---
title: ०१ १ श्रीगणेशनवरत्नमाला

---

 
श्रीकण्ठतनय श्रीश श्रीकर श्रीदलार्चित।  
श्रीविनायक सर्वेश श्रियं वासय मे कुले ॥ १ ॥  
गजानन गणाधीश द्विजराजविभूषित ।  
भजे त्वां सच्चिदानन्द ब्रह्मणां ब्रह्मणस्पते ॥ २ ॥  
'नताधीशाय महते दीनाटविकुठारिणे ।  

घृणापालितलोकाय वनानां पतये नमः ॥ ३ ॥  
धीप्रदाय नमस्तुभ्यमीप्सितार्थप्रदायिने ।  
दीप्तभूषणभूषाय दिशां च पतये नमः ॥ ४ ॥  
पञ्चब्रह्मस्वरूपाय पञ्चपातकहारिणे ।  
पञ्चतत्त्वात्मने तुभ्यं पशूनां पतये नमः ॥ ५॥  
तटित्कोटिप्रतीकाशतनवे विश्वसाक्षिणे ।  
तपस्विध्यायिने तुभ्यं सेनानीभ्यश्च वो नमः ॥ ६ ॥  
एकाक्षरस्वरूपाय ए[चैकदन्ताय वेधसे ।  
नैकरूपाय महते मुष्णतां पतये नमः ॥ ७ ॥  
नगजावरपुत्राय सुरराजार्चिताय च ।  
सुगुणाय नमस्तुभ्यं सुमृडीकाय मीदुषे ॥ ८ ॥  
महापातकसङ्घातमहारणभयापह ।  
त्वदीयकृपया देव सर्वानवयजामहे ॥ ९ ॥  
नवरत्नमयीं मालां नवाक्षरसमन्विताम् ।  
तव[भव भक्त्या यः[ये] पठन्ति तेषां तुष्टो गणाधिप ॥ १० ॥  

॥ इति श्रीगणेशनवरत्नमाला सम्पूर्णा ॥  
