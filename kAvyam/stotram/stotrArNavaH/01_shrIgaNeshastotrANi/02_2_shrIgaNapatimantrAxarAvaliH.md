---
title: ०२ २ श्रीगणपतिमन्त्राक्षरावलिः

---

 
श्रीदेव्युवाच  
विना तपो विना ध्यानं विना होमं विना जपम् ।  

अनायासेन विनेशप्रीणनं वद मे प्रभो ॥१॥  

महेश्वर उवाच  
मन्त्राक्षरावलिस्तोत्रं महासौभाग्यवर्धनम् ।  
दुर्लभं दुष्टमनसा सुलभं शुद्धचेतसाम् ॥ २ ॥  
महागणपतिप्रीतिप्रतिपादकमञ्जसा ।  
कथयामि धनश्रोणि कर्णाभ्यामवतंसय ॥ ३ ॥  

ओंकारवलयाकारम् अच्छकल्लोलमालिकम् ।  
ऐक्षवं चेतसा वक्ष्ये सिन्धुं सन्धुक्षितस्वनम् ॥ ४ ॥  
श्रीमन्तं मध्यजलधेरन्तरभ्युदितं नुमः ।  
मणिद्वीपं महाकायं महाकल्पं महोदयम् ॥ ५॥  
'प्रीतिमादधता धाम्ना धाम्नामीशे 'किशोरके ।  

कल्पोद्यानस्थितं वन्दे भास्वन्तं मणिमण्डपम् ॥ ६॥  
क्लीबस्यापि स्मरोन्मादकारिशृङ्गारशालिनि ।  
तन्मध्ये गणनाथस्य मणिसिंहासनं भजे ॥७॥  
ग्लौकलाभिरिवाच्छाभिस्तीवादिनवशक्तिभिः ।  
जुष्टं लिपिमयं पद्मं धर्माद्याश्रयमाश्रये ॥ ८॥  
गम्भीरमिव तत्राब्धि वसन्तं त्र्यश्रमण्डले ।  
उत्सङ्गगतलक्ष्मीकमुद्यत्तिग्मांशुपाटलम् ॥ ९॥  
गदेक्षुकार्मुकरजा चक्राम्बुजगुणोत्पलैः ।  
ब्रीद्यप्रनिजदन्ता'तुलसीमातुलुङ्गकैः ॥ १० ॥  

1. कायं 2. हेति 3. शिरोरके  
4. भास्वरं 5. मण्डपे 6. सलकी  
श्रीगणपतिमन्त्राक्षरावलिः  
३  
णषष्ठवर्णवाच्यस्य दारिद्यस्य विभञ्जकैः ।  
एतैरेकादशकरानलकुर्वाणमुन्मदम् ॥ ११ ॥  
परानन्दमयं भक्तप्रत्यूहब्यूहनाशनम् ।  
परमार्थप्रबोधाब्धि पश्यामि गणनायकम् ॥ १२ ॥  
तत्पुरःप्रस्फुरद्विल्वमूलपीठसमाश्रयौ।  
रमारमेशौ विमृशाम्यशेषशुभदायकौ ॥ १३ ॥  
येन दक्षिणभागस्थन्यग्रोधतलमाश्रितम् ।  
साकल्पं सायुधं वन्दे तं साम्बं परमेश्वरम् ॥ १४ ॥  
वरसम्भोगरुचिरौं' पश्चिमे पिप्पलाश्रयौ ।  
रमणीयतरौ वन्दे रतिपुष्पशिलीमुखौ ॥ १५॥  
रममाणौ गणेशानोत्तरदिक्फलिनीतले।  

भूभूधरावुदाराभौ भजे भुवनपालकौ ॥ १६ ॥  
वलमानवपुर्यो तिःकडारितककुप्पटीः।  
हृदयादिरगं देवि रङ्गरक्षाकृते भजे ॥ १७ ॥  
रदकाण्डरुचिज्योत्स्ना काशगण्डलवन्मदम् ।  
ऋद्धधाश्लेषकृतामोदमामोदं देवमाश्रये ॥ १८ ॥  
दलत्कपोलविगलन्मधाराबलाहकम् ।  
समृद्धितटिदाश्लिष्टं प्रमोदं हृदि भावये ॥१९॥  
सकान्तिं कान्तिलतिकापरिरब्धतर्नु भजे ।  
भुजप्रकाण्ड सच्छायं सुमुखं कल्पपादपम् ॥ २० ॥  
वन्दे तुन्दिल मिन्धान चन्द्रकन्दलशीतलम् ।  
दुर्मुखं मदनावत्या निर्मितालिङ्गनामृतम् ॥ २१ ॥  
जम्भवैरिकृताभ्यचौँ जगदभ्युदयप्रदौ ।  
अहं मदद्रवौ विनाहतये 'तेजसो श्रये ॥ २२ ॥  
'नवशृङ्गाररुचिरौ नमत्सर्वसुरासुरौ ।  
द्राविणीविघ्नकर्तारौ द्रावयेतां दरिद्रताम् ॥ २३ ॥  

च  
1. रसिको 2. देवमङ्ग 3. शार 4. संच्छायि  
5. सन्धां 6. रेफसां 7. सम  
मेदुरं मौक्तिकासारं वर्षन्तौ 'भक्तिशालिनाम् ।  
वसुधाराशङ्खनिधी वाक्पुष्पाञ्जलिभिः स्तुमः ॥ २४ ॥  
वर्षन्तौ रत्नवर्षेण 'वलद्धालातपत्विषौ ।  
वरदौ नमतां वन्दे वसुधापद्मशेवधी ॥ २ ॥  
शमिताधिमहाव्याधीः सान्द्रानन्दकरन्बिताः।  
बाह्मयादीः कलये शक्तीः शक्तीनामभिवृद्धये ॥ २६ ॥  
नामवन्तु महेन्द्राद्या दिक्पाला दर्पशालिनः ।  
संनुमः श्रीगणाधीशं सवाहायुधशक्तयः ॥ २७ ॥  
नवीनपल्लवच्छायादायादवपुरुज्ज्वलम् ।  
मेदस्वि मदनिष्यन्दस्रोतरिव कटकोटरम् ॥ २८ ॥  
पजमानतनुं यागरूपिणं यज्ञपूरुषम् ।  
यमं यमवतामयं यत्नभाजामदुर्लभम् ॥ २९ ॥  
स्वारस्यपरमानन्दस्वरूपं स्वयमुद्गतम् ।  
स्वयं वेद्यं स्वयं शक्तं स्वयं कृत्यत्रयाकरम् ॥ ३०॥  
हारकेयूरमकुटकटकाङ्गदकुण्डलैः ।  
अलङ्कृतं च विघ्नानां हर्तारं देवमाश्रये ॥ ३१ ॥  
इति मन्त्रावलिस्तोत्रं कथितं तव सुन्दरि।  
समस्तमीप्सितं तेन सम्पादय शिवे' शिवम् ॥ ३२ ॥  

॥ इति श्रीगणपतिमन्त्राक्षरावलिस्तोत्रं सम्पूर्णम् ॥  
