---
title: ४५ ४५ श्रीचन्द्रमौलिपञ्चकम्

---
सदा मुदा मदीयके मनःसरोरुहान्तरे  
विहारिणेऽघसञ्चयं विदारिणे चिदात्मने ।  
निरस्ततोयतोयमुनिकायकायशोभिते  
नमः शिवाय साम्बशङ्कराय चन्द्रमौलये ॥१॥  
नमो नमोऽष्टमूर्तये नमो नमानकीर्तये-  
नमो नमो महात्मने नमः शुभप्रदायिने ।  
नमो दयाईचेतसे नमोऽस्तु कृत्तिवाससे  
नमः शिवाय साम्बशङ्कराय चन्द्रमौलये ॥ २ ॥  
पितामहाद्यवेद्यकस्वभावकेवलाय ते  
समस्तदेववासवादिपूजिताङ्घ्रिशोभिने ।  
भवाय शक्ररत्नसद्गलप्रभाय शूलिने  
नमः शिवाय साम्बशङ्कराय चन्द्रमौलये ॥३॥  
शिवोऽहमस्मि भावये शिवं शिवेन रक्षितः  
शिवस्य पूर्णवर्चसः समर्चये पदद्वयम् ।  
शिवात्परं न विद्यते शिवे जगत् प्रवर्तये  
नमः शिवाय साम्बशङ्कराय चन्द्रमौलये ॥४॥  
मरन्दतुन्दिलारविन्दसुन्दरस्मिताननो  
मिलन्मिलिन्दबृन्दनीलनीलकुन्तलां शिवाम् ।  
कलाकलापसारिणी शिवां च वीक्ष्य तोषिणी [णे]  
नमः शिवाय साम्बशङ्कराय चन्द्रमौलये ॥५॥  

॥ इति श्रीचन्द्रमौलिपञ्चकं सम्पूर्णम् ॥  