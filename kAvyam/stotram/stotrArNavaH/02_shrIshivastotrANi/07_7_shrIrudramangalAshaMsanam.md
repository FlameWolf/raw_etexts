---
title: ०७ ७ श्रीरुद्रमङ्गलाशंसनम्

---
श्रीमहादेवाय सेवकामरद्रुमाय  
सोमशेखराय दिव्यसुन्दराय ।  
. भीमभुजबलाय दैत्यभीकराय  
द्रहिणशैलजामनोनलदिनेशाय मङ्गलम् (?) ॥ १ ॥  
मङ्गलं कैलासमन्दिराय चारुसा  
रङ्गधृतकराय भक्तरञ्जनाय ।  
भृङ्गिनाट्यप्रियाय त्रिपुरदानदान्तकाय  
गङ्गानदीभुजङ्गाय मङ्गलम् ॥ २ ॥  
साम्बशङ्कराय हेमशैलजा[चापधारणाय  
शम्बरासुरारिगर्वसंहराय ।  
अम्बुजासनादिवन्द्यनित्यताण्डवाडम्बराय  
नीलकण्ठाय मङ्गलम् ॥ ३ ॥  
पुण्यपूरुषाय सर्वभूतिदायकाय  
कारुण्यमानसाय निटिललोचनाय ।  
गण्यगुणगणाय कलुषगहनकीलाय  
लावण्यदेहाय शर्वाय मङ्गलम् ॥ ४ ॥  
अन्तकान्तकाय प्रत्यहं नमः शिवाय  
सुमहदन्तरजवासिने दिगन्तशाटिने ।  
चिन्तितार्थदायिने भसितविलेपनाङ्गाय  
शान्ताय श्रीगिरीशाय मङ्गलम् ॥ ५ ॥  
मङ्गलं मङ्गलं मङ्गलं जयमङ्गलाय भवते ।  
अङ्गजारिभुजङ्गभूषण लिङ्गवृषभसुरङ्ग जय जय ॥ ६ ॥  

॥ इति श्रीरुद्रमङ्गलाशंसनम् ॥  