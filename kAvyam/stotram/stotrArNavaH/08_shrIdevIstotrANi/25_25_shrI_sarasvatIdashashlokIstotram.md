---
title: २५ २५ श्री सरस्वतीदशश्लोकीस्तोत्रम्

---
ऋषय ऊचुः  
कथं सारस्वतप्राप्तिः केन ध्यानेन सुव्रत ।  

महासरस्वती येन तुष्टा भवति तद्वद ॥१॥  
आवलायन उवाच---  
शृण्वन्तु ऋषयः सर्वे गुह्याद्गुह्यतमं महत् ।  
दशश्लोकीस्तुतिमिमां वदामि ध्यानपूर्वकम् ॥२॥  
अकुशं चाक्षसूत्रं च पाशं पुस्तं च धारिणीम् ।  
मुक्ताहारैः समायुक्तां देवीं ध्यायेच्चतुर्भुजाम् ॥ ३॥  
सितेन दर्पणाभेन वक्त्रेण परिभूषिताम् ।  

सुस्तनी वेदिमध्यां तां चन्द्रार्धकृतशेखराम् ॥४॥  
जटाकलापसंयुक्तां पूर्णचन्द्रनिभाननाम् ।  
त्रिलोचनी महादेवी स्वर्णनूपुरधारिणीम् ॥ ५॥  

कटकस्वर्णरत्नाढ्यमहावलयभूषिताम् ।  
कम्बुकण्ठी सुताम्रोष्ठी सर्वाभरणभूषिताम् ॥ ६॥  
केयूरैर्मेखलायैश्च द्योतयन्ती जगत्त्रयम् ।  
शब्दब्रह्मारणिं ध्यायेद्ध्यानकामः समाहितः ॥७॥  
वक्ष्ये सारस्वतं स्तोत्रं वाक्प्रवृत्तिकरं शुभम् ।  
लक्ष्मीविवर्धनं चैव विवादे विजयप्रदम् ॥ ८॥  
परब्रह्मात्मिकां देवीं भुक्तिमुक्तिफलप्रदाम् ।  
प्रणम्य स्तौमि तामेव ज्ञानशक्तिं सरस्वतीम् ॥९॥  
था वेदान्तोक्ततत्त्वैकस्वरूपा परमार्थतः ।  
'नामरूपात्मिका व्यक्ता सा मां पातु सरस्वती ॥१०॥  

या साङ्गोपाङ्गवेदेषु चतुकैव गीयते ।  
अद्वैता ब्रह्मणः शक्तिः सा मां पातु सरस्वती ॥ ११ ॥  
या वर्णपदवाक्यार्थस्वरूपेणैव वर्तते ।  
अनादिनिधनानन्ता सा मां पातु सरस्वती॥ १२ ॥  
अध्यात्ममधिदेवं च देवानां सम्यगीश्वरी ।  
प्रत्यगात्मेव सन्ती या सा मां पातु सरस्वती ॥ १३ ॥  
अन्तर्याम्यात्मना विश्वं त्रैलोक्यं या नियच्छति ।  
रूद्रादित्यादिरूपस्था सा मां पातु सरस्वती ॥१४॥  
या प्रत्यग्दृष्टिभिनिर्व्यज्यमानानुभूयते ।  
व्यापिनी ज्ञप्तिरूपैका सा मां पातु सरस्वती ॥ १५ ॥  
नामजात्यादिभिर्भेदैरष्टधा या विकल्पिता ।  
निर्विकल्पात्मिका चैव सा मां पातु सरस्वती ॥ १६॥  
व्यक्ताव्यक्तगिरः सर्व देवाद्या व्याहरन्ति याम् ।  
सर्वकामदुधा धेनुः सा मां पातु सरस्वती ॥ १७ ॥  
यां विदित्वाखिलं बन्धं निर्मथ्यामलवर्मना ।  
योगी याति परं स्थानं सा मां पातु सरस्वती ॥ १८ ॥  
नामजात्यादिकं सर्व यस्यामाविश्य तां पुनः ।  
ध्यायन्ती ब्रह्मरूपैका सा मां पातु सरस्वती ? ॥१९॥  

यः कवित्वं निरातङ्क भुक्तिं मुक्तिं च वाञ्छति ।  
सोऽभ्यच्य॒नां दशश्लोक्या भक्त्या स्तौतु सरस्वतीम् ॥ २०॥  
तस्यैवं स्तुवतो नित्यं समभ्यर्च्य सरस्वतीम् ।  
भक्तिश्रद्धाभियुक्तस्य षण्मासात् प्रत्ययो भवेत् ॥ २१ ॥  
ततः प्रवर्तते वाणी स्वेच्छया ललिताक्षरा।  
गद्यपद्यात्मिका विद्या प्रमेयैश्च विवर्तते ॥ २२॥  
अश्रुतो बुध्यते ग्रन्थः प्रायः सारस्वतः कविः ।  
श्रुतं च धारयेदाशु स्खलद्वाक् स्पष्टवाग्भवेत् ॥ २३ ॥  
प्रख्यातः सर्वलोकेषु वाग्मी भवति पूजितः ।  

अजितः प्रतिपक्षाणां स्वयं जेताऽधिजायते ॥ २४ ॥  
अयोध्यैर्वेदबाबैर्वा विवादे प्रस्तुते सति ।  
अहं वाचस्पतिर्विष्णुः शिवो वास्मीति भावयेत् ॥ २५ ॥  

श्रीवानादिनाथदयितास्तोत्रम्  
६९१.  
एवं भावयता तेन बृहस्पतिरपि स्वयम् ।  
न शक्नोति परं वक्तुं नरेष्तोषु का कथा ॥ २६ ॥  
द काञ्चन स्त्रियं निन्देत् न देवान्नापि च द्विजान ।  
अनार्यैर्नाभिभाषेत सर्वत्रैव क्षमी भवेत् ॥ २७ ॥  
सर्वत्रैव प्रियं ब्रूयात् यथेच्छालब्धामात्मनः ।  
श्लोकैरेव तिरस्कृत्य द्विषन्द प्रतिवादिनम् ॥ २८ ॥  
प्रतिवादिगजानां तु सिंहो भवति तद्वचः ।  
यद्वामितियचेनैव देवीं योऽर्चति सुव्रतः ॥ २९ ॥  
तस्य नासंस्कृता वागी मुखादुच्चारिता कचित् ।  
प्रथमं भारती नाम द्वितीयं च सरस्वती।  
तृतीयं शारदा देवी चतुर्थं कंसमर्दनी ॥ ३० ॥  
पञ्चमं तु जगन्माता षष्ठं चैव तु पार्वती ।  
सप्तमं चैव कामक्षी ह्यष्टमं ब्रह्मचारिणी ॥ ३१ ।  
नवमं चैव वाराही दशमं ब्रह्मपुत्रिका।  
एकादशं च वाग्देवी द्वादशं वरदाम्बिका ॥ ३२ ॥  
द्वादशैतानि नामानि त्रिसन्ध्यं यः पठेन्नरः।  
तस्य सारस्वतं चैव षण्मासेनैव सिध्यति ॥ ३३ ॥  
यस्याः स्मरणमात्रेण वाग्विभूतिर्विजृम्भते ।  

सा भारती प्रसन्नाक्षी रमतां मन्मुखाम्बुजे ॥ ३४ ॥  
इत्याश्वलायनमुनिर्निजगाद देव्याः  
स्तोत्रं समस्तफलभोगनिधानभूतम् ।  
एतत् पठन् द्विजवरः शुचितामुपैति  
सन्ध्यासु वाञ्छितमुपैति न संशयोऽत्र ॥ ३५ ॥  

॥ इति श्रीसरस्वतीदशश्लोकीस्तोत्रं सम्पूर्णम् ॥  