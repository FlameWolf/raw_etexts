---
title: ३० ३१ श्रीगणेशपूर्वशतकम्

---
सत्यज्ञानानन्दं गजवदनं नौमि सिद्धिबुद्धीशम् ।  
कुर्वे गणेशशतकं कुजुकेनाहं स्वबुद्धिशुद्धयर्थम् ॥  

 १ ॥  
दिङ्मात्रेण गणपतेर्गुणमणविभवादिवर्णनारूपम् ।  

प्रायो वैनायककृतिविदितमतपद्रियाविवृतिपूर्वम् ॥ २॥  
यद्यपि मन्दमतिरहं गुणलवमगन्तुमतितरां नालम् ।  
प्रयते तथापि वदितुं लम्बोदर ते दयावलम्बेन ॥ ३ ॥  
जगतः सर्गादाद्यात प्रागप्येकस्त्वमेव भासि विभो।  
तस्माद्णप भवन्तं निखिलनिदानं गदन्ति निगमान्ताः ॥४॥  
त्वमतो मायातीतं सकलजगत्कल्पनाद्यधिष्ठानम् ।  

अद्वैतसीमभूतं वाङ्मानसागोचरं परं ब्रह्म ॥५॥  
सगुणब्रह्मात्मानो गणपतिशिवशक्तिकेशवार्का ये ।  
तेषां कारणमाहुः शुद्धाद्वैतानुगा यमात्मानम् ॥ ६॥  
यः सर्ववेदवेद्यस्तत्त्वमसिपदाद्यतीतरूपो यः ।  
यो योगिबृन्दमृग्यः परमात्मानं तमाश्रये नित्यम् ॥ ७ ॥  
यत्पूर्णयोगलभ्यं भूमात्मकमामनन्ति गाणपताः।  
शुद्धं स्वमहिमसंस्थं ब्रह्मास्मिन् मे मनः सदा स्मरताम् ॥ ८॥  
भूमा ब्रह्मैतत् ते षष्ठं गणपं च पञ्चमं प्राहुः ।  
तुर्य गणेशमस्य हि कार्यान् सगुणात्मनोऽपि तान् पञ्च ॥९॥  
तत्रोपासनकाण्डे परकाष्ठाभूतमसिपदार्थमयम् ।  
स्वानन्दं ब्रह्मेतद्गजवदनमहं भजे जगद्वन्द्यम् ॥ १०॥  
गाणपतपुङ्गवाः किल पादमयान्यस्य पञ्चमस्याहुः ।  
शैवाद्वैतादीनां मुख्यब्रह्माणि यानि चत्वारि ॥ ११ ॥  
अव्याकृतं तुरीयं ब्रह्म त्रिगुणात्मकं गु[ग]णेशाख्यम् ।  
विद्यात्मकं गणपते सततं दूरीकरोतु मम दुरितम् ॥ १२ ॥  

यस्य हि नाभिब्रह्मा वदनं विष्णुश्च लोचनं रुद्रः।  
शक्तिश्च वामपाच दक्षिणमर्कोऽस्मितामयस्त्वात्मा (?) ॥१३॥  
जाग्रत्स्वमसुषुप्तब्रह्म त्रिगुणात्मकं च यत्प्रोक्तम् ।  
व्याकृतमाविद्यकमपि तदपि व्यक्तं चकास्तु मे चित्ते ॥१४॥  


ब्रह्म स्वानन्दात्मकविद्याऽविद्यात्मकप्रभेदेन ।  
भूमब्रह्म चतुष्पात् प्रकाशतां मेऽनिशं हृदाकाशे ॥ १५ ॥  
मायासमरसयुक्तं शान्तिगतं निष्कलं परं ज्योतिः।  
यद्ब्रह्म पादरूपं गाणेशाद्वैतलक्ष्यभूतमसि ॥ १६ ॥  
[यो ब्रह्मपाद आद्यः संयोगायोगपादयुगयुक्तः ।  

तौ पादावप्युदितावध्यारोपापवादपरकाहे ॥  
सदसत्सहजसमात्मकचतुर्विधानन्दपादरूपस्त्वम् ।  
रविशक्तीशहरीणां सङ्घातस्त्वं श्रुतोऽसि गणराज ॥  
बिन्दुः सोऽहम्बोधः साङ्यश्चेति प्रसिद्धभेदयुतः ।  
विद्यापादोऽपि त्वं योगिसमाधौ गृहीतसुविशेषः ॥ १८ ॥  
तुर्याविद्यापादस्त्वमेव सत्यान्तो जगद्रूपः ।  
स विराट् हिरण्यगर्भावीशगुणेशाविति प्रभेदयुतः ॥ १९ ॥  
ब्रह्मांशस्थितिभेदाः सर्वे चैते स्फुरन्तु मम चित्ते ।  
प्रायोऽसम्प्रज्ञातसमाधिज्ञेया गणेश करुणाब्धे ॥ २० ॥  
सिद्धिर्बुद्धिश्चेति द्विधा हि वैनायकी महामाया ।  
लोकैकनायिका सा तदुपाधिवशात् किलासि बहुधा त्वम् ॥ २१ ॥  
एवं मायोपाधिकपरात्मरूपं हि पञ्चधा भिन्नम् ।  
तददस्थागुणभेदान्नील्पस्यापि ते समानातम् ॥ २२ ॥  
सद्ब्रह्म किल प्रथमं सकलजगद्वीजभूतरूपं त्वम् ।  
मूर्ति विनायक इति स्वेच्छावशतो गणेश गृह्णासि ॥ २३ ॥  
बीजस्य भूमिरूपा केवलमायाद्वितीयमूर्तिस्ते ।  
वर्तयति कृत्यमखिलं भुवनेशी सा शिषो पराशक्तिः ॥२४॥  
मायेशं तु तृतीयं रविमण्डलगं हिरण्मयं पुरुषम् ।  
त्वामामनन्ति वेदा ह्यनवरतं कालचक्रनेतारम् ॥ २५ ॥  
उपहिततुरीयमूर्तिर्मायायुक्तः परः शिवो गिरिशः।  
कल्पान्तकालरूपी त्वमेव सर्व च सञ्जरीहर्षि ॥ २६ ॥  
मायामयो हि विष्णुर्मायोपाधेश्च पञ्चमी मूर्तिः ।  
सोऽपि त्वमेव निखिलं लोकं पालयसि लीलया सततम् ॥ २७ ॥  
एवं मायावशतो रविशिवशक्त्यादिनामपञ्चकभाक् ।  
दिशतु मदीप्सितमखिलं शुद्धब्रह्मात्मकं भवद्रूपम् ॥ २८॥  

श्रीगणेशपूर्वशतकम् मायाबद्धः पारः प्रथमशरीरी हिरण्यगर्भस्त्वम् ।  
तत्तत्कर्मानुगुणं करोषि सर्ग समस्तलोकस्य ॥ २९ ॥  
प्राक् पद्मासनरूपग्रहणाद्भवतोऽप्युपाधितो भिन्नाः ।  
एताश्च सगुणमूर्तीरालम्ब्य मतानि पल जातानि ॥ ३० ॥  
एते हि पञ्च देवाः स्वस्वाधारेषु सन्ति सर्वत्र ।  
वर्णस्वधर्मविभवात्तेजोरूपास्त्रिवर्ण देहेषु ॥ ३१॥  
' गायत्रीग्रहणेन हि तत्ततेजो विशेषतो भाति ।  
तत्तजातिगुणा अप्युत्कृष्टत्वेन तेन जायन्ते ॥ ३२ ॥  
मूलाधारे गणपो मणिपूरे हरिरनाहते शम्भुः।  
राजति रविविशुद्धौ ब्रह्मसुरन्ध्र शिवा परा शक्तिः ॥ ३३ ॥  
अपि च षडाधारेषु प्राप्यैवं ध्यानयोगचित्तलयौ।  
मुक्ता भवन्ति तस्मात् पञ्चायतनार्चनेऽतिहर्षस्ते ॥ ३४ ॥  
गणपतिपञ्चायतनं पञ्चायतनं रवीश्वरादीनाम् ।  
यद्वा तद्वा कृतमपि पूजाविषयेऽतिमात्रतृप्तिस्ते ॥ ३५ ॥  
प्रासादशुद्धपूजा अत एव विहाय पञ्चदेवानाम् ।  
पञ्चायतनसपर्या सगुणसमष्टयर्चनां वदन्ति बुधाः ॥ ३६ ॥  
हादिगणेशान्ताः पञ्चैता ब्रह्ममूर्तयो मुनिभिः ।  
अत एव प्रणवस्य च गायत्र्याश्चापि देवताः प्रोक्ताः॥ ३७॥  
व्याचक्षते हि ऋषयो गायत्र्याः पञ्चदेवतापराम् ।  
प्रणवस्यापि तथैव प्रपञ्चयन्ति स्म पञ्चधाप्यर्थान् ॥ ३८॥  

अत एषां पञ्चानां ब्रह्मत्वनिरूपणे निष्णाताः।  
उत्तरमीमांसाः षट् शुद्धाद्वैतेन तेनिरे मुनयः ॥ ३१ ॥  
प्रतिपादयन्ति चैते यद्यप्यापाततो विभिन्नान वै ।  
सर्वेषां हि ऋषीणां प्रायस्त्वय्येव परमतात्पर्यम् ॥४०॥  
एते पञ्च मतस्था भवतः सर्वेषु पूर्वपूज्यत्वम् ।  
विनाधिपत्यमङ्गीकुर्वन्ति यतो गणाधिपत्यं च ॥ ४१ ॥  

भूगतबीजादि यथा पादपरूपेण जायते जगति ।  
ब्रह्मैव बीजभूतं प्रकृतिः पृथिवी तया हि संयोगात् ॥ ४२ ॥  
कारणसूक्ष्मस्थूलप्रपञ्चरूपेण जायते क्रमशः।  
मूलं गणपतिरूपं प्रपश्चरूपस्य पादपस्यैवम् ॥ ४३ ॥  

बुद्धिः सिद्धिश्च फले मूलं गणपोऽस्य विश्वरूपतरोः ।  
शाखाः केशाः कन्दं त्वर्कोऽखिलमूलमुच्यसेऽतस्त्वम् ॥ ४४ ॥  
सूले जलसेकात् किल तरुपत्रफलादयोऽपि वर्धन्ते ।  
तव पूजया गणपते रविशिवशक्त्यादयोऽपि तृप्यन्ति ॥४५॥  
एवं सगुणब्रह्मव्यपदेशवतां च पञ्च देवानाम् ।  
पूर्णकलांशांशांशावताररूपाश्च मूर्तयोऽनन्ताः ॥ ४६ ॥  
भवतः कतिपयमूतीसविर्भावावतारतारमुखाः ।  
वैनायकमतविदितप्रक्रिययैव ब्रवीमि हेरम्ब ॥ ४७ ॥  
सत्यं ज्ञानमनन्तं ज्योतीरूपं च निर्गुणं ब्रह्म ।  
एतन्निापारं गजपदवाच्यं लयादिहेतुत्वात् ॥ ४८॥  
योगीन्द्रा गच्छन्ति हि समाधिनात्रेति गः स्मृतो मुनिभिः।  
प्रणवात्मकजगदस्माज्जायत इति जः स्मृतिप्रतीतार्थः ॥ ४९॥  

गश्वासौ जश्चेति व्युत्पादयति स्मृतिहि गजशब्दम् ।  
एष प्रतिपदायति प्रभवाप्ययकारणं परं ब्रह्म ॥ ५० ॥  
मूलप्रकृतिस्त्रिगुणा शुक्तौ रजतं यथा ततो जाता।  
तद्गतचित्प्रतिबिम्ब सगुणब्रह्मेति कीर्तितं मुनिभिः॥५१॥  

ओङ्कारब्रह्मेति च नर इति नाम्नी प्रकीर्तिते तस्य ।  
सकलज्योतीरूपं सगुणस्योक्तं हि तत्त्वविद्वद्भिः ॥५२॥  
मूलाविद्यागतनरमद्वैतब्रह्मरूपमपि बिभ्रत् ।  
निर्गुणसगुणज्योतीरूमुभयथा तृतीयमप्युक्तम् ॥ ५३ ॥  

अद्वैत इति सदात्मेत्याम्नायन्ते तथा महावाक्याः ।  
इत्युक्तानि क्रमतो नामान्येषां स्मृतीतिहासादौ ॥५४॥  
नरवाच्यसकलरूपो गजवाच्यो निष्कलस्वरूपस्त्वम् ।  
विनेश सकलनिष्कलरूपमहावाक्यमूर्तिधारी त्वम् ॥ ५५ ॥  

ओं तत्सदिति हि भेदाद्ब्रह्म प्रोक्तं त्रिधा सुधीभिरपि ।  
प्रथितं मूर्तमम्त मूर्तामूर्त त्रिधा तदेवमपि ॥ ५६ ॥  
नामान्तराणि सर्वाण्येतान्युदितानि वेदशीर्षेषु ।  
कमलावल्लभ भवतः पूर्वोक्तत्रिविधरूपधारयितुः ॥ ५७ ॥  
अपि चान्यानि गणपते नामानि सहस्रशः प्रसिद्धानि ।  
कर्मज्ञानोपासनकाण्डेषु पृथग्विनायकादीनि ॥ ५८ ॥  

श्रीगणेशापूर्वशतकम् निर्गुणरूपव्यानं न साधकाला प्रसिध्यति क्षिप्रम् ।  

तदनुग्रहाय धरसे धत्सेधीपरिपाकानुरूपरूपाणि ॥ ५९ ॥  
मन्दाधिकारिणामपि यथा रुचिः स्यात्तदानुगुण्येन ।  
विग्रहवरा गृहीताः सर्वे ते मां सदानुगृह्णन्तु ॥ ६० ॥  
कैलासे वैकुण्ठे हिरण्मयपुरे च या मणिद्वीपे ॥  
पूज्यन्तेऽयस्मिन् वा सर्वा मूर्तीश्च तास्तवोपासे ॥ ६१ ॥  

अष्टोत्तरं शतं वा सहस्रमत्यष्ट[मधिकाश्च मूर्तयो वा ते।  
मुख्यत्वेन ख्याताः खेलन्त्वखिलाः सदा मम स्वान्ते ॥ ६२ ॥  

काश्चन पत्नीहीना बहुशक्तियुताश्च मूर्तयः काश्वित् ।  
पान्त्वेकदन्त भवतोऽप्येकत्यष्टादिशक्तयः सर्वाः ॥ ६३ ॥  
बहुफलपुष्पमहीमहनिकरारामं निघाटितकवाटम् ।  
आरामेशासमीपे निष्ठन् [कृत्वाह्यारामेशितृसविधे]  
यथोपवनपालः (?) ॥ ६४ ॥  
नोद्धाटयति कवाट स्वाम्यादेशं विना प्रवेशाय ।  
तद्वन्नोद्घाटयति स्वाधिष्ठानादि निजकवाटानि ।  
६५ ॥ सर्वशरीरिशरीरे मूलाधारस्थिता हि कुण्डलिनी।  

[मूलाधारस्थकुण्डलिनीशक्तिः] आवृत्य षडाधारान् मृद्भाण्डमिवास्ति मूलवह्ना ॥ ६६ ॥  
यद्वच्छमीद्रुमेऽग्निस्तद्वन्मूलानले भवान[गणेशो]स्ति ।  
तत्रत्यसिद्धिबुद्धथा[द्धि]युतभवदाज्ञा[गणपाज्ञां]विना कदाचिदपि ॥ ६७ ॥  
यदि तव पूजा क्रियते विनायकोद्घाटिताः षडाधाराः।  
अत एव पूर्वपूज्यः सर्वा[कर्मा]म्भे त्वमेव देवाद्यैः ॥ ६८ ॥  
शुक्लाम्बरेतिमन्त्रं प्रोचार्य चतुर्मुखादयोऽपि त्वाम् ।  
श्वेतविनायकमूर्ति ध्यात्वा कुर्वन्ति कुट्टनं मुथ्था ॥ ६९ ॥  
सर्वशरीरिशिरस्था मूर्धनि करकुट्टनात् सुधा गलिता।  
पतति सुषुम्नानाडिद्वारा मूलादुपर्युपोद्गतया ॥ ७० ॥  
सिद्धथा बुद्धथा च युते मूलाधारस्थगणपतौ भवति ।  

तेन प्रसीदति भवान् करोति कर्हिमन्तरात्मानम् ॥ ७१ ॥  
तादृशकुट्टनतुष्टं श्वेतविनायकमनारतं कलये॥  
पीयूषमथनसमये पुरुहूतमुखैश्च पूजितो योऽभूत् ॥ १२ ॥  

५१८  
भवतस्तेजोरूपं नरामराद्यैर्न शक्यते द्रष्टुम् ।  
अत एव नयनविषयं गृह्णासि त्वं गजाननशरीरम् ७३ ॥ नगजात्मकरूपत्वान्निर्गुणसगुणस्वरूपवत्त्वाच ।  
हेलम्बोदर[स्यादेकदन्त भवतो गजाननाख्या सुविश्रुताम्नाये ॥७४॥  
गजपदवाच्यं हि मुखं प्रथम कार्य हि यस्य देवस्य ।  
अत एव वा स कथितो गजमुखनामेति मन्वते मुनयः ॥ ४५ ॥  
त्यस्वा मायावदनं गजवदनं निर्गुणं दधौ देवः।  

यो लीलया गणेशस्तं त्वां शरणं सदा प्रपचेऽहम् ॥ ७६ ॥  
विगतो नायक इति सा विनायकाख्या श्रुतौ समाम्नाता।  
सर्वेषां हि विशेषान्नायक इत्यप्यभिप्रयन्त्यर्थम् ॥ ७७ ॥  
विनोऽभिहितो जगतां सामर्थ्यस्य हि विशेषतो हननात् ।  
उक्तः स एव कालस्तन्नाथत्वात् त्वमेव विनेशः ॥ ७८ ॥  
जीवेश्वरा हि वशगा भवन्ति कालात्मनः परेशस्य ।  
तदधीश्वरस्य भवतो विनेशत्वे किमस्ति वक्तव्यम् ॥ ७९ ॥  
सर्वब्रह्माण्डानां स्वतन्त्रदेवो विनायको राजा।  
राजप्रतिनिधिरर्कः सहायभूता शिवा महाराज्ञी ॥ ८०॥  
सृष्टिस्थितिसंहारान् कर्तारो धातृहरिगिरीशाश्च ।  
राज्याधिकारसचिवाः सन्ति भवानी दिवाकराद्याश्च ॥ ८१ ॥  
यद्राज्यरक्षणायैतत्सेनापतितां गुहो महासेनः।  
तज्ज्येष्टराजनामा गजाननोऽभूदितीरितं मुनिभिः॥ ८२ ॥  

यस्य ज्येष्ठाभावाज्येष्ठत्वादपि च राजभाववताम् ।  
तज्ज्येष्ठराजनाम प्रोक्तं स सदा विराजतां चित्ते ॥ ८३॥  
यस्योदरमवलम्बश्वराचराणां हि सर्वजन्तूनाम् ।  
मातापितरावपि [प्रलये स्थित्यादावपि] [जन्मादावपि]  
यः सदैव लम्बोदरं तमवलम्बे ॥ ८४ ॥  
शूर्पस्तुषमिव कलुपं निरस्यतीत्यस्य शूर्पकर्णाख्या [कर्णादस्यति हि  
शूर्पकर्णोऽतः] विगलितरजस्तमोमलमतिपूतं मां करोतु स गणेशः ॥ ८५ ॥  
ब्रह्मात्ममस्तकत्वात् कण्ठाधो मायिकस्वरूपत्वात् ।  
वक्रं देहविलक्षणमस्य तु तुण्डं स वक्रतुण्डोऽतः ॥ ८६॥  

श्रीगणेशपूर्वशतकम्  
५९९  
मायावाचक एकः दन्तः सत्तात्मवाचकश्च तयोः ।  
योगो गणेश इत्यत उक्तोऽसादेकदन्ताग्नापि ॥ ८७ ॥  
ब्रह्मात्मनां पतित्वान्मायागौरीमहेश्वरादीनाम ।  

अन्नप्रागप्रभृतिप्रणवान्तब्रह्मणां पतित्वाच ॥ ८८ ॥  
यं ब्रह्मणम्पतिरिति पाउँदाधिपत्यतोऽप्येवम् ।  
तमहं सर्वाधीशं सततं परिशीलयामि विघ्नेशम् ॥ ८९ ॥  
ब्रह्मादिस्तम्बान्तप्राणिगणानामधीश्वरो यतः ।  
सगुणब्रह्मगणानामपि तस्मात् त्वं गणेश इत्युक्तः ॥ ९० ॥  
यन्नामरूपभोगान् मायागूढोऽन्तरेव मुष्णाति ।  
तन्मूषकः स्ववाहो यस्य स गणपो विहरतु मम मनसि ॥ ९१ ॥  
मूलप्रकृतिः पत्नी जहाति चैनां तु भुक्तभोगां यः ।  
पत्नीहीनोऽभिहितस्ततो गजास्योऽनिशं स मां पातु ॥ ९२ ॥  
ब्रह्मणि वेदे चरतीत्यर्थमभिप्रेत्य वेदगम्यत्वात् ।  
तं ब्रह्मचारिशब्दं कुञ्जरवदने प्रयुञ्जते कवयः ॥ ९३ ॥  
ब्रह्मात्ममस्तकत्वात्तस्य महावाक्यगणपतेश्व विभोः ।  
तेन च सहसञ्चारादाहुा ब्रह्मचारीति ॥ ९४ ॥  
आत्मारामत्वादपि चरति ब्रह्मण्यबाह्यवृत्तिरिति ।  
यमिहामनन्ति मुनयः पायात्स ब्रह्मचारिदेवो [गणपो] माम् ॥९५॥  
सन् द्वापरे पराशरपुत्रः सिन्दूरदानवं न्यवधीत् ।  
यद्ब्रह्मचर्यवर्ती गदितोऽतो ब्रह्मचारिशब्देन ॥ ९६ ॥  
विमलकमण्डलुतटिनीतीरमयूरेशनगरवर्ये यः ।  

भूस्खानन्दे सुचिरादाविर्भूतोऽद्भुतानि कृत्यानि ॥ ९७ ॥  
लोकानुकूलभूतान् सिन्धुवधादींश्च बहुविधान् व्यदधात् ।  
निखिलानुग्रहनिरतः सततं द्वैमातुरः स मां पायात् ॥ ९८ ॥  
यत्कोपपावकार्चिष्यसुरौ चण्डप्रचण्डनामानौ ।  
प्राप्तौ पतङ्गभावं पालयतु स मां सदैव विघ्नेशः ॥ ९९ ॥  
यश्चाष्टगन्धनिर्मितचन्दनगणपो पुरा भृगोः सुतया ।  
रमया प्रपूजितः सन् विवाहसमये पुराणपुरुषस्य ॥ १०० ॥  
दुर्गन्धासुरमवधीन्मधुकैटभमेदसः समुद्भूतम् ।  
योऽपि च गव्यगणपतिर्महितो गोलोकराधया पूर्वम् (?)॥ १०१॥  

गव्यैः पयोदधिघृतैर्जघान पापासुरं दुरात्मानम् ।  
वरिवस्याम्यनवरतं तं विघ्नेशं दयापयोराशिम् ॥ १०२ ॥  
यं हारिद्रगणपतिं हिमवदुहिता महेश्वरश्चापि ।  
स्वीये विवाहसमये ह्यपूजयेतां च दम्पती प्राञ्चौ ॥ १०३ ॥  
यश्च हरिद्राबिम्बादाविर्भूतो गणेश्वरः सद्यः ।  
अवधीदमङ्गलासुरमन्यमपरमारनामकं ह्यसुरम् ॥ १०४ ॥  
गौरीहरवचनान्यं च शुभादौ प्रपूजयन्त्यद्य ।  
मस हारिद्रगणपतिहरतु स दुरितं समस्तमपि सद्यः॥ १०५ ॥  
कृतयुगसमये योऽसौ काश्यपपुत्रो महोत्कटो भूत्वा ।  
देवान्तकं नरान्तकमपि नाम्ना तावहन्महादुष्टौ ॥ १०६ ॥  
प्रापयदानन्दभुवं सशरीरं काशिराजमपि भक्तम् ।  
अकरोच्चाद्भुतलीलामहोत्कटं त्वामहं सदाहमि ॥ १०७ ॥  
योऽपि वरेण्याय पुरा गणेशगीतां हितामुपदिदेश ।  
स वरेण्यराजपुत्रो गजाननो मे तनोतु कुशलततिम् १०८ ॥ धूम्रविनायकमूर्ति ग्रहीष्यसि त्वं कलेर्युगस्यान्ते ।  
सर्वांश्च निग्रहिष्यसि विप्लुतमतकृत्यनास्तिकप्रायान् ॥ १०९ ॥  
शिश्नोदरमात्रपरा जातिविभागादिवर्जिताः सर्वे ।  

धूम्रविनायक[धूमध्वजेन]भवता रामूलघातं हता भविष्यन्ति॥११०॥  

॥ इति श्रीगणेशपूर्वशतकं सम्पूर्णम् ॥  