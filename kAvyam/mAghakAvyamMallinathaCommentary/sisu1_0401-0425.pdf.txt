१२ स०] 
संदेहविषौषधिव्याख्योपेतम् । सावज्ञमुन्मील्य विलोचने सकृत् 
क्षणं मृगेन्द्रेण सुषुप्सुना पुनः । सैन्यान्न यातः समयापि विव्यथे 
कथं सुराजंभवमन्यथाथवा ॥ ५२ ॥ मृगेन्द्रेण सिंहेन सैन्यान्न विव्यथे नैव भीतम् । कदाचित्तु दवीयो भवे. नेत्याह-समयापि यातोऽन्तिकेऽपि व्रजतः । कीदृशेन सकृदेकवारं सावशं साव हेलं नेत्रे क्षणं विकास्य भूयः शिशयिषुणा । अत्रैवाक्षेपपूर्वमर्थान्तरन्यास माह-कथं सुराजंभवमन्यथाथवेति । अन्यथा यदि धैर्य न भवेत् कथं सुराज्ञा भूयते । सच यदैव प्रतिभयदर्शनेऽपि धीरप्रकृतिस्तदा मृगेन्द्रो हरिणराजः । स्वप्तुमिच्छुः सुषुप्सुः। “रुदविदे”ति कित्त्वात्संप्रसारणम् । सैन्यादिति “भीत्य र्थानां भयहेतु"रित्यपादानसंज्ञा । असुराज्ञा सुराज्ञा भूयते इति सुराजभवं "कर्तृकर्मणोश्च भूकृञो"रिति खल् । “अरुद्धिषदजन्तस्य मुम्" ॥ ५२ ॥ 
उत्सेधनिधूतमहीरुहं ध्वजै 
हयोघरुद्धोद्धतसिन्धुरंहसाम् । नागैरधिक्षिप्तमहाशिलं मुहु 
र्बलं बभूवोपरि तन्महीभृताम् ॥ ५३ ॥ तत्सैन्यमद्रीणामुपर्यभूत् पृष्ठेऽभूत् , अग्रं यावदाससादेत्यर्थः । अथ चोप र्यभवदधिकमभूदिति भङ्गिभणितिः । तथा हि ध्वजैरुत्सेधेनोच्छ्रायेण निर्धूता न्यक्कृता महीरुहा वृक्षा येन , तथा कीदृशानामद्रीणां, हयौघेनाश्वीयेन रुद्धं निषिद्धमुद्धतानां तुभितानां सिन्धूनां सरितां रहो वेगो येषाम् , तथा कीदृशं बलं , नागैरिभैरधिक्षिप्ता निरस्ता महाशिला गण्डशैला येन ॥ ५३ ॥ 
श्मश्रूयमाणे मधुजालके तरो 
गंजेन गण्डं कषतावधूनिते । तुद्राभिरक्षुद्रतराभिराकुलं 
विदश्यमानेन जनेन दुद्रुवे ॥ ५४ ॥ 
शिशुपालवधम् । 
[१२ स० ____जनेनाकुलं सत्वरं दुद्रुवे पलायितम् , यतोऽक्षुद्रतराभिवृहतीभिः क्षुद्राभि मधुमक्षिकाभिर्विदश्यमानेन दष्टेन पीड्यमानेन । कदा करिणा कपोलं कषता मधुजालके माक्षिकपटलेऽवधूनिते कम्पिते । कीदृशे तरोः श्मश्रूयमाणे कार्या त् कूर्चकलापतुल्ये, अतो गजचालितान्मधुकरण्डकादुत्थाय जनतां जनुः । श्मश्रु इवाचरति श्मश्रूयते "उपमानादाचारे । कर्तुः क्यङ् सलोपश्च" । अवधू निते इति “धूप्राजोर्नुग्वक्तव्यः" । दुद्रुवे इति भावे ॥ ५४ ॥ 
नीते पलाशिन्युचिते शरीरव 
गजान्तकेनान्तमदान्तकर्मणा । संचेरुरात्मान इवापरं क्षणात् 
क्षमारुहं देहमिव प्लवङ्गमाः ॥ ५५ ॥ 
प्लवङ्गमास्तरुवानरा आत्मान इव द्वितीयं क्षमारुहं वृक्षं देहं यथा क्षणा देव संचेरुः संक्रान्तवन्तो गताः । कदा उचिते शीलिते वासभूते पलाशिनि भूरुहे वपुषीवादान्तकर्मणा क्रूराचारेण गजान्तकेन करिमृत्युनान्तं नीते विना शिते सति । यथान्तकेन देहेऽन्तं नीते देही देहान्तरं ब्रजति , एवं हस्तिना वृक्षे उन्मूलिते वानरा अन्यं वृक्षमायन्निति वाक्यार्थः । उक्तंच-“वासांसि जीर्णानि यथा विहाय नवानि गृह्णाति नरोऽपराणि । तथा शरीराणि विहाय जीर्णान्यन्यानि संयाति नवानि देही"ति ॥ वृक्षयोहावुपमानं, गजस्यान्तको वानराणामात्मानः । अतश्च पदार्थानां प्रत्येकमौपम्ये इवादयोऽप्यनेका एव न्याय्या इत्यभियुक्ताः । यथा रुद्रटस्य “अलिवलयैरलकैरिव कुसुमस्तबकैः स्तनैरिव वसन्ते । भान्ति लता ललना इव पाणिभिरिव किसलयैः सपदि" इति । अत एवोपमेयसमीप एवोपमानप्रयोगः । यत्र त्वेक एव प्रयुज्यते तत्र वाक्या र्थस्यौपम्यं विवक्षितम् । यथा-“युवा प्रवासोपगतः प्रियामुखान्मुखासवं पश्य पिबन्न दुष्यति । शिलीमुखस्तोयदकालविप्लवाच्चिराय बद्धं मधु पङ्कजादिव" ॥ 
अत एवात्रापरार्धे एव सर्वोपमाननिर्देशः । एवमन्यत्र ॥ ५५ ॥ 
प्रह्वानतीव कचिदुद्धतिश्रितः 
कचित् प्रकाशानथ गह्वरानपि । 
१२ स०] 
संदेहविषौषधिव्याख्योपेतम् । साम्यादपेतानिति वाहिनी हरे 
स्तदातिचक्राम गिरीन् गुरूनपि ॥ ५६ ॥ तदानीं गुरून्महतोऽप्यद्रीन् माधवसेनातिचक्रामोदलङ्घयत् । कीदृशान् इतीत्थं साम्यादपेतान् भ्रष्टान् विषमानित्यर्थः । तथा हि क्वचिद्भागे नतान् क्वचिच्चोन्नतान् क्वचित् प्रकाशान् सौम्यान् कविच्च गह्वरान् भीषणान् । सेना तु सदैवोन्नता प्रकाशा चेति साम्यादपेतानित्यतो गम्यते एव, अत एवाक्रमण म् । यः किल साम्यादपेत ऊनस्तस्याक्रमणमभिभवः क्रियते । अथ चोक्तिः ये किल गुरव प्राचार्यास्ते यदीत्थं समदृष्टित्वादपेता भवन्ति तदा त्यज्य न्ते । क्वचिदीश्वरे प्रह्वान् चाटुकारिणः, क्वचिच्च दरिद्रे उद्धतिश्रितो गर्वितान् , क्वचिच्च शिष्ये प्रकाशान् प्रीतान् , क्वचिच्च गह्वरान् मत्सरान् । उक्तं च-गुरो रप्यवलिप्तस्य कार्याकार्ये विजानतः । उत्पथप्रतिपन्नस्य परित्यागो विधीयते" इति ॥ ५६ ॥ 
स व्याप्तवत्या परितोऽपथान्यपि 
वसेनया सर्वपथीनया तया । अम्भोभिरुल्लचिततुङ्गरोधसः 
प्रतीपनाम्नीः कुरुते स्म निम्नगाः ॥ ५७ ॥ स हरिर्निजचम्बा निम्नगा नदीः प्रतीपनाम्नीविपरीताख्याश्चकार अनिम्न गा व्यधादित्यर्थः । यतोऽद्भिराक्रान्तोन्नतपुलिनाः। एतदपि कुतः । यतोऽमा र्गानपि समन्तात् तया व्याप्तवत्या, तथा सर्वपथीनयेति बाहुल्योक्तिः । तथा स्वसेनया सर्वपीनयेति वा व्याख्येयम् । अतश्च निम्नेषु प्रसररोधादुन्नतगमने सति उच्चगा इति नामनिष्पत्तिः । न पन्था अपथम्, अच् “अपथं नपुंसक म्" । सर्वपथान् व्याप्नोतीति सर्वपथीना “तत्सर्वादे"रिति खः । प्रतीपं विप रीतं नाम यासां ताः प्रतीपनाम्न्यः “अन उपधालोपिनोऽन्यतरस्या"मिति ङीप् ॥ ५७ ॥ 
यावयगाहन्त न दन्तिनां घटा 
स्तुरङ्गमैस्तावदुदीरितं खुरैः । १ 'कार्यमजानतः' ग. पाठः । 
शिशुपालवधम् । 
[१२ स० क्षिप्तं समीरैः सरितां पुरः पत 
जलान्यनैषीद्रज एव पङ्कताम् ॥ ५८ ॥ नदीनां जलानि प्रत्युत रजो धूलिरेव पङ्कतामनैषीत् कर्दमत्वं प्रापयत् । अन्यत्र हि जलेन रेणुः पङ्कीक्रियते तत्र तु विपर्ययोऽभूदित्येव शब्दार्थः । कीदृग्रजः समीरारुतैः क्षिप्तमीरितमत एव नदीषु पतत् । तथा गजतास्तानि न ब्यागाहन्त नास्पानुः, तावत् पुरः पूर्वमेवाश्चैः कर्तृभिः खुरैरुदीरितमुत्था पितम् । यावद्गजघटा न व्यगाहन्त तावत्पुरः समीरैः क्षिप्तमिति योजना । यदि तु ता व्यगाहिष्यन्त तन्मदजलभरवहलीकृते पयसि न तत्पङ्कतां रेणुरनेष्यदिति भावः । अनैषीदिति "सिचि वृद्धिः” । रज इति कर्तृपदम् । जलानीति शसः शिः ॥ ५८ ॥ 
रन्तुं क्षतोत्तुङ्गनितम्बभूमयो 
मुहुव्रजन्तः प्रमदं मदोद्धताः । पकं करापाकृतशेवलांशुकाः 
समुद्रगानामुदपादयन्निभाः ॥ ५६ ॥ 
समुद्रगानां नदीपतिवधूनां सरितां मत्ता द्विपाः पकं कर्दममजनयन् । की दृशा इभाः, रन्तुं क्रीडितुं क्षता लोठिता उत्तुङ्गा नितम्बभूमिस्तटप्राग्भारो यैर त एव हर्ष यान्तः । मदोद्धता मदमत्ताः । तथा करैरपास्तं शेवलमेवांशुकं वासो यैः । येऽपि मदोद्धतास्ते परस्त्रीणां करजैः पीवरा नितम्बस्थलीर्विदारय न्तोऽम्बरं चापहरन्तस्तासां पङ्कं मालिन्यं शीलभ्रंशमुत्पादयन्ति ॥ ५६ ॥ 
रुग्णोरुरोधःपरिपूरिताम्भसः 
समस्थलीकृत्य पुरातनीनदीः । कूलङ्कषौघाः सरितस्तथापराः 
प्रवर्तयामासुरिभा मदाम्बुभिः ॥ ६० ॥ 
१ 'बहुलीकृते' ग. पाठः । 
१२ स० 
संदेहविषौषधिव्याख्योपेतम् । ___ महाद्विपास्तटलोठनपूर्वमाद्याः सरितः स्थलरूपतां प्रापय्य मदजलैरन्या अजनयन्नित्यतिशयोक्तिः । कूलङ्कषौघाः कूलमुद्रुजपूराः, रुग्णैर्लोठितैरुरुभिर्वि शालैः रोधोभिः प्रतीरैः परिपूरितं भरितमम्भो यासामिति समस्थलीकरणकार रणम् । समं च तत्स्थलं समस्थलम् । यदि वा समं सदृशं स्थलं यासां ताः समस्थलाः । एवं च स्थलं तासां सदृशं भवति यदि ता अपि स्थलरूपा भव न्ति । तेन य एवार्थः स्थलं समीकृत्येति स एवार्थः समस्थलीकृत्येति । अस मस्थलाः समस्थलाः कृत्वा समस्थलीकृत्य “अभूततद्भावे च्विः । ऊर्यादिच्चि डाचश्चे"ति गतिसंज्ञा । “कुगतिप्रादयः । समासेऽनपूर्वे क्त्वो ल्यप्" । पुरा भवा पुरातनी “सायंचिर"मिति ट्युस्तुद् च । अबाधकान्यपि निपातनानि भवन्ति । कूलं कषति कूलङ्कषः । “सर्वकूलाभ्रे"ति खश्, मुम् ॥ ६० ॥ 
पद्मरनन्वीतवधूमुखद्युतो __ गता न हंसैः श्रियमातपत्रजाम् । दूरेऽभवन् भोजबलस्य गच्छतः 
शिलोपमातीतगजस्य निम्नगाः ॥ ६१ ॥ 
भोज आदिपुरुषस्तद्वंश्या अप्यभेदाभोजा एवेति हरिरपि भोजस्तत्सैन्यस्य व्रजतो नद्यो दूरेऽनिकटेऽभवन् । उल्लङ्घनान्नदीनां बलस्य च महव्यवधानं जात मिति भावः । अथ च दूरे लजयानन्तिकेऽभवन्निति वक्रोक्तिः । ता बलं नानु चक्रुरित्यर्थः । पराजितश्चावश्यमेव दूरे तिष्ठति । तथा हि कीदृश्यस्ताः पझै रनन्वीताननुगता वधूमुखानां द्युत्कान्तिर्याभिः । तथा छत्रोत्थां शोभां सितच्छ दैरप्राप्ताः । बलस्य कीदृशस्य शिलाभिरुपमा साम्यं शिलोपमा तामतीतास्त्य क्लवन्तो गजा यस्य । गण्डशैलेभ्योऽपि महान्तो गजा इत्यर्थः । इङ् गताविति 
क्ने नञि अन्वीतेति रूपम् ॥ ६१ ॥ 
स्निग्धाञ्जनश्यामतनूभिरुन्नतै 
निरन्तराला करिणां कदम्बकैः । सेना सुधाक्षालितसौधसम्पदा 
पुरां बहूनां परभागमाप सा ॥ ६२ ॥ 
६४ 
शिशुपालवधम्। 
[१२ स० सा यादवसेना बहूनां पुरां पुरीणां परभागं परदेशमाप बह्वीनगरीरतिच कामेत्यर्थः । अथ च परभागं स्वगुणोत्कर्ष शोभातिशयं लेभे इत्यर्थान्तरम् । यतः सा अरूक्षकजलमेचकदेहगजघटासम्बाधा , तासां तु मङ्कोलानुलिप्तहर्म्य लक्ष्मीकाणामतो वर्णद्वययोगात् परभागप्राप्तिः । क्षालितं धौतमनुलिप्तं शुक्ली कृतमिति यावत् । बहुशब्दे ङीष्विभाषितः ॥ ६२ ॥ 
प्रासादशोभातिशयालुभिः पथि 
प्रभोर्निवासाः पटवेश्मभिर्बभुः । नूनं सहानेन वियोगविक्लवा 
पुरः पुरश्रीरपि निर्ययौ तदा ॥ ६३ ॥ प्रभोर्हरेर्मार्गे दूष्यैरावसनिका वभुः । कीदृशैः प्रासादकान्तिजिष्णुभिर्ह Hरम्यैरित्यर्थः। अतश्चोत्प्रेक्ष्यते-तदा प्रयाणसमये ध्रुवं हरिणा साकं विरहास हत्वात् पुरोऽग्रे पुरश्रीरकालक्ष्मीरपि निर्ययो निर्जगाम, कथमन्यथाध्वनि निवासानां सश्रीकत्वं स्यादिति भावः । अतिशेरते इत्यतिशयालवः परिभा विनः, आलुचि शीङ्ग्रहणम् । ततो द्वितीयासमासः । निवसन्त्येषु निवासाः, 
घञ् ॥ ६३ ॥ 
वर्म द्विपानां विरुवन्त उच्चकै 
वनेचरेभ्यश्चिरमाचचक्षिरे । गण्डस्थलाघर्षगलन्मदोदक 
द्रवद्रुमस्कन्धनिलायिनोऽलिनः ॥ ६४ ॥ भृङ्गास्तारं चिरं गुञ्जन्तो वनेचरेभ्यो लुब्धकादिभ्यो द्विपानां वर्म प्रमा णमाचचक्षिरेऽवोचन् “वा लिटि” । कीदृशोऽलिनः गण्डस्थलस्य कटत टस्य यदाघर्षणं कषणं तेन संपेषस्तेन गलत् स्रवद्यन्मदोदकं दानवारि तेन द्रवा आर्द्रा ये द्रुमस्कन्धास्तरुप्रकाण्डानि तेषु निलायिनो निलीनास्तिष्ठन्तः। अतश्च तान् मदाम्बु पिबतो दृष्ट्वा पर्वतीया अनुमिमते नूनमेवंप्रमाणा यादवह स्तिनः, कुतोऽन्यथा मदस्यात्र गतिरिति वर्म द्विपानां रुवन्तो भृङ्गास्तद्वा 
च्यांस्तेभ्य ऊचुरिव ॥ ६४ ॥ 
१२ स०] 
संदेहविषौषधिव्याख्योपेतम् । अायामवद्भिः करिणां घटाशतै 
रधाकृताहालकपङ्क्तिरुच्चकैः । दूष्यर्जितोदय़गृहाणि सा चमू 
रतीत्य भूयांसि पुराण्यवर्तत ॥ ६५ ॥ सा सेना बहूनि पुराण्यतीत्योल्लद्ध्यावर्तत, अनेकानि नगराण्याक्रामदि त्यर्थः । अथ च भूयांसि पुराण्यतीत्य जित्वास्तेत्यर्थान्तरम् । तथाहि-की श्यसौ उच्चकैरुन्नतैस्तथायामवद्भिरतिदीधैर्गजघटाशतैरधःकृता ह्रस्वीकृता तिर स्कृता अट्टालकपङ्क्तिः प्राकारावलिस्तल्पमाला यया । पुराणि तु दूष्यैः पट वेश्मभिर्जितानि हसितानि उदय़गृहाणि प्रांशुवेश्मानि येषां तानि जितोदन गृहाणि । अतिशयेन बहूनि भूयांसि । “बहोर्लोपो भू च बहोः” । पुरश ब्दोऽस्त्रीलिङ्गः ॥ ६५ ॥ 
उद्भूतमुच्चैर्ध्वजिनीभिरंशुभिः 
प्रतप्तमभ्यर्णतया विवस्वतः । आह्लादिकल्हारसमीरणाहते 
पुरः पपाताम्भसि यामुने रजः ॥ ६६ ॥ अथ पुरोवर्तिनि कालिन्दीजले सेनारेणुरपतत् । कीदृशं चमूभिरुचैरुद्धू तमूर्व क्षिप्तमत एव रवेरभ्यर्णतया सामीप्यात् किरणैः सन्तप्तमत एवाम्भस्य पतत् । यः किलोच्चै गादवारूढः स रविकरसंतापितः सन् जले मजति । की दृशेऽम्भसि आह्लादी प्रमदकारी यः कल्हारसमीरणः सौगन्धिकवातस्तेनाहते कम्पिते इति सौरभोक्तिः । अभ्यर्णशब्दे “अर्दैः संनिविभ्यः । अभेश्चाविदूर्ये" इतीडभावः क्ते उक्तः ॥ ६६ ॥ 
या धर्मभासस्तनयापि शीतलैः 
स्वसा यमस्यापि जनस्य जीवनैः । कृष्णापि शुद्धरधिकं विधातृभि 
विहन्तुमंहांसि जलैः पटीयसी ॥ ६७ ॥ 
- 
गङ्गा 
शिशुपालवधम् । 
[१२ स० यस्या महानीलतटीरिव द्रुताः 
प्रयान्ति पीत्वा हिमपिण्डपाण्डवः । कालीरपस्ताभिरिवानुरञ्जिताः 
क्षणेन भिन्नाञ्जनवर्णतां घनाः ॥ ६८ ॥ व्यक्तं बलीयान् यदि हेतुरागमा 
दपूरयत् सा जलधिं न जाह्नवी । गौघनिर्भस्मितशंभुकन्धरा 
सवर्णमर्णः कथमन्यथास्य तत् ॥ ६६ ॥ अभ्युद्यतस्य ऋमितुं जवेन गां __तमालनीला नितरां धृतायतिः । सीमेव सा तस्य पुरः क्षणं बभौ 
बलाम्बुराशेर्महतो महापगा ॥ ७० ॥ 
(कलापकम् ।) सा महापगा यमुना तस्य सैन्योदधेरग्रे सीमेव मर्यादेव वेलातुल्या रेजे, कथमन्यथा नाक्रान्तेति भावः । कीदृशस्य बलोदधेः रंहसा भुवमुल्लङ्घयितुं प्रवृ त्तस्य । सीमा कीदृशी तमालैस्तमाला इव वा श्यामा, तथात्यर्थं धृतायति रूढदैर्ध्या । महाब्धेरपि रयाद्भुवं लिलवयिषतस्तमालनीला दीर्घदीर्घा च वेला 
रोधिका भवति ॥ 
कीदृशी यमुना सेति' ये धर्मा विवक्षितास्तानाह-येत्यादि । या महानदी जलैरेनांसि क्षपयितुं कुशला । कीदृशैर्जलैरिति विरोधाभासमाह-उष्णांशुसुता पि जलैः शीतलैः, अन्तकस्य भगिन्यपि तैर्जनस्य जीवनैः समाश्वासकारिभिः, नीलापि सा तैः शुद्धिकारिभिर्मालिन्यनाशकैः पापक्षप्तृभिः । विरोधः सुगमः ॥ 
१ 'नेति सेति' क. ख. ग. पाठः । 
६७ 
१२ स०] 
संदेहविषौषधिव्याख्योपेतम् । किं च यस्या अपः पीत्वा हिमधवला अपि मेघास्तत्क्षणमेव पिष्टकजल मलिना भवन्ति । अतश्चोत्प्रेक्ष्यते-ताभिरद्भिरनुरञ्जिता इव चित्रिता इव । यः किल रज्यते स वर्णान्तरमाप्नोति । कीदृशीरपः कालीः कृष्णाः, अत एव म 
हानीलतटीरिव द्रुता गालितेन्द्रनीलस्थलमहीसदृशीः । कालीशब्दे “जानपदा". दिसूत्रेण ङीष् ॥ 
किं च यद्यागमाच्छास्त्राद्धेतुरनुमानं बलवत्तव्यक्तं निश्चितं सा यमुना ज लधिमपूरयत् जलनिर्भरं चकार नतु जाह्नवी गङ्गा । कस्मादित्याह-अन्यथा यदि यमुनयासौ न पूरितस्तत्कथमस्याब्धेरम्भो हरगलनीलम् । गङ्गायाः पूरणे हि कारणस्य सितत्वात् तेनापि सितेन भवितव्यम्, न च तद्धवलमपितु नीलं तस्मा दनुमिमीमहे साब्धिमपूरयत् न सितनदी, एतच्च कदा यद्यागमादनुमानस्य बल वत्ता स्यात् । आगमस्य बलीयस्त्वं तु जाह्नव्यैव । अगस्त्यपीतो हि समुद्रो भागीरथ्या पूरित इत्यागमः। गङ्गौघेन निर्भस्मिता क्षालितभस्मा या शंभुकन्धरा नीलकण्ठग्रीवा तया सवर्णमेकवर्ण नीलमित्यर्थः । शिवस्य हि कण्ठः कालकूट धारणान्नील:-इत्यागमः । अपूरयत्सेत्यत्र येति पाठो न्याय्यः । यच्छब्दैरेव वर्णयितुमुपक्रान्तत्वाद्वाक्यान्ते च सेति विद्यत एवेत्याहुः ॥ ६७ ॥ ६८ ॥ ॥ ६६ ॥ ७० ॥ (चङ्कलकम् ।) 
लोलैररित्रैश्चरणैरिवाभितो 
जवाद् व्रजन्तीभिरसौ सरिजनैः। नौभिः प्रतेरेऽनुचितप्लवोदित 
भ्रमीनिमीलल्ललनावलम्बितैः ॥ ७१ ॥ 
असौ यमुना बलैः प्रतेरे उत्तीर्णा । कथं नौभिः । कीदृशीभिः, अभितः पार्श्वद्वये लोलैश्चटुलैश्चलद्भिररित्रैः शम्बैर्वेगाद्यान्तीभिः, अतश्च चरणैरिव नावः पादतुल्यैः । चरणैः किल जवाद्गम्यते । कीदृशैर्जनैः, अनुचितेनाशीलितेन प्लवे न जलयानेनोदिता जाता यासौ भ्रमी भ्रमस्तया निमीलन्त्यः संकुचिताक्ष्यो या ललना नार्यस्ताभिरवलम्बितैरवष्टब्धैः । प्रतेरे इति कर्मणि । भ्रमशब्दः स्त्रीपुं सलिङ्गः ॥ ७१ ॥ 
शिशुपालवधम् । 
[१२ स० तत्पूर्वमंसद्वयसं द्विपाधिपाः 
क्षणं सहेलाः परितो जगाहिरे । सद्यस्ततस्तेरुरनारतस्रुत 
खदानवारिप्रचुरीकृतं पयः ॥ ७२ ॥ तद्यामुनं पयो महेभाः पूर्व सहेलाः सन्तः समन्तात् क्षणं जगाहिरे व्य लोडयन् , यतोऽसद्वयसं स्कन्धप्रमाणमतो बुडनभयाभावात् क्रीडन्तो जग्मुः । ततोऽनन्तरं सद्यो मंदवेवोत्तेरुः यतोऽनारतं स्नुतेन स्वदानवारिणा प्रचुरीकृतं वृद्धिं नीतमित्यतिशयोक्तिः । अंसद्धयसमिति प्रमाणे द्वयसच्” ॥ ७२ ॥ 
प्रोथैः स्फुरद्भिः स्फुटशब्दमुन्मुखै __स्तुरङ्गमैरायतकीर्णवालधि । 
उत्कर्णमुद्वाहितधीरकन्धरै 
रतीयंताग्रे तटदत्तदृष्टिभिः ॥ ७३ ॥ 
अश्वैरतीर्यत तीर्णमिति भावे लकारः । कीदृशैरिति जातिबन्धः । उन्मु खैरूज़वक्त्रैः, तथोद्वाहिता ऊर्ध्वप्रसारिता धीरा निश्चला कन्धरा ग्रीवा यैः, तथाग्रे यत्तटं तत्र दत्तदृष्टिभिर्वद्धलक्ष्यैः । कथमतीर्यत प्रोथैर्नासिकानिरोकैः स्फुरद्भिर्हेतुभूतैः स्फुटः शब्दो यत्र, तथायतो दीर्घः कीर्णो विक्षिप्तो वालधिः पुच्छो यत्र, तथोत्कर्णमुच्चीकृतश्रवणम् । वाला निधीयन्तेऽस्मिन्निति वालधिः । "कर्मण्यधिकरणे चे"ति किः ॥ ७३ ॥ 
तीवा जवेनैव नितान्तदुस्तरां 
नदी प्रतिज्ञामिव तां गरीयसीम् । शृङ्गैरपस्कीर्णबृहत्तटीभुवा 
मशोभतोचैनंदितं ककुद्मताम् ॥ ७४ ॥ ककुद्मतामुदणामुच्चैस्तारं नदितमशोभत रेजे चित्तमावर्जयदित्यर्थः । कदा गरीयस्त्वादतिकृच्छ्रोल्लयां यमुनां रयेण तीा उल्लद्ध्यातिक्रम्य । किमिव 
१२ स०] 
संदेहविषौषधिव्याख्योपेतम् । 
६६ प्रतिज्ञामिव । यथा कस्यचिद्वीरस्य महतीं दुस्तरां प्रतिज्ञां समाप्य कत्थनं शोभते तथेत्यर्थः । कीदृशानां ककुद्मतां शृङ्गैरपस्कीर्णा उल्लिखिता बृहती तट भूयः । तीवेति निनादापेक्षं पूर्वकालत्वम् । “युकः किती"ति कित्त्वम् , दीर्घः। अपस्कीर्णेति “अपाच्चतुष्पादि "ति सुट् । ककुद्विद्यते येषामिति ककुद्मन्तः । ककुच्छब्दो दान्तोऽपि युवादित्वात् झय्वत्वाभावः ॥ ७४ ॥ 
सीमन्त्यमाना यदुभूभृतां बलै 
बभौ तरद्भिर्गवलावलिद्युतिः । सिन्दूरितानेकपकङ्कणाङ्किता ____ तरङ्गिणी वेणिरिवायता भुवः ॥ ७५ ॥ असौ तरङ्गिणी यमुनानदी बभौ रेजे । उत्प्रेक्ष्यते-भुवो वेणिः कवरीव , यतो गवलावलिद्युतिर्महिषविषाणपटलकाली । तथा यादवपार्थिवसैनिकस्तरद्भिः सीमन्त्यमाना द्विधा क्रियमाणा । सिन्दूरिता येऽनेकपास्त एव कङ्कणाः कचभू षणिकास्ताभिरकिता चिह्नीकृता अायता दीर्घा । वेणिरपि कृष्णा सीमन्तिता कङ्कणाङ्किता मृद्वी च भवति । सीमन्तः केशेषु, अन्यत्र तूपचारात् । अनेकेन करेणास्येन च पिबन्तीत्यनेकपा द्विपाः ॥ ७५ ॥ 
अव्याहतक्षिप्रगतैः समुच्छ्रिता . ननुज्झितद्राधिमभिर्वरीयसः ।। नाव्यं पयः केचिदतारिषुर्भुजैः 
क्षिपद्भिर्मीनपरैरिवोर्मिभिः ॥ ७६ ॥ केचित् सैनिका नाव्यं नावा तरीतुं शक्यं यत्पयस्तद्भुजैरतारिषुर्बाहुभिरे व तेरुः । कीदृग्भिरूसैन् कल्लोलान् क्षिपद्भिरस्यद्भिः, अव्याहतक्षिप्रगतैरनष्टच तुरगतिभिरलुप्तैरित्यर्थः । तथानुज्झितद्राघिमभिरपरित्यक्तदैयैः । कीदृशानूर्मीन् समुच्छ्रितानुन्नतान् , वरीयस उरुतरान् , अतश्च भुजैरपरिवोर्मिभिस्तरङ्गान्त रतुल्यैरिति भावः । यथा जविनो दीर्घाश्चोर्मयोऽन्यानूसैनीरयन्ति , एवं भुजा इत्यर्थः । दीर्घस्य भावो द्राधिमा । “पृथ्वादिभ्य इमनिज्वा । प्रियस्थिरे"ति द्राघादेशः । अतिशयेन उर्वरीयान् । तेनैव वर्भावः । गरीयस इति वा पाठः । 
७० 
शिशुपालवधम् । 
[१२ स० नावा तार्यमुदकं नाव्यं “नौवयोधर्मे "ति यत् । अतारिषुरिति लुङ् । ऊर्मि शब्दः स्त्रीपुंसलिङ्गः । तथा चोक्तम् "स्त्रीपुंसयोरूमिमणिवेणिश्रेणिगोयष्टिशमिश ल्मलितूलितुमिमरीचिमृत्यूर्मिकर्कन्धूकिष्कुरेणव"इति । वंशस्थं वृत्तम् ॥ ७६ ॥ 
विदलितमहाकूलामुक्षणां विषाणविघटनै 
रलघुचरणाकृष्टग्राहां विषाणिभिरुन्मदैः । सपदि सरितं सा श्रीभर्तुर्वृहद्रथमण्डल 
स्खलितसलिलामुल्लद्ध्यैनां जगाम वरूथिनी ॥७७ ।। इति श्रीमाघभट्टविरचिते शिशुपालवधकाव्ये यात्रावर्णनं नाम 
द्वादशः सर्गः ॥ १२ ॥ सा श्रीभर्तुलक्ष्मीपतेर्वरूथिनी सेना एनां सरितं कालिन्दी सपदि शीघ्रमु लध्य तीर्वा जगाम ययौ । अथ चोल्लध्य तिरस्कृत्य जित्वेति वक्रोक्तिः । तमेव जयं विशेषणमुखेनाह-कीदृशीं सरितम् उक्ष्णां वृषभाणां विषाणविघट्टनैः शृङ्गाहतिभिर्विदलितमहाकूलां क्षपितविपुलपुलिनां, तथा उन्मदैमत्तैर्विषाणिभि दन्तिभिः कर्तृभिरलघुभिश्चरणैराकृष्टा भुवं प्रापिता ग्राहा जलचरा यस्याः । अलघवश्चरणैराकृष्टा इति वा विग्रहः । तथा बृहत्सु रथमण्डलेषु रथकट्यासु स्खलितं सलिलं यस्या इति व्यतिरेकप्रायोऽलङ्कारः । हरिणीवृत्तम् । “भवति हरिणी सौ म्रौ स्लो गोरसोदधिसप्तकैः” ॥ उक्षणामित्य" लोपोऽनः । षपूर्वह न्धृतराज्ञामणी"ति तु “अन्" इति प्रकृतिभावे प्राप्ते विध्यर्थो नतु नियमार्थः । गृह्णन्तीति ग्राहा “विभाषा ग्रह "इति णः । वरूथिनी रथिनीति सेनानामनीति भद्रम् ॥ ७७ ॥ 
इति श्रीमहामहोपाध्यायवयं अानन्ददेवायनि-वल्लभदेवाचार्यविरचितायां माघकाव्यसार 
टीकायां सन्देहविषौषध्याख्यायां यात्रावर्णनं नाम द्वादशः सर्गः ॥ १२ ॥ 
अथ 
शिशुपालवधकाव्ये 
त्रयोदशः सर्गः। 
यमुनामतीतमथ शुश्रुवानमुं 
तपसस्तनूज इति नाधुनोच्यते । स यदाचलन्निजपुरादहर्निशं 
नृपतेस्तदादि समचारि वार्तया ॥ १ ॥ अथानन्तरं तपसस्तनूजो धर्मात्मजो युधिष्ठिरोऽमुं भगवन्तं यमुनामतीत मुत्तीर्ण शुश्रुवान् श्रुतवानश्रौषीत्, कालिन्दीमुत्तीर्णो हरिरित्यबोधीत्यर्थः । एत देवानादरनिषेधार्थमाक्षिपन्नित्याह-इतीत्यादि । अधुना यमुनामतीतमसौ श्रुतवा नित्येतन्नोच्यते न वाच्यम् । कुत इत्याह-स हरिर्यदैव निजपुरात् स्वनगरादचल निर्ययौ तदादि तत एवारभ्याहर्निशं दिवारानं नृपतेः पार्थस्य वार्तया प्रवृत्त्या 
समचारि संचारितं वार्तागतेत्यर्थः । यद्वा स एव हरिवार्तया समचारि सम्य क्चारित इति केचित् । अतश्च यदा प्रत्यहं समागमनवार्ता जानाति 'अद्य द्वारवत्याश्चलितोऽद्य तामुत्तीर्णोऽद्य ग्रामं प्राप्तोऽद्य वनमद्य गिरिमद्य नदीरित्या दिकाम्' ततो यमुनामतीतमेवाशृणोदिति कथमुच्यतामित्याक्षेपोऽलङ्कारः । क्व चिच्च नोच्यतेऽधुनेति पाठः। तदा चैवं पदयोजना-तपसस्तनूजोऽमुं हरिं यमु नामतीतं सन्तमधुनेदानीमेव श्रुतवान् बुद्धवानिति नोच्यते । कथमित्याह-स य देत्यादि । अतश्च यदा प्रस्थानात्प्रभृति तदुदन्तं सर्वमबोधि तदाधुना श्रुतवानिति वचनस्यानवसरः। तेन कथं नगरनिकटं प्राप्तो हरियुधिष्ठिरेणाज्ञायि इति निर्व र्णितं कविनेति न चोद्यमिति भावः । तपो धर्मः । अहश्च निशा चाहर्निशं, स माहारे द्वन्द्वः “रोऽसुपि” । नृपतेरिति षष्ठी शेषे । तदादीति निपातः । सम चारीति भावे लुङ् । वार्तयेति कर्तरि तृतीया । सर्गेऽत्र सुमङ्गलीवृत्तम् । “द्वि गणौ सजौ सहगुरू सुमङ्गली"ति ॥ १ ॥ 
७२ 
[१३ स० 
शिशुपालवधम् । यदुभर्तुरागमनलब्धजन्मनः 
प्रमदादमानिव पुरे महीयसि । सहसाधनः सह ततोऽनुजन्मभि 
वसुधाधिपोऽभिमुखमस्य निर्ययौ ॥ २ ॥ 
ततोऽनन्तरमस्य हरेर्धातृसहितो युधिष्ठिरोऽभिमुखं निर्ययौ अग्रतो जगा म । उत्प्रेक्ष्यते-विस्तीर्णेऽपि स्वनगरेऽमानिवावर्तमान इव । विशालं चेत्पुरं कथं न मातीत्याह-हरिसंप्राप्तिसमुत्थात् संमदात् । सह साधनेन बलेन वर्तते इति सहसाधनः “तेन सहेति तुल्यप्रयोगे"इति समासः । “वोपसर्जनस्ये" ति स भावो विभाषितः । अनु पश्चाजन्मोत्पत्तिर्येषां तेऽनुजन्मानः कनीयांसः ॥ २ ॥ 
रभसप्रचक्रगुरुचक्रदुन्दुभि 
ध्वनिभिर्जनस्य बधिरीकृतश्रुतेः । समादि वक्तृभिर भीष्टसंकथा 
प्रकृतार्थशेषमथ हस्तसंज्ञया ॥ ३ ॥ अभीष्टायाः सङ्कथायाश्चर्चायाः प्रकृतो योऽर्थस्तस्य शेषं भागो वक्तृभिर्ज नस्य हस्तसंज्ञया करसंकेतेन समवादि सम्यगुक्तम् , यदि वा समपादि संपादि तम् । वाचैव कथं नोक्तमित्याह-बधिरीकृतश्रुतेर्जडितकर्णस्य । केन रभसेनौ त्सुक्येन प्रचक्रं चलितं गुरु विस्तीर्ण यञ्चक्रं सैन्यं , यदि वा कुरुचक्रं पाण्ड 
वबलं तस्य ये दुन्दुभयस्तद्ध्वनिभिः । शिष्यते इति शेषम् ॥ ३ ॥ 
अपदान्तरं च परितः क्षितिक्षिता 
मपतन् द्रुतभ्रमितहेमनेमयः । जवमारुताञ्छितपरस्परोपम 
क्षितिरेणुकेतुवसनाः पताकिनः ॥ ४ ॥ 
१ 'कु' ड. पाठः । २ 'पा' ड. पाठः । 
७३ 
१३ स०] 
संदेहविषौषधिव्याख्योपेतम् । __ अपदान्तरमनन्तरं तितिभृतां पताकिनो रथाः परितः समन्तादपतन चेलुः । चशब्द एककालत्वसूचनार्थः । यदैव दुन्दुभयस्ताडितास्तदैवापतन्नित्यर्थः । कीदृशा रथाः द्रुतं त्वरितं भ्रमिता विवृत्ता हेमनेमयः काञ्चनप्रधयो येषाम् , तथा जवमारुतेन वेगवातेनाञ्छितानि प्रेरितानि परस्परोपमान्यनेकवर्णत्वादन्यो न्यसदृशानि क्षितिरेणुकेतुवसनानि भूधूलिचिह्नांशुकानि येषां ते तथोक्ताः । अप दान्तरमित्यनन्तरम् । केचित्तु अविद्यमानं पदानामन्तरं रन्धं यत्र तदपदान्तरं गमनमाहुः । मरुदेव मारुतः । “प्रज्ञादित्वादण्" ॥ ४ ॥ 
द्रुतमध्वनन्नुपरिपाणिवृत्तयः 
पणवा इवाश्वचरणाहता भुषः । नऋतुश्च वारिधरधीरधोरण 
ध्वनिधृष्टकूजितकलाः कलापिनः ॥ ५॥ द्रुतं लाघवेन तुरगखुरैस्ताडिता भुवो दध्वनुः शब्दायन्ते स्म । के इवेत्या ह-पणवा मृदङ्गा इव । कीदृशाः उपरिपाणेस्तालविशेषस्य वृत्तिर्व्यापारो येषु ते उपरिपाणिवृत्तयः । यथोपरिपाणिताडिताः पणवा द्रुतं द्रुतलयान्वितं ध्वन न्ति तथा भुवो दध्वनुरित्यर्थः । द्रुतो लयविशेषः । तथा चोक्तम्-“अथ त्रयो लयाः सिद्धा द्रुतमध्यविलम्बिताः" इति ॥ उपरिपाणिरपि तालविशेषः । उक्तं च "समोपर्यर्धपूर्वस्तु पाणिस्त्रिविध उच्यते । तत्र तालं च पाणिं च प्राहुरेकं मनी षिणः ॥ समो वोपरि वा तस्य यद्बाधः संस्थितो भवेत् । वाद्यं पदानि वर्णो वा तदेवमभिधीयते"इति ॥ ननृतुश्चेत्यादि, न केवलं भुवोऽध्वनन् यावच्छिखि नोऽनृत्यन्निति चार्थः । कीदृशाः कलापिनः वारिधरधीरो घनाघनगम्भीरो यो धोरणानां रथतुरगादियानानां ध्वनिश्चीत्कारगलगर्जितहेषितादिस्तेन धृष्टं मुखरं यत्कूजितं वादितं तेन कला मधुराः । ते हि मेघगर्जितभ्रान्त्या मधुरं केका यमानाः प्रमदान्नृत्यन्ति । अन्योऽपि पणवादिषु वादितेषु नृत्यति ॥ ५ ॥ 
व्रजतोरपि प्रणयपूर्वमेकतां 
कुकुराधिनाथकुरुराजसैन्ययोः । 
१'नर्था' क. ख. ग. पाठः । 
७४ 
शिश शिशुपालवधम् । 
[१३ स० 1. रुरुषे विषाणिभिरनुक्षणं मिथो 
मदमूढवुद्धिषु विवेकिता कुतः ॥ ६ ॥ कुकुराधिनाथो यदुपतिः शौरिः कुरुनाथो युधिष्ठिरस्तयोः सैन्ये वले ये तयोः प्रीतिपूर्वकमप्येकतामभेदं मिश्रीभावं गच्छतोर्दन्तिभिरसकृदन्योन्यं रुरुषे कुपितम् । अत्रैवार्थान्तरन्यासः-मदन मूढा बुद्धिर्येषां तेषां कुतो विवेकिता युक्तायुक्तविचारः । मत्तानां विचारो न भवतीत्यर्थः । ते च समदाः । मदो दो दानं च । रुरुषे इति भावे ॥ ६॥ 
अवलोक एव नृपतिः स्म दूरतो 
रभसाद्रथादवरीतुमिच्छतः । अवतीर्णवान् प्रथममात्मना हरे 
विनयं विशेषयति संभ्रमेण सः ॥ ७ ॥ स नृपतिरजातशत्रुहरेर्विनयमाचारं पेशलत्वं संभ्रमेणादरेण त्वरया विशे षयति स्मातिशिश्ये "लट् स्मे" । कृष्णेन यः प्रश्रयोऽकारि ततोऽधिकमस्या सौ चकारेत्यर्थः । कीदृशस्य हरेरिति तद्विनयं तावदाह-दूरतो दूरादवलोक एव नृपदर्शनमात्रे सत्येव रभसादौत्सुक्येन रथादवतरीतुमिच्छतोऽवतितीर्षोः । नृपतिस्तु कीदृश इति विनयातिशयमाह-प्रथमं पूर्वतरमेवात्मना स्वयमवतीर्णवा नवतीर्णो व्यशेषयदिति सम्बन्धः । अतश्च संभ्रमेण विनयं जिगाय । केचित्तु नृपतिः स, सौहृदेन चेति पठन्ति, एवं च व्याचक्षते । नृपतिहरेः प्रथममवा त्मनावतीर्णवान् पश्चात्तु हरिरिति प्रथमग्रहणात् प्रतीयत एव । नन्वसौ सार्व भौमो ज्येष्ठश्च तत् कस्मात् कनीयसो हरेः प्रथममवतीर्णवानित्यर्थान्तरन्यास माह-यः सन् साधुः स सौहृदेन सुहृद्भावेन विनयं प्रश्रयं विशेषयति, सौहा र्दात् प्रथममवातरत् नतु ऊनत्वादित्यर्थः । चिन्त्यश्चात्रोभयपदवृद्ध्यभावः "ह द्भगसिन्ध्वन्ते” इति ॥ ७ ॥ 
वपुषा पुराणपुरुषः पुरः क्षितौ 
परिपुज्यमानपृथुहारयष्टिना । 
१३ स०] 
संदेहविषौषधिव्याख्योपेतम् । भुवनैर्नतोऽप्यरहिताप्यगौरवः 
प्रणनाम नाम तनयं पितृष्वसुः ॥८॥ . स पुराणपुरुषश्चिरन्तनमुनिः परमात्मा पितृष्वसुस्तनयं पैतृष्वस्त्रीयं कौन्तेयं वपुषा शिरसा पुरः पूर्वमग्रे वा प्रणनाम नमश्चकार । नामशब्दः प्रकाश्ये । सर्व प्रकटमेव शिरसा ननामेत्यर्थः। कीदृशोऽसौ भुवनैर्जगद्भिर्नतः । ननु यद्यसौ सर्व ज्येष्ठो जगत्पूज्यश्च तत्किमादौ प्रणनामेत्याह-अरहितमत्यक्लमाप्यानां स्वजनानां गौरवं येनासौ अरहिताप्यगौरवः । ज्येष्ठस्य हि राज्ञो प्रणामे बन्धुगौरवं न स्यात्। कीदृशेन वपुषा क्षितौ परिपुञ्जयमाना प्रणामवशात् पिण्डीभवन्ती पृथ्वी दीर्घा हारयष्टिर्मुक्तालता यस्य । आप्या प्राप्ताः । “ऋहलोर्ण्यत्" ॥ ८ ॥ 
मुकुटांशरञ्जितपरागमग्रतः 
स न यावदाप शिरसा महीतलम् । क्षितिपेन तावदविलम्बितक्रम 
भुजपञ्जरेण रभसादगृह्यत ॥ ६ ॥ 
n 
स हरिद्र्घा भूतलमग्रतो यावन्न प्राप तावदेव राज्ञा बाहुचक्रेणौत्सुक्याद गृह्यत गृहीतः। अनपेक्षितः क्रमः परिपाटी यत्र ग्रहे । किल कृतप्रणामः कनीया नालिङ्ग्यः । कीदृशं भूतलं मुकुटांशुभिर्मीलिमणिमरीचिभी रञ्जितपरागं छुरि तरेणुम् ॥ ६ ॥ 
न ममौ कवाटतटविस्तृतं तनो 
मुरवैरिवक्ष उरसि क्षमाभुजः । भुजयोस्तथापि युगलेन दीर्घयो 
विकटीकृतेन परितोऽभिषखजे ॥ १० ॥ क्षितिपस्य वक्षसि मुरारिवक्षो न ममौ न ववृते , यतस्तत् कवाटतट विस्तृतं, तस्य तु तनोः कृशस्य दीक्षाक्षामस्य । कथं ताश्लिक्षदित्याह-तथापि 
१ 'विकटं' ग. पाठः । 
१ 
शिशुपालवधम् । 
[१३ स० विकटीकृतेन प्रसारितेन दीर्घयोर्जानुस्पृशोर्भुजयोर्युगेन परितोऽभिषस्वजे समन्ता दालिलिङ्गे, इति राज्ञ आजानुबाहुत्वं हरेश्च पीनवक्षस्त्वमुक्तम् । विकटं विशालम् । 
अभिषस्वजे इति कर्तरि कर्मणि वा ॥ १० ॥ 
गतया निरन्तरनिवासमध्युरः 
परिनाभि नूनमवमुच्य वारिजम् । कुरुराजनिर्दयनिपीडनाभया 
न्मुखमध्यरोहि मुरविद्विषः श्रिया ॥ ११ ॥ मुरारेर्मुखं श्रिया लक्ष्म्याध्यरोहि आरूढमधिश्रितं, नृपाश्लेषतोषाच्छोभायु क्तमभूदित्यर्थः। कीदृश्या श्रिया परिनाभि नाभौ वारिजमवमुच्य हित्वा अध्युर उरसि नितरां निवासं स्थानं गतया प्राप्तया वक्षःस्थलस्थितयेत्यर्थः। पूर्वजन्मनि हि भगवतो नाभौ पद्ममभूत् , संप्रति तु वक्षः पद्माया वसतिः, अतश्चोत्प्रेक्ष्य ते-नूनं निश्चितं कुरुराजनिर्दयनिपीडनाभयात् युधिष्ठिरगाढाश्लेषरुजात्रासान्मुख मध्यरोहि , सा हि वक्षोऽवस्थित्या परिष्वङ्गसंमर्दमाशङ्कते । श्रीशब्दस्योभयार्थ त्वान्मुखस्य च प्रहृष्टत्वादूहः। उरस्यध्युरः । नाभौ परिनाभि । सप्तम्यर्थे ऽव्ययी भावः । निपीडनेति "ण्यासश्रन्थोर्युच्” । अध्यरोहीति कर्मणि ॥ ११ ॥ 
शिरसि स्म जिघ्रति सुरारिबन्धन 
श्छलवामनं विनयवामनं तदा ।। यशसेव वीर्यविजितामरद्रुम 
प्रसवेन वासितशिरोरुहे नृपः ॥ १२ ॥ सुरारेर्वलेवन्धनार्थ छलेन मायया यो वामनो ह्रस्वः स विष्णुरेवमुच्यते, तं तदा राजा मूर्धनि जिघ्रति स्माघ्रासीदित्यर्थः। ननु यदि भगवान् वलिबन्धन च्छलेनैव वामनो नतु स्वभावेन तत्कथमुन्नतो भवन्नमतीत्याह-विनयवामनमाचा रप्रहम् । कीदृशे शिसि पराक्रमापहृतपारिजातपुष्पपूगेन वासितशिरोरुहे सुर भितकेशे । सुरभि किल जेघीयते । उत्प्रेक्ष्यते-यशसेव सुरतरुहरणाद्यद्यशस्तेनेव वासिते इत्यर्थः । सुरभि सितं च यश इति महाकवीनामाचारः ॥ १२ ॥ 
७७ 
१३सका 
संदेहविषौषधिव्याख्योपेतम् । सुखवेदनाहृषितरोमकूपया 
शिथिलीकृतेऽपि वसुदेवजन्मनि । कुरुभर्तुरङ्गलतया न तत्यजे 
विदलत्कदम्बनिकुरुम्बचारुता ॥ १३ ॥ 
राज्ञस्तन्वा विदलत्कदम्बनिकुरुम्बचारुता विदलतो विकसतः कदम्बकुसु मव्रन्दस्य चारुता शोभा न तत्यजे न त्यक्ता, कण्ठकिता तनुरभूदित्यर्थः । कदा चिद्भगवांस्तेनाश्लिष्टो भवेदित्याह-वासुदेवे शिथिलीकृते मुक्तेऽपि । कथं तर्हि कण्ठकितेत्याह-सुखस्योपजोषस्य वेदनयाऽनुभवेन हृषिता विकास नीता रोम कूपा रोमरन्ध्राणि यस्याः । “हृषेर्लोमस्वि” तीट् ॥ १३ ॥ 
इतरानपि क्षितिभुजोऽनुजन्मनः 
प्रमनाः प्रमोदपरिफुल्तचक्षुषः । स यथोचितं जनसभाजनोचितान् 
प्रसभोद्धृतासुरसभोऽसभाजयत् ॥ १४ ॥ 
स भगवानन्यानपि क्षितिभुजो नृपस्यानुजन्मनोऽनुजान् भीमार्जुनयमान् यथोचितं यथाप्रधानमसभाजयत् प्रीत्यावादाक्षीत् । भीमं पूर्वाभिवादनेनार्जुनं हासर्पूवं माद्रेयावाश्लेषपुरःसरमिति यथोचितार्थः । कीदृशांस्तान् प्रमोदपरि फुल्तचक्षुषो हर्षविकसितनेत्रान् । तथा जनानां सभाजने पूजायामुचितान् योग्यान् लोकपूज्यान । स कीदृशः प्रमनाः प्रहृष्टः, तथा प्रसभं बलादुद्धृता उन्मूलिता असुरसभा दैत्यकुलं येन ॥ १४ ॥ 
समुपेत्य तुल्यमहतः शिलाघनान् 
घनपक्षदीर्घतरबाहुशालिनः । ' परिशिश्लिषुः क्षितिपतीन् क्षितीश्वराः 
कुलिशात्परेण गिरयो गिरीनिव ॥ १५ ॥ 
शिशुपालवधम् । 
[१३ स० ___ अन्येऽपि भूपाः समुपेत्य संगत्य राज्ञः परिशिश्लिपुरवागृहन् । कीदृशान् तुल्याश्च ते महान्तस्तांस्तुल्यमहतः, अनुरूपानुन्नतांश्चेत्यर्थः । “कृत्यतुल्याख्या अजात्या' । शिलाघनानश्मविकटान् , घनपक्षान् गाढसहायान् दीर्घतरबाहुशालिन श्राजानुभुजान् । क्षितीश्वराणामपि विभक्तिविपरिणामेनैतानि विशेषणानि , अन्यथा तुल्यत्वं न स्यात् । के कानिवाश्लिक्षन्नित्याह-कुलिशात्परेण वज्रात् पूर्वमद्रयोऽद्रीनिव । कुलिशग्रहेण कार्य पक्षच्छेदो गृह्यते । तानपि तुल्यमहतश्च, शिलाभिश्च घनान् , घनश्च पक्षः पतत्रैरेव बाहुभिः शालिनः । परेणेति निपातः ॥ १५ ॥ 
इभकुम्भतुङ्गघटितेतरेतर 
स्तन भारदूरविनिवारितोदराः । प्रतिफुल्तगण्डफलकाः परस्परं 
परिरेभिरे कुकुरकौरवस्त्रियः ॥ १६ ॥ कुकुरस्त्रियो वृष्णिनार्यः सत्यभामाद्याः कौरवस्त्रियः पाण्डवनार्यो द्रौप द्याद्यास्ता अन्योन्यमाश्लिक्षन् । कीदृश्यः इभकुम्भा इव तुङ्गा इतरेतरं घटि ताः सम्बद्धा ये स्तनभारास्तैर्दूरमत्यर्थं विनिवारितानि वियोजितान्युदराणि मध्यानि यासां तास्तथोक्ताः, पीनस्तन्यः कृशोदर्यश्चेत्यर्थः । तथा प्रतिफुल्तौ विकसितौ गण्डफलको यासामिति प्रहर्षकथनम् ॥ १६ ॥ 
रथवाजिपत्तिकरिणीसमाकुलं 
तदनीकयोः समगत द्वयं मिथः । दधिरे पृथक्करिण एव दूरतो 
महतां हि सर्वमथवा जनातिगम् ॥ १७ ॥ तत्सेनयोईयं युग्मं मिथोऽन्योन्यं समगत समगस्त मिलितम् । कीदृशं स्यन्दनतुरगपदातिहस्तिनीव्याप्तम् । द्विपाः पुनर्दूरत एव पृथग्दधिरे धृताः, युद्धभयात्तेऽन्योन्यं नाश्लिक्षन् न मेलिता इत्यर्थः । किमेतच्चित्रम् । यतो महतामुन्नतानां सर्वमेव किञ्चिजनातिगं लोकातीतम् । ते च महान्तो महा 
१३ स०] 
संदेहविषौषधिव्याख्योपेतम्। प्रमाणत्वात् , अतो जनातिगा जनमध्ये न निवेशिताः । अथवेति पूर्वोक्तस्याक्षे पार्थः । समगतेति कर्तरि लुङ् । “वा गम” इति सिचः कित्त्वात् "अनुदा त्तोपदेशे"ति मलोपः । “हस्वादङ्गादि"ति सिज्लुक् । दधिरे इति कर्मणि 
अधिरुह्यतामिति महीभृतोदितः 
कपिकेतनार्पितकरो रथं हरिः। अवलम्बितैडबिडपाणिपल्लवः 
श्रयति स्म मेघमिव मेघवाहनः ॥ १८ ॥ अथ हरिः स्यन्दनं रथं श्रयति स्मारुरोह । कीदृशः महीभृता युधिष्ठिरे णाधिरुह्यतामित्युदित उक्तोऽनुज्ञातः । तथा कपिकेतनस्यार्जुनस्यार्पितो योजितः करो येन । राज्ञोऽनुज्ञामवाप्यार्जुनं चावष्टभ्य कृष्णः स्यन्दनमारोहदित्यर्थः । कः कीदृशः किं यथा श्रयतीत्याह-अवलम्बितैडबिडपाणिपल्लवोऽवष्टब्धधनदक रकिसलयो यथा मेघवाहनो रुद्र इन्द्रो वा मेघ श्रयति । यस्य हि यो वाह नं सोऽवश्यमेव तमधिरोहति । इडबिडोऽपत्यमैडविडो वैश्रवणः । व्युत्पत्ति मात्रमेतत् ॥ १८ ॥ 
रथमास्थितस्य च पुराभिवर्तिन . स्तिमृणां पुरामिव रिपोर्मधुद्विषः । 
अथ धर्ममूर्तिरनुरागभावितः 
खयमादित प्रवयणं प्रजापतिः ॥ १६ ॥ मुरारेश्च रथमारुह्य पुरी यियासोरनन्तरं स्वयमेव प्रजापतिः राजा प्रवय णं प्रतोदमादित जग्राह, यतोऽनुरागभावितः स्नेहव्याप्तः प्रेमप्रवणः । कः प्रजाप तिरित्याह-धर्मो मूर्तिर्यस्य स धर्ममूर्तियुधिष्ठिरः । कस्य क इव प्रवयणं ज ग्राहेत्याह-यथा तिसृणां पुरां रिपोर्मुरारेः सर्वदेवमयं रथमास्थितस्य पुरा भिवर्तिनस्त्रिपुरं दिधक्षोः प्रजापतिर्ब्रह्मा स्वयं प्रवयणमादित । हरस्य हि त्रिपु 
१ 'मेघो' क. ख. ग. पाठः । 
CU 
शिशुपालवधम् । 
[१३स० रवासिनो दानवान् जिघांसोरात्मभूः सारथिरभूत् । उक्तं च-"ब्रह्माणं सारथिं कृत्वे "ति । सोऽपि धर्ममूर्तिः पुण्यदेहोऽनुरागेण च लौहित्येन व्याप्तः । चश ब्दः पूर्वापेक्षया क्रियान्तरसमुच्चयार्थः । श्रादितेति “स्थाध्वोरिच्चे"ति । प्रवय 
णमिति “अजेयंघञपोः" ॥ १६ ॥ 
शनकैश्च तस्य तनुजालकान्तर 
क्षरितक्षपाकरकरोत्कराकृतिः । पृथु फेनकूटमिव निम्नगापते 
मरुदस्य सूनुरधुवत् प्रकीर्णकम् ॥ २० ॥ यथा निम्नगापतेरब्धेः फेनकूटं दिण्डीरराशि मरुद्वायुधुनोत्येवमस्य वायोः सूनुः पुत्रो भीमस्तस्य हरेः शनैः प्रकीर्णकं चामरमधुवदचालयत् । कीदृशं तनुः सूक्ष्मो जालकान्तरैर्गवाक्षविवरैः क्षरितः प्रविष्टो यः क्षपाकरकरोत्करः शशिकरनिकरस्तस्येवाकृतिः संस्थानं यस्य तत्तथोक्तम् । तनुत्वं वात्र जालक विशेषणम् । तथा पृथु दीर्घम् । फेनकूटमप्येवंविधम् ॥ २० ॥ 
विकसत्कलायकुसुमासितद्युते 
रलघूडपाण्डु जगतामधीशितुः । यमुनाहृदोपरिगहंसमण्डल 
युतिजिष्णु जिष्णुरभृतोष्णवारणम् ॥ २१ ॥ जगतामधीशितुः कृष्णस्य जिष्णुरर्जुन उष्णवारणमातपत्रमभृत दभ्रे । कीदृशस्य विकसतः कलायाख्यस्य कुसुमस्येवासिताऽसिक्नी युतिर्यस्य । छत्रं त्वलघु महदुडु ताराचक्राख्यं तदिव पाण्डु धवलम्, अत एव यमुनाह्रदोपरिगं कालिन्दीप्रवाहपृष्ठस्थं यद्धंसमण्डलं सितच्छदचक्रं तस्य या द्युतिः कान्तिस्तां जिष्णु परिभावि । कृष्णस्य कार्याद्यमुनोपमानम् । उपरि गच्छतीत्युपरिगः। 
“गमेः सुपी"ति डः ॥ २१ ॥ 
पवनात्मजेन्द्रसुतमध्यवर्तिना 
नितरामरोचि रुचिरेण चक्रिणा । 
१३ स०] 
संदेहविषौषधिव्याख्योपेतम् । दधतेव योगमुभयग्रहान्तर 
स्थितिकारितं दुरुधुराख्यमिन्दुना ॥ २२ ॥ हरिणा नितरामरोचि शोभितमिति भावे लकारः । कीदृशेन भीमार्जु नमध्यस्थेन तथा रुचिरेण भास्वता । केनेवारोचि इन्दुनेव । कीदृशेन दुरु धुराख्यं दुरुधुरानामानं योगं विभ्रता । कीदृशमिति तत्स्वरूपमाह-उभयोर्ग्रहयोः सूर्यमहीतनययोर्यदन्तरं मध्यं तत्र या स्थितिरवस्थानं तया कारितं निष्पादि तम् । द्वितीयद्वादशग्रहद्वयमध्यस्थस्य हीन्दोर्दुरुधुरायोगो भवति । उक्तं च "रविवर्ज द्वादशगैरनफा चन्द्राद् द्वितीयगैः सुनफा । उभयस्थितैर्दुरुधुरा के मद्रुमसंज्ञकोऽतोऽन्य"इति ॥ अत्र च संस्थानमात्रं दीप्तिमत्त्वं च विवक्षितं न तु सावर्ण्यमितीन्दुः कृष्णस्योपमानं न विरुध्यते । एवमन्यत्र ॥ २२ ॥ 
वशिनं क्षितेरयनयाविवेश्वरं 
नियमो यमश्च नियतं यतिं यथा । विजयश्रिया वृतमिवार्कमारुता 
वनुसस्रतुस्तमथ दस्रयोः सुतौ ॥ २३ ॥ अथ तं हरिं दस्रयोः सुतौ नासत्यात्मजौ नकुलसहदेवावनुसत्रतुः । को कमिवेत्याह-वशिनं जितेन्द्रियं क्षितीश्वरं यथा अयनयौ दैवनीती। अनुकूलं हि दैवमयः, षाड्गुण्यं नयः। तथा नियतं संयमिनं यतिं मुनिं यथा नियमयमौ । नियमोऽनुष्ठेयरूपः शौचादिः, यमो निषिद्धवर्जनमहिंसादिः । उक्तं च-"अहिं सासत्यास्तेयब्रह्मचर्यापरिग्रहा यमाः । शौचसन्तोषस्वाध्यायेश्वरप्रणिधानानि नियमाः” । तथा विजयश्रिया विजयलक्ष्म्या वृतं जिघृक्षितं यथार्कमारुतौ रवि वायू अनुसरतः। यदा किल तो पराङ्मुखौ भवतस्तदा लक्ष्म्या वरणात् सा मादेव जयसद्भावः । अनेकोपमानोपादानं भगवतः सर्वधर्मख्यापनार्थम् । नय इति "कृत्यल्युटो बहुल"मित्यच् ॥ २३ ॥ 
मुदितैस्तदेति दितिजन्मनां रिपा 
बविनेयसंभ्रमविकासिभक्तिभिः । १ 'ध' क. ख. ग. पाठः । २ 'वधार' क. ख. ग. पाठः । 
शिशुपालवधम् । 
[१३ स० उपसेदिवद्भिरुपदेष्टरीव तै 
ववृते विनीतमविनीतशासिभिः ॥ २४ ॥ तैः पाण्डवैर्दैत्यारौ विष्णौ विनीतं ववृते सविनयमासितम् । भावे लकारः । कीदृशैस्तैर्मुदितैहृष्टैस्तथाविनेयोऽकृत्रिमो यः संभ्रमस्त्वरादरस्तेन विकासिनी प्र सरन्ती भक्तियेषाम् । सहजो ह्यादरो भक्तिं प्रकाशयति कृत्रिमस्तूपचारम् । अविनी येति तु पाठे अशिक्षित्वा विनीतं ववृते इति योजना । अविनीतशासिभिर्दुरा चारहन्तृभिः । शसु हिंसार्थः । कैर्यथा व विनीतमास्यते इत्याह-उपदेष्टरि गुरौ यथा उपसेदिवद्भिरन्तेवासिभिः । तेऽपि सहजभक्तयो विनीतवासिनश्च । विका सिभक्तिभिरित्यविकासनिवृत्तिपरायां चोदनायां स्त्रीत्वेन विना पूर्वपदार्थो विवक्षितः इति नापशब्दोऽयमन्यथा तु“अपूरणीप्रियादिष्वि"ति पुंवद्भावनिषेधः स्यात् ॥ २४ ॥ 
गतयोरभेदमिति सैन्ययोस्तयो 
रथ भानुजनुतनयाम्भसोरिव । प्रतिनादितामरविमानमानकै 
नितरां मुदा परमयेव दध्वने ॥ २५ ॥ तयोर्बलयोरित्थमभेदमैक्यं यमुनाजाह्नव्योरिव प्राप्तयोरथानकैः पटहैरत्यर्थं दध्वने, मिलितयोस्तयोर्भीर्योऽवाद्यन्तेत्यर्थः। उत्प्रेक्ष्यते-परमया महत्या मुदेव तु ष्ट्येव । सति हि हर्षे मुखरेण भूयते । कथं दध्वने प्रतिनादितानि अनुध्वनिता नि अमरविमानानि सुरधिष्ण्यानि यत्र ॥ २५ ॥ 
मखमीक्षितुं क्षितिपतेरुपेयुषां 
परितः प्रकल्पितनिकेतनं बहिः । उपरुध्यमानमिव भूभृतां बलैः 
पुटभेदनं दनुसुतारिरेक्षत ॥ २६ ॥ तत् क्षितिपतेः पुटभेदनं स्थानीयमिन्द्रप्रस्थं भगवान् हरिरेक्षतादर्शत् । कीदृशं यज्ञं द्रष्टुं प्राप्तानां राज्ञां सैन्यैर्बहिर्वाह्यदेशे परितः समन्तात् प्रकल्पितनिकेतनं र चितावसतिकम् । अतश्चोत्प्रेक्ष्यते-उपरुध्यमानमिव वेष्ट्यमानमिव । यस्य किल पुर स्य परैरुपरोधः क्रियते तद्वहिः प्रकल्पितनिकेतनं भवति । पुटभेदनं मूलनगरम् ॥२६॥ 
८३ 
१३ स०] 
संदेहविषौषधिव्याख्योपेतम् । प्रतिशब्दपूरितदिगन्तरः पतन् 
पुरगोपुरं प्रति स सैन्यसागरः । रुरुचे हिमाचलगुहामुखोन्मुखः 
पयसां प्रवाह इव सौरसैन्धवः ॥ २७ ॥ स बलोदधिः शुशुभे । कीदृशः पुरगोपुरं प्रति नगरद्वारसंमुखं पतन् प्र विशन् , तथा प्रतिश्रुत्कभरिताशाविवरः । क इवाभादित्याह-तुषाराद्रिदरीर न्ध्राभिमुखः सौरसैन्धवो गाङ्गस्तोयपूर इव, सोऽपि प्रतिरवपूरितदिगन्तः। सुर सिन्धोरयं सौरसैन्धवः "हृद्भगसिन्ध्वन्ते पूर्वपदस्य च” इत्युभयपदवृद्धिः ॥२७॥ 
असकृद्गृहीतबहुदेहसम्भव 
स्तदसौ विभक्तनवगोपुरान्तरम् । पुरुषः पुरं प्रविशति स्म पञ्चभिः __ सममिन्द्रियैरिव नरेन्द्रसूनुभिः ॥ २८ ॥ असौ पुरुषो भगवांस्तत्पुरमिन्द्रप्रस्थं प्रविवेश । कीदृशोऽसकृत् भूयोभूयो गृहीत आश्रितो रामादिरूपेण बहूनां देहानां संभवो जन्म येन । पुरं कीदृशं विभक्तानि विभागेन स्थापितानि नवानां प्रत्यग्राणां गोपुराणां द्वाराणामन्त राणि मध्यानि यत्र, सुभक्तकक्ष्याप्रदेशमित्यर्थः । किं केवलं प्राविक्षन्नेत्याह-प ञ्चभिः पाण्डवैः सह । कैरिवेत्याह-इन्द्रियैरिवेति । यथा पुरुष आत्मा चक्षु रादिभिरिन्द्रियैः सार्धं पुरं शरीरं प्रविशति, सोऽप्यसकृद्ग्रहीतबहुदेहसंभवः, आत्मा हि देहाद्देहान्तरं संचरति । पुरमपि विभक्तनवद्वारं विभक्तानि नवसं ख्यानि गोपुराणि द्वाराणि पायूपस्थास्यश्रोत्राक्षिघ्राणानि यस्य । पुरशब्देनात्र द्वारमात्रं विवक्षितम् ॥ २८ ॥ 
अन्यच्च कीदृक् पुरमित्याह 
तनुभिस्त्रिनेत्रनयनानवेक्षित 
स्मरविग्रहद्युतिभिरद्युतन् नराः ।