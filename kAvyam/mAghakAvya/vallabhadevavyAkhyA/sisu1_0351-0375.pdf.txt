११ स०] 
संदेहविषौषधिव्याख्योपेतम् । दधदसकलमेकं खण्डितामानमद्भिः 
श्रियमपरमपूर्णामुच्छसद्भिः पलाशैः ।। कलरवमुपगीते षट्पदोघेन दत्तः 
कुमुदकमलपण्डे तुल्यरूपामवस्थाम् ॥ १५ ॥ कुमुदकमलषरडे कैरवपद्माकरावधुना तुल्यरूपां सदृशात्मिकामवस्थां धत्तो विभ्रतः । कीदृशे षण्डे इति साम्यमाह-एकं कुमुदषण्डमानमद्भिः संकुचद्भिः पलाशैः पत्रैरसकलमीषत्खण्डितामूनीकृतां श्रियं शोभां दधदुवहत्, अपरं तु पद्मपण्डं तैरसकलमुच्छसद्भिर्विकसद्भिरपूर्णामसमनां श्रियं दधत् । तथा द्वे अपि षट्पदौधेन भृङ्गसार्थेनोपगीते गातुमारब्धे, बन्धभीत्या कुमुदे सौरभाकृष्टत्वाच्च कमले मुखरत्वम् , अतश्च सर्वथा तुल्यावस्थत्वम् । धत्त इति धाञस्तस् , द्वित्वम् । “नाभ्यस्तयोरातः" । दधस्तथोश्च । खरि च” । षण्डशब्दः पुं स्थित्योः ॥ १५ ॥ 
मदरुचिमरुणेनोद्गच्छता लम्भितस्य 
त्यजत इव चिरावस्थायिनीमाशु लज्जाम्। वसनमिव मुखस्य वंसते संप्रतीदं 
सितकरकरजालं वासवाशायुवत्याः ॥ १६ ॥ पूर्वकाष्ठाङ्गनाया मुखस्य प्रारम्भस्यैतच्छिशिरकिरणकिरणनिकुरुम्बं लंसते भ्रश्यति । तदा हि तत् पश्चिमाशादिगवलम्बि भवति । कीदृशस्य अरुणेनोदच्छतो द्यता मदसम्बन्धिनी रुचि लौहित्याख्यां लम्भितस्य प्रापितस्य, अत एव तमो नाशाद् दीपप्राकाश्येन चिरावस्थायिनी सहजां ह्रियं संत्यजत इवेत्युत्प्रेक्षा । किमिव संसते इत्याह-वसनमिवेति । यथा कस्याश्चित्कामिन्या मत्तायाः कान्तेन मदरुचिं लम्भिताया मुखादाश्वेव ब्रीडानाशे सति वासः पतति तथैन्यात शशिकरा इत्युपमा, उत्प्रेक्षति केचित् । करजालस्य वसनमुपमानं, लजायास्त तमः प्राभातिकम् । मुखस्येति सम्बन्धविवक्षायां षष्ठी । मदस्य नवा रुचि हित्यम् । अवश्यं चिरमवतिष्ठते इति चिरावस्थायिनी ॥ १६ ॥ 
शिशुपालवधम् । 
[११ स० अविरतरतलीलायासजातश्रमाणा 
मुपशमनुपयान्तं निःसहेऽङ्गेऽङ्गनानाम् । पुनरुषसि विविक्तैर्मातरिश्वावचूर्य 
। ज्वलयति मदनाग्निं मालतीनां रजोभिः ॥ १७ ॥ 
मातरिश्वा गन्धवह उपसि प्रगे मालतीनां रजोभिर्जातीरेणुभिर्वनितानां वपुषि पुनरपि मदनाग्निं स्मरानलं ज्वलयत्युद्दीपयति, यत उपशमं नाशमा यान्तम् । कुत इत्याह-अनवरतं या रतलीला निधुवनव्यापारस्तया य ायासः खेदस्तेन जातश्रमाणां श्रान्तानामत एव निःसहे स्वकार्याक्षमेऽङ्गेऽतो वायुर्मा लतीनां रजांस्यवचूर्ण्य निक्षिप्य तैः कामवह्नि ज्वलयति । कथमन्यथा कुसुम रेणुवासितवातव्यतिकरात् ताः सकामा इति भावः । कीदृग्भिः रजोभिर्विविक्त रनुपहतैः । अवचूर्णनमत्र निक्षेपः । एतच्च प्रकृतत्वाद्रजसामेव । अन्योऽप्पग्निं शाम्यन्तं गोमयादिरजोऽवचूर्ण्य तेन ज्वलयति । उपशममिति “नोदात्तोपदेश स्ये”ति वृद्धिप्रतिषेधः ॥ १७ ॥ 
अनिमिषमविरामा रागिणां सर्वरात्रं 
नवनिधुवनलीलाः कौतुकेनाभिवीक्ष्य । इदभुदवसितानामस्फुटालोकसम्प 
नयनमिव सनिद्रं धूर्णते दैपमर्चिः ॥ १८ ॥ एतद् दैपं दीपसम्बन्धि अर्चिः शिखा घूर्णते कम्पते । क्षपाक्षये हि तैल क्षयाद्वातवशाखा प्रशाम्यन्तो दीपाः कम्पन्ते । कीदृगर्चिः, अस्फुटालोकसम्पदप्रक टिततेजःपुञ्जप्रसरम् । उत्प्रेक्ष्यते-उदवसितानां वेश्मनां नयनमिव सनिद्रत्वाद् घूर्णते । किं कृत्वेति सनिद्रत्वे कारणमाह-दम्पतीनां समग्रामेव रात्रिमविच्छि ना अपूर्वसुरतक्रियाः कुतूहलादालोक्य, अत एवानिमिषं न निमिषतीत्यनि मिषमनिमीलनम् । “इगुपधत्वात्कः” । यः किल कौतुकाद्रात्रावनिमिषनेत्रः किंचिद्गोष्ठ्यादिकं वीक्षते तस्यावश्यमेव प्रत्युषसि निद्रयापटुदृष्टिनी नयने घू 
१ 'वि' क. पाठः । 
११ सं०] 
संदेहविषौषधिव्याख्योपेतम् । णेते । रागिणामिति “पुमान् स्त्रिया" । सर्वा चासौ रात्रिः सर्वरात्रः “अहःस वै”ति टच् । लीला क्रिया । उदवसितशब्दे उदवपूर्वात्सिनोतेः क्तः । दीपस्येदं दैपम् ॥ १८ ॥ 
विकचकमलगन्धैरन्धयन् भृङ्गमाला: 
सुरभितमकरन्दं मन्दमावाति वायुः । समदमदनमाद्यद्यौवनोदामरामा 
रमणरभसखेदखेदविच्छेददक्षः ॥ १६ ॥ एष वातो मन्दं याति । कीदृशः फुल्लपद्मामोदैरिन्दिन्दिररिञ्छोलीरन्धयन् आकुलीकुर्वन् , तथा समदमदना माद्यन्त्यो हृष्यन्त्यो यौवनोद्दामास्तारुण्यनिरु च्छृङ्खला या रामाः कामिन्यस्तासां यद्रमणं सुरतकेलिस्तत्र यो रभसोऽविचार्य प्रवृत्तिस्तेन यः खेदस्ततो यः स्वेदस्तस्य यो विच्छेदो विनाशस्तत्र दक्षश्चतुरः, निधुवनश्रमघर्मितकामिनीसेवानिपुण इत्यर्थः । कथं वाति सुरभितं मकरन्दं मधु यत्र वातवहने, विकासवशाद्धि कुसुमरसः सुगन्धिर्भवति । कवलितमकरन्दमिति तु पाठे कवलितं ग्रस्तं गर्भीकृतम् । तथा मन्दं मृदु । अन्धं करोत्यन्धयति । मदयतीति मदनः “नन्द्यादिभ्यो ल्युः” ॥ १६ ॥ 
ललितनयनताराः क्षामवक्त्रेन्दुबिम्बा 
रजनय इव निद्राक्लान्तनीलोत्पलाक्ष्यः । तिमिरमिव दधानाः संसिनः केशपाशा 
नवनिपतिगृहेभ्यो यान्त्यमारवध्वः ॥ २० ॥ एता वारविलासिन्यो राजवेश्मभ्यो यान्ति निःसरन्ति रजनय इव, रात्र योऽपि गच्छन्तीत्यर्थः । इति सहोक्तिः । तयोः श्लेषः। कीदृश्यो विलासिन्यः, लुलितानि मृदितानि कम्पाणि वा नयनान्येव तारा यासाम् । अथवा लुलिता नयनेषु ताराः कनीनिका यासाम् । तथा क्षामं जागर्यावशात् कृशं वक्त्रमेवेन्दु बिम्बं यासां , निद्रया क्लान्तानि नीलोत्पलान्येवाक्षीणि यासां, तथा कार्या त्तिमिरमिव तमस्तुल्यान् स्रंसिनश्च लम्बमानान् केशपाशान् कवरीधानाः । रज 
१ 'तः' ग. पाठः । 
- 
शिशुपालवधम् । 
[११ स० न्यः कीदृश्यः, लुलितनयननिभतारकाः क्षामवक्त्रतुल्यचन्द्रविम्बाः सङ्कोचक्ला न्तनीलोत्पलाक्ष्यः, तथा क्षीयमाणतिमिरधारिण्यः । लिङ्गवचनभेदेऽपि सामा न्यपदस्य दधाना इत्यस्याभेदात् न तिमिरमिव केशपाशान्दधाना इत्यौपम्यं वि रुध्यते ॥ २० ॥ 
शिशिरकिरणकान्तं वासरान्तेऽभिसार्य 
श्वसनसुरभिगन्धिः सांप्रतं सत्वरेव । व्रजति रजनिरेषा तन्मयूखाङ्गरागैः 
परिमलितमनिन्द्यैरम्बरान्तं वहन्ती ॥ २१ ॥ __एषा क्षपा सांप्रतं सत्वरेव व्रजति । किं कृत्वेति त्वराकारणमाह-हिमकर एव कान्तस्तं दिनक्षयेऽभिसार्याभिसृत्य गत्वेति स्वार्थे णिच् । कीदशी रजनिः श्वसनेन वायुना सुरभिर्गन्धो यस्याः । यदा हि वायुर्वहति तदा कुसुमरजः प्रबोधात्सा सुरभिर्भवति । तथा शशिनो ये मयूखास्त एवाङ्गरागा अनुलेप नानि तैरनिन्द्यैः श्लाध्यैरम्बरान्तं नभोऽन्तं परिमलितमिव परिमलितं व्याप्तं वहन्ती अत एव सत्वरेव । या किलाभिसारिका प्रदोषसमये कान्तमभिसरति, सा रात्री प्रियाङ्गरागेण परिमलितं सुरभीकृतमम्बरान्तं वस्त्रपल्लवं वहन्ती सत्वरं प्रातर्गृहं याति । श्वसने श्वासे सुरभिर्गन्धो यस्याः सा श्वसनसुरभिगन्धिः । संप्रत्येव सांप्रतम् ॥ २१ ॥ 
नवकुमुदवनश्रीहासकेलिप्रसङ्गा 
दधिकरुचिरशेषामप्युषां जागरित्वा । अयमपरदिशोऽङ्के मुञ्चति स्वस्तहस्तः 
शिशयिषुरिव पाण्डुम्लानमात्मानमिन्दुः ॥ २२ ॥ _ अयं चन्द्रो वारुणीहरिदुत्सङ्गे वपुर्निक्षिपति । कीदृशः स्वस्तहस्तो लम्बि तकिरणः । कीदृशमात्मानं पाण्डं पाण्डुरं तथा म्लानं विच्छायम् । किं कृत्वा मुञ्चति नवा सरसा यासौ कुमुदवनश्रीः कैरवषण्डसंपत् तस्या यो हासो विका सः स एव केलिः क्रीडा तदवसरात् समग्रामेव निशामधिकदीप्तिः सन् जागरि 
११ स०] 
संदेहविषौषधिव्याख्योपेतम् । 
१३ त्वा द्योतित्वा । अतश्चोत्प्रेक्ष्यते-शिशयिषुरिव सुषुप्सुर्यथा । यः किल नवया कान्तया सह सितकेलिप्रसङ्गाद्धाभिलाषो निशां जागर्ति स प्रभाते नायिका न्तराङ्के करौ प्रसार्य पाण्डुग्लानमात्मानं निदिद्रासुर्मुश्चति । रुचिर्दीप्तिरभिला षश्च ॥ २२ ॥ 
सरभसपरिरम्भारम्भसंरम्भमाजो 
यदधिनिशमपास्तं वल्लभेनाङ्गनायाः । वसनमपि निशान्ते नेष्यते तत्प्रदातुं 
रथचरणविशालश्रोणिलोलेक्षणेन ॥ २३ ॥ यत् कान्तेन प्रियाया निशायां दुगूलमपहृतं तदपि क्षपातयेऽपि दातुं नेष्य ते, यतश्चक्रविपुलकटितटलुम्पटनेत्रेण । कीदृश्या वध्वाः सरभसं यः परिरम्भ स्तस्य य आरम्भ उपक्रमस्तत्र संरम्भ ग्रहमाकुलत्वं वा भजते या तस्याः सर भसपरिरम्भारम्भसंरम्भमाजः । “भजो रिवः” । आलिङ्गनपूर्व हि उत्थीयते । निशायामधिनिशम् । वस्यते इति वसनम् ॥ २३ ॥ 
सपदि कुमुदिनीभिर्मीलितं हा क्षपापि 
क्षयमगमदपेतास्तारकास्ताः समस्ताः । इति दयितकलनश्चिन्तयन्नङ्गमिन्दु 
वहति कृशमशेषं भ्रष्टशोभं शुचेव ॥ २४ ॥ साम्प्रतं शशी तनु नष्टकान्ति च सकलं वपुर्वहति बिभर्ति । उत्प्रेक्ष्यते-प्रिय भार्यत्वादित्थं चिन्तयन् शुचा दुःखेनेव । तामेव चिन्तामाह-कष्टमिदानीमेव कुमुदिनीभिर्मीलितं संकुचितं विच्छायीभूतम् । निशापि नाशमाप, सर्वाश्च तारका भ्रष्टाः, तस्य ह्येता नायिकाः । यदुच्यते “कुमुदिनीप्रियो निशानाथ स्तारापति"रिति । यस्यापि गृहिण्यो नश्यन्ति सोऽवश्यमेव शोकेन कृशो विच्छा यश्च भवति ॥ २४ ॥ 
ब्रजति विषयमक्षणामंशुमाली न यावत् तिमिरमखिल मस्तं तावदेवारुणेन । 
शिशुपालवधम् । 
[११ स० परपरिभवि तेजस्तन्वतामाशु कर्तु 
विभवति हि विपक्षोच्छेदमग्रेसरोऽपि ॥ २५ ॥ यावदेव रविर्नेत्रगोचरं न याति तावदेवारुणेन सारथिना समस्तं ध्वान्तं क्षिप्तम् । युक्तं चैतत् । यतो ये रिपूच्छित्तये प्रभावं विस्तारयन्ति तेषां पुरोया य्यपि शत्रून्मूलनं विधातुं शक्नोति । भगवांस्तिमिररिपूच्छित्तये तेजस्तनोति , अरुणोऽपि पुरःसरः । अंशून्मलतेऽभीषणमित्यंशुमाली । यद्वा अंशुमाला यस्य सन्ति “ब्रीह्यादित्वादिनिः” । परिभवतीति “जिदृक्षिविश्रीण्वमाव्यथाभ्यमप रिभूप्रसूभ्यश्चे "ति इनिः । अग्रे सरतीत्यग्रेसरः “पुरोऽग्रतोऽग्रेषु सतेः” ॥२५॥ 
विगततिमिरपकं पश्यति व्योम यावद् मा धुवति विरहखिन्नः पक्षती यावदेव । 
रथचरणसमाह्रस्तावदौत्सुक्यनुन्ना 
सरिदपरतटान्तादागता चक्रवाकी ॥ २६ ॥ रथचरणसमाह्वश्चक्रवाको यावनष्टध्वान्तकर्दमं खं वीक्षते यावच्च वियोगो द्वेगात्पक्षमूले चालयति तावदेवापरसैकतादुत्कण्ठाप्रेरिता चक्रवाकी प्राप्ता तेन सह प्राप्ता, दिने हि तयोः समागमः ॥ २६ ॥ 
मुदितयुवमनस्कास्तुल्यमेव प्रदोषे । रुचिमदधुरुभय्यः कल्पिता भूषिताश्च । परिमलरुचिराभियंकृतास्तु प्रभाते 
, युवतिभिरुपभोगान्नीरुचः पुष्पमालाः ॥ २७ ॥ से प्रदोषे रात्रिमुखे उभय्यः स्रजो नार्यश्च तुल्यं सममेव रुचिमदधुः कान्ति 
। तथाहि-उभय्योऽपि मुदितयुवमनस्काः प्रीणिततरुणचित्ताः, कल्पिताः सुरताय चिन्तिता उम्भिताश्च , भूषिताः कुङ्कुमादिनालंकृताः, अतः प्रदोषे 
साम्यमभूत् । प्रत्यूषे तु तरुणीभिः कुसुमस्रजो न्यक्रताः पराजिता स्त्यक्ताश्च , यतस्ताभिः परिमलेनोपभोगेन संमर्दैन रुचिराभिर्मनोहराभिः । उप भुक्ता हि नारी रम्यतरा भवति, ताः पुनरुपभोगसंमर्दान्त्रीरुचो म्लानाः । 
१५ 
११ स०] 
संदेहविषौषधिव्याख्योपेतम् । उभाववयवी यासां ता उभय्यः “उमादुदात्तो नित्य"मिति तयस्यायच् । सत्य पि बहुत्वे प्रातिपदिकार्थस्य राश्यपेक्षं यवयवत्वं विद्यते एव । क्षेपः पराभवश्च न्यकारः ॥ २७ ॥ 
विलुलितकमलौघः कीर्णवल्लीवितानः 
प्रतिदिशमवधूताशेषशाखिप्रसूनः । कचिदयमनवस्थः स्थास्नुतामेति वायु 
मधुकुसुमविमर्दोगन्धिवेश्मान्तरेषु ॥ २८ ॥ अयं समीरणः क्वचिदनवस्थो न क्वचित् स्थायी सर्वत्रैवास्थिरोऽपि वेश्मा न्तरेषु निशान्ताभ्यन्तरेषु स्थास्नुतां भजते स्थिरत्वमेति, सर्वतो निवृत्य तत्रै व भ्रमतीत्यर्थः । कीदृशेषु मधुकुसुमानां पानपुष्पाणां यो विमर्द उपभोगः परि मलस्तेनोद्गन्धिषूत्कटेषु । ततो विशेषणसमासः । कीदृशो वायुः उपमृदितस रसिजपण्डः, विक्षिप्तलताजालकः, सर्वस्यां च दिशि कम्पितनिखिलपादपकुसु मः, अतश्च सर्वकुसुमसुरभिर्भूत्वा परिमलसुरभिषु वासवेश्मसु चिरं कामिनां चाटुकारोऽभूदिति वाक्यार्थः । तिष्ठति तच्छीलः स्थास्नुः “ग्लाजिस्थश्च ग्स्नुः" 
॥ २८ ॥ 
नखपदवलिनाभीसंधिभागेषु लक्ष्यः 
क्षतिषु च दशनानामङ्गनायाः सशेषः । अपि रहसि कृतानां वाग्विहीनोऽपि जातः 
सुरतविलसितानां वर्णको वर्णकोऽसौ ॥ २६ ॥ अयं वर्णकश्चन्दनं निर्जनेऽपि कृतानां निधुवनलीलानां वर्णको जातः कथ कः संपन्नः । महान् रतिरणः कामिभिरकारीति समालम्भनेनाख्यायीत्यर्थः । कदाचिदसौ सजिह्वो भवेत् तत्कि चित्रमित्याह-वाग्विहीनोऽपि । तर्हि कथमा ख्यदित्याह-नखपदेषु त्रिवलौ नाभौ संधिभागेषु च यतो लक्ष्यो न नष्टः, तथा दन्तव्रणेषु किंचिद्विद्यमानः, अन्यत्र तु स्तनादावुत्पुंसित एव । अतश्च तेषु प्रदेशेषु सख्यस्तं दृष्ट्वा बुध्यन्ते-महानतिरतिव्यापारोऽभूयेन करजक्षतादावेव 
शिशुपालवधम् । 
[११स० समालम्भनं शिष्ठमन्यत्र नेति, वर्णको वर्णको जातः । अपिशब्दो विस्मयपूर्वके विरोधे । यत् किलैकान्ते क्रियते तस्य कथं वक्ता भवेत् तत्रापि वाग्विकलः । 
सन्धिभागाः पर्वस्थानानि ॥ २६ ॥ 
प्रकटमलिनलमा मृष्टपत्राङ्गुलीकै 
रधिगतरतिशोभैः प्रत्युषः प्रोषितश्रीः । उपहसित इवासौ चन्द्रमाः कामिनीनां | परिणतशरकाण्डापाण्डुभिर्गण्डभागैः ॥ ३० ॥ 
अयं शशी तरुणीकपोलफलकैकदेशैरुषस्युपहसित इव विडम्बित इव । यतोऽसौ निस्तेजस्त्वाल्लक्ष्यमलिनाङ्कः, तैश्चोत्पुंसितमलरूपपत्रलतैः । तथा संनि वृत्तलक्ष्मीकः, तैस्तु प्राप्तोपभोगकान्तिभिरित्युपहासो युक्तः । कथं ज्ञायते उप हसित इवेत्याह-परिणता जरढा ये शरकाण्डाः शरास्तद्वत् तैरिव आपाण्डुभि गौरैः । पाण्डुत्वमत्र हासरूपम् । उपसि प्रत्युष इत्यव्ययीभावः । प्रोषितेति “वसतिग्धोरिट्" । पत्रागुलिः पत्रलता ॥ ३० ॥ 
अथ कुलकम् 
सकलमपि निकामं कामलोलान्यनारी 
रतरभसविमर्दै भिन्नवत्यङ्गरागम् । इदमतिमहदेवाश्चर्यमाश्चर्यधान 
स्तव खलु मुखरागो यन्न भेदं प्रयातः ॥ ३१ ।। 
प्रकटतरमिमं मा द्रातुरन्या रमण्यः 
स्फुटमिति सविशङ्कं कान्तया तुल्यवर्णः । चरणतलसरोजाक्रान्तसंक्रान्तयासौ 
वपुषि नखविलेखो लाक्षया रञ्जितस्ते ॥ ३२ ॥ 
१७ 
११ स०] 
संदेहविषौषधिव्याख्योपेतम् । तदवितथमवादीयन्मम त्वं प्रियेति 
प्रियजनपरिभुक्तं यद् दुगूलं दधानः । मदधिवसतिमागाः कामिनां मण्डनश्री 
व्रजति हि सफलत्वं वल्लभालोकनेन ॥ ३३ ॥ नवनखपदमङ्गं गोपयस्यंशुकेन 
स्थगयसि मुहुरोष्ठं पाणिना दन्तदष्टम् । प्रतिदिशमपरस्त्रीसङ्गशंसी विसर्पन 
बद परिमलगन्धः केन शक्यो वरीतुम् ॥ ३४ ॥ इति कृतवचनायाः कश्चिदभ्येति विभ्यद् 
गलितनयनवारेाति पादावनामम् । करुणमपि समर्थ मानिनां मानभेदे 
रुदितमुदितमस्त्रं योषितां विग्रहेषु ॥ ३५ ॥ कस्याश्चिन्मानिन्याः कश्चित् कामी पादावनामं चरणावनतिं याति प्राप्नोति पादयोः पततीत्यर्थः । यतो विभ्यत् त्रस्यन् । कीदृश्यास्तस्या इति भये कारण माह-इतीत्थं कृतवचनाया विहितवाच्यतायाः । कथमित्याह-सकलमित्यादि । निकाममत्यर्थं कामलोला सुरतगृध्नुर्यान्यनारी प्रतियुवतिस्तस्या यो रतिरभस 
औत्सुक्यं तेन यो विमर्दः संपेषस्तस्मिन्नशेषमप्यङ्गरागं कुङ्कुमादिकं भिन्नवत्युत्युं सितवति सति यत्तवाद्भुतनिधानस्य मुखरागो वक्त्रप्रसादो भेदं विनाशं न गतो वैलक्ष्यं न जातं महदेतदाश्चर्यमद्भुतम् । यदा हि सुरतमर्दैन सर्व एवाङ्ग रागो नाश्यते तदा मुखरागस्यापि नाशो न्याय्यः, मुखस्याप्यङ्गत्वात् , यत्तु न नष्टस्तदाश्चर्यमतस्त्वमाश्चर्यधाम । स हि तत्सपत्नी निशि रमयित्वा प्रातस्तत्स काशं हृष्ट प्रागतोऽत एवंविधा वाच्यता । भिनत्ति स्म भिन्नवानिति विमर्दः कर्ता । केचित्तु अन्यनारी अङ्गरागं भिन्नवतीत्याचक्षते । अङ्गं रज्यतेऽनेनेत्यङ्गरागः कुङ्कुमादिकः ॥ 
शिशुपालवधम् । 
[११ स० किंच तवायं नखविलेखः करजक्षतं तया प्रियया स्फुटं निश्चितमित्यतो हेतोर्लाक्षया रञ्जितः । कुत इत्याह-इमं नखविलेखमतिस्फुटमन्यनार्यों मा द्राक्षुः द्रक्ष्यन्तीति । माङाशङ्कायाम् । कथं रञ्जितः सविशङ्कं साशङ्कम् । सा ह्येवमा शङ्कते यद्यहमेनं न पिदधे तयसनिनी मां सपत्न्यो बुध्येरन् , अनुरागसूचका नि हि क्षतानि , स्त्रीणां तु तत्सौभाग्यं यत्तास्वङ्गे प्रियक्षतानि नतु विपर्ययः । अन्ये त्वाहुः-अतिप्रकटं क्षतं ग्राम्यत्वं सूचयेदित्येषात्राशङ्का । अथ कथमसौ लाक्षारागेण न लक्ष्यते इत्याह-तुल्यवर्ण इति । कीदृश्या लाक्षया पादपद्मता डनलग्नया । सा हि रतिकलहकुपिता सुरतविशेषवशाद्वा सालक्तकेन पादेन तदाचकाम । द्राचुरिति “सृजिदृशो ल्यमकिती"ति वृद्धिः । विलेख इति भावे घञ् । रञ्जित इति रञ्जय॑न्तात्कर्मणि क्तः । रक्षित इति क्वचित्पाठः । रक्षितः पिहितः ॥ 
किंच यत् त्वमेवमभिहितवान् यत् त्वं मम प्रियेष्टेति तत्सत्यम् । कस्मा दित्याह-यद्रमणीनिवसितमम्बरं त्वं वसानोऽस्मद्गृहमागाः संप्राप्तः । अथ यदि प्रियासेवितं दुगूलं प्रावृत्य त्वत्समीपमागतस्तत्किमित्येतावता त्वं प्रियेत्या ह-यस्माद्रागिणां मण्डनश्रीः सुवेशता प्रियजनदर्शनेन सफलत्वं प्राप्नोति, तदेव ह्याकल्पस्य सफलत्वं यत्प्रियजनः पश्यति । यदि चाहं रुचिता न स्यां तत्कि मिति नवं वास आच्छाद्य मम निवासमागतोऽसि , तस्मानिश्चितं तवाहं प्रिये त्युल्लण्ठना । आगा इति “इणो गा लुङि" । सिपो रुत्वम् ॥ 
किंच सरसकरजक्षतं वपुः सत्यं वाससा पिधत्से, करेण च दशनद टमोष्ठं सत्यं पिदधासि, एतत्पुनः सरसपरिमलं सौगन्ध्यं केन गोपयितुं शक्यं यतः सर्वस्यां दिशि प्रसारि, तथा प्रतिनारीव्यतिकरसूचकम् । परिमलेन पुष्पाद्युपभोगेन गन्धः परिमलगन्धः । वरीतुमिति “वृतो वे"ति दीर्घः ॥ 
- इति प्रियं प्रतिभिद्य सा रुरोद, अतः स बिभ्यत्पादयोः पपात । ननु यदि सन्धित्सुस्तत्प्रकटमेव कथं न प्रार्थयते किं रोदनेनेत्याह-करुणमपीत्यादि । विग्रहेषु कलहेषु सत्सु योषितां रुदितं रोदनमस्त्रं वशीकरणमुदितमुक्तम् , इत्य तोऽसावरुदत् । कीदृग्रुदितं करुणं दीनमपि मानिनां रुषितानां मानभेदे वैर निरासे स्तब्धतात्यागे समर्थ शक्तम् । अपिर्विरोधे । यः किल करुणः सदयो बुद्धादिकः स कथं भेदे घाते समर्थों भवेत् । अन्ये तु द्वौ पूर्वपक्षौ द्वे च समर्थकवचसी व्याचक्षते । अथ किमिति स पादावनतिं यातः सा वा रुरो 
११ स०] 
संदेहविषौषधिव्याख्योपेतम्। देत्याह-मानिनामपि करुणं दैन्यमेव यस्मान्मानभेदे मानिनीनां रोषनिरासे सम र्थमतः स पादयोरपतत् । तथा विग्रहेषु योषितां यस्माद्बुदितमस्त्रमुदितमतः सारोदीदिति । अपिभिन्नक्रमः, उन्नतानामपीति भावः । रुदितमिति भावे , उदितमिति वदतेः कर्मणि ॥ ३१ ॥ ३२ ॥ ३३ ॥ ३४ ॥ ३५ ॥ 
(इति पञ्चभिः कुलकम्) मदमदनविकासस्पष्टधाट्योदयानां 
रतिकलहविकीर्णैर्भूषणैरश्चितेषु । विदधति न गृहेषूत्फुल्लपुष्पोपकारं 
विफलविनययत्नाः कामिनीनां वयस्याः ॥ ३६ ॥ सख्यो वासवेश्मसु विकचकुसुमप्रकरं न कुर्वन्ति , यतः कामिनीनां सुर तसमरविक्षिप्तराभरणैरश्चितेषु भूषितेषु । कीदृशीनां स्त्रीणां मदमदनयोयों विका सः प्रसर उल्वणत्वं तेन स्पष्टः प्रकटो धाष्ट्योदयो वैयात्याविर्भावो यासाम् । अत एव भूषणच्छेदः । कीदृश्यो वयस्याः, विफलो निरर्थको विनये आचारे विचये वा पुष्पोच्चये यत्नो यासां ता विफलविनययत्नाः। प्रभातपुष्पप्रकरो हि निशान्तेष्वाचारः स च तासां निरर्थको भूषणैरेव तत्कार्यस्य कृतत्वात् । विन य अाचारो विशेषाधानमिति केचित् । मदमदनविकासो धृष्टत्वे कारणं, तद्भू षणक्षेपे सोऽपि पुष्पोपकाराभावे विनययत्नवैफल्ये च । एवमन्यत्र हेतुहेतुम द्भावो योज्यः । उपकार प्रकरः, वयसा तुल्या वयस्या “नौवयोधर्मे "ति यत् ॥ ३६ ॥ 
करजदशनचिह्न नैशमङ्गेऽन्यनारी 
जनितमिति सरोषामीय॑या शङ्कमानाम् । स्मरसि न खलु दत्तं मत्तयैतत् त्वयैव 
स्त्रियमनुनयतीत्थं ब्रीडमानां विलासी ॥ ३७ ॥ कश्चित् कामी इत्थमनेन प्रकारेण नारीमनुनयति प्रत्याययति यतः सरो षाम् । कुतः कुपितामित्याह-यत ईjया मत्सरेणेत्येवं शङ्कमानां संभावय 
३ 
२० 
शिशुपालवधम् । 
- [११ स० न्तीम् । किमित्याह-एतद् देहस्य नखदन्तपदं सपत्नीदत्तमिति । कदाचित्तत्त्वमे तत् स्यादित्याह-नैशमिति । तस्यामेव निशायां भवम् । कथमनुनयतीत्याह-चित्रं न स्मरसि एतत्क्षतं नैशं भवत्यैव क्षीवया कृतमिति अत एव तां लजमानाम् । खलुर्विस्मये । साधु विलसतीति विलासी “वो कसलसे "ति घिनुन् । अनेन प्रकारेणेत्थं "इदमस्थमुः, एतेतौ रथोः" ॥ ३७ ॥ 
कृतगुरुतरहारच्छेदमालिङ्गय पत्यौ 
परिशिथिलितगात्रे गन्तुमापृच्छमाने । विगलितनवमुक्तास्थूलवाष्पाम्बुबिन्दु 
स्तनयुगमबलायास्तत्क्षणं रोदितीव ॥ ३८ ॥ प्रिये यातुमापृच्छमाने ज्योत्कुर्वति सति वध्वास्तत्क्षणं सपदि कुचयुग्म रोदितीव । यतस्तत् विगलितनवमुक्तास्थूलवाष्पाम्बुबिन्दु, विगलिता भ्रष्टा नवाः प्रत्ययाः स्वच्छा या मुक्ता मुक्ताफलानि ता एव स्थूला वाष्पाम्बुबिन्दवोऽनुज लकणा यस्य । कीदृशे कान्ते आलिङ्गय परिशिथिलितगात्रे मुक्तवपुषि । आश्ले षपूर्व ह्यामन्त्रणम् । कथमालिङ्ग्य कृतो गुरुतराणां हाराणां छेदो यत्र, अत एव स्तनयुगं तथाविधम् । आपृच्छमाने इति “आङि पृच्छेरुपसंख्यान"मित्या त्मनेपदम् ॥ ३८ ॥ 
बहु जगद पुरस्तात्तस्य मत्ता किलाहं 
चकर च किल चाटु प्रौढयोषिद्बदस्य । विदितमिति सखीभ्यो रानिवृत्तं विचिन्त्य 
व्यपगतमदयाह्नि वीडितं मुग्धवध्वा ॥ ३९ ॥ ___ कयाचिन्मुग्धवध्वा नवोढया क्षीवत्वापगमे निशाव्यापारमित्येवं विचिन्त्या हाने ब्रीडितं ह्रीतम् । यद्यसौ क्षीवाभूत्तत्कथं तत् स्मरतीत्याह-वयस्याभ्यः सका शादवगतम् । तमेव चिन्ताप्रकारमाह-तस्य कान्तस्याग्रतोऽहं किल क्षीवा बहु जगद रराट, तथास्य प्रगल्भवनितेव चाटु प्रियं चकर । किलागमे, सख्यो हि मामाहुः त्वयाद्य निशि मत्तया रटितं चाटु चाकारीति । इतिशब्दश्चिन्तया सम्बध्यते । चकर-जगदेति "परोक्षे लिट" । उत्तमविषये हि चित्तव्याक्षेपात् 
११ स०] 
संदेहविषौषधिव्याख्योपेतम् । परोक्षता संभवतीत्युक्तमेव । “णलुत्तमो वे" ति णित्त्वविकल्पः । प्रौढशब्दे “प्रादू होढोढ्येषैष्येष्वि"ति वृद्धिः । सखीभ्य इत्यपादाने पञ्चमी । बुद्धिकृत एवमा दावपायः ॥ ३९ ॥ 
अरुणजलजराजीमुग्धहस्तानपादा 
बहलमधुपमालाकज्जलेन्दीवराक्षी । अनुपतति विरावैः पत्रिणां व्याहरन्ती 
रजनिमचिरजाता पूर्वसंध्या सुतेव ॥ ४० ॥ एषा पूर्वसंध्या रजनिमनुपतत्यनुयाति रात्र्या सह क्षीयते इत्यर्थः । कीड शी अरुणा लोहिता जलजराज्यः पद्मावलय एव मुग्धे मनोज्ञे हस्ताग्रे पादौ च यस्याः। तथा बहला दीर्घदीर्घा या मधुपमालालिपङ्क्तिः सैव कज्जलं येषां तानीन्दी वराण्येवाक्षीणि यस्याः । तथा वयसां रुतैाहरन्ती संभाषमाणेव । तथाचि रजाता तदैवोदिता अत एवाचिरजाता सुतेव । बाला किल रक्तकरचरणा अञ्जनरञ्जितनेत्रा च क गतासि गृहाण मामिति व्याहरन्ती जननीमनुयाति । अनुपततीति अनुशब्द उपसर्गः पश्चादर्थः सहार्थो वा कर्मप्रवचनीयः । अचिरं जाता याचिरजाता “कालः परिमाणिने"ति समासः। सुताशब्दे “वयसि प्रथ मे” इति ङीप् न भवति । नह्येष श्रुत्या प्रथमवयोवाची अपित्वचिरशब्दसं निधानात् ॥ ४० ॥ 
प्रतिशरणमशीर्णज्योतिरग्न्याहितानां 
विधिविहितविरिब्धैः सामिधेनीरधीत्य । कृतगुरुदुरितौघध्वंसमध्वर्युवय्य 
हृतमयमुपलीढे साधु सान्नाय्यमग्निः ॥ ४१ ॥ अयं हताशनः सानाय्यं हविरुपलीढे भक्षयति । कीदृशोऽग्निरशीर्णज्यो तिरनाहतार्चिः समृद्धार्चिः । कीदृशं हविरग्न्याहितानामाहिताग्नीनां प्रतिशरणं शालायां शालायामध्वर्युवय्यैर्वेदविद्रूपैः साधु विधिवद्धतं प्रास्तम् । किं कृत्वेति साधुत्वमाह-सामिधेनीर्धाय्या अधीत्योञ्चार्य तथा विधिना वेदोक्तविधानेन विहित 
१' बहुल' ग. पाठः। 
२२ 
शिशुपालवधम् । 
[११ स० उच्चारितो विरिब्ध उदात्तादिस्वरो यैस्तैर्विधिविहितविरिब्धैः । अत एव विहितसञ्चितपापपूरक्षयं हविः । एष चात्र पार्वणो होमविधिरुपन्यस्तः पूर्व पौर्णमास्या वर्णितत्वात् । अाहित उत्पादितोऽग्निर्यैस्ते अग्न्याहिताः “वाहिता गन्यादिषु" । विरिब्धः स्वरे निपातितः। समिधामाधानमन्त्रः सामिधेनी “समि धामाधाने घेण्यण" पित्त्वात् ङीष् “यस्येति च, हलस्तद्धितस्य" । अधीत्येति षत्वतुकोरसिद्ध "इति सवर्णदीर्घः । वरे साधुर्वर्यः । उपलीढे इति लिहः कर्तरि लकारः । सानाय्यमिति निपातितम् ॥ ४१ ॥ 
प्रकृतजपविधीनामास्यमुद्रश्मिदन्तं यो कि मुहुरपिहितमोष्ठ्यरक्षरैर्लक्ष्यमन्यैः । 
अनुकृतिमनुवेलं घट्टितोद्धट्टितस्य 
ब्रजति नियमभाजां मुग्धमुक्तापुटस्य ॥ ४२ ॥ नियमभाजां संध्यावन्दिनामास्यं मनोज्ञशुक्लिकवाटस्यानुकारं सादृश्यं याति । यतस्तेषां जपे प्रस्तुतत्वात् तत् प्रोष्ट्यैर्वर्णैरुपूपध्मानीयैरपिहितं स्थगितम्, पुनश्चा न्यैर्दन्त्यादिभिर्लक्ष्यं विवृतम्, अत एवोद्रश्मय उच्चकिरणा दन्ता यस्य तदुद्रश्मि दन्तमुदंशुदशनम् । कीदृशस्य मुक्तापुटस्य अनुवेलं मुहुर्मुहुर्घट्टितस्य पुनश्चोद्ध ट्टितस्य विकसितस्य । जपो मनोमन्त्रः । अस्यतेऽनेनान्नपानादिकमित्यास्यम् । 
अनुवेलमिति वीप्सा । मुक्तानां पुटो मुक्तापुटः शुक्तिकवाटः ॥ ४२ ॥ 
नवकनकपिशङ्गं वासराणां विधातुः 
ककुभि कुलिशपाणेभांति भासां वितानम् । जनितभुवनदाहारम्भमम्भांसि दग्ध्वों 
चलितमिव महाब्धेरूवमौर्वानलार्चिः ॥ ४३ ॥ 
एतद् दिनपतेः संबन्धि कार्तस्वरभासुरं रुचिनिकुरुम्बमैन्न्यां दिशि राजते। उत्प्रेक्ष्यते-महोदधेर्जलानि भस्मीकृत्य त्रिलोकी दिधक्षु वडवाग्नितेज उपरिष्टात्प्र वृत्तमिव । श्रीर्वाग्निः कोपजोऽब्धिशायी जलेन्धनोऽग्निरौर्वानलो वडवावक्त्रा कारः ॥४३॥ 
११ स०] 
संदेहविषौषधिव्याख्योपेतम् । 
२३ विततपृथुवरत्रातुल्यरूपैर्मयूखैः 
कलश इव गरीयान् दिग्भिराकृष्यमाणः । कृतकलकलविङ्कालापकोलाहलाभि 
जलनिधिजलमध्यादेष उत्तार्यतेऽर्कः ॥ ४४ ॥ एष रविर्दिभिरब्धिजलमध्यात् कनककुम्भ इवोत्तार्यते उत्क्षिप्यते इति समस्तमेव वाक्यमूहारूपम् । तस्याश्च समुद्राद्भगवत उदयो निमित्तम् । की शोऽर्को मयूखैराकृष्यमाणः । कीदृशैर्वितताः प्रसारिताः पृथवो दीर्घा या वरत्रा रजवस्ताभिस्तुल्यं रूपं येषां तैः रज्जुनिभरित्यर्थः । कीदृशीभिर्दिग्भिः, कृतः कलो मधुरः कलविङ्कालापश्चटकध्वनिरेव कोलाहलः कलकलो याभिः । यदा किल वारस्त्रीणां कूपादौ कनककलशं पतति तदा ताः कलकलं कुर्वत्यो रज्जु भिस्तमाकर्षयन्ति ॥ ४४ ॥ 
पयसि सलिलराशेर्नक्तमन्तर्निमग्नः 
स्फुटमनिशमतापि ज्वालया वाडवाग्नेः । यदयमिदमिदानीमङ्गमुद्यन् दधाति 
ज्वलितखदिरकाष्ठाङ्गारगौरं विवस्वान् ॥ ४५ ॥ रात्रावब्धिजलमध्ये मग्नो रविनमौर्वानलार्चिषात्यर्थमतापि तापितः। कुतो निश्चयोऽयमित्याह-यदयमधुना रविरुद्गच्छन् दीप्तखदिरदारुविस्फुलिङ्गसदृशं शरी रमुद्वहति । यद्यसौ नौर्वाग्निसन्तप्तः स्यात् कुतो लौहित्यस्यागमः । अतितप्तं ह्ययःपिण्डादि लोहितं भवति । अतापीति तापयतेः कर्मणि लकारः ॥ ४५ ॥ 
अतुहिनरुचिनासौ केवलं नोदयाद्रिः 
क्षणमुपरिगतेन दमाभृतः सर्व एव । नवकरनिकरण स्पृष्टबन्धूकसून 
स्तबकरचितमेते शेखरं बिभ्रतीव ॥ ४६ ॥ 
१ 'स्प' ग. पाठः । 
२४ 
शिशुपालवधम् । 
[११ स० न केवलं भगवतारूढेनायमुदयाचलो रक्तबन्धुजीवगुच्छोम्भितमवतंसकमि व वहति यावत् समग्रा एव भूधराः । सर्वेषामेव तदंशुसम्बन्धादिति भावः । लोकस्तु वक्ति-उदयशिखरिशेखरभूतो भगवान् भास्कर इति । कीदृशेन रविणा नवस्तरुणो लोहितः करनिकरो रश्मिपुञ्जो यस्य तेन नवकरनिकरेण । क्षणं , यावदागं न मुञ्चन्ति रश्मय इत्यर्थः । अतुहिनरुचिनेति करणे तृतीया । विभ्र तीति बहुवचनम् । उदयाद्रिसम्बन्धे तु वचनपरिणामः ॥ ४६ ॥ 
उदयशिखरिशृङ्गप्राङ्गणेष्वेष रिङ्गन् 
सकमलमुखहासं वीक्षितः पद्मिनीभिः । विततमृदुकराग्रः शब्दयन्त्या वयोभिः 
परिपतति दिवोऽङ्क लीलया बालसूर्यः ॥ ४७ ॥ अयं बालसूर्यः प्रौढरविलीलया दिवोऽङ्क परिपतति वियत उत्सङ्गमारो हति । कीदृशः उदयशिखरिशृङ्गेषु उदयाद्रिशिखरेष्वेव प्राङ्गणेष्वजिरेषु रिङ्गन् भ्रमन् , तथा कमलिनीभिः पद्मिनीभिरालोकितः । कथं कमलान्येव मुखानि तेषां हासो विकासः सह तेन वर्तते यत् । तथा विततानि प्रसृतानि मृदून्य तीक्ष्णानि कराग्राणि रश्मिकोटयो यस्य स विततमृदुकरानः । कीदृश्या दिवः, वयोभिः पिपतिषद्भिः (१) शब्दयन्त्याः कृतशब्दायाः । योऽपि बालः सोऽङ्गने स्खलन् सहासं नारीभिरीक्षितः प्रसारितकोमलकराग्र अाह्वयन्त्या मातुरुत्सङ्गं हेलयाधिरोहति । रिङ्गन्निति “रिगि गत्यर्थः" ॥ ४७ ॥ 
क्षणमयमुपविष्टः क्ष्मातलन्यस्तपादः 
प्रणतिपरमवेक्ष्य प्रीतमहाय लोकम् । भुवनतलमशेषं प्रत्यवीक्षिष्यमाणः 
क्षितिधरतटपीठादुत्थितः सप्तसप्तिः ॥ ४८ ॥ असौ सप्तसप्तिः सप्ताश्च उदयाद्रिस्थलविष्टरादुत्थित उदस्थात् , गगनं पतित इत्यर्थः । कीदृशः क्षणं तत्रोपविष्टो विलम्बितः, तथो/पृष्ठनिहितकि रणः । किमर्थमुत्थितः समग्रं जगतीपृष्ठं प्रत्यवेक्षिष्यमाणो लक्षिष्यमाणो रक्षि चन प्रतिजागरितुम् । किं कृत्वा लोकमवेक्ष्य दृष्टा । कीदृशं प्रणातिपरं प्रहम् , १'लक्षि' ग. पाठः । 
११ स०] 
संदेहविषौषधिव्याख्योपेतम् । तथा प्रीतं भगवदुदयात् प्रीतम् , अह्नाय द्रागुपवेशानन्तरमित्यर्थः । योऽपि राजा स पादपीठनिहितचरणः क्षणं सिंहासने उपविश्य प्रीतिप्रणतस्य लोकस्य दर्शनं दत्त्वा ततो भुवं गवेषयितुमुत्तिष्ठति । प्रत्यवेक्षिष्यमाण इति क्रियायां क्रियार्था यां "लुट् शेषे चे"ति लुट् ॥ ४८ ॥ 
परिणतमदिराभं भास्करेणांशुबाणै 
स्तिमिरकरिघटायाः सर्वदितु क्षतायाः । रुधिरमिव वहन्त्यो भान्ति बालातपेन 
च्छुरितमुभयरोधोवारितं वारि नद्यः ॥ ४६ ॥ अमूः सरितो वारि वहन्त्यो राजन्ते । कीदृशमुभाभ्यां रोधोभ्यां वारि तमुभयरोधोवारितं तटद्वयनिषिद्धम् , तथा बालातपेन रञ्जितम्, अत एव सुजातहालानिभम् । अतश्चोत्प्रेक्ष्यते-रुधिरमिव । किमीयमित्यसृज भागममा ह-रविणा रश्मिशरैर्दशस्वाशासु विदारितायास्तिमिरकरिघटायाः संबन्धि । उभय रोधोवारितमिति किम् ? सर्वदिनु क्षतत्वात् तमोगजताया अतिभरेण रुधिरस्य सर्वसंप्लवो मा भूत् । वहतिर्धारणार्थः सकर्मको यथा वहति भारं चैत्र इति ॥ ४६ ॥ 
दधति परिपतन्त्यो जालवातायनेभ्य 
स्तरुणतपनभासो मन्दिराभ्यन्तरेषु । प्रणयिषु वनितानां प्रातरिच्छत्सु गन्तुं 
कुपितमदनमुक्तोत्तप्तनाराचलीलाम् ॥ ५० ॥ एता बालरविरुचो जालप्रधानेभ्यो वातायनेभ्यो वेश्ममध्यं प्रविशन्त्यः सत्यः प्रगे यियासुषु' प्रियेषु क्रुद्धस्मरक्षिप्ताग्निसन्तप्तसायकवैदग्धीं बिभ्रति । कुपितेन कामेन नायकानां गमननिषेधार्थ नाराचा एते क्षिप्ता इति ज्ञायते इत्यर्थः । सर्वायसः शरो नाराचः । वनिताग्रहणं विस्पष्टार्थम् ॥ ५० ॥ 
१ 'सिषु' क. ख. पाठः । 
SEE 
शिशुपालवधम् । 
[११ स० अधिरजनि वधूभिः पीतमैरेयरिक्तं 
कनकचषकमेतत् प्रातरालोहितेन । उदयदहिमरोचिज्योतिषाक्रान्तमन्त 
मधुन इव तथैवापूर्णमद्यापि भाति ॥ ५१ ॥ 
एतत् चामीकरपानभाजनं प्रभाते राजते । अधिरजनि रात्रौ पीतमैरेयमत एव रिक्तमास्वादितेन कापिशायनेन शून्यमित्यर्थः । तथा उदयत अहिमरो चिषस्तीक्ष्णांशोरालोहितेन रक्तेन ज्योतिषा तेजसान्तमध्ये आक्रान्तमधिष्ठितम् । अतश्चोत्प्रेक्ष्यते-अद्यापि प्रातस्तथैव निशायामिव मधुनः आपूर्ण मैरेयेण भरि तम् । उदयदिति “ई गता" वित्यस्य भौवादिकस्य शतरि रूपम् । केचिद्वा "अय गता” विति स्वरितेतं पठन्ति । मधुन इति “क्तस्य च वर्तमाने” इति षष्ठी ॥ ५१ ॥ 
सितरुचि शयनीये नक्तमेकान्तमुक्तं 
दिनकरकरसङ्गाव्यङ्गकौसुम्भकान्ति । निजमिति रतबन्धोर्जानतीमुत्तरीयं 
परिहसति सखी स्त्रीमाददानां दिनादौ ॥ ५२ ॥ 
कांचिद्वभुं वयस्या परिहसति । यतो रतबन्धोः सुरतगुरोर्वासोऽहरादौ गृह्णानाम् । कुतो, निजमिति जानतीमस्मदीयमेतदित्यवगच्छन्तीम् । कीदृगुत्त राय सितरुचि धवलच्छवि, तथा रात्रौ शय्यायां रिम्सया एकान्तेन निश्चयेन एकान्ते वा एकदेशे मुक्तमुत्सृष्टम् । ननु यदि तत्सितरुचि तदस्थान एव त स्या भ्रान्तियतो महेला रक्तधारिण्य इत्याह-शिशुरविकिरणव्यतिकरेणाव्यङ्गा परि पूर्णा कासुम्भी कुसुम्भकेसरसम्बन्धिनी कौसुम्भस्येव वा वस्त्रस्य कान्तिश्छ वयस्य तत् दिनकरकरसङ्गाव्यङ्गकौसुम्भकान्ति । अतश्च सारूप्यात्संशयो युक्तः। रतबन्धोरिति पञ्चमी । क्रीडापूर्वको हासः परिहासः । स्त्रीमिति “वाम् 
शसोः ” ॥ ५२ ॥ 
२७ 
११ स०] 
संदेहविषौषधिव्याख्योपेतम्। प्लुतमिव शिशिरांशोरंशुभिर्यन्निशासु 
स्फटिकमयमराजद् राजताद्रिस्थलाभम् । अरुणितमकठोरैर्वेश्म कश्मीरजाम्भ: 
स्लपितमिव तदेतद्भानुभिर्भाति भानोः ॥ ५३ ॥ तदेतत् स्फटिकवेश्माधुना कश्मीरजाम्भःस्नपितं कुङ्कुमजलक्षालितमिव राजते । किं तदित्याह-यच्छशिकिरणैः क्षपासु प्लुतं क्षालितमिव सत् रुप्यनग कटकनिभमलक्ष्यत दृष्टम् । यदि तर्हि तत् स्फाटिकं तत्कथं लोहितमैक्षीत्या ह-अकठोरैरप्रौढेरपि करैर्यतोऽरुणितं रक्तीकृतम् । बाहुल्येन कश्मीरेषु जायते इति कश्मीरजं कुङ्कुमम् । रजतस्य विकारो राजतम् ॥ ५३ ॥ 
सरसनखपदान्तर्दष्टकेशप्रमोकं 
प्रणयिनि विदधाने योषितामुल्लसन्त्यः । विदधति दशनानां सीत्कृताविष्कृताना 
मभिनवरविभासः पद्मरागानुकारम् ॥ ५४ ॥ योषितां ये दन्तास्तेषां तरुणतपनरुचय उल्लसन्त्यः स्फुरन्त्यः पद्मरागानु कारमरुणमणिसादृश्यं विदधति कुर्वन्ति, पद्मरागरूपान् दशनान् संपादयन्ती त्यर्थः । उल्लसन्त्यः श्लिष्यन्त्यः स्फुरन्त्यो वा दशनेष्वेव । कीदृशानां दशनाना मिति रुक्संपर्के कारणमाह-सीत्कृतेनाविष्कृतानां प्रकटितानाम् । कदेति सीत्कृ तकारणमप्याह-सरसमभिनवं यन्नखपदं करजक्षतं तस्यान्तर्मध्ये दष्टस्य लग्नस्य केशस्य वालस्य प्रमोकं मोक्षं प्रेयसि कुर्वाणे, अतश्च पीडावशात् सीत्कृतं कण नम् । दष्ट लग्नमिति देशीपदम् । प्रमोचनं प्रमोकः । भावे घञ् । “चोः कुः” ॥ ५४॥ 
अविरतदयिताङ्गासङ्गसंचारितेन 
च्छुरितमभिनवासृक्कान्तिना कुङ्कुमेन । कनकनिकषलेखाकोमलं कामिनीनां 
भवति वपुरवाप्तच्छायमेवातपेऽपि ॥ ५५ ॥ 
शिशुपालवधम्। 
[११ स० _सीमन्तिनीनां गात्रमातपेऽप्यवाप्तच्छायं भवति , कान्तिमत् संपद्यते इत्य र्थः । अपिर्विरोधे । नहि यत्रातपस्तत्र च्छाया भवति परस्परपरिहारेण तयोरव स्थानात् । अविरोधस्तु छायाशब्दस्य शोभार्थत्वात् । कीदृग्वपुः कुङ्कुमेन च्छुरितम् । कुतस्त्यनेत्याह-अविरतं दयितेन सह योऽङ्गसङ्गस्तेन संचारितेन लगितेन, अभिनवासृक्कान्तिना तत्क्षणस्तानलोहितेन । कीदृग्वपुः कनकस्य निकषे परीक्षोपले या रेखा राजिस्तस्याः कोमलं सदृशं, तद्वद्वा कोमलं मनो शमिति त्वन्ये । सुवर्णगौरमित्यर्थः । निकष्यतेऽस्मिन्निति निकपः। घः ॥ ५५ ॥ 
सरसिजवनकान्तं बिभ्रदभ्रान्तवृत्तिः 
करनयनसहस्रं हेतुमालोकशक्तः । अखिलमतिमहिम्ना लोकमाक्रान्तवन्तं 
हरिरिव हरिदश्वः साधु वृत्रं हिनस्ति ॥ ५६ ॥ हरिदश्वो नीलसप्तिः सूर्यः साधु सम्यक् वृत्रं ध्वान्तं हिनस्ति क्षपयति । क इव हरिरिव, यथा हरिरिन्द्रो वृत्रं वृत्रासुरमतृणेद् एवं रविस्तमस्तृणेढि इत्यर्थः । इदानीं श्लेषः । कीदृशो हरिदश्वः कराः किरणा एव नयनानि तेषां सहस्त्रं विभ्रदुद्वहन् । कीदृशं सरसिजवनस्य पद्मपण्डस्य कान्तमभिमतं विका सोत्पादकत्वात् । तथालोकशक्तेर्दर्शनसमर्थ्यस्य हेतुं कारणम् , भगवति खलुद्गते सर्व किंचिदालोक्यते । भगवान् कीदृशः, अभ्रान्ते नभोमागे वृत्तिरवस्थानं यस्यासावभ्रान्तवृत्तिः । कीदृशं वृत्रम् अतिमहिम्ना पाटवातिशयेन समग्रं भुव नमाकान्तवन्तं व्यश्नुवानम् । वृत्रासुरोऽपि माहात्म्येन रोधसी व्याप्यास्थात् । हरिः कीदृशः अभ्रान्ता भ्रान्तिरहिता संवादिनी वृत्तिापारो यस्य, तथा नय नसहस्रं दधत् । कीदृशं सरसिजवनवत् कान्तं , तथालोकशक्तेर्हेतुम् । नेत्रस द्भावेन हि दृश्यते । अभ्राणि विद्यन्ते यस्य तदभ्रमाकाशम् । वृत्रं तमोऽसुर श्च । अन्यत्र हि "वृत्रामित्रपुत्रमन्त्रेभ्य" इत्यविशेषाभिधानात् तमस्यप्ययं पुंलिङ्ग एवेति , अाक्रान्तवन्तमिति प्रयोगः । ये तु तत्र स्थितावित्याहुस्तेषामा क्रान्तवदिति भाव्यम् ॥ ५६ ॥ 
अवतमसभिदायै भास्वताभ्युद्गतेन 
प्रसभमुडुगणोऽयं दर्शनीयोऽप्यपास्तः । 
११ स०] 
संदेहविषौषधिव्याख्योपेतम् । निरसितुमरिमिच्छोर्ये तदीयाश्रयेण 
श्रियमधिगतवन्तस्तेऽपि हन्तव्यपक्षे ॥ ५७ ॥ भगवता तिमिरविदारणार्थमुदितेन रम्यं भचक्रमपि बलान्नाशितम् । यस्मा द्विपक्षं जिघांसोस्तेऽपि घात्यवर्गे ये रिपुसमाश्रयप्राप्तसमृद्धयस्तानप्यसौ हिन स्तीत्यर्थः । उडुभिश्च संतमसवशाद् दीप्तिरधिगता । अवतमस इति “अवसम न्धेभ्यस्तमस” इत्यच् ॥ ५७ ॥ 
प्रतिफलति करौघे संमुखावस्थितायां 
रजतकटकभित्तौ सान्द्रचन्द्रांशुगौर्याम् । बहिरभिहतमद्रेः संहतं कन्दरान्त 
तमपि तिमिरौघं धर्मभानुर्भिनत्ति ॥ ५८ ॥ - उष्णांशुबहिर्विनाश्यापि गिरिदरीविवरस्थितमपि तिमिरनिकरं रुपयति । कदा अरेरेव संमुखावस्थिता या शशिकरनिकरधवला रजतकटकभित्तिः सुव र्णसारकुड्यं तत्र यः करौघः किरणपुञ्जस्तस्मिन् प्रतिफलति कन्दरामध्यप्रति विम्बिते सति । कीदृशं तिमिरौधं बहिर्वाह्यदेशे सर्वत्राभिहतं नष्टम् । नन्वयमे वार्थः पूर्व निबद्धो 'दर्पणनिर्मलास्विति (४ । ६७) तत्कस्माद्भूयोऽपि कृतः । का क्षतिरुच्यताम् । आत्मीयं हि वस्तु भझ्यन्तरेणासकृदुच्यते, तद्भवतां का हानिः, अन्यकविवस्तुचौर्य हि दोषः ॥ ५८ ॥ 
बहिरपि विलसन्त्यः काममानिन्यिरे यद् 
दिवसकररुचोऽन्तं ध्वान्तमन्तगृहेभ्यः । नियतविषयवृत्तेरप्यनल्पप्रताप 
क्षतसकलविपक्षस्तेजसः स स्वभावः ॥ ५६ ॥ 
गृहेभ्यो बाह्येऽपि प्रसरन्त्यो रविभासो यत् तेष्वभ्यन्तरे ध्वान्तं तमोऽन्तं क्षयमानिन्यिरेऽलम्भयन् स तेजसः स्वभावो, धाम्नः सा प्रकृतिः । कीदृशस्यैक देशावस्थितस्यापि । भूयिष्ठप्रतापविनाशिताशेषसपत्न एकदेशस्थोऽपि पार्थिवः 
३० 
शिशुपालवधम् । 
[११ स० प्रतापेन पृथिवीं वशीकुरुते, अतो रविरुचोऽन्यत्रापि स्थिता अन्यदपि प्रकटी चक्रुः । प्रकृष्टस्तापः प्रतापस्तेजोमयश्च शब्दः । आनिन्यिरे इति कर्तरि लकारः। द्वित्वं “एरनेकाच” इति यणादेशः । अन्तर्गृहेभ्य इति द्वे पदे । गृहेभ्य इति बहिःशब्दयोगे पञ्चमी "अपपरिबहिरञ्चवः पञ्चम्या” इति ज्ञापकात् । केषाम न्तरिति चेद् गृहाणामेवान्तरित्याधारप्रधानमव्ययम् । काममत्यर्थम् ॥ ५६ ॥ 
चिरमतिरसलौल्याइन्धनं लम्भितानां 
पुनरयमुदयाय प्राप्य धाम स्वमेव । दलितदलकवाटः षट्पदानां सरोजे 
सरभस इव गुप्तिस्फोटमर्कः करोति ॥ ६० ॥ सरोजे पद्मे या अलीनां गुप्तिबन्धनं तस्याः स्फोटं भङ्गमयमर्कः करोति पद्मकोशात् तान्मोचयतीत्यर्थः । तस्मिन् उदितेऽजानां विकासात् । कीदृशानां षट्पदानाम् अतिशयेन रसे मधुनि यल्लौल्यं रुचिस्तेन चिरं बन्धन प्रापिताना म् । रसासक्त्या हि बन्धनं ते न चेतयन्ति । किं कृत्वा करोति भूयो निजं तेज आसाद्य । किमर्थ पुनरुदयाय उदेतुम् । कीदृशोऽर्कः , दलितानि विकसि तानि दलानि पत्राण्येव कवाटानि द्वाराणि पिधानानि येन स दलितदलकवाटः। अतश्च सरभस इव सप्रहर्षों यथा । यः किल राजानं दृष्ट्वा पुनरुदयाय स्वं धाम तेजो गृहं वा प्राप्नोति स तत्प्राप्यैव सरभसत्वात् कवाटदलनं कृत्वा मद्यपिपा सालालसया नगरपतिबद्धानां शौण्डानां बन्धनस्फोटं करोति ॥ ६० ॥ 
युगपदयुगसप्तिस्तुल्यसंख्यैर्मयूखै 
देशदलशतभेदं कौतुकेनाशु कृत्वा । श्रियमलिकुलगीतैालितां पङ्कजान्त 
भवनमधिशयानामादरात् पश्यतीव ॥ ६१ ॥ एष सप्ताश्वो दशदलशतभेदं सहस्रपत्रविकासमाशु कृत्वा श्रियं पश्यति लक्ष्मीमीक्षते, पद्मस्य शोभामवलोकयतीत्यर्थः । केन भेदं कृत्वा मयूखैरुतैः, कथं युगपदकवारं, तथाशु शीघ्रम् । ननु यस्य पत्राणां सहस्रं तस्य कथमेककालं मञ्च भेदः शक्यते इत्याह-तुल्यसंख्यैः सहस्रगणनैः । एवं च सर्वेषामेवैकैकं 
११ स०] 
संदेहविषौषधिव्याख्योपेतम् । 
३१ पत्रं भागादेतीति साधूक्तं युगपद् आश्चिति । कीदृशीं श्रियं पङ्कजमेवान्तर्भवनम न्तःपुरमधिशयानामन्तर्वसन्तीम्, तथालिकुलगीतैालितां विनोदिताम् । दर्शने तु ऊहमाह-आदराद्वहुमानात् यत् कौतुकं कुतूहलं तेनेव पश्यति । यस्य किल बलि नोऽन्तःपुरस्थायां कन्यायां दिदक्षा भवति स बहून्यपि द्वाराणि आशु अशनैर्मि त्त्वा तामादरात् पश्यति, सापि गीतवाद्यलालिता भवति । समस्तमेव वाक्यमुत्प्रे क्षारूपं व्याख्येयम् । एषोऽर्को युगपत्करसहस्रेण सहस्रपत्रमाशु भित्त्वा भादरात् कौतुकेन श्रियं पश्यतीवेत्यर्थः । कथमन्यथा त्वरा स्यादिति भावः । दशशतानि दलानि यस्य तद् दशशतदलं पुण्डरीकम् । पाठान्तरे तु दशदलानां शतानि दलानि यस्य तद् दशदलशतं तदेव । केचित्तु किल दशदलशतान्येव दशदलशतं ब्रुवते दशशतानि दलशतानीति कृत्वा । एवं च समासो दुर्लभः स्यात् । दिक् संख्ये हि संज्ञायां समस्यते । पङ्कजस्यान्तर्भवनं पङ्कजान्तर्भवनमिति समास व्याख्यायामन्तर्भवनं शुद्धान्तम्, अन्तर्मध्ये भवनमिति कृत्वा "सुप्सुपे”ति समासः । "अधिशीङ्स्थासा"मिति कर्मसंज्ञा । ये तु पङ्कजस्यान्तरुदरं तदेव भवनमिति ब्रुवते तदयुक्तम् , यतः पङ्कजस्यान्तरित्यनेन सह षष्ठी न समस्यते-इति समास निषेधः स्यात् । अथापि पङ्कजान्तरिति “सप्तमी शौण्डै"रिति समासः क्रियेत, एवमपि पङ्कजान्तरे भवनमिति विरुध्यते, यतोऽन्तःशब्दोऽधिकरणप्रधानम् । य एवार्थः पङ्कजमध्ये स एवार्थः पङ्कजान्तरिति । अत्र च प्रथमोऽर्थो विवक्षित इत्याद्यमेव वाक्यं साधु ॥ ६१ ॥ 
अदयमिव कराय़रेष निष्पीड्य सद्यः 
शशधरमहरादौ रागवानुष्णरश्मिः । अवकिरति नितान्तं कान्तिनिर्यासमब्द 
सुतनवजलपाण्डं पुण्डरीकोदरेषु ॥ ६२ ॥ इह भगवत्युदिते शशी विच्छायो भवति , श्वेतपद्माश्चातिसिता इति । तत्र कविरूहते-एष धर्माशुर्दिनमुखे किरणाग्रैः शशिनमिव पीडयित्वा पुण्डरीकोदरेषु कान्तिनिर्यासं द्युतिनिःष्यन्दमवकिरति क्षिपति । कथमन्यथा तेषां सश्रीक तस्य च विच्छायत्वमिति भावः । कीदृशो भगवान् रागवानतिलोहितः । योऽपि रागवान् रोषवान् सोऽनेनैषां श्रीहृतेति ततस्तामाक्षिप्य तेषु कुरुते । कीदृशं 
शिशुपालवधम् । 
[११ स० कान्तिनिर्यासम्, अब्दस्नुतनवजलपाण्डं मेघवृष्टनूतनजलधवलं मेघवृष्टनवपाण्डुज लमिवेत्यर्थः । योऽपि रागवान् रजकः सोऽन्यत्किचिद्वलेनात्यर्थ करात्रैः पीडयित्वा तत्तोयनिर्यासं सद्यो वस्त्रान्तरे कुरुते । रागो लौहित्यं रोषश्च । रागाश्च हरि ताल-मञ्जिष्ठ-कुसुम्भादयः । अह्न आदिः अहरादिः । “रोऽसुपि” ॥ ६२ ॥ 
प्रविकसति चिराय द्योतिताशेषलोके 
दशकरशतमूर्तावक्षिणीव द्वितीये । सितरुचिवपुषासौ लक्ष्यते संप्रति द्यौ 
विगलितकिरणेन न्यङ्गितैकेक्षणेव ॥ ६३ ॥ जनेनैषा द्यौरधुना नष्टकान्तिना शशिना न्यङ्गितैकेक्षणेव स्थगितैकनेत्रेव लक्ष्यते, काणेव प्रतिभातीत्यर्थः । कदा द्वितीयाक्षितुल्ये दर्शितसप्तद्वीपे भगवति रवौ बहुकालं प्रविकसति सति, स्फुटमुद्यतश्च रवेस्तेजस्वित्वादिन्दोश्च निस्तेज स्त्वात् काणेव दृश्यते । दशकराणां शतानि मूर्तिर्मूर्ती वा यस्य स दशकरश तमूर्तिः सहस्रांशुः । न्यङ्गितं गर्हितम् ॥ ६३ ॥ 
कुमुदवनमपनि श्रीमदम्भोजषण्ड 
त्यजति मुदमुलूकः प्रीतिमांश्चक्रवाकः । उदयति दिननाथो याति शीतांशुरस्तं 
वंत विधिललितानां ही विचित्रो विपाकः ॥ ६४ ॥ इदानीं कुमुदवनमपश्रि निर्लक्ष्मीकं निशापगमात्, पद्मवनं सश्रीकं दिनप्र वृत्तेः । तथा कौशिकः खिन्नो नष्टदृष्टित्वात् , चक्राह्वश्च हृष्टो वियोगक्षयात् । तथा रविरुदेति शशी चास्तमेति कालवशात् । अत्रैव विस्मयखेदवशादर्थान्त रन्यासमाह-चत विधिललितानां ही विचित्रो विपाक इति । चित्रं विधिललि तानां देवचेष्टितानां कष्टं कीदृग्विचित्रो नानारूपो विपाकः परिणामः कस्य चित्सुखमन्यस्य दुःखम् । वत खेदे । ही विस्मये । विचित्रत्वाच्च विस्मयः, परदुःखाच्च खेदः । हतविधीति पाठान्तरम् । पर्यायोऽलङ्कारोऽर्थान्तरन्यासश्च 
१ 'हु' क. ख. पाठः। २ 'ह' क. ख. पाठः । 
११ स०] 
संदेहविषौषधिव्याख्योपेतम् । - क्षणमतुहिनधाग्नि प्रोष्य भूयः पुरस्ता 
दुपगतवति पाणिग्राहवद् दिग्वधूनाम् । द्रुततरमुपयातः स्रंसमानांशुकोऽसा- PRATE 
वुपपतिरिव नीचैः पश्चिमान्तेन चन्द्रः ॥ ६५ ॥ 
असौ शशी स्रंसमानांशुको भ्रश्यत्किरणः सन् पश्चिमान्तेन वारुणीदिग्भा गेन द्रुततरं नीचैरधोऽपयातो गतः पतित इत्यर्थः । कदा चण्डांशौ क्षणं प्रोष्य पर्वान्तरं गत्वा पुरः पुरस्तात् पूर्वस्यां दिशि उपगतवति प्राप्ते । कीदृशे दिश एव वध्वस्तासां पाणिग्राहे इव पाणिग्राहवत्पतितुल्ये सति , तस्मिन्कान्ति प्राप्ते । क इव गत इत्याह-उपपतिर्जार इव । यदा किल कश्चिद्बहुजानिः प्रोष्य पुनः पुरस्तात् प्रधानद्वारेण याति तदा सस्ताम्बर उपपतिः पश्चिमान्तेन पश्चाद् द्वारेण नीचैस्तूर्ण द्रुततरं भयात्पलायते । प्रवसतेय॑पि प्रोष्येति । पाणिं गृह्णा तीति पाणिग्राहः पतिस्तस्मिन्निव पाणिग्राहवत् “तत्र तस्येवे"ति वतिः ॥६५॥ 
प्रलयमखिलतारालोकमहाय नीत्वा 
श्रियमनतिशयश्रीः सानुरागां दधानः । गगनसलिलराशिं रात्रिकल्पावसाने 
मधुरिपुरिव भावानेष एकोऽधिशेते ॥ ६६ ॥ व एष भास्वान् वियदुदधिं निशाकल्पान्ते एक एवाधिशेतेऽध्यास्ते । समस्त तारका एव लोकस्तमह्नायाश्वेव प्रलयं नीत्वा नाशं प्रापय्य । कीदृक् भास्वान् अनतिशयानश्वरी परार्ध्या श्रीलक्ष्मीः प्रभुत्वं यस्य सोऽनतिशयश्रीः । अतिशेते इत्यतिशयः, अविद्यमानोऽतिशय उत्कृष्टोऽन्यो यस्या इत्यनतिशया । तथा सानुरागां लोहिनीं श्रियं शोभां बिभ्रत् । उदये हि लोहितायन्ते ग्रहाः । क इवाधिशेते इत्याह-मधुरिपुरिवेति । यथा समग्रं जगत् क्षपयित्वा सर्वसमृद्धि युक्तो भगवान् पद्मासहितो विष्णुः कल्पावसाने समुद्रमध्यमध्यास्ते । तथा रविः खम् । उक्तं च-“संभक्ष्य सर्वभूतानि कृत्वा चैकार्णवं जगत् । बालः 
१ पारा' क. ख. ग. पाठः ।