१३४ 
शिशुपालवधम् । 
[१५ स० __ असौ चैद्यः सकलं राजकं भर्त्सयन्निव शनैर्मन्थरं सगर्व शिरो दुधाव । कीदृशं लोलाः कम्पवशाच्चला मुकुटमणिरश्मयो यस्य , तथा अशनैः सपद्येव प्रकम्पितं भीषितं त्रिभुवनं येन ॥ ३ ॥ स वमन् रुषास्र घनघर्मविगलदुरुगण्डमण्डलः । खेदजलकणकरालकरो निरभात् प्रभिन्न इव कुञ्जरस्त्रिधा ॥ ४ ॥ ___स चैद्योऽमर्पणास्नु वमन् वाष्पं मुञ्चन् निरभात् नितरां वभौ, तथा घनो बहलो धर्मः खेदाम्भस्तेन विगलदुच्छृसदुरु विशालं गण्डमण्डलं कपोलस्थलं यस्य, तथा स्वेदजलं धर्मोदकं तस्य कणा विन्दवस्तैः करालौ दन्तुरौ करौ पाणी यस्य ! उत्प्रेक्ष्यते-कुञ्जर इव दन्ती यथा । कीदृशः त्रिधा प्रभिन्नः , त्रिभिर्नेत्रग एडकरैर्मदस्रावी कुञ्जर इव , स्रोतस्त्रयगलितमदकुञ्जरतुल्य इत्यर्थः । त्रिधा भि न्नः कुञ्जर इवासौ निरभात् प्रतिभासते स्मेति वा योजना ॥ ४ ॥ सनिकामघर्मितमभीक्षणमधुववधूतराजकः । क्षिप्तबहलजलबिन्दु वपुः प्रलयार्णवोत्थित इवादिसूकरः ॥ ५ ॥' ___स शरीरमत्यर्थमधुवदकम्पयत् । कीदृशं निकामघर्मितं भृशस्विन्नम् , अत एव क्षिप्तबहलजलविन्दु, अतश्च कल्पान्तोदधिमध्यादादिवराह इवोत्थितः । स किल जलादुत्थायात्मानं धुन्वन् उदकविप्रुषश्चिक्षेप । अवधूतराजको भ तिनृपमण्डलः । अधुवदिति “धू विधूनने” इत्यस्य ॥ ५ ॥ क्षणमाश्लिषद् घटितशैलशिखरकठिनांसमण्डलः । स्तम्भमुपहितविधूनिमसावधिकावधूनितसमस्तसंसदम् ॥ ६॥ 
स चैद्यः स्तम्भं स्थूणां क्षणमाश्लिषत् स्तम्भे निषसाद । कीदृशं घटितं योजितं शैलशिखरमिव कठिनमंसं स्कन्धो यत्र, अत एवोपहितविधूनिं कृतक म्पं चालितमित्यर्थः । अत एव चाधिकमवधूनिता कम्पिता समस्ता संसत् सभा येन , अंसलो बलवान् “वत्सांसाभ्यां कामवले” । तत्कम्पश्च कम्पकर णे कारणम् । अाश्लिपदिति लुङ् । पुपादित्वादङ्, क्सादेशस्त्वालिङ्गने, तच्च प्राणिविषयम् ॥ ६ ॥ 
१ 'बहुलः' ग. पाठः । 
१५ स०] 
संदेहविषौषधिव्याख्योपेतम् । 
१३५ कनकाङ्गदद्युतिभिरस्य गमितमरुचत् पिशङ्गताम् । क्रोधमयशिखिशिखापटलैः परितः परीतमिव बाहुमण्डलम् ॥७॥ ___अस्य चेदिपतेः कनककटककान्तिभिः कपिशितं भुजचक्रमरुचत् बभौ । उत्प्रेक्ष्यते-कोपोत्थितवह्निज्वालापुजैः समन्तात् परीतं व्याप्तमिव । अरुचदिति “युद्भ्यो लुङ्" ॥ ७ ॥ कृतसंनिधानमिव तस्य पुनरपि तृतीयचक्षुषा । क्रूरमजान कुटिलर्घ गुरुभ्रुकुटीकठोरितललाटमाननम् ॥८॥ 
तस्य मुखं क्रूरमजनि भीषणं जातं, यतः कुटिलश्रु विषमितभुकम् , तथा गुा भुकुट्या कठोरितं कर्कशितं दुर्निरीक्षं कृतं ललाटं यस्य । उत्प्रेक्ष्यते भूयोऽपि तृतीयेनादणा कृतसंनिधानमिव विहितावस्थान मिव भृकुटिनयनयोः सादृश्यात् । पूर्व चासो त्रिनेत्रोऽभूत् ॥ ८ ॥ अतिरक्तभावमुपगम्य कृतमतिरमुष्य साहसे । दृष्टिरगणित भयासिलतामवलम्बते स्म समया सखीमिव ॥६॥ ___ अमुष्य शिशुपालस्य दृष्टिः समया समीपवर्तिनीमसिलतां खङ्गयष्टिमवल म्बते स्म , खङ्गमसावद्राक्षीदित्यर्थः । यतः साहसे हरिवधे कृतमतिः, तथाग णितभया तृणीकृतत्रासा । दृष्टिद्वारेण तस्यैव विशेषणे एते बोद्धव्ये । किं कृत्वा अतिशयेन रक्तभावं लौहित्यमुपगम्य प्राप्य , क्रोधाद्धि रक्तत्वं जायते । कामिवावलम्बते स्म सखीमिव , यथा काचित्तरुणी साहसेऽकार्ये कृतमतिरग णितभया तिरस्कृतभर्तृभीतिः क्वचिद्रक्तभावं व्यसनित्वं प्राप्य समीपस्थां विश्वा सधारिणी सखीमवलम्बते श्रयति । सा हि तां वक्ति-अत्र पुरुषे मम मनो गतं त्वमत्र शरणमिति ॥ ६ ॥ करकुड्मलेन निजमूरुमुरुतरनगाश्मकर्कशम् । त्रस्तचपलवलमानजनश्रुतभीमनादमयमाहतोचकैः ॥ १० ॥ 
अयं चैद्यः पाणिमुकुलेन स्वमूरुमुच्चकैवैगेनाहताताडयत् । कीदृशम् उरु तरनगाश्मकर्कशं गरीयोगण्डशैलकठिनमत एव त्रस्तैः किमेतत्स्यादिति भीतैश्च पलैस्तरलहृदयैर्वलमानैर्विवर्तमानैर्जनैः श्रुतो भीमो नादो यस्य यत्र वा हनने । 
१ 'स्थानीयमिव' क. ख. ग. पाठः । २ ‘तस्याः' क. ख. पाठः । 
शिशुपालवधम् । 
[१५ स० आहतेति “अाङो यमहनः । स्वाङ्गकर्मकाचे" त्यात्मनेपदम् ॥ १० ॥ इति चुक्रुधे भृशमनेन ननु महत्वाप्य विप्रियम् । याति विकृतिमपि संवृतिमत् किमु यन्निसर्गनिरवग्रहं मनः ॥११॥ 
अनेन चैद्येनेतीत्थं भृशं चुक्रुधे । युक्तं चैतत् , यस्मादतिसंवृतिमत् गम्भी रमपि मनो महाद्विप्रियमवमानं प्राप्य विकृति यात्यन्यथात्वमापद्यते, किं पुनर्य निसर्गनिरवग्रहं स्वभावनिरङ्कुशं, निरवग्रहमस्वतन्त्रमगम्भीरमित्यर्थः ॥ ११ ॥ प्रथमं शरीरजविकारकृतमुकुलबन्धमव्यथी । भाविकलहफलयोगमसौ वचनेन कोषकुसुमं व्यचीकसत् ॥ १२ ॥ ____ असौ चैद्यः कोपमेव कुसुमं वचनेन व्यचीकसद व्याकोशयामास , गिरा कोपमाविश्चकारेत्यर्थः । कीदृशमिति कोपकुसुमसाधर्म्यमाह-प्रथममादौ शरीर जैर्विकारैः सात्त्विकाङ्गिकैरनुभावैर्घर्मलौहित्योरुताडनादिभिः कृतो मुकुलवन्धः कलिकाप्रादुर्भावो यस्य । शरीरविकार एव मुकुलवन्धः । तथा भावी भवि प्यन् यः कलहो रणं स एव फलयोगो यस्य । कुसुमे हि मुकुलेन विकासेन फलेन च भाव्यम् । न व्यथते इत्यव्यथी निर्भयः "जिदृक्षिविश्रीएवमे” त्या दिना इनिः । व्यचीकसदिति एयन्तात् कसेर्लुङ् ॥ १२ ॥ ध्वनयन् सभामथ सनीरघनरवगभीरवागभीः । वाचमबददिति रोषवशामतिनिष्ठुरस्फुटतराक्षरामसौ ॥ १३ ॥ 
अथानन्तरमसौ चैद्यः इति वक्ष्यमाणां वाचमवोचत् , सभा सदो ध्वनयन् प्रतिरवेण शब्दयन् , यतः सनीरो जलयुतो यो घनो मेघस्तस्य रवो गर्जितं त द्वद्गभीरा गम्भीरा कालान्तरस्थायिनी वाग्यस्य , अभीर्निर्भयः । कीदृशीं वाचं रोषवशात् कोपवशादतिनिष्ठुराणि भृशपरुषाणि स्फुटतराणि अभिव्यक्ताण्यक्ष राणि यस्यास्तामतिनिष्ठुरस्फुटतराक्षराम् । अर्थस्य निष्ठुरत्वादक्षराणामपि निष्ठुरत्वम् ॥ १३ ॥ 
किमवददित्याह ननु सर्व एव समवेक्ष्य कमपि गुणमेति पूज्यताम् । सर्वगुणविरहितस्य हरेः परिपूजया कुरुनरेन्द्र को गुणः ॥ १४ ॥ 
१५ स०] 
संदेहविषौषधिब्याख्योपेतम् । 
१३७ हे कुरुनरेन्द्र ? कौरवनाथ ननु सर्व एव कश्चित् कमपि गुणं पौरुषश्रुता दिकं समवेक्ष्य पूज्यतामेति पूज्यते, गुणाः पूजाया निमित्तमित्यर्थः । यदि वा गुणं स्वप्रयोजनं पर्यालोच्य । अतश्चैवं स्थितेऽस्य हरेर्वानरतुल्यस्य सर्वैर्गु णैः कृतज्ञत्वादिभिर्विरहितस्य विशेषेण वर्जितस्य परिपूजया को गुणः, एनम र्चयित्वा न कश्चिद्गुणस्त्वयाप्त इत्यर्थः । ननुरमर्षे । कमपि स्वल्पमपीत्यर्थः। हरिर्वानरः तत्सधर्मत्वाद्भगवानत्र हरिर्विवक्षितो यथाग्निर्माणवक इति । नच त्वं यादृशस्तादृशो येनागुणं पूजयसीति कुरुनरेन्द्रेत्यामन्त्रणपदेन सू च्यते । अत्र च कविरतिभक्तत्वाद्भगवत्कथाक्रमागतामपि निन्दामसहमानः प्रतीयमानां स्तुतिं व्यरचदिति तदर्थोऽधुना व्याख्यायते-हरेर्विष्णोः परिपू जया कोऽगुणोऽपितु स्वर्गादिको गुण एवेत्यकारप्रश्लेषः । यदि वा परमताशङ्क या किंशब्दः काक्वां, को गुणो ननु गुण एवेत्यर्थः । यदि वा को गुणो नीराग त्वेन नैवास्य गुण उपकार इत्यर्थः । कीदृशस्य सर्वेस्त्रिभिरपि गुणैः सत्त्वरज स्तमोभिर्विरहितस्य । निर्गुणो हि पुरुष इति सांख्याः । अत्र द्वितीयार्धमेवा र्थेन भिद्यते, प्रथमार्धे तु न किञ्चित् प्रयोजनम् , नहि तत्र तेन गुणनिन्दा कृता । पूज्यतामिति कृत्यः । धात्वर्थस्य त्ववेक्षितैव कर्ता, य एव हि समवेक्षते स एव पूजयते इति ल्यब् भवत्येव । सर्वो गुणान् दृष्ट्वा पूज्यते इत्यर्थः । वक्रश्ले षोऽत्र, निन्दा स्तुतावलङ्कारः ॥ १४ ॥ 
तदेव निर्गुणत्वं दर्शयितुमाह न महानयं न च बिभर्ति गुणसमतया प्रधानताम् । खस्य कथयति चिराय पृथगजनतां जगत्यनभिमानितांदधत्॥१५॥ 
अयं हरिन महान् सर्वोत्कृष्टः । सर्वनाम सर्वत्र प्रत्यक्षनिर्देशे । करा. चिदन्येषां प्रधानानां गुणैः समः स्यात् तथापि पूज्यः, एतदपि नेत्याह 
समतया गुणसाम्येन या प्रधानता विवक्षितत्वं तदपि न विभर्ति गुणवर्तित त्वादिति भावः । निर्गुणत्वादन्येषां प्रधानानां मध्ये न गण्यते इत्यर्थः । समत्वमत्र प्रधानतायां हेतुः, तदभावे वा नापि प्रधानतां बिभर्ति, यतो गुणैरसम इत्यर्थः । गुणोत्कर्षाद्धि प्राधान्यमाप्यते । कदाचिन्महान् प्रधान भवेद्यावद्धीनोऽपि न स्यात्तदपि नेत्याह-अनभिमानितां निरहङ्कारित स्वस्यात्मनश्चिराय जगति पृथग्जनत्वं हीनत्वं कथयति , प्राकृतो हि नि भवति , इति निन्दा ॥ स्तुतिस्तु-अयं न महान् महत्तत्त्वं न भवति 
ऽन्येषां 
भिमानो 
गाना 
१३८ 
शिशुपालवधम् । 
[१५ स० मुद्रेके साम्याभावे बुद्धेरेव महत्त्वम् । तथा गुणानां सत्त्वरजस्तमसां समतया या प्रधानता तामपि न विभर्ति, प्रधानमपि न भवतीत्यर्थः । अनुभूतविक्रि याणि प्रकृतिस्थानि सत्त्वरजस्तमांसि प्रधानशब्देनाहुः । तथानभिमानितामनह ङ्कारित्वं दधत् स्वस्यात्मनः पृथग्जनतां जनव्यतिरिक्तत्वं कथयति । जायन्ते एभ्यः शरीराणीति जना महाभूतानि , घञ् । जनयन्तीति वा जनाः पञ्चत न्मात्राणि, अच् । पृथग्भूतो जनेभ्यः पृथग्वा जना यस्मात् स पृथग्जनस्तद्भा वस्तत्ता तां कथयति सर्वातीतत्वात् । तेन नायं महान् न प्रधानं न भूतानि न तन्मात्राणि नाहङ्कार इति वाक्यार्थः । पञ्चविंशकोऽयं पुरुषश्चतुर्विंशकवाह्य इति यावत् ॥ १५ ॥ ___ भूयोऽपि निर्गुणत्वमाह रहितं कलाभिरखिलाभिरकृतरसभावसंविदम् । क्षेत्रविदमपदिशन्ति जनाः पुरबाह्यमेनमगतं विदग्धताम् ॥ १६ ।। _एनं हरिं क्षेत्रविदमपदिशन्ति कार्षकमाहुः, अत एव पुरवाह्य ग्राम्यम् , कार्षका हि नगराबहिर्वसन्ति । यद्वा पुरस्य वाहनीयो वाह्यः पुरायत्तः, तथा सर्वाभिः कलाभिर्गीतवाद्यादिभिर्वर्जितम्, यतोऽकृता रसानां शृङ्गारादीनां भा वानां च रत्यादिकानां संवित् सङ्केतः संवेदनं येन , विदग्धशास्त्राणां सङ्केतमपि यो न वेत्तीत्यर्थः । यतो विदग्धतां वैदग्ध्यमगतमप्राप्तमिति निन्दा । स्तुतिस्तु एनं भगवन्तं क्षेत्रविदं क्षेत्रज्ञमात्मानमामनन्ति । क्षेत्रं शरीरम् । कीदृशं सम ग्राभिः कलाभिरवयवैः रहितं निष्कलम् , अकृतरसा अविहितरागा भावसंवित् पदार्थसंवेदनं यस्य , पुरुषो हि भावान्वेत्ति नतु तत्र रसज्ञतां भजते । यद्वा अविद्यमानाः कृतरसभावाः कर्मरागोत्पत्तयो यस्य स चासौ संवित् चित्स्व रूपः, पुराद् देहाद्वाह्यं विलक्षणम् , विदग्धतां विशेषेण दाह्यत्वमगतम् । यदा ह-"नैनं छिन्दन्ति शस्त्राणि नैनं दहति पावकः” इति ॥ १६ ॥ अतिभूयसापि सुकृतेन दुरुपचर एष शक्यते । भक्तिशुचिभिरुपचारपरैरपि न ग्रहीतुमभियोगिभिर्तृभिः ।। १७॥ 
अयमेवंविधैरपि नृभिर्ग्रहीतुमावर्जयितुं न शक्यते । कीदृशैर्भक्त्या सत्त्वतः शुचिभिः शुद्धमतिभिः, उपचारपरैराराधनपरैः, अभियोगिभिरेतन्मनोभिः । कथं तर्हि न शक्यते इत्याह-यतोऽतिभूयसापि बहुतरेणापि सुकृतेनोपकारेण दुरुप 
१५ स०] 
संदेहविषौषधिव्वाख्योपेतम् । 
१३६ चरो दुराराधः । अकृतज्ञोऽयमिति वाक्यार्थः, इति निन्दा ॥ स्तुतिस्तु-एषोऽ भियोगिभिराभिमुख्येन योगभाग्भिरपिभिर्ग्रहीतुं परिच्छेतुं न शक्यते, आत्म तत्त्वस्य दुर्ज्ञानत्वात् । कीदृगेष अतिभूयसापि सुकृतेन यज्ञदानादिना दुरुपचरो दुराराधः, भक्तिगम्यो हि भगवान् । कीदृशैर्नृभिः भक्त्या शुचिभिर्निमलीमसैः । केचित् तु परमताशङ्कया नकाकां व्याचक्षते-नैष सुकृतेन दुरुपचरो योगिभिरपि न ग्रहीतुं शक्यते, परन्तु तैरवज्ञायते इत्यर्थः । यदुक्तं-"नाहं वेदैर्न तपसा" इत्यादि ॥ १७ ॥ ब्रजति स्वतामनुचितोऽपि सविनयमुपासितो जनैः। नित्यमपरिचितचित्ततया पर एव सर्वजगतस्तथाप्ययम् ॥ १८ ॥ 
अयमनुचितोऽप्ययोग्योऽपि स्वतां बजत्यस्माकं ज्ञातित्वं याति, असमो ऽपि शिशुपालस्याहं स्वजन इति वक्तीत्यर्थः। तथा जनैः सविनयं साचारं सेवि तोऽपि परः शत्रुरेवायं त्रिभुवनस्य । यद्ययमकृतज्ञः सेवितोऽपि शत्रुस्तत्कथं जनाः सेवन्ते इत्याह-अपरिचित्ततयाज्ञातचित्तत्वेन । ते हि जानते, सा धुरेवायं सेव्यते इति । यदि वापरिचितचित्ततया चलचित्ततया अविश्वासहृ दयत्वेन सर्वजगतः पर एवेति योज्यामिति निन्दा ॥ स्तुतिस्तु-असौ स्वतामा त्मत्वं व्रजति प्रतिपद्यते, क्षेत्रज्ञोऽयमित्यर्थः । लोकप्रसिद्ध्यात्र स्वशब्देनात्मो क्तः । आत्मात्मीयज्ञातिधनवचनः स्वशब्दः । सांख्या ह्यात्मानं स्व'शब्दवाच्य माहुः । कीदृशोऽयमनुचितोऽनभ्यस्तोऽज्ञेयोऽपि सविनयमैकाग्र्येण योगिभिरुपा सितश्चिन्तितः, तस्मात् सर्वस्माजगतोऽव्यक्तात्परो विलक्षणः । कुतः अपरिचि तमसङ्गतं चित्तं मनो बुद्धिर्वा यस्य स अपरिचितचित्तः, तद्भावस्तत्ता तया । अन्यो ह्यात्मा, अन्या च बुद्धिः, अन्यच्च चित्तम् । जगच्चेदं प्राकृतो भागः 
उपकारिणं निरुपकारमनरिमरिमप्रियं प्रियम् । साधुमितरमबुधं बुधमित्यविशेषतः सततमेष पश्यति ॥ १६ ॥ . अयमुपकारिणमपकारिणं चाविशेषेण पश्यति, अपकारिणमिवोपकारकम प्यसौम्यया दृष्ट्या पश्यतीत्यर्थः, इत्यकृतज्ञत्वकथनम् । एवमन्यत्र । तथारि 
शत्रुमनरिं मित्रम् । नायं नियमो यन्मित्रमुपकार्येव भवति, अनुपकारकश्च श त्रुरेवेति पृथगुपादानम् । मित्रमपि नोपकुरुते निरुपकारी चाशत्रुरपि संभवति । अप्रियं द्वेष्यं, प्रियं मनोज्ञ, साधुमार्यमितरं खलम्, अबुधं मूर्ख, बुधं पण्डि 
१'स्वामि' ग. पाठः । 
१४० 
शिशुपालवधम् । 
[१५ स० तम् । इतिरुक्तनिर्देशे । एषा निन्दा । स्तुतौ तु निर्गुणत्वात्पुरुषस्य समदृष्टि त्वम् ॥ १६ ॥ उपकारकस्य दधतोऽपि बहुगुणतया प्रधानताम् । दुःखमयमनिशमाप्तवतो न परस्य किश्चिदुपकर्तुमिच्छति ॥ २० ॥ 
अयं परस्यान्यस्य किञ्चिदपि मनागपि नोपकर्तुमिच्छति , उपकारकरणे बुद्धिरेवास्य न भवतीत्यर्थः । कदाचित् परोऽनुपकारी स्यादित्याह-उपकारक स्थापि अत एवैतदर्थमनिशं दुःखं क्लेशमाप्तवतः प्राप्तस्य । कदाचिदमुख्यः प रः स्यात्तदप्रत्युपकारित्वेन तथा लजादोषो भवेदित्याह-बहुगुणतया श्रुतशौर्या दिगुणसद्भावेन प्रधानतां मुख्यत्वं दधतो बिभ्रतः । तदेतेन पूर्वोक्तो दृढीकृतः, इति निन्दा ॥ अथ च स्तुतिरेव-अयं परस्य बुद्धितत्त्वस्य प्रधानसंज्ञकस्य किश्चिदपि नोपचिकीर्षति , द्रष्टा हि पुरुषो न सक्रियः । कीदृशस्य पुरुषप्रवृत्ति द्वारेणोपकारकस्य , तथा बहवस्त्रयोऽपि ये गुणास्तद्भावेन प्रधानतां प्रकृतित्वं दधतः । सत्त्वरजस्तमांसि प्रधानम् । तथा दुःखं जननमरणादिकं सदा प्राप्त स्य, सर्व हि बुद्धिरनुभवति न पुरुषः ॥ २० ॥ स्वयमक्रियः कुटिलमेष तृणमपि विधातुमक्षमः । 
भोक्तुमविरतमलज्जतया फलमीहते परकृतस्य कर्मणः ॥ २१ ॥ 
एष देवः परकृतस्यान्यनिष्पादितस्य कर्मणः क्रियायाः फलं भोक्तुमीहते वा ञ्छति , कथमलजतया निस्त्रपत्वेन । कदाचिदैश्वर्यादेव स्यादित्याह-आत्मना तृण मपि कुटिलं कर्तुमक्षमोऽसमर्थोऽनीशः, यतोऽक्रियोऽलसः। अशक्त्या स्वयं नि ष्क्रियः पराधीनोऽन्यदत्तेन पिण्डेन जीवतीति वाक्यार्थः । इति निन्दा ॥ अथ च वाक्यार्थपर्यालोचनया स्तुतिः-एष भगवान् परजनितस्य बुद्धिकृतस्य कर्म णः शुभाशुभस्य फलं सुखदुःखात्मकं भोक्तुमीहते । आत्मा हि फलभागिति सांख्याः । कीदृगेष इति पुरुषस्य स्वरूपमाह-स्वयमक्रियो निष्कर्मा, तथा तृण मपि कुटिलं कर्तुमनीशः । निर्लजत्वं हि निर्गुणत्वात् ॥ २१ ॥ य इमं समाश्रयति कश्चिद् उदयविपदोनिराकुलम् । तस्य भवति जगतीह कुतः पुनरुद्भवो विकरणत्वमेयुषः ॥ २२॥ 
यः कश्चित् मूर्ख इमं कृष्णं समाश्रयति सेवते तस्यास्मिन् संसारे कुतः पुनरुद्भवो भवति , नैव समुत्थानं विभूतिर्भवतीत्यर्थः । यत एनमुदये विपदि 
१५ स०] 
संदेहविषौषधिव्याख्योपेतम् । च निराकुलं निश्चिन्तम् । आश्रितस्य यदि सम्पत्ततोऽस्य न सुखं, यदि वा विपत्ततो नैव दुःखमित्यर्थः । कीदृशस्य तस्य विकरणत्वं मृतिमेयुषः प्राप्तस्य, एतदाश्रयणात् स मृत एव । साधनसामग्रीवैकल्यं विकरणत्वमिति निन्दा ॥ स्तुतिस्तु–यः कश्चिद्योगी एनं परमात्मानं सेवते तस्य विकरणत्वमेयुषो न टदेहस्य पुनरिह संसारे कुत उद्भवो जन्म , मुक्त एवासावित्यर्थः । कीदृशममु मुदयविपदोर्निराकुलमव्यग्रंमविक्रियत्वात् । करणानीन्द्रियाणि । एयुष इत्याङ् पूर्वस्येणः क्वसुः । “उपेयिवानि" त्यत्र हि उपसर्गनिर्देशे तन्त्रम् ॥ २२ ॥ गुणवन्तमप्ययमपास्य जनमविलमव्यवस्थितैः। याति सुचिरमतिबालतया धृतिमेक एव परिवारितो जडैः ॥ २३ ॥ 
अयं सर्वमेव गुणिनमपि जनमतिबालतयातिचापलेन हित्वा अव्यवस्थितै श्चपलैर्जनैरज्ञैः परिवारितः सन् अजस्रमेक एव धृतिं याति' प्रीयते । एतद्वर्ज नान्यो नाकलोकमपास्य गोपमध्ये रमते इति निन्दा ॥ स्तुतिस्तु-एष भगवा न बालतया बालरूपो भवन् जलैरद्भिः परिवारित आवृतः सुचिरं धृतिमेति । उक्तं च-“संभक्ष्य सर्वभूतानि कृत्वा चैकार्णवं जगत् । बालः स्वपिति यश्चैक स्तस्मै मायात्मने नमः" इति ॥ कीदृशैर्जलैरव्यवस्थितैर्भरितसकलभुवनैः । किं कृत्वा धृति याति, गुणवन्तं सत्त्वाद्याश्रितं जनमपास्य क्षिप्त्वा विनाश्य, स र्व जनं संहृत्य बालरूपधरो मायया जलमध्येऽयं शेते इत्यर्थः ॥ २३ ॥ सुकृतोऽपि सेवकजनस्य बहुदिवसखिन्नचेतसः । सर्वजनविहितनिर्विदयं सकृदेव दर्शनमुपैति कस्यचित् ॥ २४ ॥ ___ अयं सुकृतोऽप्युपकारकस्याप्याश्रितजनस्य सकृदेकवारमेव दर्शनं ददाति , तत्रापि कस्यचिन्न सर्वस्य , अतश्च सर्वजनस्य विहितनिर्वित् जनितनिर्वेदः । कीदृशस्य जनस्य बहुभिर्दिवसैः खिन्नं चेतो यस्य तस्य चिरकालमेवोद्विग्नचित्तस्ये त्यर्थः, इति निन्दा ॥ स्तुतिस्तु-अयं कस्यचिदेव सेवकजनस्य भक्तलोकस्य स कृदेव दर्शनमुपैति , नहि क्षेत्रज्ञः सर्वदृश्योऽसकृद्वा । कीदृशस्य सुकृतः पु ण्यवतस्तथा बहुभिर्दिवसैर्भूयसा कालेन खिन्नचेतसः चुम्ममनसः , दीर्घेण यो गेन श्रान्तचित्तस्येत्यर्थः । नानभ्यासगम्य ईश्वरः । अत एव सर्वजनविहित निर्वेदः , श्रेयस्यपि हि चिरकाललभ्ये मनो निर्विद्यते । यदि वा सर्वेषु जनेषु विगतौ हितनिर्वेदी यस्य स सर्वजनविहितनिर्वित् , नास्य कश्चित्प्रियो नच क 
१ 'मेति' क. ख. ग. पाठः । 
१४२ 
शिशुपालवधम् । 
[१५ स० श्चिद् द्वेष्य इत्यर्थः । यदि वा सर्वे जना यत्र स सर्वजनः, विगतौ हितनिर्वेदी सुख दुखे यस्य स विहितनिर्वित् , ततः कर्मधारयः । सर्वजनस्य कृतनिर्विद्विहितनि र्वाण इत्यन्ये , अाश्रितं जनं संसाराद्यो मोचयतीत्यर्थः । शोभनं करोतीति सुकृत् उपकारी पुण्यकृच्च । निर्विनिवेदो निर्वाणं चेति ॥ २४ ॥ खजने सखिष्वनुगतेषु नियतमनुरागवत्स्वपि । स्नेहममृदुहृदयः क्षपयन् निरपेक्ष एष समुपैति निर्वृतिम् ॥ २५ ॥ 
एष वन्धुमित्राश्रितेषु प्रीतिं नाशयन्निवृतिं सदा समुपैति सुखं प्राप्नोति, सर्वत्रैव वैरायमाणः सुखायते इत्यर्थः । कदाचिदेते विरक्ताः स्युरित्याह-अनु रक्तेष्वपि । कथं तर्हि निःस्नेह इत्याह-यतोऽमृदुहृदयः क्रूरचित्तः । तथा निर पेक्षो निर्विवेक इति निन्दा ॥ स्तुतिस्तु-एष स्वजनादिपु (वयमप्ये (?) वमनु रागवत्स्वपि स्नेहं क्षपयंस्तृष्णां तनूकुर्वन्निवृतिं समुपैति निर्वाणं याति । तृष्णा क्षयात् किल मुक्तिः । अमृदुहृदयोऽनाईस्वभावो वीतरागत्वात् । यदि वा अमृदु दुर्वाधं हृदयं स्वरूपं यस्य । निरपेक्षो निःसङ्गः । क्षपिर्धातुष्वपठितोऽपि क्रि यावाचित्वात् खचिमिलिकम्यर्घत्यादिकवद्धातुरेव ॥ २५ ॥ क्षणमेष राजसतयैव जगदुदयदर्शितोद्यतिः । सत्त्वहितकृतमतिः सहसा तमसा विनाशयति सर्वमावृतः ॥ २६ ॥ 
एष राजसतया चापलेन क्षणं जगदुदये लोकहिते दर्शितोद्यतिर्दर्शितोद्यम इति क्रियारभसिकत्वेन क्षणमुपकुरुते इत्यर्थः । तमसा तु मोहेन पुनरनन्तर मावृतत्वादहितकृतमतिरुपद्रवनिहितबुद्धिः सन् सहसैव सर्व सत् सुकृतं विना शयति, यदेव पूर्वमुपकृतं तदेव मोहान्नाशयतीत्यर्थः । सत्सुकृतम्। तुर्भिन्नक्रमः । एषा गर्दा ॥ नुतिरपि-एष त्रिमूर्ती राजसतया रजोगुणमाश्रित्य जगदुदये प्र जासर्गे दर्शितोद्यमः, तथा सत्त्वेन गुणेन हिते रक्षायां कृतमतिर्विहितचित्तो वि प्णुरूपेण , तथा तमसा गुणेनावृतः सन् सहसैव सर्व व्यक्तं रुद्ररूपेण नाशयति ॥२६॥ 
अभिहन्यते यदभिहन्ति परितपति यच्च तप्यते । नास्य भवति वचनीयमिदं चपलात्मिका प्रकृतिरेव हीदृशी ॥२७॥ 
यदेष हरिरन्येनाभिहन्यते ताड्यते यच्चैषोऽन्यानभिहन्ति , तथा यत्परितप ति बाधते , यच्च तप्यते उपद्रूयतेऽतोऽस्य वचनीयता वाच्यता न भवति , यतोऽ 
१५ स०] 
संदेहविषौषधिव्याख्योपेतम् । 
१४३ स्यैवंविधैव चपलात्मिकाविनीता प्रकृतिः स्वभावः । स्वभावाच्च न पर्यनुयोगमर्ह तीति क्षेपः ॥ स्तुतिस्तु-अस्य परमात्मनो यथोक्तं वचनीयं वचनं न भवति न प्रवर्तते । एष हन्ति हन्यते परितपति तप्यते चेति न वाच्यमित्यर्थः। यत ईदृशी चपलात्मिकानेकरूपा प्रकृतिर्बुद्धिः, न त्वेषः । हननादिकं तमसा भवति , पुरुष श्च निर्गुण इत्यर्थः । उक्तं च-“य एनं वेत्ति हन्तारं यश्चैनं मन्यते हतम् । उभौ तौ न विजानीतो नायं हन्ति न हन्यते” इति ॥ "तस्मान्न बध्यतेऽसौ न मुच्यते नचापि संसरति क्वचित् । संसरति बध्यते मुच्यते च नानाश्रया प्रकृतिः॥ तपिः सकर्मकोऽपि । शारीरं दुःखमभिघातः । मानसं तु परितापः ॥ २७ ॥ अतिसत्त्वयुक्त इति पुंभिरयमतिशयेन वय॑ते । सूक्ष्ममतिभिरथ चापगते समुपैति नाल्पमपि सत्त्वसङ्करम् ॥२८॥ _एष सूक्ष्ममतिभिः खल्पप्रज्ञैर्नृभिर्महता सत्त्वेन धैर्येण युक्त इति सुष्टु क थ्यते । अथानन्तरं चापगते प्राप्तचापे गृहीतधनुषि कस्मिंश्चित् स्वल्पमपि सत्त्व सङ्करं पौरुषलेशं न भजते, कालयवनादिना परेणोत्तब्धस्यास्य सत्त्वलेशोऽपि न लभ्यते इत्यर्थः । तस्मादयुक्तं च तैर्वण्यते इति भावः, इति निन्दा। चापं गतश्चाप गतः। यद्वा चापस्य गतं प्राप्तिश्चापगतं तस्मिश्चापगते धनुःसंनिधाने सतीत्यर्थः ॥ अथ च सवीजनिर्वीजसमाधिसत्त्वसङ्करं नोपैतीति समाधिद्वारेण स्तुतिः-एष सबीजे समाधौ पुंभिर्योगिभिः सत्त्वेन गुणेन युक्त इति कथ्यते । अथच सू क्ष्ममतिभिः कुशाग्रीयबुद्धिभिर्बहुदृश्वभिरपगते ज्ञाते सति निर्बीजसमाधौ स्वल्प मपि सत्त्वसङ्करं नोपैति , निर्गुणो हि पुरुषः । अथ चेति विस्मये ॥ २८ ॥ प्रलयं परस्य महतोऽपि सततमिह निःसुखे गुणाः । यान्ति जगदपि सदोषमदः खरुचैव पश्यति गुणान् द्विषन्नयम् ॥२६॥ 
परस्यान्यस्य महतोऽपि मुख्यस्यापीह कृष्णे गुणाः सौन्दर्यादयो नियतमवश्यं प्रलयं यान्ति नश्यन्ति , नैष कस्यचिदपि गुणानङ्गीकरोतीत्यर्थः । अविद्यमान सुखमस्मादिति निःसुखः, गुणापहाराद्धि कुतः सुखम् । यद्वा-अविद्यमानं प रगुणैरस्य सुखमिति निःसुखः, अत एव ते नाशमत्र यान्ति , अतश्चायं गुणान् द्विषन्नखिलमप्येतजगत् स्वरुचैवात्मेच्छयैव सदोषं पश्यति , गुणद्वेषित्वादन्या नपि सदोषान्वेत्तीत्यर्थः, इति निन्दा ॥ अथ च स्तुतिः-इह परमात्मनि क्र 
१ ‘कश्चित्' ग. पाठः । 
१४४ 
शिशुपालवधम् । 
[१५ स० ष्णे परस्य बुद्धितत्त्वस्य महतोऽपि महत्तत्त्वस्य च गुणाः सत्त्वरजस्तमांसि प्र लयं यान्ति नाशं गच्छन्ति , पुरुषं प्राप्य निवर्तन्ते इत्यर्थः । कीदृशेऽत्र निःसु खे सुखवर्जिते अविक्रियत्वात् , बुद्धर्हि सुखासुखे नात्मनः । तथैष गुणान् स त्त्वादीन् द्विषन्ननभिनन्दन्नस्पृशन्नदो जगत् प्रकृति सदोषं क्लेशयुक्तं पश्यतीक्षते, द्रष्टा हि पुरुषः प्रकृतेरिष्यते । जगत्प्रकृतिः, प्राकृतो हि भागो व्यक्तं, तच्च 
सदोषं जननमरणयोगात् । केन पश्यति स्वरुचा आत्मभाना दिति शक्त्येत्यर्थः ॥ २६ ॥ 
एवं सांख्यदर्शनेन स्तुत्वा अधुना पुराणदर्शनेन तुष्टूपुर्निनिन्दिपुश्चाह क्षितिपीठमम्भसि निमग्नमुदहरत यः परः पुमान् । एष किल स इति कैरवुधैरभिधीयमानमपि तत्प्रतीयते ॥ ३० ॥ 
इत्येवमभिधीयमानमुच्यमानं कैरबुधैरपि प्रतीयते वुध्यते, मूर्खा अप्येत दसत्यमवगच्छन्तीत्यर्थः । किमित्याह-तोये बुडितं महीमण्डलं यः परः पुमा नुत्कृष्टः पुरुष उदहरतोद्धृतवान् स किलैष इति । किलासत्ये । अपिभिन्नक्रमः । सोऽन्य एव महापुरुषः, अयं त्वन्य इति जडा अपि प्रतियन्तीत्यर्थः । इति नि न्दा ॥ स्तुतिस्तु-यः परः पुरुषोऽम्भास निमग्नं क्षितिपीठमुजहार स किलैष एवेत्य भिधीयमानमपि कैरखुधैः प्रतीयते , मूर्खरेतच्छुत्वापि न सम्भाव्यते इत्यर्थः ॥ ३०॥ नरसिंहमूर्तिरयमेव दितिसुतमदारयन्नवैः । 
आप्तजनवचनमेतदपि प्रतिपत्तुमोमिति जनोऽयमहति ॥ ३१ ॥ 
नृसिंहवपुः सन्नयमेव नखैर्हिरण्यकशिपुमभाक्षात्, इति यदाप्तवचनं बा न्धवभाषितं तदप्ययमेव जनो भीष्मादिक डोमित्येवमेवैतदिति प्रतिपत्तुं ज्ञातुम ङ्गीकर्तुमर्हति । सुहृद एवैवमेनं स्तुवन्ति , तच्च मूर्खा एव सत्यं बुध्यन्ते इत्य र्थः । इतिशब्दोऽत्र वाक्ययोः सम्बन्धोपादानायाध्याहार्यः ॥ स्तुतौ त्वयमर्थः अयमेव भगवान् नापरो नरसिंहमूर्तिमाश्रित्य नखैदैत्येन्द्रमदारयदित्येतदप्याप्तज नवचनं शिष्टवाक्यमयं मनीषी जनः प्रतिपत्तुमर्हति नान्यः, प्राप्तोक्नत्वात्पण्डिता इव सत्यं जानन्तीत्यर्थः । प्राप्ता अवितथवादिनो व्यासादयः ॥ ३१ ॥ अपहाय तुङ्गमपि मानमुचितमवलम्ब्य नीचताम् । खार्थकरणपटुरेष पुरा बलिना परेण सह संप्रयुज्यते ॥ ३२॥ १ 'भावात्' ग. पाठः । 
१५ स०] 
संदेहविषौषधिव्यख्योपेतम् । 
१४५ एष बलिना बलवता परेणान्येनारिणा वा सह पुरा चिरात् संप्रयुज्यते सम्बध्यते , समर्थ चेत्परं वेत्ति तद्भयात्तमनुप्रविशतीत्यर्थः । सर्वनामनिर्देशः सर्वत्र निन्दायामनास्थां सूचयति , स्तुतौ तु गौरवम् । किं कृत्वा उचितं यो ग्यं तुङ्गमुन्नतं मानमप्यपहायाहङ्कारमपि त्यक्त्वा , तथा नीचतां प्राकृतत्वमाश्रि त्य , यतः स्वार्थकरणपटुरात्मप्रयोजनसंपादनचतुरः । शक्तः किल मानो नाशा येति निन्दा । स्तुतिस्तु-एष तुझं मानं प्रमाणं हित्वा नीचतां खर्वत्वं चावल म्ब्य पुरा पूर्व परेणोत्कृष्टेन बलिना वैरोचनिना सह संप्रयुज्यते संप्रयुयुजे “पु रि लुङ् चास्मे” । यतः स्वस्य ज्ञातेरिन्द्रस्य योऽर्थः शत्रुवशीकरणलक्षणस्तत्र पटुः कुशलः । इन्द्रप्रीतये वामनरूपमवलम्ब्यैष भगवान् बलिं बद्धवानित्यर्थः ॥ ३२ ॥ क्रमते नभो रभसयैव विरचयति विश्वरूपताम् । सर्वमतिशयगतं कुरुते स्फुटमिन्द्रजालमिदमेष मायया ।। ३३ ॥ 
___ एष कृष्णः स्फुटं नूनमिदमिन्द्रजालमसद्भूतं मायया हेतुभूतया कुरुते । किमित्याह-रभसया रभसेन युद्धादौ नभः क्रमते आरोहति, वयः पक्षिणः श्वा नः कुक्कुराः रूपा मृगास्तद्भावं विरचयति , यदिवा विश्वरूपतां नानारूपत्व म् । तथा सर्वमतिशयगतं विशेषप्राप्तं कुरुते , तात्त्विकोऽस्य व्यवहारो न क श्चिदिति वाक्यार्थः, इति निन्दा । स्तुतिस्तु-इदमीहक् स्फुटमेष भगवान् मायया बुद्ध्या इन्द्रजालं कुरुते, इन्द्रजालमिवेन्द्रजालं भ्रमकारित्वात् । तदेवा ह-नभः क्रमते बडिवन्धनार्थ विश्वरूपतां सर्वदेवमयत्वं विरचयति , सर्व च जगदतिशयगतं रक्षया सविशेषं कुरुते । कीदृश्या मायया रभसमौत्सुक्यं क रोतीति रभसा तया रभसया, लोकस्य वश्चन्येत्यर्थः । क्रमते इति “अनुपस 
द्वे' त्यात्मनेपदम् ॥ ३३ ॥ किल रावणारिरयमेव किमिदमियदेव कथ्यते । 
सत्त्वमतिबलमधिद्युति यत्तदशेषमेष इति धृष्टमुच्यताम् ॥ ३४ ॥ 
अयं हरिः किल रावणारिरेतेन दशास्यो हत इतीयदेवैतत् स्वल्पमात्र किमिति कस्मादुच्यते, अतिबलं महाशक्ति अधिद्युति महातेजश्च यत्सत्त्वं प्रा णी तत्सर्वमेष एवेति धृष्टं निःशङ्कमुच्यताम् । नालीकस्यान्तो भवतीति भावः। अतश्च येनासत्यं वाच्यं स बह्वेव कस्मान्ना, मात् नैतेन किश्चिदपि कृत 
१४६ 
शिशुपालवधम् । 
[ १५ स० मिति वाक्यार्थः, इति निन्दा । स्तुतिस्तु-अयं रावणारिरेवेति किमित्येतावदे वोच्यते , यस्माद्यदतिवलमधिद्युति च सत्त्वं तत्सर्वमेवैष इति धृष्टं निःशङ्कम च्यताम् । उक्तं च-"यद्यद्विभूतिमत् सत्त्वं श्रीमदूर्जितमेव वा । तत्तदेवावग च्छेस्त्वं मम तेजोशसम्भवमि" ति ॥ किलागमे ॥ ३४ ॥ 
m यच्च वाल्ये शकटमेष एव चिक्षेपेत्युच्यते तदप्यसत्यमिति वक्तुमाह चलतैष पादयुगलेन गुरु शकटमीषदस्पृशत् । दैवकलितमथ चोदलसद् दलितोरुभाण्डचयमात्मनैव तत् ॥ ३५ ॥ 
एष वैकल्येन चलयां चरणाभ्यां गुरु शकट किंचिदस्प्राक्षीत् तच्च दैवकलितं दैवचोदितं स्वयमेवोदलसदपप्तत् , न त्वेतस्यात्र किंचित्पौरुषम् । दलितः स्फु टित उरुर्महान् भाण्डानां दधिधृतघटादीनां चयो राशिर्यत्रेति निन्दा ॥ स्तुति स्तु-एष भगवांश्चलता पादयुगलेन गुरु शकटमीषदेवास्पृशत् । अथ चोदलसत् परिवृत्तम्, यत एतेन देवेन भगवता कलितं प्रेरितम् । अथ चेति विस्मये । ईषत्स्पर्शमात्रात् किल भङ्गो न युक्तः । शकटशब्दोऽस्त्रीलिङ्गः ॥ ३५ ॥ स्नुवतामुना स्तनयुगेन जनितजननीजनादरा । स्त्रीति सदयमविधाय मनस्तदकारि साधु यदघानि पूतना ॥ ३६॥ ___ अमुना यत्पूतना राक्षसी स्त्रीयमवध्येति सदयमकृत्वा मनोऽधानि हता तत् साध्वकारि युक्तं कृतमिति काक्का प्रयोगे नैव साधु कृतमित्यर्थः। कीदृशी सा स्नुवता क्षीरं स्रवता स्तनयुगेन कृतो जननीजनादरो मातृस्नेहो यया , अ तश्च मातृघात्येवायमिति निन्दा ॥ स्तुतिस्तु यदमुना स्नुवता स्तनयुगेन कृ तमातृस्नेहापि पूतना राक्षसी स्त्रीति मनः सदयमकृत्वा हता, तत् साध्वकारि युक्तमेवानुष्ठितमिति स्पष्ट एवार्थः । सा हि राक्षसी स्तनाभ्यां क्षीरं सवन्ती तन्मारणार्थमेवागमदित्यागमः । निष्कारणवधोद्यतस्य वधे कथमधर्मः स्यादिति 
अभनक तरू कथमिवैष कृतधरणिरिङ्गणः क्षणात् । बाढमिदमपि न बाल कृतं ननु देवताविधिरयं विज़म्भते ॥ ३७॥ 
कृतधरणिरिङ्गणो विहितो/गतिः स कथमिव केन प्रकारेणैष क्षणेनैव तरू अर्जुनाख्यौ बाढं भृशमभनक् बभञ्ज, न सम्भावयाम एतदित्यर्थः । ननु 
१५ स०] 
संदेहविषौषधिव्याख्योपेतत् । 
१४७ सर्वत्रैव तेनैव भग्नाविति प्रतीतिस्तत् कथं भवतो न संभावनेत्याह-इद्मपि न बालकृतं न शिशुकर्म । ननु देवताविधिरयं विजृम्भते विलसति, केनाप्यदृ टेन देवैनैतत्कृतं न त्वेतेन । यस्य हि गमनमात्रे न शक्तिः स कथममानुषं क म कुर्यादिति भावः । ननुरमर्षे । न केवलं शकटभङ्गो देवताविधिर्यावदयमपी त्यपिशब्दार्थः , इति निन्दा ॥ स्तुतिस्तु-यदेष कृतधरणिरिङ्गणः कथमिवाव स्त्विव क्षणादर्जुनौ बभञ्ज, इदमपि न बालकृतं नत्वयं देवताविधिर्विजृम्भते, एतस्य देवरूपत्वात् । देवत्वमाश्रित्येतदेतेन कृतं ननु तत्त्वतो बालेनेत्यर्थः । ननुराभिमुख्ये । अभनगिति भन्जेः रूपं लङ् ॥ ३७ ॥ विहरन् वने विजन एव महति दधदेष गोपताम् । नाम जगति मधुसूदन इत्यगमद्धतेन मधुना महीयसा ॥ ३८॥ 
एष विजने वनेऽरण्ये गोपरूपो विहरन् बृहता मधुना माक्षिकपटलेन मधुसूदन इति नामागमत् संज्ञां प्राप्तवान् नतु दैत्यवधादिति निन्दा । स्तुति स्तु-एष महीयसा तेजस्विना मधुना दैत्येन हतेन मधुसूदन इति नाम प्राप्त वान् । मधुं सूदितवानिति नन्द्यादित्वात् ल्युः । कीदृगेष वने तोये महति सर्वव्यापिनि विगतजन एव विहरन् , तथा गां पृथ्वीं पातीति गोपस्तद्भावं बिभ्रत् ॥ ३८ ॥ 
अविमृश्य गोवधसमुत्थमयमघममीमरद्रुषा । रिष्टमुपगु समुपोढमदं यदसौ किलासुर इति प्रमार्टि यत् ॥ ३६ ॥ 
__अयं गोवधसमुत्थं दान्तमारणोद्भवमघं पापमविमृश्यागणयित्वा यद्गुषा को पेन रिष्टमनुड्वाहममीमरदवधीत् तदकार्यमसौ पापी असुर इति किल प्रमार्टि नाशयति , दान्तरूपी असुरो मया हतो नतु गौरिति लोकस्य परिशुद्ध्यति । किलालीके । तत्त्वतस्त्वसौ गौरेव, अयं च गोघातीत्यर्थः । कीदृशं रिष्टमुपगु गवां समीपे समुपोढमदं धृतहर्षे सुरभीः कामयमानमित्यर्थः । अतश्च सुरता सक्तदान्तवधपातकित्वान्नायं पूजार्ह इति निन्दा ॥ स्तुतिस्तु-किलशब्दस्य स त्यार्थत्वात् यदसौ उपगु गोनिकटे रिष्टमतृणेट् तदसौ किलासुर इति प्रमादि, असुर एवानेन हत इत्यर्थः । कीदृशं तम् अविमृश्यश्चिन्तयितुमशक्यो यो गो वधस्तत्र समुत्था उत्थानमुद्यमो यस्य तमविमृश्यगोवधसमुत्थम्, यतोऽधं पा. 
१ 'कामयानं' ग. पाठः । 
शिशुपालवधम् । 
[१५ स० पिनं, अघमस्यास्तीति कृत्वा । तथा समुपोढमदं धृतदर्पम् , अतश्च गोवधसम र्थस्य दर्पिष्टस्य पापमतेर्दानवस्य वधाद्भगवतो महती नुतिरेव । अविमृश्येति ल्यप् “ऋदुपधादि"ति च यत् । अमीमरदिति मारयतेर्लुङ् चङ् । प्रमाष्र्टीति "मृजेवृद्धिः ” ॥ ३६ ॥ मुखकन्दरान्तरगतोऽपि विकटदशनेन केशिना ।। नास्य सपदि यदस्वादि भुजस्तबहो तिरश्चि सहजैव मूढता ॥ ४० ॥ 
। अस्य केशिनाम्नाश्वेन यद्धजो नाखादि जग्धस्तदहो तिरश्चि तिर्यनु स हजैव स्वाभाविक्येव मूढताज्ञत्वम् । तिर्यक्त्वान्मूर्खेन तेन न भक्षितो नत्वस्य काचिच्छक्तिरिति वाक्यार्थः । कदाचिदप्राप्तोऽसौ भवेत् नेत्याह-प्रास्यदरीविव रप्राप्तोऽपि । कदाचिद् दन्ताभावः स्यादित्याह-विकटदशनेन दन्तुरेणापि , सपदि अास्यप्राप्तिसमनन्तरम् । अहो विषादे । इति निन्दा ॥ स्तुतिरत्र परमतमाश क्य काकुप्रयोगेण-यदस्य केशिना दैत्येन भुजो नाखादि, तत् किं तिरश्चि सहजैव मूढता , नत्वस्य माहात्म्यमित्यर्थः । एतस्यैव ह्येवमसौ शक्तिः, न स तात्त्विकोऽश्वः । अहोशब्दः परस्योल्लुण्ठनायाम् । तिरश्चीति सप्तमी ॥ ४० ॥ यदुदस्य बाहुमयमेकमभृत गिरिमद्भुतं न तत् । भूरिसलिलमविषह्यमियं जलदे विमुञ्चति गवां सभाग्यता ।। ४१ ॥ 
मेधे दुःसहं प्रभूतं वारि वर्षति , यदयं हरिरेकं भुजमुत्क्षिप्य गिरिं गोव र्धनमभृत दर्तो तन्नाद्भुतं नाश्चर्यम् , यत इयं गवां सभाग्यता पुण्यवत्त्वम् । गवां महिम्नासौ धृतो नत्वेतस्य काचिच्छक्तिरित्यर्थः, इति निन्दा । स्तुतिस्तु पर मतमाशक्य काकुप्रयोगेण-न तदद्भुतमपित्वाश्चर्यमेव । तथेयं गवां सभाग्यता, नत्वस्य सामर्थ्यमयमेव स्वमहिम्ना बभारेत्यर्थः ॥ ४१ ॥ किमिवात्र चित्रमयमन्नमचलमहकल्पितं यदि । प्राश निखिलमखिलेऽपि जगत्युदरं गते बहुभुजोऽस्य न व्यथा ॥४२॥ 
अयं हरिरचलमहकल्पितं पर्वतोत्सवकृतमन्नं यदि प्राश भुक्तवान् तत्कि मिवात्र चित्रमाश्चर्यम् , यतोऽस्य बहुभुज औदरिकस्य सकलेऽपि जगत्युदरं प्राप्ते न व्यथा पीडा जीर्णम् अतश्च यः कुक्षिम्भरित्वात् . सर्वमेव जिघत्सति त. स्यौदनमात्रभोजनात् को विस्मय इत्यात्मम्भरित्वकथनेन निन्दा ॥ स्तुतिस्तु 
१५ स०] 
संदेहविषौषधिव्याख्योपेतम् । 
१४६ अस्यान्नादनात् को विस्मयो यतोऽस्य जगन्निवासस्य सर्वेषु जगत्सूदरस्थितेषु न व्यथा । बहु भुनक्तीति बहुभुक् , निखिलभुवनपालकः । यदि वा बहवो भु जा यस्य स बहुभुजोऽयम् । पूर्वत्र तु बहु भुङ्क्त इति बहुभुक् । प्राशेत्यश्नाते र्लिट् ॥ ४२ ॥ 
अमुना करेण पृथुदन्तमुसलमुदपाटि दन्तिनः । तेन यदवधि स एव पुनर्बलशालिनां क इव तत्र विस्मयः ॥ ४३ ।। 
अमुना हरिणा दन्तिनः कुवलयापीडस्य यत् पृथुदन्तमुसलं करेणोदपा टि उत्खातं तेनोत्खातेन योऽसौ हस्ती अवधि हतस्तत्र बलशालिनां क इव वि स्मयः, न युक्तस्तत्र विस्मयः । मर्महननाद्धि शिशुरपि मारयतीति निन्दा ॥ स्तुतिस्तु-काक्का गम्यते , को विस्मयो विस्मय एवेत्यर्थः । मत्तहस्तिनो हन्तु मशक्यत्वादिति भावः । यदुक्तम्-"एकः क्रुद्धो गजो हन्ति षट् सहस्राणि वा जिना" मिति । अवधीति कर्मणि लकारः, च्लेश्चङ्, अकारलोपः ॥ ४३ ॥ शिशुरेव शिक्षितनियुद्धकरणमकृतक्रियः खयम् । 
मल्लमलघुकठिनांसतटं न्यवधीद्यदेष तददृष्टकारितम् ॥ ४४ ॥ 
एष हरिः शिशुरेव बालः सन् यन्मलं चारगुराख्यं न्यवधीजघान तददृष्ट कारितं दैवविहितम् , विधिवशाध्यबलोऽपि बलीयांसमभिभवति । तदेव बलव त्वमाह-कीदृशं मलं शिक्षितानि नियुद्धकरणानि बाहुयुद्धक्रिया येन तं शिक्षित नियुद्धकरणं युद्धज्ञम् , तथालघु पीनं कठिनमंसतटं यस्य तम् । एष तु स्वय मकृतक्रियोऽशिक्षितकरणः, यतः शिशुरिति निन्दा ॥ स्तुतिस्तु पूर्ववत्काक्का तत्किमदृष्टकारितं, नैव तद् दैवविजृम्भितम् अपित्वेतस्यैवायं महिमेत्यर्थः ॥४४॥ यदयुध्यमानमपि सन्तमुपहितसुरौघसाध्वसम् । कंसमाभियमयमभ्यभवत् समुदा जनेन तदपि प्रशंस्यते ॥ ४५ ॥ 
____यच्चैषोऽयुध्यमानं कंसं स्वजनमभ्यभवदाचकर्ष तदपि समुदा हृष्टेन जनेन प्रशंस्यते नैवाभिनन्द्यते इति काकुप्रयोगः । निष्क्रियस्य हि वधे का नाम स्तु तिः । कीदृशं तं जनितदेवपूगकम्पं, तथाभियं त्रासरहितं वीरमित्यर्थः, इति निन्दा ॥ स्तुतिस्तु-अयुध्यमानमपि सन्तं कंसं यदयमभ्यभवत्तदपि संतोषवता जनेन प्रशंस्यते स्तूयत एव , यत उपहितसुरौघसाध्वसं सदर्प च । कण्ठकोद्ध रणेन चावश्यं प्रहृष्टो जनः प्रशंसां करोति ॥ ४५ ॥ 
१५० 
शिशुपालवधम् । 
[१५ स० इति निन्दितुं कृतधियापि वचनममुना यदाददे । स्तोतुमनिशमुचितस्य परैः स्तुतिरेव सा मधुनिघातिनोऽभवत् ॥४६॥ 
इत्युक्तेन प्रकारेणामुना चैद्येन यद्वच अाददऽभ्यधायि सा भगवतो मधु रिपोर्नुतिरेवाभवत् । कदाचित्तुष्टूपुरसौ स्यादित्याह-निन्दितुं कृतधियापीति । किंविधस्य हरेः परैः शत्रुभिरपि स्तोतुमजस्त्रं योग्यस्य , अत एव स्तुतिरभव त् । एतेन पूर्वेषां वाक्यानामुभयार्थता ख्याता । यथा चैतत्तथा लाघवेन व्या ख्यातमेव । अाददे इत्यस्यास्यविहरणस्याभावात् परस्मैपदाभावः । प्रतीयते ह्यत्र तत् नतु शब्दोपात्तम् , यथा आस्यं व्याददातीति । मधुनिघातीति “अाव श्यके णिनिः” । “कर्मणि हनः" इत्यत्र तु कुत्सायाम् ॥ ४६ ॥ यदुवाच दुष्टमतिरेष परिविवदिषुर्मुरद्विषम् । व्यर्थमपि सदसि चेदिपतेस्तदतोऽपराधगणनामगाद्वचः ॥ ४७ ॥ 
एष सभायां यद्वचोऽवोचत् तदुभयार्थ स्तुतिनिन्दावाचकमप्यतो हेतोरप राधगणनामगात् अपराधमध्ये गणितम् , यतो दुष्टबुद्धित्वान्मुरारिं परिविवदि पुर्निनिन्दिषुः, तेन हि तद्वच आक्रोशतोक्तम् । यत्तु तस्य स्तोत्ररूपता सा काकतालीयेन भगवतो वा माहात्म्यं, नैतावतासौ प्रियंवद इत्यपराधगणनामे वाययौ । तेन हि तस्यागःशतं सोढव्यं । तद्वचो यर्थमप्यतोऽपराधगणनामगा त् यस्मादेष दुष्टमतिः सन् देवं परिविवदिषुराह , इत्येवं वा योज्यम् । मुरं द्वेष्टीति मुरद्विषम् ॥ ४७ ॥ कटुनापि चैद्यवचनेन विकृतिमगमन्न माधवः । सत्यनियतवचसं वचसः सुजनं जनाचलयितुं क ईशते ॥४८॥ ___ हरिश्चैद्यवचसा रूक्षेणापि विकारं न ययौ न चुकोप, यतो यः साधुस्तं के जना वचसो वचनाच्चलयितुं निवर्तयितुंमीशते शक्नुवन्ति । यतः सत्येन नियतं बद्धं वचो यस्य तं सत्यनियतवचसमङ्गीकृतवस्तुनिर्वहणपाशनियतमि त्यर्थः । स चैवमुक्तवान् “सहिष्ये शतमागांसी" ति ॥ ४८ ॥ न च तं तदेति शपमानमपि यदुनृपाः प्रचुक्रुधुः । शौरिसमयनिगृहीतधियः प्रभुचित्तमेव हि जनोऽनुवर्तते ॥ ४६ ॥ 
१५ स०] 
संदेहविषौषधिव्याख्योपेतम् । न केवलं भगवान्न चुक्रोध , यावदन्येऽपि तत्पक्ष्या नृपास्तस्मै चेद्यायेत्थं शपमानाय न रुरुषुः, यतो हरिवचनसंदानितमजयः । अत्रैवार्थान्तरन्यासः-प्र भुचित्तमेव हि जनोऽनुवर्तते । शपमानमिति स्वरितेत्त्वाच्छानच् , ताच्छील्ये वा चानश् । तमिति “क्रुधद्रुहोरुपसृष्टयोः कर्म” ॥ ४६ ॥ विहितागसो मुहुरलयनिजवचनदामसंयतः । तस्य कतिथ इति तत्प्रथमं मनसा समाख्यदपराधमच्युतः ॥५०॥ 
तस्य शिशुपालस्य मुहुर्मुहुः कृतापराधस्यापि भगवान् तत्प्रथमं कतिथः कियत्संख्योऽस्यैषोऽपराध इति मनसा केवलं समाख्यत् संख्यातवानजीगणत्, यतोऽनुष्ठेयस्खसमयपाशग्रथितः । अपराधं कतिथ इति पूर्ववत्प्रयोगः । का सं ख्या परिमाणमेषाम् “किमः संख्यापरिमाणे । डति च" । कतीनां पूरणः क तिथः “षट्कतिकतिपयचतुरां थुक्” । समाख्यदिति “अस्यतिवक्तिख्यातिभ्यो 
ऽङ्” ॥ ५० ॥ स्मृतिवम॑ तस्य न समस्तमपकृतमियाय विद्विषः । स्मर्तुमधिगतगुणस्मरणाः पटवो न दोषमखिलं खलूत्तमाः ॥५१॥ 
___ अथ तस्य देवस्य संख्यातं विद्विषश्चैद्यस्य सम्बन्धि अपकृतमागः समग्रं स्मृतिवर्त्म मनोमार्ग नेयाय , कियत्संख्योऽस्यायमपराध इति न सस्मारेत्यर्थः । यतो ये उत्तमाः महान्तस्ते दोषमखिलं स्मर्तु न पटवो न शक्ताः, यतोऽधिग तगुणस्मरणा ज्ञातगुणस्मृतयः, अतश्च गुणान् ये स्मर्तुं जानते ते कथं दोषान् स्मरेयुः । स्मर्तुमिति “पर्याप्तिवचनेषु” इति तुमुन् ॥ ५१ ॥ नृपतावधिक्षिपति शौरिमथ सुरसरित्सुतो वचः । स्माह चलयति भुवं मरुति तुभितस्य नादमनुकुर्वदम्बुधेः ॥ ५२ ॥ 
नृपतौ चैद्ये भगवन्तमधिक्षिपत्याक्रोशति सति , अथानन्तरं गाङ्गेयो भी ष्मो वच' आह स्मोवाच । कीदृशं वाते भूमि कम्पयति सति जुभितस्याब्धे र्ध्वनिमनुकुर्वत् । कल्पापाये उच्छृङ्खलप्रभञ्जनप्रकम्पितक्षोणीवशकल्लोलितमहो दधिजलरवधीरमित्यर्थः ॥ ५२ ॥ 
किमाह स्मेत्याह १ 'चनं' ग. पाठः । 
१५२ 
शिशुपालवधम् । 
[१५ स० विहितं मयाद्य सदसीदमपमृषितमच्युतार्चनम् । यस्य नमयतु स चापमयं चरणः कृतः शिरसि सर्वभूभृताम् ॥५३॥ 
मयेदमद्य भगवदर्चनं कृतं, सदस्यस्यां सभायामपमृषितमक्षान्तमनभिमतं यस्य , यो न सहते स चापं नमयतु धनुः सज्यं करोतु, अयं पादः सर्वेषां राज्ञां मूर्धनि कृतः, तस्माद्यस्य शक्तिरस्ति स युध्यतामित्यर्थः । सर्वे चात्र रा जानः परकीया विवक्षिताः ॥ ५३ ॥ इति भीष्मभाषितवचोर्थमधिगतवतामिव क्षणात् । क्षोभमगमदतिमात्रमथो शिशुपाल पक्ष्यपृथिवीभृतां गणः ॥ ५४ ॥ 
अथ चैद्यवाणां राज्ञां समूहो नितरां क्षणादेवेति वक्ष्यमाणेन प्रकारेण क्षोभमगमदाकुलीवभूव चुकोप । उत्प्रेक्ष्यते-भीष्मेण भाषितमुक्तं यद्वचनं 'अयं चरणः कृतः' इति तस्य योऽर्थोऽभिधेयः शिरसि चरणकरणलक्षणस्तमधिगत वतामिव प्राप्तवतां यथा मूर्धनि पादं कृतमेव जानतामित्यर्थः । पक्ष भवाः प क्ष्याः “दिगादिभ्यो यत्" ॥ ५४ ॥ 
तमेव क्षोभमाह शितितारकानुमितताम्रनयनमरुणीकृतं क्रुधा ।। बाणवदनमुददीपिभिये जगतः सकील मिव सूर्यमण्डलम् ॥ ५५ ॥ 
बाणासुरस्य मुखमुददीपि दीप्रमभूद् दुर्निरीक्ष्यं जातं जगतो भिये उपद्र वाय । कीदृशं शितिभ्यां कृष्णाभ्यां तारकाभ्यां कनीनिकाभ्यामनुमिते ऊहिते ताने नयने यस्य , यतः क्रोधेनारुणीकृतं रक्तमतश्च शावल्यादभेदे च सत्यनुमान म् । किमिवोददीपीत्याह-सूर्यमण्डलं रविविम्बं सकीलमिव । मण्डलान्तरे कृ ष्ण औत्पातिको जगद्भयकारी ग्रहः कीलकः, तारकयोः स उपमानम् ॥ ५५ ॥ अनिशान्तवैरदहनेन विरहितवतान्तरार्द्रताम् । कोपमरुदभिहतेन भृशं नरकात्मजेन तरुणेव जज्वले ॥ ५६ ॥ 
नरकासुरतनयेन हयग्रीवेण जज्वले दीप्तं , यतोऽप्रशान्तवैराग्निना । पितृ वधात् किलासौ हरेर्वैरी । अत एव चान्तश्चेतस्यार्द्रतां स्नेहं विरहितवता त्यक्त वता, तथा कोप एव मरुद्वातस्तेनाभिहतेन चोदितेनात एव जज्वले तरुणेव । 
१५ स०] 
संदेहविषौषधिव्याख्योपेतम् । 
१५३ यः किल तरुः शमीवृक्षः सोऽप्रशान्ताग्नित्वाच्छुष्कत्वाच्च मरुद्धमातः शीघ्रमेव ज्वलति ॥ ५६ ॥ अभिधित्सतः किमपि राहुवदनविकृतं व्यभाव्यत । ग्रस्तशशधरमिवोपलसत्सितदन्तपङ्क्ति मुखमुत्तमौजसः ॥ ५७ ॥ 
उत्तमौजसः पाञ्चालस्य मुखं राहुमुखमिव विकृतं भयानकं विभाव्यताल क्ष्यत, यतः किमप्यवाच्यं विवक्षतः, अत एवोद्योतमानधवलदशनावलि , अ तश्च ग्रस्तशशधरमिव निगीर्णचन्द्रमिव । अतश्च स्वर्भानुवदनसाम्यं दन्तपक्तेः शश्युपमानम्, ग्रस्तचन्द्रो राहुरिव तन्मुखमित्यर्थः ॥ ५७ ॥ प्रविदारितारुणतरोग्रनयनकुसुमोज्ज्वलः स्फुरन् । प्रातरहिमकरताम्ररुचि विषविद्रुमोऽपरइवाभवद द्रुमः ॥५८॥ 
द्रुमो द्रुमनामकः कश्चिच्चैद्यपक्ष्योऽपरो द्वितीयो विषविद्रुमो विषवृक्ष इवा भवत् , यतः प्रविदारिते विस्फारिते अरुणतरे कोपातिरक्ते अत एवोग्रे भीष णे नयने एव कुसुमे पुष्पे ताभ्यामुज्ज्वलो दीप्तः । यदि वा कर्मधारयः । तथा स्फुरन् उल्लसन् प्रातः प्रगे योऽहिमकरश्चण्डांशुस्तस्येव ताम्रा तनुर्यस्य । विषविद्रुमोऽपि स्फुरता प्रातस्त्येन रविणा ताम्रतनुर्भवति स्वभावाद्वा, अत एवारुणकुसुमः । दृष्ट्या विषवृक्ष इव लोकं संमूर्छयति स्मेति वाक्यार्थः ॥८॥ कुपिताकृति प्रथममेव हसितमशनैरसूचयत् । क्रुद्धमशनिदलिताद्रितटध्वनि दन्तवक्रमरिचक्रभीषणम् ॥ ५६ ॥ 
दन्तवक्राख्यं नृपमशनैर्वेगेन हसितं कर्तृ क्रुद्धमसूचयदकथयत् । किंभूतं प्रथममादावेव कुपितस्येवाकृतिः संस्थानं यस्य तं कुपिताकृति, प्रसन्नोऽपि रूपे ण यः क्रुद्ध इवेत्यर्थः । अतश्च वक्रदन्तत्वाद् दन्तवक्र इति नाम । अतश्चाट्ट हासेन क्रुद्ध इति सूचितः । कीदृशं हसितम् अशनिना वज्रेण दलितस्य चू र्णितस्याद्रितटस्येव ध्वनिः शब्दो यस्य । यतोऽशनरत एवारिचक्रभीषणं रिपुव लभयङ्करम् । भीषयतीति भीषणं , ल्युः ॥ ५६ ॥ प्रतिघः कुतोऽपि समुपेत्य नरपतिगणं समाश्रयत् । जामिहरणजनितोऽनुशयः समुदाचचार निज एव रुक्मिणः ॥६०॥ १ 'तनुः' क. पाठः । 
१५४ 
शिशुपालवधम् । 
[१५ स० ___ नरपतिगणं राजकं कुतोऽपि विना कारणमेवागत्य प्रतिघः क्रोधः समा श्रयत् भेजे , निर्निमित्तमेव राजानो हरौ क्रुद्धा इत्यर्थः । रुक्मिणः पुनर्नित्य आत्मीय एवानुशयः क्रोधो वैरं समुदाचचाराविर्वभूव । तदेव निजत्वमाह-जा मिहरणजनितो भगिनीहठहृतिकृतोऽनुशयः पश्चात्तापो निजः । तस्य हि स्वसा रुक्मिणी चैद्याय दत्ता पूर्व हरिणा वलेन हृता, अतः कारणसद्भावात्तस्य क्रोधो युक्तः, अन्ये तु नृपा मौादेव क्रुद्धा इति वाक्यार्थः । अनुशयनमनुश योऽमर्षः क्रोधः । प्रतिहन्तीति प्रतिघः क्रोधः, पृषोदरादिः ॥ ६० ॥ चरणेन हन्ति सुबलः स्म शिथिलितमहीध्रबन्धनाम् । तीरतरलजलराशिजलामवभुग्नभोगिफणमण्डलां भुवम् ॥ ६१॥ 
सुबलो गान्धारराजः पादेनोर्वी जघान । कीदृशीं शिथिलिताश्चालिता महीधरा एव बन्धनानि यस्याः, तथा तीरेषु पुलिनेषु तरलं कम्प्रं जलराशेर्ज लं यस्याः, अवभुग्नं कुटिलं भोगिनोऽनन्तस्य फणमण्डलं शिरश्चक्रवालं यस्याः 
॥ ६१ ॥ रुषितेषु राजसु तथापि रथचरणपाणिपूजया । चित्तकलितकलहागमनो मुदमावृतिः सुहृदिवाधिकां दधौ ॥१२॥ 
तथा तेन प्रकारेण पूर्वोक्तेन चक्रपाण्यर्चया क्रुद्धेप्वपि राजसु श्रावृति भीष्मकः सुहृदिव मुदं दधौ मित्रमिव तुतोष , अमित्रोऽपि सखा यथा भगव त्पूजया मुमुदे इत्यर्थः । यतश्चेतसा कलितं कलहागमन युद्धागतिर्येन , निश्चि तरणसमय इत्यर्थः । शूरो' हि युद्धे उपस्थिते हृष्यति ॥ ६२ ॥ गुरुकोपरुद्धपदमापदसितयवनस्य रौद्रताम् । व्यात्तमशितुमिव सर्वजगद् विकरालमास्यकुहरं विवक्षतः ॥ ६३ ।। 
कालयवनस्य विवक्षतो वक्तुकामस्य वक्त्रविवरं रौद्रतामापभीषणमभूत् । कीदृशं गुरुणा कोपेन रुद्धपदं निवृत्तवाक्यम् । प्रतिरोषवशाद्धि वाक् प्रतिहत प्रसरा भवति । विकरालं भास्वरम् , व्यात्तं विकसितमभिधित्सया विस्तारित म् । उत्प्रेक्ष्यते-त्रिभुवनं ग्रसितुमिव , अत एव रौद्रत्वम् । व्याप॒र्वस्य दाजो व्यात्तशब्दः । श्रापदिति लुङ् ॥ ६३ ॥ 
१ 'राः' ग. पाठः । २ 'न्ति' ग. पाठः । 
१५ स०] 
संदेहविषौषधिव्याख्योपेतम् । विवृढोरुबाहुपरिघेन सरभसपदं निपित्सता । हन्तुमाखलनृपतीन् वसुना वसने ऽवलम्बिनि निजे विचस्खले ॥६४॥ 
वसुना वसुनाम्ना नृपेणात्मीय एवांशुके लम्बमाने विचस्खले विस्खलित म् । कीदृशेन विवृढ उद्यत उत्क्षिप्तो बाहुरेव परिघ आयुधविशेषो येन , तथा खिलनृपतीन् पेष्टुं त्वरितक्रमं निपित्सता निर्गन्तुकामेन, बाहुमुद्यम्य राजन्य कानि हन्तुं तूर्ण धावतेत्यर्थः । अतश्च त्वरावशाल्लम्बमाने स्ववासस्यसौ च स्खाल । विवृढ उद्यतः । पाठान्तरे विवृतमुत्क्षिप्तमेव वा । परिहन्यतेऽनेनेति परिघः । “परौ घ” इति को घश्च ॥ ६४ ॥ इति तत्तदा विकृतरूपमभजदविभिन्नचेतसम् । मारबलमिव भयङ्करतां हरिबोधिसत्त्वमभि राजमण्डलम् ॥६५॥ 
तद्राजन्यकमितीत्थं तदा भयानकतां भेजे शिश्राय । कीदृशं हरिरेव बो धिसत्त्वो बुद्धभट्टारकस्तमभि तं प्रति विकृतरूपं विकारावस्थामापन्नं क्रुद्धमि त्यर्थः । हरि कीदृशमविभिन्नचेतसमविकृतचित्तमक्षुभ्यन्तम् । किमिव रौद्र रूपतामभजदित्याह-मारबलमिव , यथा पूर्व बोधिसत्त्वं प्रति मारवलं कामसैन्यं विकृतरूपं नानारूपं भयङ्करतां समाधिविरुद्धत्वं भेजे । बुद्धस्तु तथाप्यविभिन्न चेता इव । उक्तं च-"कामेनाकृष्य चापं पटुपटहरवावल्गिभिर्मारवीरधूभङ्गो कम्पज़म्भास्मितललितकृता दिव्यनारीजनेन । सिद्धैः प्रह्वोत्तमाङ्गैः पुलकितवपु षा विस्मयाद्वासवेन ध्यायन् बोधेरवाप्तावचलित इति वः पातु दृष्टो मुन्द्रिः " इति ॥ ६५ ॥ रभसादुदस्थुरथ युद्धमनुचितभियोऽभिलाषुकाः । सान्द्रमुकुटकिरणोच्छलितस्फटिकांशवः सपदि मेदिनीभृतः॥६६॥ 
अथानन्तरं सदसि चैद्यपक्ष्या नृपाः रभसात् क्षोभादुदस्थुरुत्थिताः, यतो युद्धमभिलाषुका युयुत्सवः, अनुचितभियोऽनभ्यस्तत्रासाः, सान्द्रेषु घनेषु मु कुटकिरणेषु उच्छलिता बहलीभूताः प्रणामवशात् स्फटिकांशवो येषाम् । सभा हि क्वचिद्धवलाश्ममयी । अभिलषणशीला अभिलाषुकाः- “लषपते" त्युकञ् । "न लोकाव्ययनिष्ठे" ति षष्ठीनिषेधः ॥ ६६ ॥ स्फुरमाणनेत्रकुसुमोष्टदलमभृत भूभृदकिपैः । धूतपृथुभुजलतं चलितैर्दुतवातवानवनविभ्रमं सदः ॥ ६७ ।। 
१५६ 
शिशुपालवधम् । 
[१५ स० तत्सदः सा सभा द्रुतवातवानवनविभ्रममभृत आप, द्रुतं तूर्ण वातस्य वायोर्वानं वहनं यत्र तद् द्रुतवातवानं यद्वनं काननं तस्य यो विभ्रमो लीला सा रूप्यं तदभृतोवाह , वातकम्पितवननिभमभूदित्यर्थः । केन भूभृतो राजान एवा निपा वृक्षास्तैश्चलितैरुत्थितैः । कीदृक् सदः नेत्राण्येव कुसुमानि अोष्टानि दलानि किसलयानि तानि स्फुरमाणानि कम्प्राणि यत्र, तथा धूताः पृथवो भु जा एव लता यत्र , वनमपि वाते वाति कम्पमानपुष्पपत्रलतापादपं भवति । स्फुरणशीलानि स्फुरमाणानि “ताच्छील्यवयोवचनशक्तिषु चानश्” ॥ १७ ॥ हरिमप्यमंसत तृणाय कुरुपतिमजीगणन्न वा । मानतुलितभुवनत्रितयाः सरितः सुतादविभयुर्न भूभुजः ॥ ६८॥ 1 ते चैद्यनृपा हरिमपि तृणममंसत तृणतुल्यं वुवुधिरे, तथा कुरुपति यु धिष्ठिरं नैवाजीगणन् मनसि चक्रुः, पाण्डववलमपि तेषां न पुस्फोरेत्यर्थः । तथा सरितः सुताभीष्मात् नाविभयुस्त्रेसुः । यतो मानेनाहङ्कारेण तुलितं परि च्छिन्नं भुवनत्रितयं यैः । अमंसतेति मनेर्लुङ् । तृणायेति “मन्यकर्मण्यनादरे" इति चतुर्थी । अजीगणनिति लुङ् “ई च गणः” । अविभयुरिति विभेतेर्लङ "सिजभ्यस्तविदिभ्यश्चे" ति झर्भुस् ॥ ६८ ॥ गुरु निःश्वसन्नथ विलोलसदवथुवपुर्वचोविषम् । कीर्णदशनकिरणाग्निकणः फणवानिवेति विससर्ज चेदिपः ॥६६॥ 
अथानन्तरं चैद्य इतीत्थं वचनमेव विषं सर्प इव विससोंदवमत् । की दृशः गुरु दीर्घ निःश्वसन्निःश्वासान् मुञ्चन् , तथा विलोलं कम्प्रं सदवथु सो ष्म वपुर्यस्य स विलोलसदवथुवपुः, तथा कीर्णा विक्षिप्ता दशनकिरणा एव वह्निविस्फुलिङ्गा येन । सोऽपि विषमुद्वमन्नेवंविध एव भवति । वनं दवथु रुपतापः “द्वितोऽथुच्” ॥ ६६ ॥ 
___किमाहेत्याह किमहो नृपाः समममीभिरुपपतिसुतैर्न पञ्चभिः । 
वध्यमभिहथ भुजिष्यममुं सह चानया स्थविरराजकन्यया ॥ ७० ॥ 
अहो अमर्षे । अहो नृपा इमं भुजिष्यं दासं किं कस्मात् नाभिहथ मार यध्वे , यतो वध्यं वधार्हम् । इममिति हरेः प्रत्यक्षनिर्देशः । किं केवलं नेत्याह 
१५ स०] 
संदेहविषौषधिव्याख्योपेतम् । 
१५७ अमीभिरुपपतिसुतैर्जारजातैः पाण्डवैः सह , तथानया स्थविरराजकन्यया वृद्ध राजकुमार्या सह , क्लीवेन भीष्मेण साकमित्यर्थः । स हि वृद्धो ब्रह्मचारी च । कन्यात्वेनात्र क्लीवत्वं विवक्षितम् । अभिहथेति लट् ॥ ७० ॥ विदतुर्यमुत्तममशेषपरिषदि नदीजधर्मजौ । यातु निकषमधियुद्धमसौ वचनेन किं भवति साध्वसाधु वा ॥७१ ॥ 
अशेषपरिषदि सर्वस्यां सभायां नदीजधर्मजौ गाङ्गेययुधिष्ठिरौ यमुत्तमं श्रेष्ठं विदतुर्जानीतः सोऽयं हरिरधियुद्धं युद्धे निकषं परीक्षां यातु, एतद्वचन मात्रेण किं साधु श्रेष्ठमसाध्वशोभनं वा भवति । यद्यसावुत्तमस्तत्समरे उत्तम त्वं दर्शयतु , नहि वाङ्मात्रेणोत्तमत्वं प्राप्यते । निकष्यतेऽस्मिन्निति निकषः प रीक्षास्थानम्, अत्र तु परीक्षैव विवक्षिता । यो हि परीक्ष्यते स तत्स्थाने भ वत्येव । विदतुरिति “विदो लटो वा” ॥ ७१ ॥ 
अचिरान्मया सह गतस्य समरमुरगारिलक्ष्मणः । तीक्ष्णविशिखमुखपीतमस्मृक् पततां गणैः पिबतु साकमुर्वरा ॥७२॥ 
किं बहुना गरुडध्वजस्य मया सह रणं प्राप्तस्य युध्यमानस्याचिरात् प क्षिवृन्दैः साकमुर्वरा भूमिर्निशितसायकाग्रपीतं रुधिरं पिबतु, मया हतमेवेनं भवन्तः पश्यन्त्वित्यर्थः । उर्वरा उर्वी ॥ ७२ ॥ अभिधाय रूक्षमिति मा स्म गम इति पृथासुतेरिताम् । वाचमनुनयपरां स ततः सहसावगण्य निरियाय संसदः ॥७३॥ 
स चैद्य इति परुषमुक्त्वा, ततोऽनन्तरं सभायाः सहसा निरियाय निर्य यो । किं कृत्वा, मा तावत्त्वं यासीरित्येवंविधामनुनयपरां वाचं युधिष्ठिरेणो क्लामवज्ञाय । मा स्म गम इति "माङि लुङ् । स्मोत्तरे लङ् च" ॥ ७३ ॥ 
___ ननु पाण्डवानामपि तेनाक्रुष्टं तत्कथं पार्थः सान्त्वमब्रवीदित्याह गृहमागताय कृपया च कथमपि निसर्गदक्षिणाः । क्षान्तिमहितमनसो जननीखसुरात्मजाय चुकुपुर्न पाण्डवाः ॥७४॥ 
पाण्डवा जननीस्वसुरात्मजाय मातृष्वस्नीयाय चैद्याय कथमपि न चुक्रुधुः, सत्यपि कोपकारणे कथं कथमपि न क्रुद्धाः । यतो गृहमागतो जननीस्वसुश्च 
१५८ 
शिशुपालवधम् । 
[१५ स० सुतः, ते च कृपा'लवः स्वभावप्रियंवदाश्च क्षमाधिष्टितचित्ताश्चेति कारणपञ्चक सद्भावः । महितं पूजितम् । जननीस्वसुरात्मजायेति समासपक्षे ततो “विद्या योनी" त्यलुक् । आत्मजायेति "क्रुधद्रुहे" ति संप्रदानत्वम् । शूरस्य द्वे दु हितरौ सात्त्वती कुन्ती च ॥ ७४ ॥ 
चलितं ततोऽनभिहतेच्छमवनिपतियज्ञभूमितः । तूर्णमथ ययुमिवानुययुर्दमघोषसूनुमवनीशसूनवः ॥ ७५ ॥ ____अथानन्तरं चैद्यं राजपुत्रा द्रुतमनुययुः पश्चाजग्मुः । कीदृशं तं तस्माद्रा जमखस्थानाच्चलितं निर्गतम् , यतोऽनभिहतेच्छमचालितग्रहम् । कमिवानुययु रित्याह-ययुमिवेति , यथा यज्ञभूमितश्चलितमश्वं राजपुत्रा अनुयान्ति । अश्व मेधे हि चिकीर्षितेऽश्व आदौ भ्राम्यते ॥ ७५ ॥ विशिखान्तराण्यतिपपात सपदि जवनैः स वाजिभिः । द्रष्टुमलघुरभसापतिता वनिताश्चकार न सकामचेतसः ॥ ७६ ॥ 
स चैद्यः प्रजवित्वादश्वानां तत्क्षणादेव विशिखान्तराणि रथ्यान्तराण्यतिप पातांतिचक्राम, अतश्च महतोत्सुक्येनेक्षितुमागता योषितः सकामचेतसः समु त्पन्नमनोरथाः स नाकरोत् , त्वरया गमने तदर्शनानिष्पत्तेः । अन्या विशिखा विशिखान्तराणि “सुप्सुपे" ति समासः । जवनशब्दे “जुचक्रम्ये" ति युच् 
॥ ७६ ॥ क्षणमीक्षितः पथि जनेन किमिदमिति जल्पता मिथः । प्राप्य शिविरमविशङ्किमनाः समनीनहद् द्रुतमनीकिनीमसौ ॥७७॥ 
अथासौ शिविरं स्कन्दावारनिवेशं प्राप्य निर्भयचित्तः संस्तूर्णमेव सेनां समनीनहत् संनाहयामास । कीदृशः किमेतदिति मिथोऽन्योन्यं जल्पता जनेन क्षणं मार्गे दृष्टः ॥ ७७ ॥ त्वरमाणशाकिसवेगवदनपवनाभिपूरितः ।। 
शैलकटकतटभिन्नरवः प्रणनाद सानहनिकोऽस्य वारिजः ॥७८ ॥ ___अस्य चैद्यस्य सानहनिकः संनहनार्थो वारिजः शङ्खः प्रणनाद ध्यान , सैनिकान् संवर्मयितुं शङ्खो ध्मात इत्यर्थः । कीदृक् त्वरमाणेन व्यग्रेण शाङ्खि 
'पयालवः' क. ग. पाठः ।