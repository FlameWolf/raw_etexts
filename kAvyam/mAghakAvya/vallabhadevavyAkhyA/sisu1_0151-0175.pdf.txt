४ स०] 
संदेहविषौषधिव्याख्योपेतम् । 
१४१ णैरुज्ज्वलासु रम्यासु, तथा सद्रत्नैः पराय॑मणिभिश्चित्रकटकासु नानारूपसा नुषु । नार्यः कीदृश्यः, विमलोपला उज्ज्वलरत्ना मेखलान्ताः काञ्चीपर्यन्ता यासु तास्तथोक्ताः । तथा बृहनितम्बाः पीवरजघनाः, तथा घनाः परिपूर्णाः कोमलाः सुस्पर्शाः गण्डशैलाः कपोलभित्तयो यासु ताः । अथ चानुरूपमात्मतुल्यं स्थानमधिवासं भजन्ते इत्यर्थान्तरप्रतीतिः । एवं चानुरूप्यं भवति, यदि ना योऽधित्यकासदश्यो भवन्ति तेनेह नार्योऽधित्यकासदृश्य इति तात्पर्यार्थः। नच विभागोपात्तैर्विशेषणैरत्र शब्दसादृश्यमर्थसाम्यं वा विद्यते । तस्मात् पञ्चापि वि. शेषणान्येकैकमुभाभ्यामप्यर्थवशाद्विभक्तिपरिणामेन योजनीयानि । तत्र यानि न व्याख्यातानि तानि योज्यन्ते । नार्यों दन्तैर्दशनैरुज्ज्वला मनोहरास्तथा सद्र नचित्रकटका उत्तममणिरम्यवलयाः । अघित्यकासु च विमलोपलमेखलान्तासु स्फटिकमध्यभागासु, तथा बृहनितम्बासु विस्तीर्णप्रदेशविशेषासु, तथा घनाः कोमलाश्च गण्डशैला महान्तो मुक्ता पाषाणा यासु । अधित्यका इति "उपा धिभ्यां त्यकन्नासन्नारूढयो"रिति ॥ ४० ॥ 
अनतिचिरोज्झितस्य जलदेन चिर 
स्थितबहुबुद्बुदस्य पयसोऽनुकृतिम् । विरलविकीर्णवज्रशकला सकला 
मिह विदधाति धौतकलधौतमही ॥ ४१ ॥ - धौतं विमलं यत् कलधौतं रुप्यं तस्य मही भूमिरिह मे ध्यस्य तोयस्या खण्डामनुकृति सारूप्यं विदधाति करोति । कीदृक् मही, विरलं विषमं विकी र्णानि स्थितानि वज्रशकलानि हीरकखण्डानि यस्यां सा । पयसः कीदृशस्य, जलदेनानतिचिरं विसृष्टस्य अत एव चिरस्थिता बहवो बुद्बुदाः फेना यस्य । चिरोज्झितं हि पयो न शुक्लं भवति नासबुबुदमिति अनतिचिरग्रहणम् । रुप्य भूमेमे घ्यं पय उपमानं वज्राणां तु बुद्बुदाः । वृत्तं तु कुरुरीरुतं नजभजैर्लग युगि"ति कुरुरीरुतमिति लक्षणात् ॥ ४१ ॥ वर्जयन्त्या जनैः सङ्गमेकान्ततस्तर्कयन्त्या सुखं सङ्गमे कान्ततः । योषयैष स्मरासन्नतापाझ्या सेव्यतेऽनेकया सन्नतापाङ्गया ॥४२॥ 
'कल्यं ख. पाठः । २ 'कूल्य' ख. पाठः । ३ 'मैं' ग. पाठः । ४ 'वृष्ट' ग. पाठः । ५'मैं' ग. पाठः । ६ 'कुरु कुरुरीरुतं नरववीरुवियुत्' क. ग. पाठः। । 
१४२ 
शिशुपालवधम् । 
[४ स० एषोऽद्रिरनेकया योषया नायिकया यौवतेन सेव्यते । कीदृश्या, जनैः सङ्गं वर्जयन्त्या । किमर्थं जनसंपर्क परिहरन्तीत्याह-संगमे सति कान्ततः प्रिया देकान्ततो रहसि सुखं तर्कयन्त्या बुद्ध्यमानया । सत्यपि प्रियसन्निधौ जनस मदं न किञ्चित् सुरतसुखमासाद्यते इति शङ्कमानयेत्यर्थः । यतः स्मरासन्न तापाझ्या कामेन हेतुनासन्नतापं निकटज्वरमङ्गं शरीरं यस्यास्तया समदनज्वः रयेत्यर्थः। तथा सन्नतावधोऽधो निम्नावपाङ्गावक्षिपर्यन्तौ यस्यास्तया। “कीर्ति तैषा चतूरेफिका स्रग्विणी" । "रैश्चतुर्भिर्युता स्रग्विणी संमते"ति ॥ ४२ ॥ 
संकीर्णकीचकवनस्खलितैकवाल 
विच्छेदकातरधियश्चलितुं चमर्यः । अस्मिन् मृदुश्वसनगर्भतदीयरन्ध्र 
निर्यत्स्वरश्रुतिसुखादिव नोत्सहन्ते ॥ ४३ ॥ अस्मिन्नगे चमों वालप्रियाश्चलितुं नोत्सहन्ते गन्तुं नोद्यच्छन्ति । यतः संकीर्ण संहतं यत् कीचकवनं सस्वरवेणुकाननं तत्र स्खलितः संलग्नो य एको वालः कचस्तस्य विच्छेदेन बोटनेन कातरधियस्त्रस्तबुद्धयः खिन्नचित्ताः । जातिस्वभावाद्धि ता मरणमप्यङ्गीकुर्वन्ति न वालभङ्गम् । उत्प्रेक्ष्यते-मृदुश्व सनगर्भ कोमलवा'तपूर्ण यत्तदीयरन्ध्र कीचकविवरं ततो निर्गच्छन् यः स्वरः शब्दः स्वराः षड्जादयो वा तस्य तेषां वा या श्रुतिराकर्णनं तया यत्सुखं ततो हेतोरिव न चलन्ति । यो हि सरसः सन् जिगमिषुरपि गेयवाद्याकर्ण नेन नूनं न याति । चलितुमिति "शकधृषे ति तुमन् । निर्यदिति इणः शता ॥ ४३ ॥ 
- मुक्तं मुक्तागौरमिह क्षीरमिवाभ्रे 
वापीष्वन्तीनमहानीलदलासु । शस्त्रीश्यामैरंशुभिराशु द्रुतमम्भ 
___श्छायामच्छामृच्छति नीलीसलिलस्य ॥ ४४ ॥ इह वापीषु दीर्घिकासु स्वच्छं सलिलं नीलीसलिलस्य नीलजलस्याच्छा मनुपहतां छायां कान्तिमृच्छति प्राप्नोति नीलं भवतीत्यर्थः । किमिवेत्याह-- क्षीरमिवेति । क्षीरं यथा महानीलरश्मिच्छुरितं नीलां कान्तिमाप्नोति । शत गुणं हि दुग्धं यन्नीलयति तदुत्कृष्टगुणं महानीलमित्यभियुक्ताः । नीली नील १ 'मारुत' क. ग. पाठः । २ 'श्रवणं' क. ग. पाठः । ३ 'नात् न दूरं याति' ख. ग. पाठः । 
४ स०] __ संदेहविषौषधिव्याख्योपेतम् । वर्णा ओषधिस्तया विभावितं जलं नीलीसलिलम् । कीदृशं पयः, अभैर्मुक्तं 
वृष्टम् । कदाचिन्म घ्यं पयो नीलं स्यात् न तच्चित्रमित्याह-मुक्तागौरं मौक्तिक सितमत एव क्षीरमिव दुग्धमिव । कथं नीलमित्याह-शस्त्रीश्यामश्छुरिकाव दसितैरंशुभिराशु तत्क्षणमेव द्रुतं 'भिन्नं छुरितम् । कृष्णानां किरणानां पुष्क रिणीषु क आगम इत्याह–अन्तर्लीनानि श्लेषितानि महानीलानामिन्द्रनीलानां द लानि खण्डानि यासां तासु वापीषु । ऋच्छतीति ऋगतावित्यस्य रूपम् । नी लीति जानपदादिसूत्रेण ङीष् । “म्तौ यसौ गान्तं वेदयतिमत्तमयूर"मितिलक्ष णात् मत्तमयूरं वृत्तम् ॥ ४४ ॥ या न ययौ प्रियमन्यवधूभ्यः सारतरागमना यतमानम् । तेन सहेह बिभर्ति रहः स्त्री सा रतरागमनायतमानम् ॥ ४५ ॥ ___ या स्त्री वधूरन्यत्र यतमानं प्रयत्नपरं चाटुकारं प्रियं न ययौ नाभिस सार, सा नारी तेन कान्तेन साकमिह नगे रह एकान्ते रतरागं सुरताभि ष्वङ्गं बिभर्ति, मनस्विन्योऽपीह मानं मुञ्चन्तीत्यर्थः । कीदृशी स्त्री, अन्यवधू भ्यः सपत्नीभ्यः सकाशात् सारतरं हर्षोत्पत्त्योत्कृष्टतरमागमनं यस्या, अत एव प्रार्थ्यते । अनायतोऽदी? मानो यत्र रतरागे तमनायतमानं निर्माणमित्यर्थः। रहःशब्दोऽव्ययम् अधिकरणप्रधानो निजनार्थेऽनव्ययोऽपि च विद्यते । यथा "शङ्करो रहसि सेव्यता"मिति । “भौ तु भगौ गिति दोधकमेतदिति ॥ ४५ ॥ 
भिन्नेषु रत्नकिरणैः किरणेष्विहेन्दो ____रुच्चावचैरुपगतेषु सहस्रसंख्याम् । दोषापि नूनमहिमांशुरसौ किलेति । 
व्याकोशकोकनदतां दधते नलिन्यः ॥ ४६ ॥ इहाद्रौ निश्चितं दोषापि रात्रावपि पद्मिन्यो व्याकोशकोकनदतां दधते विकसितपद्मत्वं बिभ्रति फुल्लाजा भवन्तीत्यर्थः । कदा, उच्चावचैर्नानाविधैर्मणि मयूखैः शशिमयूखेषु भिन्नेषु मिश्रितेष्वत एव सहस्रसंख्यां प्राप्तेषु, अतोऽसा विन्दुः किलाहिमांशुः सहस्ररश्मिरित्यतो हेतोर्विकसन्ति पद्मिन्यः । पद्मिनीभिः किल तावत्सूर्यदर्शनेनावश्यं विकसितव्यम् । इन्दोश्च किरणा यदा मणिकर निकरबाहुल्यमापादितास्तदा सहस्ररश्मिभ्रान्त्या नूनं ता विकसेयुरिति वा 
१ 'मै' ग. पाठः । २ 'छिन्नं' क. ग. पाठः । 
१४४ 
शिशुपालवधम् । 
[४ स० क्यार्थः । अतश्चोक्तिमात्रं नहि नलिनीनां विकासः स्वायत्तः । उच्चावचेति म यूरव्यंसकादित्वात्समासः । दोषेति रहःशब्दवत् । किलेति सत्ये उपहासे वा। इतिहेतौ ॥ ४६ ॥ 
अपशङ्कमङ्कपरिवर्तनोचिताश्चलिताः पुरः पतिमुपैतुमात्मजाः । अनुरोदितीव करुणेन पत्रिणां विरुतेन वत्सलतयैष निम्नगाः॥४७॥ 
एषोऽद्रिः निम्नगा नदीः शकुनिकूजितेन करुणेनानुरोदितीव । पश्चाद्रोदने निमित्तमाह-यत आत्मजाः स्वतएव जाताः पुरोऽग्रे च यः पतिः समुद्रस्तं प्राप्तुं चलिताः प्रस्थिताः । अथापशङ्कं निःशङ्कमङ्कपरिवर्तने मध्यभ्रमणे उचि ता अनुरूपाः । एष च वत्सलः सतृष्णः । यः किल वत्सलः पिता स सुताः पतिगृहं गन्तुं प्रवृत्ताः स्नेहवशादनुरोदितीति, ता अपि नियन्त्रणमङ्कपरिवर्तने शीलिताः । रोदितीति “रुदादिभ्यः सार्वधातुके” इति इट् । “द्विगुणौ सजौ सहगुरुः सुमङ्गली”ति सुमङ्गलीवृत्तम् ॥ ४७ ॥ मधुकरविटपानमितास्तरुपंक्तीर्बिभ्रतोऽस्य विटपानमिताः । परिपाकपिशङ्गलतारजसा रोधश्चकास्ति कपिशङ्गलता ॥ ४८ ॥ 
अस्यागस्य रोधस्तटं चकास्ति शोभते । कीदशस्य, वृक्षततीवहतः । की दृशीः, मधुकरा भ्रमरा एव विटा मत्तवालकास्तेषां पानमिता आस्वाद प्राप्ता स्ते हि ताभ्यो रजः पिबन्ति । तथा विटपैः प्रकाण्डैरानमिता ईषत्कुटिलीकृताः। रोधः कीदृशं, परिपाकेन पिशङ्गयो' या लता व्रतत्यस्तासां रजसा रेणुना गलता भ्रश्यता कपिशं पिङ्गम् । अथवा परिपाकपिशङ्गलता इति वृक्षावलिविशेषणम् । गलता रजसा रोधश्चकास्तीति योजना । वृत्तमत्रार्यागीतिः ॥ ४८ ॥ 
प्रारभारतः पतदिहेदमुपत्यकासु 
शृङ्गारितायतमहेभकराभमम्भः । संलक्ष्यते विविधरत्नकरानुविद्ध 
। मूर्ध्वप्रसारितसुराधिपचापचारु ॥ ४६ ॥ इह प्राग्भारतः श्वभ्रादुपत्यकास्वधोभागेषु एतदम्भः पतत् करिकरनिभ मिन्द्रधनुस्तुल्यं च संलक्ष्यते । यतोऽनेकवर्णमणिनिकरकिरणाच्छुरितं, शृङ्गा रितः सुधागैरिकादिरञ्जित आयतो दी? यो महेभकरो हस्तिहस्तस्तस्येवाभा 
१ 'जथः पीताः' ख. 'पिंङ्गाः' ग. पाठः । 
४ स०] 
संदेहविषौषधिव्याख्योपेतम् । शोभा यस्य तत्तथोक्तम् । तथा ऊर्ध्वं प्रसारितमूर्वीकृतं यत्सुराधिपचापं शक्र धनुस्तदिव चारु रमणीयमित्युपमोत्प्रेक्षा वा । शिखरसमीपं प्राग्भारः ॥ ४६ ॥ दधति च विकसद्विचित्रकल्पद्रुमकुसुमैरभिगुम्फितानिवैताः । क्षणमलघुविलम्बिपिञ्छदानः शिखरशिखाः शिखिशेखरानमुष्य ॥ 
__ अमुष्यतस्याद्रेरेताः शिखरशिखाः शृङ्गकोटयः शृङ्गचूडा वा शिखिशे खरान् मयूरावतंसान् दधति बिभ्रति । कीदृशान् , अलघूनि विलम्बीनि पिञ्छा नि वर्हाणीव दामानि मालागुणा येषां तान् । अतश्चोत्प्रेक्ष्यते-विकसद्भिर्विचि. त्रैः कल्पवृक्षपुष्पैरभिगुम्फितानिव अन्तरान्तरोम्भितानिव । पिञ्छानां देवतरु कुसुमान्युपमानम् । अन्योऽपि शिखायां नानापुष्पोम्भितां मालां कुरुते । पुष्पि ताग्रा वृत्तम् ॥ ५० ॥ सवधूकाः सुखिनोऽस्मिन्ननवरतममन्दरागतामरसदृशः। नासेवन्ते रसवन्न नवरतममन्दरागतामरसदृशः ॥ ५१ ॥ 
इह सुखिनः कामिनो नवरतमपूर्व श्रेष्ठं निधुवनं न नासेवन्ते अपितु भ. जन्ते अनवरतमविच्छेदेन । नासेवन्ते इत्यस्य प्रतिषेधरूपस्य वाक्यस्य निषेधात्स प्रत्यभिज्ञोऽत्र विधिः प्रतीयते । तदुच्यते-द्वौ प्रतिषेधौ सातिशयं प्रकृतमेवार्थ ब्रूत इति । कीदृशाः सुखिनः, सवधूकाः कामिनीसहाया अत एव सुखिनस्तथा मन्दरादनागता अप्यमरसदृशो देवसदृश इति विभावना । मन्दरे हि सर्वश्रे ष्टा देवा विद्यन्ते तेनैव साक्षादमृतस्योत्पादितत्वात् । अथवा मन्दरग्रहणेन स्व र्गमात्रमुपलक्ष्यते, दृश्यते हि विशेषः सामान्योपलक्षितः । यथा-काकेभ्यो दधि रक्ष्यतामिति । अमन्दरागताश्च ते अमरसदृशश्च ते इति विशेषणसमासः । भूस्था अपि देवतुल्या इत्यर्थः । यदिवा अनवरतमाः श्रेष्ठतमा मन्दरागता ये अमरास्तत्सदृशा इति वाक्यार्थः । तथा अमन्दरागमुत्कटवर्ण यत्तामरसं पद्म तदिव दृशो नेत्राणि येषाम् । रसवत्सङ्गारं नवरतम् । आर्यागीतिः ॥ ५१ ॥ 
आच्छाद्य पुष्पपटमेष महान्तमन्त 
रावर्तिभिहकपोतशिरोधराभैः । स्वाङ्गानि घूमरुचिमागुरवीं दधान 
●पायतीव पटलैर्नवनीरदानाम् ॥ ५२ ॥ 
शिशुपालवधम् ।। 
[४ स० - एषोऽद्रिर्घनवृन्दैरात्मीयान्यङ्गानि धूपायतीव सुगन्धयतीव । यत श्रागुर वीमगुरुधूपसदीं धूमकान्ति बिभ्राणैरत एव गृहकपोतग्रीवानीलैः । वानेया हि कपोता धूलिवर्णा भवन्तीति गृहग्रहणम् । तथान्तर्मध्ये प्रावर्तिभिभ्रमद्भिः । किं कृत्वा धूपायतीत्याह-पुष्पाण्येव बहुलत्वात्पटस्तं महान्तमाच्छाद्य परिधा. य । यः किल विलासी स महान्तं पुष्पवासितं पटं वासोविशेषं वा पुष्पपटं परिधायान्तर्वर्तिनं चागुरुधूमं कृत्वात्मानं धूपायति । अगुरुर्गन्धद्रव्यं तस्येय मागुरवी । धूपायतीति "गुपधूपे"ति स्वार्थे प्रायः ॥ ५२ ॥ अन्योन्यव्यतिकरचारुभिर्विचित्रैरत्रस्यन्नवमणिजन्मभिर्मयूखैः । विस्मेरान् गगनसदः करोत्यमुष्मिन्नाकाशे रचितमभित्ति चित्रकर्म 
अस्मिन्नद्रौ मयूखैः खे रचितं यच्चित्रकर्म तद्गगनसदो देवान् विस्मेरान् करोति विस्मापयते । यतोऽभित्ति भित्तिवर्जितं, भित्तौ च चित्रेण भाव्यम् । कीदृग्भिर्मयूखैः, अनेकजातीयत्वात् परस्परसम्पर्कान्नानारूपैः, चित्रे ह्यनेके रागा भवन्ति । तथात्रस्यन्तोऽस्फुटिताः ये नवमणयस्ततो जन्म येषाम् । मणीनां त्रासो रविकिरणयोगाद्धीनता त्रस्तश्च विरूपः । विस्मेरानिति "नमिकम्पी". ति रः । गगने सीदन्ति संचरन्ति गगनसदो देवाः । प्रहर्षिणी वृत्तम् ॥ ५३ ॥ समीरशिशिरः शिरःसु वसतां सतां जवनिका निकामसुखिनाम् । बिभर्ति जनयन्नयं मुदमपामपायधवला बलाहकततीः ॥ ५४ ॥ 
- अयं नगेशो बलाहकततीमधमाला विभर्ति धारयति । कीदृशोऽसौ, समी रशिशिरो वातशीतलोऽत एव मुदं जनयन् प्रीतिमुत्पादयन् । ताः कीदृशीः, नि कामसुखिनां सदासुखितानां शिरःसु वसतां शृङ्गेष्वासीनानां सतां जवनिका स्तिरस्करिणीः । तथा अपामपायेन तोय वृष्ट्या धवलाः सिताः । जवनिका अपि प्रायेण धवला भवन्ति । "ऋतू जसजसा जलोद्धतगति"रिति ॥ ५४ ॥ 
हैमैत्र्यादिचित्तपरिकर्मविदो विधाय 
क्लेशप्रहाणमिह लब्धसबीजयोगाः । ख्यातिं च सत्त्वपुरुषान्यतयाधिगम्य 
__वाञ्छन्ति तामपि समाधिभृतो निरोधुम् ॥५॥ इहास्मिन् रैवतके समाधिभृतो योगिनः ख्याति ज्ञानविशेषमधिगम्य प्रा. १ 'नवघन' क. पाटः । २ 'स्ता' ख. पाठः । ३ 'पाः' ख. पाठः । ४ 'रसै' ख, पाठः । 
४ स०] 
संदेहविषौषधिव्याख्योपेतम् । प्य, अनन्तरं तामपि निरोद्धं निवर्तयितुं वाञ्छन्ति अभिलषन्ति । चेतस ऐकाग्रयं समाधिः । स च योगाङ्गोपलक्षणम् । यमनियमासनप्राणायामप्रत्याहारध्यानघा रणासमाधीनष्टावपि हि ते बिभ्रति । न केवलं चित्तवृत्तीररुधन यावत्ख्यातिमपि उपादेयं कर्म परिजिहीर्षन्तीत्यपिशब्दार्थः । चशब्दो वर्णनीयप्रकारसमुच्चयार्थः । न केवलं पूर्वोक्तगुणविशिष्टोऽयं नगो यावदयमपि प्रकारोऽत्र विद्यत इत्यर्थः । एवमन्यत्र । प्रकृतिपुरुषयोर्भेदज्ञानं ख्यातिस्तदाह-सत्त्वपुरुषान्यतयेति । सत्त्वै कनिष्ठा बुद्धिः सत्त्वं, पुरुष आत्मा तयोरन्यता भेदस्तया हेतुना ख्यातिरधिग म्यते तद्रूपत्वात्तस्याः । नहि दृश्यद्रष्ट्रोर्भेदाग्रहणे' ख्यातिर्भवति, तेनान्या बु द्धिरन्यश्चात्मा इत्येवं प्रथममभ्यस्य पश्चात्पुरुषमेव निर्गुणं जिज्ञासन्ते इत्यर्थः। कीदृशाः समाधिभृत इति विशेषणद्वारेण ख्यातिप्राप्तावुपायमाह-मैत्र्यादयश्चि त्तपरिकर्म चेतसः प्रसादनं तद्विदन्ति जानन्ति ये । मैत्रीकरुणामुदितोपेक्षाणां सुखदुखपुण्यापुण्यविषयाणामभ्यासाच्चेतःप्रसादनं चित्तपरिकर्म । सुखितेषु मै त्रीममात्सर्य भावयेत्, दुखितेषु कारुण्यं, पुण्यवत्स्वनुमोदनं, पापिषूपेक्षामतश्च रजस्तमोनाशाच्चेतः प्रसीदति । तथा लब्धः प्राप्तः सबीजः सालम्बनो योगः समाधिर्यैस्ते लब्धसबीजयोगाः । निवृत्तवृत्तेश्चित्तस्यात्मनीन्द्रियेषु भूतेषु वा स्थितस्य तद्रूपतापत्तिः सबीजयोगः । किं कृत्वा लब्धसबीजयोगा इत्याह-क्ले शानामविद्यास्मितारागद्वेषाभिनिवेशानां प्रहाणं व्यवनं कृत्वा । अनित्याशुचिदुः खानात्मसु विपरीतज्ञानमविद्या, भिन्नयोर्बुद्ध्यात्मनोरकत्वप्रतीतिरस्मिता, सुखेष्वा सक्ती रागः, दुखेष्वप्रीतिर्द्वषः, अननुभूतादपि मरणादेनासोऽभिनिवेशः, एतेषां क्लेशानां क्षयं विधाय मैत्र्यादि चाभ्यस्य ततः ख्यातिमासाद्य तत्रापि हेयत्वा द्विरक्ताः सन्तस्तामपि हेयपक्षे क्षिपन्तीति वाक्यार्थः । निवृत्तविकल्पकल्लोलाः सन्तो मुक्तिमिच्छन्तीति यावत् । “श्रुत्वा प्रकाशवर्षात्तु व्याख्यातं तावदीदृशम् । विशेषतस्तु नैवास्ति बोधोऽत्रानुभवादृते" ॥ इति । वसन्ततिलकं वृत्तम् ॥ ५५॥ 
मरकतमयमेदिनीषु भानोस्तरुविटपान्तरपातिनो मयूखाः । अवततशितिकण्ठकण्ठलक्ष्मीमिह दधति स्फुरिताणुरेणुजालाः १५६। 
_ अत्रादौ मरकतभूमिषु रविकिरणा वृक्षप्रकाण्डविवरनिर्गता ऊर्ध्वप्रसा रितमयूरग्रीवाशोभां दधति । यतः कचकचायमानसूक्ष्मरजोनिकराः । एतञ्चा 
नुभवसिद्धं सर्वस्य । पुष्पिताग्रा वृत्तम् ॥ ५६ ॥ 
१ 'णेन' क. पाठः । 
१४८ 
शिशुपालवधम् । 
[४ स० या बिभर्ति कलवल्लकीगुणस्वानमानमतिकालिमालया । नात्र कान्तमुपगीतया तयास्वानमा नमति कालिमालया ॥ ५७ ॥ 
अत्र नगे तयालिमालया भ्रमरावल्या उपगीतया गातुं प्रवृत्तया हेतुना का नारी अस्वानमा मानिन्यपि कान्तं न नमति सर्वैव कान्तवशगा भवतीत्यर्थः । वसन्तस्य प्रस्तुतत्वात् । सुखेनानमयितुं शक्यते इति स्वानमा, खल ततो न असमासः । अपिशब्दार्थश्च बोद्धव्यः । कया तयेत्याह--यालिमाला कलवल्ल कीगुणस्वानेन मधुरवीणातन्त्रीरवेण मानं तुलां सादृश्यं विभर्ति, या चातिका लमालया कालिम्नः कार्यस्यालयाः स्थानभूताः कालिमालया अञ्जनकोकिलका कादयस्ते अतिक्रान्ताः कृष्णत्वेन जिता यया सातिकालमालया अतिकृष्णेत्यर्थः। केचित्तु अतिकालिम्न प्रालयति व्याचक्षते । एवं च स्त्रीत्वं दुर्लभं स्यादालय शब्दस्य पुंलिङ्गत्वात् । स्वान इति "स्वनहसोर्वे"ति अविकल्पितः । “ौं रलौ गुरुयुता रथोद्धता” इति ॥ ५७ ॥ 
सायं शशाङ्ककिरणाहतचन्द्रकान्त 
निष्यमनीरनिकरेषु कृताभिषेकाः । र अर्कोपलोल्ललितवाहिभिरह्नि दीप्ता समाधास्तीनं महाव्रतमिवात्र चरन्ति वप्राः ॥ ५८ ॥ 
अत्रादौ वप्रास्तटास्तीनं दुश्चरं महाव्रतमिव चरन्ति । स्नात्वासकृदग्नौ प्र वेशो महाव्रतं यत्र शामाशमलमिति प्रसिद्धिः । कुत इत्याह-सायं निशागमे चन्द्ररश्मिस्पृष्टेभ्यश्चन्द्रकान्तमणिभ्यो निष्यमषु सुतेषु नीरनिकरेषु जलप्रवाहेषु कृतस्नानाः, तथा दिनेऽर्कोपलेभ्यो दिवसकरोपलेभ्यः सूर्यकान्तेभ्य उल्ललितैर्नि: सृतैरग्निभिर्दीप्तास्तप्ताः । यश्च महाव्रतं चरति स स्नात्वा स्नात्वा वह्नौ प्रविशति । निष्यसमिति स्यन्देनिष्ठानलोपः “रदाभ्यां निष्ठातो नः पूर्वस्य च दः । अनुविप 
यभिनिभ्य" इति षत्वम् "ष्टुना ष्टुः” । निष्यन्द इति त्वपपाठः ॥ ५८ ॥ एतस्मिन्नधिकपयाश्रियं वहन्त्यः संक्षोभं पवनभुवा जवेन नीताः। वाल्मीकेररहितरामलक्ष्मणानां साधयं दधति गिरां महासरस्यः॥ - अत्राद्रौ महासरस्यः सरोविशेषा वाल्मीकिमुनेर्भारतीनां साधर्म्य विभ्रति । रामायणं सरांसि चात्र सदृशानीत्यर्थः । श्लेषोऽधुना । कीदृश्यः सरस्यः, अ. धिकां बह्रीं पयःश्रियं जलसंपदं धारयन्त्यः, तथा च पवनभुवा वातसमुत्थेन 
४ स०] 
संदेहविषौषधिव्याख्योगम् । जवेन संक्षोभमाकुलत्वं नीताः, तथा अरहितरामाः सहचरीसहिता लक्ष्मणा 
ख्याः सारसा यत्र । भारत्योऽप्यधिकपयः, अधिकृता वर्णनीयत्येन प्रस्तुताः कपयो वानराः यासु, तथा श्रियं सीतारूपिणीं वहन्त्यः । अथवा च्छन्दोलका रादिकां श्रियं चारुतां बिभ्रत्यः, तथा पवनभुवा मारुतिना का जवेन वेगेनो दधिलङ्घनाग्निदाहादिना संक्षोभमाडम्बरं वीररसत्वं प्रापिताः, तथा अरहितो विद्यमानौ रामलक्ष्मणौ दाशरथी यत्र । अर्थवशाच्चोभयत्र विभक्तिपरिणामः, नह्यन्यथा साधर्म्य स्यात् । एवमन्यत्रापि नैयायिकः शब्दान्वयो बोद्धव्यः । समानो धर्मों येषां ते सधर्माणस्तद्भावः साधर्म्य सादृश्यम् । प्रहर्षिणी वृ त्तम् ॥ ५६ ॥ इह मुहुर्मुदितैः कलभैरवः प्रतिदिशं क्रियते कल भै रवः । स्फुरति चानुवनं चमरीचयः कनकरत्नभुवां च मरीचयः ॥६० ।। ____ इहाद्री प्रतिदिशं दिशि दिशि हृषितैः कलभैः करिपोतकैर्मुहुः कलभैरवो मधुरभीषणो रवो बृंहितं क्रियते । वने वने च चमरीणां चयो यूथः स्फुरति परिभ्रमति । तथा कनकभूमीनां रत्नोर्वीणां च मरीचयो भासः स्फुरन्ति द्यो तन्ते । “द्रुतविलम्बितमाह नभौ भरा"विति वृत्तम् ॥ ६० ॥ 
त्वक्साररन्ध्रपरिपूरणरक्तगीति 
रस्मिन्नसौ मृदितपक्ष्मलरल्लकाङ्गः । कस्तूरिकामृगविमर्दसुगन्धिरेति 
रागीव सक्तिमधिकां विषयेषु वायुः ॥ ६१ ॥ इहाद्रौ विषयेषु प्रदेशेषु वायुरधिकां सक्तिमुपैति नितरां सम्बन्धं याति सदैव वहतीत्यर्थः । कीदशोऽसौ, त्वचि सारास्त्वक्साराः कीचका वेणवस्तेषां रन्ध्र छिद्रं तस्य परिपूरणं व्याप्तिस्तेन रक्ता मधुरा गीति निर्यस्य स तथो क्तः, तथा मृदितान्यामृष्टानि पक्ष्मलानि तनुरोमाणि रलकानां मृगविशेषाणा मङ्गानि शरीराणि येन, कस्तूरिकायोनिः कुरङ्गः कस्तूरिकामृगस्तस्य विमर्दः परामर्शस्तेन सुगन्धिः सुरभिरतश्च रागीव कामितुल्यः । यः किल रागी स विषयेषु शब्दस्पर्शरसरूपगन्धेषु अत्यर्थं सङ्गमुपैति, अन्यच्च यदा वंशं वादय ति तदा मधुरगेयो भवति । केवले हि गीयमाने वैस्वयं भवति । तथा प. क्ष्मलस्य सरोनो रल्लकस्य रावस्या मृद्गाति, कस्तूरिकासमालभनेन च सु. 
१५० 
शिशुपालवधम् । 
[४ स० गन्धिर्मवति । गन्धशब्दोऽत्र गुणवचनो न द्रव्याभिधायीतीत्वं भवत्येव । “ग. न्धस्येदुत्पूतिसुसुरभिभ्यः” इति ॥ ६१ ॥ प्रीत्यै यूनां व्यवहिततपनं प्रौढध्वान्तं दिनमिह जलदाः । दोषामन्यं विदधति सुरतक्रीडायासश्रमशमपटवः ॥ ६२ ॥ 
ए इह मेघा दिवसं दोषामन्यं रात्रिमात्मानं मन्यमानं कुर्वन्ति , यूनां प्रीत्यै तरुणानां प्रमदाय । तेहि रात्रौ रमन्ते । युवतयश्च युवानश्च युवानः “पुमा स्त्रिया" । कुतो दोषामन्यमित्याह-व्यवहितस्तपनो रविर्यत्र तमत एव प्रौढ ध्वान्तं घनान्धतमसम् । कीदृशाः मेघाः, सुरते निधुवने या क्रीडा केलिस्तत्र तया वा य श्रायासोऽङ्गमर्दस्तेन यः श्रमः खेदस्तस्य यः शमो निवृत्तिस्तत्र पटवः समर्थाः शैत्यकरणेन । प्रौढमिति “प्रादूहोढोढ्येषैष्येष्वि"ति वृद्धिः । ध्वान्तमिति निपातितम् । दोषा आत्मानं मन्यत इति दोषामन्यम् “श्रात्म माने खश्चानव्ययस्ये"ति वचनात् मुमभावः । शमश्रमयोर्घत्रि “नोदात्तस्ये "ति 
वृद्धिप्रतिषेधः । “म्भौ न्लौ गः स्याद् भ्रमरविलसित"मिति ॥ ६२ ॥ भग्नो निवासोऽयमिहास्य पुष्पैः सदानतो येन विषाणिनागः । तीव्राणि तेनोज्झति कोपितोऽसौ सदानतोयेन विषाणि नागः।६३। ____ इहाद्रौ तेन हेतुनासौ नागः सर्पः कोपितः संस्तीवाणि दुःसहानि विषा णि वेडान् मुञ्चत्युद्वमति । येनास्य नागस्य विषाणिना दन्तिनायमगश्चन्दन तरुर्निवास आश्रयभूतो भग्नो मथितः । कीदगगः, पुष्पैः सदा नित्यमानतो नम्रः । विषाणिना कीदशेन, सदानतोयेन सह दानतोयेन मदजलेन वर्तते यस्तेन सदानतोयेन मत्तेनेत्यर्थः । अत एवागविघट्टनं । न गच्छतीत्यगः डः। “नगो ऽप्राणिष्वन्यतरस्या"मिति । आख्यानिका वृत्तम् ॥ ६३ ॥ 
प्रालेयशीतमचलेश्वरमीश्वरोऽपि 
सान्द्रेभचर्मवसनाभरणोऽधिशेते । सर्वर्तुनिवृतिकरे निवसन्नुपैति 
न द्वन्द्वदुःखमिह किश्चिदकिञ्चनोऽपि ॥ ६४ ॥ इह नगेऽकिञ्चनोऽपि दरिद्रोऽपि अधिवसन्न किश्चिदपि द्वन्द्वदुःखं शीता तपनुत्तृडादिकं क्लेशमुपैति प्राप्नोति । यतः सर्वेषु ऋतुषु सर्वैर्वा ऋतुभिर्निर्वृ. 
१'ल' क. ग. पाठः । 
४ स०] 
संदेहविषौषधिव्याख्योपेतम् । तिकरे सुखविधायिनि । स्यादेतद्धिमवानप्येवंविध इत्याह-अचलेश्वरं नगा धिपम् ईश्वरोऽपि (सान्द्रेभ) चर्मप्रावरणोऽधिशेते । यतः प्रालेयशीतं हि 
मेन शीतलं, शीतेन चावश्यं सान्द्रं वासः पिधीयते, अयं तु सर्वर्तुनिवृतिकरः, हिमेन चाजस्रं शैत्यं तेनास्य का तुला यत्र निर्धनोऽपि न दुःखभाक् ऋतुष ट्रकं च तिष्ठति । अचलेश्वरमितीश्वर इति च साभिप्रायं नामात्र । अकि ञ्चनता चात्र देशान्तरवासे सति भूतपूर्वगत्याढ्यतरापेक्षया वावबोद्धव्या, न त्वत्र निर्धनः कश्चित् । यद्वा मुख्यतोऽत्राकिञ्चनो निर्ममो निष्परिग्रहो मुनि विवक्षितः, पश्चात्तु दरिद्रः । यथा-"अकिञ्चनः सन्प्रभवः स संपदा"मिति ॥६४॥ 
नवनगवनलेखाश्याममध्याभिराभिः 
स्फटिककटकभूभिर्नाटयत्येष शैलः । अहिपरिकरभाजो भास्मनैरङ्गरागै 
रधिगतधवलिम्नः शूलपाणेरभिख्याम् ॥ ६५ ।। एष शैलः स्फटिककटकभूभिः प्रदेशविशेषोर्वीभिः शूलपाणेरभिख्यां शोभां नाटयत्यनुकरोति । शूलिनः कीदृशस्य, अहिर्वासुकिरेव परिकरः पर्यस्तिका तां भजते यः "भजो रिवः” । तथा भास्मनैर्भूतिकृतैरङ्गरागैः समालभनैरुद्धू लनैरधिगतधवलिम्नः प्राप्तशौक्लयस्य । वासुकेवृक्षषण्ड उपमानम् , स्फाटि कभूमे स्माङ्गरागः, रैवतस्य कपर्दी । भस्मन इमे विकाराः भास्मनाः “अन नी"ति प्रकृतिभावः । धवलिमेति "वर्णदृढे"तीमन् । मालिनी वृत्तमत्र ॥६५॥ 
दधद्भिरभितस्तटौ विकचवारिजाम्बू नदै 
विनोदितदिनलमाः कृतरुचश्च जाम्बूनदैः । निषेव्य मधु माधवाः सरसमत्र कादम्बरं 
हरन्ति रतये रहः प्रियतमाङ्गकादम्बरम् ॥६६॥ अत्राद्रौ माधवा वृष्णयो रह एकान्ते प्रियतमाङ्गकात् कान्ताशरीराद म्बरं हरन्ति वास प्राक्षिपन्ति, किमर्थ रतये रन्तुं । किं कृत्वा मधु मद्यं निषेव्य पीत्वा । कीदृशं, कादम्बर्या सुरया सहितं कृतसन्धानं कादम्बरम् । शैल इति लक्षणेनाण् । अथवा येन निमित्तेन सुरा कादम्बरीत्युच्यते तेन म ध्वपि कादम्बरमत एव सरसं सुखादु । कीदृशास्ते, नदैर्जलाशयर्विनोदितोऽप 
१ 'स्फ' ख. पाठः । 
१५२ 
शिशुपालवधम् । 
[४ स० नीतो दिनक्लमो यैः । कीदृग्भिनदैः, अभितः पार्श्वद्वये तटौ दधद्भिः पुलिने बि भ्राणैः । कीदृशौ, विकचवारिजं प्रफुल्तपद्ममम्बु जलं ययोस्तौ विकचवारिजा म्बू । तथा जाम्बूनदैः काञ्चनाभरणैः कृतरुचो विहितमण्डनाः । माधवाः स्ना त्वालंकृत्य भुक्त्वा पीत्वा च प्रेयसीभिः सह अत्र रमन्तीति वाक्यार्थः । “व सुग्रहयुता जसौ जसयलाश्च पृथ्वी गुरु"रिति पृथ्वीवृत्तम् ॥ ६६ ॥ 
दर्पणनिर्मलासु पतिते घनतिमिरमुषि 12 ज्योतिषि रुप्यभित्तिषु पुरः प्रतिफलति मुहुः । बीडमसंमुखोऽपि रमणैरपहृतवसनाः 
काञ्चनकन्दरासु तरुणीरिह नयति रविः ॥ ६७ ॥ ___ इह रैवतकेऽर्कः काञ्चनकन्दरासु सुवर्णगुहासु तरुणीनायिका वीडं लज्जा मसंमुखोऽपि नयति प्रापयति । वीडाया: कारणमाह-कीदशीः, रमणैरपहृत वसना अपरिधानाः । असंमुखं पश्चात् स्थितश्चेत्कथं लजयति–आदर्शवन्निर्म लासु घनान्धकारापहारिणि तेजसि पुरोऽग्रे रुप्यभित्तिषु दुर्वर्णकुड्येषु पुनः पुनः प्रतिफलति सति । अत एव प्राकाश्याल्लजिताः । व्रीडोभयलिङ्गम् । वंश पत्रपतितं वृत्तत् ॥ ६७ ॥ 
अनुकृतशिखरौघश्रीभिरभ्यागतेऽसौ 
त्वयि सरभसमभ्युत्तिष्ठतीवाद्रिरुच्चैः । द्रुतमरुदुपनुन्नरुन्नमद्भिः सहेलं 
हलधरपरिधानश्यामलैरम्बुवाहैः ॥ ६८ ॥ इति श्रीमाघभट्टविरचिते शिशुपालवधकाव्ये रैवतकवर्णनं नाम 
चतुर्थः सर्गः ॥ ४ ॥ असावद्रिस्त्वय्यभ्यागतेऽभिमुखमागते सरभसं साभिनिवेशमुच्चैः प्रत्युत्थानं करोतीव, कैरम्बुवाहैर्जलधरैः । कीदृशैः, विडम्बितङ्गसमूहशोभैरुच्चैरुन्नतैर्यतो द्रुतेन त्वरितेन मरुता वायुनापनुन्नैः प्रेरितैः सहेलं सविलासं समुन्नमद्भिः शि तिवासोवसनश्यामैबलभद्रोत्तरीयकृष्णैर्यतोऽसौ नीलवासाः । नुन्न इति “नुद विदे"ति वा नत्वम् । अभ्युत्तिष्ठतीत्यूर्वकर्मत्वात्तङभावः । श्यामलं कृष्णम् । मालिनी वृत्तम् । तल्लक्षणं तु “ननमयययुतेयं मालिनी भोगिलोकै"रिति भद्रम् ॥ ६८ ॥ 
४ स०] 
संदेहविषौषधिव्याख्योपेतम् । 
१५३ इति श्रीमहामहोपाध्यायवर्य-आनन्ददेवायनि-वल्लभदेवाचार्यविरचि. तायां माघकाव्यसारटीकायां सन्देहविषौषध्याख्यायां 
रैवतकवर्णनं चतुर्थः सर्गः ॥ ४ ॥ 
अथ 
शिशुपालवधकाव्ये। 
पञ्चमः सर्गः। इत्थं गिरः प्रियतमा इव सोऽव्यलीकाः 
शुश्राव सूततनयस्य तदाव्यलीकाः । रन्तुं निरन्तरमियेष ततोऽवसाने 
तासां गिरौ च वनराजिपटं वसाने ॥ १ ॥ स भगवानित्थमुक्तेन प्रकारेण सूततनयस्य दारुकस्य तदा वाचोऽश्रौषी त् । कीदशीः, अव्यलीका मनोरमाः, व्यलीकं हि मनसोऽप्रियम् । तथाव्यली काः सत्या अनध्यारोपितासदर्थत्वात् । विगतमलीकं यासामिति कृत्वातश्चा ह्लादकत्वात् प्रियतमातुल्याः । यतश्चैवंविधा वाचः श्रुतवान् ततो हेतोस्तासां गिरामवसाने समाप्तौ तस्मिन् गिरौ रैवतके वनराजिपटं कानना'लिवासो वसा. ने परिदधति निरन्तरमतिशयेन रन्तुमियेष चिरं रमते स्म । सर्वगुणयुक्ने ह्य वश्यमेव महात्मानो रज्यन्ते । “भौ जो वसन्ततिलकं गुरुकद्वयं चेत्” ॥१॥ 
तं स द्विपेन्द्रतुलितातुलतुङ्गशृङ्ग 
मत्युल्लसत्कदलिकावनराजिरुचैः । विस्ताररुद्धवसुधोऽन्वचलं चलाल 
लक्ष्मीं दधत् प्रतिगिरेरलघुर्बलौघः ॥ २ ॥ 
१ 'राजि' ग. पाठः । 
१५४ 
. शिशुपालवधम् । 
[५ स० ___ सबलौघः सेनापूगस्तमचलमनु रैवतकं प्रति चचाल जगाम । कीदृशः, प्रतिगिरेः पर्वतान्तरस्य लक्ष्मी शोभां दधदुद्वहन् , ज्ञायते द्वितीयः पर्वतोऽय मित्यर्थः । केचित्तु प्रतिपक्षभूतं गिरि प्रतिगिरिमाहुः, विपक्षो झुपरि चलति । इदानीं पर्वतविशेषणद्वारेण सादृश्यमाह-कीदृशं तम् , द्विपेन्द्रो हस्तिश्रेष्ठस्तेन तुलितान्यनुकृतानि अतुलानि रम्याणि तुङ्गानि शृङ्गाणि यस्य तं, श्रेष्टार्थत्वाद तुलशब्दस्य नात्रार्थबाधा । बलौघः कीदृशः, अत्युल्लसन्त्यः स्फुरन्त्यः कदलि. का ध्वजदण्डा एव वनराजयो वृक्षपंक्तयो यस्य स तथोक्तः । राजिमिति तु पाठे अत्युल्लसन्त्यः कदलिकातुल्या वनराजयो यस्येति विग्रहः । तथा विस्तारेण रुद्धा व्याप्ता वसुधा येन । उच्चैरुन्नत उन्नतं वा अलघुविस्तीर्णः । गिरेस्तु विभक्तिविपरिणमनीयानि विशेषणान्येतानि । गजानां शृङ्गाण्युपमानं, कदलि कानां वनराजयः, बलौघस्य गिरिः। अन्वचलमित्यन्नुशब्दः कर्मप्रवचनीयस्तद्यो गे चाचलमिति द्वितीया । अन्यो विरुद्धो गिरिः प्रतिगिरिः "कुगतिप्रादयः” । श्रोघशब्दः पृषोदरादिः ॥ २ ॥ 
भावत्करव्यतिकरोल्लसिताम्बरान्ताः 
सापत्रपा इव महाजनदर्शनेन । संविव्युरम्बरविराजि चमूसमुत्थं 
'' पृथ्वीरजः करभकण्ठकडारमाशाः ॥ ३ ॥ पृथ्वीरजो भूरेणुमाशा दिशः कर्व्यः संविव्युः परिदधुः । यतोऽम्बरविरा जि वस्त्रवच्छोभते । चमूसमुत्थं सेनातः समुद्भूतं करभकण्ठकडारमुष्ट्रग्रीवापि गलम् । किं भूता दिशः, भास्वत्करव्यतिकरेण रविकिरणसंश्लेषेणोल्लसितो भा स्वरोऽम्बरान्तो नभःपर्यन्तो यासाम् । अतश्चोत्प्रेक्ष्यते-महाजनदर्शनेन जनता वलोकनेन सलज्जाः सत्य इव रजोऽम्बरं संविव्युः । यस्याः किल महिलाया भास्वतां रत्नकटकवशेन संद्युतिना करेण' हस्तेन संपर्कादुल्लसितः सस्तः प्र काशतरो वाम्बरान्त उत्तरीयप्रान्तं भवति सा गुरुजनावलोकनात्सवीडा सती शरीरावलोकननिवृत्तये वासो वस्ते । संविव्युरिति व्यञोलिट् उस् । “न व्यो लिटी"ति प्रात्वाभावः । “असंयोगाल्लिट् कित्" यजादित्वात्संप्रसारणम् । "संप्रसारणाच्चे"ति एकादेशः । द्वित्वं "लिट्यभ्यासस्योभयेषाम्"। येतु संविव्य 
१ 'ही' ग. पाठः । २ 'रणेन' ख. पाठः । 
५ स०] 
संदेहविषौषधिव्याख्योपेतम् । 
१५५ युर्वसनचार्विति पठन्ति तैः संप्रसाराणाभावे युक्तिर्वक्तव्या । त्रिवर्ष उष्ट्रः करभ इति ॥ ३ ॥ 
प्रावर्तिनः शुभफलप्रदशुक्तियुक्ताः 
संपन्नदेवमणयो भृतरन्ध्रभागाः । अश्वाः प्यधुर्वसुमतीमतिरोचमाना 
___ स्तूर्णं पयोधय इवोर्मिभिरापतन्तः ॥ ४ ॥ तुरगा ऊर्मिभिवृन्दैस्तूर्णं त्वरितमागच्छन्तो भूमि प्यधुरस्थगयन् । की दृशा अश्वाः, पयोधय इव समुद्रतुल्याः । अधुना श्लेषः-अश्वास्तावदावर्ति नः प्रशस्तलक्षणविशेषयुक्ताः, अब्दयोऽपि भ्राम्यजलवन्तः । अश्वा अभिमत दायिभिः शुक्तिभिरुरस्यैरावर्तविशेषैः सम्बद्धाः, उधयोऽपि सितमुक्ताप्रदाभिः शुक्तिभिः प्राणिभेदैर्युक्ताः। अश्वाः संपन्नदेवमणयोऽखण्डकण्ठावर्ताः, उदधयोs. पि संपन्ना देवानां मणय एभ्य इति संपन्नदेवमणयः । देवमणिः कौस्तुभ इ त्यन्ये । अश्वा भृतरन्ध्रभागा मांसलच्छिद्रप्रदेशाः, समुद्रा अपि जलपूरितागा धप्रदेशाः । अश्वा अतिरोचमानाः शुभेन रोचमानाख्येनावर्तेन युक्ताः, अब्द योऽपि अतिशयन शोभमानाः । अश्वास्तूर्णमूर्मिभिर्वृन्दैरागच्छन्तः, समुद्रा अ प्यूमिभिस्तरङ्गैरापतन्तः शीघ्रमेव पृथिवीं पिदधति स्म । प्यधुरिति दधातेर पिपूर्वस्य लुङ् । "वष्टि भागुरिरलोपमवाप्यारुपसर्गयोः” ॥ ४ ॥ 
अारक्षमग्नमवमन्य मृणिं शिताग्र 
मेकः पलायत जवेन कृतार्तनादः । अन्यः पुनर्मुहुरुदप्लवतास्तभार 
मन्योन्यतः पथि वताबिभितामिभोष्ट्रौ॥५॥ करिकलभौ मार्गे परस्परं चित्रमबिभितां त्रेसतुः । जातिस्वभावो ह्येष तयोः। तमेव त्रासमाह-एक इभ प्रारक्षे शिरोमर्मणि मग्नं तीदणकोटिं सृणि मङ्कुशमवमन्याविगणय्य मुक्तदीनगर्जितः सन् वेगात् पलायताधावत् । उष्ट्रः पुनर्भारं निरस्यासकृदुदप्लवतोट्टिटीके । पलायतेति परापूर्वस्यायतेर्लङ् । “ उप सर्गस्यायता"विति लत्वम् । अबिभितामिति लङ् । तसस्ताम् “भियोऽन्यतर स्या"मितीत्वम् ॥ ५ ॥ 
१ 'म' ख. पाठः । 
१५६ 
शिशुपालवधम् । 
[५ स० आयस्तमैक्षत जनश्चटुलाग्रपादं 
गच्छन्तमुच्चलितचामरचारुमश्वम् । नागं पुनर्मुदुसलीलनिमीलिताक्षं 
सर्वः प्रियः खलु भवत्यनुरूपचेष्टः ॥ ६ ॥ लोकोऽश्वेभावेवं यान्तौ सन्तावायस्तं चिरमैक्षताद्राक्षीत् । अश्वं तावच्च टुलौ चञ्चलावग्रपादौ पूर्वखुरौ यत्र तं तथा यान्तं चिरमदर्शयत् । कीदृशम श्वम् , उच्चलितं चलाचलं विसर्पि यच्चामरं प्रकीर्णकं तेन चारुं मनोहरम् । नागं कथं यान्तं, मृदु मन्थरं तथा सलीलं निमीलिते अक्षिणी यत्र येन वा । अथ किमित्येवं यान्तौ तौ लोकस्य मनोहरौ नतु विपर्ययेणेत्याह--सर्व एव कश्चि दनुरूपचेष्ट आत्मोचितव्यापारस्तोषयति । अश्वस्य च जवेन यानमुचितं ना' गस्य च मन्थरम् । खलुहेतौ ॥ ६ ॥ ..... त्रस्तः समस्तजनहासकरं करेणो 
स्तावत् खरः प्रखरमुल्लसयांचकार । __यावच्चलासनविलोलनितम्बबिम्ब 
विस्रस्तवस्त्रमवरोधवधूः पपात ॥ ७ ॥ जातिस्वभावात् खरः करेणोर्मीतः संस्तावत् प्रखरं विषममुल्लसयांचका रोटीकत यावदवरोधवधूरन्तःपुरचेटिका पपात, नायिकायां त्वनौचित्यं स्यात्। कथमुट्टिटीके, सर्वलोकहासविधायि । कथं पपात, चलमस्थिरं यदासनमवस्थान बन्धः पर्याणं वा तेन विलोलमाकुलं यनितम्बबिम्बं पश्चात्कटीभागस्ततो वि सस्तं पतितमुत्तरीयं यत्र अत एव च जनहासकरं । चुलुम्पादिवदुल्लसिरपि धातुषु बोद्धव्यः । प्रयोगेऽपि दृश्यते । यथा-"कैश्चित् स्मेरमुखैर्निगृह्य वद. नान्यन्यैर्हसद्भिस्तथा निर्यद्वाष्पमथापरैः कृतमहाशब्दोरुहासं जनैः । दृष्टो लम्ब बृहत्कुचां पृथुकुचां पृष्ठात् क्षिपंस्तुन्दिलां चुन्दीमुल्लसयांचकार कलभस्त्रस्त श्चिरं टाकरः" इति ॥ श्रासनमिति भावेऽधिकरणे वा ॥ ७ ॥ - शैलोपशल्यनिपतद्रथनेमिधारा 
- निष्पिष्टनिष्ठुरशिलातलचूर्णगर्भाः ।। 
१ 'हस्तिनस्तु' ग. पाठः । २ 'मि' ग. पाठः । ३ 'म्बकुचां बृहत्पृ' क. पाठः । ४ 'म' ग, पाठः । 
५ स०] 
संदेहविषौषधिव्याख्योपेतम् । भूरेणवो नभसि बद्धपयोदचक्रा 
श्चक्रीवदङ्गरुहधूम्ररुचो विससुः ॥ ८ ॥ पृथिवीपांसवो वियति विसस्नुरुत्पेतुः । कीदृशाः, शैलोपशल्यं पर्वतनिकटं तत्र निपतन्त्यो या रथनेमिधाराः स्यन्दनचक्रप्रान्तकोटयस्ताभिर्निष्पिष्टं चूर्णी कृतं निष्ठुरं कठोरं शिलातलचूर्णं गर्भेऽभ्यन्तरे येषां, तथा आकाशे रचितं मेघ तुल्यं चक्रं पुञ्जो यैस्तथा चक्रीवान् खरस्तस्याङ्गरुहाणि लोमानि तद्वद्धूम्ररुचो मलिनभासः ॥ ८ ॥ 
उद्यत्कृशानुशकलेषु खुराभिघाता 
__झूमीसमायतशिलाफलकाचितेषु । पर्यन्तवमसु विचक्रमिरे महाश्वाः 
शैलस्य 'दर्दुरपुटानिव वादयन्तः ॥ ६ ॥ अश्वाः पर्वतस्य पर्यन्तवम॑सु निकटमार्गेषु विचक्रमिरे जग्मुः । अश्वानां गतिविशेषो विक्रमणम् । “वेः पादविहरणे' इत्यात्मने पदम् । कीदृतु वर्त्मसु, भूम्याः समैर्न निम्नै प्युन्नतैरायतैश्च दीघैः शिलाफलकैः दुषत्फ लकैराचितेषु "व्याप्तेषु, अतएवाश्वखुरप्रहारान्निस्सरद्वह्निस्फुलिङ्गेषु । अतश्च यदाश्वा विशिष्ट 
या गत्या यान्ति तदा खुराणां पर्यायपातादुत्प्रेक्ष्यते-दर्दुरपुटानिव वादयन्तो वजन्ति । मुखावनद्धं वाद्यं दर्दुरपुट उच्यते, तमिव वादयन्तः, यः प्रेक्षणके मु. रजैः सह वाद्यते । उद्यदिति यणः शता ॥ ६ ॥ 
तेजोनिरोधसमतावहितेन यन्त्रा 
सम्यक्कषात्रयविचारविदा नियुक्तः । पारदृजश्चटुलनिष्ठुरपातमुच्चै 
ॐ श्चित्रं चकार पदमर्धपुलालयेन ॥ १० ॥ श्रारट्टे जात अारट्टजोऽश्वविशेषश्चित्रं पदं चकार नानाप्रकारं गतिविशेष विदधे । अारट्टवाह्निककम्बोजादयो देशविशेषा अंश्चयोनयः । कीदगारजः, उच्चैरुन्नतस्तथा यन्त्रा सादिनाश्वारोहेण नियुक्तश्चोदितः । कीदशा, तेजोनिरोधो दर्पवारणं वेगोत्थापननिषेधस्तेन या समता साम्यावस्था अश्वस्य मध्या गतिस्त त्रावहितेन दत्तचित्तेन, धावन्तमश्वं वशीकर्तुं यो जानातीत्यर्थः । तथा सम्य 
१ 'दु' ख. पाठः । २ 'विच' ख. पाठः । ३ 'त्पद्वैः' ग. पाठः । 
१५८ 
शिशुपालवधम् । 
[५ स० गविपरीतो यः कषात्रयविचारस्तं वेत्ति यः । 'वडवावलोकन-स्खलन-स्वपन त्रसन-हिंसन-विमनस्कतासु षट्सु ताडनस्थानेषु मध्यादेकत्र त्रिः कषया हन नं कषात्रयम्, कषा वरत्रा । अन्ये त्वाहुः-निद्रा-विमनस्कता-रोषाख्यास्तिस्रः कषावस्थाः कषात्रयम् । गच्छतोऽश्वस्य निद्रा यदा भवति तदा मुखे हन्यते, यदा वैमनस्यं तदा पार्श्वताडनम् , यदा रोषस्तदा पश्चादिति । कीदशं पदं, च टुलश्चपलो निष्ठुरः कठिनः पातः पादन्यासो यत्र । केन चकार, पुला गति विशेषस्तस्या अर्धमर्धपुला तस्या लयो लीला स्थानकम् वा तेन । एतच्च सर्व मश्वलक्षणात् सुबोधम् ॥ १० ॥ 
नीहारजालमलिनः पुनरुक्तसान्द्राः 
कुर्वन् वधूजनविलोचनपक्ष्ममालाः । तुम क्षणं यदुबलैर्दिवमातिनांसुः 
पांसुर्दिशां मुखमतुत्थयदुत्थितोऽद्रेः ॥ ११ ॥ नगात्संभूतो रेणुराशामुखं क्षणमतुत्थयदरञ्जयत् श्यामलीचकारेत्यर्थः । कीदक पांसुः, नीहारजालमलिनो मिहिकानिकुरुम्बश्यामस्तथा वनिताना'तनयन रोमपंक्तीः सुभावघना अपि पुनरुक्तसान्द्रा अधिकघना विदधत्, तथा वृष्णिसै निकैः पिष्टः । अतश्च दिवमन्तरिक्षमातितांसुरारुरुक्षुः । यथा कश्चित् मलिनः पापीयान् तथा च तुमः स कदाचित्कुतोऽपि .............. 'वश्यमेवात्मवनिता. वदनानि तुत्थयति प्रकाशयति गर्वेण च दिवमप्यारोहति......... तद्वनिता.. ....."ति । आतितांसुरिति तनोतः सन् । “तनिपतिदरिद्राणा"मितीडिभाषितः। "अज्झनगमां सनि । तनातेर्विभाषे”ति दीर्घः । तुत्थिधातुश्चुलुम्पादिवत् ॥११॥ 
उच्छिद्य विद्विष इव प्रसभं मृगेन्द्रा 
निन्द्रानुजानुचरभूपतयोऽध्यवात्सुः । वन्येभमस्तकनिखातनखाग्रमुक्त 
मुक्ताफलप्रकरभाञ्जि गुहागृहाणि ॥ १२ ॥ इन्द्रानुजानुचरभूपतय उपेन्द्रसेवकनृपाः प्रसभं बलादेव सिंहानपसार्य गु हागृहाणि दरीमन्दिराणि अध्यवात्सुरधितस्थुः । “उपान्वध्यावसः” । किमि 
. 
. 
. 
. 
. 
१ 'य' ख. पाठः । 
५ स०] 
संदेहविषौषधिव्याख्योपेतम् । वोच्छिद्येत्याह-विद्विष इव रिपून्यथा । यथा कश्चिच्छत्रून् प्रसभमुच्छिद्य तद्गृ हानधिवसतीत्यर्थः । कीदंशि गुहागृहाणि, वन्येभमस्तकेषु श्रारण्यकुअरकुम्भेषु निखातानि सूचि'तानि यानि नखाग्राणि सिंहकरजकोटयस्तैर्मुक्तान्युत्सृष्टानि तेभ्यो वा मुक्तानि पतितानि यानि मुक्ताफलानि तेषां प्रकरान् पूगान् भजन्ते इति मुक्ताफलप्रकरभाञ्जि । रिपुपुराण्यपि समुक्ताफलानि भवन्ति । अध्यवा त्सुरिति लुङ् ॥ १२ ॥ 
बिभ्राणया बहुलजापकपङ्कपिङ्ग 
पिञ्छावचूलमनुमाधवधाम जजुः । चञ्च्वग्रदष्टचटुलाहिपताकयान्ये 
स्वावासभागमुरगाशनकेतुयष्ट्या ॥ १३ ॥ अन्य राजानोऽनुमाधवधाम कृष्णावासनिकासमीपे य: स्वावासभाग श्रा. त्मीयावसथप्रदेशस्तं जनुर्बुबुधिरे । केन, उरगाशनकेतुयष्ट्या उरगाशनो गरुडः स एव केतुश्चिह्न तस्य यष्ट्या दण्डेन भगवद्ध्वजलतयेत्यर्थः । कीदृश्या यष्ट्या, चञ्चुग्रेण गरुडतुण्डप्रान्तेन दष्टः खण्डितोऽत एव चटुलः कम्प्रो योऽहिरुरगः स एव पताका वैजयन्ती यस्यास्तथा बहुलो घनो यो जापकपङ्कः कालीयक निर्यासस्तेन पिङ्गं हरिद्रं यत्पिञ्छं गरुडबर्ह तदेवावचूलं चामरं तद्विभ्राणया वहन्त्या । ध्वजे हि सितं पिशङ्ग लोहित वा चामरं क्रियते । अनुमाधवधा मेति "अनुर्यत्समये"ति समासः । जनुरिति शो लिट् ॥ १३ ॥ . . 
छायामपास्य महनीमपि वर्तमाना र मागामिनी जगृहिरे जनतास्तरूणाम् । 
सर्वो हि नोपनतमप्यपचीयमानं 
. वर्धिष्णुमाश्रयमनागतमभ्युपैति ॥ १४ ॥ . जनानां समूहा जनतास्ताः सांप्रतिकी वृक्षच्छायामपास्य त्यक्त्वा एष्य न्तीं तां जगृहिरे सिषेविरे । कदाचित् सा ऊना स्यानेत्याह-महतीमपीति । कथं तर्हि जगृहिरे इत्याह—यतः सर्वः कश्चित् प्राप्तमपि स्थानं यावत् क्षीयमा णं तन्न सेवतेऽपित्वप्राप्तमपि वर्धमानम् । अतश्च यत्र संप्रति च्छाया तत्र सा 
१ "दि' ग. पाठः । २ 'पि' ग. पाठः । 
शिशुपालवधम् । 
[५ स० क्षणेन क्षीयते अन्यत्र तु वृद्धिमती । आगमिष्यतीत्यागामिनी, गमेरिणिः आङि णित् । जगृहिरे इति कर्तरि लकारः । स्वरितेत्वादात्मनेपदम् । वधि ष्णुमिति "अलंकृता"दिसूत्रेणेष्णुच् ॥ १४ ॥ 
अग्रेगतेन वसतिं परिगृह्य रम्या 
मापात्यसैनिकनिराकरणाकुलेन । यान्तोऽन्यतः प्लुतकृतस्वरमाशु दूरा 
दुबाहुनाजुहुविरे मुहुरात्मवाः ॥ १५ ॥ केनचित् पुरःसृतेन मुहुरात्मवाः स्वसहायाः दूरादेवाजुहुविरे आहूता आकारिताः, यतोऽन्यतो गच्छन्तः । किं कृत्वाहूताः, मनोहरं स्थानमासाद्य अतएवापात्या आगन्तुका ये सैन्यास्तेषां यन्निराकरणं निवारणं तत्राकुलेन व्यग्रेण । कथमाजुहुविरे, अाशु त्वरया प्लुतेन वेगेन कृतः स्वरः शब्दो यत्र, तथोद्वाहुना ऊर्ध्वभुजेन । तद्यथा आगच्छ भो देवदत्ताः ३ स्थानं मया साधु गृहीतमन्ये हरन्तीति । वसतिशब्द औणादिकः । रमयतीति रम्यः "कृत्यलि टो बहुल"मिति कर्तरि "अचो यत्" । आपतन्तीत्यापात्या "भव्यगेये"ति क तरि ण्यत् । आजुहुविरे इति द्वेञः कर्मणि लिट् । "लिटि धातोरनभ्यासस्ये ति द्वित्वं धातोर्यजादित्वात्संप्रसारणम् , द्वित्वस्य तु "लिट्यभ्यासस्ये"ति । आत्मवर्गे भवा आत्मवाः स्वपक्षपतिताः “वर्गान्ताच्चाशब्दे यत्खावन्यतर स्याम्" ॥ १५ ॥ 
सिक्ता इवामृतजलेन मुहुर्जनानां 
क्लान्तिच्छिदो वनवनस्पतयस्तदानीम् । शाखावसक्तवसनाभरणाभिरामाः 
कल्पद्रुमैः सह विचित्रफलैर्विरेजुः ॥ १६ ॥ तदानी तस्मिन् काले वनवनस्पतयो वानेयवृक्षा विरेजुर्वभुः । कथं, कल्प द्रुमैः सह तुल्यैः सुरतरव इवेत्यर्थः । कुत इत्याह-जनानां मुहुर्या क्लान्तिर ध्वखेदस्तस्याश्छिदो निवर्तकाः, अत एवामृतजलेन सिक्ता इव , अमृतयुक्तं हि श्रमनाशकरम् । तथा शाखास्ववसक्तैरवस्थापितैर्वसनाभरणैर्वस्त्रालंकारैरभिरामा हृद्याः । कल्पद्रुमा अप्यमृतसिक्ता भवन्ति श्रमशमपटवश्च, तथा वस्त्राभरणाद्य भिरामाः, यतो विचित्रफला नानाविधाभीष्टफलवस्तुयुक्ताः ॥ १६ ॥ 
५ स०] 
संदेहविषौषधिव्याख्योपेतम् । १६१ यानाजनः परिजनैरवरोप्यमाणा 
राज्ञीनरापनयनाकुलसौविदल्लाः । स्रस्तावगुण्ठनपटक्षणलक्ष्यमाण 
वक्त्रश्रियः सभयकौतुकमीक्षते स्म ॥ १७ ॥ जनः सामान्यलोको राज्ञीर्नुपदारान् सभयं सकौतुकं च ईक्षते स्म ऐति ष्ट । कीदृशीः परिजनैः कञ्चुकिभिर्यानादश्वादिकादवरोप्यमाणा भूमिं प्राप्यमा णाः, तथा नरापनयने लोकोत्सारणे आकुला व्यग्राः सौविदल्ला महत्तरका यासु, अत एव सचकितमीक्षणम् । तथा स्त्रस्तः पतितो योऽवगुण्ठनपट उत्तरीय वस्त्रं तेन हेतुना क्षणं लक्ष्यमाणा वक्त्रश्रीर्मुखकान्तिर्यासाम् , अत एवच स. कौतुकम् । अवरोप्यमाणा इति “रुहः पोऽन्यतरस्याम्"। राज्ञीरिति "ऋन्नी भ्यो ङीप्" ॥ १७ ॥ 
कण्ठावसक्ततनुबाहुलतास्तुरङ्गा 
द्राजावरोधनवधूरवतारयन्तः । प्रालिङ्गनान्यधिकृताः स्फुटमापुरेव 
गण्डस्थलं शुचितया न चुचुम्बुरासाम् ॥१८॥ अधिकृताः कञ्चुकिनो नृपशुद्धान्तनारीः अश्वेभ्योऽवरोपयन्तः स्फुटम खण्डमेव परिष्वङ्गानापुर्लेभिरे, गण्डस्थलं कपोलफलकं पुनरासां ते शुचितया वैशिष्ट्येन न चुचुम्बुन पपुः । आश्लेषप्राप्ती कारणमाह-कण्ठेषु अधिकृतग लेषु अवसक्ता लग्नास्तन्व्यो मृड्यो बाहुलता भुजवल्लयो यासाम् ॥ १८ ॥ 
दृष्देव निर्जितकलापभरामधस्तात् 
व्याकीर्णमाल्यकवरी कवरी तरुण्याः । प्रादुद्रुवत् सपदि चन्द्रकवान् द्रुमाग्रात् 
संघर्षिणा सह गुणाभ्यधिकैर्दुरासम् ॥ १६ ॥ चन्द्रकवान् बीं द्रुमाग्रात् तरुप्रान्तात् सपदि तत्क्षणमेव प्रादुद्रुवत् पला यामास, जनभयेनेतिभावः । अत्र निमित्तान्तरारोपमाह-अधस्तात् तरुतलस्थाया. स्तरुण्याः कवरी केशपाशं दृष्ट्रेव सपदि ययौ । यतो निर्जितकलापभरां रामणी १ 'त' ख. पाठः । २ 'पु' ख. पाठः । 
१६२ 
शिशुपालवधम् । 
[५ स० यकपरिभूतशिखण्डाभोगां तथा व्याकीर्णेविक्षिप्तौल्यैः कवरां शारां माल्यकैर्वा वरां श्रेष्ठाम् । युक्तं चैतत् यदसौ तदालोकनाद्गतः । यतः संघर्षिणा स्पर्धिना का गुणाभ्यधिकैर्विशषोत्कृष्टैः सह दुरासं दुःखेनास्यत इति भावे खल् । म. यूरश्च स्पर्धी युवतयो गुणाभ्यधिकाः । दृष्ट्रैवेति पाठान्तरम् । मालायां साधू नि पुष्पाणि माल्यानि “तत्र साधु"रिति यत् । तैः । कवरामित्यत्र केशविशेषा भावात् ङीषभावः, कवरीत्यत्र तदर्थत्वाद्भवत्येव । प्रादुद्रुवदिति लुङ् । “णि श्रुद्रुश्रुभ्य" इति च्लेश्वङ् । चन्द्रकं बर्हम् ॥ १६ ॥ 
रोचिष्णुकाञ्चनचयांशुपिशङ्गिताशा 
वंशध्वजैर्जलदसंहतिमुल्लिखन्त्यः । भूभर्तुरायतनिरन्तरसन्निविष्टाः 
पादा इवाभिवभुरावलयो रथानाम् ॥ २० ॥ स्यन्दनपंक्तयोऽभिवभू रेजुः । कीदृश्यः, स्फुरन्त आयानमालादेः सुवर्णच. यास्तेषामभीशुभिः कपिशीकृतदिक्काः, तथा वंशेषु वेणुदण्डेषु ये ध्वजाश्चिह्नानि तैरभ्रवलयं स्पृशन्त्यः, तथायतं दीघं निरन्तर च निर्विवरं सन्निविष्टाः स्थिताः, अतश्च भूभतूं रैवतकाचलस्य पादा इव प्रत्यन्तशैल तुल्याः । तेऽपि दीप्यमान कनकदीपितककुभो वंशेरेव च ध्वजैरभ्रंलिहा अायतनिरन्तरस्थिताश्च । पिशङ्गी: करोति पिशङ्गयति “तत्करोती"ति णिच् । ततः कर्मणि निष्टा ॥ २० ॥ 
छायाविधायिभिरनुज्झितभूतिशोभै 
___ रुच्छायिभिबहुलपाटलधातुरागैः । दूष्यैरिव क्षितिभृतां द्विरदैरुदार .. तारावलीविरचनैर्व्यरुचन् निवासाः ॥ २१ ॥ भूपानां शिविराणि करिभिर्वभुः । कीदृग्भिः, शोभाकारिभिरत्यक्तमकोलका न्तिभिरुच्छ्रितैर्घनसिन्दूरादिर नैरुत्तमनक्षत्रमालालङ्कारैश्च, अतश्च दृष्यैरिव पट मण्डपतुल्यैरित्युपमा । यदि वा दूप्यैरपि रेजुरिति सहोक्तिः । तैरपि कीदृशैः, अातपाभावकरैः संस्थितसमृद्धदीप्तिभिरुच्चैः सान्द्रलाक्षादिरागैः परार्ध्यतारावली विरचनैश्च । करिणां तारावली नक्षत्रमालानिभमाभरणं, दृष्याणां तु मुक्ताव ली, पाटलधातवो गैरिकादयः। रज्यतेऽनेनेति रागो रञ्जनं वा रागः । “घञि 
१ 'ग्रास्थिताः' ग. पाठः । २ 'रज' ग. पाठः । 
५ स०] 
संदेहविषौषधिव्याख्योपेतम् । 
१६३ च भावकरणयोः” । व्यरुचन्निति भूतसामान्यविवक्षायां लुङ् । “युद्भ्यो लु ङीति परस्मैपदम् ॥ २१ ॥ 
उत्क्षिप्तकाण्डपटकान्तरलीयमान 
मन्दानिलप्रशमितश्रमघर्मतोयैः । दूर्वाप्रवालसहजास्तरणेषु भेजे 
निद्रासुखं वसनसद्मसु राजदारैः ॥ २२ ॥ राजदारैर्नुपपत्नीभिर्वसनसन्नसु पटमण्डपेषु निद्रैव सुखं निद्राकृतं वा सुखं भेजेऽनुभूतम् । कीदशैः, उत्क्षिप्तमुत्लावितं यत्काण्डपटक पटकुटीपर्यन्तो लोमाख्यस्तद्रन्ध्रेण विशता मृदुमारुतेनापास्तं खेदस्वेदवारि येषां तैः । सासु कीदृक्षु, शाद्वलाङ्कुरानाहार्यशय्येषु । लीयमानेति लीङः कर्तरि लकारः श्यन् ॥२२॥ 
प्रखेदवारिसविशेषविषक्तमङ्गे 
कुर्पासकं क्षतनखक्षतमुत्क्षिपन्ती । आविर्भवद्धनपयोधरबाहुमूला 
च्छातोदरी युवदृशां क्षणमुत्सवोऽभूत् ॥ २३ ॥ काचित् छातोदरी तनुमध्या युवदृशां तरुणचक्षुषां क्षणमुत्सवोऽभूत् आह्वा दिनी जाता । यतः प्रकटीभवन् पीनस्तनकक्षाप्रदेशो यस्याः । कस्मादित्याह-यतः कुर्पासकं कञ्चुकमुत्क्षिपन्ती चालयन्ती । किमित्युत्क्षिपतीत्याह-देहे धर्माम्बु नात्यन्तलग्नमत एव च विदारितकररुहपदम् । छयतेः क्ले छातमिति रूपम् । छातमुदरं यस्याः सा छातोदरी लग्नावलग्ना । "नासिकोदरोष्ठे "ति ङीष् । यूनां दृशो युवदृशः ॥ २३ ॥ 
यावत् स एव समयः सममेव ताव 
दव्याकुलाः पटमयान्यभितो वितत्य । पर्यापतत् ऋयिकलोकमगण्यपण्य 
___पूर्णापणं विपणिनो विपणिं विभेजुः ॥ २४ ॥ यावत् स एव समयः स्कन्धावारसन्निवेशकालस्तावदेव विपणिनो वणिजो ऽव्याकुला निर्व्यग्राः समं युगपदेव विपाणं हई विभेजुर्विभागेन शिश्रियुः। किं 
१ 'स्त्रीभिः ' क. पाठः । 
शिशुपालवधम् । 
[५ स० कृत्वा, अभितः पार्श्वद्वये पटमयानि प्रचुरान् पटान् वितत्य प्रसार्य, पटैरापण स्थानानि कृत्वेत्यर्थः । कीदृशं विपणि, पर्यापतन्तो व्यञ्जनादिजिघृक्षयागच्छन्तः ऋयिकलोका ग्राहकजना यत्र, तथा अगण्येन बहुतरेण पण्येन व्यञ्जनादिना विक्रे'येण पूर्णा निर्भरा आपणा अववरिका निषद्या यत्र । यावत्तावच्छब्दौ नि पातौ । वहून् पटान् प्रकृतान् प्राचुर्यण प्रस्तुतानिति वा विग्रहं कृत्वा "तत्प्रकृत. वचने मयट, समूहवच्च बहुष्वि"ति चकारान्मयः । स्वार्थिकाश्च प्रकृतिता लि. ङ्गान्यतिवर्तन्तेऽपीति, "णचःस्त्रियामञि"ति स्त्रीग्रहणेन ज्ञापितमिति नपुंसक त्वम् । क्रीणातीति कयिकः क्रीता "क्रिय इकन्" । पणितव्यं पण्यं विक्रेयम्। आपणन्तेऽस्मिन्नित्यापणो विक्रयस्थानम् । “गोचरसंचर"ति घः । विशेषेण प. णन्ते व्यवहरन्ते इति विपणिनो वाणिजकाः । दिदक्षीति चकारस्यानुक्तसमुच्च यार्थत्वादिनिः । विपणन्तेऽस्मिन्निति विपणिर्वणिकपथः-इण् । बाहुल्येन विप णिशब्दं स्त्रियां स्मरन्ति ॥ २४ ॥ 
अल्पप्रयोजनकृतोरुतरप्रयासै 
___ रुद्गणलोष्टलगुडैः परितोऽनुबद्धम् । उद्यातमुद्रुतमनौकहजालमध्या 
देकः शशं गुणमनल्पमवन्नवाप ॥ २५ ।। अन्यः कश्चित् सैनिकः शशं मृगमवन् रक्षन् अनल्पं गरिष्ठं गुणं धर्म सा धुकारं वा अवाप लेभे । यत उद्द्तं भीतं, भीतत्राणे चावश्यमेव गुणा भव ति । भये कारणमाह-उद्गृर्णाः प्रहारेच्छया उद्यमिता लोटाः पाषाणा लगुडा दण्डा यैः, तैः समन्तादनुवद्धमुत्तब्धम् , अतश्चानौकहजालमध्याद् वृक्षपण्डा दुद्यातमुत्थितं निःसृतम् । अल्पेन प्रयोजनन शशकवधमात्रेण कृत उरुतरा" रीयान् प्रयासः क्लेशो वैरिति लागुडिकविशेषणम् । केचित्तु शशं कश्चिद मारयन् अनल्पं गुणं चातुर्य व्यञ्जनं वा अवापेति व्याचक्षते । कटकमध्यन शशको व्रजन् सर्वथावध्य इति लोकाचारः। उदगूर्ण इति 'गुरी उद्यमन ३ स्य क्ले रूपम् । अनौकशब्दः पृषोदरादिः ॥ २५ ॥ 
त्रासाकुलः परिपतन् परितो निकेतान् 
पुंभिर्न कैश्चिदपि धन्विभिरन्वबन्धि । 
दवन 
५ 'क' क. ग. पाटः । २ 'णं' ग. पाटः । ३ 'वि' ख. पाठः । 
E 
५ स०] 
संदेहविघौषधिव्याख्योपेतम् । तस्थौ तथापि न मृगः कचिदङ्गनाभि 
राकर्णपूर्णनयनेषुहतेक्षणश्रीः ॥ २६ ॥ हरिणो भयविह्वलत्वात् वेश्मनां समन्तात् सञ्चरन्नपि न कैश्चित् धानुष्कै रन्ववन्धि उत्तब्धः, तथापि न क्वचिदपि तस्थौ धृति बबन्ध । यतः श्रवणोपक ण्ठप्रसृतलोचनशरैर्वनिताभिः परिभूतनेत्रलक्ष्मीक इत्युत्प्रेक्षा । एतदुक्तं भवति यद्यपि धन्विभिरसौ नोत्तब्धस्तथापि सारङ्गाक्षीभिर्नयनशरैर्हतनेत्रत्वाम् पलायां चक्रे । निकेतानिति परितः-शब्दयोगे द्वितीया । धनुःशब्दश्चापपर्यायस्तस्येनि धन्वीति रूपम् । अन्वबन्धीति कर्मणि लुङ् । अाकर्ण पूर्णानीति सुप्सुपेति समासः । नयनान्येवेषवः शराः ॥ २६ ॥ 
स्वास्तीर्णतल्परचितावसथः क्षणेन 
वेश्याजनः कृतनवप्रतिकर्मकाम्यः । क्षिणानक्षिप्तमतिरापततो मनुष्यान् 
प्रत्यग्रहीचिरनिविष्ट इवोपचारैः ॥ २७ ॥ दासीलोकः श्रान्तान् आगच्छतः सैनिकान् उपचारैस्ताम्बूलादिभिरादरैः प्र त्यग्रहीत् प्रत्यैच्छत् आवर्जयामास । कीदृशः, क्षणेनैव स्वास्तीर्णतल्पाः सुष्टु अा स्तीर्णशय्या रचिता श्रावसथा येन, तथा तत्क्षणविहितप्रसाधनमनोहरोऽखिन्नम तिरश्रान्तमनस्कः, अतश्च ज्ञायते चिरनिविष्ट इव प्रथमतरं कृतास्थ इव । यो हि तद्वासी तस्यैतच्चातुर्य भवति । वेशे कर्मणि पुरे वा भवा वेश्या । “दिगादिभ्यो यत्" । स चासौ जनो वेश्याजनः । प्रतिकर्म उत्कर्षाधानमिति ॥ २७ ॥ 
सस्नुः पयः पपुरनेनिजुरम्बराणि 
जक्षुर्बिसं धृतविकासिबिसप्रसूनाः । सैन्याः श्रियामनुपभोगनिरर्थकत्व 
दोषप्रवादममृजन नगनिम्नगानाम् ॥ २८॥ चमूचरा वानेयनदीनां याः श्रियो जलसंपदस्तासां यदनुपभोगेन निरी कत्वं निरुपयोगितया निष्प्रयोजनता तदेव दोषस्तेन यः प्रवादो गर्दा नाम जन् अक्षालयन् । श्रारण्या नद्यो न कस्मैचिदुपयुज्यन्ते इत्ययशस्ते तासां निरा. स्थन्नित्यर्थः । तथाहि-सस्नुरुदमजन् , पयः पपुरुदकं' पिप्यिरे । अम्बराणि 
१ 'जलं' ग. पाठः ।