१२२ 
शिशुपालवधम् । 
[१० स० किञ्चिदुच्छ्वसितपक्ष्म उच्छसितलोम ॥ १७ ॥ 
या कथञ्चन सखीवचनेन प्रागभिप्रियतमं प्रजगल्भे । बीडजाड्यमभजन्मधुपा सा स्वां मदात् प्रकृतिमेति हि सर्वः॥१८॥ ___प्राक् पूर्वममत्ता सती या वयस्याप्रार्थनयापि कथञ्चित् क्लेशेनाभिप्रियतमं कान्तं प्रति प्रजगल्भे धृष्टत्वं भेजे, सा मत्ता सती ब्रीडजाड्यं लज्जाकृतमप्र तिपत्तित्वं जगाम । ननु मत्तेन निर्लजेन भाव्यं तत्कथं सा जिह्रायेत्याह यस्मात् सर्वः कश्चित् मदात् क्षीबतया स्वां प्रकृति स्वभावमेति प्राप्नोति । म देनोचितमौचित्यं प्रकटयति , क्लीवः क्लैव्यं, शूरः शौर्य, खलः क्रौर्य , सलज्जो विनयमित्यादि । सा च सलजा यदाह या कथञ्चनेत्यादि । अतः क्षीवापि जिह्वयामास । अभिप्रियतममिति लक्षणेऽभिशब्दः । पिता प्रियो भ्रातापि पुत्र श्च, भर्ता त्वतिशयेनेति तमबुत्पत्तिः । प्रजगल्भे इति कर्तरि । मधु पिबती ति मधुपा “आतश्चोपसर्गे” इति कः । टक् तु सुराशीध्वोरेव ॥ १८ ॥ छादितः कथमपि त्रपयान्तर्यः प्रियं प्रति चिराय तरुण्याः । वारुणीमदविशङ्कमथाविश्चक्षुषोऽभवदसाविव रागः ॥ १६ ॥ 
अथ पानानन्तरं कान्तायाश्चक्षुषो नेत्राद्रागो लौहित्यमाविरभवत् प्रादुरभू त् । उत्प्रेक्ष्यते-असाविव राग आविर्भूतः । कोऽसावित्याह-यस्तया हृदये चिराय चिरं बहुकालं लजया कथञ्चित् कान्तमभि पिहितः स स्नेहाख्य इत्यर्थः । मद्यपानात् तदुत्पत्तेरिति भावः । यदि तर्हि मा मामेष रागिणीं ज्ञासीदिति यश्छादितः कथमिदानीं स ाविरभवदित्याह-वारुणीमदविशङ्कमिति । अासवं हि पीत्वा क्षीवत्वात् नैवंविधा विचारा हृदये पदं कुर्वते । आविःशब्द उपसर्ग प्रतिरूपको निपात इति व्यवहितप्रयोगः ॥ १६ ॥ अागतानगणितप्रतियातान् वल्लभानभिसिसारयिषूणाम् । प्रापि चेतसि सविप्रतिसारे सुभ्रुवामवसरः सरकेण ॥ २०॥ 
अथ मानिनीनां मनसि सरकेणावसरः प्रापि समयो लब्धः । यत श्रा सवपानस्य तदा कालोऽभवदित्यर्थः । कुत इत्यत आह-कान्तानभिसिसारयि धूणामानाययितुमिच्छन्तीनाम् । कीदृशान् वल्लभान् , पूर्वमागतान् पश्चादगणिता ननादृतान् अतः प्रतियातान् प्रतीपं गतान् । कीदशे चेतसि, सविप्रतिसारे प 
१ 'णेनाभि' क. ख. ग. पाठः । 
१० स०] 
संदेहविषौषधिव्याख्योपेतम् । 
१२३ वात्तापिनि । सागस्काः किल ते ताभिहानागता अप्यगणिता अत एव ग ताः, अतश्च ताः परितेपुः-किमेतदनालोच्यास्माभिः कृतमिति । यदि च पुन रानाययन्ति तल्लाघवभयमिति सरकणावसरोऽलम्भि, प्रियानयने हेतुत्वं लब्ध म् । नच लाघवम्. क्षीबया मयैतत् कृतमित्युत्तरदानात् । वल्लभा अभिसरन्ति तानभिसरतः ता अभिसारयन्तीति प्रयोज्यप्रयोजकविवक्षया णिजुत्पत्तिः । उपाध्यायप्रकाशवर्षस्त्वेवमादौ खार्थे तमिच्छति । यथा-"आशु कान्तमभिसा रितवत्या योषितः पुलकरुद्धकपोलम्” इति । तथाह-"पडिवलविरोहे राहयम स्स हसरेणमानर्बहिए । विद्धइ वालिहिअए राअसिरीइअहिसारई सुग्गीवे" ॥ इति । नात्र एयर्थोऽस्ति । राजश्रियाभिसृते सुग्रीवे इत्यर्थः । अभिसार यितुमिच्छवोऽभिसिसारयिषवः । सन् द्वित्वम् । सर्तेर्धनि प्रतिसारशब्दः । 
पचाद्यचि अवसरशब्दः । कृञादिवुनि सरकशब्दः ॥ २० ॥ मा पुनस्तमभिसीसरमागस्कारिणं मदविमोहितचेताः । योषिदित्यभिललाष न हालां दुस्त्यजः खलु सुखादपि मानः।२१॥ 
काचित् मानिनीत्यतो हेतोः सुरां नाभिललाष नैच्छत् न पपौ । कुत इ त्याह-तं धूर्त व्यलीकविधायिनं क्षीबत्वनष्टहृदया सती मा भूयोऽभिसीसरम् आनीनयं, मा गमं वा । ननु प्रियसमीपं सुखायेति कस्मादसौ मानमेवाद्रियते स्मेत्याह-यस्मात् सुखादपि मानो दुःखेन त्यज्यते । सुखं तावत् दुस्त्यजं ततोऽ. पि मानः, अतो वरं सुखस्य खण्डनास्तु न मानस्येत्यसाववधार्य सुखं न च. कमे । अभिसीसरमिति सर्तय॑न्ताल्लुङ् । मिपरः, अम् । च्लेश्वङ् । णिलो पः । “णौचङ्युपधाया ह्रस्वः । सन्वल्लघुनि चरपरेऽनग्लोपे । दी| लघोः" । माशब्द आशङ्कायाम् । यथा भारवेः-"मा गमन्मदविमूढधियो नः प्रोझय रन्तुमिति शङ्कितनाथाः । योषितो न मदिरां भृशमीषुः प्रेम पश्यति भयान्य पदेऽपि” इति ॥ आगस्कारिणमिति “अतः कृकमी" ति सुट् ॥ २१ ॥ हीविमोहमहरद् दयितानामन्तिकं रतिसुखाय निनाय । सप्रसादमिति सेवितमासीत् सद्य एव फलदं मधु तासाम् ॥ २२ ॥ 
तासां भामिनीनां सप्रसादं मधु निर्मलं सेवितं पीतं सदितीत्थं तत्क्षण मेव फलदमभूत् । तथाहि-बीडाजाड्यं चिक्षेप रत्यर्थ चोपकान्तं प्रापयत् । अन्योऽपि सेवितः प्रसन्नोऽवश्यमेव फलदो भवति ॥ २२ ॥ 
१२४ 
शिशुपालवधम् । 
[१० स० दत्तमात्तमदनं दयितेन व्याप्तमातिशयिकेन रसेन । सस्वदे मुखसुरं प्रमदानां नाम रूढमपि च व्युदपादि ॥ २३ ॥ 
_मुखसुरं मदिरागण्डूषः सस्वदेऽभिलाषमजनयत् प्रकृतत्वात् प्रमदाभ्य एव । यतः कान्तेनात्तमदनं सकाममर्पितमत एव महता स्वादेन व्याप्तम् । उक्तं च "स्वादितः स्वयमसेवितमानं लम्भितः प्रियतमैः सह पीतः । आसवः प्रतिप दं वनितानां नैकरूपरसितामिव भेजे” इति ॥ अथ तदेतत् मुखसुरं प्रमदानां रूढमर्थरहितं प्रमदा इति नाम व्युदपादि व्युत्पादितवदन्वर्थ चकारेत्यर्थः । प्रकृष्टो मदो यासामित्यर्थानुगमात् । पूर्व तु तासां योषिच्छब्दवत् तदपि प्रवृ त्तिनिमित्तरहितमासीत् । अतिशयनमतिशयः “एरच्” । तत्र भवमातिशायि कम् । “अध्यात्मादित्वाट्ठक्” । सस्वदे इति कर्तरि । मुखे सुरा मुखसुर म् । “विभाषा सेनासुरे"ति नपुंसकत्वम् । व्युदपादीति कर्तर्येव अन्तर्भावि तण्यर्थश्च पदिर्बोद्धव्यः । “चिण् ते पदः" इति च्लेश्चिण् , णिचो लुक् । के चित्तु प्रमदानां नाम व्युदपादि व्युत्पन्नमित्याहुः ॥ २३ ॥ 
लब्धसौरभगुणो मदिराया अङ्गनास्यकमलस्य च गन्धः । मोदितालिरितरेतरयोगादन्यतामभजतातिशयं नु ॥ २४॥ 
सुराया नारीमुखपद्मस्य च गन्धः सौरभं किमपूर्वतां भेजे आहोस्विटु त्कर्षम् । कीदृशा गन्धः इतरेतरयोगादन्योन्यभावनातः प्राप्तसौगन्ध्यातिशयः । अत एव प्रहर्षितमधुपः । मदिरया हि मुखगन्धो विशेषितस्तेनापि सा, अत श्च कामिनां भ्रान्तिः । किमन्य एवायं गन्धः, स एव लब्धोत्कर्षों वेति । इत रेतरशब्दोऽन्योन्यशब्दवत् । विशेषस्तु समासवत्त्वे ॥ २४ ॥ मानभङ्गपटुना सुरतेच्छां तन्वता प्रथयता दृशि रागम् । लेभिरे सपदि भावयतानतर्योषितः प्रणयिनेव मदेन ॥ २५ ॥ 
नार्यो मदेन लेभिरे क्षीबतया प्राप्ताः । कीदृशेन कोपनिरासचतुरेण रत्य भिलाष च तन्वता, तथा दृष्टौ लौहित्यं विस्तारयता, तथान्तरभ्यन्तरे भाव यता भावमवस्थानं बनता, अत एव कामिनेव कान्ततुल्येन । असौ हि मा नभङ्गपटुर्निधुवनगर्धकृच्च दृष्टौ च प्रीतिजनकोऽन्तर्हृदये च भावनां वासनां क रोति-अस्याहं प्रियेति । लेभिरे इति कर्मणि ॥ २५ ॥ 
१ 'मन्व' क. ख. पाठः । २'णां' क. पाठः । 
१० स०] 
संदेहविषौषधिव्याख्योपेतम् । 
१२५ पानधौतनवयावकपकं सुभ्रुवो निभृतचुम्बनदक्षाः । प्रेयसामधररागरसेन स्वं किलाधरमुपालि ररञ्जुः ॥ २६ ॥ 
कामिन्यो निजमोष्ठमुपालि सखीसंनिधौ कान्तौष्ठलावण्यद्रवेण किल रर. जुः । यत आसवक्षालितालक्तकविन्यासम् । कीदृश्यस्ताः, निभृतचुम्बनदक्षाः गुप्ताधरपानप्रवीणाः । किलालीके । रागव्याजेन निभृताधरपानं चक्रुरित्यर्थः । व्याजे तु सखीसंनिधिहेतुः । अाल्याः समीपमुपालि । अधररागः स्वाभाविकं रक्तत्वं ताम्बूलकृतं वा, तस्य रसो द्रवः स एव वा रसः ॥ २६ ॥ 
अर्पितं रसितवत्यपि नामग्राहमन्ययुवतेर्दयितेन । उज्झति स्म मदमप्यपिबन्ती वीक्ष्य मद्यमपराथ ममाद ॥२७॥ 
काचिन्मानिनी मदमुज्झामास न मत्तेत्यर्थः । कदाचित्पानं नापिबदित्याह मद्यं रसितवत्यपि । यदि मधु पपौ तत्कथं न मत्तेत्याह-कीदृशं मधु, कान्तेना न्ययुवते मग्राहं सपत्न्या नाम ग्रहीत्वा दत्तममुके पिबेति । अतश्च कथं मा द्यति । इतरा पुनर्यदीयेन नाम्नार्पितं सा वीक्ष्यैव मधु ममाद मत्ता, गर्व भे जे सौभाग्यप्रकाशनात् । कदाचित् पीतं तया स्यादित्याह-अप्यपिबन्तीति । रसिश्चौरादिकः । नाम ग्रहीत्वा नामग्राहम् “नाम्न्यादिशिग्रहोः" इति णमुल् । मदः क्षीबता गर्वश्च ॥ २७ ॥ अन्ययान्यवनितागतचित्तं चित्तनाथमभिशङ्कितवत्या । पीतभूरिसुरयापि न मेदे निवृतिर्हि मनसो मदहेतुः ॥२८॥ 
अन्यया भामिन्या न मेदे न मत्तम् । कदाचित्पानं न पीतं स्यादित्याह-- पीतभूरिसुरयापि इति । यदि प्रभूता परिनुत् तया पीता कथं तर्हि न मत्त मित्याह-सपत्नीहृतहृदयं प्रणेश्वरमवबुध्यमानया । ननु यदि मधु पीतं तत् का रणसम्भवान्मदो युक्त एव तत्कथं न मेदे इत्याह-निर्वृतिर्हि मनसो मदहेतु. रिति । प्रीतिः खलु चित्तस्य मदकारणं सा च नास्तीति किमित्यसौ माये त । मेदे इति भावे लकारः ॥ २८ ॥ कोपवत्यनुनयानगृहीत्वा प्रागथो मधुमदाहितमोहा । कोपिनं विरहखेदितचेता: कान्तमेव कलयन्त्यनुनिन्ये ॥ २६ ॥ 
काचिन्मानिनी कोपवतीत्वात् प्राङ्मधुपानात् प्रथममेवानुनयान् कान्त 
१२६ 
शिशुपालवधम् । 
[१० स० प्रार्थना अग्रहीत्वा तिरस्कृत्याथोऽनन्तरं मधुमदाहितमोहा, मद्येन यत् क्षीबत्वं तेन जनितो मोहो यस्याः सा मत्ता सती कान्तमेवानुनिन्ये प्रत्यायितवती, य तस्तं कोपिनमसहनं कलयन्ती अवगच्छन्ती । सा च वियोगपीडितहृदया अतः क्षीबत्वव्याजमाश्रित्य तमेवातूतुषत् । यदि नानुनयेत् तस्या एव स्वार्थहानिः स्यात्, यतः स कोपित्वात् नूनमन्यां रमयेत् । सा च वियोगसन्तप्ता । क्षी बत्वं च सदा न भवति । यद्वा मधुमूढत्वादकुपितमेव कोपिनं कलयन्ती श कमानेति योज्यम् ॥ २६ ॥ कुर्वता मुकुलिताक्षियुगानामङ्गसादमवसादितवाचा । ईय॑तेव हरता हियमासां तद्गुणः स्वयमकारि मदेन ॥ ३० ॥ 
___आसां नारीणां मदेन क्षीबतया लजां नाशयता तद्गुणः स्वयमेव कृतः । तमेव ह्रीगुणं विशेषणद्वारेणाह-तासां निमीलितनेत्रद्वयानां शरीरालस्यं विद्ध ता, तथाऽपट्टकृतगिरा । एतच्च त्रितयं लजया भवति मदेनापि । तद्गुण विधाने कारणमाह-ईय॑तेवेति-मयि पुरुषे स्थिते कोऽस्या वराक्या अधिका र इत्यसूयमानेनेव तद्गुणः स्वयमकारि । यः किल मानी सोऽन्यमधिकारिणं न सहते । ईय॑तेति शत्रन्तः । ईय॑येति पाठान्तरम् ॥ ३० ॥ गण्डभित्तिषु पुरा सदृशीषु व्याजि नाश्चितदृशां प्रतिमेन्दुः । पानपाटलितकान्तिषु पश्चाद्रोध्रचूर्णतिलकाकृतिरासीत् ॥ ३१ ॥ 
अञ्चितदशां वामलोचनानां पुरा पानात् प्राक् कपोलस्थलेषु प्रतिमेन्दुः प्रतिफलितः शशी न व्याञ्जि न व्यक्तो न प्रकटोऽभूत् । यतः सदृशीषु तुल्य वर्णासु, द्वयोरपि पाण्डुत्वात् । पश्चात् पुनः पाने पीतेऽसौ प्रतिमेन्दुः रो-र जस्तिलकसंस्थानोऽभूत् , यतो मदरक्तच्छविषु तासु । अतश्च विवर्णत्वात् ज्ञा यते रोध्रचूर्णविशेषकोऽयमिति । व्याञ्जीति व्यञ्जः कर्मकर्तरि णिच् । अञ्चित शब्दे “अञ्चेः पूजायाम्"इतीट् । “नाञ्चेः पूजाया" मिति नलोपनिषेधः॥३१॥ उद्धृतैरिव परस्परसङ्गादीरितान्युभयतः कुचकुम्भैः ।। योषितामतिमदेन जुघूर्णविभ्रमाभिभवपूंषि वपूंषि ॥ ३२ ॥ 
ललनानां गात्राण्यतिक्षीबत्वात् जुघुर्मुश्चकम्पिरे । कीदृशानि, विभ्रमेण वि नयाजमभव प्राकान्तिराश्रयणं वा तं पष्णन्ति रक्षन्तीति विभ्रमाभि 
१ 'प' ग. पाठः । 
१० स०] संदेहविषौषधिव्याख्योपेतम् । 
१२७ भवपूंषि, सुतरां सुविभ्रमाणीत्यर्थः । घूर्णने तर्कमाह-उद्धतैरुन्नतैः कुचकुम्भैर न्योन्यसंपेषवशादुभयतः पार्श्वद्वयेऽपि पीडितानि सन्ति जुघूर्णः । यत्र किल प्रमादादु'द्धतौ मल्लौ परस्परसंसक्तौ श्रमं कुर्वाते तत्रावश्यमेव तत्प्रेरणया घूर्ण ते । उभयस्मिन्नुभयतः श्राद्यादित्वात्तसिः । जुघूर्गुरिति तौदादिकस्य । अभि भवोऽत्राश्रयणमाक्रान्तिर्वा । यथा-"चत्वारि ते तात ! गृहे वसन्तु श्रियाभि भूतस्य गृहस्थधर्मे । वृद्धो ज्ञातिरवसन्नः कुलीनः सखा दरिद्रो भगिनी चान पत्ये" ति !! विभ्रमातिशयेति पुराणपाठो रम्यतरः ॥ ३२ ॥ चारुता वपुरभूषयदासां तामनूननवयौवनयोगः । तं पुनर्मकरकेतनलक्ष्मीस्तां मदो दयितसङ्गमभूषः ॥३३॥ 
आसां वधूनां देहं रामणीयकमभूषयत्, नहि विरूपः काम्यः । चारु तामपि अखण्डप्रत्यग्रतारुण्यव्यतिकरोऽलचके, वृद्धया हि रूपवत्या किं प्रयो जनम् । यौवनमपि मन्मथसम्पदभूषयत्, अशृङ्गारं हि तारुण्यं वार्धकतुल्यम् । काममपि मदोऽमण्डयत्, क्षीवत्वरहितं हि सुरतं हेवाकः । कीदृङ्मदो, दयि तसङ्गमः कान्तसंपर्को भूषालङ्करणं यस्य स दयितसङ्गमभूषः, मदमपि वल्ल भसमागमो भूषयामासेत्यर्थः । विना हि कान्तेन सामग्री पूर्वोक्ता भस्मनि हु तसदशी । आदिदीपकाख्योऽयमलङ्कारः । 'उपमानोपमेयत्वं च वाक्यार्थानां बो द्धव्यम्' इति भामहादयः । प्राकरणिकत्वान्मद उपमेयः, चारुत्वादीनि तूपमाना नि । यथा चारुता वपुरभूषयत्, तं च यौवनं, तदपि कामः, एवं मदः का ममित्यर्थः । रुद्रटस्तु औपम्ये दीपकं नेच्छति विनापि तेन दर्शनात् । यथा “कान्ता ददाति मदनं मदनः सन्तापमसममनुपशमम् । सन्तापो मरणमहो तथापि शरणं नृणां सैवेति ॥ यथा वा-"अहणअ णेसुपतरि संकल्ले सु पवङ्गवडिअं जअसदम् । सेसम्मिश्र अहिलीअं पल्हत्थेइ हिअएअसे अनुरा. अं” इति ॥ तस्मादत्र यस्यौपम्यमिष्यते तन्मतेनोपमासमुच्चयाख्योऽयमलङ्कारः, अन्यथा तु दीपकमेव ॥ ३३ ॥ क्षीबतामुपगताखनवेलं तासु रोषपरितोषवतीषु । अग्रहीन्नु सशरं धनुरुज्झामास नूज्झितनिषङ्गमनङ्गः ॥ ३४ ॥ 
तासु महेलासु क्षीवत्वं प्राप्तासु अत एवानुवलं भूयोभूयः कुपितप्रस 
१ 'दावु' क. ख. ग. पाठः । 
१२८ 
शिशुपालवधम् । 
[१० स० नासु सतीषु कामः किं शरसहितं धनुरग्रहीत् किंवा औज्झत् । कथं जहौ उज्झितस्त्यको निषङ्गस्तूणीरो यत्र, तूणमपि तत्याजेत्यर्थः । यदा हि ताः कु प्यन्ति तदा स्मरो धनुः संधत्ते अहमेता वशीकरिष्ये इत्याशयेन, यदा तु तु. प्यन्ति तदा धनुः शराः शरधिरिति सर्व त्यजति । “यदस्माभिरनुष्ठेयं गन्धर्वै स्तदनुष्ठित"मिति हृदि कृत्वा । अनुवेलमिति वीप्सा । नुर्वितर्के । उज्झामासे ति, "इजादेश्च गुरुमतोऽनृच्छः” ॥ ३४ ॥ शङ्कयान्ययुवतौ वनिताभिः प्रत्यभेदि दयितः स्फुटमेव । न क्षमं भवति तत्त्वविचारे मत्सरेण हतसंवृति चेतः ॥ ३५॥ 
सपत्नीविषयया शङ्कयाङ्गनाभिः कान्तो निर्मन्दाक्षमेव प्रत्यभेदि उपालब्धो ऽपराधं बोधितः । ननु तत्त्वमबुद्ध्वा शङ्कामात्रेण वाच्यता न युक्तेत्याह-ईर्ण्य या हतसंवृति नष्टधैर्य चित्तं परमार्थगवेषणसमर्थं न भवति । प्रत्यभेदीति क मणि । संवृतिः स्नेहो गाम्भीर्य च ॥ ३५ ॥ अाननैर्विचकसे हृषिताभिर्वल्लभानभि तनूभिरभावि । 
आर्द्रता हृदयमाप च रोषो लोलति स्म वचनेषु वधूनाम् ॥ ३६॥ 
अबलानां तदा मुखैर्विकसितम्, गात्रैश्च रोमाञ्चितैः संपन्नम् । प्रियान् प्रति चार्द्रता की हृदयं लेभे, कान्तेषु मानस्त्यक्त इत्यर्थः । केवलं रोषः स र्वतो निवृत्य वचनेषु लोलतिस्म पुस्फोर । विचकसे इति, अभावीति च भा. वे । हृषिताभिरिति 'हृषि तुष्टा' वित्यस्मादिडागमः ॥ ३६ ॥ रूपमप्रतिविधानमनोज्ञं प्रेम कार्यमनपेक्ष्य विकासि । चाटु चाकृतकसंभ्रममासां कार्मणत्वमगमद्रमणेषु ॥ ३७॥ 
तरुणीनां रूपप्रेमप्रियवचनस्ताभिस्ते वशीकृता इत्यर्थः । कीदृशं रूपम् , अ प्रतियत्नमनोहरं स्वभावरम्यमित्यर्थः । प्रेम कीदृशं प्रयोजनमनालोच्य विस्तृतं तात्त्विकमित्यर्थः । चाटु कीदृशम् अकृतकसंभ्रममकृत्रिमत्वरम् अनुपचारमि त्यर्थः । कार्मणशब्दो वशीकरणपर्यायः । अण्प्रत्ययः शेषलक्षणेन संगते कस्मि ञ्चिदर्थ कार्यः । “तयुक्तात् कर्मणोऽण्” इत्येतत्तु शब्दान्तरम् । वाचिकं श्रुत्वा यत्कर्म क्रियते तत्कार्मणम् ॥ ३७ ॥ 
१'गच्छते' ख. पाठः । 
१० स०] 
संदेहविषौषधिव्याख्योपेतम् । 
१३७ योगविभागो हि तवेष्टसिद्ध्यर्थमाश्रित एव ॥ ६३ ॥ 
आशु लचितवतीष्टकराग्रे नीविमर्धमुकुलीकृतदृष्ट्या । रक्तवैणिकहताधरतन्त्रीमण्डलकणितचार चुकूजे ॥६४ ॥ 
अनन्तरं प्रियकराग्रे सहसैव नीविमुच्चयमपहरति सति सुखादीषन्निमीलि ताक्ष्या च प्रौढया चुकूजे मणितम् । कथं रक्तं मधुरं वैणिकेन गान्धर्विकेण हतं बोधितं यद्धरतन्त्रीमण्डलमधोभवखरसप्तकं तस्य यत् क्वणितं चङ्कारस्त दिव चारु मनोहरम् । त्रिस्थानगता हि खराः । तत्राधस्तान्मधुरतरास्ताराश्च तन्त्र्यो भवन्ति-इत्यधरग्रहणम् । वीणावादनं शिल्पमस्य वैणिकः । चुकूजे इति भावे ॥ ६४ ॥ अायताङ्गुलिरभूदतिरिक्तः सुभ्रुवां ऋशिमशालिनि मध्ये । श्रोणिषु प्रियकरः पृथुलासु स्पर्शमाप सकलेन तलेन ॥६५॥ 
___ तनूदराणामवलग्ने कान्तपाणिरतिरिक्तोऽधिको बभूव, एकदेशेन स्पर्शमा पेत्यर्थः । यतोऽसौ दीर्घाङ्गुलिः, तब ऋशिमशालि । तानवगर्भखल्पे च महदव श्यमधिकं भवति । जघनेषु तु विपुलेषु समग्रेण तलेन पृष्ठेन स्पर्श लब्धवा न् , पृथुलत्वादेवेतिभावः । कृशस्य भावो क्रशिमा "र तोहलादेर्लघोः" ॥६५॥ चक्रुरेव ललनोरुषु राजीः स्पर्शलोभवशलोलकराणाम् । कामिनामनिहितान्यपि रम्भास्तम्भकोमलतरेषु नखानि ॥६६॥ ___ यूनां करजान्यदत्तान्यपि अबलोरुषु राजीः रेखाश्चक्रुरेव नतु न व्यदधुः । आक्षेपाद्वा करणं प्राप्तं कथं तर्हि चक्रुरित्याह-कीदृशानां कामिनां सिस्पृक्षाच लनपाणीनाम् । कीदृशेषु ऊरुषु च कदलीप्रकाण्डमृदुषु । मृदुनि चाङ्गे स्पर्शमा त्रेणैव करजराजयो जायन्ते ॥ ६६ ॥ 
ऊरुमूलचपलेक्षणमघ्नन् यैर्वतंसकुसुमैः प्रियमेताः । चक्रिरे सपदि तानि यथार्थ मन्मथस्य कुसुमायुधनाम ॥ ६७॥ 
तानि माल्यानि पुष्पेषोः कुसुमायुधनाम यथार्थमर्थानुगतं चक्रिरे व्यद धुः । कानीत्याह-यैर्वतंसकुसुमैः शेखरदामभिरेताः कामिन्यः कान्तमनन् अता डयन् । यत ऊरुमूले चपलेक्षणं वराङ्गदेशलोलाक्षम्, अतश्च कुसुमताडनात् 
१३८ 
शिशुपालवधम् । 
[१० स० कुसुमान्यायुधान्यस्येति कुसुमायुधमित्यन्वर्थ नाम , अन्यथा तु व्युत्पत्ति मात्रमेवैतत् । कामिनीमुखेन पुष्पेषुरेव हन्तीति तस्यैव कर्तृत्वमत्र न नारी णाम् इति कुसुमायुधस्यान्वर्थत्वम् । अनन्निति हन्तेर्लङ् । वतंसशब्दे “वष्टि भागुरिरल्लोपं" । चक्रिरे इति कर्तरि । अर्थमनुगतं यथार्थमित्यव्ययीभावः ॥ ६७ ॥ धैर्यमुल्वणमनोभवभावा वामतां च वपुरर्पितवत्यः । वीडितं ललितसौरतधाास्तेनिरेऽभिरुचितेषु रमण्यः ॥ ६८॥ 
एवंविधा अपि रमण्यः कान्तेषु इदमिदं तेनिरे चक्रुः । कीदश्यः किं कि मित्याह-उल्वणमनोभवभावा धैर्य , देहं ददत्योऽपि वामतां प्रातिकूल्यं, तथा ललितं रम्यं सौरतं निधुवनविषयं धाष्ट्यं वैयात्यं यासां ता व्रीडितं चक्रुः । कामव्यापारं कुर्वत्योऽपि विजितियुरित्यर्थः । विरुद्धस्वभावो हि मन्मथः । ते निरे इति कर्तरि ॥ ६८ ॥ पाणिरोधमनिरोधितवाञ्छं भर्त्सनाश्च मधुरस्मितगर्भाः । कामिनः स्म कुरुते करभोरुहारि शुष्करुदितं च सुखेऽपि ॥ ६६ ।। 
काचित् करभोरूः कान्तस्येदमिदमेवंविधं कुरुते स्म व्यधत्त । किं किं कीदृशमित्याह-पाणिरोधमनिरोधितवाञ्छं चिकीर्षितं तस्य न विघ्नयन्ती अथ चोरुमूलात् तस्य करं रुणद्धि । तथा तर्जना मनोहारिहसितमिश्राः, तथा सु खे हारि मनोहरं शुष्करुदितमनघुरोदनं, सुखमनुभवत्यपि रम्यमरुददिति कु दृमिताख्योऽयं प्रकारः । स्तनादिग्रहणे दुःखवदुपचारः कुट्टमितम् । पाणेराक निष्ठकरभागः करभं तत्तुल्यौ श्लक्ष्णावूरू यस्याः सा करभोरूः । “ऊरूत्तरप दादौपम्ये" ॥ ६६ ॥ वारणार्थपदगद्गदवाचामीग्रंया मुहुरपत्रपया च । कुर्वते स्म सुदृशामनुकूलं प्रातिकूलिकतयैव युवानः ॥ ७० ॥ 
तरुणा वधूनां प्रातिकूलिकतयैवाननुकूलाचरणेनैवानुकूलं प्रियं चक्रुः । यान्येव तासां नैर्लज्ज्याचरणानि वर्जनीयानि तान्येवाथैररमयन्नित्यर्थः । कलह रूपत्वात् सुरतस्य वामत्वाच्च कामस्येति भावः । कीदृशीनां सुध्रुवां, मात्स येण ह्रिया च वारणार्थपदगद्गदवाचाम् । प्रतिकूलं वर्तते प्रातिकूलः । “तत्प्र 
१० स०] संदेहविषौषधिव्याख्योपेतम् । त्यनुपूर्वमीपलोमकूलमि" ति ठक् ॥ ७० ॥ 
अन्यकालपरिहार्यमजस्रं तवयेन विदधे द्वयमेव । धृष्टता रहसि भर्तृषु ताभिर्निर्दयत्वमितरैरबलासु ।। ७१ ॥ 
तद् द्वयेन द्वयं विदधे कृतम् । केन द्वयेन किं वा द्वयमित्याह-ताभिरव लाभिरेकान्ते कान्तेषु धृष्टता वैयात्यमितरैर्भर्तृभिस्तासु निर्दयत्वम् । कीदक् द्वयम् , अजस्त्रं सर्वदैव सुरतादन्यस्मिन् काले परिहार्य वय॑म् । नहि व्यापा. रान्तरे नार्यों निर्लजत्वेन वर्तन्ते । ते वा तासु नैघृण्येन , यतस्ता अबलाः । सुरते तु निर्लज्जत्वं शस्तम् । उक्तम् च-"अन्यदा भूषणं पुंसः शमः” इत्या दि ॥ ७१ ॥ बाहुपीडनकचग्रहणाभ्यामाहतेन नखदन्तनिपातैः । बोधितस्तनुशयस्तरुणीनामुन्मिमील विशदं विषमेषुः ॥७२॥ 
विषमेषुः पञ्चशरो युवतीनाममीभिर्भावैर्बोधित उद्दीपितः सन् विशदं स्प एमुन्मिमील प्रससार जजागार । केन बोधित इत्याह-भुजाश्लेषेण , केशाकर्ष णन चाहतेनाष्टविधताडनेन , नखदन्तनिपातैः करजदशनकृतैः । कीदक काम इति बोधहेतुमाह-तनौ शेते इति तनुशयस्ताला तरुणीनां तनौ यतः शयितो अनुद्दीपितो मन्द इत्यर्थः । यः किल विषमेषुः कुपितेन्द्रियसंनिपातक्षुब्धः क्व चित्सुप्तः स बाहुपीडनकेशग्रहणादिभिर्बोधितः सन् उन्मालति । तथा च चर काचार्यः-" अञ्जनान्यवपीचुश्च धूमः प्रधमनानि च । सूचिभिस्तोदनं तत्र श स्पीडा नखान्तरे ॥ लम्बनं केशलोम्नां च दन्तैर्दशनमेव च । आत्मगुप्तावघर्ष श्व हितस्तस्यावबोधने” इति ॥ ७२ ॥ कान्तया सपदि कोऽप्युपगूढः प्रौढपाणिरपनेतुमियेष । संहतस्तनतिरस्कृतदृष्टिभ्रष्टमेव न दुगूलमपश्यत् ॥ ७३ ॥ ___ अन्यः कश्चित् प्रिययालिङ्गितः सन् अधोवासो लोलकरत्वाद्धर्तुमैच्छत् । स च तद्भूमौ भ्रष्टं नैवादर्शत्, यतो निर्विवरपयोधरान्तरीकृतदर्शनः । यदि ह्य द्रक्ष्यन्नवाहरिष्यत् । वासःपातस्य प्रियसम्पर्क एव कारणम् ॥ ७३ ॥ अाहतं कुचतटेन तरुण्याः साधु सोढममुनेति पपात । त्रुट्यतः प्रियतमोरसि हारात पुष्पवृष्टिरिव मौक्तिकवर्षः ॥ ७४॥ 
- 
- 
- 
- 
१४० 
शिशुपालवधम् । 
[१० स० युवत्याः सुरतव्यापारेण च्छिद्यमानान्मुक्ताकलापात् कान्तवक्षसि मुक्तानि करः पपाताभ्रश्यदिति पुरुषायतोक्तिः । पुष्पवृष्टिरिव । कुसुमवृष्टिपाते कारण माह-अमुना वक्षसा कुचतटेन स्तनस्थलेन तत्कर्तृकं यदाहतं ताडितं तत् साधु सोढमुपोढमित्यतो हेतोः । यः किल रणे प्रहारान् सहते तस्य खात्पुष्पवृष्टिः पतति । आहतमिति "नपुंसके भावे क्तः" । वर्षशब्दोऽर्धर्चादिः ॥ ७४ ॥ सीत्कृतानि मणितं करुणोक्तिः स्निग्धमुक्तमलमर्थवचांसि । हासभूषणरवाश्च रमण्या कामसूत्रपदतामुपजग्मुः ॥ ७५ ॥ 
एतानि वस्तूनि कामस्य सूत्रपदतां सूत्रस्थानीयतां जग्मुः । कामस्य सू. चितत्वात्सूचना सूत्रम् । कानीत्याह-सीत्कृतानि सीत्कारः, मणितं हिक्कारणितं वा मारुतं वा, करुणोक्तिः-त्रायस्व मा वधीरिति दीनभाषितं , स्निग्धमुक्तं त्वं मे प्रेयांस्त्वं मे प्राणनाथ इत्यादिप्रियवचनम् , अलमर्थवचांसि वारणार्थानि पदानि मा बाधिष्ठा निवर्तस्वेदानीमित्यादीनि , हासः स्मितं , भूषणरवा रशनानूपुरशि जितानि । एतानि च श्रुत्वा ज्ञायते महदत्र रतिचक्रं प्रवृत्तमिति कामसूत्रपद तामुपजग्मुः ॥ ७५ ॥ उद्धतैर्निभृतमेकमनेकैश्छेदवन्मृगदृशामविरामैः । श्रूयते स्म मणितं कलकाञ्चीनूपुरध्वनिभिरक्षतमेव ॥७६॥ 
हरिणाक्षीणां मणितं मधुररशनामञ्जीररणितैरनन्तरितमेव कान्तैरश्रावि आकर्णितम् , तद्गतचित्तत्वादेव तदावर्जयामासेत्यर्थः । कदाचिदुत्तारमनेकमवि च्छिन्नं च भवेत् । भूषणध्वनयस्तु विपरीता इत्याह-कीदशैर्ध्वनिभिरुद्धतैस्तारै रनेकैः ससहायैर्बहुत्वादाबन्ध्यानामविरामैरच्छिन्नैः । मणितं तु कीदृशं , निभृत मृदु एकमसहायं छेदवत् खण्डं सविरामम् , अतोऽन्योऽपि निभृतो विनीत एको ऽप्यनेकैर्वाचाले (राक्षिप्तो ? रक्षतो) तिरस्कृत इव श्रूयते संसत्सु कीर्त्यते । अनेकरित्येकशेषेण बहुवचनम । यथा “प्रवृत्तिभेदे प्रयोजकं चित्तमेकमनेकेषा" पातजल । यथा च-"कथं न्वमी सन्ततमस्य सायका भवन्त्यनेके जल 
व हात भारवेः (१४-६१)। यथाच_ शैशवोचितानि तान्यनेकानि चपलान्याचरन्” इति बाणस्य ॥ ७६ ॥ इदृशस्य भवतः कथमेतल्लाघवं मुहुरितीव रतेषु । क्षिप्तमायतमदर्शयदु काश्चिदाम जघनस्य महत्त्वम् ॥७७ ।। 
१० स०] 
संदेहविषौषधिव्याख्योपेतम् । 
१४१ __ काञ्चिदाम रशनाकलापो जघनस्य महत्त्वं प्रथिमानमदर्शयत् शापितवदिव । यत उर्ध्या क्षिप्तं सरभसप्रयोगवशाभूमौ निरस्तं, तथायतं महाभोगम् अतश्चा बनौ दृष्टा एतावदेव जघनमिति कथमिवादर्शयत् इतीवानेनैव प्रकारेण । य ए वेतिशब्देन प्रकारो विवक्षितस्तमाह-ईदृशस्येत्यादि । ईदृशस्येत्यभिनयनिर्देशः । यत् त्वमीदशं महाप्रमाणं तस्य तव कथमेतत् सुरतेषु निधुवनप्रयोगेषु मुहु मुहुर्लाघवं चातुर्य , यद्वयमुळें क्षिप्तानि । लाघववशाद्धि रते भूषणानि भूमौ पतन्ति । कथमिति विरोधे । यत् किल महत् तत्कथं लघु भवेत् । उत्प्रेक्षा विरोधसङ्करोऽयमलङ्कारः ॥ ७७ ॥ प्राप्यते स्म गतचित्रकचित्रैश्चित्रमानखलक्ष्म कपोलैः । दधिरे च रभसच्युतपुष्पाः खेदबिन्दुकुसुमान्यलकान्ताः ॥७८ ॥ 
कपोलैर्गण्डफलकैः रभसवशाद्गतचित्रकचित्रैर्नष्टतिलकालेख्यैरपि रमणकर जाङ्कमेव चिह्न प्रापि । तथालकान्ता राभस्यपतितमाल्या अपि स्वेदबिन्दूनेव कुसुमानि दधिरे दधुः । यद्यपि रतसंभ्रमात् कपोलेषु चित्रकान्युत्सृष्टानि, अलकेभ्यश्च पुष्पाणि भ्रष्टानि तथापि नखपदानां स्वेदबिन्दूनां च तिलककुसु मरूपत्वमभूदिति वाक्यार्थः । दधिरे इति धृङः कर्तरि ॥ ७८ ॥ यद्यदेव रुरुचे रुचितेभ्यः सुभ्रुवो रहसि तत्तदकुर्वन् । 
आनुकूलिकतया हि नराणामाक्षिपन्ति हृदयानि रमण्यः ॥७६ ॥ 
इष्टेभ्यो यद्यद्वस्तु रुरुचेऽभिलाषमजनयत् तत्तदेव रहसि रमण्यश्चक्रुः । ननु यत् तेषां रुचितं तत् तासां त्रपाकरं तत् कथं तदेव व्यधुरित्याह-य स्मान्नार्यो नराणामनुकूलचरणेनैव मनांस्यपहरन्ति आवर्जयन्ति , अतस्तत्तदकु वन् । यद्यदिति कर्तृपदम् । रुरुचे इति कर्तरि रुचितेभ्य इति “रुच्यर्थानां प्री यमाण” इति संप्रदानसंज्ञा । अनुकूलं वर्तते आनुकूलिकः । रमयन्तीति रमण्यः । "कृत्यल्युटो बहुलम्" । अकुर्वन्निति लङ् ॥ ७६ ॥ प्राप्य मन्मथमदादतिभूमि दुर्वहस्तनभराः सुरतस्य । शश्रमुः श्रमजलार्द्रललाटश्लिष्टकेशमसितायतकेश्यः ॥८॥ 
असिता नीला आयता दीर्घाः केशाः कचा यासां ता असितायतकेश्यः शश्रमुः श्रान्ताः । कुतो मन्मथात् मदाच्च । सुरतस्यातिभूमि प्रकर्ष प्राप्य 
1 'ध्रुः' ग. पाठः । २ 'च' क. ख. पाठः । 
૪ર 
शिशुपालवधम् । 
[१० स० यतो दुर्वहस्तनभराः । कथं शश्रमुः । श्रमजलेनाद्रं यत् ललाटं तत्र लग्नाः केशा यत्र । योऽपि भारं गृहीत्वातिभूमिं प्राप्नोति सोऽवश्यमेव श्राम्यति ॥८॥ सङ्गताभिरुचितैश्चलितापि' प्रागमुच्यत चिरेण सखीव । भूय एव समगंस्त रतान्ते हीर्वधूभिरसहा विरहस्य ॥८१॥ _सुरतान्ते निधुवनसमाप्तौ वीर्लज्जा समगस्त सङ्गता, कार्यान्ते स्वां प्र कृतिमापद्यन्तेत्यर्थः । कीदृशी हीः, अभिरुचितैर्वल्लभैः प्राक् सुरतारम्भकाले च' लितापासिता त्याजितापि या ताभिश्चिरेणामुच्यत त्यक्ता । यतः सङ्गता नित्य स्था सहजा । यदि त्यक्ता किमिति भूयोऽपि समागतेत्याह-यतो विरहस्या सहा वधूभिः साकं विरहं सोढुं न शक्नोति अत एव सखीव वयस्यातुल्या । सा किल रिरंसया प्रियैश्चलितापि सङ्गतत्वात् नारीभिः क्लेशा त्यज्यते । रत. समाप्तौ च विरहासहा असहत्वात्पुनरप्यायाति । चलितेति क्तः । अमुच्य तेति कर्मणि । समगंस्तेति लुङ् “समो गम्युच्छिभ्या" मित्यात्मनेपदम् । च्लेः सिच् । “वा गमः” कित्त्वविकल्पः । “मोऽनुस्वारः”। सहते इति सहा ॥८१॥ प्रेक्षणीयकमिव क्षणमासन् हीतभङ्गुरविलोचनपाताः । संभ्रमद्रुतगृहीतदुगूलच्छाद्यमानवपुषः सुरतान्ताः ॥८२॥ 
निधुवनावसानानि प्रेक्षणीयकमिवासन् नाट्यमिव समपद्यन्त । कीदृशा इति कारणमाह-ह्रीताः सलज्जा अत एव च भङ्गुरा विच्छिन्ना विलोचनपाता दृष्टि निक्षेपा यत्र, तथा संभ्रमेण भयेन द्रुतं त्वरितं गृहीतं यद् दुगूलं जघनाम्बरं तेन च्छाद्यमानं वपुर्येषु । प्रेक्षणीयकेऽपि ह्रीतभङ्गुराः कटाक्षा भवन्ति । दुगू लेन जवनिकयान्तरितानि वधूवपूंषि भवन्ति । प्रेक्ष्यते इति प्रेक्षणीयकम् । “त व्यत्तव्यानीयरः” । ततः संज्ञायां कन् । आसन्निति अस्तेर्लङ् ॥ ८२ ॥ 
अप्रभूतमतनीयसि तन्वी काञ्चिधाम्नि पिहितैकतमोरूः । सोममाकुलकरा विचकर्ष कान्तपल्लवमभीष्टतमेन ।। ८३ ॥ 
काचित् तन्वी क्षौमं दुगूलं विचकर्षाजहार | यतः कान्तेन क्रान्तपल्लव माकृष्टान्तम् अत एवातनीयसि विशाले काश्चिधानि जघनेऽप्रभूतमपर्याप्तम् । की दृशी क्रान्तपल्लवत्वात् पिहित आच्छादित एकतम ऊर्यस्याः यया वा । अत 
१ 'चालिता या' ख. पाठः । २ 'चा' ख. पाठः । २ 
। ख. पाठः । २ 'चा' ख. पाठः । ३ 'निस्त्यका' ख. पाठः । ४ 'शे' ग. पाठः । ५ 'रो' ख. पाठः । 
१० स०] 
संदेहविषौषधिव्याख्योपेतम् । 
१४३ एव विकर्षणम् । तथा'कर्षवशादाकुलौ चञ्चलौ करौ यस्याः साकुलकरा॥३॥ मृष्टचन्दनविशेषकभक्तिभ्रष्टभूषणकदर्थितमाल्यः । सापराध इव मण्डनमासीदात्मनैव सुदृशामुपभोगः ॥ ४ ॥ 
सुदृशां मनोशचक्षुषामुपभोगः सुरतसंमर्द एवंविधोऽप्यात्मनैव स्वयमेव मण्डनमासीत् भूषणं बभूव । कीदृशो मृष्टमुत्पुंसितं चन्दनं समालम्भनं वि शेषकभक्तिश्च तिलकविच्छित्तिर्येन यत्र वा, तथा भ्रष्टानि भूषणानि यत्र स भ्रष्टभूषणः, कदर्थितानि मृदितानि माल्यानि येन स कदर्थितमाल्यः । ततो विशेषणसमासः । एवंविधोऽपि संभोगस्ता अभूषयत् । उपभुक्ता हि रमण्यो रम्यतरा भवन्ति । उत्प्रेक्ष्यते-सापराध इव मृष्टचन्दनादित्वात् कृतागा इवालां स्वयं मण्डनमासीत् । यः किल भृत्यो भृत्यान्तरापासनया सापराधः स तत् कार्य स्वयं करोति । कदार्थत इति कुत्सितोऽर्थः कदर्थः “कोः कत्तत्पुरुषेऽचि" ॥ ८४ ॥ योषितः पतितकाचनकाचौ मोहनातिरभसेन नितम्बे । मेखलेव परितः स्म विचित्रा राजते नवनखक्षतलक्ष्मीः ॥८॥ ____ कस्याश्चित् नार्याः समन्ताद्या श्रोण्यां प्रत्यग्रकरजव्रणश्रीः सा रशनेव रें जे । कीदृशे नितम्बे सुरतदर्पण भ्रष्टकनकरशने, अतश्च मनोहरकररुहपदमा लैव रशनास्थानीयाभवदिति वाक्यार्थः ॥ ८५ ॥ भातु नाम सुदृशां दशनाङ्कः पाटलो धवलगण्डतलेषु । दन्तवाससि समानगुणश्रीः संमुखोऽपि परभागमवाप ॥८६॥ 
इह कामिभिः कान्तानां गण्डेषु प्रोष्टेषु च दत्तानि दन्तपदान्यतितरां विरा जन्ते , तत्र कविर्विचारयति-रम्याक्षीणां पाण्डुगण्डपृष्ठेषु दशनाङ्कः प्रवालमणि संज्ञो दन्तव्रणलक्ष्म भातु नाम सत्यं राजताम् । नैवाश्चर्यमभ्युपगतमेतदस्माभि रित्यर्थः । यतः स पाटलो लोहितः तेषु च धवलेषु, पाण्डुरेषु भिन्नौ वर्णाव वश्यमेव शोभते । इदं त्वतिचित्रं यदसौ बिन्दुर्दन्तवाससि दशनच्छदेऽधरे प रभागमवाप शोभातिशयं लेभे । कस्मादाश्चर्यमित्याह-यतोऽसौ समानगुणश्रीः समाना अभिन्ना गुणा यस्य लौहित्यस्य धर्मस्य श्रीः कान्तिर्यस्य स तथो १ 'तथाकुलौ विकर्पवशात् सकम्पौ करौ' ग. पाठः । 
१४४ 
शिशुपालवधम् । 
[१० स० तः । तुल्यौ न वर्णों तथा भातः । कथं ताराजदिति चेत् प्रत्यग्रत्वेनैव रम्य त्वोपलब्धेः । अन्यञ्च कीदृशौऽसौ संमुखोऽभिमुखो मध्यरखादेशस्थ इत्यर्थः । विरुद्धं चैतत् यः किल संमुखः स कथं परमागमवाप्नुयात् , अविरोधस्तु पर भागस्य शोभार्थत्वात् । अपिर्विस्मयपूर्वके विरोधे । नामशब्दोऽभ्युपगमे प्राका श्ये वा । भात्विति प्राप्तकाले लोट् । समानया गुणश्रिया संमुखः स्पर्धांति एकपदपाठे विग्रहः ॥ ८६ ॥ सुध्रुवामधिपयोधरपीठं पीडनैस्त्रुटितवत्यपि पत्युः । मुक्तमौक्तिकतनुर्गुणशेषा हारयष्टिर भवद्गुरुरेव ॥ ८७ ॥ 
योषाणां मुक्तालता गुरुरेवाभवत् । कदाचित् स्थूलमुक्तायुक्ता स्यादित्या ह-मुक्तमौक्तिकतनुरिति । मुक्तमौक्तिका भ्रष्टमुक्ताफला तनुर्देहो यस्याः सा । अथवा मुक्तमौक्तिका भ्रष्टमुक्ताफला चासौ तनुश्च छिन्नमौक्तिकत्वात् तन्वीत्य र्थः । अत एव गुणशेषा तन्तुमात्रमयी । कथं मुक्तमौक्तिकतनुरित्याह-यतस्त्रु टितवती । कथं छिन्नेत्याह-भर्तुः पीडनैराश्लेषैः । क्व त्रुटितेत्याह-अधिपयोध रपीठं स्तनपृष्ठे । अपिर्विरोधे । या किल तन्वी सा कथं गुरुर्भवेत् , अथ च गुरुगौरवयुक्ता श्लाघनीयाभवत् । कान्तेन त्रुटितत्वादित्यविरोधः । अन्योऽ पि कश्चित् निविडत्वात् तनुरपि सगुणत्वाद् गुरुरेव भवति । त्रुट्यति स्म त्रु टितवती । क्तवतुः ॥ ८७ ॥ विश्रमार्थमुपगूढमजस्रं यत्प्रियैः प्रथमरत्यवसाने । 
योषितामुदितमन्मथमादौ तद् द्वितीयसुरतस्य बभूव ॥८८॥ 
। इह रात्रिमध्ये ऽनेकशो निधुवनमासेव्यते , तत्रादावन्ते चालिङ्गनचुम्बने क्रियेते इति स्थितिः, तत्र कविराह-प्रथमरत्यवसाने आद्यसुरतान्ते विश्रमार्थ 'यत् प्रियैर्वल्लभैः कर्तृभिरजस्रमसकृत् नारीणामुपगूढमालिङ्गनं तदेव द्वितीयसु रतस्य काकाक्षिन्यायेनादावभूत् । अथ किमिति प्रथमसुरतसमनन्तरमेव सुर तान्तरमारम्भि, यावता विश्रमार्थमित्युक्तमित्याह-उदित उत्पन्नो मन्मथः का मो यत्र तदुदितमन्मथमुपगूढम् । एतदुक्तं भवति–विश्रमेच्छया रतान्ते यदा श्लेषि तावत् तेनवाश्लेषेण भूयो रिरंसाजनि', इति तदेवालिङ्गनमुभयार्थ जात म् । विश्रमेति "नोदात्तोपदेशस्य मान्तस्यानाचमे" रिति वृद्धिप्रतिषेधः । उप गूढमिति भावे क्लः । प्रियैरिति कर्तरि तृतीया ॥ ८८ ॥ 
१० स०] 
संदेहविषौषधिव्याख्योपेतम् । आस्तृतेऽभिनवपल्लवपुष्पैरप्यनारतरताभिरताभ्यः । दीयते स्म शयितुं शयनीये न क्षणः क्षणदयापि वधूभ्यः ॥८६॥ 
___ कामिनीनां क्षणदयापि राज्यापि शयनीये निद्रातुं क्षणोऽवसरो न दीयते म न दत्तः । क्षणं व्यापारान्तरनिवृत्तिं ददातीति क्षणदा रात्रिः। दिने हि सर्व एव कार्यासक्तः । यदि क्षणदा सा कथं क्षणं नादादित्याह-अनारतमविच्छि नं यद्रतं तत्राभिरताभ्यः सक्ताभ्यः । कीदृशे तल्पे इति सक्तावपि कारणमाह प्रत्यग्रकिसलयकुसुमैरास्तृते च्छादिते । रम्यैर्हि पदाथैः काम उद्दीप्यते । प्रथ मोऽपिशब्दो विस्मयमभिदधत् निशागमनकारणसामग्री प्रतिपादयति । अभिन वपल्लवपुष्पैरप्यास्तृते निर्मिते हि शयने निद्रा नायाति । द्वितीयस्तु विरोधे ॥ ८६ ॥ योषितामतितरां नखलूनं गात्रमुज्ज्वलतया न खलूनम् । क्षोभमाशु हृदयं नयदूनां रागवृद्धिभकरोन्न यदूनाम् ॥१०॥ 
__ अङ्गनानां वपुर्यदूनां वृष्णीनां रागवृद्धिमूनां नाकरोत्, रताभिलाषं खल्पं न व्यधात् अपितु बढेव । यत उज्ज्वलतया रामणीयकेण' न खलु ऊनं खण्डं, मनोहरं यत इत्यर्थः । तथातितरामतिशयेन नखलूनं करजक्षतमत एव यदूनां हृदयमाशु प्रागेव क्षोभमाकुलत्वं नयत् प्रापयत् । अत एव च रागवृद्धिजन कत्वम् । सर्गेऽत्र स्वागता वृत्तम् ॥ १० ॥ 
इति मदमदनाभ्यां रागिणः स्पष्टरागा 
ननवरतरतश्रीसङ्गिनस्तानवेक्ष्य । अभजत परिवृत्तिं साथ पर्यस्तहस्ता 
रजनिरवनतेन्दुर्लज्जयाधोमुखीव ॥ ११ ॥ 
इति श्रीमाघभट्टविरचिते शिशुपालवधकाव्ये सुरतवर्णनं नाम दशमः 
सर्गः ॥ १० ॥ 
१ 'न न' क. ग. पाठः । 
शिशुपालवधम् । 
[१० स० अथानन्तरं रजनिर्निशा परिवृत्ति विपर्ययमभजत दिनरूपेण परिणनामे त्यर्थः । कीदृशी रजनिः, पर्यस्तः पतितः प्रेरितो हस्तो नक्षत्रं यत्र । हस्तो हि 
सदास्तमेति । तथा अवनतेन्दुर्लम्बमानचन्द्रा । उत्प्रेक्ष्यते-रागिणः कामिनो मिथुनानि एवंविधान् वीक्ष्य लजयाधोमुखीव नम्रमुखीव । कीदृशानित्युक्तप्र कारेण यौ मदमदनौ क्षीबत्वमन्मथौ ताभ्यां स्पष्टरागान् प्रकटीकृतप्रीतीन् । क्षीबतया हि स्नेहाविर्भावो भवति कामेन च । अत एवानवरतमविच्छेदेन या रतश्रीः सम्भोगलक्ष्मीस्तत्र सक्लान् । या किल नायिका स्पष्टरागं रतलालसं च नायकं पश्यति सा तस्मिन् चुम्बनाभ्युद्यते लज्जयाधोमुखी स्त्रंसमानकरा च भवति । इन्दोर्मुखमुपमानम् , रजन्यास्तु नायिका प्रतीयते । उत्प्रेक्षासङ्कराल कारः । मालिनी वृत्तमितिभद्रम् ॥ ६१ ॥ 
इति श्रीमहामहोपाध्यायवर्य-आनन्ददेवायनि-श्रीवल्लभदेवाचार्यविर चितायां माघकाव्यसारटीकायां संदेहविषौषध्याख्यायां 
सुरतवर्णनं नाम दशमः सर्गः 
॥ १० ॥ 
समाप्तमिदं पूर्वार्धम् 
शिशुपालवधम् । 
माघभद्दविरचितम् । 
-pcom@o 
संदेहविषौषध्याख्यया व्याख्ययोपेतम् । 
एकादशः सर्गः । 
wingarpan> श्रुतिसमधिकमुच्चैः पञ्चमं पीडयन्तः 
सततमृषभहीनं भिन्नकीकृत्य षड्जम् । अभिजगदुरकाकिश्रावकस्निग्धकण्ठाः 
परिणतिमिति रात्रेर्मागधा माधवाय ॥ १ ॥ 
अथ भगवतो विष्णोर्मागधा नग्नाचार्या इति वक्ष्यमाणेन प्रकारेण रात्रे परिणति निशाविपर्ययमभिजगदुः पेठुः । कथमुच्चैस्तारम् । किं कृत्वा षड्ज षड्जग्रामं भिन्नकीकृत्य भिन्नरूपतां प्रापय्य, भिन्नषड्जं कृत्वेत्यर्थः । कीदृशा वन्दिन इति भिन्नषड्जस्वरूपमाह-पञ्चमं स्वरं पीडयन्तो वर्जयन्तः । कीदर्श श्रुत्या ध्वनिविशेषेण समधिकं बहुलं, चतुःश्रुतिकमित्यर्थः । आधिक्यं तु मध्यमग्रामापेक्षया तत्र हि असो त्रिश्रुतिकः षड्जे तु चतुःश्रुतिकः, एतच्च पूर्वमेव दर्शितम् । कीदृशं षड्ज सततं सदैव ऋषभस्वरेण हीनं वर्जितम् । श्रोडवितो ह्यसौ याष्टीकादिभिरिष्यते । सततग्रहणेन लक्ष्यानुरोधात् कदाचि त् पञ्चमस्वरस्य सद्भावः सूच्यते सततमृषभेण हीनं, पञ्चमस्तु कदाचिद्भवे देवेत्यर्थः । यदा चैवं तदा पञ्चमं पीडयन्तो मन्दमुच्चारयन्त इत्यर्थः । कीद शास्ते अकाकी गेयदोषवर्जितः श्रावकः संवाही विपुलः स्निग्धोऽरूक्षः कण्ठो गलो येषां तेऽकाकिश्रावकस्निग्धकण्ठाः । मागधविशेषणत्वे त्वकाकीत्यस्य 
शिशुपालवधम् । 
[११ स० विशेषणसमासः । भिन्नमेव भिन्नकम् “अनत्यन्तगतौ क्ला"दिति कन् । अभि नकं भिन्नकं कृत्वा भिन्नकीकृत्य "अभूततद्भावे च्विः” ऊर्यादि-च्चिडाचश्च" कुगतिप्रादयः, समासेऽनपूर्वे क्त्वो ल्यप् , अस्य च्वौ” । एवमन्यत्र । श्रावयतीति श्रावकः । परिणतिर्दिनरूपेण धर्मान्तरापत्तिः । माधवायेति"क्रि याग्रहणमपि कर्तव्य"मिति संप्रदानसंज्ञा । मालिनी वृत्तम् । “वसुमुनिविर तिश्चेन्मालिनी नौ मयौ यः” ॥ १ ॥ 
अभिजगदुरिति यदुक्तं तदेवाह 
रतिरभसविलासाभ्यासतान्तं न याव 
न्नयनयुगममीलीत्तावदेवाहतोऽसौ । रजनिविरतिशंसी कामिनीनां भविष्य 
द्विरहविहितनिद्राभङ्गमुच्चैर्मृदङ्गः ॥ २ ॥ यावन्नयनयुगं नामीलीन्न निमिषितं तावदेवासौ मृदङ्गः पटहस्ताडितः । कीदृङ् नेत्रयुग्ममिति निमीलने कारणमाह-रते निधुवने रभसेनौत्सुक्येन विलासो व्यापारस्तस्य योऽभ्यासो भूयोभूयःकरणं तेन तान्तं खिन्नम् । कीदृङ् मृदङ्गः रजनिविरतिशंसी निशावसानसूचकः । प्रभाते हि तूर्य वाद्यते । कथमाहतः कामिनीनां भाविना विरहेण विहितो निद्राभङ्गः स्वापनाशो येन । नहि चिन्तया निद्रायाति , रतमासेव्य श्रान्ताः कामिनो यावदक्षि स्थगयन्ति तावदेवालोकीभू तमिति वाक्यार्थः । अमीलीदिति लुङ् । अमीलदिति पाठे लङ् । उच्चैबेगेन ॥२॥ 
स्फुटतरमुपरिष्टादल्पमूर्तेधुवस्य 
स्फुरति सुरमुनीनां मण्डलं व्यस्तमेतत् । शकटमिव महीयः शैशवे शापाणे 
श्वपलचरणकाब्जप्रेरणोत्तुङ्गिताग्रम् ॥ ३ ॥ एतत् सुरमुनीनां सप्तर्षीणां मण्डलं वलयं ध्रुवस्यौत्तानपादेरुपरि स्फुटतरम तिप्रकट स्फुरति द्योतते । ध्रुवो हि सर्व ताराचकं वहति । कीदृशस्य ध्रुवस्य अल्प मूर्तस्तनुतनोर्दुर्बलस्य । मण्डलं कीदृशं व्यस्तं व्यस्तृतम्, व्यासो हि विस्तारः अत 
११ स०] 
संदेहविषौषधिव्याख्योपेतम् । एव स्फुटतरं स्फुरणम् । केचित्तु व्यस्तं पश्चिमादालम्बमानमित्याहुः । कस्योपरि को यथा स्फुरतीत्याह-अल्पमूर्तेर्वालस्य शङ्गपाणेर्हरेरुपरिष्टाच्छकटमनो यथा पुस्फोर । कीदृशं महीयो बृहत् , तथा व्यस्तं परिवृत्तम् । यतश्चपलेन कम्प्रेण चरणकाजेन पादपद्मेन यत्प्रेरणं क्षेपस्तेनोत्तुङ्गितमूर्वीकृतमग्रं पूर्वभागो यस्य तत्तथोक्तम् । देवर्षिमण्डलस्य शकटमुपमानं, भ्रवस्य हरिः । चरतीति चरणः । "चलनशब्दार्थादकर्मकायुच्” । ततोऽल्पे कप् । शकटशब्दस्त्रिलिङ्गः ॥ ३॥ 
प्रहरकमपनीय स्वं निदिद्रासतोच्चैः 
प्रतिपदमुपहूतः केनचिजागृहीति । मुहुरविशदवर्णा निद्रया शून्यशून्यां 
दददपि खलु वाचं वुध्यते नो मनुष्यः ॥ ४ ॥ कश्चित् स्थानवारिकः पुनःपुनर्गिरं दददपि नैव बुध्यते न विनिद्राति । कीदृशोऽसाविति वाग्दाने कारणमाह-केनचिदन्येन जागरकेण खं प्रहरकं याम मपनीय जागरित्वा निदिदासता सुषुप्सता सता प्रतिपदं नामग्राहमुच्चैरुपहूतः शब्दितः । किमर्थ जागृहीति । मयात्मीयः प्रहरोऽतिवाहितः, आगच्छ रे माणवक त्वमपि स्वकीयं प्रहरमतिवाहयेत्येतदर्थम् । वारैहीश्वरगृहेषु नरा जाग्रति , अतश्च सोऽयमागतोऽस्मीत्यादि ब्रुवन्नपि नैव बुध्यते । कीदृशीं वाचं निद्रयाविशदवर्णामव्यक्ताक्षराम् , अत एव शून्यशून्यां निरभिधेयप्रायामलक्षिता 
मित्यर्थः । प्रहरशब्दः पचाद्यजन्तो घप्रत्ययान्तो वा, ततः कप् । यदि वा“कृ आदिभ्यः संज्ञायां वुञ्” । निद्रातुमिच्छति निदिद्रासति । पदमत्र नाम तदन तिक्रमेण प्रतिपदं नामग्राहमित्यर्थः । शून्यशून्यामिति प्रकारे द्वित्वम् । खलुर्वि स्मये ॥ ४ ॥ 
विपुलतरनितम्बाभोगरुद्धे रमण्याः 
शयितुमनधिगच्छञ्जीवितेशोऽवकाशम् । रतिपरिचयनश्यन्नद्रतन्द्रः कथञ्चि 
द्गमयति शयनीये शर्वरी किं करोतु ॥ ५ ॥ १ 'केशवस्य'ग. पाठः। २ 'चलतीतिचलनश्चरणः' क. ख. ग. पाठः। 
शिशुपालवधम् । 
[११ स० औा कश्चित् कामी शय्यायामेव कथञ्चित् क्षपां गमयति नैव शेते इत्यर्थः । यतो निद्रार्थ स्थानमवकाशमनाप्नुवन् । कुत इत्याह-नितम्विन्याः सम्बन्धिना विश ङ्कटकटीतटविस्तारेण यतस्तल्पे व्याप्ते, स च निधुवनाभ्यासवशान्नश्यन्द्रतन्द्रो व्यपगतस्त्रापालस्यः । अतश्चैवमापतिते किमसौ वराकस्तपस्वी करोतु, जागर्या तो विना नैवास्योपायान्तरं विद्यते इत्यर्थः । अवकाशशब्दो घजन्तः । “कृद भिहितो भावो द्रव्यवद्भवति क्रियावच्चे"ति क्रियार्थतेति । शयितुमिति तुमुनुत्प त्तिः । एवमन्यत्र । निद्रात आगता नैद्री । तन्द्राशब्द अकारान्तोऽप्यस्ति । करो त्विति विधौ प्राप्तकाले वा लोट् । यथा “किं ददातु किमश्नातु भर्तव्यभरणा कुलः । उपारमति नाप्तेऽपि त्रिजगत्त्रयमात्रके" ॥ इति ॥ ५ ॥ 
क्षणशयितविबुद्धाः कल्पयन्तः प्रयोगा 
नुदधिमहति राज्ये काव्यवद् दुर्विगाहे । यो गहनमपररात्रप्राप्तबुद्धिप्रसादाः 
कवय इव महीपाश्चिन्तयन्त्यर्थजातम् ॥ ६ ॥ राजानोऽर्थजातं कार्य धनं वाधुना चिन्तयन्ति अालोचयन्ति । कीदृशाः पूर्व क्षणं मनाक् शयिताः सुप्तास्ततो विबुद्धा उन्निद्रास्तथा प्रयोगान् सामादीन् कल्पयन्तो विमृशन्तः । क्व राज्ये राष्ट्र, कीशि उदधिमहति अब्धाविव विपुले, अत एव दुर्विगाहे कृच्छ्रप्राप्येऽतिविषमे । कस्मिन्निव दुर्विगाहेऽतिविषमे इत्या ह-काव्ये इव काव्यवत् । काव्यं ह्युदधिमहद् दुर्विगाहं च । नृपाः कीदृशाः अपररात्रे क्षपान्ते प्राप्तो बुद्धेः प्रसादो नैर्मल्यं पाटचं च यैः । अत एव तदर्थ जातालोचनमतश्च तद्हनं दुर्विज्ञानम् । क इव चिन्तयन्तीत्याह-कवय इवेति । यथा याममात्रं शयित्वा विबुद्धाः प्राप्तप्रज्ञापाटवाः पश्चाद्रात्रे कवयो दुर्विगाहे महाकाव्ये प्रयोगान् विशेषलक्षणान्वितान् शब्दान् कल्पयन्तो गहनमविरुद्धमर्थजातं चिन्तयन्ति , एवं नृपा राज्यमिति वाक्यार्थः । काव्यस्य च पश्चाद्रात्रः प्रायशः कालः । तथा च मेधाविरुद्धः “आस्थाय योगं प्रविबुद्धचेता जघन्यरात्रेष्वपनी तनिद्रः । संधाय पूर्व मनसार्थमिष्टं नित्यं क्रियायां प्रयतेत सेति (?)" ॥शयित इति “निष्ठा शीङि"ति कित्त्वाभावः । ततः “पूर्वकाले"ति विबुद्धशब्देन सह 
१ 'एन' क. ख. ग. पाठः । 
११ स०] 
संदेहविषौषधिव्याख्योपेतम् । समासः । प्रयुज्यन्ते इति प्रयोगाः शब्दाः सामादयश्च । रात्रेरपरो भागोऽपर रात्रः । “पूर्वापराधरोत्तर"मिति समासः । “अहःसर्वैकदेश" इति अच्समा सान्तः । शोभनोऽर्थोऽर्थजातम् । "प्रशंसावचनैश्च" । केचित्तु प्रकारार्थ जा तशब्दमाहुः, अन्ये तु समूहार्थम् ॥ ६ ॥ 
क्षितितटशयनान्तादुत्थितं दानपङ्क 
प्लुतबहलशरीरं शाययत्येष भूयः । मृदुचलदपरान्तोदीरितान्दूनिनादं 
गजपतिमधिरोहः पक्षकव्यत्ययेन ॥ ७ ॥ अधिरोहो निषादी महेभं पक्षकव्यत्ययेन पार्श्वद्वयपरिवर्तनेन भूयः शाय यति स्वापयति । कीदृशं क्षितितटमिव तदाकारेण कृतत्वात् तदेव शयनं शय्या तस्यान्त एकदेशस्तत उत्थितं विबुद्धम् , तथा दानपङ्केन मदकर्दमेन प्लुतं व्याप्तं समग्रं वपुर्यस्य, तथा मृदु चलन्त्यौ ये अपरे खुरगुल्फो तयोर्योऽन्तो भाग स्तेनोदीरितः कृत उत्थापितोऽन्दूनां शृङ्खलानां निनादो ध्वनियंत्र । शाययतीति "अणोऽकर्मकादि"ति परस्मैपदम् । अधिरोहतीत्यधिरोहो हस्तिपकः । पक्षकः पार्श्वम् ॥ ७ ॥ 
द्रुततरकरदक्षाक्षिप्तवैशाखशैले 
दधति दधनि धीरानारवान् वारिणीव । शशिनमिव सुरौघाः सारमुद्धर्तुमेते 
कलशिमुदधिगुर्वी वल्लवा लोडयन्ति ॥ ८ ॥ एते वल्लवा गोपाः कलशिं कुम्भी लोडयन्ति मनन्ति । गर्गरिकास्थस्य दध्नो मथनात् सा विलोडितेत्युच्यते । किमर्थ सारं नवनीतमुद्धर्तुम् । कीदृशीं कलशिमुदधिमिव गुर्वी महतीम् । कदा लोडयन्ति वारिणीव जलबहुले दनि धीरान् मन्थरानारवान् घोषान् बिभ्रति । मन्थरान् सशब्दानित्यर्थः । कीदृशे दनि द्रुततरा गतागतवशादतित्वरिता ये कराः पाणयस्तैर्दक्षं चतुरमाक्षिप्त आकृष्टो वैशाखो मन्थ एव शैलो मन्दराद्भिर्यत्र । के यथा किमुद्धर्तु ममन्थुरित्याह-शशि नमिव यथा वारिणि गम्भीरानारवान्दधति देवपूगाः शिशनमुद्धर्तुमब्धि ममन्थुः 
।। शिशुपालवधम् । 
[११ स० एवं गोपाः सारमादातुं कलशिमिति वाक्यार्थः । कीदृशि वारिणि दुततरैः करैर्दक्षमाक्षिप्तो वैशाखतुल्यः शैलो मन्दराद्रिर्यत्र । वैशाख इति "विशाखाषा ढादण् मन्थदण्डयो रित्यण् । दधनीति विभाषा ङिश्योः” । यथा चानेकेषा मिवानां साफल्यं तथा पूर्वमेवोक्तम् ॥ ८ ॥ 
अनुनयमगृहीत्वा व्याजसुप्ता पराची . 
स्वरमथ कृकवाकोस्तारमाकर्ण्य काले । कथमपि परिवृत्ता निद्रयान्धा किल स्त्री 
मुकुलितनयनैव श्लिष्यति प्राणनाथम् ॥ ६ ॥ काचिद्भामिनी निमीलल्लोचनैव कान्तमालिङ्गति । कीदृशी पूर्व प्रार्थनां तिरस्कृत्य पराची पराङ्मुखी सती व्याजसुप्ता अलीकशयिता । अत्र च मा नित्वं कारणम् । अनन्तरं च काले प्रभातसमये कृकवाकोः कुक्कुटस्य तारं रुतं श्रुत्वा कथमपि मानित्वात् परिवृत्ता संमुखी निद्रावशेन किलान्धा निद्राव्या मोहव्याजेन स्थगिताक्षीव प्रियं परिष्वजते । यदि ह्यसौ व्याजं न कुर्यात् । तत् लाघवं प्राप्नुयात् । यदि च नाश्लिष्येत्तत्सुरताद्वश्चिता स्यादिति निद्रयान्धा किल प्राणेश्वरमाश्लिष्यति । अत्र च मागधमुखेन कविरेव प्रभातस्वरूपवर्णन मेव कुरुते । तेन वन्दिनः कथमेवं दम्पतिव्यवहारं जानते इति न चोद्यम् । पराञ्चतीति पराची । “अञ्चतेश्वोपसंख्यान"मिति ङीप् ॥ ६ ॥ 
गतमनुगतवीणैरेकतां वेणुनादैः 
कलमविकलतालं गाथकै?धहेतोः । असकृदनवगीतं गीतमाकर्णयन्तः । 
सुखमुकुलितनेत्रा यान्ति निद्रां नरेन्द्राः ॥ १० ॥ नृपाः स्वाप भजन्ते निद्रायन्ते इत्यर्थः । कीदशा गीतं गेयमाकर्णयन्तः शृण्वन्तोऽत एव सुखेनाक्लेशेन मुकुलितनेत्रा निमीलितनयना निद्रां प्राप्ता इत्य र्थः । कीदृशं गीतं वेणुनादैर्वशध्वनिभिरेकतामभेदं गतं प्राप्तम् । कीदृशैरनुगत वीणैरनुवर्तितविपञ्चीवाद्यैरेतेन त्रयाणामपि साम्यं प्रतिपाद्यते । तथा कलं मधु 
१ श्राश्लेषेण' क. ख. पाठः । २ 'यथाकालं कलं' ग. पाठः । 
११ स०] 
संदेहविषौषधिव्याख्योपेतम् । रमविकलतालं संपूर्णतालं , तालेनाभ्रष्टमित्यर्थः । गीतमानः कलात्मकः ताल श्चञ्चत्पुटादिकः । अनवगीतमश्रुतपूर्वमनिन्धं वा, बहुकृत्वः श्रुतं दृष्टमवगीतमु दाहृतम् । तथा गाथकैर्गायनोधहेतोर्निद्रामोक्षार्थमसकृद् भूयोभूयो गीतमुच्चारित मिति तन्त्रेण गीतशब्दस्यायमर्थः । यदि वा यत्तच्छब्दावध्याहायौँ । गाथकैर्य द्गीतं तदाकर्णयन्त इत्यर्थः । यदि वा गाथकैर्गाथककर्तृकं गीतं शृण्वन्त इत्य 
र्थः । गायन्तीति गाथकाः । “गः स्थकन्" ॥ १० ॥ 
परिशिथिलितकर्णग्रीवमामीलिताक्षः 
क्षणमयमनुभूय खममूवंजुरेव । रिरसयिषति भूयः शष्पमग्रे विकीर्ण 
पटुतरचपलौष्टप्रस्फुरत्प्रोथमश्वः ॥ ११ ॥ अयमश्वः पुरो निक्षिप्तं शष्पं घासं पुनरपि रिरसयिषति जिघत्सति । किं कृत्वा ऊर्ध्वअरेवोर्ध्वजानुरुपविष्ट एव किश्चित्स्वप्नं निद्रामनुभूय सेवयित्वा । कथं परि शिथिलितमस्तब्धं कर्णग्रीवं यत्र । तथामीलिते अक्षिणी यत्र येन वा । कथं बुभु क्षते पटुतरं चतुरं चपलौ कम्प्रौ श्रोष्ठौ यत्र । प्रस्फुरच्च प्रोथं घोणारन्ध्र यत्र । स्वापः स्वप्नः “स्वपो नङ्" । ऊर्चे जानुनी यस्यासावूर्ध्वक्षुः “ऊर्ध्वाद्विभाषे"ति जानुशब्दस्य इरादेशः । “रस आस्वादनस्नेहनयो"रित्यस्य चौरादिकस्य रिर सयिषतीति रूपम् ॥ ११ ॥ 
उदयमुदितदीप्तिांति यः सङ्गतौ मे 
पतति नवरमिन्दुः सोऽपरामेष गत्वा । मितरुचिरिव सद्यः साभ्यसूयं प्रभेति 
स्फुरति विशदमेषा पूर्वकाष्ठाङ्गनायाः ॥ १२ ॥ एषा पूर्वकाष्ठाङ्गनाया वासवाशायुवत्या विशदं प्रकटं प्रभा स्फुरति कान्तिः प्रसरति । उत्प्रेक्ष्यते-इत्यतो हेतोः साभ्यसूर्य सेयं स्मितरुचिरिव हासच्छवि यथा । तमेव हेतुमाह-योऽयं शशी मे सङ्गतौ अस्मत्संपर्के उदितदीप्तिर्जातकान्तिः सन्नुदयं याति प्राप्नोति स एवैषोऽधुनापरां पश्चिमां प्राप्य नवरं केवलं पतति १ 'मानका' ख. पाठः । २ 'ठं' क. ख. पाठः । 
शिशुपालवधम् । 
[स० ११ भ्रश्यतीति । यदा किल परां नारी प्राप्य नायको भ्रंशमाप्नोति तदा प्रधानना यिका ईर्ष्णया हसति । उदयोदितशब्दाविणो रूपे । नवरशब्दः केवलार्थे देशी पदम् , अत्र तु कविना बलात्प्रयुक्तः ॥ १२ ॥ 
चिररतिपरिखेदप्राप्तनिद्रासुखानां 
चरममपि शयित्वा पूर्वमेव प्रवुद्धाः । अपरिचलितगात्राः कुर्वते न प्रियाणा 
मशिथिलभुजचक्राश्लेषभेदं तरुण्यः ॥ १३ ॥ युवतयः कान्तानां गाढबाहुवलयालिङ्गनत्यागं नैव विदधति यतोऽनवरत सुरतश्रमसंप्राप्तस्वापसुखानाम् । ताः कीदृश्यः पश्चादपि सुप्ता आदावेव विनिद्रा इति सन्महेलाचारः । तथाकम्पितदेहा प्रियनिद्राभङ्गभयादिति भावः ॥ १३ ॥ 
कृतधवलिमभेदैः कुङ्कुमेनेव किंचि 
न्मलयरुहरजोभिर्भूषयन् पश्चिमाशाम् । हिमरुचिररुणिना राजते रज्यमानै 
र्जरढकमलकन्दच्छेदगौरैर्मयूखैः ॥ १४ ॥ एष शीतांशुर्वारुणी दिशमंशुभिरलंकुर्वन् शोभते । कीदृशैर्जरढं कठोरं पक्कं यत्कमलकन्दं पद्ममूलं मृणालं तस्य यश्छेदो भङ्गस्तैरिव धवलैः स्फुटितबिसशु भैरित्यर्थः । तथा किंचिदरुणिम्ना लौहित्येन रज्यमानैः रक्तीक्रियमाणैः । उद यास्तसमये हि रक्कता जायते । अत एव मलयरुहरजोभिरिव चन्दनरेणुतुल्यैः। कीदृशैः रजोभिः कुङ्कुमेन कश्मीरजेन किंचित्कृतो धवलिम्नः सितत्वस्य भेदोऽन्यथात्वं येषाम् । अयमत्रार्थः-यथा कश्चिद्विलासी कुङ्कुमच्छुरितचन्दन रजोभिर्नायिकामलङ्कुर्वाणो राजते तथा सितरक्तैः किरणैः पश्चिमाशां भूषयन्नि न्दुरित्यर्थः । मयूखानां मलयरज उपमानं रक्तानां तु काश्मीरम् । इवशब्दो भिन्नक्रमः । उपमालङ्कारोऽयम् , उत्प्रेक्षेति तु केचित् । मलयरुहशब्दे मूलवि भुजादित्वात्कः ॥ १४ ॥ 
१ 'नवरशः' ख. ग. पाठः ।