६ स०] 
संदेहविषौषधिव्याख्योपेतम् । 
१०५ विनालीकं यद्नेयं रुदितं वा' शुष्कं तदुच्यते । सा चोत्कण्ठया गायति नतु सुखेन । जानुन्यघिजानु । उदकण्ठीति भावे । खरो ध्वनिः षड्जादिर्वा ॥५४॥ प्रणयप्रकाशनविदो मधुराः सुतरामभीष्टजनचित्तगृहः ।। प्रजिघाय कान्तमनु मुग्धतरास्तरुणीजनो दृश इवाथ सखीः ॥५५॥ 
अथोत्कण्ठानन्तरं कामिनीलोकः कान्तं वल्लभमुद्दिश्य सखीः प्रजिघाय दूतीय॑सर्जयत् दृश इव । यथा प्रियं प्रति दृष्टीरागतो नवेति प्राहिणोदेवं ता' इत्यर्थः । कीदृशीरिति श्लेषः । प्रणयः प्रीतिस्तस्य प्रकाशनं प्रकटीकरणं विद् न्तीति तद्विदः, मधुराः पेशलगिरोऽनुल्वणत्वात् । तथाभीष्टजनस्य नायकलो कस्य चित्तं गृह्णन्त्य आवर्जयन्त्य आकर्षयन्त्यश्चेत्यभीष्टजनचित्तगृहः । द्वितीया बहुवचनम् । ग्रहेः विप् । सम्प्रसारणं, शस् । मुग्धतरा मनोज्ञाः । प्रजिघा येति “हेरचङि” इति कुत्वम् । कान्तमन्विति लक्षणे कर्मप्रवचनीयसंज्ञा ॥ ५५ ॥ न च मेऽवगच्छति यथा लघुतां करुणां यथा च कुरुते स मयि । निपुणं तथैनमभिगम्य वदेरभिदूति काचिदिति संदिदिशे॥५६ ।। ___ काचित् नायिका अभिदूति दूत्यामितीत्थं संदिदिशे संदेशं ददौ । किमि त्याह-एनं कान्तं प्राप्य तथा प्रवीणं त्वं कथयेर्यथा स कान्तो मम लघुतां लाघवं स्वयंप्रार्थनां नावगच्छति नैव जानीते, यथा च दयां मयि कुरुते इति । मध्यैषा नायिका बोद्धव्या, या मानं धारयितुं न शक्नोति नापि लाघवं ग. न्तुम् । एनमिति अन्वादेशे "द्वितीयाटौस्स्वेनः" ॥ ५६ ॥ दयिताय मानपरयापरया त्वरितं ययावगदितापि सखी । किमचोदितप्रियहितार्थकृतः कृतिनो भवन्ति सुहृदोऽसुकृताम् ५७ 
काचित् सखी दयिताय तूर्ण ययौ कान्तार्थं जगाम, दयितमानेतुं दूत्यं चकारेत्यर्थः । कदाचित्प्रेषिता स्यादित्याह-अपरयान्यया कयाचिन्नायिकया अ गदितापि यतो मानपरया मनस्विन्या । यदि न संदिष्टा कथं तर्हि ययाविति वैधयेणार्थान्तरन्यासमेतत्समर्थनार्थमाह-किमसुकृतामपुण्यवतामेवंविधाः सुह दो मित्राणि भवन्ति । किंभूता इत्याह-अचोदिता अनुक्ता एव प्रियमनुद्वेजकं हितं चानुकूलमर्थ कार्य कुर्वन्ति ये तेऽचोदितप्रियहितार्थकृतः, अत एव कृ 
१ 'च' ग. पाठः । २ 'व तामि' क. पाठः । ३ 'कृतां' क. पाठः । 
. 
१०६ 
शिशुपालवधम् । 
[६ स० तिनः प्रवीणाः, पुण्यभाजनानामेवंविधाः सहायाः संघटन्ते इति तात्पर्यार्थः । उक्तं च-"निपानमिव मण्डूकाः सरः पूर्णमिवाण्डजाः । शुभकर्माणमायान्ति सहायाश्च धनानि चे" ति ॥ सा च भाजनं यतो मानिनी , सागसि पत्यावको पो लाघवाय, यतोऽगदितापि सखी ययौ । दयितायेति तादर्थ्य , “गत्यर्थकर्म णी" ति वा कर्मणि चतुर्थी ॥ ५७ ॥ प्रतिभिद्य कान्तमपराधकृतं यदि तावदस्य पुनरेव मया । क्रियतेऽनुवृत्तिरुचितैष ततः कलयेदमानमनसं सखि माम् ॥१८॥ अवधीर्य धैर्यकलिता दयितं विदधे विरोधमथ तेन सह । तव गोप्यते किमिव कर्तुमिदं न सहास्मि साहसमसाहसिकी।६। तदवेत्य मास्म तमुपालभथा नहि दोषमस्य किल विद्म वयम् । इति संप्रधार्य रमणाय वधूर्विहितागसेऽपि विससर्ज सखीम्॥६०॥ 
(विशेषकम् ) काचिन्नायिका इत्येवं संप्रधार्य विचार्य कृतापराधायापि कान्ताय दूतीं प्राहिणोत् । किमित्याह-हे सखि यदि तावदागस्कारिणं प्रियं स्वयमेव प्रति भिद्य दोषं प्रबोध्यापि भूयोऽस्य मयोचितानुवृत्तिर्योग्यं चित्ताराधनं क्रियते तत एष माममानमनसममानिनी मुग्धां कलयेत् जानीयात् । दोषाविष्करणं प्रतिभे दः ॥ अथ चेद्धैर्यकलिता मानावष्टब्धा सती प्रियं तिरस्कृत्य तेन साकं वैरं करवै तत्तव किमपलप्यते । एतत् साहसं वैराख्यं कर्तुमक्षमा, यतोऽसाहसिकी अधीरा मृदुमनाः । प्राणेश्वरेण सह वैराचरणं महत्साहसम् । सहसा वर्तते इति साहसिकी "अोजःसहोम्भसः” इति ठञ् ॥ -तदेतदेवमवेत्य ज्ञात्वा तं धूर्त मास्मोपालभथा मा प्रतिभैत्सीः । यद्येवं तल्लाघवं तवादूरस्थमेवेत्याह-नही ति । अस्य कान्तस्य किल वयं यस्माद् दोषमपराधं न जानीमः । किलालीके । तत्त्वतो विद्मः, तस्य त्वज्ञातमिव कुर्म इत्यर्थः । तेन न भवति पूर्वोक्तदोषा वसर इति संप्रधार्य रमणाय वधूर्विहितागसेऽपि विससर्ज सखीम् । उपाल भथा इति "मोत्तरे लच" । उपालम्भो वाच्यता । विद्मति “विदो लटो वे" ति मसोऽत्र मादेशः । त्रिभिर्विशेषकम् ॥ ५८ ॥ ५६ ॥ ६० ॥ 
१ 'पुण्यभा' ग. पाठः । २ 'सखी' क. पाठः । 
६ स०] 
संदेहविषौषधिव्याख्योपेतम् । 
१०७ ननु संदिशेति सुदृशोदितया त्रपया न किञ्चन किलाभिदधे । निजमैक्षि मन्दमनिशं निशितैः ऋशितं शरीरमशरीरशरैः ॥ ६१॥ 
कयाचित् मुग्धाक्ष्या लज्जया न किञ्चिदपि किलाभिदधे प्रत्युक्तम् । कदा चिदपृष्टा स्यादित्याह-ननु संदिश संदेशं देहि किं तस्य वाच्यमित्युदितया । केनोदितयेति चेत् प्रकृतत्वाद् दूत्यैव । मूकेव तर्हि किमभूदित्याह-केवलमात्मी यमङ्गं तयति दृष्टम् । कीदृशं मन्दं सरुजं यतोऽनिशं सदा निशितैस्तीक्ष्णैरश रीरशरैः स्मरसायकैः ऋशितं तनूकृतं पीडितम् । किलालीके । न किञ्चित् किलोक्तं, तनुकायदर्शनात्तु सर्वमेवोक्तमित्यर्थः । सुदृशेत्यभिधानापेक्षया कर्तरि तृतीया । लकारौ कर्मणि । कृशं करोति क्रशयति "णाविष्ठवत्" कर्मणि “र ऋतो हलादेर्लघो” रिति रादेशः । ततः कर्मणि निष्ठा ॥ ६१ ॥ ब्रुवते स्म दूत्य उपमृत्य नरान् नरवत् प्रगल्भमतिगर्भगिरः । सुहृदर्थमीहितमजिह्मधियां प्रकृतर्विराजति विरुद्धमपि ॥ ६२॥ 
दूत्य आगत्य नायकान् नरवत्पुरुषवत् धाष्टयेणाब्रुवन् । यतः प्रगल्भा धृष्टा मतिर्बुद्धिर्गर्भेऽभ्यन्तरे यासां तास्तथाविधा गिरो वाचो यासां ताः प्रगल्भ मतिगर्भगिरः, सप्रतिभा यत इत्यर्थः । ननु निर्लज्जत्वं नाम कुलाङ्गनानां दोष स्तत्कथं नरवदूचुरित्याह-येऽजिह्मधियोऽमायिकास्तेषां स्वभावस्य विरुद्धमनुचि तमपि चेष्टितं मित्रार्थ शोभते, जिह्मार्थ चेद्विरुद्धं नाचरन्ति तन्मित्रार्थम'दो षायैवेत्यर्थः । ताश्च सख्यर्थ धृष्टमूचुरिति न कश्चिद् दोषः ॥ ६२ ॥ 
ब्रुवते स्मेत्युक्तं तदेव वचनं सप्तभिः कुलकेनाह मम रूपकीर्तिमहरद्भुवि यस्तमनुप्रसक्तहृदयेयमिति । त्वयि मत्सरादिव निरस्तदयः सुतरां क्षिणोति खलु तां मदनः ॥६३॥ तव सा कथासु परिघट्टयते श्रवणं यदङ्गुलिमुखेन मुहुः । घनतां ध्रुवं नयति तेन भवद्गुणपूगपूरितमतृप्ततया ॥ ६४ ॥ उपताप्यमानमलघूष्णिमभिः श्वसितैः सितेतरसरोजदृशः । द्रवतां न नेतुमधरं क्षमते नवनागवल्लिदलराशिरसः ॥ ६५ ॥ 
१ 'तद' ग. पाठः । 
१०८ 
शिशुपालवधम् । 
[६ स० दधति स्फुटं रतिपतेरिषवः शिततां यदुत्पलपलाशदृशः । हृदयं निरन्तरबृहत्कठिनस्तनमण्डलावरणमप्यभिदन् ॥६६॥ कुसुमादपि स्मितदृशः सुतरां सुकुमारमङ्गमिति नापरथा । 
अनिशं निजैरकरुणः करुणं कुसुमेषुरुत्तपति यद्विशिखैः ॥ ६७ ॥ विषतां निषेवितमपक्रियया समुपैति सर्वमिति सत्यमदः । 
अमृतनुतोऽपि विरहाद्भवतो यदमूं दहन्ति हिमरश्मिरुचः ॥६॥ उदितं प्रियां प्रति सहार्दमिति श्रदधीयत प्रियतमेन वचः । विदितेङ्गिते पुरत एव जने समुदीरिताः खलु लगन्ति गिरः ॥ ६ ॥ 
(कुलकम् ) प्रियां प्रति सख्युद्देशेन यत्सख्या इत्युक्तेन प्रकारेण वच उदितमभिहितं यत् प्रेयसा सहार्द सप्रीतिं श्रदधीयत समभावि अङ्गीकृतम् । किं तदि'त्याह ममेत्यादि । तां भवत्कान्तां निघृणः कामोऽत्यर्थमुपतापयति , त्वद्विरहेणेतिभावः। उत्प्रेक्ष्यते-इत्यतो हेतोर्यस्त्वयि मत्सरो रोषस्तत इति क्षिणोति । तदेव रोष कारणमाह-रूपजनितां कीर्तिं लोके यो ममाखण्डयत् तमनु तं प्रति इयं प्र सक्तहृदया गतचित्तेति । यः किल यस्मै कुप्यति तं च बाधितुमशक्तः स त द्वर्या न् बाधते । “रिक्षिचिरिजिरिदाशद हिंसाया" मिति क्षिणोतीति रूपम् ॥ -तवेत्यादि-तव च कथासु सतीषु यत्सा मुहुर्मुहुः कर्ण करशाखाग्रेण चालय ति तेन निश्चितं त्वद्गुणनिकरभरितमप्यवैतृष्ण्येन तं घनतां प्रापयति । यत् किल वस्त्रादिकं धान्यादिपूरितं निर्भरं कर्तुमिष्यते तद्यष्ट्या परिघट्टयते । एते न चानुरागसूचकं मोट्टायितं नाम प्रकार उक्तः । प्रियकथायां तल्लीलाभिदर्शने वा तद्भावभावितं मोट्टायितम् ॥ -उपताप्यमानमित्यादि-तस्याः सितेतरसरोज दृशो नीलोत्पलाक्ष्याः नवनागवल्लिदलराशिरस अशुष्कताम्बूलीलतापत्रपूगनिर्या सोऽपि अोष्ठमाीकर्तुमशक्तः, यतोऽलघूष्णिमभिरत्युष्णैः श्वसितैरुच्छ्रासैरुपता प्यमानं शोष्यमाणम् ॥-दधतीत्यादि-स्फुटं निश्चितं स्मरसायकाः शिततां तैदण्यं दधति धारयन्ति । कुतो निश्चय इत्याह-यदुत्पलपत्रायाः एवंविधमपि हृद यमभिदन् बभजुः । कीदृशं निरन्तरं नीरन्ध्र बृहत् स्थूलं कठिनं कर्कशं यत् स्तनमण्डलं कुचाभोगस्तदेवावरणमाच्छादनं यस्य तत् तथोक्तम् । यद्येते शिता 
१ 'द्वच इ' ग. पाठः । २ ‘ग्य' ग. पाठः । 
१०६ 
स०] 
संदेहविषौषधिव्याख्योपेतम् । न स्युस्तत् कथमेवंविधं हृदयं भिन्युः । यद्धि कवचितं तच्छरैर्दुर्भद्यम् ॥-कु सुमादपीत्यादि-तस्याः स्मितदृशो विकसिताक्ष्याः कुसुमात् मालत्यादि'कुसुमा दपि सुकुमारं मृदु अङ्गमित्येतत् नापरथा नान्यथा, सत्यमेतदित्यर्थः । इति प्रतिज्ञा । अत्र हेतुमाह-यन्निर्दयः कुसुमशरः स्वैः कुसुममयैः पृषट्कैरत्यर्थमे तदङ्गं करुणं मन्दमुत्तपति बाधते । यदि चैतन्न स्यात् तत्कथं पुष्पमयाः शरा स्तद्वाधेरन् । कुसुमेषुरित्यन्वर्थ नाम । उत्तपतीति सकर्मकत्वात् तङभावः ॥ -विषतामित्यादि । सत्यमिदमुच्यते यदपचारेणोपयुक्तं तत्सर्वमेव किञ्चिद्विषतामु पैति मारकत्वं याति । तद्यथा चरकाचार्यः-"प्राणः प्राणभृतामन्नं तद्युक्त्या निहन्त्यमून्” इति । कथं ज्ञायते इत्याह-यद्भवतो विरहात् त्वया विना निर्व त्तिकारिणोऽपि शशिमयूखा अमूं सखीं दहन्ति तापयन्ति । प्रियं विना चन्द्रि कासेवनमपक्रिया ॥-उदितमिति । सख्योक्तं कान्तेन वचः श्रधीयत सत्यं ज्ञा तम् । वचनमात्रात् कथं श्रद्धानमित्याह-यस्मात्पुरत आदावेव विदितेङ्गिते ज्ञा ताशये जने गिर ईरिता उक्ताः सत्यः सपदि तत्क्षणमेव लगन्ति हृदयं प्रवि शन्ति । सदानुरक्ता सा ममेति विदितेजितः, अतस्तत्संभावितवान् । यदि वा पूर्व विदितमिङ्गितमाशयो यस्य तत्रेति (रागिणो ? गिरो) लगन्ति । तस्य च तयाशयो ज्ञातः यथा मां प्रत्ययमनुरक्त इति । श्रद्धीयतेति कर्मणि लकारः । सप्तभिः कुलकम् ॥ ६३ ॥ ६४ ॥ ६५ ॥ ६६ ॥ ६७ ॥ ६८ ॥ ६६ ॥ दयिताहृतस्य युवभिर्मनसः परिमूढतामिव गतैः प्रथमम् । उदिते ततः सपदि लब्धपदैः क्षणदाकरेऽनुपदिभिः प्रयये ॥७० ॥ 
शशिन्युद्गते सति तरुणैः प्रयये गतम् । उत्प्रेक्ष्यते-प्रेयसीमुषितस्य चेत सोऽनुपदिभिरन्वेष्ट्रभिरिव जग्मे । प्रदोषागमे हि तत् ताभिस्तेषां हृतं, तत्का लमेव तर्हि कथं न यातमित्याह-प्रथमं परिमूढतां मोहमुपगतैस्ततो निशा नाथे उद्गते तत्क्षणमेव लब्धपदैः प्राप्तव्यवसायैः । प्रदोषे प्रेयसीनां सस्मरुस्त तो मुहुर्मुहुर्मुमुहुः, ततः कामिनो ययुरिति वाक्यार्थः । अन्योऽपि निशि यदा चौरैर्हृतसर्वस्वो भवति , तदा प्रथमं मूढतां याति , ततः प्रकाशे जाते लब्धपदः सन् अन्वेष्टुं याति । पदं व्यवसायो गतिश्च । “अनुपद्यन्वेष्टा" । प्रयये इति भावे ॥ ७० ॥ ___इदानीं कान्तगृहप्राप्तिः प्रेयसीनां वर्ण्यते 
१ 'दिक' ग. पाठः । २ संमदः' ख. पाठः । 
११० 
शिशुपालवधम् । 
[स० निपपात संभ्रमभृतः श्रवणादसितभ्रवः प्रणदितालिकुलम् । 
दयितावलोकविकसन्नयनप्रसभप्रणुन्नमिव नीररुहम् ॥ ७१ ॥ 
- कस्याश्चित् कृष्णभ्रवः कर्णादुत्पलं पपाताभ्रश्यत् । यतः संभ्रमभृतः प्रि यप्राप्त्यादरातिशयधारिण्याः । कीदृगनं प्रणदितालिकुलं गुञ्जभ्रमरवृन्दम् । पतने निमित्तान्तरारोपरूपामुत्प्रेक्षामाह-दयितावलोकनेन प्रियदर्शनेन विकसत् प्रसरत् यत्नयनं तेन बलात् प्रणुन्नमिव प्रेरितमिव । यत् किल जनवृन्देन प्रे यते तत्पतति । अन्ये च पतितस्य शब्दायन्ते ॥ ७१ ॥ उपनेतुमुन्नतिमतेव दिवं कुचयोयुगेन तरसा कलिताम् । रभसोत्थितामुपगतः सहसा परिरभ्य कश्चन वधूमरुधत् ॥ ७२ ॥ 
कश्चित् कान्तामालिङ्गय अरुधत् उपावेशयत् इति । लुङ् । यतो रभ सोत्थिताम् । त्वरोत्थाने कारणमाह-सहसाप्रतर्कितमेव यतः समुपागतः प्रा प्तः । कीदशी तां स्तनयुगेन कलितां संबद्धाम् । कीदशेन, उन्नतिमतोच्चमुखेन । अत्रोत्प्रेक्षा-दिवमुपनेतुमिवोच्चन, अत एव चारुधत् । यस्य किल कश्चित् क लयित्वा बद्ध्वा बलात् कान्तां निनीषति सोऽवश्यमेव तां रुणद्धि । इवशब्दो भिन्नक्रमः ॥ ७२ ॥ अनुदेहमागतवतः प्रतिमां परिणायकस्य गुरुमुद्बहता । मकुरेण वेपथुभृतोऽतिभरात् कथमप्यपाति न वधूकरतः ॥७३॥ 
मकुरेण दर्पणेन वधूकरतो नवोढाहस्तात् कथमपि नापाति न पतितम् । न जाने केन निमित्तेनाधो न जग्मे इत्यर्थः । पाते कारणमाह-अतिभरादिति । कीदशेनादशेनेत्य तिभरेऽपि कारणमाह-अनुदेहं वपुषः पश्चादागतवतः प्राप्त स्य परिणायकस्योद्वोदुः संबन्धिनी गुरुं गुर्वी गौरवास्पदं प्रतिमां प्रतिबिम्बमु द्वहता बिभ्रता । अत एव कराद्वेपथुभृतः सकम्पात् । प्रियदर्शनाद्धि नवोढा कम्पते, सा किलात्मानमलङ्कृत्यादर्श वीक्षते यावच्च कान्तोऽन्वगागतस्तावत् सा दर्पणे तं दृष्ट्वा मन्मथवशाञ्चकम्पे । अतश्च मकरस्य पातो युक्तः । यत्तु नापा ति तद् दैववशात् । यः किल भारिको महाभारं गृह्णाति अत एव च कम्पते तस्यावश्यं पातेन भवितव्यम् । परिणयत्युद्वहतीति परिणायको भर्ता । एवल "उपसर्गादसमासेऽपि” इति णत्वम् । अपातीति भावे ॥ ७३ ॥ 
१'मतो' क. पाठः । २ 'नेति भ' ग. पाठः । ३ 'भारा' ख. पाठः । 
६ स०] 
संदेहविषौषधिव्याख्योपेतम् । अवनम्य वक्षसि निमग्नकुचद्वितयेन गाढमुपगूढवता । दयितेन तत्क्षणगलद्रशनाकलकिङ्किणीरवमुदासि वधूः ॥७४ ॥ 
केनचिद्वल्लभेन वधूरुदासि उत्क्षिप्ता । कीदृशेनावनम्य नम्रीभूय गाढमत्य र्थमुपगूढवताश्लिष्यता । पुरुषो छुन्नतो भवति नारी च ह्रखा । उच्चविषमत्वा दालिङ्गनं दुर्घटमिति, नत्वालिङ्गयोदासि, अत एवोरसि श्लिष्टस्तनयुगेन । क थमुदासि, प्रियसंसर्गात् तत्क्षणं गलन्ती त्रुट्यन्ती यासौ रशना तस्याः कलो मधुरः किङ्किणीरवो घण्टाध्वनियंत्र ॥ ७४ ॥ कररुद्धनीवि दयितोपगतौ हसितं त्वराविरहितासनया । क्षणदृष्टहाटकशिलासदृशस्फुरदूरुभित्ति वसनं ववसे ॥ ७५ ॥ 
___ कयाचित् सीमन्तिन्या वसनं ववसे दुगूलं प्रावृतं, अथितमित्यर्थः । यतः प्रियप्राप्तौ संभ्रमत्यक्तासनत्वात् हसितं भ्रष्टमत एव कररुद्धनीवि हस्तावष्टब्धो ञ्चयम् । कथं ववसे, क्षणं दृष्टा हाटकशिलासदृशी कनकदृषद्गौरी स्फुरन्ती द्योतमाना ऊरुभित्तिर्यत्र । ववसे इति कर्मणि लः ॥ ७५ ॥ पिदधानमन्वगुपगम्य दृशौ वदते जनाय वद कोऽयमिति । 
अभिधातुमध्यवससौ न गिरा पुलकैः प्रियं नववधूय॑गदत्॥७६॥ 
काचिदचिरोढा जनाय सखीलक्षणाय कथय कोऽयमिति पृच्छते पश्चा देत्य नेत्रे स्थगयन्तं कान्तं लजावतीत्वाद्वाचा वक्तुं नाध्यवससौ न प्राभवत् । रोमोद्गमेन त्वाख्यत् प्रियोऽयमिति, कान्तस्पर्शादेव तदुत्पत्तेरिति भावः ॥७६॥ उदितोरुसादमतिवेपथुमत् सुशोभिभर्तृ विधुरं त्रपया । वपुरादरातिशयशंसि पुरः प्रतिपत्तिमूढमपि बाढमभूत् ॥७७॥ 
कस्याश्चिद्वध्वा अभिभर्तृ पतिं प्रति प्रतिपत्तिमूढमपि प्रत्युद्गमनादिपूजां कर्तुमशक्कमपि वपुर्बाढं नितरामादरातिशयशंसि संभ्रमविशेषाख्यापकमभूत् । पु रोऽने भर्तुरेव । तदेव प्रतिपत्तिमूढत्वमाह-सञ्जातोरुस्तम्भं त्रपया च विह्वल मत एव चादरातिशयशंसि । नहि स्नेहेन विनैवंविधावस्था भवति । स्नेहेनैवा दरः । बाढशब्दो निपातितः ॥ ७७ ॥ परिमन्थराभिरलघूरभरादधिवेश्म पत्युरुपचारविधौ । स्खलिताभिरप्यनुपदं प्रमदाः प्रणयातिभूमिमगमन् गतिभिः।७८) 
११२ 
1 शिशुपालवधम् । 
[६ स० ललना एवंविधाभिर्गतिभिः प्रणयस्य प्रीतेरतिभूमि परां कोटिमगमन् श्रा यन् । कीदृशीभिः पीवरोरुगौरवादलसाभिस्तथानुपदं क्रमे क्रमे स्खलिताभिः प्र तिहताभिः । कदागमन् , अधिवेश्म वासवेश्मनि यः पत्युरुपचारविधिर्भर्तृपूजा संपादनं तदा । ता हि तस्यागतस्य प्रत्युत्थानादिकं चिकीर्षन्त्यो यावञ्च त दर्शनात् स्तम्भोत्पत्तौ स्खलनतश्चैवंविधाभिगतिभिर्महती प्रणयातिभूमिः प्रका श्यते । अपिर्विरोधे । मन्दस्खलितया हि गत्यातिभूमिगमनं दुर्घटम् ॥ ७८ ॥ मधुरोन्नतभ्र ललितं च दृशोः सकरप्रयोगचतुरं च वचः । प्रकृतिस्थमेव निपुणागमितस्फुटनाट्यलीलमभवत् सुतनोः॥७६ ॥ __ कस्याश्चित् कल्याणगाच्या दृशोर्ललितं नेत्रविभ्रमो वचनं च प्रकृतिस्थं सहजमपि निपुणागमितस्फुटनाट्यलीलमभवत् , निपुणात् प्रवीणादुपाध्यायादाग मितमभ्यस्तं स्फुटं निर्दोष यन्नाट्यमभिनयस्तस्य लीला विलासो यस्य तत् तथोक्तम् , नतु कृत्रिमस्य तस्येदृशी शोभा भवतीत्यर्थः, इति रूपवत्त्वोक्तिः । कीदृक् ललितं, मधुरे हृद्ये उन्नमिते च भुवौ यत्र । वचः कीदृशं , सह करप्र योगेन हस्तविक्षेपेण वर्तते इति सकरप्रयोगं चतुरं च विलासप्रवीणम् । वा चिकश्वाङ्गिकश्चाभिनयोऽत्र नाट्यशब्देन विवक्षितः । क्वचित्तु नृत्तलीलमिति पाठः 
॥ ७६ ॥ तदयुक्तमङ्ग तव विश्वसृजा न कृतं यदीक्षणसहस्रतयम् । प्रकटीकृता जगति येन खलु स्फुटमिन्द्रताद्य मयि गोत्रभिदा ॥८॥ न विभावयत्यनिशमक्षिगतामपि मां भवानतिसमीपतया । हृदयस्थितामपि पुरः परितः कथमीक्षते बहिरभीष्टतमाम् ॥ ८१ ॥ इति गन्तुमिच्छुमभिधाय पुरः चणदृष्टिपातविहसद्वदनाम् । सकरावलम्बनममुक्तगलत्कलकाश्चि कांचिदरुणत् तरुणः ॥८२॥ 
(विशेषकम् ) कांचिद्भामिनी युवा अरुणत् नामुचत् । कीदृशीम् इत्येवमभिधायोक्त्वा गन्तुमिच्छं जिगमिषुम् । किमित्याह-तदित्यादि । अङ्गशब्दोऽत्र मात्सर्यगर्भे प्रियाह्वाने । हे अङ्ग ! यत् तव विधात्रा चक्षुःसहस्रं न विहितं तदसाम्प्रतम् । करमादित्याह-येन त्वया मयि गोत्रभिदा सपत्नीनामाह्वायकेन लोके इन्द्रत्वमा 
६ स०] 
संदेहविषौषधिव्याल्योपेतम् । विष्कृतम् । तव हि गोत्रभित्त्वादिन्द्रेण सादृश्यम् । गोत्रं भिनत्तीति कृत्वा । स हि गोत्रान्पर्वतान् भिन्नवान्, त्वं तु गोत्रं नाम भिनत्सि, मयि विपक्षना माह्वानात् । अतश्च तव यदि तावत् नयनसहनमकरिष्यत् तत्पूर्ण शक्रेण सा रूप्यमभविष्यत्, यत्तु नाकरोत् तदयुक्तम् । सहस्त्रमवयवानां यस्य तत् सह सतयमिति षष्ठीसमासः ॥-किंच त्वं यदि मामक्षिगतां चक्षुर्विषयं प्राप्तामति समीपतयातिनिकटत्वात् अञ्जनमिव न पश्यसि तत् तामभीष्टतमामस्मत्सपत्नी हृदयस्थितामपि बहिर्बाह्ये परितः सर्वत्र पश्यसि । अक्षितो हृदयस्य निकटत रत्वात् , हृदयस्य स्थगितत्वेन च दुर्लक्षत्वात् । यो हि निकटस्थं न विभावयेत् स कथं पिहितं पश्येत् । अस्सदविभावनं तु गोत्रस्खलितात् सुज्ञानम् । अथ चाक्षिगतां द्वेष्यां द्वेष्यत्वात् मां न पश्यसि , तां पुनरिष्टत्वात् पश्यसीति भङ्गि भणितिः ॥ -इत्युक्त्वा गन्तुमिच्छं कांचित् तरुणोऽरुणत् । कीदशी क्षणं प्रियं प्रति यो दृष्टिपातः कटाक्षनिरीक्षणं तेन विहसत् प्रहर्ष प्रीतियुक्तं वदनं यस्या स्ताम् । कथमरुण त् , सकरावलम्बनं हस्तमवष्टभ्य । अत एवामुक्तानपासितै व गलन्ती प्रियकरस्पर्शसुखानुभवेन शरीरोच्छ्वासात् त्रुट्यन्ती कला मधुरा काञ्ची रशना यत्र रोधने तदमुक्तगलत्कलकाश्चि । रुधेर्लङि नमि अरुणत्, हल्ङयादिलोपः । चर्वणत्वे । त्रिभिर्विशेषकोऽयम् । प्रमिताक्षरा वृत्तम् ॥८०-८२॥ 
अपयाति सरोषया निरस्ते कृतकं कामिनि चुतुवे मृगाच्या । कलयन्नपि सव्यथोऽवतस्थेऽशकुनेन स्खलितः किलेतरोऽपि ॥८३॥ 
कयाचित् सारङ्गाक्ष्या कृतकं कृत्रिमं चुचवे नुतं प्रियगमननिषेधार्थ, प. श्चात्तापेनेति भावः । कदा कामिनि निःसरति सति । किमित्यसावागतोऽपि निर्यात इत्याह-यतः सरोषया तया निरस्तो निर्भत्सितः । इतरोऽपि कामी कलयन्नपि कृतकमनया तुतमिति जानन्नपि अवतस्थे न यातः । कुत इत्याह अशकुनेनानिमित्तेन किल स्खलितः । अशकुनं व्याजमाश्रित्य ब्रूते स्खलितः । तत्त्वतस्तु सव्यथः विरहपीडितत्वात् तु निवृत्त इत्यर्थः । अपयातीति सप्तमी । चुनुवे इति भावे । अवतस्थे इति कर्तरि । “समवप्रविभ्यः स्थः" । श्रौपच्छ न्दसिक वृत्तम् ॥ ८३ ॥ 
आलोक्य प्रियतममंशुके विनीवौ यत् तस्थे नमितमुखेन्दु मानवत्या तन्नूनं पदमवलोकयांबभूवे मानस्य द्रुतमपयानमास्थितस्य ॥८४ ॥ 
'मस्ति' ग. पाठः । २ 'नश्यते' क. पाठः । ३ 'अरुधत्' ग. पाठः । 
११४ 
शिशुपालवधम् । 
[ स० 1 कान्तमवलोक्य त्रुटितोश्चये वाससि यन्मानिन्या वक्त्रचन्द्रं नम्रीकृत्यासि तं तनिश्चितं मानस्य तूर्ण पलायमानस्य पदं क्रमं स्थानं वा तयैक्षि । तद्द र्शनादेव हि स तस्या व्यपगतः । अतश्च वीक्षते क्वासौ गतोऽवसरो ह्ययं रो षस्येति । विनीवाविति गालवमतेन पुंवद्भावः । प्रहर्षिणी वृत्तम् ॥ ८४ ॥ सुदृशः सरसव्यलीकतप्तस्तरसा श्लिष्टवतः सयौवनोष्मा । कथमप्यभवत् स्मरानलोष्णस्तनभारो न नखम्पचः प्रियस्य ॥५॥ __ कस्याश्चिद्वामलोचनायाः कुचाभोगः कान्तस्य कथमपि नखम्पचः करज दाही नाभूत् , कथमपि तेन तस्य क्षतानि ददतो नखानि न पक्कानीत्यर्थः । पाके कारणमाह-प्रत्यग्रप्रियापराधसन्तप्तः । तस्य च तरसा स्वेच्छयैवाश्लिष्ट वतः परिष्वजमानस्य । सापराधे हि स्वेच्छाकारिणि अधिको रोषो जायते । कारणान्तरमाह-सयौवनोष्मा कामाग्निसन्तप्तः । एवं कारणसामच्याद्दाहो यु. कः । नखानि पचतीति नखम्पचः “मितनखे चे" ति खश् ॥ ८५ ॥ दधत्युरोजद्वयमुर्वशीतलं भुवो गतेव खयमुर्वशी तलम् । बभौ मुखेनाप्रतिमेन काचन श्रियाधिका तांप्रति मेनका च न॥८६॥ _काचन काचिन्नायिका मुखेन रेजे । कीदृशी उरु महत् अशीतलं चोष्णमु रोजद्वयं स्तनयुगं दधती । तथा या रूपवत्त्वात् ज्ञायते भुवस्तलमवनीपृष्ठं स्व यमुर्वशीव अप्सरा गता प्राप्ता । कीदृशेन मुखेन , अप्रतिमेन अविद्यमाना प्रति मा यस्य तेनाप्रतिमेनासदशेन सर्वोत्कृष्टेनेत्यर्थः । अत एव तां नायिकां प्रति मेनका नाम दिव्यस्त्री श्रिया रूपलक्ष्म्या नाधिका नोत्कृष्टा । वंशस्थं वृत्तम् । तल्लक्षणं च "जतौ तु वंशस्थमुदीरितं जरा" विति ॥ ८६ ॥ 
इत्थं नारीर्घटयितुमलं कामिभिः काममासन् 
प्रालेयांशोः सपदि रुचयः शान्तमानान्तरायाः । आचार्यत्वं रतिषु विकसन्मन्मथश्रीविलासा 
हीप्रत्यूहप्रशमकुशलाः शीवश्चक्रुरासाम् ॥८७॥ इति माघभट्टविरचिते शिशुपालवधकाव्ये प्रदोषवर्णनं नाम नवमः 
सर्गः ॥ ६ ॥ 
६ स.] 
संदेहविषौषधिव्याख्योपेतम् । 
११५ ___ इत्थमुक्तेन प्रकारेण कामिभिर्नारीर्घटयितुं योजयितुं प्रालेयांशोहिमरश्मे रुचयो भासः काममत्यर्थ सपदि तत्क्षणमलमासन् समर्था अभूवन् , यतः शा न्तमानान्तरायाः । शशिमयूखदर्शनाद्धि मानो गलति । शीधवो मधूनि पुन स्तासां रतिषु निधुवनेषु आचार्यत्वमुपदेष्टुत्वं चक्रुरिति अपरसर्गार्थसूचनम् । कीदृशाः शीधवः, विकसन्तो बहलीभवन्तो मन्मथश्रियाः कामलदम्या विभ्रमा येषु ते तथोक्ताः । तथा ह्रिया लज्जया यः प्रत्यूहो विनस्तस्य प्रशमे निवृत्ती कुशलाः पटवः । अत एवाचार्यत्वं चक्रुः । शान्तेति शमेर्निष्ठा । “वा दा न्तशान्ते" ति इडभावः । मन्दाक्रान्ता वृत्तम् । तल्लक्षणं तु “मन्दाक्रान्ता मभ नततगा गः समुद्रर्तुलोकैरि"ति । वास्तवमलङ्कारः । इति भद्रम् ॥ ७ ॥ 
इति श्रीमहामहोपाध्यायाचार्यवर्य-आनन्ददेवायनि-श्रीवल्लभदेवाचा र्यविरचितायां माघकाव्यसारटीकायां संदेहविषौष 
ध्याख्यायां प्रदोषवर्णनं नाम 
नवमः सर्गः ॥ ६ ॥ 
१'हु' ख. पाठः। 
अथ 
शिशुपालवधकाव्ये 
दशमः सर्गः । 
सज्जितानि सुरभीण्यथ यूनामुल्लसन्नयनवारिरुहाणि । 
आययुः सुघटितानि सुरायाः पात्रतां प्रियतमावदनानि ॥१॥ ___अथागमनादनन्तरं तरुणानां कान्तावक्त्राणि पात्रतां भाजनत्वमाययुः प्रा तानि । पीयते एष्विति पात्राणि । अतः कस्य पात्रतां जग्मुरित्याह-सुराया हालायाः । प्रेयसीवदनपात्रेषु ते सुरां पपुरित्यर्थः । एवं च वदनानि पात्रतां यान्ति । यदि पात्रैस्तानि तुलां यान्ति , अतः कीदृशानि तानीति श्लेषः । सजि तानि भूषितानि , तथा सुरभीणि ताम्बूलमुखवासादिना सुगन्धीनि । उल्लसन्ति विकसन्ति नेत्राण्येव वारिरुहाण्युत्पलानि येषु । सुघटितानि विधात्रा सुष्टु नि मितानि, सुरेखाणीत्यर्थः । चषकाण्यपि सजितानि निर्मलीकृतानि पानभूमौ वा 
रचितानि , सुरभीणि कर्पूरादियोगात् उल्लसन्नयनतुल्यानानि च, सुष्ठु च सु. वर्णकारेण घटितानि । अथच पात्रतां पानयोग्यत्वं जग्मुरित्युक्तिश्लेषः । “ष स्ज गता" वित्यस्य ते जश्त्वे च सजितानीति । अस्मिन्सर्गे स्वागता वृत्त म् । तल्लक्षणं तु “स्वागतेति रनभैर्गुरुयुग्मम्” इति ॥ १ ॥ सोपचारमुपशान्तविचारं सानुतर्षमनुतर्षपदेन । ते मुहूर्तमथ मूर्तमपीप्यन् प्रेम मानमवधूय वधूः स्वाः॥२॥ __ते युवानोऽनुतर्षपदेन सरकव्याजेन मूर्त वपुष्मदिव प्रेम स्नेहं निजा वधू श्चिरण्टीरपीप्यन् अपाययन्तेत्युत्प्रेक्षा । पाने पीते सुतरां यतस्तासां रागोऽभू दित्याशयः । कथमपीप्यन् सोपचारं सगौरवम् । तद्यथा-क्रियतां प्रसादः, प. वित्रीक्रियतामिदमित्यादि । तथोपशान्तविचारं निवृत्तसदसद्विवेकम् । किं पि बामि नवेति मति कृतो विवेको नैव यत्रासीदित्यर्थः । सानुतर्ष सरसं, मुहूर्त 
१ ‘ता रनभगैर्गुरुकान्ता' ग. पाठः । २ 'मान' क. ख. पाठः । 
१० स०] 
संदेहविषौषधिव्याख्योपेतम् । 
११७ मुहुर्मुहुरिति वीप्साप्रधानम् । कथं मानमवधूय रोषं परित्यज्य । अनुतर्षोऽ भिलाषसरको । मूर्छः क्ते “राल्लोप” इति छलोपे दीर्घ च मूर्तशब्दः । अपीप्य निति पिबतेय॑न्तात् लुक् । “लोपः पिबतेरी चाभ्यासस्य" । प्रियशब्दादिम निचि “प्रियस्थिरे" ति प्रादेशे च प्रेमशब्दः । “लिङ्गमशिष्यं लोकाश्रयत्वाल्लि ङ्गस्ये" ति स्थितत्वादिति ॥ २ ॥ क्रान्तकान्तवदनप्रतिबिम्बे भग्नबालसहकारसुगन्धौ । स्वादुनि प्रणदितालिनि शीते निर्ववार मधुनीन्द्रियवर्गः ॥३॥ 
वधूनामिन्द्रियवर्गो हृषीकपूगः पञ्चाक्षाणि नेत्ररसनानासाश्रोत्रत्वग्लक्षणा नि, मधुनि मद्ये निर्ववार निवृतिमाप । कीदृशे प्रविष्टप्रियवक्त्रप्रतिमे इति च तुर्निर्वृतिः । विदारितसरससहकारसुरभाविति घ्राणनिर्वृतिः । स्वादुनि मृष्टे इति जिह्वानिवृतिः । गुञ्जभृङ्गे इति कर्णनिर्वृतिः । शीतले इति त्वग्निर्वृतिः ॥ ३॥ कापिशायनसुगन्धि विघूर्णन्नुन्मदोऽधिशयितुं समशेत । फुल्लदृष्टि वदनं वनितानामब्जचारु चषकं च षडङ्गिः ॥४॥ 
षट्पदः कान्तानां मुखं पानपात्रं चाधिष्ठातुं समशेत सादृश्यात् संदिदि हे । अत एव विघूर्णन् भ्रमन् , अत एव सारूप्यमाह-कापिशायनेनासवविशेषेण सुगन्धि द्वयमपि । मुखं विकसिताक्षि, चषकं तु नीलोत्पलहृद्यम् । अतश्च किमिदं पताम्युतेदमिति संशिश्ये । अन्योऽपि मत्तो घूर्णन् कम्पमानोऽवश्य मेव संदिग्धे । कपिश्यां दिशि भवं कापिशायनम् “कपिशात् ष्फक्" । 'का ममासवसुगन्धी' ति त्वपपाठः । विघूर्णनिति तौदादिकस्य घूर्णैः । उन्माद्य तीत्युन्मदः, पचाद्यच् । समशेतेति लङ् । अघ्रिश्चरणः ॥ ४ ॥ बिम्बितं भृतपरिसुति जानन् भाजने जलजमित्यबलायाः । घातुमक्षि मधुपः पतति स्म भ्रान्तिभाजि भवति क विवेकः ॥५॥ 
चषकप्रतिविम्बितं वधूनेत्रं शिवितुं भ्रमरोऽपतत् । कुतः जलजमुत्पलमे. तत् नाक्षीति जानन् अवगच्छन् । कीदृशे भाजने , भृता ऊढा परिघुत् सुरा येन तस्मिन् भृतपरिघुति । किं वैतदाश्चर्य यदसौ मुमोह , यतो भ्रान्तिमा. जि संशयाने व कस्मिन्निव विवेको विचारो जायते । स च भ्रान्तिमान 
११८ 
। शिशुपालवधम् । 
[१० स० संदिग्धत्वात् भ्रमणत्वाच्च । संशयो भ्रमणं भ्रान्तिः ॥ ५ ॥ 
दत्तमिष्टतमया मधु पत्युर्बाढमाप पिबतो रसवत्ताम् । यत् सुवर्णमुकुटांशुभिरासीचेतनाविरहितैरपि पीतम् ॥५॥ 
प्रेयस्यार्पितं सत् पानमास्वादयतो बाढं भृशं सुष्टु रसवत्ता स्वादातिश यमाप लेभे इत्यूहः । तत्र हेतुर्यदचेतनैः कनकमौलिमयूखैस्तत् पीतमभूत् । यदि च कान्तार्पणात् नातिमृष्टं तत् कथमचेतना अपि पिबेयुः । अथ च पीतं पि शङ्गितमिति परमार्थः । शब्दच्छलेन त्वेषोक्तिः ॥ ६ ॥ स्वादनेन सुतनोरविचारादोष्ठतः समचरिष्ट रसोऽत्र । अन्यमन्यदिव यन्मधु यूनः स्वादमिष्टमतनिष्ट तदेव ॥ ७॥ 
- अत्र मधुनि कान्ताधरादविचारात् निःसंशयं पानेन रसः समचरिष्टामृतं परिणतम् । कथमवगम्यते इत्याह-यत् तदेव मधु अन्यमिष्टमभिमतं स्वादं र. सं तरुणस्यातनिष्टाजनयत् विस्तारयामास , अन्यदिव मध्वन्तरमिव । तस्यैव मधुनस्तादृशं स्वादान्तरं सम्पन्नं ज्ञायते येनान्यदेवैतत् पानमित्यर्थः । अतश्च कान्तोष्ठाद्यदि रागो न संचरितस्तत् कथं रसान्तरं तनुयात् । सुतनोरित्योष्टा पेक्षा सम्बन्धे षष्ठी । यून इति तु मध्वपेक्षा । अविचारादिति निपातः । सम चरिष्टेति कर्तरि । “समस्तृतीयायुक्ता" दिति तङ् । स्वादनेन संचरितः । अन्य मिति स्वादविशेषणम् । अन्यदिति मधुनः । यदिति हेतुपदम् । अतनिष्टेति लु ङ् । सिच्लुग्विभाषितः ॥ ७ ॥ बिभ्रती मधुरतामधिपात्रं रागिभिर्युगपदेव पपाते । 
आननैर्मधुरसो विकसद्भिर्नासिकाभिरसितोत्पलगन्धः ॥ ८॥ 
कामिभिरधिपात्रं चषकेषु सममेव द्वाभ्यां द्वौ पपाते पीतावुपभुक्तौ । का भ्यां कावित्याह-प्रास्यैरासवसारः, घ्राणैस्त्विन्दीवरसौरभम् । कीदृशौ रसग न्धौ माधुर्य स्वादुत्वमनुल्वणत्वं च धारयन्तौ । कीदृग्भिर्नासाननैः, विकसद्भिः सोल्लासैः । “पुमान् स्त्रिया"। पपाते इति कर्मणि । यद्यपि चात्र रसगन्धौ पृथग्विभक्त्या निर्दिष्टौ तथापि पपाते इति बिभ्रताविति च द्विवचनं न विरु ध्यते द्वित्वस्याक्षतेः । दृश्यन्ते चैवंविधाः प्रयोगाः । यथा-"चित्तनिवृतिवि धायि विविक्तं मन्मथो मधुमदः शशिभासः । सङ्गमश्च दयितैः स्म नयन्ति प्रे 
१० स०] 
संदेहविषौषधिव्याख्योपेतम् । म कामपि भुवं प्रमदानाम्" ॥ इत्यादयः ॥ ८ ॥ पीतवत्यभिमते मधु तुल्यस्वादमोष्टरुचकं विदिदौ । लभ्यते स्म परितिक्ततयात्मा यावकेन वियतापि युवत्याः॥६॥ 
यावकेनालक्लकेनात्मा लभ्यते स्म स्वभावः प्राप्तः । कदाभिमते प्रेयसि म धु वक्त्रासवं पीतवति पीते सति, तथा तुल्यस्वादं प्रकृतत्वात् मधुनवाभिन्न रसं मधुरमोष्ठरुचकं विदिदङ्क्षौ दंष्टुमिच्छौ पिपासौ । पाने हि दंशेन भाव्य म् । कीदशेन यावकेन वियतापि अतिपानात् निर्गच्छतापि, मधुनापास्तेनापी त्यर्थः । कथं तात्मा लब्ध इत्याह-परितिक्तत्वेन । यावकरसो हि तितो भ वति, अधररसस्तु मधुरः । यदाह-तुल्यस्वादमिति । अतश्च भिन्नस्वादत्वादा त्मलाभः । तुल्यरसो हि समानत्वात् नानुभूयते । अन्योऽपि कश्चित् क्षीयमा णोऽतितिक्ततया तक्त्येनात्मानं लभते । यदुक्तम्-“यस्यास्ति स्फुरितं ध्रुवं स दिवसे कस्मिंश्चिदुन्मीलति" इति ॥ ६ ॥ कस्यचित् समदनं मदनीयप्रेयसीवदनपानपरस्य । स्वादितः सकृदिवासव एव प्रत्युत क्षणविदंशपदेऽभूत् ॥१०॥ 
___ कस्यचित् कामिन आसवः पानमेव प्रत्युत क्षणविदंशपदे अवदंशस्थाने अभवत् । अन्यस्य पानं पिबत आढ्यललनामण्डकादिरवदंशो भवति । तस्य त्वासव एवावदंशः कुत इत्याह-समदनं सकामं मदनीयप्रेयसीवदनपानपरस्य , मदनीया मत्ता यासौ प्रियतमा तस्या यद्वदनपानं मुखचुम्बनं तत्परस्य तल्ला लसस्य । यदिवा मदनीयं मदकारि यत् प्रेयसीवदनपानं तत्परस्येति योज्यम् । आसवस्तु सकदिवास्वादितो वदनपानापेक्षया एकवारमिव पीतः, अतश्चास्य पानमासवतुल्यम् । आसवस्तु विदंशस्थानीयः । अवदंशं हि सकृदास्वाद्य म दकारिपानपरम्परा क्रियते इति लोकस्थितिः । माद्यतीति मयतीति वा मदनीया "कृत्यल्युटो बहुलम्" । विदश्यते इति विदंशो भक्ष्यः ॥ १० ॥ पीतशीधुमदिरैमिथुनानामाननैः परिहृतं चषकान्तः । बीडया रुददिवालिविरावैर्नीलनीरजमगच्छद् अधस्तात् ॥ ११ ॥ 
. नीलनीरजमसितोत्पलमधस्तात् अगच्छदधोऽभ्रश्यत् । यत आस्वादितम द्यसुरैर्दम्पतीनां वक्त्रैश्चषकान्तः पात्रमध्ये परिहृतं क्षिप्तम् । सर्वव्यापित्वाद्धि 
१२० 
- शिशुपालवधम् । 
[१० स० यावत् तन्न प्रेरितं तावत् पातुमेय न युज्यते । यदा तु पानं पीतं तदा रिकत्वाद्भाजनस्य तदधोगतम् । अत एव भृङ्गरुतैर्लजया रुददिव । यः किल बहूनां मध्ये परिह्रियतेऽसावधस्तात् गच्छन्नवश्यमेव रोदिति । चषकस्यान्तरि ति "सुप्सुपे" ति समासः । अधस्तादिति अधरस्मिन् देशे "दिक्शब्देभ्य". इति “अस्तातिश्चे" त्यधादेशः ॥ ११ ॥ प्रातिभं त्रिसरकेण गतानां वक्रवाक्यरचनारमणीयः । गूढसूचितरहस्यसहास्यः सुभ्रुवां प्रववृते परिहासः ॥ १२ ॥ 
अथ ललनानां परिहासः प्रववृते केलिः प्रस्तुतः, यतस्त्रिसरकेण त्रिपा नेन प्रातिभं धृष्टत्वं गतानाम् । अत एव कीदृक् परिहासः, कुटिलोनिबन्धमनोहरः, तथा गूढमप्रकटं सूचितमीषदुक्तं रहस्यं यत्र, अत एव सहास्यः स्मितयुक्तः । ततः कर्मधारयः । प्रतिभैव प्रातिभम् । त्रयाणां सरकाणां समाहारस्त्रिसरकं "पात्रादि" । हास एव हास्यम् । प्रववृते इति कर्तरि । परिहासो नर्म ॥१२॥ हावहारि हसितं वचनानां कौशलं दृशि विकारविशेषाः । चक्रिरे भृशमृजोरपि वध्वाः कामिनेव तरुणेन मदेन ॥ १३ ॥ पर अतिमुग्धाया अपि चिरण्ट्याः तरुणेन मदेन प्रत्यग्रया तीबतया इमे भा वाः कृताः । के इत्याह-हावरम्यो हासः, गिरां चातुर्यम्, चक्षुषि च कटाक्षे क्षितादयः । केनेवेत्याह-कामिनेवेति । तरुणकान्तदर्शनाद्धि हासादय उत्पद्यन्ते इति तस्य कर्तृत्वम् । “तत्राक्षिधूविकाराढ्यः शृङ्गाराकारसूचकः । सुग्रीवारे चको शेयो हावो रत्यङ्गसम्भवः” इति ॥ चक्रिरे इति कर्मणि । ऋजोरिति "वोतो गुणवचनात्" ॥ १३ ॥ अप्रसन्नमपराद्धरि पत्यौ कोपदीप्तमुररीकृतधैर्यम् । क्षालितं नु शमितं नु वधूनां द्रावितं नु हृदयं मधुवारैः ॥१४॥ 
सागसि प्रेयसि एवंविधं हृदयं मधुवारैरेवंविधमिव कृतम् । अपराधि त्वाद्धि पत्युस्तत्कलुषं च रोषसंधुक्षितं चाङ्गीकृतमानं चासीत् , पीते त्वासवे सर्व तव्यपगतम्, अत उत्प्रेक्ष्यते-अप्रसन्नं सत् किंस्वित् क्षालितं, कोपदीप्तं सत् किं शमितम्, उररीकृतधैर्य सत् किं द्रावितं गालितमिति । मलिनं हि क्षाल्यते, दीप्तं च शम्यते , कठिनं च गाल्यते । मधुना च रसरूपत्वात् त्री 
१० स०] 
संदेहविषौषधिव्याख्योपेतम् । 
१२६ हेलयैव सुतनोस्तुलयित्वा गौरवाड्यमपि लावणिकेन । मानवश्चनविदा वचनेन क्रीतमेव हृदयं दयितस्य ॥ ३८॥ ____ अङ्गनायाः चाटुवचसा कान्तस्य हृदयं क्रीतमावर्जितमेव । किं कृत्वा गौरवाढ्यमपि पूज्यमपि तदेव हेलया तुलयित्वा परिच्छिद्य यथास्वरूपं शात्वे त्यर्थः । कीदशेन वचनेन लावणिकन लवणमेव लावणं 'प्रज्ञादित्वादण्' । ल वणस्य भावो वा लावणम् । “युवादित्वादण्” । लावणं विद्यते यस्य तल्लाव णिकम् “अत इनिठनौ” । तेन लावणिकेन लावण्ययुक्तेनेत्यर्थः । तथा मानव श्वनविदा कान्तरोषविनाशचतुरेण । अथ चोक्तिः यः किल लावणिको लवण जीवी वाणिजकः स गौरवाढ्यमपि बृहद्विक्रेयवस्तु हेलयैव लीलयैव तुलयित्वा परिच्छिद्य क्रीणाति । कीदशेन लावणिकन मानस्य परिमाणस्य पलादेर्वञ्चनं छलं वेत्ति यस्तेन, तुलायां प्रवीणेनेत्यर्थः । लवणेन चरतीति लावणिकः । य दि वा लवणं पण्यमस्य "तदस्य पण्यं । लवणाट्ठञ्" ॥ ३८ ॥ स्पर्शभाजि विषदच्छविचारौ कल्पिते मृगदृशां सुरताय । संनतिं दधति पेतुरजस्रं दृष्टयः प्रियतमे शयने च ॥ ३९ ॥ 
अथ हरिणाक्षीणां दृष्टयः कान्ते तल्पे च निपेतुर्जग्मुः, शयनं प्रति का न्तान् दृशैवाचूचुदन्नित्यर्थः । कीदृशे प्रियतमे शयने च, प्रिये तावत् स्पर्शभा जि सुकुमारे, विषदच्छवौ विविक्तकान्तौ चारौ च हृद्ये, तथा सुरताय क ल्पिते एतेन सह रन्तव्यमिति रत्यर्थ चिन्तिते, सदा च सन्नतिं बिभ्रति प्र णतिपरे । शयने च स्पर्शभाजि कोमले , विषदच्छविनि उज्ज्वलवणे धवले वा, चारुणि परायें सुरतार्थ कल्पिते प्रास्तृते, सन्नतिं दधति मार्दवान्नतमध्ये 
प्रियतमे दृष्टयः पेतुरित्युक्तं ता एव वर्णयितुमाह यूनि रागतरलैरपि तिर्यक् पातिभिः श्रुतिगुणेन युतस्य । दीर्घदर्शिभिरकारि वधूनां लङ्घना न नयनैः श्रवणस्य ॥४०॥ 
अङ्गनानां नयनैनॆत्रैः श्रवणस्य कर्णस्य लक्चना क्रमणं नाकारि न विदधे । कर्ण यावत् तानि प्रसृतानीत्यर्थः । कीदृशैर्नयनैः यूनि कान्ते रागेण प्रीत्या त 
१ 'नानां' क. ख. ग. पाठः । 
१३० 
शिशुपालवधम् । 
[१० स० रलैश्चटुलैः, रागवशाद्यानि चटुलं प्रियमीक्षन्ते इत्यर्थः । तथा तिर्यपातिभिः सामिदर्शिभिऍन्येव कटाक्षेतिभिः, तथोपकर्णप्रसृत्या दीर्घ बहु पश्यन्तीति दी. घदर्शिभिः । कीदृशस्य श्रवणस्य, श्रवणं श्रुतिः सैव गुणस्तेन युतस्य सम्ब द्धस्य । कर्णेन हि श्रूयते । अथ चोक्तिः यः किल दीर्घदर्शी विचक्षणः स य दि रागतरलो भवति तिर्यक्पाती च , वक्रमार्गोन्मुखस्तिर्यग् बाधको वा तथापि बहुश्रवणस्य बहुश्रुतस्य मीमांसकादेर्लङ्घनामपमानं न कुरुते , यतोऽसौ श्रुतिगु णेन वेदोक्तधर्मेण युक्तः । श्रवणः कर्णो , बहुश्रुतश्च ॥ ४० ॥ 
इदानीं सुरतव्यापारवर्णनम् संकथेच्छुरभिधातुमनीशा संमुखी च न बभूव दिदृक्षुः । स्पर्शनेन दयितस्य नतभूरङ्गसङ्गचपलापि चकम्पे ॥ ४१ ॥ 
काचिन्नवोढा विवक्षुरपि वक्तुं न शक्ताभूत्, कान्तं च दिदृशुरपि तदभि मुखी नाभूत्, प्रियदेहस्पर्शलालसापि तदामर्शन चकम्पे । एवंविधो ह्येष मु. ग्धाव्यापारः ॥ ४१ ॥ 
उत्तरीयविनयात् पमाणा रुन्धती किल तदीक्षणमार्गम् । आवरिष्ट विकटेन विवोढुर्वक्षसैव कुचमण्डलमन्या ॥ ४२ ॥ बा काचिदंशुकापहरणेन जिहियती विशालेन पत्युरुरसैव स्तनाभोगमावरिष्ट पिदधे । किल कान्तनयनप्रसरं निवर्तयन्ती । किल व्याजे । नेत्ररोधव्याजेना श्लेषमेव कुर्वतीत्यर्थः । नहि वक्षःस्थगनात् कुचमण्डलं न दृश्यते स्पर्शनाद्वा, द निमिति लजाकरम् । श्रावरिष्टेति लुङ् । “लिङ्सिचोरात्मनेपदेषु"इति इडा गमः ॥४२॥ 
अथालिङ्गनम् अंशुकं हृतवता तनुबाहुखस्तिकापिहितमुग्धकुचाग्रा । भिन्नशङ्खवलयं परिणेत्रा पर्यरम्भि रभसादचिरोढा ॥ ४३ ॥ 
काचित् नवपरिणीता विवोद्रा बलात् पर्यरम्भि आश्लेषि । कीदृशेन पत्या वासो नयता । अत एव कीदृशी वधूः तनुभ्यां बाहुभ्यां यः स्वस्तिको बन्ध विशेषस्तेनापिहिते च्छादिते मुग्धयोर्मनोहरयोः कुचयोरग्रे यया । वामदक्षिण योः कुचयोदक्षिणवामकरन्यासः स्वस्तिकः । भिन्नानि रभसाश्लेषवशात् स्फु 
१० स०] संदेहविषौषधिव्याख्योपेतम् । टितानि शङ्खवलयानि यत्र ॥ ४३ ॥ संजहार सहसा परिरब्धप्रेयसीषु विरहय्य विरोधम् । संहितं रतिपतिः स्मितभिन्नक्रोधमाशु तरुणीषु महेषुम् ॥ ४४ ॥ 
कामो युवतिषु सन्धितमपि शरं संजहार । यतः सहसाविचार्यैव मानं हित्वा परिरब्धाः प्रेयांसो याभिस्तासु परिरब्धप्रेयसीषु । अतश्च यत्तेन कार्य तत्ताभिः स्वयमेव कृतम् । “ईयसश्चे" ति कबभावः । “उगितश्च" इति ङीप् । नहि तत्रानुपसर्जनादित्यधिकृतम् । तदन्तविधिश्चास्तीति “अमहत्पूर्वे" ति नि षेधेन ज्ञापितम् । कीदृशं विरोधम् आशु शीघ्रमेव स्मितेन निजह सेन भिन्नो मिश्रितो नाशितो वा क्रोधो यत्र तं स्मितभिन्नक्रोधं, हासेनैव यत्र क्रोधस्त्य क्त इत्यर्थः । हासस्तु कुतोऽपि कारणादनुरागाच्च । तरुणेष्विति पाठे परिर ब्धाः प्रेयस्यो यैरिति विग्रहः पूर्ववत् कनिषेधः । उपसर्जनह्रस्वत्वमपि न भ वति । "ईयसो बहुव्रीहौ प्रतिषेधः" इति वचनात् । हासस्य त्वत्र प्रियाक तगाढालिङ्गनमेव हेतुः । संहितमिति “दधातेर्हिः” । विरहय्येति रहिश्चुरादा वदन्तः "ल्यपि लघुपूर्वादि" त्ययादेशः ॥ ४४ ॥ स्रंसमानमुपयन्तरि वध्वाः श्लिष्टवत्युपसपत्नि रसेन । 
आत्मनैव रुरुधे कृतिनेव स्वेदसजि वसनं जघनेन ॥ ४५ ॥ 
कस्याश्चिद्वध्वाः स्वयमेव जघनेनांशुकं रुरुधेऽवष्टब्धम् । कीदृशं संसमानं चलितम् । कथं तर्हि रोधितमित्याह-स्वेदेन सज्जते लगतीति स्वेदसञ्जि । कदा रुरुधे भर्तरि रागेण विपक्षसंनिधावालिङ्गितवति । एतेन त्रंसिते स्वेदे च कारणमुक्तम् । कीदशेन जघनेन कृतिनेव प्रवीणेनेव । वासःपातात् सप त्नीसंनिधौ मास्या लजालाघवे भूतामिति जानानेनेवेत्यर्थः । यः किल कृती 
सस्त्रीजनस्तस्यैवंविधो व्यापारः ॥ ४५ ॥ पीडिते पुर उरःप्रतिपेषं भर्तरि स्तनयुगेन युवत्या । स्पष्टमेव दलतः प्रतिनार्यास्तन्मयत्वमभवद् हृदयस्य ॥ ४६॥ 
कयाचित् तरुण्या कुचयुग्मेनोरः प्रतिपेष्य पत्यो पीडिते सति सपत्न्या हृद्यस्य स्फुटं निःसंदेहमेव कान्तमयत्वमभूत् । यदि हि तन्मयमस्या हृदयं 
१ 'हा' क, ख. पाठः । 
१३२ 
शिशुपालवधम् । 
[१० स० न भवेत् तत्कथं तस्मिन्पीडिते तदस्फुटत् । उरःप्रतिपेषमिति “परिक्लिश्य माने चे" ति णमुल् । दलत इवेत्येवार्थोऽत्र बोद्धव्यः, अन्यथा तु बीभत्स 
त्वं स्यात् ॥ ४६ ॥ दीपितस्मरमुरस्युपपीडं वल्लभे घनमपि स्वजमाने । चक्रतां न ययतुः कुचकुम्भौ सुभ्रवः कठिनतातिशयेन ॥४७॥ 
कान्ते गाढमाश्लिष्यति कस्याश्चित् तरुण्याः कुचकुम्भौ चक्रतां पारिमा एडल्यं न जग्मतुः । कथं कठिनतातिशयेनातिकार्कश्येन । कथं स्वजमाने दी पितो वृद्धिं नीतः स्मरः कामो यत्र तत् दीपितस्मरं, तथोरस्युपपीडं वक्ष सि निष्पीड्य । अन्योऽपि भक्तो यदि पीड्यते तथापि चक्रतां चाक्रिकत्वं न गच्छति । कथं कठिनतातिशयेन दृढप्रतिज्ञत्वेन कुलपुत्रत्वाभिमानेनेत्यर्थः । उ रस्युपपीड्य उरस्युपपीडम् “सप्तम्यां चोपपीडरुधकर्षः" इति णमुल् । “तृती याप्रभृतीनी" ति ससासो विभाषितः ॥ ४७ ॥ संप्रवेष्टुमिव योषित ईषुः श्लिष्यतां हृदयमिष्ठतमानाम् । 
आत्मनः सततमेव तदन्तर्वर्तिनो न खलु नूनमजानन् ॥४८॥ 
कामिन्यः कान्तानामालिङ्गितानां हृदयं संप्रवेष्टुमिवाभिलेषुरिति कामस्व भावः । ताश्च मुग्धाः सदैव कान्तहृदयस्थान् स्वदेहान् निश्चितं खलु नाजानन् नैव विविदुः । यो ह्येवं बुध्यते नासौ निविशते पिष्टपेषणतुल्यत्वात् । अजा नन्निति लङ् “ज्ञाजनोर्जा" ॥ ४८ ॥ लेहनिर्भरमधत्त वधूनामार्द्रतां वपुरसंशयमन्तः । यूनि गाढपरिरम्भिणि वस्त्रकोपमम्बु ववृषे यदनेन ॥ ४६॥ __चिरण्टीनां शरीरं निश्चितं स्नेहपूर्णत्वादभ्यन्तरे आर्द्रतां सरसत्वमधत्त दभ्रे । प्रीत्या किल मार्दवम् । कुतोऽयं निर्णयः-यदनेन वपुषा तरुणे गाढ मालिङ्गति चेलनोपमम्बु ववृषे, यावता वसनं नोप्यते तावत् स्वेदवारि वृष्ट म् । “चेले कोपेः" णमुल । यदि चान्तरार्द्रता न स्यात् तत्कथं गाढपीडने न जलं मुश्चेत् । यत्किल स्नेहेन जलेनान्तराई पटादि तत्पीडितं सदम्बु मुञ्च ति । ववृषे इति कर्मणि ॥ ४६ ॥ न म माति वपुषः प्रमदानामन्तरिष्ठतमसङ्गमजन्मा । यहहुर्बहिरवाप्य विकासं व्यानशे तनुरूहाण्यपि हर्षः ॥५०॥ 
१० स०] 
संदेहविषौषधिव्याख्योपेतम् । 
१३३ सीमन्तिनीनां प्रेयःसम्पर्कोत्थो हर्षो निश्चितं हृदये न माति स्म न म मौ । कुत इत्यत आह—यद्बहत्वात् बाह्ये विकासं प्रसरमवाप्य रोमाण्यपि व्यानशे व्याप्तवान् । यदि चान्तर्वर्तेत तद्वहि व विकसेत् । यत् किल तोयादि घटाद्यन्तरे न माति तद्वहिनिर्याति । व्यानशे इति "अश्नोतेश्च" इति नुट् । तनौ रोहन्ति जायन्ते इति तनुरुहाणि रोमाणि "मूलविभुजादित्वात्कः" ॥५०॥ यत् प्रियव्यतिकराद्वनितानामगजेन पुलकेन बभूवे । प्रापि तेन भृशमुच्छ्रसिताभिर्नीविभिः सपदि बन्धनमोक्षः॥५१॥ ___ कान्ताश्लेषात् यद्वधूनां गात्रोत्थेन रोमाञ्चेन बभूवे जातं, तेन हेतुनात्य थं विकसिताभिर्नीविभिरुच्चयैस्तत्क्षणमेव बन्धनमोक्षो निर्ग्रन्थित्वं प्राप्तं देहस्यो च्छासात् । अथ चोक्तिः--यदा किल पतिसंयोगात् महादेव्या अङ्गजेन पुत्रेण भूयते, तदा सोच्छासाभिर्वन्दीभिर्बन्धनमोक्षो दुर्गनिर्याणं प्राप्यते । राजपुत्रज. न्मनि हि बद्धमोक्षभूर्जदाहादि क्रियते । बभूवे इति भावे । प्रापीति कर्मणि । नीविरुञ्चयः । वन्द्यपीति केचित् ॥ ५१ ॥ 
अथ चुम्बनम् हीभरावनतं परिरम्भे रागवानवटुजेष्ववकृष्य । अर्पितोष्टदलमाननपनं योषितो मुकुलिताक्षमधासीत् ॥५२॥ 
कश्चिद्रागी केशेष्वाकृष्य कामिन्या वक्त्रालमधासीदधात् पपौ । कीदृशं मुखम् , आश्लेषे सति लजावशान्नम्रमत एव च केशग्रहः । तथा अर्पितं का न्तया दत्तमधरकिसलयं यस्य , मुकुलिते च सुखानुभवानिमीलिते अक्षिणी यत्र । अधासीदिति धेटो लुङ् । च्लेः सिच् । चिण्विभाषितः, ईद । “य मिरमिनमातां सक्” इति सगिटौ, "इट ईटि" सवर्णदीर्घः । अवटुः कृकाटि 
का तत्र जाताः केशाः ॥ ५२ ॥ पल्लवोपमितिसाम्यसपक्षं दष्टवत्यधरबिम्बमभीष्टे । पर्यकूजि सरुजेव तरुण्यास्तारलोलवलयेन करेण ॥ ५३॥ 
कान्ते रक्तौष्ठं चुम्बति सति युवत्याः शिक्षानचञ्चलकटकेन पाणिना पर्य कृजि रणितम् । उत्प्रेक्ष्यते-सरुजेव दुःखितेनेव । कीदृगधरविम्बमिति रुजायां कारणमाह-पल्लवेन किसलयेन या उपमितिरुपमा तया यत्साम्यं सादृश्यं ह. 
१३४ 
शिशुपालवधम् । 
[१० स० स्तस्याधरस्य च तेन सपक्षं मित्रम् । अोष्ठो हि रक्तत्वात् पल्लवेनोपमीयते क रोऽपि च । अोष्टपल्लवः करपल्लव इत्येतावतैव तयोः सपक्षत्वम् । अतश्च यदौष्ठो दश्यते तदा तेन सरुजेवाराणि । यथा सपक्षः केनचित् सर्पादिना द श्यते तदावश्यमेव सुहृत् तत्पीडया पीडितः पूत्कुरुते ॥ ५३ ॥ केनचिन्मधुरमुल्वणरागं वाष्पतप्तमधिकं विरहेषु । 
प्रोष्टपल्लवमपास्य मुहूर्त सुभ्रवः सरसमक्षि चुचुम्बे ॥ ५४ ॥ या अन्येन कामिना अधरपल्लवं हित्वा क्षणं नार्या नेत्रं चुचुम्बे पपे । पर्या यपानस्य सुखकारित्वादिति भावः । कीदृशमोष्ठपल्लवं, मधुरं मनोज्ञं समधु वा, उल्वणरागमतिरक्तं, तथा वियोगेषु सत्स्वत्यर्थ वाष्पतप्तमुच्छ्वासपीडितं , सरसं सामृतम् । अक्षि कीदृशं मधुरं हृद्यम्, उल्वणरागं प्रियं प्रति अति स्निग्धं, पानजादराभ्यामतिलोहितं, विरहेषु नितरां वाष्पतप्तमपीडितं, सरसं सरागम् । रागः संभोगाभिलाषः । चुचुम्बे इति कर्मणि ॥ ५४ ॥ 
रेचितं परिजनेन महीयः केवलाभिरतदम्पति धाम । साम्यमाप कमलासखविश्वक्सेनसेवितयुगान्तपयोधेः ॥ ५५ ॥ 
धाम वासवेश्म कर्तृ पद्मासहायोपेन्द्राधिष्ठितकल्पान्तमहाब्धेस्तुलां लेभे, यतः परिजनेन पीठमर्दादिना वर्जितं, महीयोऽतिदीर्घम् , केवलावेव चाभिरतौ दम्पती स्त्रीपुंसौ यत्र तत् केवलाभिरतदम्पति । कल्पावसानोदधिरपि शून्यो विस्तीर्णश्च । दम्पत्योर्लक्ष्मीवासुदेवावुपमानम् । जाया च पतिश्च दम्पती, दं भावो निपात्यते । कमलायाः सखा कमलासखः श्रीसहित इत्यर्थः ॥ ५५ ॥ अावृतान्यपि निरन्तरमुच्चैर्योषितामुरसिजद्वितयेन । रागिणामित इतो विमृशद्भिः पाणिभिर्जगृहिरे हृदयानि ॥५६॥ 
कामिनां करितस्ततो विमृशद्भिः स्पृशद्भिरबलानां हृदयानि मनांसि ज गृहिरे हृतानि, किंकर्तव्यतामूढाः समपद्यन्त । अथच हृदयदेशे प्रथमं स्प शः क्रियते इति स्थितिः । कीदंशि हृदयानि उच्चैरुन्नतेन स्तनयुग्मेन नीरन्ध्र पिहितान्यपि । यत्किल वस्त्वन्तरेण स्थगितं तद् दुर्ग्रहमित्यर्थः । अन्योऽपि चारादिरदृश्यमपि वस्तु इतस्ततः परामृशन् गवेषयन् गृह्णाति । जगृहिरे इति कर्मणि ॥ ५६ ॥ 
१० ल०] 
संदेहविषौषधिव्याख्योपेतम् । १३५ कामिनामसकलानि विभुग्नैः स्वेदवारिमृदुभिः करजाः । अक्रियन्त कठिनेषु कथञ्चित् कामिनीकुचतटेषु पदानि ॥५७॥ ___नारीस्तनसैकतेषु कान्तनखकोटिभिः खण्डान्यपि क्षतानि कथञ्चिदक्रिय न्त कृतानि । कीदृशैः करजागैरिति क्लेशकारणमाह-कुचानां कठिनत्वाद्विभुग्नैः कुण्ठितैस्तथा स्वेदाम्बुना कोमलैः । अतश्च भुग्नानि तानि मृदूनि कथं कठो रवणं कुर्युः । अन्योऽप्यध्वगः कठिनेषु तटेषु कोमलैः स्विन्नैश्च पादैः कथंचि 
मन्दानि पदानि ददाति ॥ ५७ ॥ सोमणः स्तनशिखाशिखराग्रादात्तधर्मसलिलैस्तरुणानाम् । उच्छृसत्कमलचारुषु हस्तैर्निम्ननाभिसरसीषु निपेते ॥५८॥ 
यूनां पाणिभिः स्तनशिखाशिखरामात् कुचचूचुकशृङ्गात् निम्ननाभिष्वेव सरलीषु निपेते निपतितम् । स्तनौ मृदित्वा नाभिदेशमस्पाक्षुरित्यर्थः । कीद शादग्रात् सोष्मण उष्णात् । कीदृशैर्हस्तैः, प्रात्तधर्मसलिलैहीतस्वेदाम्बुभिः । कीदृशीषु नाभिसरसीषु, उच्छुसन्ति विकसन्ति सरसानि कमलानि तेष्विव चा रुषु रम्यासु । अन्योऽपि तप्तादिशिखरस्थो लब्धधर्मः सन् पद्मचाा गम्भीरा यां च सरस्यां निपतति । स्तनशिलाशिखरामादिति क्वचित्पाठः। शिलाः शिख राणि येषां ते शिलाशिखराः पर्वता उच्यन्ते । कठिनत्वात् महत्त्वाच स्तना एव शिलाशिखरास्तेषामग्रं प्रान्तम् । निपेते इति भावे ॥ ५८ ॥ . प्रामृशद्भिरभितो वलिवीची.लमानवितताङ्गुलिहस्तैः । सुभ्रुवामनुभवात् प्रतिपेदे मुष्टिमेयमिति मध्यमभीष्टैः ॥ ५९॥ 
तनूदरीणां कान्तैर्मुष्टिग्राह्यं मध्यमित्यनुभवात् प्रतिपेदे ज्ञातम् । पूर्व हि तैस्तर्कात् प्रतिपन्नमासीत् अधुना तूपलब्ध्यैवेत्यर्थः । कुत इत्याह-अभितः पा चंद्वये वलीरेव वीचीस्तरङ्गान् स्पृशद्भिस्तथा लोलमानाश्चपला वितता दीर्घा अद्यालयः करशाखा येषां तैर्लोलमानवितताङ्गुलिहस्तैः, अङ्गुलीभिः समन्तादुदरं परामृशद्भिरित्यर्थः । अतश्च मुष्टौ मध्यस्य प्रवेशात् तन्मेयं तदिति सुज्ञान म् । लोलमान इति ताच्छील्ये शानच् । लुलदलपिलादयो धातुष्वपठिता अपि क्रियावाचित्वाद्धातवो ज्ञेयाः ॥ ५६ ॥ प्राप्तनाभिनदमजनमाशु प्रस्थितं निवसनग्रहणाय । 
औपनीविकमरुन्ध किल स्त्री वल्लभस्य करमात्मकराभ्याम् ॥६॥ 
- 
- 
- 
१३६ 
शिशुपालवधम् । 
[१० स० __काचिदबला कान्तस्य कर वहस्ताभ्यामरुन्ध रुरोध, यत औपनीविकं जघनप्रदेश प्राप्तं, तथा प्राप्तं नाभावेव नद्यां मजनं ब्रुडनं येन । तत्क्षणमेव दुकूलापहाराय गतमतः किल वराङ्गदेशस्थं तं किलारुधत् । किलालीके । त त्वतस्तु सुखोत्पादाद्विषेहे एवेत्यर्थः । अन्योऽपि नदी स्नात्वावश्यमेव वाससी गृह्णाति । नीव्याः समीपमुपनीवि, तत्र भव औपनीविकः “उपजानूपकर्णोप नीवेष्टक्" । अरुन्धेति रुघेर्लुङ् सुरितेत्त्वात्तङ् "श्नसोरल्लोपः” । एकः करो द्वा भ्यामरोघीत्यबलात्वं हेतुः । एवमुत्तरत्र ॥ ६० ॥ कामिनः कृतरतोत्सवकालक्षेपमाकुलवधूकरसङ्गि । मेखलागुणविलग्नमसूयां दीर्घसूत्रमकरोत् परिधानम् ॥ ६१ ॥ 
कस्यचित् कामिनः कान्तादुगूलमसूयांचवे रोषमजनयत्, यतो विहितनि धुवनमहसमयापहारं, यतो विह्वलवनिताहस्तलग्नं, तथा रशनाकलापसंश्लेषि । एतदपि कुतः यतो दीर्घसूत्रं लम्बमानदशम् । स हि यदा उजिहीर्षति तदा सौ करमवष्टभ्नाति, अतश्च तदादानान्मेखलालग्नत्वात् चिकीर्षितविघ्नोत्पादाद सूयोत्पत्तिः । अन्योऽपि दीर्घसूत्रश्चिरकारी कालक्षेपकारित्वादवश्यमेव खेदय ति । असूया रोषः। असूञः कण्ड्डादित्वाद्यक् । करोतिरुत्पादनार्थोऽत्र । परिधी यत आच्छाद्यते इति परिधानं “कृत्यलुटो बहुलम्" ॥ ६१ ॥ अम्बरं विनयतः प्रियपाणेर्योषितश्च करयोः कलहस्य । वारणामिव विधातुमभीक्ष्णं कक्ष्यया च वलयैश्च शिशिळे ॥६२॥ 
कान्तकरस्याबलाहस्तयोश्चान्योन्यमंशुकमपहरतां काञ्चया वलयैश्च तारं शि शिळे पर्यकूजि । उत्प्रेक्ष्यते-कलहस्य युद्धस्य वारणां निषेधमिव कर्तुम् । यदा वस्त्रजिहीर्षया केचिदन्योन्यं कलहायन्ते तदा पार्श्वस्था निवारणार्थ रणन्ते-मा मा कलहं कार्युरिति ॥ ६२ ॥ ग्रन्थिमुद्रथयितुं हृदयेशे वाससः स्पृशति मानधनायाः । श्रूयुगेन सपदि प्रतिपेदे रोमभिश्च सममेव विभेदः ॥६३॥ 
प्राणनाथे दुगूलं वस्त्रं नीविं श्लथयितुं स्पृशति सति मानिन्यास्तत्क्षणमे व धूयुगेन तनूरुहैश्च भङ्गो हर्षश्च प्रतिपेदे प्रापि । मानित्वाद्धि भ्रूभङ्गः प्रिय लङ्गमाद्धि रोमहर्षः । “नान्नलोपः" इति योगविभागानथयितुमिति नलोपः । 
१० स०] 
संदेहविषौषधिव्याख्योपेतम् ।। 
१२१ ण्यपि कर्तुं शक्यन्ते । मधुवारोऽतिसरकः । नुर्वितर्के संशये वा । क्षालितं किंवाक्षालितमित्यर्थः । एवमन्यत्र । उररीकृतमिति उररीशब्दोऽङ्गीकरणे । "ऊर्यादिविडाचश्चे" ति गतिसंज्ञा । “कुगतिप्रादयः" ॥ १४ ॥ सन्तमेव चिरमप्रकृतत्वादप्रकाशितमादिद्युतदङ्गे । विभ्रमं मधुमदः प्रमदानां धातुलीनमुपसर्ग इवार्थम् ॥१५॥ 
मधुमदो मद्यकृता क्षीबता वनितानां विभ्रममदिद्युतत् विलासमाविश्वका र । कीदृशमङ्गे देहे चिरकालं सन्तमप्यप्रकाशितमनुभूतम् । कुतोऽप्रकृतत्वाद प्रस्तावात् । नहि गुरुजनसंनिधौ गृहव्यापारे वा विभ्रमस्यावसरः । को यथा किं द्योतयतीत्याह-धातौ तिष्ठतीत्यादिके लीनं स्थितं गत्यादिकमर्थं यथोपसर्गः प्रादिोतयति । द्योतका हि निपातोपसर्गाः । कीदशमर्थमङ्गे प्रकृती चिरं स न्तमेवाप्रकृतत्वादप्रकाशितम् । यावत् किल प्रस्थानं नाभिधित्सितं तावत् त स्याप्रस्तावः । कथं तींदमुच्यते-'धात्वर्थ बाधते कश्चि'दिति । स्थगितार्थप्र काशनमेवात्र बाधा विवक्षितेत्यदोषः । अदिद्युतदिति घुतेय॑न्ताल्लुङ् । च्लेश्च ङ् । द्वित्वम्, “द्युतिस्वाप्योः सम्प्रसारणम्” । अङ्गं वपुः, प्रत्ययाञ्च पूर्वो भागः ॥ १५ ॥ सावशेषपढमुक्तमुपेक्षा स्रस्तमाल्यवसनाभरणेषु । गन्तुमुत्थितमकारणतः स्म द्योतयन्ति मदविभ्रममासाम् ॥ १६ ॥ 
वधूनामिमानि मदविभ्रममदिद्युतन् आविरबीभवन् । कानीत्याह-सावशे पाण्यूनानि पदानि यत्र तत् सावशेषपदमोक्लपदमुक्तं वचनम्, तथा पतिता. नां पुष्पवस्त्रभूषणानामग्रहणम् , निष्प्रयोजनायैव गमनोत्थानम् । गमनमत्राका रणेन सम्बध्यते । एतानि दृष्ट्वा ज्ञायते मत्तेयमिति । “छेद एकपद एव कथायाः त्रस्तभर्मवसनस्रगुपेक्षे" ति पाठान्तरम् । भर्म कनकम् । मदः क्षीबता सैव विभ्रमः । मदेन वा विभ्रमो, विशेषेण भ्रमो 'विभ्रम इति ॥ १६ ॥ मद्यमन्दविगलत्त्रपमीषच्चक्षुरुच्छ्रसितपक्ष्म दधत्या । वीक्ष्यते स्म शनकैनववध्वा कामिनो मुखमधोमुखयैव ॥१७॥ ___ अचिरोढया कान्तया पत्युर्मुखं शनैरधोमुखयैव वीक्ष्यते स्म ऐक्षिष्ट । की. दृश्या चक्षुर्बिभ्रत्या । कीदृशं मद्येन मन्दं कृत्वा विगलन्ती त्रपा यस्य , तथा 
१ 'मदवि' क. ग. पाठः ।