२८४ 
शिशुपालवधम् । 
[२० स० तथा अयसा शस्त्रेण श्याममुखैः कृष्णप्रान्तैरभिध्वनद्भिः शब्दायमानैः, यतो रं हसोत्पतद्भिः स्यदेन व्रजद्भिः । संहत्या संहतत्वेन शालन्ति यान्तीति संहति शालिभिर्नीरन्ध्रगामिभिः । मेधैरपि तडित उज्ज्वलं जातं रूपं येषाम् , अयोव त् श्याममुखैः कृष्णप्रान्तैरभिध्वनद्भिर्गर्जद्भिः। रंहसा जवेन' उत्पतद्भिः, संहति शालिभिर्बाहुल्यश्लाघिभिः । पिदधे इति कर्मणि । “वष्टि भागुरिरल्लोप” मि त्यकारलोपः ॥ १३ ॥ शितशल्यमुखावभिन्नमेघक्षरदम्भः स्फुटतीव्रवेदनानाम् । स्रवदस्रुततीव चक्रवालं ककुभामौर्णविषुः सुवर्णपुलाः ॥ १४ ॥ ___सुवर्णपुङ्खाः शराः ककुभां चक्रवालं दिग्वलयमौर्णविषुः प्यधुः । कीदृ शं शितैः शल्यमुखैः फलप्रान्तैरवभिन्नेभ्यो विदीर्णेभ्यो मेघेभ्यः क्षरत् स्रवदम्भो नीरं यस्य तत् शितशल्यमुखावभिन्नमेघक्षरदम्भः । अतश्चोत्प्रेक्ष्यते-स्रवन्ती श्च्योतन्ती अनुततिर्वाष्पसंहतिर्यस्य तत् नवदयुततीव । यतस्तासां स्फुट तीव्रवेदनानां शरप्रहारात् प्रकटदुःसहपीडानाम् । यो हि शरप्रहारभिन्नः पीडितः स वाष्पायते । और्णविषुरिति ऊर्गुञो लुङ् “च्लेः सिच्” इट् “विभाषो?" रित्यङित्त्वपक्षे “ऊर्णोतेर्विभाषे” ति वृद्धिविकल्पः । “पाडजादीनाम् , अाट श्च" ॥ १४ ॥ अमनोरमतां यती जनस्य क्षणमालोकपथान्नभासदां च । रुरुधे पिहिताहिमद्युतिद्यौर्विशिखैरन्तरिताच्युता धरित्री ॥ १५ ॥ ___चैद्यवाणैर्जनस्य सैन्यलोकस्य नभासदां च खेचराणामालोकपथाद् दर्शनमा र्गात् यथाक्रमं द्यौर्धरित्री च क्षणं रुरुधे रुद्धा निवर्तिता । नभसि हि शरच्छ ने जनास्तत् नाद्राक्षुः । धरायां तु रणेक्षणलालसा नभसदः । कीदक्षा द्यौः क्ष्मा च क्रमेणाच्छादितसूर्या स्थगितमाधवा च, अत एवामनोरमतां यती अ हृद्यत्वं यान्ती ॥ १५ ॥ विनिवारितभानुतापमेकं सकलस्यापि मुरद्विषो बलस्य । 
शरजालमयं समं समन्तादुरु सव्व नराधिपेन तेने ॥ १६ ॥ - चैद्येन सर्वस्यैव शौरिसैन्यस्य रुद्धरविकिरणमेकमसाधारणं समन्तादख 
१ 'याटोपेन' ग. पाठः । 
२० स०] 
संदेहविषौषधिव्याख्योपेतम् । 
२८५ एडं सायकवृन्दमयं महद्वेश्मेव तेने भवनमिव कृतम् । तनोतिरेवमादौ करो त्यर्थान्न भिद्यते । यथा-"लावण्यद्रविणव्ययो न गणितः क्लेशो महान् स्वीकृ तः स्वच्छन्दस्य मुखं जनस्य वसतश्चिन्तानलो दीपितः । एषापि स्वयमेव तु ल्यरमणाभावाद्वराकी हता कोऽर्थश्चेतसि वेधसा विनिहितस्तन्व्यास्त, तन्व ता" इति ॥ १६ ॥ इति चेदिमहीभृता तदानीं तदनीकं दनुसूनुसूदनस्य । 
वयसामिव चक्रमक्रियाकं परितोऽरोधि विपाठपञ्जरेण ॥ १७ ॥ 
चेदीनां जनपदस्य महीभृता राज्ञा शिशुपालेन दनुसू नुसूदनस्य दानवा न्तकस्य विष्णोरनीकं सैन्यं विपाठपञ्जरेण शरजालेनेतीत्थं परितः समन्तादरोधि रुद्धं व्याप्तम् , अत एवाक्रियाकं निष्क्रियं, वयसामिव चक्रं पक्षिपूगं यथा । यथा केनचित् पतयूथं पञ्जरेण जालेन परितो निरुद्धं निष्क्रियं च क्रियते । दनुसूनुसूदनादयो नन्द्यादिषु बोद्धव्याः । युन् तु सूदेनिषिद्धः ॥ १७ ॥ इषुवर्षमनेकमेकवीरस्तदरिप्रस्तुतमच्युतः पृषटकैः । अथ वादिकृतं प्रमाणमन्यैः प्रणिरास प्रतिवादिवत्प्रमाणैः ॥१८॥ ___ अथानन्तरं तदरिप्रस्तुतं चैद्यप्रारब्धमने बहुमिषुवर्ष शरदुर्दिनमेकवारो भगवानच्युतः पृषट्कैर्विशिखैः प्रणिरास प्रैरयत् । यथा वादिकृतं पूर्वपाक्षिको द्ग्राहितं प्रमाणं हेतुमन्यैः प्रमाणैर्बलवत्तरैः प्रतिवादी उत्तरपाक्षिको निरस्यति क्षिपति । एकश्चासौ वीर एकवीरः “पूर्वकालैके" ति समासः । एकशब्दः प्र धानार्थः वीरश्रेष्ठ इत्यर्थः । वीरः सर्वगुणान्वितः । प्रकृतार्थसमर्थको हेतुरत्र प्रमाणम् ॥ १८ ॥ परिकुश्चितकुपरेण तेन श्रवणोपान्तिकनीयमानगव्यम् । ध्वनति स्म धनुर्घनान्तमत्तप्रचुरक्रौञ्चरवानुकारमुच्चैः ॥ १६ ॥ 
धनुः शार्ङ्गमुच्चैस्तारं ध्वनति स्म ररास । कीदृशं तेन भगवता परिकुञ्चि तकुपरेण वेल्लितबाहुमध्येन श्रवणोपान्तिकं कर्णसमीपं नीयमाना प्राप्यमाणा ग व्या ज्या यस्य । अतश्च मेघान्ते शरदि मत्ताः क्षीवास्तथा प्रचुरा बहुसंख्याका ये क्रौञ्चा हंसास्तेषां रवानुकारं कूजितविडम्बकम् । समकालवाशमानानेकक्रो चकूजिततुल्यक्रेङ्कारमित्यर्थः ॥ १६ ॥ 
२८६ 
शिशुपालवधम् । 
[२० स० उरसा विततेन पातितांसः स मयूराश्चितमस्तकस्तदानीम् ।। क्षणमालिस्वितो नु सौष्ठवेन स्थिरपूर्वापरमुष्टिराबभासे ॥ २०॥ 
स भगवांस्तदा सौष्ठवेन प्रावीण्येन साध्ववस्थानेन क्षणं लिखित इवाव भासे चित्रन्यस्त इव बुबुधे ज्ञातः । कीदृशः विततेन विशालेनोरसोपलक्षितः, पातितांसो नमितस्कन्धः, मयूराञ्चितमस्तको वर्हिणरम्यशिरस्क' उद्ग्रीव इ त्यर्थः । स्थिरपूर्वापरमुष्टिनिष्कम्पपाणिद्वयनिश्चलाकर्षः । लिखितोऽप्येवंविध एव 
भवति ॥ २० ॥ स्तनतो नितरां रयेण गुर्व्यस्तडिदाकारचलद्गुणादसंख्याः । इषवो धनुषः सशब्दमाशु न्यपतन्नम्वुधरादिवाम्बुधाराः ॥ २१ ॥ ____ अथ शाङ्गिणः शाङ्गादिषवः सध्वानं रयेण वेगेन न्यपतन् पेतुः, मेघादि वाम्भोवृष्टयः । कीदृशादत्यर्थ ध्वनतः तथा विद्युत्संस्थानस्फुरन्मौर्वीकात् । मे घो हि तडित्वान् भवति । इषवस्तु गुर्यों महत्योऽसंख्याः प्रभूताः । श्लेषः सुगमः । इषुशब्दः स्त्रीपुंसयोर्वर्तते ॥ २१ ॥ शिखरोन्नतनिष्ठुरांसपीठः स्थगयन्नेकदिगन्तमायतान्तः । निरवर्णि सकृत्प्रसारितोऽस्य क्षितिभर्तेव चमूभिरेकबाहुः ॥ २२ ॥ ____अस्य देवस्यैको बाहुः सैन्यैः क्षितिभर्तेव निरवर्णि वर्णितोऽवगतः । यतः शिखरवदुन्नतं कर्कशमंसपीठं यस्य । अत एवैकं दिगन्तमाशाभार्ग स्थगयन् पिदधत् । आयतो दीर्घोऽन्तोऽधोभागः । सकृदिव च प्रसारितः, इष्वादानाद र्शनात् सन्ततं शरान् क्षिपन्नित्यर्थः । क्षितिभृदपि उच्चकठिनशिखरो भवति , स्थगितैकदिगन्तश्च, आयतश्च सकृत्प्रसारितश्च ॥ २२ ॥ तमकुण्ठमुखाः सुपर्णकेतोरिषवः क्षिप्तमिषुव्रज परेण । विभिदामनयन्त कृत्यपक्षं नृपतेने तुरिवायथार्थवर्णाः ॥ २३ ॥ 
तमिषुव्रजं शरपूगं परेण चैद्येन मुक्तं सुपर्णकेतोर्गरुडध्वजस्य अकुण्ठमु खाः शितशल्याः शरा विभिदामनयन्त भेदमनैषुरच्छेत्सुः । यथा नेतुर्जिगीषोः सत्का अयथार्थवर्णा नृपतेर्जेतव्यस्य राज्ञः कृत्यपक्षं भेद्यवर्ग भेदयन्ति । कृत्या 
१ 'मस्तकः' ग. । २ 'पर्वततुल्यो निर्वर्णितः, ग. पाठः । 
SO.. 
२० स०] संदेहविषौषधिव्याख्योपेतम् । 
२८७ विमानितप्रत्याख्यातक्रुद्धलुब्धभीताः । स च भेदः पूर्वमुक्तखरूपः “अज्ञातदोषै र्दोषझै' रिति (२-११३) । ते चाकुण्ठमुखाः सप्रतिभाः । विभिदेत्यङन्तः । अयथार्थवर्णा इति तैलपायिकावच्चरसंज्ञाः ॥ २३ ॥ दयितैरिव खण्डिता मुरारेर्विशिखैः संमुखमुज्ज्वलाङ्गलेखैः । लघिमानमुपेयुषी पृथिव्यां विफला शत्रुशरावलिः पपात ॥ २४ ॥ 
चैद्यशर परम्परा भुव्यपप्तत् । यतो भगवत्पत्रिभिरभिमुखं खण्डिता छिन्ना, अतश्च विफला शल्यरहिता, अत एव लघिमानमुपेयुषी लाघवं प्राप्ता । कीद शैर्विशिखैरुज्ज्वलं रम्यमङ्ग लेखा च येषां तैः । कैरिव खण्डिता दयितैरिव, । यथा काचिन्नायिका उज्ज्वलाङ्गलेखैः प्रियैः खण्डिता विसंवादिता, अत एव लाघवं यती विफला निरर्थका भुवि खेदात् पतति । “निद्राकषायमुकुलीकृत ताम्रनेत्रो नारीनखव्रणविशेषविचित्रिताङ्गः । यस्या रतोऽपि गृहमेति पतिः प्र भाते सा खण्डितेति कथिता' कविभिः पुराणै” रिति ॥ २४ ॥ प्रमुखेऽभिहताश्च पत्रवाहाः प्रसभं माधवमुक्तवत्सदन्तैः । परिपूर्णतरं भुवो गतायाः परतः कातरवत् प्रतीपमीयुः ॥ २५ ॥ ___पत्रवाहाश्चैद्यपत्रिणो भुवो भूमितः परिपूर्णतरमत्यर्थ गताया अतिक्रान्ता या अपि परतोऽनन्तरं प्रतीपमीयुः प्रति जग्मुः । यदि कृष्णसमीपं ते प्राप्ताः किमिति प्रति ययुरित्याह-माधवमुक्तवत्सदन्तैः शौरिप्रेरितभल्लैः प्रमुखे शल्याने प्रसभं बलादभिहता विद्धाः । क इव प्रतीपमीयुः कातरवत् । यथा परतः स पत्नात् सभयैः प्रतीपमीयते । आक्रम्यापि समयां भुवं प्रमुखे वदने विपक्षनि प्तशराभिहतत्वात् । पत्राणि वहन्तीति पत्रवाहा इषवः । वत्सदन्ता नाराच विशेषाः । चशब्दः पूर्वापेक्षया समुच्चये ॥ २५ ॥ 
इतरेतरसन्निकर्षजन्मा फलसंघट्टविकीर्णविस्फुलिङ्गः । पटलानि लिहन बलाहकानामपरेषु क्षणमज्वलत् कृशानुः ॥२६॥ 
अन्येषु इषुषु क्षणं कृशानुराश्रयाशोऽज्वलदज्वालीत् । कुतस्त्यः परस्पर संपेषसमुत्थः, शल्याभिघातोद्वान्तकणः , मेघानां च वृन्दानि लिहन क्षपयन् 
॥ २६ ॥ 
१ 'चैयेषुप' ग. । २ 'कुतोपि' ग. । ३ 'गदिता' ग. । ४ 'प्रत्या' ग. । ५ 'प्रत्या' ग. पाठः। 
२८८ 
शिशुपालवधम् । 
[२० स० शरदेव शरश्रिया विभिन्ने विभुना शत्रुशिलीमुखाभ्रजाले । विकसन्मुखवारिजा: प्रकाशं बभुराशा इव यादवध्वजिन्यः ॥२७॥ 
अथ माधववाहिन्यः प्रकटं बभुरशोभन्त । कदा विभुना देवेन शरमेघ पटले सायकसमृद्ध्या विभिन्ने नाशिते, अत एव च ता विकसन्मुखवारिजाः प्रफुल्तवक्त्रपद्माः । कयेव कस्मिन् विभिन्ने किं यथेत्याह-शरदेवाशा इवेति । घनात्ययेन यथाभ्रजाले क्षपिते विकसद्वारिजमुखा दिशः प्रकाशं शोभन्ते । उपमानयोत्विादिवशब्दावपि द्वावेव युक्तावित्यलङ्कारविदः ॥ २७ ॥ स दिव समचिच्छदच्छरौघैः कृततिग्मद्युतिमण्डलापलापाम् । ददृशेऽथच तस्य चापयष्ट्या' इषुरेकैव जनैः सकृद्विकृष्टा ॥२८॥ 
स देव इषुनिवहै' समचिच्छदत् ऊर्जुनाव । अत एव निगुतरविबि म्बाम् । तत्राप्यस्य धनुर्लताया एकैवेषुः सकृदाकृष्टा बलैरलक्षीति लाघवोक्तिः । अथचेति विस्मये । नटेकेन शरण नभश्छाद्यते ॥ २८ ॥ भवति स्फुटमागतो विपक्षान्न सपक्षोऽपि हि निवृतेर्विधाता । शिशुपालबलानि कृष्णमुक्तः सुतरां तेन तताप तोमरौघः ॥ २६ ।। 
तेन हेतुनाच्युतमुक्तः शरपूगः चैद्यसैन्यान्यत्यर्थ ततापापीडयत् । येन सप नात् प्राप्तः सपक्षोऽपि सवर्योऽपि सुखकारी निश्चितं न भवति । यदि हि स्यात् तत्तोमरौघः सपक्षत्वान्न तापयेत् । अरिणा तु क्षिप्तत्वात्पीडाकार्यव ॥ २६ ॥ गुरुवेगविराविभिः पतरिषवः काञ्चनपिङ्गलाङ्गभासः । विनतासुतवत्तलं भुवः स्म व्यथितभ्रान्तभुजङ्गमं विशन्ति ॥ ३०॥ 
इषवो भगवच्छरा भुवस्तलं पातालं विशन्ति स्म प्राविशन् , विनतासुतव द् गरुडा इव , यतो व्यथितभ्रान्तभुजङ्गमम् । वैनतेयेषु भूतलं प्रविष्टेषु अहयो भीता भ्राम्यन्तश्च भवन्ति । कीदृक्षा इषवः , गुरुवेगविराविभिर्दुःसहजवशब्दा यमानैः पक्षरुपलक्षिताः, काञ्चनपिङ्गलाङ्गभासः कनकपिशङ्गदेहच्छवयः । सुप 
र्णा अप्येवंविधा एव ॥ ३० ॥ 
१ 'ष्ट्यां' ग. पाठः । २ 'या' ग. पाठः । 
२८ 
२० स०] 
संदेहविषौषधिव्याख्योपेतम् । शतशः परुषाः पुरोऽपशङ्कं शिशुपालेन शिलीमुखाः प्रयुक्ताः। परमर्मभिदोऽपि दानवारेरपराधा इव न व्यथां वितेनुः ॥ ३१ ॥ 
दानवारेर्विष्णोः शरा व्यथां न वितेनुः पीडां न चक्रुः । कीदृशाः चैद्येन निर्भयं गणशोऽग्रे क्षिप्ताः, परुषास्तीक्ष्णाः, अत एव मर्मभिदोऽरुन्तुदाः । एवं विधा अपि नाव्यथयन्त अपराधा इव । यथा तेन शतशोऽग्रे कर्णकटुका म मस्पृशश्चापराधा निःशकं प्रयुक्ताः कृता भगवतो व्यथां न चक्रुः क्रोधं नाजी जनन् ॥ ३१ ॥ विहिताद्भुतलोकसृष्टिमाये जयमिच्छन् किल मायया मुरारौ । 
भुवनक्षयकालयोग्यनिद्रे नृपतिः स्वापनमस्त्रमाजहार ॥ ३२॥ 
अथ चैद्यो विष्णौ स्वापनमस्त्रमाजहार नैद्रमस्त्रं प्रयुयुजे, यतो मायया छ लेन किल जयमिच्छन् । कीदृशे तत्र विहिता अद्भुता आश्चर्यरूपा लोकानां सृष्टिलक्षणा माया येन, तथा भुवनक्षयकाले योग्योचिता निद्रा यस्य । कि लोपहासे । यः किलात्मना मायिकस्तं माययासौ मुग्धो जिगीषते । यश्च क ल्पापायसमये निद्रालुस्तस्य स्थापनमस्त्रं मुञ्चति । स्वापयतीति स्वापनम् ॥ ३२ ॥ सलिलार्द्रवराहदेहनीलो विदधद् भास्करमर्थशून्यसंज्ञम् । प्रचलायतलोचनारविन्दं विदधे तहलमन्धमन्धकारः ॥ ३३ ॥ 
अथ तद्बलं भगवत्सैन्यमन्धकारोऽन्धं विदधे निर्दृष्टि चकार, यतः प्रच लायतलोचनारविन्दं निद्रायमाणनयनकमलम् । कीदृगसौ उदकक्नूतक्रोडकाय कृष्णस्तथा प्रभाकरमर्थशून्यसंज्ञमभिधेयरहितनामानं विदधत् प्रवृत्तिनिमित्ताभा वात् । नहि तदासौ भासः कृतवान्, अस्त्रमहिम्ना तमोबलीयस्त्वात् ॥ ३३ ॥ गुरवोऽपि निषद्य यन्निद्रुधनुषि क्षमापतयो न वाच्यमेतत् । क्षपितापदि जाग्रतोऽपि नित्यं ननु तत्रैव हि तेऽभवन्निषमाः॥३४॥ 
गुरवो धीरा अपि महीपाश्चापे निषद्य संश्लिष्य यत् निदद्रुः शिश्यिरे सु ताः, एतन्न वाच्यं न दोषः, यतो जाग्रतोऽपि ते तत्रैव नाशितविपत्तौ निषमाः सक्ता अभूवन् , अतश्चाशयिता अपि ये धनुषि निषमास्तेषां सुप्तानां तत्र निषद ने का वाच्यता ॥ ३४ ॥ 
२६० 
शिशुपालवधम् । 
[२० स० श्लथतां व्रजतस्तथा परेषामगलद्धारणशक्तिमुज्झतः खाम् । सुगृहीतमपि प्रमादभाजां मनसः शास्त्रमिवास्त्रमग्रपाणेः ॥ ३५॥ 
तथान्येषां राज्ञां प्रमादभाजां मूढानामग्रपाणेः करानादस्त्रमायुधं सुग्रहीत. मपि दृढावष्टब्धमपि अगलभ्रश्यत् । यतो निद्रावशाच्छैथिल्यं प्राप्तादत एव निजां धारणशक्तिमवष्टम्भनसामर्थ्यमुज्झतस्त्यक्तवतः । कुतः किमिव मनसः शास्त्रमिव । यथा सुगृहीतमपि शास्त्रं विद्या प्रमादभाजामवलिप्तानां चित्ताद् " लति । मनोऽपि श्लथत्वं व्रजत् ग्रहणशक्तिमुज्झति ॥ ३५ ॥ उचितस्वपनोऽपि नीरराशौ बलयादोनिधिमध्यगस्तदानीम् । भुवनत्रयकार्यजागरूकः स परं तत्र परः पुमानजागः ॥ ३६॥ 
तत्र रणे स भगवान् परः पुमान् परमपुरुषः सैन्यार्णवान्तर्गतः पर का लमजागः जजागार न सुष्वाप । कदाचिदर्णवमध्ये नासौ शयीतत्याह निधावभ्यस्तनिद्रोऽपीति । कथं तहजागः इत्याह-भुवनत्रयकार्यजागरूका गतत्रितयचिन्तासावधानो यतोऽसौ । तस्मिन् किल सुप्ते जगन्ति नश्या जागरणशीलो जागरूकः । अजागरिति जागर्तेल, तिप् , अदादित्वाच्छा क्, गुणः "उरण रपरः” हलङयादिलोपः । स परस्तत्र पुमानजागरक पाठान्तरम् ॥ ३६ ॥ अथ सूर्यरुचीव तस्य दृष्टावुदभूत् कौस्तुभदर्पणं गतायाम् । पटु धाम ततो न चाद्भुतं तद्विभुरन्दुविलोचनः किलासा ।। २० 
अथानन्तरं तस्य देवस्य दृष्टौ दृशि कौस्तुभमेव दर्पणं गताया तत स्तुभात् पटु चण्डं धाम तेज उदभूदुदतिष्ठत् सूर्यरुचीव । यथा रावत" गते ततो दर्पणात् तेज उद्भवति, एवं मणेर्देवदृशि । नचैतदद्भुत, पर देवः किलान्दविलोचनो रविशशिनयनः । यदुक्तं "चन्द्रादित्या चार अतश्च यथोपमाने नाश्चर्य तथात्रापि ॥ ३७ ॥ महतः प्रणतेष्विव प्रसादः स मणेरंशुचयः ककुबूमुखेषु । व्यकसद्विकसद्विलोचनेभ्यो दददालोकमनाबिलं बलेभ्यः ॥ ___ स मणरंशुचयः कौस्तभकिरणनिकरो दिङमुखेषु व्यकसत् प्रस कुर्वन् विकसद्विलोचनेभ्य उन्मिषनेत्रेभ्यः सैन्येभ्योऽनाबिलमकलुषमालाक 
। यथा रवितजस्यादर्श नचैतद्भुतं, यस्मादसौ 
या चक्षुषी" इति । 
बल बलेभ्यः ॥ ३८॥ 
तत् प्रससार । किं मकलुषमालोकं दर्शनं 
२० स०] 
२६१ 
संदेहविषौषधिव्याख्योपेतम् । ददद्धितरन् । पूर्व हि तानि प्रचलायतलोचनान्यभवन् । किमिव क्वेव विकसती त्याह-महतः प्रणतेष्विव प्रसादः, उत्तमप्रसादो यथा सेवकेषु विकसति , सो ऽपि नेत्रविकासं ददाति । तुष्टे हि प्रभौ चखंषि प्रसरन्ति ॥ ३८ ॥ प्रकृति प्रतिपादुकैश्च पादैश्चक्लुपे भानुमतः पुन: प्रसर्तुम् । तमसोऽभिभवादवाप्य मूर्छामुदजीवत् सहसैव जीवलोकः ॥३६॥ 
__ रवेः किरणैर्भूयः प्रसतु चक्लुपे प्रसरणाय प्रववृते प्रसृतम् । यतः प्रवृ त्तिं स्वभावं तेजोरूपं प्रतिपादुकैः प्रतिपन्नरत एव जीवलोको जगत् सहसैव उदजीवदप्राणत् उच्छसितः । तमोभिभवान्मूर्छा मोहमासाद्य । चक्लुपे इति भावे "कृपो रो लः" ॥ ३६ ॥ । गतसन्तमसैर्जवेन भूयो यदुयोधैर्युधि रेधिरे द्विषन्तः । ननु वारिधरौघरोधमुक्तः सुतरामुत्तपते पतिः प्रभाणाम् ॥ ४० ॥ 
शौरिबलैर्गतसन्तमसैनष्टमोहैः सद्भिः पुनर्वेगेन द्विषन्तोऽरातयो रेधिरे ज निरे । यस्मान्मेघपटलावरणात् निर्यातो भास्करोऽत्यन्तमुत्तपते देदीप्यते । “उ द्विभ्यां तपः" । रेधिरे इति कर्मणि , । " रध हिंसाया" मित्यस्यैत्वाभ्यासलो 
पौ । ननुहेतौ ॥ ४० ॥ व्यवहार इवान्ताभियोगं तिमिरं निर्जितवत्यथ प्रकाशे । रिपुरुत्फणभीमभोगभाजां भुजगानां जननी जजाप विद्याम् ॥४१॥ 
अथ रिपुश्चैद्यो भुजगानां जननीं सोत्पादनीं विद्यां मन्त्रं जजाप जपि तवान् । कीदृशामुत्फणभीमभोगभाजाम् ऊर्ध्वकन्धरशरीरजुषाम् । कदा जजाप, प्रकाशे कौस्तुभालोके तिमिरं तमो निर्जितवति क्षपितवति । कस्मिन्निव किं, व्यवहारे न्याये अनृताभियोगमिवालीकोद्योगं यथा जितवति । धनं मे धारय त्ययमित्यलीकवादी साक्षिलेख्याभावात् शाट्यात् जीयते । भिन्नविभक्तिका नामौपम्यं दुर्घटमिति व्यवहारशब्दात् प्रकाशानुरोधेन सप्तम्युत्पत्तिः । एवम न्यत्र ॥ ४१ ॥ पृथुदर्विभृतस्ततः फणीन्द्रा विषमाशीभिरनारतं वमन्तः' । अभवन् युगपद्विलोलजिह्वाद्वयलीढोभयमृग्विभागमाविः॥४२॥ 
१ ‘स्रवन्तः ' ग. पाठः ।। 
२६२ 
. शिशुपालवधम् । 
[२० स० अथ फणीन्द्राः सर्पश्रेष्ठा आविरभवन् उदपद्यन्त । कीदृशाः पृथुदर्विभृतो दीर्घभोगभाजः । दर्वी आ नासिकायाः कृकाटिकां यावद देहः । तथा प्राशीभिद ष्ट्राभिः सन्ततं विषमुद्वमन्तो मुञ्चन्तः । कथमाविर्भूता युगपञ्चपलेन रसनाद्वः येन लीढावुभयसृग्विभागावास्यपर्यन्तौ यत्राविर्भावे । व्यवहितप्रयोगोऽत्र न तथा न्याय्यः ॥ ४२ ॥ कृतकेशविडम्बनैर्विहायो विजयं तत्क्षणमिच्छुभिश्छलेन । अमृताग्रभुवः पुरेव पुच्छं वडवाभर्तुरवारि काद्रवेयैः ॥ ४३ ॥ ___ कागवेयैर्नागैर्विहायः खमवारि व्यानशे । कीदृशैः कृतकेशविडम्बनविहित कचानकारैर्वालसदृशैः कार्यादित्यर्थः । तथा तत्क्षण छलेन मायया विजय रिपराभवमभिलाषुकैः । किमिवावारि, पुरा बडवाभर्तुः पुच्छमिव । यथा पुन पूर्वमब्धिमथने वडवाभर्तुरश्वस्य पुच्छं वालधिः काद्रवेयैरवारि आधायि । * स्याश्वस्य , अमृताग्रभुवोऽमृतज्येष्ठस्योच्चैःश्रवसः । कीदृशैस्तैः कृतं केशेषु वा लेषु विलम्बनमालम्बोऽवस्थितियः । यतश्छलेन विजयैषिभिः । एवं हि श्रूयत पुरा किल दक्षदुहितरौ कश्यपभार्ये कद्रूविनते व्यवदताम् । पूर्वा आह श्रवसः कृष्णं पुच्छम् , अपरा तु श्वेतमिति , पणश्च दासभावः । ततः . षमा नागानाह-पुत्रकाः दास्यं गतामेव मां वित्त । वलक्षवालधिरश्वराज . रुतोपायं रक्षत जननीमिति । ततः शेषवासुकिप्रमुखा दर्पिष्ठा नागपञ्च तामाह-रभसकृतप्रतिशे ! त्वं नो माता सापि तु मातृष्वसा, किं शक्य स्माकम् । अपरो दयालुस्तक्षक आह-अम्ब ! धीरा भव , अहमश्चन्द्रय गणैः सह पुच्छं कृष्णं करोमि, इत्युक्त्वा प्रावृणोत् ॥ ४३ ॥ दधतस्तनिमानमानुपूा बभुरक्षिश्रवसो मुखे विशालाः । भरतज्ञकविप्रणीतकाव्यग्रथिताङ्का इव नाटकप्रपश्चाः ॥४४ ।। 
अक्षीण्येवाकर्णनाच्छ्रचांसि श्रोत्राणि येषां ते अक्षिश्रवसो नागा . भूताः, मुखे वदने विशालाः पृथुलास्तत बानपा परिपाट्या तनिमान । बिभ्रतः । अत एव नाटकविस्तारा इव । कीदृशा भरतशेन कविना म्, अत एव मुखे मुखसंधौ विशालाः, सर्वस्यैव नाटकीयवस्तुन । 
वस्तुना ग्रथिताः सम्बद्धा अङ्गाः परिच्छेदा येषा 
गाना 
रचितेन काव्येन कविकर्मणा वस्तुना ग्रथिताः सम्बद्धा अङ्काः 
(पाट्या तनिमानं तानवं दिशा भरतज्ञेन कविना प्रणीतेन 
५ 'चटुलेन' ग. पाठः । 
टकीयवस्तुन उपक्षिप्त 
२० स०] 
संदेहविषौषधिव्याख्योपेतम् । 
२६३ त्वात् । ततः क्रमेण प्रतिमुख-गर्भ-विमर्श-निर्वहणसंधिषु तानवं दधते, उप क्षिप्तस्यार्थस्य समाप्तत्वात् । ब्राह्मणादेराकृतिगणत्वात् काव्यशब्दः साधुः। अ न्यथा हि "इगन्ताच्च लघुपूर्वात्” इत्यण् स्यात् ॥ ४४ ॥ सविषश्वसनोद्धतोरुधूमव्यवधिम्लानमरीचि पन्नगानाम् । उपरागवतेव तिग्मभासा वपुरोदुम्बरमण्डलाभमूहे ॥ ४५ ॥ 
तिग्मभासा तीक्ष्णांशुनोपरागवतेव राहुग्रस्तेनेव वपुरौदुम्बरमण्डलाभं ता म्रचक्रताम्रम् ऊहे धृतम् । यतः पन्नगानां गूढपादानां सविषेण श्वसनेन शू कारवातेन उद्धतस्तीवः क्षुभित उरुर्महान् यो धूमस्तेन यो व्यवधिरन्तर्धानं ते न म्लाना निस्तेजस्का मरीचयो भासो यस्य तत्तथोक्तम् । उपरागेऽप्येवंविध मेव ॥ ४५ ॥ शिखिपिञ्छकृतध्वजावचूलक्षणसाशङ्कविवर्तमानभोगाः । यमपाशवदाशु बन्धनाय न्यपतन् वृष्णिबलेषु लेलिहानाः॥४६॥ 
- लेलिहाना भुजगाः कालपाशा इव यदुसैन्येषु बन्धनार्थ क्षिप्रं न्यपतन् , यादवा बन्धं प्राविशन् । कीदृशाः शिखिपिञ्छै मयूरबहैः कृतेभ्यो ध्वजावचूले भ्यः चिह्नचामरेभ्यः क्षणं साशङ्कास्त्रस्ता अत एव विवर्तमानभोगाः पराङ्मुख देहाः । शिखिनो हि सर्पभुजः । अत्यर्थं लिहन्तीति लेलिहानाः सर्पाः । यङ ताल्लिहो लटः शानच् ॥ ४६ ॥ पृथुवारिधिवीचिमण्डलान्तर्विलसत्फेनवितानपाण्डुराणि । दधति स्म भुजङ्गमाङ्गमध्ये नवनिर्मोकरचं ध्वजांशुकानि ॥४७॥ 
ध्वजांशुकानि केतुपताका भुजङ्गमाङ्गमध्ये आशीविषभोगान्तरे नवनिर्मो करुचं नूतनाहित्वक्कान्ति दधति स्म बधुः । सपैरेते निर्मोका उत्सृष्टा इति शायन्ते इत्यर्थः । कीदंशि तानि, उरुजलराशिकल्लोलवलयमध्ये स्फुरन् यो डि एडीरराशिस्तद्वद् धवलानि । भुजङ्गमानां वीचय उपमानम् , अंशुकानां तु फेनाः ॥ ४७ ॥ कृतमण्डलिबन्धमुल्लसद्भिः शिरसि प्रत्युरसं विलम्बमानैः । व्यरुच जनता भुजङ्गभोगैर्दलितेन्दीवरमालभारिणीव ॥४८॥ 
२६४ 
शिशुपालवधम् । 
[२० स० दन्दशूकदेहैर्जनता बलं व्यरुचत् व्यद्योतिष्ट । कीदृशैमूर्धनि उल्लसद्भिः श्लिष्यद्भिः । कथं, कृतो मण्डलिवन्धो मण्डलिकावस्थानं यत्र वलयरूपेणेत्य र्थः । तथा प्रत्युरसं उरसि विलम्बमानैः स्रंसमानैः । “प्रतेरुरसः सप्तमीस्था त्" । अतश्चोत्प्रेक्ष्यते-दलितेन्दीवरमालभारिणीव, प्रफुल्तनीलोत्पलस्रग्धारिणी व । यथा दलितामिन्दीवरमालां बिभर्तीति ताच्छील्ये णिनिः । “इष्टकेषीका मालानां चिततूलभारिपु” इति ह्रस्वः ॥ ४८ ॥ परिवेष्टितमूर्तयश्च मूलादुरगैरा शिरसः सरत्नपुष्पैः । दधुरायतवल्लिवेल्लितानामुपमानं मनुजा महीरुहाणाम् ॥ ४८ " 
मनुजाः पञ्चजना महीरुहाणामनौकहानामपमानं दधुः साम्यमूहुः । पर उरगैः पृदाकुभिर्मूलादारभ्य आ शिरसः शिरसि यावत् परिवेष्टितमूर्तयोऽवष्टब्ध देहाः । सह रत्नैरेव पुष्पैर्वर्तन्ते ये तैः सरत्नपुष्पैः । कीदृशानां वृक्षाणाम् , जा यतवल्लिवेल्लितानां दीर्घलतावेष्टितानाम् ॥ ४६ ॥ बहलाञ्जनपङ्कपट्टनीलातयो देहमितस्ततः श्रयन्तः । दधिरे फणिनस्तुरङ्गमेषु स्फुटपर्याणनिबद्भवध्रलीलाम् ॥ ५० ।। ___फणिनश्चक्षुश्रवसस्तुरङ्गमेषु स्फुटामनूनां पर्याणनिवद्धव-लीला पर जितचर्मरज्ज्वनुकारं दधिरे विभरांबभूवुः । यतः प्रभूतकज्जलकदमस्तुति च्छवयः, इतस्ततः सर्वत्रैव कायं वेष्टयन्तः। केचित्तु पट्टमशुकमाहुः । नेन पट्टमंशुकं रज्यते नवेति विचार्यमेतत् ॥ ५० ॥ प्रमृतं रभसादयोभिनीला प्रतिपादं परितोऽभिवेष्टयन्ता । तनुरायतिशालिनी महाहेगजमन्दारिव निश्चलं चकार ।। ११ ___महाहेालेन्द्रस्य तनुर्मुर्तिः रभसात् प्रसृतं गजं निश्चलं चकार ५ कोदशी, अयोभिनीला तीक्षणवत्कृष्णा, तथा प्रतिपादं सर्व चरण - भिवेष्टयन्ती, यत आयतिशालिनी दैर्घ्यशालिनी अतश्च अन्दूरिव ल्या । साप्यायसी नीला दीर्घा गजचरणबन्धनी च ॥ ५१ ॥ अथ सस्मितमीक्षितादवज्ञाललितैकोन्नमितभु माधवेन । निजकेतुशिरःश्रितः सुपर्णादपप्तन्नयतानि पक्षिराजाम् ॥ 
१५. 
मन्ताद 
तश्च अन्दूरिव शृङ्खलातु 
१ 'बहु' ग. पाठः । 
२० स०] संदेहविषौषधिव्याख्योपेतम् । 
२६५ अथानन्तरं सुपर्णाद्गरुडात् पक्षिराजां गरुत्मतामयुतानि लक्षाणि उदपप्त न पेतुर्निर्जग्मुः, यतो भगवता ईक्षिताद् दृष्टात् । कथं , सस्मितं सहासं । हास स्य तु चैद्यो मां किल नागपाशैर्बन्डुमिच्छतीति कारणम् । तथा अवज्ञया सा वहेलं ललिता सविलासा एका उन्नमिता उत्क्षिप्ता धूर्मुखरोमराजिर्यत्र, अक्षि निकोचेन चोदितादित्यर्थः । सुपर्णस्य तत्र कोऽवसर इत्याह-निजकेतुशिरः श्रितः स्वचिह्नङ्गसेविनः । गरुडध्वजो ह्यसौ । उदपप्तन्निति लुदित्वादङ् । "पतः पुम्" । पक्षिराडिति पूर्ववत् ॥ ५२ ॥ द्रुतहेमरुचः खगाः खगेन्द्रादलघुदीरितनादमुत्पतन्तः । क्षणमैक्षिषतोचकैश्चमूभिर्बलतः सप्तरुचेरिव स्फुलिङ्गाः ॥ ५३॥ ___ खगाः सुपर्णाश्चमूभिरैक्षिषत दृष्टाः । कीदृशाः, गलितकनककान्तयः, ग रुडात् सध्वानमुद्गताः । उच्चकैरुच्चात् । अतश्च देदीप्यमानात् सप्तरुचेरयुगार्चि ष उत्पतन्तः कणा इव । तेऽप्येवंविधाः । ऐक्षिषतेति ईक्षेः कर्मणि लुङ्, च्लेः सिच् , भस्यादादेशः ॥ ५३ ॥ उपमानमलाभि लोलपक्षक्षणविक्षिप्तमहाम्बुवाहमत्स्यैः । गगनार्णवमन्तरा सुमेरोः कुलजानां गरुडैरिलाधराणाम् ॥ ५४ ॥ 
गगनमेवापारत्वाद् व्याख्यास्यमानधर्मयोगाचार्णवोऽब्धिः, तस्यान्तरा म ध्ये गरुडैवैनतेयैः मेरुवंशानामिलाधराणामद्रीणाम् उपमानं साम्यमलाभि प्रापि लब्धम् । कीदृशैश्चटुलैः पतत्रैः क्षणं प्रेरिता महाम्बुवाद्दा मेघा एव मत्स्याः पृथुरोमाणो यैः । पर्वता ह्यब्धौ महामत्स्यान् चिक्षिपिरे । सुमेरुग्रहणं पक्षाणां सौवर्णत्वप्रतिपादनार्थम् । द्वित्वं यत्र न लक्ष्यते तत्रान्तरायुक्ते द्वितीया न भ वतीति नास्ति निश्चयः इति , गगनार्णवाद् द्वितीया भवत्येव । भट्टशङ्करस्तु गगनं चार्णवश्चेति द्वन्द्वमाह तदसत्, उपमेयेनार्णवस्य सम्बन्धाभावात् । नहि गरुडाः समुद्रमध्यस्थाः। पृथग्विभक्तिनिर्दिष्टयोरन्तरायुक्तयोः द्वितीयेति स्मरणाच्चै वमपि न स्यात् ॥ ५४ ॥ पततां परितः परिस्फुरद्भिः परिपिङ्गीकृतदिङ्मुखैर्मयूखैः । सुतरामभवद् दुरीक्षबिम्बस्तपनस्तत्किरणैरिवात्मदर्शः ॥ ५५॥ 
पततां वीनां किरणैः समन्तादुल्लसद्भिः कृच्छ्रालोकनीयमण्डलः सूर्य प्रा. 
२६६ 
शिशुपालवधम् । 
[२० स० सीत् तत्किरणैरिवात्मदर्शः, तपनमयूखैर्यथा मुकुरो दुर्दर्शो भवति । परिपि ङ्गीकृतदिङ्मुखैः सौवर्णत्वात् स्वभावाच्च । आत्मा दृश्यतेऽस्मिन्नित्यात्मदर्श श्रा दर्शः ॥ ५५ ॥ दधुरम्बुधिमन्थनाद्रिमन्थभ्रमणायस्तफणीन्द्रपित्तजानाम् । रुचमुल्लसमानवैनतेयद्युतिभिन्नाः फणभारिणो मणीनाम् ॥ ५६ ॥ 
स्फुरणशीलसुपर्णकान्तिच्छुरिताः फणिनो मणीनां रुचं दीप्तिं दधुरुहुः । केषां मणीनाम् , अम्बुधिर्मथ्यतेऽनेनेति अम्बुधिमन्थनोऽब्धिक्षोभको योऽद्रिम न्थः पर्वतवैशाखो मन्दराख्यस्तस्य भ्रमणेन परिवर्तेनायस्तः शुभितः फणीन्द्रो यो वासुकिस्तस्य यत्पित्तं धातुविशेषस्ततो जातानामुत्पन्नानां मरकतानामित्य र्थः । तान्येव हि भ्रमणायासाद्वासुकिरुदवमदित्यभियुक्ताः । बढ्यस्तेषां जात यः काचरत्वाच्च तेषामुपमानम् । स हि नीलाः कनककान्तिच्छुरिताश्च का चराः । मथ्यतेऽनेनेति मन्थः क्षुब्धः ॥ ५६ ॥ अभितः क्षुभिताम्बुराशिधीरध्वनिराकृष्टसमूलपादपौघः । जनयन्न भवद् युगान्तशङ्कामनिलो नागविपक्षपक्षजन्मा ।। ५७ ॥ 
नागविपक्षपक्षजन्मा गरुडपतत्रभवोऽनिलो नभवान् अभवदुत्तस्थौ । की दृशः उभयतटाकम्पितार्णवगम्भीरारवः, तथा उन्मूलितसजटतरुपूगः, अत एव कल्पावसानभ्रान्ति कुर्वन् ॥ ५७ ॥ प्रचलत्पतगेन्द्रपत्रवातप्रसभोन्मूलितशैलदत्तमाः । 
भयविह्वलमाशु दन्दशूकौर्ववशैराविविशे स्वमेव धाम ॥ ५८ ॥ 
अथ दन्दशूकैर्दष्ट्राविषैस्त्रासाकुलं निजमेव धाम स्थानं पातालमाशु प्राविवेश प्रविष्टम् , यथागतमगामीत्यर्थः । कीदृशैः प्रचलतां भ्राम्यतां पतगेन्द्राणां गरुडा नां पत्रवातैरङ्गरुहपृषदश्वैः प्रसभं बलादुन्मूलिता उत्खाता' ये शैला अहार्यास्तै दत्तो मार्गोऽवतरणपथो येषां तैः, उन्मूलिताद्रिविवरप्रविष्टैरित्यर्थः । विवशैः किंकर्तव्यतामूढैः । गर्हितदंशशीला दन्दशूकाः सर्पाः “लुपसद” दति यङ् । 
"जपजभ" इति नुक् । “यजजपदशाम्" इत्यूकः ॥ ५८ ॥ 
१ 'उद्धाताः' ग. पाठः । 
२० स०] 
संदेहविषौषधिव्याख्योपेतम् । 
२६७ खचरैः क्षयमक्षयेऽहिसैन्ये सुकृतैर्दुष्कृतवत् तदोपनीते । अयुगार्चिरिव ज्वलन् रुषाथो रिपुरौदर्चिषमाजुहाव मन्त्रम् ॥५६॥ __ अथ रिपुश्चैद्य औदर्चिषं मन्त्रमाग्नेयीं विद्यामाजुहावाह्वत् जजाप कथाना यकस्य शत्रुम् । कविरपि तथाह-कदा, तस्मिन्नक्षयेऽप्यहिसैन्ये सर्पवाते तदा खचरैः पक्षिभिः क्षयं नीते शमिते सति, सुकृतैर्दुष्कृते यथा । बह्वपि पापं पु ण्यानि क्षपयन्ति । कीदृगरिः अग्निरिव क्रोधात् ज्वलन् । आजुहावेति ह्वेनो लिट् । “अभ्यस्तस्य च" इति संप्रसारणम् ॥ ५६ ॥ सहसा दधदुद्धताहासश्रियमुत्त्रासितजन्तुना स्वनेन । विततायतहेतिबाहुरुच्चैरथ वेताल इवोत्पपात वह्निः ॥ ६० ॥ 
__ अथाग्निरशङ्कितमुत्पपात उद्ययौ । कीदृशः, भीषितजनेन रवेणोद्धतच ण्डादृहासश्रियं दधत्, चटचटाशब्दयुक्त इत्यर्थः । तथा वितता विस्तीर्णा श्रा यता दीर्घा हेतयो ज्वाला एव बाहवो यस्य । उच्चैरुन्नत एव, वेताल इव । सोऽपि भीषितजनेनारवेण उद्धतां चण्डामहासश्रियं धत्ते । दीर्घाश्च भुजान् प्रसार्य जन्तून् भीषयते, उच्चैश्च ॥ ६० ॥ 
चलितोद्धतधूमकेतनोऽसौ रभसादम्बररोहिरोहिदश्वः । द्रुतमारुतसारथिः शिखावान् कनकस्यन्दनसुन्दरश्चचाल ॥६१॥ 
अम्बररोही नभोव्यापी रोहिदश्वोऽग्निश्चचाल प्रससार रभसाद्वेगेन । “ह यश्वं हरिदश्वं च रोहिदश्वं च पण्डिताः । वदन्ति पृषदश्वं च शक्रसूर्यानला निलान् ” ॥ कीदृशोऽसौ चलित उद्धतो धूम एव केतनं ध्वजो यस्य, द्रुत मारुतसारथिर्वेगवद्वातसूतः । वातवशाद्धि वह्निर्देदीप्यते । शिखावान् सज्वालः, कनकस्यन्दनवत् सुवर्णरथवत् सुन्दरो रम्यः । स्यन्दनोऽपि रभसाच्चलन्नेवंवि धो भवति । चलितोद्धतकेतनोऽम्बररोही, द्रुतसारथिः शिखावान् सपताकः 
ज्वलदम्बरकोटरान्तरालं बह लाम्बुदपत्रबद्धधूमम् । परिदीपितदीर्घकाष्ठमुच्चैर्वनवद्विश्वमुवोष जातवेदाः ॥ ६२ ॥ 
१ 'बहुला' ग. पाठः । 
२१८ 
शिशुपालवधम् । 
[२० स० जातवेदाश्चित्रभानुर्विश्वमुवोष जगद् ददाह, वनमरण्यमिव इत्यक्लेशकथ नम् । कीदृग् विश्वं , ज्वलद् देदीप्यमानमम्बरमेव कोटरान्तरालमालयमध्यं यस्य, वह लेषु चाम्बुदेष्वेव पत्रेषु वद्धो धूमो यस्य , परिदीपिता दग्धा दीर्घाः का ष्ठा दिशो यत्र । वनमप्यग्निदग्धं ज्वलत्कोटरान्तरालं वह लपत्रबद्धधूमं दीप्त दारु च भवति ॥ ६२ ॥ 
गुरुतापविशुष्यदम्बुशुभ्राः क्षणमालग्नकृशानुताम्रभासः ।। स्वमसारतया मषीभवन्तः पुनराकारमवापुरम्वुवाहाः ॥ ६३ ॥ 
अम्बुवाहा निजं रूपं भूयो लेभिरे कृष्णिमासादनात् । कीदृशाः पूर्व गु रुणा तापेन क्षपितैर्जलैर्धवलास्ततो मनागालग्नेन वह्निना लोहिताः, ततोऽप्य सारतया रिक्तत्वेन मीभवन्तः कजलं संपद्यमानाः, अतश्च कार्यासादनात् स्वाकारप्राप्तिः । अभ्राणि हि प्रकृत्या कृष्णानि ॥ ६३ ॥ ज्वलितानललोलपल्लवान्ताः स्फुरदष्टापदपत्रपीतभासः । क्षणमात्रभुवामभावकाले सुतरामापुरिवायतिं पताकाः ॥ ६४ ॥ 
पताका वैजयन्त्योऽभावकाले दाहसमये क्षणमात्रभुवां विद्युतामिवायतिं दै यं सुतरामापुर्लेभिरे, तडिन्निभा अलक्ष्यन्तेत्यर्थः । यतो ज्वलितेनानलेन लो लाः कम्पाः पल्लवान्ता यासाम् । तथा स्फुरद्भिरष्टापदपत्रैः सुवर्णपत्रैः पीत भासः पिङ्गकान्तयः । अभावापेतुश्च (?) क्षणमात्रस्थायिन्योऽपि विद्युतोऽपि लस कार्तस्वरनिभपीतभासः । अष्टापदशब्दे “अष्टनः संज्ञाया" मिति दीर्घः । क्ष णमात्रं भवन्ति द्योतन्ते इति क्षणमात्रभुवोऽचिरांशवः ॥ ६४ ॥ निखिलामिति कुर्वतश्चिराय द्रुतचामीकरशारितामिव द्याम् । प्रतिघातसमर्थमस्त्रमग्नेरथ मेघङ्करमस्मरत् मुरारिः ॥ ६५ ॥ 
अथानन्तरं भगवान् मेघङ्करमब्दोत्पादकं वारुणमस्त्रमस्मार्षीत् जजाप । कीदृशमग्नेराश्रयाशस्य प्रतिघातसमर्थ विनाशक्षमम् । कीदृशस्य , इतीत्थं स मनां दिवं द्रुतेन गालितेन चामीकरण महारजतेन शारितामिव चिरं कुर्वतः। मेघं करोतीति मेघङ्करम् । “मेघर्तिभयेषु कृमः” इति खश् ॥ ६५ ॥ 
१ 'बहुलेषु' ग.। २ 'हु' ग. पाठः । 
२६६ 
२० स०] 
संदेहविषौषधिव्याख्योपेतम् । चतुरम्बुधिगर्भधीरकुतेर्वपुषः संधिषु लीनसर्वसिन्धोः । उदगुः सलिलात्मनस्त्रिधानो जलवाहावलयः शिरोरुहेभ्यः ॥६६॥ ___ विधानो विष्णोः शिरोरुहेभ्यः केशेभ्यो जलवाहावलयो मेघमाला उदगु निरीयुः आविरभवन् । कीदृशस्य , चत्वारोऽम्बुधयो गर्भेऽभ्यन्तरे यस्य स 
चतुरम्बुधिगर्भो , धीरो गम्भीरः कुक्षिरुदरं यस्य । तथा शरीरसंधिषु संलग्न निखिलनदीकस्य , यतः सलिलात्मनो जलरूपस्य । यदुक्तम्-“यस्य केशेषु जीमूता नद्यः सर्वाङ्गसंधिषु । कुक्षौ समुद्राश्चत्वारस्तस्मै तोयात्मने नमः" ॥ त्रिधामेति भगवतोऽन्वर्था संज्ञा । त्रीणि भूर्भुवःस्वर्लक्षणानि धामान्यास्पदं यस्ये ति कृत्वा । क्वचित्तु 'सलिलात्मकत्रिधाम्नः' इति पाठः। तत्र सलिलात्मकानि त्रीणि धामानि केशसन्धिकुक्षिस्थानानि यस्येति विग्रहः । उदगुरिति “इणो गा लुङि । गातिस्थाधुपाभूभ्यः” इति सिज्लुक् ॥ ६६ ॥ ककुभः कृतनादमास्तृणन्तस्तिरयन्तः पटलानि भानुभासाम् । उदनंसिषुरभ्रमभ्रसंघाः सपदि श्यामलिमानमानयन्तः ॥ ६७ ॥ 
अभ्रसंघा घनाघनस्तोमा अभ्रं खमुदनंसिषुरुत्पेतुः । किं कुर्वन्तः, दश दिशः सध्वानमास्तृणन्तः ऊर्गुवानाः । तथा रविमयूखानां पटलानि जालानि तिरयन्तः स्थगयन्तः, श्यामलिमानमानयन्तः प्रापयन्तः, प्रकृतत्वात् खस्यैव । तिरस्करोति “तत्करोति" इति णिच् । “रणाविष्ठवत्प्रातिपदिकस्ये" तीष्ठवत्त्वात् " इष्ठेमेयःसु टेः” इति टिलोपः । उदनंसिषुरिति ‘णमु प्रह्वत्वे' उत्पूर्वः, लुङ् च्लेः सिच् “यमरमनमातां सक्च” इति इड्भावः सक्च । अनुस्वारः । “सि जभ्यस्तविदिभ्यश्च” इति झर्जुस् । अभ्राणि विद्यन्ते यस्य तदभ्रं नमः । “अ शादिभ्योऽच्” । श्याम एव श्यामलस्तद्भावः श्यामलिमा । वर्णवाचित्वा दिमनिच् ॥ ६७ ॥ तपनीयनिकाषराजिगौरस्फुरदुत्तालतडिच्छटाहासम् । अवबद्धसमुद्धताम्वुवाहध्वनिताडम्बरमम्बरं बभूव ॥१८॥ 
अम्बरं नमः तदैवंविधमभूत् । कीदृशं, तपनीयस्य यो निकाषो निकष णमश्मन्युल्लेखस्तस्य तेन वा या राजिलॆखा तद्वद् गौरी द्योतमाना उत्ताला उ न्नता उल्ल्वणा वा या तडिच्छटा विद्युद्विच्छित्तिः सैवानुपहतो हासो यस्य 
३०० 
शिशुपालवधम् । 
[२० स० तत् तथोक्तम् । हासस्य त्वन्योन्यजिगीषयास्त्रयुद्धेन सुखोत्पादनं हेतुः । तथा वबद्धः अनुबद्धः समुद्धतस्तारोऽम्बुवाहानां मेघानां ध्वनितमेव आडम्बरः तूर्य रवो यस्य तत् अवबद्धसमुद्धताम्बुवाहध्वनिताडम्बरम् । तूर्यस्य तु युद्धमेव कारणम् ॥ ६८ ॥ सवितुः परिभावुकैः मरीचीन् रचिताभ्यङ्गमतङ्गजाङ्ग भाभिः । जलदैरिति विस्फुरद्भिरुचैर्विदधे केतनतेव धूमकेतोः ॥ ६६ ॥ 
उल्लसद्भिरुन्नट्रॅधूमकेतोः केतनतेव विदधे धूमत्वमिव कृतम् । यो हि धू मकेतुस्तस्य धूम एव केतनम् । चैद्यास्त्रजनितस्याग्नेमघा धूमरूपा अभवन्नि त्यर्थः । कीदृग्भिर्जलदैः, सवितुर्हरिदश्वस्य मरीचीन अभीशून् परिभावुकैरभि भाविभिः, तथा रचिताभ्यङ्गमत्यर्थदत्तस्नेहं यन्मतङ्गजाङ्गं पीलुप्रतीकं तद्वत् भा दीप्तिर्येषाम् , अतिकृष्णैरित्यर्थः । धूमोऽप्येवंविधः । परिभावुकैरिति “लषपत" इत्युकञ् । तत्प्रयोगे च मरीचिशब्दात् “नलोकाव्ययनिष्टा” इति कर्मणि कृ 
षष्ठीनिषेधः ॥ ६६ ॥ ज्वलतः शमनाय चित्रभानोः प्रलयाप्लावमिवाभिदर्शयन्तः । ववृषुवृषनादिनो नदीनामतटारोपितवारि वारिवाहाः ॥ ७० ॥ 
जलदा देदीप्यमानस्य चित्रभानोराशुशुक्षणेर्निर्वापणाय तोयं ववृधुर्मुमुचुः । कथं, नदीनामतटेभ्योऽप्युपर्यारोपितमुत्लावितं वारि यत्र तदतटारोपितवारि । नद्यो यत्र स्थलान्याचक्रमुरित्यर्थः । अत एव प्रलयाप्लावमिव कल्पान्तोदकपू रमिवाभिदर्शयन्तः । युगान्ते किल सर्वमुदकव्याप्तमासीत् । वृषा दान्ता इव ये नदन्ति गर्जन्ति ते वृषनादिनः । “कर्तर्युपमाने” इति णिनिः ॥ ७० ॥ मधुरैरपि भूयसा स मेध्यैः प्रथमं प्रत्युत वारिभिर्दिदीपे । पवमानसखस्ततः क्रमेण प्रणयक्रोध इवाशमीन्निनादैः ॥७१ ॥ 
पवमानसखोऽग्निर्मेध्यैराब्दैर्वारिभिः प्रथमं पूर्व प्रत्युत भूयसातिशयेन दि दीपेऽज्वलीत् । मधुरैः प्रथमप्रवृत्तत्वाद् विरलैः यदिवा माधुर्यगुणयुक्तैः । मेध्यं हि कं मधुरम् । अपिर्विस्मयपूर्वके विरोधे । मधुरं किल गुडादिकं न दीप नमपितु जाड्यकरम् । तीदणं हि दीपनमिति वैद्याः । ततोऽनन्तरमसौ क्रमेण वेगवद्वर्षवशादशमीत् ननाश , निनादैः प्रणयक्रोध इव । निनादैः सान्त्ववचनै 
२० स०] 
संदेहविषौषधिव्याख्योपेतम् । 
३०१ मधुरैरप्यनुद्वेगकरैरपि यथा प्रणयक्रोधः प्रीतिकोपोऽपमानाख्यः प्रत्युत पूर्व नितरां दीप्यते । एवंविधो ह्येष प्रमदाखभावः । मेघेषु भवो मेघ्यः । “दिगा दिभ्यो यत्" । पवते इति पवमानो वायुः । “पूङ्यजोः शानच्” । तस्य स खा अग्निः सहचरत्वात् । “राजाहःसखिभ्यष्टच्” । ननु यत्राग्निस्तत्र वायुः न तु यत्र वायुस्तत्राग्निः, अत्र च वायोः सहचरत्वं विवक्षितमतश्च बहुव्रीहिरत्र वाचकः इति कथं टजुत्पत्तिः । अत्रोपाध्यायप्रकाशवर्ष आह 'षष्ठीसमासेऽप्यत्र वहुव्रीह्यर्थोऽन्तर्भवत्येव, यो हि यस्य सखा तस्यासावपि सखा भवति । एव मन्यत्रापि । यथा भारवेः-"अोजसापि खलु नूनमनूनं सत्सहायमुपयाति ज यश्रीः । यद्विभुः शशिमयूखसखा सन्नाददे विजयचापमनङ्गः” इति ॥ ७१ ॥ परितः प्रसभेन नीयमानः शरवषैरवसायमाश्रयाशः । प्रबलेषु कृती चकार विद्युद्व्यपदेशेन घनेष्वनुप्रवेशम् ॥७२॥ 
अभ्राणां सतडित्त्वेन अग्नेश्च शान्त्या कविरूहामास-शरवस्तोयसेकैः प्र सभेन बलात् परितोऽवसायमन्तं नीयमान आश्रयाशोऽग्निः प्रबलेषु महत्सु मे घेषु विद्युद्वयपदेशेन तडिद्वयाजेनानुप्रवेशमन्तरावस्थानमकरोत् । यतः कृती ज्ञः शास्त्रज्ञः । एवं किलोक्तं बलवताभिभूतस्य विदेशगमनं तदनुप्रवेशो वेति । आश्रयं स्थानम् अश्नाति दहतीत्याश्रयाशः कृष्णवर्मा । शरं नीरे शरो बाणे इति कोशात् ॥ ७२ ॥ प्रयतः प्रथमं हुताशनस्य कचिदालक्ष्यत मुक्तमूलमर्चिः । बलभित्प्रहितायुधाभिघातत्रुटितं पक्षिपतेरिवैकपत्रम् ॥ ७३ ॥ 
वह्ननाशं व्रजतो गच्छतो मुक्तमूलं त्यक्तसंधिस्थानं क्वचिदेवंविधर्चिा ला अालक्ष्यत ददृशे । किंविधं, बलभिदा शक्रेण प्रहितेन क्षिप्तेनायुधेन वज्रेण योऽभिघातः प्रहारस्तेन त्रुटितं छिन्नं पक्षिपतेर्गरुडस्यैकं पत्रमिव स्वर्णपक्षमिव । वज्राभिघाताद् गरुडेन शक्ररोषशमनार्थमेकं पत्रमुत्सृष्टमासीदित्यागमः ॥ ७३ ॥ व्यगमन् सहसा दिशां मुखेभ्यः शमयित्वा शिखिनं घनाघनौघाः । उपकृत्य निसर्गतः परेषामुपरोध नहि कुर्वते महान्तः ॥ ७४ ॥ 
घनाघनौघाः सजलजलधरजालानि अाशामुखेभ्यः सहसाग्नि शमयित्वा व्यगमन् यथागतं ययुः । अत्रार्थान्तरन्यासः । ये महान्त उत्तमास्ते निसर्ग 
३०२ 
शिशुपालवधम् । 
[२० स० तः स्वभावादुपकृत्योपकारं कृत्वा अन्येषामुपरोधं न कुर्वते । ये हि स्वभावो पकारिणस्ते उपकृत्यादर्शनं यान्ति । यदुक्तम्-" इयमुच्चधियामलौकिकी महती वापि कठोरचित्तता । उपकृत्य भवन्ति दूरतः परतः प्रत्युपकारशङ्कया" ॥ मे घाश्च महान्तो यदि च वर्षित्वा न गच्छेयुस्तत् तेषामुपरोधः स्थगनं कुतो भ वेत् ॥ ७४ ॥ कृतदाहमुदर्चिषः शिखाभिः परिषिक्तं मुहुरम्भसा नवेन । विगताम्बुधरव्रणं प्रपेदे गगनं तापितपायितासिलक्ष्मीम् ॥७॥ 
गगनं विष्णुपदं तापितपायितासिलक्ष्मी पूर्व तापित उत्तेजितः पश्चात् पा यितो दत्तपानीयो जले त्रुडितो योऽसिस्तीदणधारः' तस्य लक्ष्मी शोभां प्रपेदे प्राप । यतः पूर्वमुदर्चिषः शिखाभिर्वह्निज्वालाभिः कृतदाहं दग्धं ततो नवेन नी रेण परिषिक्तं कृतसेकमुक्षितम्, विगताश्चाम्वुधरा एव व्रणानि तुषकणानि यस्य । खड्नेऽपि तापितपायिते व्रणानि नश्यन्ति । पातेर्णिचि “शाच्छासाह्वाम्” इति युकि क्ते पायितमिति रूपम् । औपच्छन्दसिकं वृत्तम् ॥ ७५ ॥ 
इति नरपतिरस्त्रं यद्यदाविश्वकार 
प्रकुपित इव रोगः क्षिप्रकारी विकारम् । भिषगिव गुरुदोषच्छेदिनोपक्रमेण 
क्रमविदथ मुरारिः प्रत्यहंस्तत्तदेव ॥ ७६ ॥ नरपतिः शिशुपालः क्षिप्रकारी चतुरः इतीत्थं यद्यत् स्वापनादिकमस्त्रमा विश्वकार प्रयुयुजे तत्तदनन्तरं भगवान् मुरारिः प्रत्यहन् प्रतीपं जघान अनी नशत् । केन गुरुदोषच्छेदिना महदापत्तिनाशकेनोपक्रमेण , प्रत्यस्त्ररित्यर्थः । य तः क्रमवित् परिपाटीक्षः । स हि जानीते अस्यास्त्रस्येदं प्रत्यस्त्रम् । यद्यदिति तत्तदिति वीप्सायाम् अस्त्रपरम्पराख्यापनार्थम् । क इव किं चैद्योऽस्त्रमाविश्व कार , क इव च मुरारिस्तत्तत् प्रत्यहन् इत्याह-रोग इव विकारं , भिषगिवे ति । क्षिप्रं द्राक् कृणोति क्षणोतीति क्षिप्रकारी । कुपितो यथा रोगो व्याधिर्य विकारं दोषमाविष्करोति तं तं यथा क्रमवित् शास्त्रज्ञो भिपग् वैद्यो गुरुदोष च्छेदिनोपक्रमेण चिकित्साख्येन शीघ्र प्रतिहन्ति आच्छिनत्ति । पूर्ववदिवशब्दयो द्धिः प्रयोगः । प्रत्यहन्निति , हन्तेर्लङ् । हलच्यादिलोपः । मालिनी वृत्तम् ॥७६॥ 
१'तीक्ष्णवर्मा' ग. पाठः । 
२० स०] 
संदेहविषौषधिव्याख्योपेतम् । शुद्धिंगतैरपि पराजुभिर्विदित्वा बाणैरजय्यमविघहितमर्मभिस्तम्। मर्मातिगैरजुभिनितरामशुद्धाक्सायकैरथ तुतोद तदा विपक्षः७७ 
विपक्षोऽरिश्चैद्यस्तं देवं बाणैरजय्यं विदित्वा अनन्तरं वाक्सायकैर्वचनश रैस्तुतोद अपीपिडत् , अशक्तत्वादाचुक्रोशेत्यर्थः । कीदृशैर्बाणैः, परामुत्कृष्टां शु द्धिमदोषभावं गतैरपि , तथा ऋजुभिरपि स्पष्टैरपि, अविघट्टितमर्मभिरनरुन्तुदैर पीडाकरैः, देवस्य दिव्यबलत्वात् । इतरैमातिगच्छन्त्यतिक्राम्यन्तीति मर्माति गैररुन्तुदैरनृजुभिर्वकैः, असतो दोषस्य चारोपणात्, सुष्टु चाशुद्धैः कर्णक टुकैरश्लीलत्वात् । अतस्तानुत्सृज्य तानाददे । जेतुं शक्यो जय्यः “क्षय्यजय्यौ शक्याथै" इत्ययादेशः । वसन्ततिलकं वृत्तम् ॥ ७७ ॥ 
राहुस्त्रीस्तनयोरकारि सहसा येनाश्लथालिङ्गन ___ व्यापारकविनोददुर्ललितयोः कार्कश्यलक्ष्मीवृथा । 
तेनाक्रोशत एव तस्य मुरजित् तत्काललोलानल - ज्वालापल्लवितेन मूर्धविकलं चक्रेण चक्रे वपुः ॥ ७८ ॥ 
अथ चैद्यस्याक्रोशतो निन्दत एव भगवान् मुरारिस्तेन चक्रेण शरीरं स हसा झगित्येव मूर्धविकलं शिरोरहितं चक्रे व्यधात् । सुदर्शनेनास्योत्तमाङ्गम च्छिनदित्यर्थः । तेनेत्यनेन चक्रस्य यो धर्मो विवक्षितस्तं वक्ति । केन तेनेत्या ह-येन चक्रेण राहुस्त्रीस्तनयोः सुर्भानुललनापयोधरयोः काठिन्यातिशयो वृथा निरर्थक एवाकारि कृतः । राहोर्येन शिरः कृत्तमित्यर्थः । अतश्च कीदृशयोः , अश्लथो गाढो य आलिङ्गनव्यापारः परिरम्भणविधिः स एवैको विनोदः केलि स्तत्र दुर्ललितयोवाकिनोः, आश्लेषवर्ज व्यापारान्तरं न विद्यते इत्यर्थः । अ तश्च यदा राहुः शिरोविशेषः संपन्नस्तदालिङ्गनाभावात् तयोः कार्कश्यं निष्फल मेव । तथा तस्मिन् काले आक्रोशसमये लोलाश्चटुलाः परिस्फुरन्त्यो या अन लज्वाला वह्निहेतयस्ताभिः पल्लवितेन निर्यातपत्रेण व्याप्तेन, अग्निज्वाला मुञ्च तेत्यर्थः । पर्यायप्रायोऽलङ्कारः । शार्दूलविक्रीडितं वृत्तम् ॥ ७८ ॥ 
श्रिया जुष्टं दिव्यैः सपटहरवैरन्वितं पुष्पवर्षे 
पुष्टश्चैद्यस्य क्षणमृषिगणैर्नूयमानं निरीय । प्रकाशेनाकाशे दिनकरकरान् विक्षिपद्विस्मिताक्ष 
नरेन्द्ररौपेन्द्रं वपुरथ विशद्धाम वीक्षांबभूवे ॥ ७९ ॥ इति श्रीमाघभट्टविरचिते शिशुपालवधकाव्ये विंशः सर्गः ॥ २० ॥ 
३०४ 
शिशुपालवधम् । 
[२० स० अथ शिरश्छेदानन्तरं चैद्यस्य शिशुपालस्य वपुष्टः शरीरान्निरीय निर्ग त्यौपेन्द्र कार्य वपुर्देहं विशत् श्रयत् धाम तेजो विस्मिताक्षर्विस्मयोत्फुल्ललो चनैर्नरेन्द्रैमूर्धाभिषिक्तैर्वीक्षांबभूवे आलुलोके । तथा च भगवान्पाराशर्यः-"त तश्चेदिपतेर्दैहात् तेजोऽयं ददृशुर्नृपाः । उत्पतन्तं तदा राजन् गगनादिव भा स्करम् ॥ ततः कमलपत्रादं कृष्णं लोकनमस्कृतम् । ववन्दे तत्तदा तेजो विवे श च नरोत्तमम् ॥ तदद्भुतममन्यन्त दृष्टा सर्वे महीभृतः । प्रविवेश महाबाहुं तत्तेजः पुरुषोत्तमम्” इति ॥ कीदृग्भागवतं वपुः, श्रिया जुष्टं लक्ष्म्या सेवितं, तथा दिव्यैराकाशपतितैः पुष्पवर्षेः कुसुमवृष्टिभिः सपटहरवैर्दुन्दुभिध्वनियुक्तैरनु गतम्, ऋषिभिर्मुनिगणैर्नूयमानं स्तूयमानं, प्रकाशेनोद्योतेन देहप्रभया आकाशे खे दिनकरकरानहर्पतिमयूखान् विक्षिपत् तिरस्कुर्वत् । यदुक्तम्-"दिवि सूर्यसंह स्रस्य भवेद्युगपदुत्थिता । यदि भाः सदृशी सा स्याद्भासस्तस्य महात्मनः" इति ॥ असावप्येवंविध एव , स हि भगवदंशः । वपुषो वपुष्टः “पञ्चम्यास्त सिल्" । ह्रस्वात्तादौ तद्धिते” इति षत्वम् “ष्टुना ष्टुः” । उपेन्द्रस्येदमौपे न्द्रम् । ईक्षांवभूवे, ईक्षेः कर्मणि लकारः । “इच्छादेश्च गुरुमतोऽनृच्छः” इत्या म्प्रत्ययः । “आमः" इति लेलृक् । “कृञ्चानुप्रयुज्यते लिटि” इति लिट् । त. स्यैशादेशः । “भुवो वुग् लुङ्लिटोः । द्वित्वं भूः, ह्रस्वः । वामनमतेन तिन्नि देशात् “भवतेरः” इत्यत्वाभावः । स ह्येवमाह-भवतेस्तिन्निर्देशः कर्बर्थः, इह तु न भवति "अनुवभूवे केवलो देवदत्तेने" ति । जयादित्यस्त्वेतेन मूलोदाह रणमेव दत्तवान्, तिन्निर्देशस्य निर्देशार्थत्वादेवेत्यभिप्रायेणेति तन्मतेनात्रात्वं भव त्येव । वार्तामध्यमश्लेषसङ्करोऽलङ्कारः । सुवृत्ता नाम वृत्तम् । 'सुवृत्ते यो मश्चै तदनुलघवः पञ्चषागं (?) सरौ गौ ॥ श्रीशब्दलक्ष्मत्वात् काव्यस्य प्रतिसर्गस माप्तौ श्रीशब्दप्रयोगः । इति भद्रम् ॥ ७६ ॥ 
इति श्रीमहामहोपाध्यायवर्य-आनन्ददेवायनि-श्रीवल्लभदेवाचार्यविरचितायां माघकाव्यसारटीकायां सन्देहविषौषध्याख्यायां शिशुपालवधो नाम विंशः सर्गः 
॥ २० ॥ 
समाप्तं चेदं शिशुपालवधकाव्यम् । 
श्रीरस्तु ॥ 
१ 'सुवृत्ते यौ त्वं चैतदनु लघवः पञ्चषागं सगौ यौ' ग. पाठः । 
३०५ 
कविवंशवर्णनम् । अधुना कविर्लाघवेन निजवंशवर्णनं चिकीर्षुराह सर्वाधिकारी सुकृताधिकारः श्रीधर्मलाभस्य बभूव राज्ञः । असक्तदृष्टिर्विरजाः सदैव देवोऽपरः सुप्रभदेवनामा ॥१॥ ___श्रीधर्मलाभाख्यस्य राज्ञः सर्वाधिकारी निखिलस्थानाधिकृतो गृहगणना धिपतिः सुप्रभदेवनामा बभूव । कीदृशः सुकृते पुण्यकर्मणि अधिकारो यस्य 
सः । यस्य सर्वाधिकृतत्वं तस्य कथं पुण्यकर्मण्येव अधिकारः स्यादिति विरो धच्छाया । तथा सदैव असक्तदृष्टिरव्यसनी अप्रतिहतज्ञानो वा । विरजा निष्क ल्मषः, अत एव सर्वाधिकारित्वम् । अतश्चापरो देवो द्वितीयो राजा तत्सादृश्यात् । राजा हि सर्वाधिकारी भवति । अथवाऽपरो देवो देवसदृशः । सुरा हि सु. कृताधिकृताः असक्तदृष्टयोऽनिमेषाः, विरजस्का निधूलयः । उपजातिवृत्तम् ॥१॥ काले मितं तथ्यमुदर्कपथ्यं तथागतस्येव जनः सचेताः । विनानुरोधात् स्वहितेच्छयैव महीपतिर्यस्य वचः चकार ॥२॥ - यस्य सुप्रभदेवस्य काले समये वच उपदेशकरं वचनं महीपतिर्धर्मलाभ श्चकार अन्वतिष्ठत् । कदाचिन्मन्दाक्षात् कुर्यात् नेत्याह-विनानुरोधात् । उपरो धाभावे च कथं चकारेत्याह-स्वस्यात्मनो हितेच्छया अनुकूलचिकीर्षया, यतोऽसौ सचेताः प्राज्ञः । कीदृग् वच इति तत्त्वमाह-मितं, स्वल्पं तथ्यं, सत्यमुदर्क पथ्यमायतौ हितम् । कस्येव क इवेत्याह-यथा तथागतस्य बुद्धस्य प्राज्ञो ज नः सत्यमुदर्कपथ्यं वचः स्वहितेच्छयैव करोति, नतु अनुरोधाद् भक्तत्वाद्भगवता किलेदमुक्तमिति ॥ उपजातेरयं भेदः पञ्चदशः ॥ २ ॥ 
तस्याभवद् दत्तक इत्युदात्तः क्षमी मृदुर्धर्मपरस्तनूजः । यं वीक्ष्य वैयासमजातशत्रोर्वचो गुणग्राहि जनैः प्रतीये ॥ ३ ॥ ___ तस्य सुप्रभदेवस्य दत्तकाख्यस्तनूजस्तोकम् अभूत् । कीदृशः, उदात्तो वि पुलचित्तः, क्षमी क्षमाशीलो, मृदुरक्रूरो, धर्मपरः स्वहितैकसक्तः । यं च द त्तकं लोको दृष्ट्वा वैयासं व्यासोक्तमजातशत्रोयुधिष्ठिरस्य यद् गुणग्राहि गुणग्रा हकं वचस्तत् प्रतीये प्रतिपन्नम् अङ्गीकृतम् । भवन्ति सत्यं गुणिनः पुरुषाः, भगवता द्वैपायनेन पार्थस्याधिकार्थवचनं न किञ्चिदुक्तम् । अत्र च दत्तकोऽयं निखिलगुणभाजनं निदर्शनम् , अन्यथा कथमेवंगुणोऽयं स्यात् । क्षमीति शमा 
१ 'मन्दादरश्चकार नेत्याह' ग. पाठः । 
३०६ 
कविवंशवर्णनम् । दित्वाद् धिनुण् । व्यासस्येदं वैयासं वचो भारतम् । वृद्धाच्छेन बाधितत्वादणत्र न तथा सुलभः । गुणान् गृह्णातीति गुणग्राहि । आख्यानिका वृत्तम् ॥ ३ ॥ सर्वेण सर्वाश्रय इत्यनिन्द्यमानन्दभाजा जनितं जनेन । यश्च द्वितीयं स्वयमद्वितीयो मुख्यः सतां गौणमवाप नाम ॥४॥ _यश्च दत्तकः स्वयमात्मना सर्वाश्रय इत्येवं द्वितीयं संज्ञान्तरं लेभे प्राप । कीदृशं, सर्वेणाखिलेन जनेन आनन्दभाजा तुष्टेन जनितं कृतम् । तथा गौणं, गुणाः प्रवृत्तिनिमित्तं तत्रागतं गौणम् अर्थानुगतं , सर्वेषामाश्रयत्वात् । यदा हि सर्वे तत्र द्विजात्यनाथातिथिमित्रवान्धवा विश्राम्यन्ति तदासौ सर्वाश्रयो नतु नाममात्रेण । अत एवानिन्धं प्रशस्यं श्लाघ्यम् । स कीदृशोऽद्वितीयः सर्वो त्कृष्टः । न विद्यतेऽस्मादधिकगुणो द्वितीय इति कृत्वा । तथा साधूनां मुख्यः प्रधानानामग्रणीः। सर्व चैतद्विरुद्धमिवाभासते । यस्य द्वितीयं नाम विद्यते स कथमद्वितीयो भवेत् । यश्च मुख्यः स कथममुख्यं लभते । अविरोधस्तु व्याख्यात एव । इतिनात्र स्वरूपेणैवावस्थाप्यमानस्य सर्वाश्रयशब्दस्य प्रातिप दिकार्थमात्रत्वे सति कर्मत्वाभावात् द्वितीयानुपपत्तिः । मुखमिव मुख्यः “शा 
खादिभ्यो यः" । विरोधालङ्कारः । इन्द्रवज्रा वृत्तम् ॥ ४ ॥ 
श्रीशब्दरम्यकृतसर्गसमाप्तिलक्ष्म 
लक्ष्मीपतेश्चरितकीर्तनमानचारु । तस्यात्मजः सुकविकीर्तिदुराशयादः 
काव्यं व्यधत्त शिशुपालवधाभिधानम् ॥ ५ ॥ तस्य दत्तकस्यात्मजोऽद् एतत् काव्यं शिशुपालवध इत्यभिधानं व्यधत्त व्यरचयत् । कया सुकवीनां वररुचिसुबन्धुकालिदासभारविभट्टिबाणमयूरादीनां या कीर्तिः ख्यातियशस्तत्र या दुराशा दुरभिलाषस्तया, महाकविकीर्तिलिप्स येत्यर्थः । दुष्टत्वं त्वाशायाः स्वल्पबुद्धित्वेन सुकविकीर्तेरप्राप्यत्वात् । तथा च कालिदासः “मन्दः कवियशःप्रार्थी" इति । कीदृक् काव्यं श्रीरित्ययं शब्दो मङ्गलवाचकत्वाद् रम्यं कृतं सर्गाणां समाप्तौ लक्ष्म चिह्नं यस्य तत् श्रीशब्द रम्यकृतसर्गसमाप्तिलक्ष्म । तथा भगवतो लक्ष्मीपतेर्नारायणस्य यच्चरितं चेष्टि तं तस्य कीर्तनं वर्णनं तन्मात्रेण चारु मनोहरं नत्वलङ्कारादियोगादित्यनौद्धत्य 
३०७ 
कविवंशवर्णनम् । कथनम् । भङ्ग्या तु सर्वे गुणा अत्र काव्ये सन्ति इत्युक्तं भवति । श्रीरित्ययं शब्दः श्रीशब्दः । मयूरव्यंसकादित्वात् समासः । यदि वा कर्मधारयः, श्रीश ब्दश्चासौ शब्दश्चेति । केवलं चरितकीर्तनं चरितकीर्तनमात्रम् इत्यस्खपदेन विन हः । “सुप् सुपा" इति समासः । वसन्ततिलकं वृत्तम् । उदात्तो मध्यमो वालङ्कारः ॥ इति भद्रम् ॥ ५॥ 
"सूनुरानन्ददेवस्य रणे (?) भूव्योमभावतः (१२०१) । व्यधत्त टीका काव्येऽस्मिन् वल्लभः सूरिवल्लभाम् ॥ श्लोकानां सूचनेनैषा सहस्राणि तु द्वादश । मूलग्रन्थविहीना तु विद्वज्जनमनोहरा” इति ॥ 
समाप्तेयं शिशुपालवधीका कृतिः श्रीआनन्ददेवसूनोः श्रीपरमार्थचिह्नापरनाम्नो वल्लभदेवस्येति 
शुभम् ॥