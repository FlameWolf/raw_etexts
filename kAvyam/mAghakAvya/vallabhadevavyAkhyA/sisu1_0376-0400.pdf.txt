शिशुपालवधम् । 
[११ स० खपिति यश्चैकस्तस्मै मायात्मने नमः” ॥ इति ॥ मालिनीवृत्तम् । उपमाश्लेषोऽल ङ्कारः ॥ ६६ ॥ 
अन्यच्च किमवोचन्नित्याह 
कृतसकलजगद्विबोधोऽविधूतान्धकारोदयः 
क्षपितकुमुदतारकश्रीवियोगं नयन् कामिनः । गुरुतरगुणदर्शनादभ्युपेताल्पदोषः कृती 
तव वरद करोतु सुप्रातमहामयं नायकः ॥ ६७ ॥ इति श्रीमाघभट्टविरचिते शिशुपालवधकाव्ये प्रभातवर्णनं नाम 
एकादशः सर्गः ॥ ११ ॥ हे वरद ! अभिमतदायिन् ! अयमह्नां नायको दिननाथो भगवान् सूर्य स्तव सुप्रातं करोतु । शोभनं प्रातःकाले कर्म यत्र तत् सुप्रातं दिनं प्रकृतत्वाद्वा प्रयाणं करोतु । “सुप्रातसुश्वसुदिवे" त्यच् । ये तु प्रातःशब्दस्यैव करोतिना सम्बन्धमाचक्षते शोभनं प्रातःकालं करोत्विति तयुक्तम् , तस्याधिकरणविशिष्टे कालविशेषे प्रवृत्तेः । कीदृशोऽहर्पतिः कृतः सकलस्य जगतो विबोधो निद्रात मोपहारो येन । तथा विधूतः क्षिप्तोऽन्धकारस्य ध्वान्तस्योदय आविर्भावो येन । तथा क्षपिता हृता कुमुदानां तारकाणां च श्रीः कान्तियन । तथा दम्पतीन् विरहं प्रापयन् वियुञ्जानः । ननु चैवं सति विरहपीडाकारित्वं रवेरभिहितं 
भवेत्तयुक्तमिदं विशेषणमित्याह-गुरुतरा गुणा जगद्विबोधादयस्तदर्शनाद भ्युपेता अङ्गीकृता अल्पे दोषा येन सोऽभ्युपेताल्पदोषः । एतदुक्तं भवति-यदपि कुमुदताराश्रीहारकत्वं कामिवियोगकरणं च दोषस्तथापि सकलजगद्विबोधस्ति मिरक्षयश्च महागुणः । अल्पदोषागमनचिन्ता च न बहुगुणकरणविघ्नकारि णीति नीतिविदः । यतोऽसौ देवः कृती नीतिज्ञः । विचक्षणा हि नान्तरीयकं दोषलेशमूरीकृत्य गुणनिचयकारिणः । तारकशब्दोऽकारान्तोऽपि दृश्यते यथा तारकराज इति । निशानाम वृत्तम् ॥ स्वयमिह यदि नाजसोऽयं खयेयं निशा द्वे लगौ (?) । आशीरलङ्कारः । इति भद्रम् ॥ ६७ ॥ 
इति श्रीमहामहोपाध्यायवर्य-आनन्ददेवायनि-वल्लभदेवाचार्यविरचितायां माघकाव्यसार टीकायां सन्देहविषौषध्याख्यायां प्रभातवर्णनमेकादशः सर्गः ॥ ११ ॥ 
স্বস্থ 
शिशुपालवधकाव्ये 
द्वादशः सर्गः । 
इत्थं रथाश्वेभनिषादिनां प्रगे __ गणो नृपाणामथ तोरणाद्वहिः । 
प्रस्थानकालक्षमवेषकल्पना 
कृतक्षणक्षेपमुदैक्षताच्युतम् ॥ १ ॥ अथान्तरं नृपाणां गणो राजकं भगवन्तमच्युतं हरिं तोरणाद्वहिरुदैक्षत प्रत्यपालयत् , दर्शनाकाङ्क्षी बभूवेत्यर्थः । कदा इत्थमुक्तेन प्रकारेण यः प्रगः प्रभातं तस्मिन् । कीदृशानां नृपाणां रथाश्चाश्वाश्चेभाश्चेति रथाश्वेभम् । पूर्वनिपा तलक्षणं व्यभिचारि । तत्र साधु निषीदन्ति ये तेषां रथाश्वेभनिषादिनां याना रूढानाम् । कीदृशमच्युतमिति उदीक्षणे कारणमाह-प्रस्थानकालक्षमः प्रयाणयो ग्यो यो वेष आकल्पस्तस्य या कल्पना रचना तया कृतः क्षणक्षेपः समयाप हारो यस्य । वंशस्थं वृत्तम् । जतादि वंशस्थमनन्तरं जरौ । जतावादी यस्य तत् 
जतादि ॥ १॥ 
खरं सुपत्रं कनकोज्ज्वलद्युतिं 
जवेन नागाजितवन्तमुच्चकैः । आरुह्य तार्य नभसीव भूतले 
ययावनुद्धातसुखेन सोऽध्वना ॥ २ ॥ स भगवानच्युतः सुपत्रं रथमारुह्य भूतलेऽवनिपृष्ठेऽध्वना ययौ पथा जगाम । भूतलग्रहणमौपम्यार्थम् , अध्वग्रहणं विशेषणयोगार्थम् । कीदृशेनाध्वना 
१ 'कालक्षेपः' क. ख. ग. पाठः । 
शिशुपालवधम् । 
[१२ ल० अनुद्धातसुखेनाविद्यमान उद्धातः स्खलनं यत्र सोऽनुद्धातः, ततो विशेषणस मासः । कीदृशं सुपत्रं शोभना अक्षा अवयवविशेषा यस्य तत् स्वक्षम् । कन केन सुवर्णभूषणेनोज्ज्वलद्युतिं मनोज्ञकान्तिम् । द्विविधो हि रथः सांपरायिको यात्रिकश्च । तत्र कनकरचितश्चित्तक्रीडानिमित्तः स यात्रिका, इतरः सांग्रामि कः । किंच जवेन वेगेन नागान्गजान् जितवन्तं जिष्णुम् , उच्चकैरुन्नतम् । एवंविधं रथमारुह्य भूतले ययौ । किमिव क्वेत्याह-ता] नभसीवेति । यथा खे नभसि ता] गरुडमारुह्यासौ यातीति रथस्य लाघवोक्तिः । कीदृशं ताऱ्या शोभने अक्षिणी यस्य तं स्वक्षं, सुपत्रं रम्याङ्गरुहं कनकोज्ज्वलद्युतिं सौवर्ण त्वात्पक्षाणां रंहसा च नागान् सर्पान जिष्णुम् । उच्चकैः प्रांशुम् । शोभनानि पत्राणि वाहा यस्येत्यन्वर्थपरिकल्पनया सुपत्रशब्देनात्र प्रथमेऽर्थे रथ उच्यते, तद्विशेषणानि स्वक्षादीनि । उपमानपक्षे तु विशेषणपदमेतत् । दृश्यते चैकस्य विशेषणत्वं विशेष्यत्वं च । यथा-“मत्स्यप्रीत्यातिनिभृतैः कङ्कादिभिरुपासिता म् । करेणुरिव सन्तप्तस्तां बृहन्नलिनी यया"विति । केचित्तु तायं रथमि त्याहुः ॥ २ ॥ 
हस्तस्थिताखण्डितचक्रशालिनं या द्विजेन्द्रकान्ताः श्रितवक्षसं श्रिया । 
सत्यानुरक्तं नरकस्य जिष्णवो 
गुणैर्नृपाः शाङ्गिणमन्वयासिषुः ॥ ३ ॥ शाङ्गिणं हरिं नृपा अन्वयासिषुरनुजग्मुः । किं भयेन नेत्याह-गुणैर्विन यादिभिर्भगवद्गुणावर्जितास्ते यत इत्यर्थः । अथ च गुणैः साधारणैर्धमैरमुम न्चयासिषुरनुचरित्यर्थान्तरप्रतीतिः । एवं चानुकारो भवति यदि विभागोक्तवि शेषणानामुभयतोऽपि योगो भवति, स चैवं भवति यदि विभक्तिवचनपरिणामो भवतीति नैयायिकोऽयं शब्दानामनुनयः । तत्र देवं कीदृशम् हस्तस्थितेनाख ण्डितेनापरिभूतेन चक्रेण सुदर्शनेन श्लाघितं, द्विजेन्द्रस्य गरुडस्य कान्तं प्रियं द्विजेन्द्रो वा कान्तो यस्य । श्रिया पद्मया श्रितवक्षसमधिष्ठितोरस्कम् । सत्या सत्यभामा तस्यामनुरक्तं रागिणम्। सन्ति पदेषु पदैकदेशलोपा वाक्येषु च 
१ जवि' क. पाठः । २ 'न्वयः' क. पाठः । 
१२ स०] 
संदेहविषौषधिव्याख्योपेतम् । वाक्यैकदेशलोपाः । तेन सत्यभामेति सत्येत्युच्यते । तथा नरकस्य भौमासुर स्य जिष्णुं परिभाविनम् । राजानः कीदृशाः, हस्ते स्थितेनायत्तेनाखण्डितेन चक्रेण राष्ट्रण शालिनः । यदि वा हस्तस्थितेनानूनेन चक्रेण रेखादिचिह्वेन शालिनः । द्विजेन्द्रकान्ताः ब्राह्मणप्रियाः सम्यक् प्रजापालनात् । श्रिया राजल क्ष्म्या श्रितवक्षसः सम्बद्धाः । सत्ये परमार्थेऽनुरक्ताः सक्ताः । नरकस्यावीच्या देर्जिष्णवः धर्माचरणेन पराजेतारः । नरकस्येति शेषविवक्षायां षष्ठी, तेन “न लोकाव्ययनिष्ठाखलर्थतना"मिति तनिषेधो न भवति, स हि कृत्षष्ठ्या निषेधः ॥ ३ ॥ 
शुक्लैः सतारैर्मुकुलीकृतस्थुलैः 
कुमुदतीनां कुमुदाकरिव । व्युष्टं प्रयाणं च वियोगवेदना 
विडूननारीकमभूत् समं तदा ॥ ४ ॥ तदा व्युष्टं प्रभातं प्रयाणं च गमनं समं युगपद्वभूव, यदैवालोकीभूतं तदैव सेना चचालेत्यर्थः । अथ च समं सदृशमभूदित्यर्थान्तरम् । इदानीं विशेषणमुखेन साम्यमाह-कुमुदतीनां थुलैः सेनानां पटमण्डपै'रुपलक्षितम् । कैरिव कुमुदाकरिव कैरववृन्दैर्युष्टमुपलक्षितमेवं प्रयाणं थुलैरित्यर्थः। कीदृशैः शुक्लर्धवलैः सतारैः सचन्द्रकैर्मुकुलीकृतैः संवेष्टितैः, कुमुदाकरैरपि शुक्लस्त था मुकुलीकृतैः सङ्कुचितैः । किं केवलैनॆत्याह-सतारैस्तारकाभिः सह मुकु लीकृतैरित्यर्थः । एवं च साम्यम् । तथा वियोगवेदनया विरहव्यथया विदूनाः सन्तप्ता नार्यः कामिन्यो यत्र तद्वियोगवेदनाविदूननारीकमुभयमपि । थुलमिति देशीपदं दृष्यवाचकम् । देशीषु तु थुलशब्दं बाहुल्येन पठन्ति ॥ ४ ॥ 
उत्क्षिप्तगात्रः स्म विडम्बयन्नभः 
समुत्पतिष्यन्तमगेन्द्रमुच्चकैः । अाकुश्चितप्रौहनिरूपितक्रम 
करेणुरारोहयते निषादिनम् ॥ ५ ॥ 
१ 
लैः' क. ख. पाठः । 
३८ 
शिशुपालवधम् । 
[१२ स० ज करेणुः करी निषादिनं यन्तारमारोपयति स्म आरूरुहत् । निषादी आरो हति तमारोहन्तमनुकूलाचरणेनारोहयति इति प्रयोज्यप्रयोजकविवक्षायां हेतुम मिचि "णिचश्चे"त्यात्मनेपदम् । “णेरणौ यत्कर्म णौ चेत्स कर्ते"त्यस्य तु यत्र कर्मान्तरं न विद्यते स विषयः । यथा आरोहयते हस्ती स्वयमेवेति । तथा च तत्रोक्तं यत्सग्रहणमन्यकर्मकार्थमिति । इह तु निषादी कर्मान्तरं विद्यते । कीदृशः करेणुरुत्क्षिप्तगात्र ऊर्चीकृतपूर्वकायः, उच्चकैरुन्नतः, अत एव नभः समुत्पतिष्यन्तं खमुत्पित्सुमगेन्द्रं महाद्रिं विडम्बयन्ननुकुर्वन् । कथमारोहयते अाकुञ्चितेन नम्रीकृतेन प्रौहेण पश्चाजानुभागेन निरूपितः सूचितः क्रमः पदवि न्यासो यत्र । नम्रीकृतोऽयं प्रह्वः , एतेन मामारोहेति य आरोढारं वक्तीवेत्य र्थः । यदि वा निषादिविशेषणमेतत् । अाकुञ्चिते प्रौहे निरूपितः क्रमो येन तम् । प्रौहशब्दे “प्रादूह” इत्यादिना वृद्धिः ॥ ५ ॥ 
स्वैरं कृतास्फालनलालनान् पुरः 
स्फुरत्तनून् दर्शितलाघवक्रियाः । वङ्कावलग्नैकसवल्गपाणय 
स्तुरङ्गमानारुरुहुस्तुरङ्गिणः ॥ ६ ॥ तुरङ्गिणोऽश्ववारास्तुरङ्गमान् आरुरुहुरधिरूढवन्तः। कीदृशान् पुरः पूर्व स्वैरं शनैः कृतास्फालनेन कराघातेन लालना चोदना प्रीतिर्येषाम् अत एव स्फुरत्त नून् कम्प्रदेहान् । कीदृशास्तुरङ्गिणः, दर्शिता लघवक्रिया आरोहणादिना प्रावी णकर्म यैः । तथा वङ्के पर्याणपूर्वभागकाष्ठेऽवलग्नः स्थित एको वामः सवल्गो हस्तो वध्रयुक्तः पाणिः करो येषां ते तथोक्ताः, वल्गाग्रहणपूर्व हि वङ्कामवष्ट भ्याश्वारोहणं क्रियते ॥६॥ 
अहाय यावन्न चकार भूयसे 
निषेदिवानासनबन्धमध्वने । तीक्ष्णोत्थितास्तावदसह्यरंहसो 
विशृङ्खलं शृङ्खलकाः प्रतस्थिरे ॥ ७ ॥ 
१२ स०] 
संदेहविषौषधिव्याख्योपेतम् । . निषेदिवान्निषादी यन्ता यावद्भूयसेऽध्वने दीर्घ मार्ग गन्तुमलाय क्षिप्रमा सनबन्धमवस्थानधैर्य न व्यधत्त न चक्रे तावदेव शृङ्खलकाः करभा विलं निर्बन्धनं प्रतस्थिरेऽधावन् । कीदृशाः तीक्ष्णं वेगेनोत्थिताः । उपविष्टो ह्युष्ट्र आरुह्यते । तथासारंहसो महावेगाः । निषीदतीति निषेदिवानारोहः । “भाषा यां सदवसश्रुव" इति लिटः क्वसुः । एत्वाभ्यासलोपौ । “वस्वेकाजाद्धसा"मि तीद । शृङ्खलकशब्दे "शृङ्खलमस्य बन्धनं करभे"इति कन् ॥ ७॥ 
गण्डोज्ज्वलामुज्ज्वलनाभिचक्रया 
विराजमानां नवयोदरश्रिया । कश्चित् सुखं प्राप्तुमनाः सुसारथी 
रथीं युयोजाविधुरां वधूमिव ॥ ८ ॥ 
कश्चित्सुसारथिः प्रवीणसूतो रथीं गन्त्रीं युयोज व्यरचयत् । यतः सुख मक्लेशेन प्राप्तुमना जिगमिषुः । पद्भ्यां हि विघटितेन यानेन दुःखं गम्यते । कीदृशीं रथीं गण्डेनाक्षणोज्ज्वलां, तथा उज्ज्वलनाभि मनोज्ञरन्धं चक्रं शकटं यस्यां, तथा नवया तत्क्षणं रचितया उदरश्रिया मध्यप्रदेशशोभया विराजमानां भान्ती, तथा अविनष्टा धूरङ्गविशेषो यस्यास्तामविधुरा सधुराम् । 'काश्मीरा वयं रथानभिज्ञा विशेषतस्तदवयवान्न विद्मः' । कामिव युयोजेत्याह-वधूमिव । यथा कश्चित् सुखेच्छुर्वधू जनीं योजयति उद्वहति । कीदृशीं गण्डाभ्यां कपो लाभ्यामुज्ज्वलां हृद्यां, तथोज्ज्वलं नाभिचक्रं नाभिमण्डलं यस्याः । तथा नव योदरश्रिया मध्यलक्ष्म्या राजन्तीम्, अविधुरामनुकूलामुभयमपि युयोजेति । सहार्थ इवशब्दः । रथशब्दः स्त्रीपुंसलिङ्गः । प्राप्तुमना इति "तुं काममनसो रपी"ति मलोपः ॥ ८ ॥ 
उत्थातुमिच्छुर्विधृतः पुरो बला 
निधीयमाने भरभाजि यन्त्रके । अझैधृतोद्गारविजर्जरखरः 
स्वनाम निन्ये रवणः स्फुटार्थताम् ॥ ६ ॥ 
शिशुपालवधम् । 
[१२ स० - रवण उष्ट्रः स्वनाम रवण इति संज्ञां स्फुटार्थतामभिधेयसद्भावेन व्यक्ता र्थत्वं निन्येऽलम्भयत् । कीदृशः भरभाजि गरीयसि यन्त्रके आवपने निधीयमान आरोप्यमाणे सति उत्तिष्ठासुरत एव बलादने विधृतोऽवष्टब्धः, अत एव चा? द्धृतेन किञ्चिदीरितेनोद्वारेण चर्वितचर्वणेन विजर्जरः खरः स्वरो यस्य, अतश्चा त्यर्थं रवतीति रवण इति स्फुटार्थत्वम् । “चलनशब्दादकर्मकाजूच्। उद्गार 
इति "उन्न्योः " ॥ ६ ॥ 
नस्याग्रहीतोऽपि धुवन् विषाणयो 
युगं सशूत्कारविवर्तितत्रिकः । गोणी जनेन स्म निधातुमुद्धृता 
मनुक्षणं नोक्षतरः प्रतीच्छति ॥ १० ॥ 
वषाणयो 
उक्षतरस्तनुवृषभो जनेन गोणी निधातुमुद्धृतामुत्क्षिप्तामनुक्षणमसकृन्न प्रतीच्छति स्म नागृह्णात्, पुनः पुनश्चिक्षेपेत्यर्थः । कीदृशोऽसौ नस्यया नासार ज्ज्वावष्टब्धोऽपि शृङ्गद्वयं धुवन् कम्पयन् । तथा सशूत्कारं नादपूर्व विवर्तितो वलितस्त्रिकः पृष्ठकटीसन्धिर्येन । नासिकायां भवा नस्या रज्जुः "नस्नासिका या” इति यदन्तः । धुवन्निति “धू विधूनने” । शूदित्यव्यक्तानुकरणम् । गोणी ति “जानपदा"दिसूत्रेण ङी । तनुरुक्षा उक्षतरः "वत्सोक्षाश्वर्षभेभ्यश्च तनुत्वे"। तरुणो दान्त उक्षा तस्य तनुत्वं तृतीयवयःप्राप्तिः ॥ १० ॥ 
नानाविधाविष्कृतसामजस्वरः 
सहस्रवा चपलैर्दुरध्ययः । गान्धर्वभूयिष्ठतया समानतां 
स सामवेदस्य दधौ बलोदधिः ॥ ११ ॥ स बलोदधिर्माधवस्य बलमेव सागरः सामवेदस्य साम्यमाप । कुतः गा न्धर्वभूयिष्ठतया अश्वीयबाहुल्येन । कीदृग्वलाब्धिः, नानाविधा आविष्कृताः सामजैर्गजैः स्वरा बृंहितानि यत्र । सामवेदोऽपि गान्धर्वेण गेयेन भूयिष्ठः स हि गीयते । तथा सहस्रवर्मा बहुमार्गो, विस्तृतत्वात् । तथा चपलैः कातरैःर्दु 
१२ स०] 
संदेहविषौषधिव्याख्योपेतम्। खेनाधिगन्तुं प्राप्तुमुपरि यातुं शक्यते इति दुरध्ययो दुर्गमः । इणः खल् । सामवेदोऽपि नानाविधा आविष्कृताः सामजाः सामसमुत्थाः स्वराः षङ्जादयो यत्र सः । तथा चपलैरनभियुक्तैर्दुरध्ययः दुष्पठः । अधीङः खल् । सहस्रव मा सहस्रशाखः । सामजा हस्तिनः साम गायतो ब्रह्मणो जाता इति कृत्वा । सामानि वाक्यविशेषस्था गीतयस्तत्प्रधानो वेदः सामवेदः । गन्धर्वा अश्वास्ते षां समूहो गान्धर्वम् । तथा गन्धर्वेभ्य आगतं गान्धर्व गीतम् । अतिशयेन बहु भूयिष्ठम् । “बहोर्लोपो भू च बहो, रिष्ठस्य यिट्च" ॥ ११ ॥ 
प्रत्यन्यनागं चलितस्त्वरावता 
निरस्य कुण्ठं दधतान्यमङ्कुशम् । मूर्धानमूर्ध्वायतदन्तमण्डलं 
धुवन्नरोधि द्विरदो निषादिना ॥ १२ ॥ कश्चित् कुञ्जर आरोढ़ा अरोधि रुद्धो वशीकृतः । रोधे हेतुमाह-अन्य नागं प्रति प्रतिदन्तिसंमुखं चलितो धावन् अत एवाकुलेन यन्त्रा कुण्ठं भुग्नं 
सृणिं त्यक्त्वा अन्यं तीक्ष्णं विभ्रतात एव मस्तकं कम्पयन् । कीदृशमूर्ध्वमुच्च मुखमायतं दीर्घ दन्तमण्डलं यस्य । करमूर्वीकृत्य रोषवशाच्छिरश्चालयन्नरो धीत्यर्थः । अरोधीति कर्मणि ॥ १२ ॥ 
संमूर्छदुच्छृङ्खलशङ्खनिःस्वनः 
खनः प्रयाते पटहस्य शाझिणि । सत्त्वानि निन्ये नितरां महान्त्यपि 
व्यथां द्वयेषामपि मेदिनीभृताम् ॥ १३ ॥ भगवति चलिते पटहस्य ध्वनिर्दुन्दुभेः शब्द उभयेषामपि मेदिनीभृतां भूभृतां नृपाद्रिनाम्नां सत्त्वानि धैर्यसिंहादीनि व्यथां निन्ये पीडयामास । राजा नश्चात्र विपक्षा बोद्धव्याः । तेषां व्यथा आस्कन्दाशङ्कया, सिंहादीनां तु जनो पद्रवात् । कदाचित्तान्यल्पानि स्युर्नत्याह-नितरां महान्त्यपि । कीदृक् ध्वनिः संमूर्छन् प्रसरन् उच्छृङ्खलः सर्वव्यापी शङ्खध्वनिर्यत्र । "वनहसोर्वा । नौ गदन दपठस्वनः"येषामिति सुडागमश्चिन्त्यः ॥ १३ ॥ 
शिशुपालवधम् । 
१२ स० ( कालीयकक्षोदविलेपनश्रियं 
दिशद् दिशामुल्लसदंशुमद्युति । 
खातं खुरैर्मुद्गभुजां विपप्रथे का गिरेरधः काञ्चनभूमिजं रजः ॥ १४ ॥ __ कनको/समुत्थं रजो रेणुर्गिरेरधस्तात् प्रससार । यतोऽश्वशफैर्विदारि तम्, अंशुमद्युति रविपिशङ्गम्, उल्लसत् स्फुरत् अत एव दिशां रक्तचन्दनचू र्णसमालम्भनशोभां कुर्वत् । कालीयकं जापकम् । मुद्गान् भुञ्जते इति मुद्भु जोऽश्वाः, दान्ता इत्यन्ये ॥ १४ ॥ 
मन्द्रैगजानां रथमण्डलस्वनै 
निजुह्नवे तादृशमेव बृंहितम् । तारैर्बभूवे परभागलाभतः 
परिस्फुटैस्तेषु तुरङ्गहेषितैः ॥ १५ ॥ मन्द्रमन्थरैः रथमण्डलखनैः स्यन्दनचक्रशीत्कारैर्गजगलगर्जितं निजुह्नवेऽप लपितम् । यतस्तादृशं मन्द्रमेवातः सादृश्यादश्रवणम् । ये त्वश्वखनास्तैस्तेषु रथचक्रस्वनेषु मध्ये परिस्फुटैर्व्यक्तैर्बभूवे सम्पन्नम् , परमश्वहेषितानि श्रुतानीत्य र्थः । कथं परभागलाभतोऽतिशयप्राप्तेः । एतदपि कुतः, यतस्तारैरुल्वणैरुदा तैः । अथ चोक्तिः-यः किल तारः खरः सुतीक्ष्णः स मण्डलेन समूहेन नाभि भूयते, प्रत्युत तत्र परभागं लभते, अन्ये तु जीयन्ते एव । निजुनुवे इति कर्म णि । बभूवे इति भावे ॥ १५ ॥ 
अन्वेतुकामोऽगणिताङ्कुशग्रह 
स्तिरोगतं साङ्कुशमुबह शिरः । स्थूलोचयेनागमदन्तिकाद्गतां 
गजोऽग्रयाताग्रकरः करेणुकाम् ॥ १६ ॥ 
१२ स०] 
संदेहविषौषधिव्याख्योपेतम्। ____ कश्चिद्गजो हस्ती स्थूलोञ्चयेन मध्यया गत्यायासीत् । यतोऽन्तिकाद्गतां निकटाद्यातां करेणुकां वशामनुजिगमिषुरत एवागणितनिषादी, तथा तिरश्चीनं समृणित्वान्मस्तकं दधत्, अग्रयाताग्रकरः प्रसारितपुष्करः । जातिरलङ्कारः । अङ्कुशं गृह्णातीत्यङ्कुशग्रहो हस्तिपकः । “शक्तिलाशूलाङ्कुशे"त्यच् । अहस्वदी र्घा गतिः स्थूलोच्चयः । वशागमनवशाध्यमन्दगमनं, यन्तृताडनात्त्वदीर्घगतित्वम् 
यान्तोऽस्पृशन्तश्चरणैरिवावनि 
जवात् प्रकीर्णैरभितः प्रकीर्णकैः । अद्यापि सेनातुरगाः सविस्मयै 
रलूनपक्षा इव मेनिरे जनैः ॥ १७ ॥ चमूवाजिनो लोकैरधुनाप्यच्छिन्नाङ्गरुहा इव ज्ञाताः, पूर्व हि ते सपक्षा श्रासन् । यदि ते च्छिन्नपक्षास्तत्कथं सपक्षा इत्याह-यतो रयाद्धावन्तोऽतश्च भुवं खुरैरस्पृशन्त इव, तथा जवगमनादभितः पार्श्वद्वये प्रकीर्णैर्विक्षिप्तैः प्रकी र्णकैश्चामरैरुपलक्षिताः, तैर्वा अलूनपक्षा ज्ञाताः । अतश्च पक्षनिभचामरसद्भा वाल्लाघवगमनाच्च सपक्षत्वावबोधः । अत इव जनैः सविस्मयैः कौतुकिभिः । मेनिरे इति कर्मणि ॥ १७ ॥ 
ऋज्वीर्दधानैरवतत्य कन्धरा 
श्चलावचूलाकुलघर्घरारवैः । भूमिर्महत्यप्यविलम्बितक्रम 
क्रमेलकैस्तत्क्षणमेव चिच्छिदे ॥ १८ ॥ क्रमेलकैरुष्ट्रैर्दवीयानपि पन्था मंक्ष्वेव द्रुतपदं चिच्छिदे लचितः । कीदृ शैः प्रसार्य ग्रीवा ऋज्वीः स्पष्टा वहद्भिः, तथा चलेनावचूलेन चिह्नचामरेणा कुलः सत्वरः खण्डो वा घर्घरश्चान्तरेव भ्रमन्नारवो ध्वनिर्येषां तैश्चलावचूला कुलघर्घरारवैः । केचित्त्वाहुः चलावचूलैराकुला व्याप्ता या घर्घरा घण्टिकास्ता सां रवैरुपलक्षिताः कन्धराः । यदि वा पृथक् पदे, चला अवचूलैश्चाकुला 
शिशुपालवधम् । 
[१२ स० घर्घरा घण्टिका यासां ताश्चलावचूलाकुलघर्घराः, रवैश्चोपलक्षिता इति स एवार्थः । चिच्छिदे इति कर्मणि ॥ १८ ॥ 
तूर्णं प्रवेत्रा कृतनादमुच्चकैः 
प्रचोदितं वेसरयुक्तमध्वनि । आत्मीयनेमिक्षतसान्द्रमेदिनी 
रजश्चयाक्रान्तिभयादिवाद्रवत् ॥ १६ ॥ वेसरयुक्तं खरशकटीनाम यानमुच्यते, वेसरैरश्वतरैर्युक्तमिति कृत्वा, तन्मा र्गे तूर्णमद्रवत् त्वरितमयात् । यतः प्रवेत्रा सूतेन चोदितम् अत एव कृता रवमुच्चकैरुन्नतम् । वेसरा ह्यच्चा भवन्ति । तूर्णगमने निमित्तान्तरारोपामुत्प्रेक्षा माह-आत्मीयनेमिभिः स्वचक्रधाराभिः शतं खातं यत् सान्द्रभूरेणुवृन्दं तेन या आक्रान्तिरध्यासनं ततो यद्भयं तत इव । पादधूलिं किल परिजिहीर्षवो मार्गे वेगेन यान्ति ॥ १६ ॥ 
व्यावृत्तवक्त्रैरखिलैश्चमूचरै 
व्रजद्भिरेव क्षणमीक्षिताननाः । वल्गद्गुरीयाकुचकम्पकञ्चुकं 
ययुस्तुरङ्गाधिरुहोऽवरोधिकाः ॥ २० ॥ अवरोधिका निशान्तनार्यों ययुर्जग्मुः । कीदृश्यः तुरङ्गेष्वधिरोहन्तीति तुरङ्गाधिरुहोऽश्वारूढा अश्वानारुह्यायन्नित्यर्थः । कथं ययुः । वल्गन्तो नृत्यन्तो ये गरीयांसः पीवराः स्तनास्तैस्तेषु वा कम्प्रं चञ्चलं कञ्चुकमुत्तरासङ्गो यत्र, अत एव गच्छद्भिरेव सैनिकैावृत्त्य मुखानि कौतुकात् क्षणमीक्षितवक्त्राः । अवरोधोऽन्तःपुरम् ॥ २० ॥ 
पादैः पुरः कूवरिणां विदारिताः 
प्रकाममाक्रान्ततलास्ततो गजैः । भग्नोन्नतानन्तरपूरितानता 
बभुर्भुवः कृष्टमतीकृता इव ॥ २१ ॥ 
१२ स०] 
संदेहविषौषधिव्याख्योपेतम् । ___ भुवो रेजुः । कीदृश्यः पुरः पूर्व कूवरिणां रथानां पादैश्चरत्यर्थ विदा रिताः पाटितास्ततो द्विपैरधिष्ठितपृष्ठा अत एव भग्नोन्नताः क्षतोच्चभागा अन न्तरं पूरितानता भरितरन्ध्रप्रदेशा गजाक्रान्तत्वात् साम्यमापादिताः । अतश्चो त्प्रेक्ष्यते-कृष्टमतीकृता इव पूर्व कृष्टा विलिखिताः पश्चान्मतीकृताः समीकृताः । मतो दारवो दण्डविशेषस्तेन समीकृता भुवो मतीकृता उच्यन्ते । पूर्वकालत्वा दत्र समासः ॥ २१ ॥ 
दुर्दान्तमुत्प्लुत्य निरस्तसादिनं 
सहासहाकारमलोकयज्जनः । पर्याणतस्त्रस्नुमुरोविलम्बिन 
स्तुरङ्गमं प्रद्रुतमेकया दिशा ॥ २२ ॥ कंचिदश्वं जन ऐक्षत । कथं सहासो हाकारो हाहाशब्दो यत्र । कीदृशं दुर्दान्तं दुर्मदमशिक्षितम् , तथोरोविलम्बिनो वक्षसि लम्बमानात्पर्याणतः पल्य यनात् त्रस्तं भीतमत एवोत्प्लुत्योट्टीक्य निरस्तसादिनं क्षिप्ताश्ववारमत एव चैकया दिशा पलायितम् , अतश्च जनः सहासहाकारमीक्षामास । आरोहक्षेपा द्धासः, किं पीडितो भवेदेष इति हाकारः ॥ २२ ॥ 
भूभृद्भिरप्यस्खलिताः खलून्नतै 
रपनुवाना सरितः पृथूरपि । अन्वर्थसंज्ञैव परं त्रिमार्गगा 
ययावसंख्यैः पथिभिश्चमूरसौ ॥ २३ ॥ .असौ विष्णुचमूरसंख्यैः पथिभिर्ययौ बहुभिर्मागैर्जगामेति बाहुल्योक्तिः । कीदृशी उन्नतैस्तेजस्विभिरपि नृपैरस्खलितापराभूता । तथा महापगा अप्यपह नुवाना स्थगयन्ती धूल्या जनभरात् तटलोठनेन कर्दमीभावाच्च, स्यादेतत् त्रिप थगाप्येवंविधा । तथा हि असावपि भूभृद्भिर्नगैरस्खलिता अनिषिद्धप्रसरा तथा महानदीरप्यपलपन्ती तत्सन्निधानात्तासामल्पत्वेनालक्ष्यत्वात् । तत्कोऽयं तस्या विशेष इत्याह-त्रिमार्गगा गङ्गा परं केवलमन्वर्थसंज्ञैवार्थानुगतनामैव त्रिभिर्मागैं 
शिशुपालवधम् । 
[१२ स० गच्छतीति कृत्वा, असौ त्वसंख्यमार्गगेति व्यतिरेकालङ्कारः । साम्यं पूर्वार्धेनो कं, विशेषस्तूत्तरार्धेन । खलुक्यालङ्कारे ॥ २३ ॥ 
त्रस्तौ समासन्नकरेणुशूत्कृता 
नियन्तरि व्याकुलमुक्तरज्जुके । क्षिप्तावरोधाङ्गनमुत्पथेन गां 
विलय लची करभौ बभञ्जतुः ॥ २४ ॥ उष्ट्रावमार्गेण भुवमाक्रम्य लढी गन्त्री बभञ्जतुरस्फोटयताम् । उष्ट्रयुग्म योजितचक्राक्षादिकं लची । केचित्तु पर्यासनकाष्ठं पर्याणफलं लङ्घीत्याहुः । भङ्ग स्य निमित्तमुत्पथगमनं तस्यापि कारणमाह-कीदृशौ करभौ सविधस्थद्विपबृंहि ताद्भीतौ । अत एव सादिनि सत्वरशिथिलितरज्जुके । अतोऽपि च निरस्त निशान्तनारीको भङ्गः ॥ २४ ॥ 
स्रस्ताङ्गसंधौ विगताक्षपाटवे 
रुजा निकामं विकलीकृते रथे । प्राप्तेन तक्ष्णा भिषजेव तत्क्षणं 
प्रचक्रमे लङ्घनपूर्वकः क्रमः ॥ २५ ॥ रथे स्यन्दने रुजा भङ्गेनात्यर्थ विकलीकृते सति आप्तेनायत्तेन तक्ष्णा स्थप तिना तस्मिन्नेव क्षणे क्रम उपायः परिपाटी प्रचक्रमे प्रारभे । कीदृशः क्रमः लङ्घनमङ्गविशेषस्तत्पूर्व प्रथमं यत्रासौ लङ्घनपूर्वकः, आदौ लङ्घनं युयोजेत्यर्थः । केचित्तु लङ्घनमाक्रमणमाहुः । आक्रम्य प्रववृते इत्यर्थः । कीदृशे रथे रुजाश्मा दिभङ्गेन सुष्टु विकलीकृते स्फोटितेऽत एव सस्ताङ्गसन्धौ विघटितचक्रादिरच ने, तथा नष्टाक्षचातुर्ये । केनेव प्रचक्रमे इत्याह-भिषजेवेति । यथा रथे शरीरे रोगेणात्यर्थ विकलीकृतेऽवसादितेऽत एव स्रस्ताङ्गसंधौ निःसहजान्वादिके नष्टे न्द्रियसामर्थ्य चातुरे प्राप्तः प्रत्ययितो भिषग्वैद्यस्तत्क्षणं लङ्घनपूर्वकमुपवासपू र्वकं क्रमं चिकित्सामारभते । 'अजीर्णप्रभवा रोगा' इति ! प्रचक्रमे इति कर्मणि ॥ २५ ॥ 
१२ स०] 
संदेहविषौषधिव्याख्योपेतम् । . धूर्भङ्गसंक्षोभविदारितोष्ट्रिका __ गलन्मधुप्लावितदूरवर्त्मनि । 
स्थाणौ निषङ्गिण्यनसि क्षणं पुरः । 
शुशोच लाभाय कृतक्रयो वणिक् ॥ २६ ॥ वणिग्वाणिजकः शुशोच दुःखायते स्म । कदा पुरोऽग्रवर्तिनि स्थाणौ अर्ध च्छिन्नशुष्कवृतेऽधिकरणभूते अनसि शकटे निषङ्गिणि सम्बद्ध सति । अथ यद्यनः स्थाणी लग्नं किमेतावता शोचतीत्याह-कीदृशेऽनसि, धुरः शकटस्य यो भङ्गः स्थाएवभिघातात् स्फोटस्तेन यः संक्षोभः स्वस्थानाञ्चलनं तेन विदारिताश्चूर्णी कृता या उष्ट्रिका मृण्मयमद्यभाण्डानि ताभ्यो गलत्स्रवद्यन्मधु मद्यं तेन प्लावितं भरितं दूरमत्यर्थ वर्त्म पन्था येन तस्मिन् । कीदृग्वणिक् लाभाय वृद्धये कृतः क्रयो येन स कृतक्रयः । तेन ह्येतदर्थं मध्वन्यतः क्रीतं यदेतद्वि क्रीय मम लाभो भविष्यतीति, यावंद्वीक्ष्यते मूलद्रव्यमेव विनष्टमतोऽवश्यं दुःखायते । मूलादतिरिक्तद्रव्यं लाभः । कृतव्यय इति पाठान्तरम् । व्ययो धनत्यागः ॥ २६ ॥ 
भेरीभिराकृष्टगुहामुखो मुहु 
प्रजांशुकैस्तर्जितकन्दलीवनः । उत्तुङ्गमातङ्गजितालघूपलो 
बलैः स पश्चात् क्रियते स्म भूधरः ॥ २७ ॥ असौ भूधरो रैवतकाचलः सैन्यैः पश्चात् क्रियते स्मातिचक्रमे उल्लचितः, अथ च पश्चात्कृतोऽभिभूत इत्यर्थान्तरम् । कीदृशोऽसावित्यभिभवमाह-भेरीभि र्दुन्दुभिभिराकृष्टानि व्याप्तानि गुहामुखानि दरी विवराणि यस्य । ध्वजांशुकैश्चि ह्नपटैस्तर्जितान्युञ्चत्वाद्भसिंतानीव कन्दलीवनानि कन्दलीकाननानि यत्र । उत्तुङ्गै र्मातङ्गैर्जितास्तिरस्कृता अलघूपला गण्डशैला यत्र । भुवं धारयतीति भूधरः । पचादित्वादच् । “रोदेर्णिलुक् च । बहुलमन्यत्रापि संज्ञाच्छन्दसो"रिति णिलुक् ॥ २७ ॥ 
१' यद्ये' क. ख. पाठः । २ 'च्च वी' ग. पाठः । 
शिशुपालवधम् । 
[१२ स० वन्येभदानानिलगन्धदुर्द्धराः 
क्षणं तरूच्छेदविनोदितक्रुधः । व्यालद्विपा यन्तृभिरुन्मदिष्णवः ।। कथाश्चिदारादपथेन निन्यिरे ॥ २८ ॥ दुष्टद्विपा हस्तिपकैरुन्मार्गेणारात् निन्यिरे दूरं नीताः, यत उन्मदिष्णवो मत्ताः । मदे कारणमाह-वानेयकरिमदमिश्रो योऽनिलस्तस्य यो गन्धः सौरभं तेन दुर्द्धराः काननकरिमदवासितसमीरणसौरभदुर्निवाराः, प्रतिगजमवासितं वातमाघ्राय कुप्यन्त इत्यर्थः । अत एव वृक्षानुन्मूल्य क्षणं शमितकोपाः । वने साधुर्वन्यः । निन्यिरे इति कर्मणि । झस्यरिच् । प्रथम"मिको यणची"ति यणादेशः प्राप्तः स कित्त्वादियङा बाधितस्तमपि बाधित्वा “एरनेकाच"इति यणादेशः । एवमन्यत्र । आरादिति कर्मपदम् ॥ २८ ॥ . 
निम्नानि दुःखादवतीर्य सादिभिः 
सयत्नमाकृष्टकशाः शनैःशनैः । उत्तेरुरुत्तालखुरारवं द्रुताः 
श्लथीकृतप्रग्रहमवतां व्रजाः ॥ २६ ।। अर्वतामश्वानां व्रजाः संघास्ते उत्तेरुरुत्तीर्णाः । कीदृशा द्रुता वेगवन्तोऽत एव श्लथीकृतः शिथिलितः प्रग्रहो रश्मिर्यत्र उत्तरणे । आरोहे ह्यश्व'वारैर्वल्गा श्लथीक्रियते । तथा उत्ताल उद्भटः सतालो खुररवः पादपातध्वनियंत्र । किं कृत्वा उत्तेरुः निम्नान्यधोभागान् कृच्छ्रेणावतीर्योल्लङ्घ्य । अत एव मन्दमन्दम श्वारोहैः सावधानैराकष्टाः पश्चान्नीताः कशा आकर्षणरजवो येषाम् । श्लथी करणे ह्यधः पातः स्यादित्याकर्षणम् । अर्वन्तोऽश्वाः । “अर्वणस्त्रसावनञः”। प्रग्रहः “प्रे रश्मौ चे"ति घनि विभाषिते पक्षे यथाप्राप्तं ग्रहवदच् ॥ २६ ॥ 
अध्यध्वमारूढवतैव केनचित् 
प्रतीक्षमाणेन जनं मुहुधृतः । १ 'श्ववल्गा' ग. पाठः । २ 'उद्धान्त' ख. पाठः । 
४६ 
१२ स०] 
संदेहविषौषधिव्याख्योपेतम् । दाक्ष्यं हि सद्यःफलदं यदग्रत 
श्चखाद शाखादयुवा वनावलीः ॥ ३० ॥ नूनं दाक्ष्यं चातुर्य सद्य एव फलदमुपकारि । कुत इत्याह-यच्छाखादयुवा नवकरभोऽग्रतः पौरस्त्या वनावलीः काननराजीश्चखाद जघास । कीदृशोऽसा वारूढवतारोहेण अध्यध्वमध्वन्येव सहायान् प्रतिपालयता क्षणं धृतो रोधितः । यदि च दाक्ष्यं सद्यःफलदं न स्यात् तत्कथमुपर्यारोहे सत्यपि क्षणं रोधमात्रेणै वासौ तरुशाखा भक्षयेत्, तस्मानिश्चितं दाक्ष्यं सद्यःफलदम् । हिशब्दो नूनमित्य थे । अत्रानेकार्थत्वान्निपातानां प्रथमं चैतदेव योजनीयम् । अध्वन्यध्यध्वमिति सप्तम्यर्थे ऽव्ययीभावः । उपसर्गादध्वन"इत्यच् । अस्य च प्रतीक्षमाणेनेति सम्बन्धः। आरोहति स्मेत्यारूढवान् निषेदिवान् यन्ताभिधीयते । एवशब्दो भिन्नक्रमः । अध्वन्येव जनं प्रतीक्षमाणेन धृत इत्यर्थः । शाखा अत्तीति शाखाद उष्ट्रः । "कर्मण्यण्” । स चासौ युवा । वनावलिशब्दे वनशब्देन लतादयो गृह्यन्ते तन्मयत्वाद्वनस्य ॥ ३० ॥ 
तैर्वैजयन्तीवनराजिराजिभि 
गिरिप्रतिच्छन्दमहामतङ्गजैः । बहव्यः प्रसर्पजनतानदीशतै 
(वो बलैरन्तरयांबभूविरे ॥ ३१ ॥ तैर्बलैर्यादवसैन्यैरनेका अरण्यभूमयोऽन्तरयांबभूविरे अन्तरिता उल्लचिताः । अथ चान्तरिताः सदृशीकृता इत्यर्थान्तरम् । तथाह-कीदृशैर्बलैर्वैजयन्त्यः पता का एव वनराजयः काननलेखास्ताभिर्मनोहरैः, तथा गिरिप्रतिच्छन्दा अद्रिनि भा महामतङ्गजाः करीन्द्रा यत्र । प्रसर्पन्ति वहन्ति जनता एव नदीनां शतानि येषाम् । अन्तरयांबभूविरे इति कर्मणि लकारः । अत्र चानुप्रयोगस्य न कश्चि दामन्तादधिकोऽर्थः केवलमाचार्यवचनादसौ प्रयुज्यते, तथा कषादिषु लोटो वा (?) तेन य एव पूर्वभागस्यार्थः स एवानुप्रयोगस्य । एवमन्यत्र ॥ ३१ ॥ 
तस्थे मुहूर्तं हरिणीविलोचनैः 
सहशि दृष्ट्वा नयनानि योषिताम् । 
५० 
शिशुपालवधम् । 
[१२ स० मत्वाथ सत्रासमनेकविभ्रम 
क्रियाविकाराणि मृगैः पलायत ॥ ३२ ॥ मृगैर्मुहूर्त तस्थे आसितं सामर्थ्यान्नारीनिकटे । कुतः सुदृशां मृगीनेत्रै स्तुल्यानि अक्षीण्यालोक्य । अतः स्वजातिभ्रान्त्या विश्वासः । अनन्तरं सच कितं तैः पलायत जवाजग्मे । कुतस्तानि नयनानि अनेकविभ्रमक्रियाविकारा णि मत्वा, अनेकविभ्रमक्रिया विलासविधयो विकाराश्च भूभङ्गा येषां तानि तथोक्लानि, न चैतद्वनचराणां संभवतीति मनुष्यजातिभयाद् द्रुतम् । लकारो भावे ॥ ३२ ॥ 
शौरेः प्रतापोपनतैरितस्ततः 
समागतैः प्रश्रयनम्रमूर्तिभिः । एकातपत्रा पृथिवीभृतां गणै 
रभूद् बहुच्छन्त्रतया पताकिनी ॥ ३३ ॥ सा हरिसेना राजकैः करणे बहुच्छत्रतया हेतुभूतया एकातपत्रा च्छ त्रमयी आसीत् । यदा हि च्छत्रिणो बहवो राजानो मिलितास्तदा सैकातपत्रा, एकानि केवलानि प्रधानानि वा आतपत्राणीति कृत्वा, छत्रवर्ज यत्र न किश्चिदद्द श्यतेत्यर्थः । विरुद्धं चैतत्-यस्यां बहूनि छत्राणि सा कथमेकातपत्रा स्यादिति संख्यावाचि त्वेनैकशब्दस्य विरोधः, अविरोधस्तु केवलार्थत्वेन प्रधानार्थत्वेन वा । कीदृशैर्नृपगणैरितस्ततो मिलितैर्यतो हरेः प्रतापवशीकृतैरत एव विनयप्र णतोत्तमाङ्गैः । बहुच्छत्रग्रहणमेकशब्दस्य संख्यावाचित्वनिषेधार्थ विरोधालङ्का रार्थ वा । पृथिवीभृद्गणग्रहणं बहुच्छत्रत्वे हेतुत्वार्थम् । शूरस्यापत्यं शौरिः । तेजसा कीर्तिः प्रतापः ॥ ३३ ॥ 
प्रागच्छतोऽनूचि गजस्य गण्डयोः 
स्वनं समाकर्ण्य समाकुलाङ्गनाः । दूरादपावर्तितभारवाहणाः 
पथोऽपसनुश्चपलं चमूचराः ॥ ३४ ॥ 
१ 'गाभा 
ख. पाठः । २ 'त' क. ख. ग. पाठः । ३'चक' ख. पाठः । 
LI 
१२ स०] 
संदेहविषौषधिव्याख्योपेतम् । ___ सैनिकाः पथो मार्गात् चपलं तूर्णमपसनुः पलायांचक्रुः । कुतः पश्चादा गतस्येभस्य घण्टाशब्दमाकात एव विह्वलनारीकाः । दूरादेवापावर्तितमवता रितं त्यक्तं भारवाहणं गोण्यादिकं यैः । उह्यतेऽस्मिन्निति वाहनं, ल्युट् सौत्र त्वाद् दीर्घः । भारस्य वाहनं भारवाहणमिति कर्मषष्ठीसमासः । “वाहनमाहि तादि"ति णत्वम् । यत्र भाण्डमुह्यते भस्त्रादिकं रथादिकं वा तद्भारवाहणम भिधीयते । अनूचीत्यञ्चेः क्वौ रूपम् । पथ इति पञ्चमी ॥ ३४ ॥ 
अोजखिवर्णोज्ज्वलवृत्तशालिनः 
प्रसादिनोऽनुज्झितगोत्रसंविदः । श्लोकानुपेन्द्रस्य पुरः स्म भूयसो 
गुणान् समुद्दिश्य पठन्ति वन्दिनः ॥ ३५ ॥ वन्दिनो नग्नाचार्या बहून् गुणानुद्दिश्य भगवतोऽग्रे श्लोकान् पेठुर्जगदुः, निजचरितानि देवमश्रावयन्नित्यर्थः । श्लोकग्रहणं पद्योपलक्षणे गाथाद्यपि पेठु रेव । कीदृशान् श्लोकान् ओजस्वि दीर्घसमासवचनं वणैश्चाक्षरैरुज्ज्वलं चारु यद्वृत्तं वसन्ततिलकादिकं तेन शालन्ते' इति प्रोजस्विवर्णोज्ज्वलवृत्तशालिनः, प्रसादिनः प्रसन्नान् सुबोधान् , यदि वा कांश्चित्समासरहितान् । उक्तं च-"माधु र्यमभिवाञ्छन्ति प्रसादं च सुमेधसः । समासवन्ति भूयांसि न पदानि प्रयुञ्ज ते । केचिदोजो विधित्सन्तः समस्यन्ति बहून्यपी"ति । तथानुज्झिता गोत्रसं विन्नामाख्यानं येषु, मध्ये मध्ये भगवन्नाम यत्र कीर्तितमित्यर्थः । भूयसो बहून् गुणान् । कीदृशान् ओजस्वी तीक्ष्णो यो वर्णः क्षत्रियाख्यस्तस्य तेन वा यदु ज्ज्वलमनुरूपं वृत्तं व्यवहारः शौर्यादिकस्तेन शालिनः, प्रसादिन आह्लादकान् , अनुज्झितगोत्रसंविदोऽत्यक्तकुलाचारान् । गोत्रं नाम कुलं च । संवित्संभाषणं व्यवस्था च ॥ ३५ ॥ 
निःशेषमाक्रान्तमहीतलो जलै 
श्वलन् समुद्रोऽपि समुज्झति स्थितिम् । ग्रामेषु सैन्यैरकरोदवारितैः 
किमव्यवस्थां चलितोऽपि केशवः ॥ ३६ ॥ १ श्लाघन्ते' क. ग. पाठः । 
५२ 
शिशुपालवधम् । 
[१२ स० . हरिश्चलितः प्रस्थितोऽपि अवारितैरनिषिद्धैरपि सैन्यैः किं ग्रामेष्वव्यवस्था मुपद्रवमकरोत् नैव चकारेति नीतिप्रधानत्वोक्तिः । ग्रामेष्वपि उत्संस्थां यो न करोति स्म स कथं संसत्सु कुर्यादित्यर्थः । स्याञ्चैतदन्येऽप्येवंविधा एव तत्को नामायं देवस्य विशेष इत्याह-चलन्नित्यादि । आसतामन्ये तरलाः, योऽपि गम्भीरप्रकृतिरुदधिः सोऽपि चलन्नुल्लसन् स्थितिं मर्यादां समुज्झत्युल्लङ्घयति वेलामतिकामतीत्यर्थः । कीदृशोऽब्धिर्जलैवेगवद्भिाप्ताखिलभूपृष्ठः, देवस्तु सैन्यैः। प्रथमोऽपिशब्दोऽब्धेर्गाम्भीर्यख्यापनार्थः, द्वितीयो विरोधार्थः । यः किल चलि तो गन्तुं प्रवृत्तः स कथं व्यवस्थां स्थितिमगमनं कुर्यात् , गमनावस्थानयोर्युग पदनुष्टातुमशक्यत्वात् । यो वा चलितो वचनानिवृत्तः स कथं व्यवस्थाकारी स्यात् “व्यवस्थायामसंज्ञाया"मिति वचनाद् व्यवस्थाशब्दे "स्थागापापचो भावे" इति क्लिनभावः ॥ ३६ ॥ 
. कौशातकीपुष्पगुलुच्छकान्तिभि 
मुखैर्विनिद्रोल्वणबाणचक्षुषः । ग्रामीणवध्वस्तमलक्षिता जनै 
श्चिरं वृतीनामुपरि व्यलोकयन् ॥ ३७ ॥ तं देवं ग्रामनार्यो वृतीनामुपरि वृतिकापृष्ठसंस्थाः सत्यश्चिरं व्यलोकयन् नेत्रैः पपुर्जनैरलक्षिताः । कीदृश्यस्ता इत्यदर्शने कारणमाह-मुखैरुपलक्षिताः । कीदृशैः कौशातकीपुष्पगुलुच्छकान्तिभिर्धातकीलताकुसुमस्तवकद्युतिभिर्गौरत्वात् । तथा विनिद्रोल्वणबाणचक्षुषः प्रफुल्तोत्कटगन्धबाणप्रसूननिभनयनाः अतश्च सादृश्यादलक्षणम् , अारामवृतीनामपि वाणकौशातकीयोगात् । ग्रामे भवा ग्रामीणाः । “ग्रामाद्यखो” । वृतीनामिति “षष्ठ्यतसर्थप्रत्ययेन" । ऊर्ध्वायां दिश्युपरि, ऊर्ध्वस्योपभावो रिश्च प्रत्ययः ॥ ३७ ॥ 
गोष्ठेषु गोष्ठीकृतमण्डलासनान् 
सनादमुत्थाय मुहुः स वल्गतः । ग्राम्यानपश्यत् कपिशं पिपासतः 
स्वगोत्रसङ्कीर्तनभावितात्मनः ॥ ३८ ॥ 
१२ स०] 
संदेहविषौषधिव्याख्योपेतम्।। __ स भगवान् गोष्ठेषु घोषेषु ग्रामेयकान् मुहुर्मुहुरदर्शत् । कीदृशान् कपिशं मधु पिपासतः पिवतोऽत एव गोष्ठ्यां केलिवशात् कृतं मण्डलासनं मण्डलि कारूपं वलयाकारं परिणाह्यवस्थानं यैः । तथा सनादं हुङ्कारपूर्व मध्यादुत्थाय वल्गतः क्रीडतः प्लवमानान् । तथा स्वस्य गोत्रस्य नाम्नोऽन्वयस्य वा यत्स कीर्तनमन्येन ग्रहणं तत्र भावितात्मनो दत्तचित्तान् । तीवस्य हि यदा कश्चि नाम कुलं वा कीर्तयति तदा किं मामेष वक्ष्यति इति समानत्वं भवति । स्वयं वा गोत्रकीर्तनमत्र । क्षीवो हि निजकुलमहत्तां प्रायेण कथयति । गावस्तिष्ठ न्त्यस्मिन्निति गोष्ठः । 'घञर्थे कविधानम्' । “अम्बाम्बगोभूमिसव्यापे"ति षत्वम् ॥ ३८ ॥ 
पश्यन् कृताथैरपि वल्लवीजनो 
जनाधिनाथं न ययौ वितृष्णताम् । एकान्तमौरध्यादविवुद्धविभ्रम 
प्रसिद्धविस्तारगुणैर्विलोचनैः ॥ ३९ ॥ तं लोकेश्वरं गोपीसमूहो नेत्रैः पिबन्न तृप्तिमगादतिप्रियत्वादिति भावः । कीदृशैनॆत्रैः कृतार्थैर्विहितविधेयैः सफलैरपीत्यर्थः । एतदेव हि चक्षुषां फलं यत् साक्षाद्भगवदवलोकनम् । अपिर्विस्मये । कृतार्थस्य हि वैतृष्ण्यं युक्तम् । तथा एकान्तेन निश्चितेन सहजेन मौग्ध्येनावैदग्ध्येनाविबुद्धा अज्ञाता विलासा यैः, केवलं प्रसिद्धः प्रकटो विस्तारो विशालत्वमेव गुणो येषां, ततो विशेषणस मासः । अक्षिणी प्रसार्य निर्विकारमेव प्रीतिस्निग्धं तास्तमैक्षन्तेत्यर्थः ॥ ३६ ॥ 
प्रीत्या नियुक्ताँल्लिहतीः स्तनन्धयान् 
निगृह्य पारीमुभयेन जानुनोः । वर्धिष्णुधाराध्वनि रोहिणीः पय 
श्चिरं निदध्यौ दुहतः स गोदुहः ॥ ४० ॥ स हरि\दुहो गोपांश्चिरं निदध्यावद्राक्षीत् । कीदृशान् रोहिणीर्गाः पयो दुग्धं दुहतः क्षारयत इति द्विकर्मको दुहिः । कीदृशीर्गाः, नियुक्तान् मुक्तान् 
१ 'धान्' क. ग. पाठः । 
शिशुपालवधम् । 
[१२ स० निकटेऽवस्थापितान् स्तनन्धयान् वत्सान् प्रीत्या स्नेहेन लिहतीः। किं कृत्वा दुह तः, जानुनोरुभयेन जानुमध्ये पारी गोदोहनीं निगृह्यावष्टभ्य । कीदृक् पयो वर्धिष्णुर्महान् धाराध्वनिर्धारापातशब्दो यत्रेति बाहुल्योक्तिः । स्तनं धयतीति स्तनन्धयस्तर्णकः । “नासिकास्तनयोधेिटोः" ॥ ४० ॥ 
. अभ्याजतोऽभ्यागततूर्णतर्णकां पण नियानहस्तस्य पुरो दुधुत्ततः । 
वर्गाद्वां हुकृतिचारु निर्यती 
मरिर्मधोरेक्षत गोमतल्लिकाम् ॥ ४१ ॥ ___ मधुरिपुर्गोमतल्लिकां साध्वीं गामपश्यत् । कीदृशीं गोयूथान्निर्यतीं' पृथ ग्भवन्तीम् । व दुधुक्षतो गोदुहः पुरोऽने । कीदृशोऽभ्याजतः एह्येहि मातरित्याह्व यतः। अत्र च दोहः कारणम् । तथा नियानहस्तस्य रज्जुपाणेः । कीदृशीं गाम्, अभ्यागतो निकटं प्राप्तस्तूर्णमुट्टीकमानस्तर्णको वत्सो यस्याः । अत एव हुङ्क तिर्छङ्कारस्तेन चारु रम्यं निर्याणमत एव चिरेक्षणम् । अभ्याजनमाकारण मत्र वत्सबन्धनरज्जुर्नियानम् । दोग्धुमिच्छुर्दुधुक्षुर्गोपः । “हलन्ताच्च" । प्रशस्ता गौर्गोमतल्लिका । "प्रशंसावचनैश्च" । निर्यतीमितीणो यत् ॥ ४१ ॥ 
- स ब्रीहिणां यावदपासितुं द्रुताः 
शुकान् मृगैस्तावदुपद्रुतश्रियाम् । कैदारकाणामभितः समाकुलाः 
सहासमालोकयति स्म गोपिकाः ॥ ४२ ॥ स देवः कैदारकाणां केदारक्षेत्रसमूहानां गोपिका रक्षिकाः सहासमप श्यत् । कीदृशीस्ताः, केदारकाणां वा कीदृशानामिति हासे कारणमाह-शुका निवारयितुं ता यावद्रुता धावितास्तावत्तेषां मृगैरुपद्रुतथियां हरिणोपभुक्तस म्पदां, यतो व्रीहिणां सातसस्यानाम् अतश्च ता अभितः पक्षद्वयेऽपि समा कुलाः किंकर्तव्यतामूढाः, अतो भगवान् स्मयमानोऽवैक्षत । व्रीहयो विद्यन्ते येषु तानि बीहीणि “व्रीह्यादिभ्य"श्चेतीनिः । केदाराणां समूहः केदारकं क्षेत्र 
१ 'यन्तिी ' क. ख. ग. पाठः । २ 'चेक्ष , ग. पाठः । 
१२ स०] 
संदेहविषौषधिव्याख्योपेतम्। विशेषः । “केदाराद्यञ्च" । गोपायन्तीति गोपिका रक्षिकाः । “एवल्तृचौ”। 
अायादयः खलु आर्धधातुके विकल्पिताः ॥ ४२ ॥ 
व्यासेद्धुमस्मानवधानतः पुरा 
चलत्यसावित्युपकर्णयन्नसौ । गीतानि गोप्याः कलमं मृगव्रजो 
न नूनमत्तीति हरिय॑कल्पयत् ॥ ४३ ॥ असौ हरिः सस्यजिघत्सानिवृत्तं हरिणयूथं दृष्ट्वा इत्येवं व्यकल्पयत् विकल्पं चकार । यदि वा पाठान्तरे व्यतर्कयदूहामास । एष मृगव्रजः सार ङ्गसार्थो गोप्याः सस्यरक्षिकाया गीतानि शृण्वन् नूनं निश्चितमित्यस्मात् कार णात् कलमं शालिं नात्ति । तमेव हेतुमाह-व्यासेद्धमित्यदि । ते ह्येवमचिन्तयन् यदि वयं सस्यं भक्षयामस्तदस्मान् व्यासेद्धमपासितुमुद्यता सत्येषा अवधानत ऐकाय्यात् पुरा चलति अधुनैव निवर्तते इति न वयमद्म इत्येव कलमं मृगा न जचुरिति हरिय॑तर्कयत् । व्यासेद्धमित्यत्र उद्यतेत्यध्याहार्यम् , अन्यथा तुमुन् दुर्लभः स्यात् । नहि चलनं निषेधार्थ नासावेतान्निषेधा'मीति हृदि कृत्वा अव धानाञ्चलतीति । एवमन्यत्र । यदि वा लौकिक्येवंविधैषोक्तिः । प्रथम इतिश ब्दो हेत्वर्थों, द्वितीयो वितर्कप्रकारनिर्देशार्थः । नूनमित्यतो हेतो त्तीति हरि य॑कल्पयत् व्यतर्कयदित्यर्थः । गोपस्य रक्षकस्य स्त्री गोपी । “पुंयोगादाख्या याम्” ॥ ४३ ॥ 
लीलाचलस्त्रीचरणारुणोत्पल 
स्खलत्तुलाकोटिनिनादकोमलः । शौरेरुपानूपमवाच्छिनन्मनः 
स्वनान्तरादुन्मदसारसारवः ॥ ४४ ॥ उपानूपमनूपसमीपे य उन्मदसारसारवो मत्तलक्ष्मणध्वनिः स हरेः स्वना न्तरात् मनोऽवाच्छिनत् रुतान्तरान्निवात्मैकविषयं चक्रे, तमेवासावाकर्णय दित्यर्थः । कीदृगारवः, लीलया विलासेन चला गच्छन्ती या स्त्री नारी तस्या 
१ 'ध्या' क. ख. ग. पाठः । 
शिशुपालवधम् । 
[१२ स० यौ चरणौ पादौ तावेवारुणोत्पले रक्ताने तत्र स्खलन्तः कम्पमाना ये तुलाको टयो मञ्जीरास्तेषां यो निनादः शिञ्जितं तेन कोमलः सदृशो मृदुरित्यर्थः । अतश्च नूपुररवस्मरणात्तदेकाग्रत्वं चेतसो युक्तम् । अनुगता श्रापो यत्रेत्यनूपः "ऊदनोर्देशे” । तस्य समीपे उपानूपम् । उद्तो मदो येषां ते उन्मदाः । सर सि भवाः सारसा लक्ष्मणाः ॥ ४४ ॥ 
उच्चैर्गतामस्खलितां गरीयसी 
तदातिदूरादपि तस्य गच्छतः । एकेऽग्रहीषुर्बलरेणुसंहतिं 
शिरोभिराज्ञामपरे महीभृतः ॥ ४५ ॥ : तस्य हरेस्तदा व्रजत एके महीभृतः पर्वताख्या अतिदूरादेव शिरोभिः शृङ्गैर्बलरेणुसंहतिं सैन्यधूलिपटलमग्रहीषुर्वभ्रुः, अपरे तु नृपाख्या मूर्धभिराज्ञां शासनमाददिरे । कीदृशीं धूलिम् उच्चैर्गतां नभोव्यापिनीम्, अस्खलितामरुद्धां यतो गरीयसी बहलाम् । अाज्ञामप्युच्चैर्गतां नाकलोकमपि प्रसृताम् , अस्खलि तामनष्टां सर्वेणानुष्ठानात्, गरीयसीं प्रधानामकरणे सत्यपायात् । अग्रहीषु रिति लुङ् “ग्रहोऽलिटि दीर्घः” ॥ ४५ ॥ 
प्रायेण नीचानपि मेदिनीभृतो 
जनः समेनैव पथाधिरोहति । सेना मुरारेः पथ एव सा पुन 
महामहीध्रान् परितोऽध्यरोपयत् ॥ ४६ ॥ इहेदृशी स्थितिर्यन्नीचान् वामनानपि नगानारुरुक्षुर्जनो बाहुल्येन समेनैव पथाधिरोहतीति । अधिरोहणे पथः करणत्वम् । सा पुनः शौरिचमूः पथो मार्गानेव समन्तात् महामहीध्रानुच्चानद्रीनध्यरोपयत्, अतिबाहुल्यात्पर्वताग्रं याव दपूर्वा बहुरथ्याश्चकारेत्यर्थः । अतश्च महान्विशेषः । यतोऽन्यत्र पन्था एव समो जनानधिरोहयते, अत्र तु जनैरेव ते नगाग्रमधिरोपिताः । पथ इति द्वितीयाबहुवचनम् । “गतिबुद्धी"ति कर्मसंज्ञा । महीध्रानिति कर्मणि द्वितीया । 
१ 'बहुलाम्' ग. पाठः । 
१२ स०] 
संदेहविषौषधिव्याख्योपेतम् । परितः समन्तात् प्रकृतत्वान्महीध्रानेव । अध्यारोपयदिति "णेरणावि"त्यात्मने पदं न भवति, नह्यत्राणौ यत्कर्म महीध्रानिति स णौ कर्ता अपितु कर्मैव, कर्मा न्तरं च विद्यते पथ इति ॥ ४६॥ 
दन्ताग्रनिर्भिन्नपयोदमुन्मुखाः 
शिलोच्चयानारुरुहुर्महीयसः । तिर्यक्कटप्लाविमदाम्बुनिम्नगा 
विपूर्यमाणश्रवणोदरं द्विपाः ॥ ४७ ॥ करिण उन्नतान् शैलानध्यारोहन् । उन्मुखा ऊर्ध्ववदनाः सन्तः, अत एव विषाणकोटिविपाटितजलधरमारोहणम् । तथा तिर्यक् तिरश्चीना कटप्लाविनी गण्डस्थलव्यापिनी यासौ मदाम्बुनिम्नगा दानवारिनदी तया विपूर्यमाणं श्रवणो दरं कर्णविवरं यत्र ॥ ४७ ॥ 
श्च्योतन्मदाम्भःकटकेन केनचि 
जनस्य जीमूतकदम्बकाता । नागेन नागेन गरीयसोचकै 
ररोधि पन्थाः पृथुदन्तशालिना ॥ ४८ ॥ सत्यपि साम्ये सैन्यस्य केनचित् नागेनेभेन पन्था अरोधि मार्गो रुद्धो नत्व द्रिणा । कीदृशेन नागेन श्च्योतन्मदाम्भसौ गलद्दानाम्बू कटौ गण्डौ यस्य तेन "शेषाद्विभाषे”ति कप् । जीमूतकदम्बकाता मेघवृन्दमलिनेन, गरीयसा महता, उच्चकैरुन्नतेन, पृथुदन्तशालिना विशालदन्तगर्वितेन । अगेनापि स्रवन्मदजलसंपृ क्लसानुना मेघमेचकेन बृहतोच्चकेन दीर्घदन्तश्लाघिना च । अत्र दन्ताः कटका 
श्च भागविशेषाः । अरोधीति कर्मणि ॥ ४८ ॥ 
भग्नद्रुमाश्चक्रुरितस्ततो दिशः 
समुल्लसत्केतनकाननाकुलाः । पिष्टाद्रिपृष्ठास्तरसा च दन्तिन 
चलन्निजागाचलदुर्गमा भुवः ॥ ४६ ॥ 
शिशुपालवधम् । 
[१२ स० द्विपा दिशो भुवश्चैवंविधा व्यधुः । कीदृशीर्दिश इतस्तत उन्मूलितवृक्षास्तथा स्फुरद्ध्वजवनव्याप्ताः । भुवश्च चूर्णीकृतनगशिखरास्तथा चलद्भिर्निजाङ्गैरेवाच लैर्दुर्गमा दुष्प्रवेशाः कृच्छ्रोत्तराः । अयमत्रार्थो विवक्षितः-यद्यपि गमनप्रत्यूहा स्तरवस्तैर्दिनु च्छिन्नास्तथापि तत्स्थानीयैर्ध्वजांशुकैस्ता गहनीकृताः । तथा यद्य पि नगपृष्ठैः समीकृतं तथापि स्वात्मभिरेव नगोपमैस्तदाकुलमेवेति । कृच्छ्रेण गम्यन्ते इति दुर्गमाः ॥ ४६ ॥ 
अालोकयामास हरिमहीधरा 
नधिश्रयन्तीगंजताः परःशताः । उत्पातवातप्रतिकूलपातिनी 
रुपत्यकाभ्यो बृहतीः शिला इव ॥ ५० ॥ स देवो गजताः करिघटा अदर्शत् । कीदृशीः परःशता बहुसंख्याः । “परःशतास्ते विज्ञेया येषां संख्या शतात्परा” इति । “पारस्करादित्वात्सुद्” । अथाद्रीनुपत्यकाधोभागानधिश्रयन्तीरारोहन्तीः । उत्प्रेक्ष्यते-शिला इव । बुध्ना दुपरि कथं दृषदो भवन्तीत्याह-उत्पातवातेनोन्मत्तवातेन प्रतिकूलपातिनीविपर्य यगामिनीरूचं यान्तीरित्यर्थः। उपत्यकाभ्य इत्याधिश्रयणक्रियापेक्षयापादाने पञ्च मी । अधिश्रयणमारोहणम् । केचित्तु प्रतिकूलपातापेक्षयेत्याहुः । गजानां समू हा गजता हास्तिकानि ॥ ५० ॥ 
शैलाध्यरोहाभ्यसनाधिको रैः 
पयोधरैरामलकीवनाश्रिताः । तं पर्वतीयप्रमदाश्चचायिरे 
विकासविस्मारितविभ्रमेक्षणाः ॥ ५१ ॥ तं देवमामलकीवनस्थाः पर्वतीयप्रमदाः खशाङ्गनाश्चचायिरेऽद्राक्षुः । कीदृ श्यः, नगाक्रमणाभ्यासेनाधिकोन्नतैः स्तनैरुपलक्षिताः । आरोहणेन हि स्तना उन्मुखा भवन्ति । तथा विकासेनात्युन्मीलनेन विस्मारितविभ्रमाणि ईक्षणानि यासाम् । यदा हि भगवदर्शनगर्धेन ताभिर्लोचने विकासिते तदपाङ्गप्रेक्षिता दीनि तासां चित्ते नास्फुरन् । आमलकीशब्दः स्त्रीलिङ्गः । गौरादित्वात् ङीप् । पर्वते भवाः पर्वतीयाः “पवर्ताच्छः” ॥ ५१ ॥