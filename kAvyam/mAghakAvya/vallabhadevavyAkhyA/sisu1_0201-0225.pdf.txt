६स०] 
संदेहविषौषधिव्याख्योपेतम् । न ऋता अनृता असत्या “तस्मान्नुडचि" । अवचेतुमिच्छा अवचिीषा ॥१०॥ इदमपास्य विरागि परागिणीरलिकदम्बकमम्बुरुहां ततीः । स्तनभरेण जितस्तबकानमन्नवलते ! वलतेऽभिमुखं तव ॥ ११ ॥ 
सुरभिणि श्वसिते दधतस्तृषं नवसुधामधुरे च तवाधरे । अलमलेरिव गन्धरसावम् मम न सौमनसौ मनसो मुदे ॥१२॥ इति वदन्तमनन्तरमङ्गना भुजयुगोन्नमनोचतरस्तनी। प्रणयिनं रभसादुदरश्रिया वलिभयालिभयादभिषस्वजे ॥१३ ॥ 
काचिदङ्गना योषित् प्रणयिनं कान्तमभिषस्वजे आश्लिक्षत् । कीदृशम् इ त्येवं वदन्तं भाषमाणम् । किमित्याह-इदमित्यादि, स्तनभरेण कुचाभोगेन जि ता न्यक्कृताः स्तवकैर्गुच्छैरानमन्त्यो नम्रा नवाः सरसा लता व्रतत्यो यया त स्या आमन्त्रणम् । स्तनयोः स्तबका उपमानं, तस्या लता । इदमलिकदम्बकं भृङ्गवृन्दं परागिणीः रेणुमतीरम्बुरुहां ततीरजराजीः अपास्य त्यक्त्वा तव संमुखं वलते धावति, यतो विरागि पद्मरागादुद्विग्नम् , त्वं च लताया अपि मनोहरा । किंच अमू एतौ सौमनसौ पौष्पो गन्धरसौ सौरभमधुनी मम न मनसो मुदे चित्तस्य प्रीतये अलं पर्याप्तौ, यतस्तव सम्बन्धिनि सुरभिणि सुगन्धे श्वसिते मुखमारुते नवसुधामधुरे प्रत्यग्रामृतास्वादे चाधरे ओष्ठरसे तृषमभिलाषमुद्वह तः । यो हि स्वादुनि भोजनेऽभिलाषं धत्ते तस्मायम्लिष्ठं न रोचते । कस्येव न प्रीतये इत्याह-अलेरिव । यथास्य त्वदभिमुखस्यालेर्मधुपस्य त्वदीये श्वसिते अधरे च तृष्णां बिभ्रतः सौमनसौ गन्धरसौ तुष्टये नालं तथा ममापि,-इतीत्थं वदन्तं सन्तं तमसावनन्तरम'लिभयाद् रभसादौत्सुक्येनालिलिङ्ग । कीदृश्यसौ अभिष्वङ्गवशात् भुजयुगलस्य बाहुयुग्मस्योन्नमनेन ऊर्चीकरणेन उच्चतरावत्युन्न तौ स्तनौ यस्याः । तथा वलिभया त्रिवलीयुक्तयोदरश्रिया मध्यश्रिया उपलक्षि ता । विरागीति घिनुमन्तः । सुरभिणीति “इकोऽचि विभक्तावि" ति नुम् । सुमनस इमौ सौमनसौ । मुदे इत्यलंशब्दयोगे चतुर्थी । अनन्तरमथेत्यर्थः। अ थवा अविद्यमानमन्तरं यत्र तदनन्तरं निर्विवरं गाढमालिङ्गनम् । प्रशस्तान्यङ्गानि विद्यन्ते यस्याः सा अङ्गना "अङ्गात् कल्याणे” इति नः । वलयो विद्यन्ते यस्याः 
१ 'चा' ग. पाठः । 
शिशुपालवधम् । 
[६ स० 
सा वलिभा “तुन्दिवलिवटेर्भः” । अभिषस्वजे इत्यौपसंख्यानिकं कित्त्वम् , “उ पसर्गात्सुनोती” ति षत्वम् , धातोस्तु “सदिस्वञ्जोः परस्य लिटी” ति निषे धात् न भवति । त्रिभिर्विशेषकम् ॥ ११ ॥ १२ ॥ १३ ॥ कुसुमसौरभलोभपरिभ्रमभ्रमरसंभ्रमसंभृतशोभया । वलितया विदधे कलमेखलाकलकलोऽलकलोलदृशाऽन्यया ॥१४॥ 
अन्यया नायिकया परिवृत्तया सत्या कलमेखलाकलकलो मधुररशनाझण भणत्कारो विदधे कृतः । कीदृश्या तयेति वलने कारणमाह-कुसुमसौरभलो भेन पुष्पसौरभ्यगर्धेन परिभ्रमन्तो ये भ्रमरास्ततो यः संभ्रमस्त्रासस्तेन संभृता र्जिता धृता शोभा रामणीयकं यया , अत एवालकैलॊलाकुला दृक् दृष्टिनेत्रे वा यस्याः । चलितयेति पाठान्तरम् ॥ १४ ॥ अजगणन् गणशः प्रियमग्रतः प्रणतमप्यतिमानितया न याः । सति मधावभवन् मदनव्यथाविधुरिता धुरि ताः कुकुरस्त्रियः॥१५॥ 
या वृष्णिवनिता मानिनीत्वात् पुरः प्रह्वीभूतं चरणपतितमपि कान्तं बहु शो नाजगणन् न बहु मेनिरे, ता वसन्ते प्राप्त मदनव्यथाविधुरिताः कामज्वर दुःखिताः सत्यो धुर्यग्रे आसन् । कस्य धुरीति चेत्, सन्निधानात् मदनव्य थाविधुरितानामेव विरहदुःखपीडितानां ता एवाग्रण्योऽभवन्नित्यर्थः । स्वयमेव प्रियमभिसरितियावत् । अजगणन्निति गणेर्णिजन्तात् लुङ्, च्लेश्वङ् “ई च गणः" इतीत्वं विभाषितम् । गणश इति “बह्वल्पार्था” दिति शस् । मदनव्य थाविधुरिता धुरीति पृथक्पदे समासे सति समासान्तप्रसङ्गात् ॥ १५ ॥ कुसुमकार्मुककार्मुकसंहितद्रुतशिलीमुग्वखण्डितविग्रहाः । मरणमप्यपराः प्रतिपेदिरे किमु मुहुर्मुमुहुर्गत भर्तृकाः ॥ १६ ॥ 
___ अपरा गतभर्तृकाः प्रोषितभर्तृका मरणमपि प्रतिपेदिरे अपि मम्रः, किमु किन्न पुनर्मुहुर्मुमुहुः मोहं गताः, मोहं न प्रत्यपद्यन्त अवश्यमेवामुह्यन्तेत्यर्थः । मरणान्मोहस्योनत्वादिति भावः । मरणे मोहे च कारणमाह-कुसुमकार्मुकेन पुष्पचापेन कार्मुके धनुषि संहिता योजितास्ततो द्रुता मुक्ता ये शिलीमुखाः शरास्तैः खण्डितविग्रहा ग्लपितशरीराः । किम्विति निपातसमुदायः । गतभर्तृ काः पान्थवनिताः ॥ १६ ॥ १ 'त्स्य' ग. पाठः । 
६ स०] 
संदेहविषौषधिव्याख्योपेतम् । रुरुदिषा वदनाम्बुरुहश्रियः सुतनु सत्यमलङ्करणायते । तदपि संप्रति सन्निहिते मधावधिगमं धिगमङ्गलमस्तुणः ॥१७॥ त्यजति कष्टमसावचिरादसून विरहवेदनयेत्यघशङ्किभिः । प्रियतया गदितास्त्वयि बान्धवैरवितथा वितथाः सखि मा गिरः१८ 
न खलु दूरगतोऽप्यतिवर्तते महमसाविति बन्धुतयोदितः । प्रणयिनो निशमय्य वधूवहिः खरमृतैरमृतैरिव निर्ववौ ॥१६॥ 
काचिद्विरहिणी ऋतैः सत्यवचनैर्निवौ निर्वृतिं लेभे, अत एवामृतैरिवा मृततुल्यैः । अमृतेन हि निर्बियते । कीदृशैः सत्यैः इत्यनेन प्रकारेण बन्धुतया सखीसमूहेनोदितैरुक्तः । तमेव प्रकारमाह-रुरुदिषेत्यादि । हे सुतनु विरहिणीत्वा दतिकृशे , अथवा शोभनगात्रि तवैषा रुरुदिषा रोदितुमिच्छा सत्यं मुखाजल क्षम्या भूषणं , तथाप्यधुना वसन्ते निकटे सत्यनुणो वाष्पस्य योऽधिगम प्रा. विर्भावस्तं धिक् , यतोऽमङ्गलमशकुनम् । तस्मादलं रुदित्वेति भावः । घि 
निन्दायाम् ॥—किंच बान्धवैः स्वजनैर्वियोगव्यथयाऽधुनैव हा कष्टमेषा प्राणान् जहातीति या वाचस्त्वय्यभिहितास्ताः सखि अवितथाः सत्या मा वितथा मा कृथाः, मासूंस्त्याक्षीरित्यर्थः । कीदृग्भिर्बान्धवैः प्रियतया वाल्लभ्यनाघशङ्कि भिरनिष्टोत्प्रेक्षिभिः । प्रिये हि जने सर्वथा व्यसनमाशक्यते । उक्तं च-"स्व गृहोद्यानगतेऽपि स्निग्धे पापं विशङ्कते स्नेहा" दिति ॥-किंच असौ त्वत्कान्तो दूरगतोऽपि दवीयानपि निश्चितं महं मदनोत्सवं न खलु नैवातिवर्तते उपेक्षते, अवश्यमेव वसन्तोत्सवनिमित्तमागच्छतीत्यर्थः । एवं यावद्वन्धुता वक्ति तावद्व हिरङ्गने प्रणयिनः प्राणनाथस्य सा स्वरं वाचमशृणोत् । तां चाकर्ण्य बान्ध वसत्यवाक्यैरसौ निर्ववार । यथा कस्यचित्-"भ्रातः किं तत्र देशे निशि ज लगुरवो न ध्वनन्त्यम्बुवाहाः किंवा सान्द्रेन्द्रगोपा न भवति वसुधा येन नाया न्ति पान्थाः । इत्थं वाष्पप्लुताक्षी बदति विरहिणी यावदुद्भूतवाष्पा तावत् सं रम्भकूजद्रुतकरभगतो वल्लभः प्राप्त एवे" ति ॥ रुरुदिषेति “रुदविदे" ति सनः कित्त्वम् । सुतनुशब्दे “संज्ञापूर्वको विधिरनित्यः” इति ह्रस्वस्य गुणो न भव ति । अथवा तनूशब्दस्य रूपमेतत् । एवं हि ह्रस्वकरणलामाद्गुणाभावः । अधिगममिति दिक्शब्दयोगे द्वितीया । वितथा इति तनेर्माङि लुङ् थास्, "तनादिभ्यस्तथासो" रिति सिज्लुक । बन्धूनां समूहो बन्धुता "ग्रामजनब 
p 
शिशुपालवधम् । 
[६ स० न्धुगजसहायेभ्यस्तल्” । कर्तरि तृतीया । उदितैरिति वदेः कर्मणि निष्ठा । कर्म तु ऋतानि । निशमय्य श्रुत्वा “ल्यपि लघुपूर्वा” दिति गरयादेशः । निर्ववा विति वातेर्लिट् “आत ौ णलः" । त्रिभिर्विशेषकम् ॥ १६ ॥ 
मधुरया मधुबोधितमाधवी मधुसमृद्धिसमेधितमेधया । मधुकराङ्गनया मुहुरुन्मदध्वनिभृता निभृताक्षरमुजगे ॥ २० ॥ 
मधुकराङ्गनया भ्रमर्या मुहुरसकृत् उज्जगे गुञ्जितं गीतम् । कथं निभृता न्यव्यक्तानि मधुराण्यक्षराणि स्वरा यत्र तन्निभृताक्षरम् । कीदृश्या मधुरया अ रूक्षया, यतो मधुना वसन्तेन बोधिता विकासं नीता यासौ माधवी अतिमु क्नकलता तस्या मधु रसस्तस्य समृद्धिर्भूयस्ता तया समेधिता पटूकृता मेधा बुद्धिर्यस्यास्तया, अत एवोन्मध्वनिभृता सहर्षनिनादधारिण्या । यदिवोद्गतो मदो मनोविकारो यस्मादित्युन्मदध्वनिः । अलि'नीरुतेन हि कामिनो माद्यन्ति । उजगे इति भावे लकारः । मधुश्चैत्रो मासः, मधु पुष्परसः ॥ २० ॥ अरुणिताखिलशैलवना मुहुर्विदधती पथिकान् परितापिनः । विकचकिंशुकसंहतिरुच्चकैरुदवहद्दवहव्य भुजः श्रियम् ॥ २१ ॥ 
उन्नतविकस्वरकिंशुकपुष्पाणां संततिः समूहो दवहव्यभुजो दवाग्नेः श्रियं शोभामुदवहत् बभार, यतो लोहितीकृताशेषनगकानना, तथासकृदध्वन्यान् परितापिनः खेदयुक्तान् कुर्वती । विरहिणो हि किंशुकान्युत्फुल्लानि दृष्टा कष्टं माधवमास आगतो वयं न संगता इति परितप्यन्ते । दावाग्निरपि तापयति, 
शैलवनानि चारुणयति । दवो वनम् , दूङः पचाद्यच् ॥ २१ ॥ 
अथ ग्रीष्मवर्णनम् रवितुरङ्गतनूरुहतुल्यतां दधति यत्र शिरीषरजोरुचः । उपययौ विदधन्नवमल्लिकाः शुचिरसौ चिरसौरभसंपदः ॥ २२ ॥ 
असौ शुचिराषाढो मास उपययौ संप्राप्तः, ग्रीष्म आविरभूदित्यर्थः । मा सैः सर्वत्र यथायथमृतवो लक्ष्यन्ते । कीदृशः शुचिः नवमल्लिकाः कुसुमविशेषां श्चिरसौरभसंपदो विदधत्, चिरं सौरभसंपत् सौगन्ध्यसमृद्धिर्यासां ताश्चिरसौ रभसंपदः सौरभातिशययुक्ताः कुर्वन्नित्यर्थः । तदैव तासां प्रवोधात् । असावि 
१ 'नो' क. ख. पाठः । २ 'वहः' क. ग. पाठः । 
६स०] 
संदेहविषौषधिव्याख्योपेतम् । त्यनेन यादृग्गुणविशिष्टो विवक्षितस्तं धर्म स्वरूपेण वक्ति । कोऽसावित्याह यत्र शुचौ शिरीषरजोरुचः शिरीषाख्यपुष्परेणुभासो रवितुरङ्गतनूरुहतुल्यतां सू यीश्वरोमसाम्यं विभ्रति , शिरीषाणि नीलवर्णानि यत्र भवन्ति विकसन्तीत्यर्थः। रविहया हि नीलाः । तनूशब्दः औणादिकः ॥ २२ ॥ दलितकोमलकुदमलपाटले निजवधूश्वसितानुविधायिनि । मरुति वाति विलासिभिरन्वितभ्रमदलौ मदलौल्यमुपाददे ॥२३॥ 
तदा वाते वहति सति कामिभिर्मदेन लौल्यमाकुलत्वमुपाददे गृहीतम्, लोकस्तदा ममादेत्यर्थः । कीदृशे मरुति दलिता व्याकोशिताः कोमलकोरकाः पाटलाः पुष्पविशेषा येन , अत एव सान्निध्यात् निजा आत्मीया या वध्वो यु वतयस्तासां श्वसितं मुखोच्छासम् अनुविधात्यनुकरोति यस्तस्मिन् , तथा अ न्विता अनुगता भ्रमन्तः संचरन्तोऽलयो यत्र । उपाददे इति कर्मणि लकारः । मदश्चित्तविकारः ॥ २३ ॥ निदधिरे दयितोरसि तत्क्षणस्नपनवारितुषारभृतः स्तनाः । सरसचन्दनरेणुरनुक्षणं विचकरे च करेण वरोरुभिः ॥ २४ ॥ 
वरा रम्या गौराः पीवरा ऊरवो यासां ताभिर्वरोरुभिः कान्तवक्षसि कुचा निदधिरे निहिताः, तस्य दाहशान्तये इति भावः । यतस्तत्क्षणं तदैव यत् स्न पनमभिषेकस्तेन तत्र वा यजलं तेन तुषारभृतः शैत्यधारिणः, तथा तत्र करे ण पाणिना अनुक्षणमसकृदभिनवमलयजपरागो विचकरे विकीर्णः । न केवलं दयितोरसि स्तना निदधिरे यावत् चन्दनरेणुरपि विचिक्षिपे इति चार्थः । उभयत्रापि कर्मणि लकारः । विचकरे इति "ऋच्छतृता” मिति गुणः ॥ २४ ॥ 
अथ प्रावृवर्णनम् स्फुरदधीरतडिन्नयना मुहुः प्रियमिवागलितोरुपयोधरा ।। जलधरावलिरप्रतिपालितस्वसमया समयाजगतीधरम् ॥ २५ ॥ 
__ अथ मेघमाला जगतीधरमद्रिं समयादभिययो, प्रावृट् प्रवृत्तेत्यर्थः । की दृग् जलदावलिः मुहुरसकृत् स्फुरन्त्योऽधीराश्चश्चलास्तडित एव नयनानि यस्याः, तथा अगलितमभ्रष्टमुरु महत् पयो जलं धारयतीति अगलितोरुपयोधरा, तथा अप्रतिपालितोऽप्रतीक्षितः स्वसमय आत्मीयकाला वर्षाख्यो यया । अत एव 
शिशुपालवधम् । 
[६ स० नगं कीदृशं प्रियमिव कान्ततुल्यम् , प्रियं हि कान्ता उत्कत्वादप्रतीक्षितवेलैवा भिसरति । कीदृशी कान्ता स्फुरन्ती अधीरे तडित्तुल्ये नयने यस्याः, तथा अगलितावपतितावुरू पीवरौ पयोधरौ स्तनौ यस्याः । कान्ता त्वत्र प्रतीयमा ना । समयादिति यातेर्लङि रूपम् ॥ २५ ॥ गजकदम्बकमेचकमुच्चकैर्नभसि वीक्ष्य नवाम्बुदमम्बरे । 
अभिससार न वल्लभमङ्गना न चकमे च कमेकरसं रहः ॥ २६ ॥ ____ नभसि श्रावणे मासि द्विरदवृन्दकालं घनाघनमाकाशेऽवलोक्य का कामि नी कान्तं नाभिससार रहसि च कं न चकमे नाचकमत, सर्वमेव प्रियतमं सर्वैवाङ्गना अचकमतेत्यर्थः । कीदृशं वल्लभम् एकरसं, रसो रागः, एको रसो यस्य तमेकरसं रागिणं शृङ्गारप्रधानमित्यर्थः । तत्र च सर्वतूनां स्वसमयानपे क्षमवस्थानेऽपि कवेर्वर्णनं यथास्थितकालविभागेनैवेति नभसीति वचनं न विरु ध्यते । एवमन्यत्र । चकमे इति लिट् “आयादय आर्धधातुके वा" । रह इ त्यधिकरणप्रधानम् । चशब्दः क्रियान्तरसमुच्चयार्थः ॥ २६ ॥ अनुययौ विविधोपलकुण्डलद्युतिवितानकसंवलितांशुकम् । धृतधनुर्वलयस्य पयोमुचः शवलिमा बलिमानमुषो वपुः ॥ २७॥ ___ पयोमुचोऽब्दस्य यः शवलिमा शारत्वं स वलिमानमुषो बलिदर्पहरस्य हरेर्वपुरनुययौ देहमनुचकार । कीदृशस्य पयोमुचः धृतधनुर्वलयस्य रूढेन्द्रायु धमण्डलस्य, अत एव च शवलत्वम् । कीदृग् वपुः विविधोपला नानामणयो ये कुण्डलास्तेषां द्युतिवितानकेन दीप्तिपुओन संवलिते मिश्रिते छुरिते अंशुके वाससी यस्य । धनुर्वलयमिव वक्रत्वात् । मेघस्य कृष्णवपुरुपमानम्, इन्द्रध नुषो विविधदीप्त्यनुगतमंशुकम् । शवलिमेति इमनिजन्तः ॥ २७ ॥ द्रुतसमीरचलैः क्षणलक्षितव्यवहिता विटपैरिव मञ्जरी । नवतमालनिभस्य नभस्तरोरचिररोचिररोचत वारिदैः ॥ २८ ॥ 
नभस्तरोराकाशश्रेष्ठस्याचिररोचिस्तडित् अरोचत । कीदृशस्य कार्यात् स रसतमालतरुसदृशस्य । किंभूता अचिररोचिर्वेगवद्वातचटुलैरभैर्मुहुर्लक्षिता क्षणं च तिरस्कृता । कैरिव का क्षणदृष्टा पिहिताशोभतेत्याह-विटपैरिव मञ्ज री, यथा तमालतरोद्वैतसमीरचलैर्विटपैः शाखाप्रतानैः क्षणलक्षितव्यवहिता म 
६स०] 
संदेहविषौषधिव्याख्योपेतम् । अरी, पुष्पवती लता शोभते । खस्य तमालतरुरुपमानं, विद्युतो मञ्जरी । शो भनं नभो नभस्तरुः इति "प्रशंसावचनैश्चे" ति मयूरव्यंसकादित्वाद्वा समासः । अन्यार्थानामपि शब्दानां प्रशंसार्थता दृश्यते । यथा-कर्णतालः, केशहस्तः, मुनिशार्दूल इत्यादौ तालादीनाम् । एतच्चास्माभिरलङ्कारटीकायां सुविचारितम् । नभस्तरुरिवेति उपमितसमासे आधिक्यदोषः स्यात्, नवतमालनिभस्येत्यनेनैव तरुत्वावगतेः । अरोचतेति लङ् ॥ २८ ॥ पटलमम्बुमुचां पथिकाङ्गना सपदि जीवितसंशयमेष्यती । । सनयनाम्बुसखीजनसंभ्रमाद्विधुरबन्धुरबन्धुरमैक्षत ॥ २६ ॥ 
काचिदध्वन्यजाया मेघवृन्दमैक्षताद्राक्षीत् । कथमबन्धुरं दीनं, यतः सप दि मेघालोकनसमकालमेव विरहात् जीवितसन्देहमत्यर्थमेष्यती यास्यन्ती, अत एव सास्नुवयस्यालोकत्रासात् दुःखितस्वजना । रुदत्सखीजनो यदा संभ्राम्यति तदा बान्धवा अपि यस्या दुःखिता इत्यर्थः । एष्यतीति एतेलृट् । पन्थानं ग च्छति पथिकः “पथः ष्कन्" ॥ २६ ॥ प्रवसतः सुतरामुदकम्पयद्विदलकन्दलकम्पनलालितः । नमयति स्म वनानि मनस्विनीजनमनोनमनो घनमारुतः ॥ ३० ॥ 
घनमारुतोऽभ्रवातः प्रवसतः पान्थानत्यर्थमुदकम्पयत् विह्वलीचकार, तथा वनानि काननानि नितरां नमयति स्म नम्रीचकार अदलयत् । कीदृशः विदलाः फुल्ला ये कन्दला लताभेदास्तेषां कम्पनेन लालितः शीलितः, अत एव मनस्वि नीजनमनोनमनो मानिनीलोकचित्तवशीकर्ता । वायुः कन्दलानिव पान्थानकम्प यत्, वनानीव मानिनीमनांस्यनमयदिति वाक्यार्थः । नमयतीति नमनः, मन सो नमन इति षष्ठीसमासः । प्रवसत इति शसन्तः ॥ ३० ॥ जलदपङ्क्तिरनर्तयदुन्मदं कलविलापि कलापिकदम्बकम् । कृतसमार्जनमर्दलमण्डलध्वनिजया निजया स्वनसम्पदा ॥ ३१॥ 
घनावली मत्तं मधुरभाषि च मयूरनिकुरुम्बमात्मीयया गर्जनसम्पत्त्या अ नर्तयत् । कीदृश्यसौ कृतः संमार्जनस्य पिण्डीलिप्तस्य मर्दलमण्डलस्य ध्वनेर्ज यः परिभवो यया सा कृतसमार्जनमर्दलमण्डलध्वनिजया । मार्जना कार्मारव्या 
शि 
शिशुपालवधम् । 
[६ स० पादिकाः संस्कारविशेषाः । मर्दलं मुरजाकारोऽव'नद्धवाद्यविशेषः । मण्डलं स मूह आभोगो वा । उत्पन्नो मदो यस्य तमुन्मदम् । अन्योऽपि मत्तो मर्दले वाद्य मानेऽवश्यमेव नृत्यति ॥ ३१ ॥ नवकदम्बरजोऽरुणितांम्बरैरधिपुरन्ध्रि सिलिन्ध्रसुगन्धिभिः । मनसि रागवतामनुरागिता नवनवा वनवायुभिरादधे ॥ ३२ ॥ 
रागिणां चित्तेषु काननवातैर्नवनवा अपूर्वैवाधिपुरन्ध्रि स्त्रीषु नायिकाविष येऽनुरागिता विदधे औत्सुक्यं कृतम्, यतः सिलिन्ध्रसुगन्धिभिस्तथा सरसक दम्बधूलिलोहितीकृतमुखैः । सिलिंधकदम्बको प्रावृषेण्यपुष्पविशेषौ । पुरन्ध्रिष्व धिपुरन्ध्रीति विभक्त्यर्थे ऽव्ययम् । नवनवेति प्रकारे द्वित्वम् । प्रकारः सादृश्यम् । कर्मधारयवत्कार्यम् ॥ ३२ ॥ शमिततापमपोढमहीरजः प्रथमबिन्दुभिरम्बुमुचोऽम्भसाम् । प्रविरलैरचलाङ्गनमङ्गनाजनसुगं न सुगन्धि न चक्रिरे ॥ ३३ ॥ 
मेघा असंहतैरपां नवकणै गाजिरं न सुगन्धि न चक्रिरे अपितु सुरभि तमेव विदधुः । न सुगन्धीत्यस्य निषेधरूपस्य वाक्यार्थस्य निषेधादत्र सातिश यविधिप्रतीतिः । कीदृशमङ्गनं शमिततापमपास्तधर्म प्रकृतत्वाद्विगुभिरेव । तथा अपोढमहीरजो निवृत्त स्थलीधूलि , अत एवाङ्गनाजनेन यौवतेन सुगं गमने सु खावहम् । शमितमिति शमेय॑न्तानिष्ठा । अपपूर्वाद्वहतेः क्ते अपोढमिति रूपम् । अङ्गनमजिरम्, अङ्गतेऽस्मिन्निति कृत्वा । सुखेन गम्यतेऽस्मिन्निति सुगम् “सु दुरोरधिकरणे” इति डः, ततस्तृतीयातत्पुरुषः । चक्रिरे इति कर्तरि लकारः मित्त्वात् तङ् । अथ कीदृशमत्र कत्रभिप्रायक्रियाफलत्वं, नाम्बुदाः फलभाजः, विकल्पफलत्वात् तस्येत्यदोषः । एवं ह्यत्र लक्ष्यदर्शनम् । तथाहि-क-भिप्राये क्रियाफलेऽपि क्वचिन्न भवति । यथा च कालिदासस्य “यं सर्वशैलाः परिकल्प्य वत्सं मेरौ स्थिते दोग्धरि दोहदक्षे । भास्वन्ति रत्नानि महौषधीश्च प्रथूपदिष्टां दुदुहुर्धरित्री” मिति ॥ अत्र कर्बभिप्रायेऽपि क्वचिदृश्यते । यथेहैव यदिवा विवक्षा तत्र प्रधानं न वस्तुतत्त्वं, सा चेह न केनचिन्निषिद्धा । एवमन्यत्रापि ३३। द्विरददन्तवलक्षमलक्ष्यत स्फुरितभृङ्गमृगच्छवि केतकम् । 
घनघनौघविघट्टनया दिवः कृशशिखं शशिखण्डमिव च्युतम्॥३४॥ १.र अान' क. पाठः । २ 'सिलीन्ध्र' ग. पाठः । ३ 'त्तधू' ग. पाठः । 
६स०] 
संदेहविषौषधिव्याख्योपेतम् । केतकपुष्पमलक्ष्यत दृष्टम् । कीदृशं दन्तिदशनवद्धवलं कृशशिखं तन्वग्रं, तथा स्फुरिता भृङ्गस्येव मृगस्य शशस्य च्छविः कान्तिर्यत्र । अतश्चोत्प्रेक्ष्यते दिवः खात् च्युतं पतितं कृशशिखं तनुलेखं शशिखण्डमिव । पाते निमित्तमा ह-घनघनौघविघट्टनया संहताभ्रवलयप्रेरणया , घनाघनैश्चालितत्वात् पतित श्रा काशादर्धचन्द्रो ज्ञायते इत्यर्थः । कृशो हि जनमर्दनप्रेरणयावश्यमेव पतति । केतकस्य शश्युपमानं , मृगो भ्रमरस्य । वलक्षशब्दः शुक्लपर्यायः । केतक्या वि कारो पुष्पं केतकं “पुष्पमूलेषु बहुल" मिति विकाराणो लुक् , “लुक्तद्धितलु कि" ॥ ३४ ॥ दलितमौक्तिकचूर्णविपाण्डवः स्फुटितनिर्भरशीकरचारवः । कुटजपुष्पपरागकणाः स्फुटं विदधिरे दधिरेणुविडम्बनाम् ॥३॥ 
कुटजकुसुमकिञ्जल्कलेशा दधिरेणुविडम्बनां दधिकणानुकारमखण्डं विद धिरे चक्रुर्बधुः । कीदृशाः कणाः पिष्टमुक्तामणिक्षोदधवलाः, तथा विशीर्णप्रपा तजलकणरमणीयाः त्रयाणां साम्यमूहुरित्यर्थः । दध्नो रेणवः कणाः, विडम्बना नुकारः । विदधिरे इति कर्तरि लकारः ॥ ३५ ॥ नवपयःकणकोमलमालतीकुसुमसंततिसन्ततसङ्गिभिः । , प्रचलितोडुनिभैः परिपाण्डिमा शुभरजोभरजोलिभिराददे ॥३६॥ 
अलिभिः भृङ्गैः परिपाण्डिमा सितत्वमाददे धृतम् इति कर्मणि लकारः । कृष्णानां सितिमा कुत आगत इत्याह-शुभरजोभरज इति , शुक्लस्य रेणुनिकर स्य । कस्तेषामागम इत्याह-नवा अचिरोज्झिता ये पयःकणास्तोयबिन्दवस्तद्व त् कोमला मनोज्ञा या मालतीकुसुमसन्ततिर्जातीप्रसूनराशिस्तत्र सन्ततं सततं सङ्गः परिचयो विद्यते एषाम् , अत एव स्फुरन्नक्षत्रसदृशैः । मालतीसंशं कुसु मं मालतीकुसुममिति शाकपार्थिवादित्वात् समासः । मालत्या लताया वा कु. सुममिति षष्ठीसमासः ॥ ३६॥ निजरजः पटवासमिवाकिरद् धृतपटोपमवारिमुचां दिशाम् । प्रियविमुक्तवधूजनचेतसामनवनी नवनीपवनावलिः ॥ ३७ ॥ 
नवनीपवनावलिः सरसनीपकुसुमकाननराजिर्निजरजः स्वरेणुं दिशामाशा स्वकिरत् चिक्षेप । कीदृशां दिशाम् ऊढवसननिभनीरदानाम् । सा तु कान्त 
१४ 
शिशुपालवधम् । 
[६स० विरहितावलालोकमनसामनवनी अपालनी अप्रीतिकारिणी उद्वेगोत्पादकत्वात् । कीदृग्रजः पटवासमिव चन्दनादिचूर्णतुल्यम् । यथा काचिन्नायिका सखीनामा च्छादितपटानां पटवासं क्षिपति, एवं या निजरजो दिशामकिरदित्यर्थः । अ वति प्रीणयतीत्यवनी “कृत्यल्युटो बहुलं" ततो नसमासः ॥ ३७ ॥ प्रणयकोपभृतोऽपि पराङ्मुखाः सपदि वारिधरारवभीरवः । प्रणयिनः परिरब्धुमनन्तरं ववलिरे वलिरेचितमध्यमाः ॥ ३८ ॥ 
वलिभी रेखाभी रेचितमाश्लेषवशाद्रहितं मध्यममुदरं यासां ता वलिरेचि तमध्यमाः, सामर्थ्यान्नार्य उच्यन्ते । ताः प्रियानालिङ्गितुं ववलिरे परिवृत्ताः । कदाचित् प्रसन्नाः स्युरित्याह-प्रणयकोपभृत इत्यत एव पराङ्मुखा अप्रीताः । कथं तर्हि वलिता इत्याह-सपदि विरोधसमकालमेव , यतो वारिधरारवात् मेघग र्जितात् भीरवस्त्रस्नवः, अनन्तरं ववलिरे । अनन्तरार्थः पूर्ववत् । प्रणयकोपो रतिक लहः। अपिर्विरोधे भिन्नक्रमः । पराङ्मुखा अपि वलिताः। यः किल पराङ्मुखः स कथं वलितो भवेत् । पराञ्चतेः विप् , नलोपः। पराचि देशे “दिक्शब्देभ्य" इत्यस्तातिः । अञ्चलृक् । पराक् मुखं यासां ताः पराङ्मुखाः । ङीष् विकल्पि तः। आरव इति "विभाषाङि रुप्लुवोः" । प्रणयं प्रीतिः । मध्यदेशे भवं मध्य मम् “मध्यान्मः" ॥ ३८ ॥ विगतरागगुणोऽपि नरो न कश्चलति वाति पयोदनभखति । अभिहितेऽलिभिरेवमिवोच्चकैरननृते ननृते नवपल्लवैः ॥ ३९ ॥ 
वर्षासु वातवशात् किसलयानि चलन्त्यलयश्च गुञ्जन्ते इति ऋतुस्वभावः। तत्र कविरूहते-अलिभिरेवमननृते सत्यभूतेऽभिहिते इव सति नवपल्लवैनूतन किसलयैर्ननृते नृत्तं चलितमिति भावे लकारः । किमभिहिते इत्याह–पयोदन भस्वति घनवाते वहति सति यः पुरुषो विगतरागगुणो नीरागः सोऽपि को न चलति धैर्यान्न भ्रश्यति, मुनयोऽपि वर्षासु तुभ्यन्तीति भावः । यतश्च नीरा गोऽपि चलति तदा तानि सरागत्वान्नवानि कथं न चलेयुः । अथच यदा वि गतरागा मुनयोऽपि चलन्ति तदा नवपल्लवैः शिङ्गैश्चलितमित्युक्तिः । रागो व्य सनं लौहित्यं च । ऋतं सत्यं, न ऋतमनृतं, नानृतमननृतं सत्यम् । भूयोऽ पि नसमासो नुड् च ॥ ३९ ॥ 
- 
- 
- 
६ स०] 
संदेहविषौषधिव्याख्योपेतम् । अरमयन् भवनादचिरातः किल भयादपयातुमनिच्छवः । यदुनरेन्द्रगणं तरुणीगणास्तमथ मन्मथमन्मनभाषिणः ॥ ४० ॥ 
अथ तं यदुनरेन्द्रगणं कुकुरनृपवृन्दं युवतिपूगा अरमयन् अतोषयन् , य तस्तडितस्त्रासात् किल गृहान्निर्गन्तुमकामाः । किलेत्यलीके । तत्त्वतो हि शक्ता एव, केवलं तान् वशीकर्तुं भयं ताभिर्नाटितमित्यर्थः । तथा मन्मथेन कामेन मन्मनमव्यक्तं भाषन्ते इति मन्मथमन्मनभाषिणः । मन्मनशब्दोऽव्यक्तघर्घरस्वर वाचको देशीपदम् । नासामननार्थ इति त्वन्ये ॥ ४० ॥ ददतमन्तरिताहिमदीधितिं खगकुलाय कुलायनिलायिताम् । जलदकालमबोधकृतं निशामपरथाप रथावयवायुधः ॥ ४१ ॥ 
स भगवान् रथावयवायुधश्चक्रहेतिः कृष्णो जलदकालं वर्षाः अपरथा अ परेण प्रकारेण साधर्म्ययोगाख्येन निशां रात्रिमाप नतु स्वापात् । प्रावृषि हि मासचतुष्टयं देवः स्वपिति , स्वापाच्चास्य सा निशा , अद्य तु तामपरथा असौ निशामाप, निशाप्रावृषोः साम्यात् प्रावृषं निशामिवाज्ञासीदित्यर्थः । तदेव साम्यं विशेषणद्वारेणाह-कीदृशं जलदकालम् अन्तरितः पिहितोऽहिमदीधितिः सूर्यो यत्र । अत्र च सजलदत्वमेव हेतुः । तथा खगकुलाय पक्षिपूगाय कुलायनिला यितां नीडाश्रयत्वं ददतम् । अत्र चातिवृष्टिः कारणम् । तथा अबोधकृतं भग वतो निद्राकारिणम् । वर्षासु हि भगवान् शेषपर्यङ्के स्वपिति , रात्रिरप्येवंविधैव भवति असूर्या नीडलीनधिहगा निद्राविधायिनी च । कुलायेऽवश्यं निलीयन्ते इति कुलायनिलायिनः तद्भावस्तत्ता । अबोधं करोतीति अबोधकृत्, विप् । रथावयवश्चक्रम् । प्रायुध्यन्ते अनेनेत्यायुधम् ॥ ४१ ॥ 
अथ शरद्वर्णनम् सविकचोत्पलचक्षुषमैक्षत क्षितिभृतोऽङ्गगतां दयितामिव । शरदमच्छगलद्वसनोपमाक्षमघनामघनाशनकीर्तनः ॥ ४२ ॥ 
अघनाशनं पापक्षयकारि कीर्तनं नामग्रहणं यस्य स भगवान् हरिः शरदं शरदाख्यं ऋतुमैक्षतादर्शत् । कीदृशीं विकचानि प्रफुल्तानि उत्पलान्येव चक्षुषि यस्यास्तथा क्षितिभृतो रैवतकाचलस्याङ्कगतां मध्यवर्तिनीम् , तथा अच्छा नि मला गलन्तो नश्यन्तो वसनोपमाक्षमाः सितवस्त्रोपमाक्षमाः सितवस्त्रसादृश्य 
१ 'मन्थर' ख. पाठः । २ 'श' ख. पाठः । 
१६ 
शिशुपालवधम् । 
[६स० योग्या मेघा यस्यास्ताम् अतश्च दयितामिव प्रेयसीतुल्याम् । सापीन्दीवरतुल्य नेत्रा भवति अङ्कस्थिता च , तत्र निर्मलगलद्वसना च ॥ ४२ ॥ जगति नैशमशीतकरः करैर्वियति वारिदवृन्दमयं तमः । जलजराशिषु नैद्रमदिद्रवन्न महतामहताः कचनारयः ॥ ४३ ॥ 
उष्णरश्मिस्तदा रश्मिभिर्भुवि नैशमन्धकारमदिद्रवदनीनशत् , खे च घनौ घागतं, पद्मावलिषु च नैनं सङ्कोचजम् । किं वैतच्चित्रम् ? यद्रविणा सर्वत्र सर्व तमो निरस्तं, यतो महतामुन्नतानां येऽरयः शत्रवः ते न वचन न क्वचि दहताः सर्वत्रैव हता इत्यर्थः । क्वेत्याधारनिर्देशः । चनशब्दश्चिदर्थः । अथवा क्वेत्यसंभावनायां , चशब्दो यस्मादर्थे , प्रतिषघानां च त्रितयम् । तेन य एव क हता इत्यस्यार्थः स एव न न क्व हता इत्यस्य । यस्मात् महतामरयो न न व हता अपितु सर्वत्रैव हता इत्यर्थः । महतामिति कर्तरि सम्बन्धे वा षष्ठी । निशायां भवं नैशं “निशाप्रदोषाभ्यां चे" त्यण् । वारिदवृन्दमयम् इ. त्यागतार्थे मयट् । निद्रा सङ्कोचस्तत आगतं नैद्रम् । अदिद्रवदिति द्रवतेये न्तात् लुङ् “णिश्रिद्रुमुभ्यः कर्तरि चङि" ति चङ् णिलापः, प्रत्ययलक्षणेन वृ. द्धिः “णी चड्युपधाया ह्रस्वः” स्थानिवद्भाव द् द्वित्वं द्रु । “सन्वल्लघुनि चराप रेऽनग्लोपे” इति सन्वद्भावे सति "नवतिशृणोतिद्रवतिप्रवतिप्लवतिच्यवती 
नां वे' तीत्वम् ॥ ४३ ॥ समय एव करोति बलाबलं प्रणिगदन्त इतीव शरीरिणाम् । शरदि हंसरवाः परुषीकृतस्वरमयूरमयू रमणीयताम् ॥ ४४ ॥ 
हंसरवाः सारसध्वनयः शरदि रमणीयतामयुर्हृद्यत्वं प्रापुः । कथं परुषी कृतोऽरमणीयत्वमापादितः स्वरः केका येषां ते परुषीकृतस्वरा मयूरा यत्र याने । हंसारवं श्रुत्वा रूक्षवाचो मयूरा ज्ञायन्ते इत्यर्थः । कीदृशा हंसरवाः इत्येवं प्रणिगदन्त इव कथयन्तो यथा । किमित्याह-शरीरिणां स्थावरजङ्गमानां सम यः स्वकाल एव बलाबलं सामर्थ्यासामर्थ्य करोतीति , अतोऽस्माकं शरत्कालस्तेन वयं चित्तमावर्जयामः, मयूराणां चाकालस्तनैते रूक्षवाचः । परुषीकृतवरं रा मणीयकमस्या उत्प्रेक्षाया निमित्तम् । समय इति “एरच्” । अयुरिति याते लङ्, “लङः शाकटायनस्य' ति झर्जुस् 'उस्यपदान्तात्" । प्रणिगदन्त इति 
"नेर्गदनद" ति णत्वम् ॥ ४४ ॥ 
१ 'दत्वात्' ख. पाठः । 
६स०] 
संदेहविषौषधिव्याख्योपेतम् । तनुरुहाणि पुरो विजितध्वनेरमलपक्षविहङ्गमकूजितैः । जगलुरक्षमयेव शिखण्डिनः परिभवोऽरिभवो हि सुदुःसहः॥४॥ 
बर्हिणः पुरोऽने कालवशात् पक्षा जगलुः पेतुः । उत्प्रेक्ष्यते-अक्षमयेव क्रोधेनेव । अक्षमायां निमित्तमाह-अमलपक्षविहङ्गमकूजितैः सितच्छदविहग वाशितर्जितध्वनस्तिरस्कृतरुतस्य । हंसरुतश्रवणेन हि मयूरकेका नाह्वादयन्ति मनः । युक्तं च तस्याभिभूतस्य पक्षपतनं यस्मादरिभवो रिपुसमुत्थो यः परि भवोऽवमानः स सुदुःसहः नितरां सोढुं न शक्यते, ते च हंसैर्जिताः । अ न्योऽपि मानी परिभवे सति अवश्यमेवाक्षमया केशान् मुण्डयति । परिभव इति “परौ भुवोऽवज्ञाने” इति पक्षे अप् । अरिभव इति, भवतीति भवः प क्षे पचाद्यच् । अरेर्भवोऽरिभवः इति पञ्चमीसमासः ॥ ४५ ॥ अनुवनं वनराजिवधूमुखे बहल'रागजपाधरचारुणि । विकचबाणदलावलयोऽधिकं रुरुचिरे रुचिरेक्षणविभ्रमाः ॥ ४६ ।। 
वनराजिः काननलेखा सैव वधूरङ्गना तस्या मुखे प्रारम्भे विकचबाणदला वलयो विकखरबाणपुष्पकिसलयराजयोऽधिकं रुरुचिरेऽत्यर्थं बभुः । किमेक स्मिन्नेव वने बभुर्नेत्याह-अनुवनं वनेवने । अनुवनग्रहणं वीप्सार्थम् । यदि वानुवनं नायकनिभवनसमीपे यासौ वनराजिवधूस्तस्या मुखे बाणदला. वलयो रराजिरे इति योज्यम् । वनराजिवधूग्रहणं तु रूपकार्थ श्लेषार्थ च, अ न्यथा हि निरलङ्कारमेतद्वाक्यं स्यात् । कीदृशि मुखे बहलरागा नितान्तोज्ज्वला यासौ जपा कुसुमविशेषः सैवाधर अोष्ठस्तेन चारुणि रम्ये, प्रारम्भे एव बा णानि जपा च यत्र विद्यन्ते इत्यर्थः । श्रावलयः कीदृशः रुचिराणां मनोहरा णामीक्षणानां नेत्राणामिव विभ्रमः शोभा यासां ता रुचिरेक्षणविभ्रमाः नयन तुल्या इत्यर्थः । यापि वधूस्तस्या जपालोहिताधरोष्ठे मुखे वदने बाणतुल्यानि ईक्षणानि प्रियनिकटे विकसितानि नितरां राजन्ते ॥ ४६ ॥ कनकभङ्गपिशङ्गदलैर्दधे सरजसारुणकेसरचारुभिः । प्रियविमानितमानवतीरुषां निरसनैरसनैरवृथार्थता ॥४७॥ 
असनैः प्रियकपुष्पैरवृथार्थता सफलत्वं दधे धृतम्, सर्वस्यैवोपयुक्तान्या सन्नित्यर्थः । अथच अवृथार्थता अन्वर्थत्वं दधे इत्यर्थान्तरप्रतीतिः । यतः का 
१ 'बहुल' ग. पाठः । 
[६स० 
शिशुपालवधम् । न्तकोपितमानिनीक्रुधां निरसनैर्नाशकैः क्षेप्तृभिः, अन्यथा तु अस्यन्तीत्यस नानि -इति निर्वचनं तैलपायिकावत् व्युत्पत्त्यर्थमेव स्यात् । यदा तु मानिनीनां मानस्तैर्दर्शनादेव निरासि तदा असनमिति सत्यार्थ नाम । अन्यञ्च कीदृशैः का ञ्चनस्फोट'कपिशपत्रैः । तथा सपरागेण रक्तेन च किञ्जल्केन रम्यैः । सरजस मित्यच् समासान्तश्चिन्त्यः, साकल्येऽव्ययीभावे तस्य निपातितत्वात् , नचेह त दर्थानुगमः। अथवा नैतत् सूत्रकारस्य वचनं, पद्मनाभादिवद्वा अजिति यागाव भागेन साध्यम् । प्रयोगा अपि दृश्यन्ते । यथा भारवेः-" सरजसमपहाय केत कीनां प्रसवमुपान्तिकनीपरेणुकीर्णम्” इति ॥ तथा-"विरलमपजहार बद्धबिन्दु सरजसतामवनेरपां निपातै" रिति ॥ दधे इति कर्मणि लकारः । असनात "कृत्यल्युटो बहुलम्" । वृथार्थो यस्यासौ वृथार्थः तद्भावस्तत्ता, ततो नल मासः ॥ ४७ ॥ मुखसरोजरुचं मदपाटलमनुचकार चकोरदृशां यतः । धृतनवातपमुत्सुकतां ततो न कमलं कमलम्भयदम्भसि ।। ४० 
क्षीबतालोहितं कामिनीनां वदनपद्मकान्ति यस्मात् बालातपभूषितमन्नमा चकार, ततो हेतोः कं पुरुषमुत्कण्ठामत्यर्थ नालम्भयत, सर्वस्यैव महतामुक एठा चकारत्यथः । तद्दर्शनेन सादृश्यात् प्रियावक्त्रेन्दोः स्मरणादिति भावः। नवातपस्य मद उपमानम् । मदः क्षीवता “मदोऽनुपसर्गे' इत्यप् । अनुचर रेति "अनुपराभ्यां कृनः" । चकोर: पक्षिविशेषः, तदृष्टितुल्या व दृक् दर्शनं नेत्रे वा यासां ताश्चकोरदृशो मदमत्तनेत्राः । अलम्भयदिति । ति नमागमः । गत्यर्थविवक्षायां “गतिबद्धी" ति कर्मसंज्ञायां कमुत्तुक म्भयदिति प्रयोगः । अम्भोग्रहणं स्थलकमलनिवृत्त्यर्थम् । कमलामात ॥ ४८ ॥ 
-- 
टलत्वात 
यथम् । कमलमिति कर्तृपदम् 
विगतसस्यजिघत्समघयत् कलमगोपवधून मृगव्रजम् । श्रुततदीरितकोमलगीतकध्वनिमिषेनिमिषेक्षणमग्रतः ॥ ४६ ॥ ___कलमं धान्यविशेषस्तं गोपायति रक्षतीति कलमगोपी “कर्मण्यर चासौ वधूः कलमगोपवधूः साग्रतोऽपि स्थितं मृगव्रजं हरिणयूथाम युजे मासि नाघयत् नापासयत, यतो विगतसस्यजिघत्सम् । कुता १ स्फोटः खण्ड इत्यर्थः । 
की "कर्मण्यण्” । सा हरिणयूथमिषे आश्च धत्तम् । कुतो निवृत्त 
६ ल०] 
संदेहविषौषधिव्याख्योपेतम् । धान्यबुभुक्षमित्याह-आकर्णितकलमगोपाङ्गनोच्चारितापरुषगेयशब्दम् अत एव च निश्चलनयनम् । इषग्रहणं कलमस्य पाकप्रतिपादनार्थम् । पाके च संति जिघ त्सातितरां प्राप्ता । अत्तुमिच्छा जिघत्सा, "लुङ्सनोर्घस्ल" । गानं गीतम्, भावे क्लः । गीतमेव गीतकं “यावादिभ्यः कन्" । तस्य ध्वनिः । लुगकारेका ररेफाश्च वक्तव्या इति छन्दसीषादयोऽभ्युपगता भाषायामपि सर्वत्र दृश्यन्ते । तब महाकवय एव प्रमाणम् । न निमिषन्तीत्यनिमिषाः इगुपधत्वात्कः 
॥ ४६ ॥ कृतमदं निगदन्त इवाकुलीकृतजगत्त्रयमूर्जमतङ्गाजम् । वरयुक्छदगुच्छसुगन्धयः सततगास्ततगानगिरोलिभिः॥५०॥ 
सततगा वाता ववुरूहुः । कीदृशाः अयुक्छदगुच्छसुगन्धयः सप्तपर्णस्तब ककृताधिवासा अतएवालिभिभृङ्गैस्तता प्रसारिता गानोर्गेयवाग् गुञ्जितध्वनि यषु । अतश्चोत्प्रेक्ष्यते-ऊर्जः कार्तिक एव मतङ्गजो हस्ती तं निगदन्त इवाभिद धत इव प्रकाशयन्त इव । यतः कृतमदं जनितचित्तविकारम् अत एव चाकु लीकृतजगत्त्रयं विह्वली'कृतत्रिभुवनं, कामोद्दीपकत्वात् परामवस्थां प्रापितं ज गद्येनेत्यर्थः । योऽपि मतङ्गजः स यदा कृतमदो मत्तो भवत्यत एवाकुलीकृतज नस्तदा दुन्दुभिपुरःसरं 'पलायध्वं भो मत्त एष मातङ्गः' इति लोके निवेद्यते । सततं गछन्ति वान्तीति सततगाः ॥ ५० ॥ विगतवारिधरावरणाः कचिद् ददृशुरुल्लसितासिलतासिताः । कचिदिवेन्द्रगजाजिनकञ्चुकाः शरदि नीरदिनीर्यदवो दिशः॥५॥ 
माधवा घनात्यये ककुभो ददृशुरैक्षन्त । कीदृशीः क्वचित् देशे निवृत्तमे घाच्छादनाः, अतएव स्फुरितखड्गयष्टिनीलाः, क्वचिच्च नीरदिनीः सिताभ्रयुक्ता अत एवेन्द्रगजाजिनकञ्चुका इव, इन्द्रगज ऐरावणस्तस्याजिनं चर्म तदेव क चुकमुत्तरीयं यासां ता इव सितोत्तरीया इत्यर्थः । नीरदग्रहणेनात्र सिता मघा बोद्धव्याः शरद्ग्रहणात् । एवं च ऐरावणाजिनेन सादृश्यं घटते तद्धि सितम् । प्रावियते श्राच्छाद्यते इत्यावरणं वस्त्रं, वारिधरा एवावरणमथवावृति रावरणं वारिधरैरावरणम् इति तृतीयासमासः । उल्लसिताः कोशादाकृष्टाः । मेघानां कोश उपमानम् ॥ ५१ ॥ 
१ 'लित' ग. पाठः। 
२० 
शिशुपालवधम् । 
[६० विलुलितामनिलैः शरदङ्गना नवसरोरुहकेसरसम्भवाम् । विकिरितुं परिहासविधित्सया हरिवधूरिव धूलिमुदक्षिपत् ॥५२॥ 
सरसकमलकिञ्जल्कजं रजो वातचालितं शरद्वनिता उदक्षिपत् निरास । उत्प्रेक्ष्यते-क्रीडाचिकीर्षया भगवदङ्गना इव विकिरितुमाच्छादितुम् । वध्वो हि सखीभिः सहावश्यमेव रमन्ते ॥ ५२ ॥ हरितपत्रमयीव मरुद्गणैः स्रगवबद्धमनोरमपल्लवा । मधुरिपोरतिताम्रमुखी मुदं दिवि तता विततान शुकावलिः ॥५३॥ 
शुकावलिः कीरमाला हरेः प्रीति' विततान अजनयत् । कीदृशी हरितप त्रमयी नीलाङ्गरुहमयी, अतिताम्रमुखी लोहितचञ्चुः, दिवि तता खे प्रसृता । उत्प्रेक्ष्यते-देवसङ्घर्हरेर्मालेव दिवि तता । कीदृशी अवबद्धा उम्भिता मनोर मा नानावर्णा पल्लवाः पत्राणि यस्याः सा । इवशब्दो भिन्नक्रमः नक्शब्दात न्तरं बोद्धव्यः । इवेन विभक्त्यलोप इति तु नित्यसमासो हरितपत्रमया नासामांन्न प्रवर्तते, स्रकशब्देन ह्यत्र सामर्थ्य तेन तर्हि कथं न भवात अत्राहुः तद्वचनं विभक्त्यलोपार्थ स्वरार्थं च नतु नित्यसमासार्थम्, एवं हि लक्ष्यदर्शनम् । नच लक्ष्यविरुद्धा विकल्पना युक्ता । एवमन्यत्र बोद्धव्यम् । रितानि पत्राणि प्रकृतानि प्राचुर्येण प्रस्तुतानि यस्यां सा हरितपत्रमया। त्प्रकृतवचने मयट्" । मनो रमयतीति मनोरमः, “कर्मण्यण्” पिला तस्य स्थानिवद्भावात् "मितां द्वस्वः" । अथवा रमयतीति रमः "पचाप मनसो रमो मनोरम इति षष्ठीसमासः । एवं च स्त्रियां टाप् सिद्धा मया अतिताम्रमुखीति “स्वाङ्गाचोपसर्जना” दिति ङीष् ॥ ५३ ॥ स्मितसरोरुहनेत्रसरोजलामतिसिताङ्गविहङ्गहसद्दिवम् । अकलयन्मुदितामिव सर्वतः स शरदं शरदन्तुरदिङ्मुखाम् ॥ । स भगवान् शरदं सर्वत्रैव मुदितामिवाकलयत् हृष्टामिव ऊहामास, वेत्रव हासप्रयोगादिति भावः । तथाहि-कीदृशीं तां स्मितानि विकास सरोरुहाण्येव पद्मान्येव नेत्राणि यत्र तत स्मितसरोरुहनेत्रं तादृशं सरः यस्यास्तां स्मितसरोरुहनेत्रसरोजलाम, तथा अतिसिताङ्गा धवलपर १ 'मुदं' ग. पाठः । २ 'रो' ख. ग. पाठः । 
गानि विकसितानि दृशं सरःसु जलं 
६स०] 
संदेहविषौषधिव्याख्योपेतम् । 
२१ ङ्गा हंसास्तैर्हसन्तीव द्यौः खं यत्र तामतिसिताङ्गविहङ्गहसद्दिवम्, तथा शरैः काण्डतृणपुष्पैर्दन्तुराणीव दिङ्मुखानि यत्र तां शरदन्तुरदिङ्मुखाम् । योऽपि मुदितः स हासवशाद्दर्शितदशनो भवत्युत्फुल्लनेत्रश्च । दन्तुर इति "दन्त उन्नत उरच्" । हसदिति वर्तमानसामीप्ये लट् । एवमन्यत्र ॥ ५४ ॥ __अथ हेमन्तवर्णनम् गजपतिद्वयसीरपि हैमनस्तुहिनयन् सरितः पृषतां पतिः । सलिलसन्ततिमध्वगयोषितामतनुतातनुतापभृतां दृशोः ॥ ५५ ॥ 
हैमनो हेमन्तभवः पृषतां पतिर्मारुतोऽध्वगयोषितां पान्थस्त्रीणां दृशोनॆत्रयोः सलिलसन्ततिरनुपद्धतिस्तामतनुतापभृतां भृशोष्णिमधारिणीमतनुत चकार, वि रहदुःखादुष्णमघु वियोगिनीनयनानामजनयदिति वाक्यार्थः। कदाचित् सर्वमेव जलमुष्णीकुर्यादित्याह-गजपतिद्वयसीमहेभदघ्नीरपि नदीस्तुहिनयन् शीतलीकु र्वन् । अत्र च हैमनत्वमेव कारणम् । “प्रमाणे द्वयसच्दनच्मात्रचः" । हेमन्ते भवो हैमनः । “सर्वत्राण तलोपश्च" । तुहिनाः करोति तुहिनयति । अतनु तेति लङ् । योषितामिति जातौ बहुवचनम् ॥ ५५ ॥ इदमयुक्तमहो महदेव यद्बरतनोः स्मरयत्यनिलोऽन्यदा । स्मृतसयौवनसोष्मपयोधरान् सतुहिनस्तु हिनस्तु वियोगिनः॥५६॥ ___ इह तावद्वायोरयं स्वभावः यत् सर्वस्मिन्नेव ऋतावुत्कण्ठाजनकत्वं, तत्रायं कविर्विचारयति-अनिलो वायुरन्यदा ग्रीष्मादौ यद्वियुक्तान् वरतनोः कान्तायाः स्मरयति एतन्महदेवायतमतिशयेनानुपपन्नम् । यतस्तत्स्मरणे सति साहचर्या (दाख्या ? त् स्मृ) ताः सयौवनास्तरुणाः सोष्माण उष्णाः पयोधराः कुचा यैस्ते स्मृतसयौवनसोमपयोधराः। उष्णं च शीते सति स्मर्यते, ग्रीष्मश्चोष्णस्तत्किमि ति वायुः सोमस्तनास्तरुणीवियुक्तान् स्मरयतीति ततो महदयुक्तमेतत् । सतु हिनः सहिमस्तु पुनरनिलो वियोगिनो हिनस्तु तृणेदु मारयतु, हननस्य प्राप्त कालस्तस्येत्यर्थः । शीते सत्युष्णस्मरणस्य युक्तत्वात्, घातस्य तु प्रियायाः स्म रणऽप्यघटनात् । वायर्वहन किल विरहे उत्कण्ठयति इति ततो हन्ति । वर तनारिति “अधीगर्थदयेशां कर्मणि" षष्ठी । वियोगिन इति “गतिबुद्धी" त्या 
ना कर्मसंज्ञा । यदिवा वरतनोः स्मरयतीत्येतावदत्र विवक्ष्यते, एवं च ह १ ‘नयनः' ग. पाठः । २'णेऽर्थे ' क. ख. ग. पाठः । 
રર 
[६स० 
शिशुपालवधम् । न्तिक्रियापेक्षयैव द्वितीया ॥ ५६ ॥ प्रियतमेन यया सरुषा स्थितं न सह सा सहसा परिरभ्य तम् । श्लथयितुं क्षणमक्षमताङ्गना न सहसा सहसा कृतवेपथुः ॥५७ ।। ___ यया भामिन्या' प्रेयसा सह सार्धं नासितं तं कान्तं सा मानिनी सहसा अशङ्कितमेव गुणदोषाविचारेणैव परिरभ्याश्लिष्य श्लथयितुं मोक्तुं क्षणमपि ना क्षमत नाशकत् । यतः सहसा मार्गशीर्षेण कृतवेपथुर्जनितकम्पा, उत्पादित रहवेदनेत्यर्थः । सह हसेन स्मितेन वर्तते इति सहसा हासयुक्ता । "स्वा सोर्वा" इत्यप् । हासस्तु स्वयमेव मानत्यागात् ॥ ५७ ॥ भृशमदूयत चाधरपल्लवक्षतिरनावरणा हिममारुतैः । दशनरश्मिपटेन च सीत्कृतैर्निवसितेव सितेन सुनिर्ववौ ॥ ५८ ॥ ___ कस्याश्चित् नायिकायास्तुषारवातैरधरपल्लवक्षतिरधरोष्ठकिसलयव्रणमा मदूयत अखिद्यत, यतोऽनावरणा अनाच्छादना । अनावरणं चावश्यमेव । वातैस्ताप्यते । अनन्तरं पीडावशाद्यानि सीत्कृतानि मणितानि तैः सा सु निर्ववो पीडां जहाँ, मुखविकृतिरुतैर्हि प्रायशो वेदना तन्वीभवति । उत्प्रद सीत्कृतवशाये दशनरश्मयो दन्तप्रभास्ता एव वस्त्रं तेन सितेन धवल सितेवाच्छादितेव सा निर्ववौ। यः किल निरावरणत्वाद्धिममारुतै—तः स पर तो निर्वृतो भवति । तनोर्बभाविति पाठान्तरम् । तनोस्तन्व्याः सात् नरश्मिपटस्तेनाच्छादितेव बभौ । चशब्दांवेककालत्वसूचनार्थौ । यदवा दैव निर्ववौ बभावित्यर्थः । अदयतेति कर्तरि लकारः । निवसितात व निर्ववाविति-निस्पूर्वात् वातेर्लिट् । पाठान्तरे तनोरिति “वोतो गुण दि" ति ङीष् विकल्पितः ॥ क्वचित्तु एवंविधोऽस्य श्लोकस्य पाठः ता सुतनोः कलसीत्कृतस्फुरितदन्तमरीचिमयं दधे । स्फुटमिवावरणं हिम तैमृदुतया दुतयाधरलेखया" ॥ मृदुतया मार्दवेन हेतुना हिममारुत तया । अन्यद् व्याख्यातप्रायम् ॥ ५८ ॥ धृततुषारकणस्य नभखतस्तरुलताङ्गलितर्जनविभ्रमाः ।। प्रथ निरन्तरमिष्टभजान्तरं वनितयानितया न विषाहर " ____उदूढहिमकणस्य वायोर्या तरुलता वृक्षशाखा एवाङ्गुलयस्ता १ 'सह रुषा वर्तते या सरुट सरुषो भावः सरुटत्वं तस्मात् सरुटत्वात् २ 
पटात 
निवसितेति वसेर्निष्ठा। 
"वोतो गुणवचना लोकस्य पाठः- "व्रणभृ 
हेतुना हिममारुतैर्दुतया त 
न विषेहिरे ॥५६॥ 
हुलयस्ताभिर्यतर्जनं तेन मात्' इत्यधिकः ख. पाठः। 
६ स०] 
संदेहविषौषधिव्याख्योपेतम् । तस्य वा ये विभ्रमा विलासास्ते कयाचित् कामिन्या न विषेहिरे न सोढाः तान् दृष्ट्वा मुमोहेत्यर्थः । यतः पृथु विततं निरन्तरं' समग्रतयैवापूरितमिष्टभुजा न्तरं कान्तवक्षः अनितया अगतया, गाढं यतस्तया कान्तो नाश्लेषि, वल्लभ वियुक्तयेत्यर्थः । वियोगिन्यो हि कामोद्दीपकैर्भावैरत्यर्थमुद्विजन्ते । एतेनजि क्के 
अनितयेति रूपम् ॥ ५६ ॥ हिमऋतावपि ताः स्म भृशखिदो युवतयः सुतरामुपकारिणि । प्रकटयत्यनुरागमकृत्रिमं स्मरमयं रमयन्ति विलासिनः ॥ ६०॥ 
ता विलासिन्यो विलासिनः कान्तान् रमयन्ति स्म अक्रीडयन् । कीदृश्य स्ताः हिमऋतावप्यत्यर्थ स्वेदवारियुक्ताः । कीदृशि हिमऋतौ अकृत्रिमं सहजं स्मरमयं रसमनुरागं स्नेहं प्रकटयति प्रकाशमाने, अत एवात्यर्थमुपकारिण कामिनां हितकृति । यदा हिमवत्यपि शीते प्रियसंपर्कवशात् तासां खेदो जा यते तदा कान्तं प्रति यस्तासां सहजः शृङ्गारश्चानुरागः स प्रकटितो भवति । अनुरागलक्षणं हि स्वेदः तस्मिंश्च सति प्रेयसां चित्ते भवति नूनं वयमासां प्रि याः, अन्यथा कुतोऽस्मत्संपर्के सत्यासां शीतेऽपि स्वेदः इति सुतरामुपकारित्व म् । हिमऋतौ "ऋत्यक" इति प्रकृतिभावः । भृशं स्विद्यन्तीति भृशस्विदः, विप् । प्रकटयतीति सप्तमी । स्मरादागतं, स्मरः प्रस्तुतो वा यत्रेति स्मरमय म् ॥ ६० ॥ ... अथ शिशिरवर्णनम् कुसुमयन् फलिनीरलिनीरवैर्मदविकासिभिराहितहुंकृतिः । उपवने निरभसयत प्रियान् वियुवतीर्युवतीः शिशिरानिलः॥६१॥ 
हिमात्ययवात उपवने उद्याने युवतीनिरभर्त्सयत, क्वेदानी यातत्यतर्जयतेव। नारीरित्याह-प्रियान् कान्तान् वियुवतीर्वियुञ्जानाः प्रियरहिता इत्यर्थः । 
वायुः फलिनीः प्रियङ्गलताः कुसुमयन् । शिशिरानिलवशाद्धि ताः पाप्य न्ति । तथा अलिनीरवैः भृङ्गीरुतैः कृतहुंकारः । यो हि भर्त्सयते स हुमिति कुरुते । रवैः कीदग्भिर्मदेन क्षीवत्वेन विकासिभिः दीर्घतरैः । अलिनीति "ऋ नभ्यो ङीप्" । युवतीरिति “यूनस्तिः” । कुसुमवतीः करोति कुसुमयति , पच्, “विरामतोलुंक्” इष्टवत्त्वात "टे" रिति णिलोपः । वियुवतीरिति यौते 
१ 'रं च' ख. पाठः । 
शिशुपालवधम् । 
[६ स० विपूर्वस्य लटः शत्रादेशः, उवङ् “उगितश्चे" ति ङीप् ॥ ६१ ॥ 
उपचितेषु परेष्वसमर्थतां व्रजति कालवशाद् बलवानपि । 
तपसि मन्दगभस्तिरभीशुमान्नहि महाहिमहानिकरोऽभवत्॥६२॥ 
एवमहं मन्ये कालवशादरिषु वृद्धेषु सत्सु शक्तः कालवशादेवाशक्तत्वं या ति । एतदेव प्राकरणिकेनार्थेन द्रढयति-यस्मात् तपसि माघमासे रविरप टुरश्मित्वात् महाहिमहानिकरो हिमानीक्षयकृत् नैवाभूत् । अभीपबोंऽशवः॥६२॥ अभिषिषेणयिषु भुवनानि यः स्मरमिवाख्यत रोधरजश्चयः । क्षुभितसैन्यपरागविपाण्डुरद्युतिरयं तिरयन्नुदभूद्दिशः ॥ ६३ ॥ __ अयं रोध्राख्यकुसुमरेणुनिकरः कुकुभस्तिरयन् पिदधत् उदभूदुद्गतः । अ यमित्यनेन यो धर्मो विवक्षितस्तमाह-कीदृशोऽसौ रो-रजश्चयः, जगन्त्यभिषि षेणयिषु सेनयाभियातुमिच्छन्तं काममाख्यतेव अकथयदिव, कामोऽयं सन्नद्ध आगत एवोपरीति जनस्यावेदय दिवेत्यर्थः । यतश्चलितचतुरङ्गबलधूलिधवला तिः । यः किलाभिषेणयति तस्याग्रतः सेनारजो दृश्यते । सेनया अभिसंनद्धमि च्छुरभिषिषणयिषुः “सत्यापपाशे' ति णिच् “उपसर्गात्सुनोती” ति षत्वं, त तः सनादिकम् । आख्यतेति “चक्षिङः ख्याञ् । अस्यतिवक्तिख्यातिभ्योऽङ्” । तिरः करोतीति तिरयति । णिच् टिलोपः ॥ ६३ ॥ शिशिरमासमपास्य गुणोऽस्य नः क इव शीतहरस्य कुचोष्मणः । इति धियास्तरुषः परिरोभिरे घनमतोऽनमतोऽनुमतान् प्रियाः ६४ ___प्रियाः भामिन्योऽनुमतान् प्रेयसोऽनमतोऽप्रह्वानपि घनं गाढमतोऽस्माद्धेतोः परिरेभिरे आश्लिक्षन् , यत इतीत्थं धियास्तरुषस्त्यक्तमानाः । कथमित्याह अस्य अस्मत्स्तनौष्ण्यस्य शीतहरस्य शिशिरमासं माघाख्यं मासमपास्य त्य क्त्वा क इवान्यो गुणः । शीतनिरसनं हि औष्ण्यस्य फलम् । यदि च वय मद्यापि क्रुध्यामस्तत् निरर्थकोऽयमस्मत्कुचोष्मा न कस्यचिदपि शीतहरत्वादि ति धिया विचारपूर्वकं मानमपहाय, कृतागसोऽपि ते ताभिरालिङ्गिता इति वाक्यार्थः । शिशिरस्य शीतस्य मासः शिशिरमास इति षष्ठीतत्पुरुषः । शिशिरः शीतलो वा मास इति कर्मधारयः । शिशिर ऋतौ वा मास इति सप्तमीसमा सः । इतिशब्दो रोषपरित्यागप्रकारनिर्देशे । अत इति हेतौ । अपास्यति ल्य 
- 
दस०] 
संदेहविषौषधिव्याख्योपेतम् । बन्तप्रतिरूपको निपातः ॥ ६४ ॥ अधिलवङ्गममी रजसाधिकं मलिनिताः सुमनोदलतालिनः । स्फुटमिति प्रसवेन पुरोऽहसत्सपदि कुन्दलता दलतालिनः ॥६॥ 
इह कुन्दलता शिशिरे फुल्लति भ्रमराश्च पुष्पात्पुष्पान्तरं यान्तीति भावः । तत्र कविरयमूहते-कुन्दवल्ली दलता विकसता प्रसवेन पुष्पेण स्फुटं निश्चितमि त्यतः कारणात् पुरोऽग्रेऽलिनो भृङ्गान् अहसदुपजहास । तदेव कारणमाह 
अमी अलयोऽधिलवङ्गं लवङ्गे लवङ्गलतायां याः सुमनसः पुष्पाणि तासां दलेषु किसलयेषु तालिनः कृतस्थितयः सन्तः सपदि स्थानान्तरमेव रजसा रेणुना धिकं नितरां मलिनिताः कृष्णिमानमापादिताः । अयमर्थः-अलेझै नायिके कुन्द लता लवङ्गलता च पूर्वा सितापरा कृष्णा । आदौ च कुन्दलतामसावुपभुज्य पश्चात् लवङ्गलतां यातस्तत्क्षणादेव तद्रजसा कृष्णतरः समपद्यत , अतश्च ज्ञा यते-हासस्थानीयेन फुल्लप्रसवेन तमसौ हसत्येतत्संपर्कवशात् परमनेन मालिन्य माप्तमिति । यः किल नायको हीनां नारीमासेव्य मालिन्यं पङ्कमाप्नोति तमवश्यं नायिकोपहसति । लवङ्गेऽधिलवङ्गं, विभक्त्यर्थेऽव्ययम् । अलिन इति शसन्तः । इति शिशिरवर्णनम् ॥ ६५ ॥ ____भूयोऽपि लाघवेन ऋतुवर्णनं नानावृत्तैः संदष्टयमकालंकारेणाह अतिसुरभिरभाजि पुष्पश्रिया मतनुतरतयेव सन्तानकः । तरुणपरभृतः वनं रागिणामतनुत रतये वसन्तानकः ॥ ६६ । 
अतिसुरभिः सुगन्धितरः सन्तानकाख्यो वृक्षो नायकस्थानीयः पुष्पश्रिया कुसुमसमृद्ध्या नायिकयाभाजि सेवितः । वसन्ते हि स पुष्प्यति । उत्प्रेक्ष्यते मतनुतरतयेव मतमभीष्टं नुतमुत्कृष्टं रतं निधुवनं यस्यास्तयेव । यस्याः किल रिरंसा जायते सा सुरतिं नायकं सेवते । केचित्तु पुष्पटियां सम्बन्धिनी या अतनुतरता भूयस्ता तयेवाभाजीति व्याचक्षते । किंच तरुणपरभृतो मत्तको किलो रागिणां रतये कामिनां क्रीडार्थ स्वनमतनुत रवं चकार । कीदृशः वस न्तस्यानकः पटहः । कोकिलान् किल दृष्ट्वा वसन्तः प्राप्त इति ज्ञायते, अत एव रागिणां रतिः । अभाजीति कर्मणि लकारः । अतनुतेति कर्तरि । मता न्तरेऽतिशयेन तनुस्तनुतरस्तद्भावस्तनुतरता, ततो नसमासः । “त्रिमणिस 
१ यु' ग. पाठः । २ 'व च' ख. पाठः । ३ 'भिं' ख. पाठः । 
शिशुपालवधम् । 
[६स० मजपीति सिद्विर्लगौ" (?) (सुरशरविरतिननौ रौ प्रभा) ॥ ६६ ॥ नोज्झितुं युवतिमाननिरासे दक्षमिष्टमधुवासरसारम् । चूतमालिरलिनामतिरागादक्षमिष्ट मधुवासरसारम् ॥ ६७ ॥ ___ अलिनामालि ङ्गपङ्क्तिश्चूतवृक्षमुज्झितुं नाक्षमिष्ट त्यक्तुं नाशकत् । कुतो ऽतिरागात् प्रीत्यतिशयात् । सर्ववृक्षेभ्यो हि मधुपाश्चूते प्रीयन्ते । उक्तं च “महीभृतः पुत्रवतोऽपि दृष्टिस्तस्मिन्नपत्ये न जगाम तृप्तिम् । अनन्तपुष्पस्य म धोहि चूते द्विरेफमाला सविशेषसङ्गा” इति ॥ कीदृशं चूतं युवतिमाननिरासे मानिनीमत्सरत्याजनेऽरं क्षिप्रं दक्षं चतुरम् , नहि प्रफुल्तचूतदर्शनेन मानः स्थि रो भवति । तथा मधुवासरेषु वसन्तदिनेषु सारमुत्कृष्टम् । आलिः कीदृशी, इ टमभीष्टं यन्मधु मकरन्दः तत्र वासोऽवस्थितिस्तत्र रसो व्यसनं यस्याः सा इ. टमधुवासरसा, अत एव च त्यक्तुं न सेहे । अक्षमिष्टेति लुङ् । “स्वागता रनभगैर्गुरुकान्ता" ॥ ६७ ॥ जगद्वशीकर्तुमिमाः स्मरस्य प्रभावनीके तनवै जयन्तीः । इत्यस्य तेने कदलीमधुश्रीः प्रभावनी केतनवैजयन्तीः ॥ ६८ ॥ 
मधुश्रीर्वसन्तलक्ष्मीः कदलीस्तेने रम्भा अवर्धयत् वितस्तार । अत्रोत्प्रे क्ष्यते-इत्येवं धिया पूर्व विचार्यैव तेने । किमित्याह-अस्य स्मरस्य सत्के अ नीके सैन्ये इमाः कदलीरहं केतनवैजयन्तीः चिह्नपताकाः तनवै करवाणि, भव ति मे प्रार्थना कथं नामाहमेव तनुयामित्यर्थः । अतो जगद्वशीकर्तुं विधेयतां नेतुं प्रभो समर्थेऽनीके । यश्चान्यान् वशीकर्तुं शक्नोति तस्यावश्यमेव चिह्नप ताका दीयन्ते । कीदृशीः वैजयन्तीः, जयत्यभिभवति परानिति जयन्ती त्रीः । वैजयन्त्या ह्यवश्यं पराभिभवः क्रियते । कीदृशी मधुश्रीः प्रभावनी “भू प्राप्तौ" स्वार्थे णिच् । प्रभावयतीति प्रभावनी प्रभविष्णुः, कर्तरि ल्युट । यः किल प्र भवति तस्य चिह्नदाने शक्तिर्भवति । तनवै इति तनोतेर्लोट् , टेरैत्वं "एत ऐ, श्राडुत्तमस्य पिच्च" गुणः । जयन्तीति जयन्त्यः । “तृभूवही” त्यौणादिको झिच् षिच्च “लटः शता वा” । तेने इति लिद , एत्वाभ्यासलोपौ । कदलीरिति श 
सन्तः । उपजातिवृत्तम् ॥ ६८ ॥ 
१ 'नु' ख. पाठः । २ 'मेवान्याभि' ग. पाठः । 
६ स०] 
संदेहविषौषधिव्याख्योपेतम् । स्मररागमयी वपुस्तमिस्रा परितस्तार रवेरसत्यवश्यम् । प्रियमाप दिवापि कोकिले स्त्री परितस्ताररवे रसत्यवश्यम् ॥६६॥ 
अवश्यं निश्चितं स्मररागमयी कामव्यसनरूपा तमिना निशा ध्वान्तापहं' रवेः सूर्यस्य वपुर्बिम्बं परितस्तार समन्तात् पिदधे, असती अविद्यमाना । नहि स्मररागमयेन तमसा रवेर्वपुः कदाचित् पिहितम् । अशोभना वा । कु तोऽयं भवतो निश्चय इत्याह-यत् ताररवे पटुस्वने कोकिले परपुष्टे परितः स मन्ताद्रसति कूजति सति रागान्धा कामिनी दिवापि प्रियमवश्यमविधेयमाप अभिससार । यदि च तमिस्नया रवेर्वपुर्न पिहितं स्यात् तत्कथं दिनेऽपि रा त्रिभ्रान्त्या तमसावभिसरेत् , तस्मादतोऽनुमिमीमहे-नूनं स्मररागमयी तमित्रा रवेर्वपुः परितस्तारेति । स्मरे रागो व्यसनं तत भागता स्मररागमयी । तमि नेति तमो बहुलमस्त्यस्यामिति । “ज्योत्स्नातमिने" ति निपातितम् । परित स्तारेति स्तृशो लिट् । अवश्यमिति निश्चयार्थो निपातः । अपरस्तु वशं गतो वश्यः , न वश्योऽवश्यः । औपच्छन्दसिकं वृत्तम् ॥ ६६ ॥ (वसन्तः) वपुरम्बुविहारहिमं शुचिना रुचिरं कमनीयतरा गमिता । रमणेन रमण्यचिरांशुलतारुचिरङ्कमनीयत रागमिता ॥७०॥ 
कान्तेन कान्ताङ्कमनीयत उत्सङ्गं प्राप्यत , यतः कमनीयतरातिहृद्या । कुत इत्याह-शुचिना आषाढेन यतो वपुः रुचिरं गमिता रुचिरत्वं प्रापिता । एतद पि कथमित्यह-यतोऽम्बुविहारहिमं जलकेलिशीतलम् । कीदृशी रमणी, अचि रांशुलतायास्तडिद्वल्ल्य इव रुचिः कान्तिर्यस्यास्तथा रागमिता प्रीतिं प्राप्ता, प्रियं प्रति साभिलाषेत्यर्थः । अनीयतेति कर्मणि लकारः । “अथ तोटकमाधि 
सकारचितम् ॥ ७० ॥ (ग्रीष्मः) मुदमब्दभुवामपां मयूराः सहसायन्त नदी पपाट लाभे । 
अलिनाऽरमतालिनी सिलिन्धे सह सायतन्नदीपपाटलाभे ॥७१॥ 
अब्दभुवामपां मेध्यानां सहसाप्रतर्कितमेव लाभेऽधिगमे सति मयूरा मुद् मायन्त हर्ष जग्मुः, तथा तासामेवापां लाभे नदी सरित् पपाट रयादवहत् । किंच भृङ्गेण सह भ्रमरी सिलिन्ध्रपुष्पेऽरमत चिक्रीड । कीदृशे सिलिन्ध्र , सायन्तनः प्रादोषिको यो दीपः प्रद्योतकस्तस्येव पाटला लोहिनी आभा का. 
१ 'ध्वान्तं मोहं' ग. पाठः । २ 'ता' ग. पाठः । 
२८ 
शिशुपालवधम् । 
[६ स० न्तिर्यस्य तस्मिन् सायन्तनदीपपाटलाभे । अब्दात् जलदात् भूर्जन्म यासां ता अब्दभुवः । आयन्तेति अयतेर्लुङ् “झोऽन्तः” । औपच्छन्दसिकम् ॥ ७१ ॥ 
कुटजानि वीक्ष्य शिखिभिः शिखरीन्द्र 
समयावनौ घनमदभ्रमराणि । गगनं च गीतनिनदस्य गिरोच्चैः 
समया वनौघनमदभ्रमराणि ॥ ७२ ॥ शिखिभिर्मयूरैगिरा वाचा उच्चैस्तारमराणि केकायितम् । किं कृत्वा शि खरीन्द्रं समया रेवतकाद्रीशस्य समीपे या अवनिरुर्वी तत्र कुटजकुसुमानि वी क्ष्य, प्रावृष प्रस्तुतामालोच्येत्यर्थः । प्रावृषेण्यानि हि कुटजानि । कीशि घ नमदाः प्रवृद्धदर्पा भ्रमरा भृङ्गा येषु । तथा गगनमपि वीक्ष्याराणि । कीदृशं ख वनौघेन तोयपूगेन नमन्ति लम्बमानानि अभ्राणि मेघा यत्र तत् वनौघनमदभ्र म् । कीदृशा गिरा गीतनिनदस्य गेयध्वनेः समया तुल्यया मधुरयेत्यर्थः । वि शेषणयोगार्थ गीग्रहणम् । प्रथमः समयाशब्दो निपातः समीपवाची, अपरस्तृ. तीयान्तः । गीतनिनदस्येति “तुल्याथै ” रिति पक्ष षष्ठी । अराणीति भावे । "द्विगुणीगुणोगणगुरू सुमङ्गली" (?)(सजसा भवेदिह सगौ कुटजाक्षम्) ॥७२॥ (वर्षाः) अभीष्टमासाद्य चिराय काले समुद् धृताशं कमनी चकाशे । योषिन्मनोजन्मसुखोदयेषु समुद्धृताशङ्कमनीचकाशे ॥ ७३ ॥ _काचिद्योषित् चिरेण प्रियमासाद्य चकाशे रेजे, यतः समुत् कान्तयोगा त्सहर्षा । कदासाद्येत्याह-अनीचा वृद्धिं गताः काशा गुल्मविशेषा यत्र तस्मि न् अनीचकाशे काले शरदीत्यर्थः । कीदृशमभीष्टं समुद्धृता निवर्तिताशङ्का भू योवियोगभयं येन तं समुद्धृताशङ्कम् । कुत इत्याह-मनोजन्मा कामस्तत्कृतानि यानि सुखानि तेषां य उदया आविर्भावास्तत्र धृता ऊढा अाशा आसङ्गो येन तं धृताशम् । यतोऽसावुत्पन्नसुरताभिलाषः, अत उन्मूलिताशङ्क इत्यर्थः । के चित्तु हृतमशं दुःखं येनेति व्याचक्षते । कीदृग्योषित् कामयतीति कमनी कमि त्री कामिनी । ल्युट् “अायादय आर्धधातुके वा" । उपजातिवृत्तम् ॥ ७३ ॥ 
१ 'सं' ख. ग. पाठः । 
६स०] 
संदेहविषौषधिव्याख्योपेतम् । 
२६ स्तनयोः समयेन याङ्गनानामभिनद्धारसमा न सा रसेन । परिरम्भरुचिं ततिर्जलानामभिनद्धा रसमानसारसेन ॥ ७४ ॥ 
रसमानाः कूजन्तः सारसा लक्ष्मणा यत्र तेन रसमानसारसेन समयेन कालेन शरदाख्येनाङ्गनानां कुचयोर्या जलानां ततिस्तोयकणमाला अभिनद्धा र. चिता सा रसेन रागेण या परिरम्भरुचिराश्लेषाभिलाषस्तं नाभिनत् न न्यवर्त यत् , यतो हारसमा मुक्ताकलापस्थानीया । अरुचिस्तु-खेदवशात् प्राप्ता । रस मान इति “ताच्छील्ये चानश्” । अभिनदिति भिदेर्लङ् । औपच्छन्दसिकं वृ त्तम् ॥ ७४ ॥ 
जातप्रीतिर्या मधुरेणानुवनान्तं 
कामे कान्ते सारसिकाकाकुरुतेन । तत्सम्पर्क प्राप्य पुरा मोहनलीलां 
___ कामेकान्ते सा रसिका का कुरुते न ॥ ७५ ॥ .. सा का स्त्री कां न मोहनलीला सुरतविलासं कान्ते प्रेयसि रसिका स रागा सती एकान्ते रहसि पुरा न कुरुते न चक्रे, सर्वा सर्वामेव व्यधादि त्यर्थः । सेत्युक्तं कासावित्याह-अनुवनान्तं उपवने' यत् सारसिकाया हंस्याः काकुरुतं ध्वनिविशेषस्तेन मधुरेण या कामे सुरते जातप्रीतिरुत्पन्नाभिलाषा । किं कृत्वा कुरुते, तेन कान्तेन सम्पर्क संयोगं प्राप्य, औत्सुक्यकारिसारसि. कारुतमाकर्ण्य सर्वत्रैव मानिनी कान्तवशगाभूदिति वाक्यार्थः । काकुश्च तद्रुतं काकुरुतं, काकुरुच्चारविशेषः । पुरा कुरुते इति "पुरि लुङ् चास्मे” इति ल ट् । रसो रागो विद्यते यस्या इति रसिका "अत इजिठनौ” “रसादिभ्यश्च" इत्यत्र तु गुणानां रसादीनां ग्रहणम् । “म्तौ यसौ गान्तं वेदयतिमत्तमयूरम्" ॥ ७५ ॥ (शरत्) 
रामाजनेन रहसि प्रसभं गृहीत 
केश रते स्मरसहासवतोषितेन । प्रेम्णा मनःसु रजनीष्वपि हैमनीषु 
के शेरते स्म रसहासवतोषितेन ॥ ७६ ॥ 
१ 'चने वने' ख. पाठः ।