१५ स०] 
संदेहविषौषधिव्याख्योपेतम् । 
१५६ केन सवेगं बलेन वदनपवनाभिपूरितो मुखश्वासभरितः, अत एव शैलकटक तटेषु भिन्नो द्विधाभूतः प्रतिफलितो रवो यस्य । शङ्खवादनं शिल्पमस्येति शा टिकः “शिल्प" मिति ठक् । संनहनं प्रयोजनमस्येति सानहनिकः “प्रयोजन". मिति ठक् ॥ ७८ ॥ जगदन्तकालसमवेतविषदविषमेरितारवम् । धीरनिजरवविलीनगुरुप्रतिशब्दमस्य रणतूर्यमावधि ॥७६ ।। 
अथास्य रणतूर्य संग्रामवादित्रमावध्याहतमिति कर्मणि लकारः । कीदृशं जगतोऽन्तकाले समवेता मिलिता ये विषदा जलदास्तैरिव विषमो भीषण ई रितो मुक्त भारवो ध्वनिर्येन , तथा धीरः कालान्तरस्थायी निज आत्मीयो र वस्तत्र विलीनो विशेषेण लीनो लयं गतो गुरुः प्रतिशब्दो यत्र तत् तथोक्तम् । गुरुत्वाद् दिवसंभवनात्मन्येव यस्य प्रतिरवो लीन इत्यर्थः । विषं तोयम् ॥७६॥ सहसा च संभ्रमविलोलसकलजनतासमाकुलम् । स्थानमगमदथ तत्परितश्चलितोडुमण्डलन भस्तलोपमाम् ॥८॥ 
यत्रासौ स्थितस्तत्स्थानं परितश्चलितमुडुमण्डलं ताराचक्रं यस्य तेन नभ स्तलेनोपमां सादृश्यं ययौ , यतः सहसा निःशङ्कं संभ्रमेण क्षोभेण विलोलया चलया सकलया जनतया समाकुलं संकटम् ॥ ८० ॥ दधतो भयानकतरत्वमुपगतवतः समानताम् ।। धूमपटलपिहितस्य गिरेः समवर्मयन् सपदि मेदिनीभृतः ॥१॥ 
अथ मेदिनीभृतः सपदि शङ्खश्रवणानन्तरं समवर्मयन् संनेहः, धूमपुञ्ज स्थगितस्यात एव भीषणत्वं प्राप्तस्य गिरेः सादृश्यं दधतो वहन्तः । वर्मणां कार्याद् धूम उपमानम् । वर्मणा संनह्यन्ति संवर्मयन्ति “सत्यापपाशे"ति णि 
च, टिलोपः ॥ ८१ ॥ परिमोहिणा परिजनेन कथमपि चिरादुपाहृतम् । वर्म करतलयुगेन बृहत् तनुचूर्णपेषमपिषद्रुषा परः ॥८२॥ 
अन्यः कश्चिद्भटो बृहदपि वर्म कवचं रोषवशात् पाणिद्वयेन तनुचूर्णपे षमपिषत् पिपेष सूक्ष्म चूर्णरूपं चकारेत्यर्थः । यतः परिमोहिणा व्याकुलेन प रिजनेन जयनपतिना कथमपि चिरादानीतम् । मोहश्चिरानयने हेतुः, । तद्रो 
१६० 
शिशुपालवधम् । 
[१५ स० षेण पिपेष । कथमपि क्लेशेनेति दुर्वहत्वेन महत्त्वोक्तिः । तनु च तच्चूर्णमिति कर्मधारयः । तनुचूर्णमिव तनुचूर्णपेषं “उपमाने कर्मणि चे"ति णमुल् । “शु कचूर्णरूक्षेषु पिष” इति , अत्र तु तदन्तविधि?र्लभः, नचाप्यर्थसङ्गतिः । अपि पदिति लुङ् ॥ ८२ ॥ रणसंमदोदयविकासिबलकलकलाकुलीकृते । 
शारिमतरदधिरोपयितुं द्विरदे मदश्च्युति जनः कथञ्चन ॥८३॥ ___शारिं हस्तिपर्याणमधिरोपयितुं कथञ्चन कृच्छ्रात् जनो हस्तिन्यतरत् शशा क आरुरोह वा, यतो रणसंमदोदयेन समरहर्षाविर्भावेन विकासी प्रसारी यो बलकलकलः सैन्यतुमुलरवस्तेनाकुलीकृते क्षुभितेऽत एव मदश्च्युति दानस्रा विणि ॥ ८३ ॥ 
परितश्च धौतमुखरुक्मविलसदाहिमांशुमण्डलाः । तेनुरतनुवपुषः पृथिवीं स्फुटलक्ष्यतेजस इवात्मजाः श्रियः ॥ ८४ ॥ 
- श्रिय अात्मजा लक्ष्मीसुता अश्वाः परितः पृथिवीं तेनुर्व्यापुः । श्रियः किलाश्वा जाताः, सामभ्य इव गजा इत्यागमः । कीदृशाः धौतं वर्णितं य न्मुखरुक्मं मुखत्राणकनकं तत्र विलसत् स्फुरद्रविविम्बं येषाम् । अतश्चोत्प्रेक्ष्य ते-स्फुटं लक्ष्यं तेजः स्फुरितं येषां स्फुटलक्ष्यतेजस इवोल्लासमभजन्नित्यर्थः । अतनुवपुषो महाकायाः ॥ ८४ ॥ प्रधिमण्डलोद्धतपरागघनवलयमध्यवर्तिनः । पेतुरशनय इवाशनकैर्गुरुनिस्वनव्यथितजन्तवो रथाः ॥ ८५ ॥ 
रथाः स्यन्दना जवेन पेतुर्निर्ययुः । कीदृशाः प्रधिमण्डलेन नेमिवलयेनोद्ध तः क्षुभितो यः परागो रेणुस्तस्य यद्घनं संहतं वलयं पटलं स एव वा घन वलयोऽभ्रवृन्दं तस्य मध्यवर्तिनः , तथा बृहच्चीत्कारपीडितसत्त्वाः, अत एवा शनय इवेत्युपमा, तेऽपि घनवलयमध्यस्था भवन्ति गुरुगर्जितव्यथितजन्तवश्च । यदि वा अशनय इव पेतुरनिमित्तसूचकास्तदाशनयोऽपि पेतुरित्यौपम्यसहोक्ति रलंकारः ॥ ८५ ॥ दधतः शशाङ्कितशशाङ्करुचि लसदुरश्छदं वपुः । चक्रुरथ सह पुरन्ध्रिजनैरयथार्थसिद्धिसरकं महीभृतः ॥ ८६ ॥ 
१५ स०] 
संदेहविषौषधिव्याख्योपेतम् । - अथ पुरन्ध्रिजनैरङ्गनाभिः सह क्षितीशा अयथार्थ सिद्धिसरकं चक्रुः । मङ्गलार्थ पानं सिद्धिसरकं, तच्चायथार्थमर्थापेतममङ्गलं , नाम्ना परं सिद्धिसरकं तत्त्वतस्तु सिद्धिसूचकमित्यर्थः । अन्ये त्वाहुः-अयथार्था सिद्धिर्युत्पत्तिर्यस्ये त्ययथार्थसिद्धि, किल सरन्ति सिद्ध्यन्ति अस्मिन्कार्याणीति निर्वचनं सरकम् । कीदृशास्ते वपुर्बिभ्रतः । कीदृशं लसदुल्लसदुरश्छदं श्लिष्यत्कवचम्, अत एव शशेनाङ्कितस्य शशिन इव रुचिर्यस्य । उरश्छदस्य शश उपमानम् । छाद्यतेऽनेने ति छदः, “संज्ञायां घः । 'छादेर्धे” इति ह्रखः । उरसश्छद इति कर्मष ष्ठीसमासः ॥ ८६ ॥ 
तदेवायथार्थत्वमाह दयिताय सासवमुदस्तमपतदवसादिनः करात् । कांस्यमुपहितसरोजपतद्भमरौघभारगुरु राजयोषितः ॥ ८७॥ 
कस्याश्चित् नृपपत्न्याः कांस्यं चषकं करादपतत् , यतोऽवसादिनोऽवसन्ना दलसात्, । कीदृक् कांस्यं प्रियाय सासवं समधु उदस्तमर्पणायोत्क्षिप्तं , तथोपहि तं निक्षिप्तं यत्सरोजमुत्पलं तत्र पतता गच्छता भ्रमरौघभारेण गुरु दुर्वहम् । उत्प्रेक्षा चैषा विनापीवप्रयोगं प्रयुज्यते । भ्रमरौघभारगौरवादिव पपातेत्यर्थः । दयितायेति “क्रियार्थोपपदस्थे” ति चतुर्थी । दयितं पाययितुमुत्क्षिप्तमित्यर्थः । कांस्यं पानपात्रम् ॥ ८७ ॥ भृशमङ्गसादमरुणत्वमविषददृशः कपोलयोः । वाक्यमसकलमपास्य मदं विदधुस्तदीयगुणमात्मना शुचः ।। ८८॥ 
कस्याश्चिदविशददृशोऽलसाक्ष्याः शुचः शोका मदं क्षीवत्वमपास्य तदीयं गुणं मदगुणं स्वयमेव चक्रुः । कं तं गुणमित्याह-भृशमङ्गसादं शरीरालस्यं ग एडयोश्च लौहित्यं वचश्चासकलं न सर्व दृशोरविशदत्वमविकासम् । एतानि हि मदेनापि भवन्ति शोकेनापि । दुःखितश्च न माद्यतीति मदमपास्य तद्धर्म शुच एव व्यधुः ॥ ८८ ॥ सुदृशः समीकगमनाय युवभिरथ संबभाषिरे । शोकपिहितगलरुद्धगिरस्तरसागतासुजलकेवलोत्तराः ॥८६॥ 
अथानन रं तरुणैर्युवतयः समीकगमनाय संग्रामावतरणाय संबभाषिरे आ 
१६२ 
शिशुपालवधम् । 
[१५ स० पृष्टाः । एते वयं यामो ज्योगस्तु भवतीभ्यः इति । कीदृश्यः तरसा बलादाग तं यदस्रुजलं तदेव केवलमुत्तरं यासाम् , यतः शोकपिहिते दुःखसंवृते गले रुद्धाः पिहिता वाचो यासाम् । ज्योक्कृताः सत्यो रुरुदुरित्यर्थः ॥ ८६ ॥ विपुलाचलस्थलघनेन जिगमिषुभिरङ्गनाः प्रियः । 
पीनकुचतटनिपीडदलद्वरवारबाणमुरसालिलिगिरे ॥१०॥ 
वल्लभैर्यियासुभिः कान्ताः तरसालिलिङ्गिरे अाश्लिष्टाः । कथं पीनौ यौ कुचतटौ तयोस्ताभ्यां वा यो निपीडस्तेन दलत् त्रुट्यद्वरं नूतनं वारबाणं कञ्चु कं संनाहो वा यत्र । कीदृशोरसा विपुलाचलस्थलघनेन विस्तीर्णनगतटनिविडेन ॥ १० ॥ न मुमोच लोचनजलानि दयितजयमङ्गलैषिणी । यातमवनिमवसन्नभुजान्न गलद्विवेद वलयं विलासिनी ॥ ११ ॥ 
काचिल्ललना अागतमपि नयनवारि न तत्यजे, यतः कान्तस्य जये मङ्ग लमिच्छन्ती । सा च मुग्धा अवसन्नात् स्रस्ताद्भुजात् कटकं गलद् भ्रश्यत् भूमौ पतितं नाज्ञासीत् । मङ्गलभङ्गभीरुत्वात् किलासौ न रोदिति । वलयपातश्च महदशकुनम् । वलयशब्दोऽर्धर्चादिः । अवसन्न भुजेति पाठे विलासिनीविशेष णम् । अपादानाविवक्षा च ॥ ६१ ॥ प्रविवत्सतः प्रियतमस्य निगडमिव चक्षुरक्षिपत् । नीलनलिनदलदामरुचि प्रतिपादयुग्ममचिरोढसुन्दरी ॥ १२ ॥ 
___ काचित् सुन्दरी प्रविवत्सतो जिगमिषोः कान्तस्य प्रतिपादयुगं चरणयु गलाभिमुखं चक्षुईष्टिमक्षिपत् पातयामास । प्रौढा हि मङ्गलत्वरावती भवति । कीदृक् चक्षुः असितोत्पलकिसलयस्रक्कान्ति , अतश्च निगडमिव गमननिषेधार्थ बन्धनदामेव । प्रवस्तुमिच्छति प्रविवत्सति । सुन्दरी वधूः ॥ १२ ॥ ब्रजतः क तात वजसीति परिचयगतार्थमस्फुटम् । धैर्यमभिनदुदितं शिशुना जननीनिभर्त्सनविवृद्धमन्युना ॥१३॥ 
कस्यचिद्भटस्य व्रजतो गच्छत इतीत्थं शिशुनोदितमुक्तं कर्तृ धैर्यमभिनत् सत्त्वं नुनोद । किमुक्तमित्याह हे तात व वजसि यासीति । कीदृगुदितमस्फुटं 
१'रु' ग. पाठः । 
१५ स०] 
संदेहविषौषधिव्याख्योपेतम् । 
१६३ श्लिष्टवर्ण , यत्र हि व्रजसीति वक्तव्यं तत्र वजसीति वचनं रेफहीनत्वादस्फुट म् । अत्र वैदग्ध्यात् कविना वजिरत्र स्फुटास्फुटरूपो धातुः प्रयुक्तः । वजिरपि धातुषु विद्यते 'वज ब्रजगतौ' इति । तर्हि नास्फुटमिति चेत्, न वजेः प्र योगदर्शनात् । नहि सर्वे धातवो यमकाद्यनुरोधं विना सर्वत्र प्रयोगार्हाः । यद्यस्फुटं तत् कथं गृहीतार्थमित्याह-परिचयेन संस्तववशेन गतार्थ ज्ञाताभि धेयम् । तादृशी हि संज्ञा तैस्तस्य गृहीता । कीदृशेन बालेन जननीनिभर्स नेन मातृरोषेण विवृद्धो मन्युः क्रोधो यस्य , स हि प्रश्नपूर्वकं पश्चाच्छब्दयन् अमङ्गलभीतत्वान्मात्रा तर्जितः ॥ ६३ ॥ शठ नाकलोकललनाभिरविरतरसं रिरंससे । तेन वहसि मुदमित्यवदद्रणरागिणं रमणमीय॑यापरा ॥ १४ ॥ 
अन्या मानिनी रणरसिकं वल्लभं मत्सरेणेत्थमवोचत् । हे ! शठ धूर्त दि व्यस्त्रीभिरविरतरसं यतो रिरंससे दिदेविषसि तेन हेतुना मुदं वहसि प्रहृष्य सि । अविरतोऽतिगाढो रसो रागो यत्र रमणे । रागीति घिनुण् ॥ १४ ॥ ध्रियमाणमप्यगलदसु चलति दयिते नतभ्रवः । 
स्नेहमकृतकरसं दधतामिदमेव युक्तमतिमुग्धचेतसाम् ॥ १५ ॥ 
___ कस्याश्चित् कुटिलभ्रवः कान्ते व्रजति सति रुध्यमानमप्यस्नु अगलत् प. पात । ननु प्रस्थानेऽनुजलममङ्गलं तत्कथमसावरुददित्याह-अतिमुग्धचेतसा मृजुहृदयानामकृतकरसमकृत्रिमादरं स्नेहं प्रेम दधतामिदमेव युक्तमेतदेव सांप्रतं यद्रोदनम् । यः किल चोपचारवान् स कृत्रिमं व्यवहारं दर्शयति, परमार्थस्त्रि ग्धस्य तु प्रिये जने वार्यमाणमप्य पतत्येव, किमत्र क्रियते तद्वाच्यतास्थान 
म् । रसो रागः ॥ ६५ ॥ सह कन्जलेन विरराज नयनकमलाम्बुसंततिः । गण्डफलकमभितः सुतनोः पदवीव शोकमयकृष्णवर्त्मनः ॥६६॥ ___ अन्यस्यास्तन्व्या गण्डफलकमभितः कपोलयोः संमुखं साजनो नेत्रानज लपूरो बभौ । उत्प्रेक्ष्यते-दुःखाग्निमार्ग इव । कृष्णवमत्यन्वर्थ वह्वेर्नाम ॥६६॥ क्षणमात्ररोधि गलितेन कतिपयपदं नतभ्रवः । स्रस्तभुजयुगगलद्वलयस्वनितं प्रतिक्षिपदिवोपशुश्रुवे ॥१७॥ 
१६४ 
शिशुपालवधम् । 
[१५ स० ___केनचिद्भटेन पञ्चषाणि पदानि चलितेन प्रियायाः सस्ते भुजयुगे गलतां चलतां वा वलयानां झनत्कार उपशुश्रुवे आकर्णितः। कीदृशं स्वनितं क्षणमात्रं रोधयतीति क्षणमात्ररोधि । क्रियाविशेषणं वा, क्षणं विवृत्त्याश्रौषीदित्यर्थः । तथा प्रतिक्षिपदिव, इत्थं दुःखितायाः कान्ताया मूर्ख त्वं यासीति निवारणार्थ निर्भर्त्सयमानमिव । कतिपयानि पदानि यत्र तत्कतिपयपदं चलनम् ॥ १७ ॥ 
अनुवर्त्म वल्लभतमस्य विगलदमलायतांशुकम् ।। 
भूमिनभसि रभसेन यती विरराज काचन समं महोल्कया ॥१८॥ 
काचन कान्ता प्रियस्यानुवर्त्म पथः पश्चाद्भूमिनभास रभसेन संभ्रमेण य ती यान्ती विरराज बभौ । किमेकाकिन्येव यती नेत्याह-महोल्कया सममिति । अरिष्टसूचिका महोल्कापि तस्य पश्चान्नभसि वजन्ती रेजे इत्यर्थः, इति सहो क्तिः । कथं यतीत्याह-विगलत् संभ्रमवशाद् भ्रश्यदमलमुज्ज्वलमायतं दीर्घमंशु कमुत्तरीयं यत्रेत्येतदप्यमङ्गलसूचकम् । उल्कापक्षे तु विगलन्तः प्रसरन्तोऽमला दीर्घा अंशवस्तेजोलेखा यत्र याने । सप्तम्यन्तपाठे भूमिनभसि वा, भूमिरेव 
नभस्तस्मिन् यथा महोल्का पततीति वाक्यार्थः ॥ १८ ॥ समरोन्मुखे नृपगणेऽपि तदनुसरणोद्यतैकधीः । दीनपरिजनकृतास्रुजलो न भटीजनः स्थिरमना विचक्लवे ॥६६॥ ___संग्रामसंमुखेऽपि राजके भटीजनो न विचक्लवे वैक्लव्यं न ययौ , यतस्तस्य नृपगणस्यानुसरणेऽनुगमनेऽन्वारोहणे उद्यता व्यवसिता कृतनिश्चया एका अचा लनीया धीर्बुद्धिर्यस्य, अवश्यमेव मया मर्तव्यमिति यदा निश्चयो भवति तदा दुःखं प्रायेण न बाधते । अत एव दीनेन परिजनेन कृतानुजलो विहितरोदनः , स्थिरमना अविह्वलचेताः मरणकृतनिश्चयः । खचिरूचिपुषिकषादिवत् क्लविरपि क्रियावाचित्वाद्धातुरनुदात्तेद्वोद्धव्यः, तस्य च विक्लव इति रूपम् । अवश्यं चै तत् अन्यथा विक्लवशब्दो न सिध्येत् । ये तु ब्रुवते-क्लुधातुर्विद्यते इति तेषां गुणो न स्यात् । केचित्तु “क्रुदि क्लदि क्लवि वैकल्ये” इति पठन्ति । वि चक्लम इति त्वपपाठ एव , क्लमेः परस्मैपदित्वात् ॥ ६६ ॥ विदुषीव दर्शनममुष्य युवतिरतिदुर्लभं पुनः । यान्तमानिमिषमतृप्तमनाः पतिमीक्षते स्म भृशमा दृशः पथः ॥१०॥ 
१५ स०] 
संदेहविषौषधिव्याख्योपेतम् । 
१६५ __काचिदङ्गना अा दृशः पथो दृष्टिगोचरं यावदतृप्तत्वादनिमिषं भृशमत्यर्थं यान्तं पतिमद्राक्षीत् । अनिमिषभृशदर्शने तर्कमाह-अमुष्यास्य पत्युः पुनःपु नर्दर्शनमतिदुर्लभं विदुषीव जानानेव । “विदेः शतुर्वसुः" । सर्गेऽत्रोद्गता वृ त्तम् ॥ १०० ॥ संप्रत्युपेयाः कुशली पुनयुधः सस्नेहमाशीरिति भर्तुरीरिता ! सद्यः प्रसह्य द्वितयेन नेत्रयोः प्रत्याचचक्षे गलता भटस्त्रिया ॥१०१॥ ___कयाचिद्वीरपत्न्येतीत्थं सप्रेम पत्युराशीरीरितोक्ता सती नेत्रयुगेन गलता नु स्त्रवता प्रसह्य बलादिव सद्यः प्रत्याचचक्षे प्रत्याख्याता । रोदनं ह्यमङ्गल म् । कासावाशीरित्याह-संप्रत्यधुनैव युधः संग्रामात् कुशली स्वस्थः पुनरुपेया आगच्छेरिति । युध्यन्तेऽस्यामिति युत् समित्, विप् । उपेया इतीण अाशीलि ङ् । ताविन्द्रवंशा जरसंहितौ मता ॥ १०१ ॥ 
काचित् कीर्णा रजोभिर्दिवमनुविदधौ मन्दवक्त्रेन्दुलक्ष्मी ___ रश्रीकाः काश्चिदन्तर्दिश इव दधिरे दाहमुभ्रान्तसत्त्वाः । भ्रेमुर्वात्या इवान्याः प्रतिपदमपरा भूमिवत् कम्पमाप 
प्रस्थाने पार्थिवानामशुभमिति पुरोभावि नार्यः शशंसुः॥१०२॥ इति श्रीमाघभट्टविरचिते शिशुपालवधकाव्ये युद्धप्रस्थानं नाम पञ्चदशः सर्गः ॥ १५ ॥ 
पार्थिवानां वीराणां प्रस्थाने समरावतरणे पुरोभाव्यग्रवर्ति अशुभममङ्गलं नार्यः कान्ता इतीत्थं शशंसुराचख्युरसूचयन् । यद्वा भावि भविष्यदाशवं पुरः पूर्व शशंसुरभिदधुरिति योज्यम् । तथाहि-काचिद्रजोभिः कीर्णा रजस्वला अत एव मन्दवक्त्रेन्दुलक्ष्मीनष्टमुखशशिच्छाया सती दिवं द्यामनुविदधावनुचकार , तदानीं द्यौरपि नीहाराकान्ता निस्तेजोऽर्केन्दुश्चाभूदित्यर्थः । तथान्या निःश्रीका निर्लक्ष्मीका उद्भ्रान्तसत्त्वाश्चकितप्राणा दाहमुहुः शोकं बभ्रुः दिश इव, दिशो ऽपि तदानीमन्तर्दाहं वनदवमूहुरित्यर्थः । अत एवोद्भ्रान्तानीतस्ततो गतानि सत्त्वानि सिंहादीनि यासां ता उद्भ्रान्तसत्त्वाः, निःश्रीका वृक्षादीनां दग्धत्वा त् । तथान्या भ्रमुः किंकर्तव्यतामूढा इतस्ततो जग्मुः वात्या इव, चण्डवाता अपि बभ्रमरित्यर्थः । वातसमूहो वात्या “पाशादिभ्यो यः" । तथा अपरा प्र तिपदं क्रमे क्रमे कम्पमाना चस्खाल भूमिवत् , भूमिरपि तदा चकम्पे इत्यर्थः । 
१६६ 
शिशुपालवधम् । 
[१५ स० सर्व चैतदशकुनम् , इति प्रस्थाने पार्थिवानामशिवमिति पुरोभावि नार्यः शशंसुः । सहोक्तिरलङ्कारः । स्रग्धरा वृत्तम् । “म्रौ भनौ याश्च त्रयः स्युः सुरमुनितुरगैः स्रग्धरा स्याद्विरामै” रिति भद्रम् ॥ १०२ ॥ 
इति श्रीमहामहोपाध्यायवर्य-पानन्ददेवायनि-श्रीवल्लमदेवाचार्यविरचितायां माघकाव्य सारटीकायां सन्देहविषौषध्याख्यायां युद्धप्रस्थानं नाम पञ्चदशः सर्गः ॥ १५ ॥ 
अथ 
शिशुपालवधकाव्ये 
षोडशः सर्गः । 
<DOCaenOS दमघोषसुतेन कश्चन प्रतिशिष्टः प्रतिभानवानथ । उपगम्य हरिं सदस्यदः स्फुटभिन्नार्थमुदाहरद्वचः ॥१॥ 
अथानन्तरं दमघोषात्मजेन शिशुपालेन प्रतिशिष्ट अादिष्ट प्राज्ञप्तः प्रतिभा नवान् सप्रतिभः कश्चन कोऽपि दूतः सदसि गत्वा, अद एतद्वचो हरिमुदाह रदवोचत् । स्फुटः प्रकटो भिन्नो विभक्तः प्रियाप्रियरूपोऽर्थो यस्य तत् स्फुटभि नार्थम् , झगित्येव प्रतिभासात् स्फुटत्वम्, व्यर्थत्वात्तु भिन्नत्वम् । उदाहरते — त्यर्थत्वाद्वचो हरिमुदाहरदिति प्रयोगः । वैतालीयाख्यमर्धसमं वृत्तम् ॥ १ ॥ 
किमुदाजहारत्याह अभिधाय तदा तदाप्रियं शिशुपालोऽनुशयं परं गतः ।। भवतोऽभिमनाः समीहते सरुषः कर्तुमुपेत्य माननाम् ॥२॥ 
शिशुपलस्तदा पूर्वोक्तेन प्रकारेण तदप्रियं 'सर्वगुणविरहितस्य हरे' रि त्याद्युक्त्वा अधुनागत्य तव माननां संमानं कर्तुं वाञ्छति, यतः परमत्यर्थमनु शयं पश्चात्तापं गतः, तथा अभिमना उन्मनास्त्वां प्रत्युत्कचित्तः । कीदृशस्य तव सरुषः क्रुद्धस्य । सक्रोधं त्वामभिमुखीचिकीर्षुरिति प्रियम् । अप्रियं तु स चैद्यस्तथा तत् तव रूक्षमुक्त्वा परमनुशयं क्रोधं गतोऽभिमना निर्भयचि त्तः सन् आगत्य रुषो दोषस्य माननां पूजां चिकीर्षते । रोषस्य माननं सफ लीकरणं रिपुषु क्षेपः, तेन त्वां जिघांसतीत्यर्थः । केचित्तु माननां खण्डनामा हुः । तव सरुषोऽसौ खण्डनां नाशं वाञ्छतीत्यर्थः । अविद्यमाना भीर्यस्य तदभि , अभि मनो यस्येत्यभिमनाः ॥ २॥ विपुलेन निपीड्य निर्दयं मुदमायातु नितान्तमुन्मनाः । प्रचुराधिगताङ्गनितिं परितस्त्वां खलु विग्रहेण सः ॥ ३॥ 
१ 'णे' क. पाठः । 
१६८ 
शिशुपालवधम् । 
[१६ स० ____स चैद्यो विपुलेन बृहता विग्रहेण देहेन त्वां परितः सर्वतो निर्दयं गाढं निपीड्यालिङ्ग्य नितान्तमत्यर्थ मुदमायातु तुष्यतु, यत उन्मना उत्कण्ठितः । कीदृशं त्वां तदाश्लेषवशात् प्रचुरं बहु अधिगता प्राप्ताङ्गनिर्वृतिः शरीरसौख्यं येन तं प्रचुराधिगताङ्गनिर्वृत्तिमतिप्रियम् । अन्यत्तु-स त्वां विग्रहेण युद्धेन नि पीड्य व्यथयित्वा मुदमायातु । उन्मना मानी , यदि वा नितान्तानल्पा मुत् तुष्टिर्यस्य तन्नितान्तमुत् मनश्चेतो यस्य स नितान्तमुन्मनाः । त्वां तु प्रचुरा 
आधयो मनःपीडा यस्य स प्रचुराधिः, अत एव गता नष्टा अङ्गनिवृति र्वपुःस्वास्थ्यं यस्य स प्रचुराधिगताङ्गनिवृतिः । ततः कर्मधारयः । समरे त्वामसौ पिनष्टिवत्यर्थः ॥ ३ ॥ प्रणतः शिरसा करिष्यते सकलैरेत्य समं नराधिपः । तव शासनमाशु भूपतिः परवानद्य यतस्त्वयैव सः ॥ ४ ॥ को स चैद्यो राजा सर्वैर्नृपैः सहागत्य प्रहः सन् शासनमाज्ञामाश्वेवाद्य विधा स्यति , यतस्त्वयैवासौ परवान् त्वमेव तस्य प्रभुः, प्रभोश्चादेशोऽवश्यमेव क्रि यते इति प्रियम् । अपरं तु-स राजा राजकेन सहागत्य तव शासनं निग्रहं करिष्यति, यतस्त्वयैवासौ परवान् सशत्रुः, त्वमेवैकस्तस्य रिपुशेषः । कीदृग सौ शिरसा प्रणतः प्रकृतत्वात् नृपैरेव । शासनं निग्रहोऽपि ॥ ४ ॥ अधिवाह्निपतङ्गतेजसो नियतस्वान्तसमर्थकर्मणः । तव सर्वविधेयवर्तिनःप्रणतिं बिभ्रति के न भूभृतः ॥ ५॥ म तव के भूभृतः प्रणतिं न बिभ्रति , सर्व एव त्वयि नम्रा अतो वयमपि प्रणता इत्यर्थः । कीदृशस्य अधिकं वह्नः पतङ्गाच्च तेजो यस्य तस्याधिवह्निप तङ्गतेजसः । यद्वा अधिगतं वह्निपतङ्गयोस्तेजो येन , तथा नियतस्य स्थिरस्य स्वान्तस्य मनसः समर्थ सङ्गतं योग्यं कर्म व्यापारो यस्य तस्य नियतवान्तस मर्थकर्मणश्चित्तानुरूपक्रियस्येत्यर्थः । यदि वा नियतं स्वान्तं यस्य स नियत खान्तः संयतचित्तो जितेन्द्रियः, समर्थ कर्म यस्य स समर्थकर्मा । ततः क र्मधारयः । अत एव सर्वे विधेयवर्तिन अाज्ञाकारिणो यस्य , अतश्च प्रणति विभ्रति के न भूभृत इति प्रियम् । अन्यत्तु-तव केन हेतुना राजानः प्रणति विभ्रति नमन्ति , यतोऽधिवह्नि वह्नौ पतङ्गस्य शलभस्येव तेजो यस्य , विपक्षा ग्नि प्रति शलभसदृशस्येत्यर्थः । अत एवानियतं चपलं स्वस्यात्मनोऽन्तसमर्थ 
१६ स०] 
संदेहविषौषधिव्याख्योपेतम् । 
१६६ विनाशक्षम कर्म यस्य , शलभो हि चापलाद्वह्नौ निपत्य म्रियते । तथा सर्वेषां विधेयवर्तिनो वचनकारिणो वश्यस्य , अतः केन गुणेन तव भूभृतः प्रणमन्ति 
जनतां भयशून्यधीः परैरभिभूतामवलम्बसे यतः । तव कृष्ण गुणास्ततो नरैरसमानस्य दधत्यगण्यताम् ॥ ६॥ 
हे कृष्ण ! तव ततो हेतोर्गुणाः शौर्यादयोऽगण्यतामसंख्येयत्वं बिभ्रति, यतः परैः शत्रुभिरभिभूतां बाधितां जनतां लोकसमूहमवलम्बसे वहसि त्रायसे । भयेन शून्या रहिता धीर्यस्य स भयशून्यधीनिर्भयचित्तः । नरैरसमानस्यासम स्य सर्वोत्कृष्टत्वात् , इति प्रियम् । अन्यत्तु-हे कृष्ण ! पाप यतस्त्वं भयशून्यधी र्भयमूढबुद्धिः परैरन्यैरभिभूतां वर्जितामपूजितां जनतां प्राकृतत्वं गोपत्वमाश्रय से, अतस्तव गुणा अगण्यतामनास्थास्पदत्वं धारयन्ति । नरैरैसमानस्योनस्य हीनत्वात् । यद्वा असमानस्यापूजितस्य, सह मानेन पूजया वर्तते इति कृत्वा 
अहितादनपत्रपस्त्रसन्नतिमानोज्झितभीरनास्तिकः । विनयोपहितः कुतस्त्वया सदृशोऽन्यो गुणवानविस्मयः ॥ ७॥ 
त्वया सदृशोऽन्य एवंविधः कुतो गुणवान् गुणयुक्तः । कीदृशस्त्वमिति तानेव गुणानाह-अहितादनात्महितात् पापादेनसन् बिभ्यत्, अकार्यभीरुः, तथा अनपत्रपः, अपगता त्रपा यस्य सोऽपत्रपः, नापत्रपोऽनपत्रपः सलजः। खललक्षणं हि धाय॑म् । अतिमात्रमत्यर्थमुज्झिता भीर्भयं येन सोऽतिमात्रो ज्झितभीः, न नास्तिकोऽनास्तिकः । नास्ति परलोक इति मतिर्यस्य स ना स्तिकः, आस्तिको धर्मनिष्ठ इत्यर्थः । विनयेनाचारेणोपहितो युक्तो विनयोपहि तो जितेन्द्रिय इत्यर्थः । विविधः स्मयो गर्यो यस्य स विस्मयः, न विस्मयो ऽविस्मयः पेशलः । अन्यशब्दवाच्यार्थविशेषणत्वेऽप्येषां भगवद्विशेषणतैव प्रती यते । अन्यत्र ह्येते गुणा निषिध्यन्ते भगवति तु विधीयन्ते, एवंविधोऽन्यः क स्त्वया सदृशस्त्वमेवैवंगुणविशिष्ट इत्यर्थः, इति स्तुतिः । निन्दा तु विपर्य येन त्वया सदृशोऽन्य एवंविधोऽगुणवान्निर्गुणः कुतः, भवानेव निर्गुण इ त्यर्थः । यादृशोऽन्यो न विद्यते स च यादृशस्तथान्यत् कविर्विशेषणद्वारेणाह अहिताच्छत्रोत्रसन् कातरत्वात् , तथाविद्यमाना अपत्रपा लजा यस्य सोऽनप 
१७० 
शिशुपालवधम् । 
[स०१६ त्रपो निर्लजः, नतिमात्रेण प्रतामात्रेणोज्झिता भीर्येन , परस्य नम्रो भूत्वा स्वस्थ इत्यर्थः । अनास्तिकः, अस्तीति मतिर्यस्य स आस्तिकः, न आस्तिको ऽनास्तिकः पापः, विगतो नयो नीतिर्यस्य स विनयो दुर्विनीतः, अपगतं हि तं यस्य यस्माद्वेत्यपहितो निःसुखः, अवेः पशोरिव स्मयो गर्यो यस्य सोऽवि स्मयः, हुडशौर्य इत्यर्थः । यदि वा विस्मयजनकं कर्म विस्मयोऽपदानं , स न विद्यते यस्य सोऽविस्मयः । केचित्तु त्वया सदृशः कोऽन्योऽना अपुरुषोऽ स्तीति व्याचक्षते । एवं च कुत इति न तथा सङ्गतं स्यात् । त्वयेति “तुल्या थै ” रिति तृतीया ॥ ७ ॥ कृतगोपवधूरतेनतो वृषमुग्रे नरकेऽपि संप्रति । प्रतिपत्तिरधाकृतैनसो जनताभिस्तव साधु वर्ण्यते ॥ ८॥ 
तवोग्रे घोरे नरके दानवे प्रतिपत्तिर्वधायानुष्ठानमुद्यमो जनैः संप्रति साधु सुष्कृत्यर्थं वर्ण्यते , शोभनं हरिणा कृतं यदुग्रो नरकोऽवधीति यशस्तव सर्वत्र गीयते इत्यर्थः । कीदृशस्य तव कृता गोपानां तद्वधूनां च रतिः प्रीतिर्येन त स्य कृतगोपवधूरतेः, यतो वृष दान्तरूपिणमरिष्टाख्यं दानवं नतो मारयतः, अधःकृतमस्पृष्टमेनः पापं येन तस्याधःकृतैनसः पुण्यवत इति प्रत्यक्षम् । प रोक्षं तु-तवाधुना उग्रे नरकेऽवीच्यादावधः प्रतिपत्तिः प्रपतनप्राप्तिः साध्वत्यर्थ वय॑ते, यतः कृतैनाः पापिष्ठस्त्वम् । एतदपि कुत इत्याह-कृता गोपवधूनां रतिः कामेच्छा येन, तथा वृषमनड्वाहं नतः । परदारगमनं गोवधश्च महत्पा तकम्, अतः कृतैनसस्तव नरके पतनं युक्तमेव कथ्यते ॥ ८ ॥ विहितापचितिमहीभुजा द्विषतामाहितसाध्वसो बलैः । 
भव सानुचरस्त्वमुच्चकैर्महतामप्युपरि क्षमाभृताम् ॥६॥ 
___ त्वं सानुचरः सभृत्यो महतामपि राज्ञामुपरि भव प्रधानं संपद्यस्व , यतो महीभृता चैद्येन विहितापचितिः कृतसंमानः, अतो रिपूणां बलैराहितं कृतं साधूसं कम्पो येन, उच्चकैरुदात्तस्त्वमिति प्रियम् । अप्रियं तु-त्वं महतामपि क्षमाभृतां महीधराणामुपरि पृष्ठे सानुचरो भव सानुस्थो भव , यतश्चैद्येन विहि तापचितिः कृतापचयः, तथा द्विषतामस्माकं बलैराहितं साध्वसं भयं यस्य, अतश्चोत्सादितो नगरानगसानूनि सेवस्व त्वम् । उच्चकैरुन्नतेन राज्ञा । अप चितिः पूजा क्षयश्च ॥ ६ ॥ 
१६ स०] 
संदेहविषौषधिव्याख्योपेतम् । 
१७१ घनजालनि भैर्दुरासदाः परितो नागकदम्बकैस्तव । नगरेषु भवन्तु वीथयः परिकीर्णा वनजैर्मृगादिभिः ॥ १० ॥ ___ अथ च मैत्र्यां कृतायां तव नगरे वीथयो रथ्या मृगादिभिर्मुगमन्द्रभद्रा दिभिर्नागकदम्बकैर्गजघटाभिः समन्तात् कीर्णा व्याप्ताः सत्यो दुरासदाः परै र्दुष्प्रापा भूयासुः । कीदृशैस्तैः, घनजालनिभैरभ्रपटलमलिनैवनजैर्वानेयैः, ते हि दुरभिभवा इति प्रकटम् । अन्यत्तु-तव पुरेषु वीथयो घनजालनिभैः संह तजालाकारपञ्जरसदृशैर्नागकदम्बकैः सर्पवातैर्दुरासदा दुष्प्रवेशा भवन्तु, तथा वनजैर्मृगादिभिर्हरिणव्याघ्रशरभादिभिः परिकीर्णा व्याप्ताः । त्वय्युत्सादितेऽरण्य रूपा द्वारिकास्त्विति वाक्यार्थः ॥ १० ॥ सकलापिहितवपौरुषो नियतव्यापदवर्द्धितोदयः । रिपुरुन्नतधीरचेतसः सततव्याधिरनीतिरस्तु ते ॥ ११ ॥ 
ते तव रिपुरेवंविधोऽस्तु । कीदृशः सकलमपिहितं स्थगितं नाशितं स्व पौरुषं यस्य । दधातेरपिपूर्वस्यापिहितशब्दः । नियता नित्या आपदो यस्य , अवर्द्धितो वृद्धिं न गत उदयो यस्य , सततं सदा व्याधयो यस्य स सतत व्याधिः, अविद्यमाना नीतिर्नयो यस्य सोऽनीतिः । तव कीदृशस्य उन्नतं वि पुलं धीरं च गम्भीरं चेतो यस्येति प्रकाशम् । प्रच्छन्नं तु-तवाचेतसो निर्व द्धेः रिपुश्चैद्य एवंविधोऽस्तु । कीदृशः सकलमपिहितमस्थगितमनाक्रान्तं स्वपौ रुषं यस्य । दधातेरपिपूर्वस्य ‘वष्टि भागुरि' रित्यकारलोपे नसमासे चा पिहितशब्दः । तथा नियतं विगता नष्टा आपदो यस्य स नियतव्यापत्, अ वर्द्धितोऽच्छिन्न उदयो यस्य , सततव्याधिः सततं विगता आधयो यस्य सः, अविद्यमाना ईतय उपद्रवा यस्य सोऽनीतिः । भवदभिभवेन राजा महोदयो भवत्विति वाक्यार्थः । केचिदत्र हे अस्तुते ! अविद्यमाननुते इत्यामन्त्रणपद माहुः । एवं चावाचकत्वं स्यात् क्रियापदस्य भवेत्यस्य वासंभवात् ॥ ११ ॥ विकचोत्पलचारुलोचनस्तव चैद्येन घटामुपेयुषा । 
यदुपुङ्गव ! बन्धुगारवादपि पाता ससुरो नवासवः ॥ १२ ॥ 
हे यदुपुङ्गव ! यादवश्रेष्ठ चैद्येन घटामुपेयुषा मैत्री प्राप्तेन तव सम्बन्धी ससुरः सुरासहितो नवासवः प्रत्यग्रपानमपि पाता पास्यते । संधौ कृतेऽन्योन्यं गृ 
१ 'वेत् तस्य' क. पाठः । 
१७२ 
शिशुपालवधम् । 
[१६ स० हगमनमधुपानादिकं क्रियते इति स्थितिः । वन्धुगौरवात् स्वजनवहुमानात्, त्वं हि तस्य मातुलिः । कीदृङ् नवासवः, विकचान्युत्फुल्ला नि उत्पलान्येव चारूणि लोचनानि नेत्राणि यस्य । घटा मैत्री । पातेति पिवतेः कर्मणि लुट् , तास् । अपिर्विस्मये । एष एकस्य वाक्यार्थः । अपरस्य तु हे यदूनां पुङ्गव ! वली वर्द चैद्येन घटामुपेयुषा करिघटामारूढेनापि ससुरो देवसहितो वासव इन्द्र स्तव न पाता न रक्षिष्यति , किं पुनर्भीमादयः । इन्द्रस्य रक्षायां कारणमा ह-बन्धुगौरवाद्भर्तृस्नेहात्, यदि वा पुत्रस्य स्यालत्वात् , अर्जुनस्य हि भग वाञ्श्वाशुर्यः । कीदृग्वासवः, विकसितेन्दीवररम्यनयनः । पातेति पातेस्तृच् ॥ १२ ॥ चलितानकदुन्दुभिः पुरः सबलस्त्वं सह सारणेन तम् । समितौ रभसादुपागतं सगदः संप्रतिपत्तुमर्हसि ॥ १३ ॥ ___तं चैद्यमपि त्वं संप्रतिपत्तुं पूजयितुमर्हसि , यतः समिती सभायां रभ सादौत्सुक्येनोपागतं प्राप्तम् । किं केवलस्त्वं नेत्याह-पुरोऽग्रे चलित अानक दुन्दुभिर्वसुदेवो यस्य स चलितानकदुन्दुभिः, अग्रे त्वत्पिता निर्यात्वित्यर्थः । तथा सह बलेन ज्येष्ठभ्रात्रा हलिना वर्तते इति सवलः, सारणेन कनीयसा भ्रात्रा सह , सह गदेनानुजेन वर्तते इति सगदः । पितृभ्रातृसहितस्त्वमुत्कण्ठया गतं तं संमानयितुमर्हसीति बहिः । गूढं तु-रभसात् क्षोभेण समिती समरे तमागतं भवान् सहसा झगित्येव रणेन युद्धेन संप्रतिपत्तुं प्रत्येषितुमर्हसि , युद्धार्थमाग तस्य तस्य मा त्वं पलायिष्टा इत्यर्थः । कीदृक् त्वं पुरश्चलितास्ताडिता प्रा नकाः पटहा दुन्दुभयो भीर्यो यस्य , सवलः ससैन्यः, सह गया वर्तते इति सगदः सायुधः ॥ १३ ॥ समरेषु रिपून विनिम्नता शिशुपालेन समेत्य संप्रति । सुचिरं सह सर्वसात्वतैर्भव विश्वस्तविलासिनीजनः ॥ १४ ।। 
त्वमधुना राज्ञा समेत्य संधिं कृत्वा सर्वैः सात्वतैर्यादवैः सह सुचिरं विश्वस्तविलासिनीजनो भव सुखितललनः संपद्यस्व । कलहे किल स्त्रीणां भ यं भवति । कीदृशा तेन रणेष्वरीन् क्षपयता तेनेति प्रियम् । आक्रोशस्तु-सम रेषु शिशुपालेन समेत्य मिलित्वा सर्वसात्वतैः सह विश्वस्तविलासिनीको वि 
१ 'ल्ता' क. पाठः । 
१६ स०] 
संदेहविषौषधिव्याख्योपेतम् । 
१७३ धवयुवतिकस्त्वं भव, म्रियन्तां सर्व एव भवन्त इत्यर्थः । यतोऽसौ रिपून विनिघ्नन्नरिहा । शिशुपालनेति साभिप्रायं नाम , यदपि परं शिशूनसौ न हनि प्यतीत्यर्थः । विश्वस्ता विशोका विधवा च । “आदितश्चे" ति चकारादि पिनषेधः । सत्त्वतोऽपत्यानि सात्वताः “उत्सादिभ्योऽम्" ॥ १४ ॥ विजितक्रुधमीक्षतामसौ महतां त्वा महितं महीभृताम् । असकृजितसंयतं पुरो मुदितः सप्रमदं महीपतिः ॥ १५ ॥ __असौ क्षितिपो मुदितः संस्त्वा भवन्तं पुरोऽग्रे एवंविधमीक्षतां पश्यतु । कीदृशं विजितक्रुधं त्यक्तमन्युम् । महतामपि महीभृतां महितं पूजितम्, अस कृत् वहुकृत्वो जितसंयतं पराजितसमरम् , सप्रमदं हृष्टम् । त्वेति “त्वामौ द्वि तीयायाः" । वान्नावादयश्चान्वादेशे विभाषिता इति द्वितीयेऽर्थे त्वामिति भव ति । एतत्प्रियम् । अप्रियं तु—सप्रमदं सस्त्रीकं त्वां चैद्यो हृष्टो जितसंयतं पश्यतु , पूर्व जितं पश्चात्संयतं बद्धम् , अत एवाशक्त्या विजितक्रुधमुत्कृष्टक्रो धम्, अत एव महतामपि चैद्यादीनां राज्ञामहितं विपक्षमिति । सर्वत्र स्तुति निन्दात्मको व्याजश्लेषोऽलङ्कारः ॥ १५ ॥ इति जोषमवस्थितं द्विषः प्रणिधिं गामभिधाय सात्यकिः । वदति स्म बचोऽथ चोदितश्चलितैकक्षु रथाङ्गपाणिना ॥१६॥ 
अथानन्तरं सात्यकिः शैनेयो द्विषश्चैद्यस्य सम्बन्धिनं प्रणिधिं दूतं वचन मवादीत् , यतश्चक्रिणा चोदितो नियुक्तः । कथं चलिता नर्तिता एका भूर्मुख रोमराजिर्यत्र तच्चलितैक, अक्षिनिकोचेन कृतसंज्ञमित्यर्थः । कीदृशं प्रणिधि मिति पूर्वोक्तां गां वाचमुक्त्वा जोपमवस्थितं तूष्णीभूतम् ॥ १६ ॥ 
किमवोचदित्याह मधुरं बहिरन्तरप्रियं कृतिनाऽवाचि वचस्तथा त्वया । सकलार्थतया विभाव्यते प्रियमन्तर्बहिरप्रियं यथा ॥१७॥ 
भवता पण्डितेन सकलार्थतया द्यर्थत्वेन बहिः प्रकटं मधुरं प्रियमन्तश्च गुप्तमप्रियं, तथा तेन प्रकारेण कृतित्वाद्वचोऽवाचि वचनमुक्तम् , यथा अन्तः प्रच्छन्नं प्रियं प्रकटं चाप्रियं विभाव्यते लक्ष्यते । कृतिनेत्युल्लुण्ठनायाम् । तव हि महान् गर्वः, प्रत्यक्षमेते प्रियमुक्त्वा सान्त्विताः परोक्षे तु तन्नास्ति यन्त्रोक्तमि 
शिशुपालवधम् । 
[१६ स० ति । विचार्यमाणानां त्वेषां वाक्यानामप्रियमुत्तानं प्रियं तु कष्टकल्पनया प्रती यते । सकल उभयरूपोऽर्थो यस्य तत्सकलार्थ तद्भावस्तत्ता तया सकलार्थत या । प्रियाप्रियोक्ती हेतुरेषः । उपाध्यायप्रकाशवर्षस्तु विपरीतार्थे हेतुमाह-स कलार्थतया वाक्यार्थपर्यालोचनया प्रियमन्तवहिश्चाप्रियं विभाव्यते इत्यर्थः ॥१७॥ 
अतिकोमलमेकतोऽन्यतः सरसाम्भोरुहवृन्तकर्कशम् । वहति स्फुटमेकमेव ते वचनं शाकपलाशदेश्यताम् ॥ १८ ॥ _____एकमेव प्रयत्नोक्तं तव वचनं स्फुटं निश्चितं प्रकटं वा शाकपलाशदेश्यतां वहति , शाकाख्यतरोर्यत्पलाशं पत्रं तस्य सारूप्यं धारयति । यत एकत एक स्मिन् पक्षे अतिकोमलं म्रदीयः प्रियतरम् अन्यतस्तु अतिपरुषम् । ईषदसमाप्तं 
शाकपलाशं शाकपलाशदेश्यम् “ ईषदसमाप्तौ कल्पपदेश्यदेशीयरः” ॥ १८ ॥ 
____ यद्येवंविधमस्मद्वचस्तक्रियतामित्याह प्रकटं मृदु नाम जल्पतः परुषं सूचयतोऽर्थमन्तरा । शकुनादिव मार्गवर्तिभिः पुरुषादुद्विजितव्यमीदृशात् ॥ १६ ॥ 
ईदृशादेवंविधात् नरात् मार्गवर्तिभिः सत्पथस्थैरुद्विजितव्यं भेतव्यम् । किं भूतादित्याह-प्रकटं प्रकाशं प्रियं नाम अवतोऽन्तरा गुप्तं तु रूक्षं परुषमर्थ सू चयतः । कस्मादिवेत्याह-शकुनादिवेति , यथा मार्गवर्तिभिरध्वस्थैर्मृदुभापिणो ऽथ चानिष्टाख्यायकात् खगात् त्रस्यते ॥ १६ ॥ 
एवं चामात्यद्वारेण दूतं निर्भय॑ प्रकृतमाह हरिमर्चितवान् महीपतियदि राज्ञस्तव कोऽन्न मत्सरः । न्यसनाय ससौरभस्य कस्तरूसूनस्य शिरस्यसूयति ॥ २० ॥ __ यदि पार्थो विष्णुमारीत् तद्भावत्कस्य प्रभोः कोऽत्र मत्सरोऽमर्षः, न युक्तमत्र मात्सर्यमित्यर्थः । तदेव दृष्टान्तेन द्रढयति-सुगन्धेर्वृक्षकुसुमस्य शिर सि यन्न्यसनमर्पणं धारणं तस्मै कोऽसूयति द्वेष्टि, भगवत्पूजनाद्यस्य मात्सर्य स सूनं पुष्पमपि न सहते इत्यर्थः । न्यसनायेति “क्रुधद्रुहेासूयार्थानां यं प्रति कोपः” इति संप्रदानम् ॥ २० ॥ सुकुमारमहो लघीयसां हृदयं तद्गतमप्रियं यतः ।। सहसैव समुद्गिरन्त्यमी जरयन्त्येव हि तन्मनीषिणः ॥ २१ ॥ 
स०१६] 
संदेहविषौषधिव्याख्योपेतम् । 
१७५ - प्राकृतानामहो हृदयं सुकुमारं तुच्छं स्वल्पम् , यदेते हृदयस्थमप्रियं तत्क्ष णमेव समुद्भिरन्ति मुञ्चन्ति ब्रुवन्ति , स्वल्पचित्ततया हि रूक्षमन्यैरुच्यते । ये पुनः सन्तस्ते तदप्रियं जरयन्त्येव क्षपयन्त्येव, आगतमपि निवर्तयन्त्येवेत्यर्थः। यस्यापि हृदयमुदरं सुकुमारं स्वल्पमदीप्तं स सहसैवोहमति, दीप्तोदरस्तु जरय त्येव । तदेतेन सदसतोर्व्यतिरेकेण हरिचैद्ययोरन्तरमुक्तवान् । एवमन्यत्र ॥२१॥ उपकारपरः खभावतः सततं सर्वजनस्य सज्जनः । असतामनिशं तथाप्यहो गुरुहृद्रोगकरी तदुन्नतिः ॥ २२॥ 
यः साधुः स सर्वजनस्य साधोरसाधोर्वा प्रकृत्यैव सदा उपकारपरः प्रि यङ्करः । चित्रं, तथाप्यसाधूनां सजनोच्छ्रायो गुरुहृद्रोगकरो दुःसहां मनःपीडां विधत्ते । अतश्च हरेःपूजा भवतामप्यनुकूलैव, तत् कस्मान्मात्सर्यमिति वाक्या 
र्थः ॥ २२ ॥ 
_नच यूयं दुर्जना इति वक्तुमाह परितप्यत एव नोत्तमः परितप्तोऽप्यपरः सुसंवृतः । परवृद्धिभिराहितव्यथः स्फुटनिर्भिन्नदुराशयोऽधमः ॥ २३ ॥ 
य उन्नतो बृहच्चित्तः सोऽन्यसमृद्धिभिःव परितप्यते दूयते , ता अनुमो दते इत्यर्थः । अपरस्तु मध्यमस्ताभिस्तापं प्राप्तोऽपि सुष्ठु संवृतोऽतिगम्भीरो मात्सर्य वहति, नतु प्रकटयतीत्यर्थः । यः पुनर्नीचः स ताभिर्जनितव्यथः सन् स्फुटनिर्भिन्नदुराशयः, स्फुटं निश्चितं निर्भिन्नः स्फुटितो दुष्ट अाशयो हृदयं यस्य स तथोक्तः, यदि हि निर्भिन्नाशयो न स्यात् तत्कथं हृत्स्थं प्रकाशयेतेति भावः । योऽपि भोजनादिनाहितव्यथः स स्फुटमेव निर्भिद्यते स्फुटति । केचित्तु निर्भि नं प्रकटीकृतमाहुः । तदेतेन मात्सर्यप्रकाशनात् तेषामसाधुत्वमुक्तम् ॥ २३ ॥ ____ ननु राजा सर्वगुणयुक्तत्वात् सजन एवेत्याह 
अनिराकृततापसंपदं फलहीनां सुमनोभिरुज्झिताम् । खलतां खलतामिवासती प्रतिपद्येत कथं बुधो जनः ॥ २४ ॥ 
बुधो जनः कथमसती निन्द्यां खलतां खलत्वं श्रयेत, यतः सुमनोभिर्मन स्विभिरुज्झितां त्यक्ताम् । कुतः यतोऽनिराकृतदुःखप्रकर्षाम् , खलो हि सर्वन्तपो नतु क्षेमङ्करः । फलहीनामुपकारकत्ववर्जिताम्, अत एवाप्रतिपत्तिः । किमिव 
१७६ 
शिशुपालवधम् । 
[१६ स० न प्रतिपद्यते इत्याह-खलतां नभसो वल्लीमिव । को हि प्राज्ञः खात् लतां जि घृक्षेत्, यतोऽसतीमविद्यमानाम् , असतीत्वाच्चानपास्तधर्मातिशयाम् , फलैश्च ही नां सुमनोभिः पुष्पैर्वर्जिताम्, नह्यविद्यमाने सद्धर्मा भवन्ति । तदेतेन यदि चै द्यः साधुः स्यात् तत्कथं खलत्वं दर्शयेत् , तस्मान्नीच एवासावित्युक्तं भवति ॥ २४ ॥ _____आक्रोशेऽपि स्वस्थत्वात् कातरत्वं हरेः परमतेन निरस्यन्नाह-- प्रतिवाचमदत्त केशवः शपमानाय न चेदिभूभृते । अनुहुंकुरुते घनध्वनि नहि गोमायुरुतानि केसरी ॥ २५ ॥ 
शपमानाय क्रोशतेऽपि चैद्याय हरिः प्रतिवचनं खर्ववचो नादत्त नावादी त् । कस्मादित्याह-यस्मात् धनध्वनिमनु मेघगर्जितमुद्दिश्य सिंहो हुंकुरुते गर्ज ति तुभ्यति नतु सृगालवाशितानि , अतश्च साम्याभावात् कीदृशः प्रतिवचो वसरः, महात्मनां हीनेषूपेक्षवौचित्यम् । उक्तं च-“गण्डस्थले मदकरीमदवा रिलुब्धमत्तभ्रमभ्रमरपादतलाहतोऽपि । कोपं न गच्छति नितान्तबलोऽपि ना गस्तुल्यं बलेन बलिनः प्रतिकोपयन्ति" इति । शपमानायेति शपिः स्वरितेत् 
PAT 
कोपाभावे हेत्वन्तरमाह जितरोषरया महाधियः सपदि क्रोधजितो लघुर्जनः । विजितेन जितस्य दुर्मतेर्मतिमद्भिः सह का विरोधिता ॥ २६ ॥ 
ये साधवस्ते जितकोपवेगा, न कदाचिदपि कुप्यन्तीत्यर्थः । नीचजनस्तु क्रोधेन जितो वशीकृतः, अतश्च साधुजितेन कोपेन जितस्य मूर्खस्य मनस्विभिः सह का विरोधिता कीदृशो विरोधो, न युक्तं वैरम् । यो हि जितविजितस्तस्य जयिभिः सह स्पर्धेव न युक्त्यर्थः । कृष्णश्च जितक्रोधस्त्वं च क्रोधजितः, इति कीदृक् साम्यं युवयोः ॥ २६ ॥ 
__नच क्षमया कृष्णस्य किंचिल्लाघवमिति वक्तुमाह वचनैरसतां महीयसो न खलु व्यति महत्त्वमुद्धतः । किमपैति रजोभिरौर्वरैरवकीर्णस्य मणेर्महार्घता ॥ २७ ॥ - रूक्षैर्दुर्जनवचोभिरुन्नतानां महत्त्वं गुरुत्वं नैव व्येति गच्छति, नोर्वरैर्भू 
१६ स०] 
संदेहविषौषधिव्याख्योपेतम् । 
१७७ त्थैः परागैरवकीर्णस्य मलिनीकृतस्य मणेमहार्घता बहुमूल्यत्वं नश्यति । उर्व रावनिः ॥ २७ ॥ 
निर्गुणत्वाच्च वः परुषवाक्त्वं युक्तमेवेति वक्तुमाह परितोषयिता न कश्चन स्वगतो यस्य गुणोऽस्ति देहिनः । परदोषकथाभिरल्पकः स जनं तोषयितुं किलेच्छति ॥ २८ ॥ 
यस्य स्वगत आत्मीयो न कश्चिद्गुणो नन्दयिता न विद्यते, सोऽल्पको नीचोऽन्यदोषसंकीर्तनेन किल जनं तोषयितुं वाञ्छति, न च शक्नोति किलेत्य 
र्थः । तदेतेन सर्वेषां तेषां निर्गुणत्वमुक्तम् ॥ २८ ॥ 
ननु वयं नैवात्मनो दोषं हरेर्वा गुणं पश्यामस्तत्कथं भवानेवमाहे त्याह - सहजान्धदृशः स्वदुनये परदोषेक्षणदिव्यचक्षुषः । 
खगुणोचगिरो मुनिव्रताः परवर्णग्रहणेष्वसाधवः ॥ २६ ॥ ____ये दुर्जनास्ते एवंविधाः । कीदृशाः स्वदुर्नये सहजान्धदृशो निजदोषे जात्यन्धाः, स्वदोषं न कदाचिदपि पश्यन्तीत्यर्थः। परदोषदर्शने तु दिव्यचक्षु षः सहस्राक्षाः, अन्यस्खलितं दूरादेव पश्यन्तीत्यर्थः । तथा स्वगुणे उच्चगिर उद्दामवाचः, आत्मगुणग्रहणे सहस्रजिह्वा इत्यर्थः। परवर्णग्रहणेऽन्यगुणसंकीर्तने मुनिव्रता वाचंयमा मूकाः, अन्यगुणं नैव भाषन्ते इत्यर्थः । अतश्चासत्स्वभा वादात्मदोषं परगुणं वा यूयं नैव पश्यथेति प्रकृतमुक्तं भवति । वर्ण गुणः ॥२६॥ 
यच्च हरिणा वो दोषाविष्करणं नाकारि एष तस्यापि स्वभावः, इति वक्तुमाह प्रकटान्यपि नैपुणं महत् परवाच्यानि चिराय गोपितुम् । विवरीतुमथात्मनो गुणान् भृशमाकौशलमार्यचेतसाम् ॥ ३० ॥ 
आर्यचेतसां मनस्विनां चिरं लोकविदितानप्यन्यदोषान् गोपितुं रक्षित महत्कौशलं, तथात्मगुणान् प्रसिद्धानपि विवरीतुमाख्यातुं भृशमाकौशलमत्यर्थम चातुर्यम् , परदोषानात्मगुणांश्च सन्तो न जातु कर्तियन्तीत्यर्थः । तस्मान्न यूयं देवेनाविष्कृतदोषा इति तात्पर्यार्थः ॥ ३० ॥ 
युक्तं चैतत्-यत्सन्तः स्वगुणग्रहणमूका, अन्ये तु स्वगुणोच्चगिर इति वक्तुमाह 
१७८ 
शिशुपालवधम् । 
[१६ स० किमिवाखिललोककीर्तितं कथयत्यात्मगुणं महामनाः । 
वदिता न लघीयसोऽपरः स्वगुणं तेन वदत्यसौ खयम् ॥ ३१ ॥ 
यो महामना विपुलचित्तः स किमिव कथमिवात्मगुणं कथयति , यतोऽ खिललोककीर्तितं सर्वलोकैः कीर्त्यते घोष्यते । असाधुस्तु तेन हेतुनात्मगुणं स्व यं वक्ति, यतस्तद्गुणस्य न कश्चिद्वक्ता कीर्तयित्रसत्त्वात् । अतश्च यद्यसौ ना चष्टे तत्कास्य वराकस्य गतिः, तस्माद्युक्ता भवतामात्मस्तुतिः ॥ ३१ ॥ 
कृष्णश्च मूकोऽपि भवत्कर्मणा कोपं दर्शयिष्यतीत्याह विसृजन्त्यविकत्थिनः परे विषमाशीविषवन्नराः क्रुधम् । दधतोऽन्तरसाररूपतां ध्वनिसाराः पटहा इवेतरे ॥ ३२ ॥ 
___ ये नराः पुरुषा अविकत्थिनः श्लाघामकुर्वन्तः सन्तः परे शत्रौ कोपं मु चन्ति, विषमाशीर्विषा इव सर्पा यथा । यथाहिद्का सन् दशति, एवं पौरु पान्विताः किंचिदप्यब्रुवाणाः कोपविषमुद्वमन्तीत्यर्थः । उक्तंच-"पौरुषेण तु यो युक्तः स न कत्थितुमर्हती” ति । ये वितरेऽपुरुषास्ते त्वन्तर्हृदयेऽसाररूपतां तुच्छत्वं दधतो ध्वनिसारा वाक्प्रधानाः वाङ्मात्रेण शूरा न कर्मणेत्यर्थः । पटहा इव अानका ह्यभ्यन्तरेऽसारत्वं सुषिरत्वं विभ्रतो ध्वनिसाराः शब्दपटवः । तदेतेनैतेषां तुच्छत्वं शौरेश्च शौर्यमुक्तम् । नरशब्दोऽत्र साहचर्यात् तद्गते पौरुषे वर्तते न जातिमात्रे । यथा- "निघ्नन्नभिमुखः शूरानेकशो बहुशः परान् । सङ्ग्रामे विचरत्येष पुरुषः पुरुषो यथे"ति ॥ ३२ ॥ _ द्वयर्थोक्तावुत्तरमाह नरकच्छिदमिच्छतीक्षितुं विधिना येन स चेदिभूपतिः । द्रुतमेतु न हापयिष्यते सदृशं तस्य विधातुमुत्तरम् ॥ ३३ ॥ 
किं बहुना, स चेदिराजो येन विधिना प्रकारेण, संधिना विग्रहेण वा नरकारिं हरिं दिदृक्षते, तस्य विधेः सदृशमनुरूपमुत्तरं प्रतिक्रियां विधातुं दातुं न हापयिष्यते न हारयिष्यते, तस्माद् द्रुतमेतु तूर्णमागच्छतु। भगवान् सदृश मुत्तरं विधत्ते । स च नागच्छन् हारयत्यतो द्रुतमेतु यथा न हारयतीत्यर्थः । वैरायमाणो नूनमसौ नक्ष्यतीति नरकच्छिद्ग्रहणेन सूच्यते ॥ ३३ ॥ 
'अभिधाय तथा तदप्रिय'मित्यादि प्रियवचनं यदुक्तं तदनुपपन्नमिति वक्तुमाह 
१६ स०] 
संदेहविषौषधिव्याख्योपेतम् । 
१७६ समनद्ध किमङ्ग भूपतिर्यदि संधिसुरसौ किलामुना । हरिराक्रमणेन संनतिं किल बिभ्रीत भियेत्यसंभवः ॥ ३४ ॥ 
यद्यसौ चैद्यो हरिणा सह संधित्सुः संधि चिकीर्षुस्तत्कि समनद्ध संव मितवान् ! भयाथै हरेश्चैतदशोभनम् , यत अाक्रमणनाक्रान्त्या या भीéतिस्तया हरिर्विष्णुः संनतिं प्रणतिं विभ्रीत धारयेदित्यसंभवो नैव तत्संभवीति परमताक्षेपः। भगवान् किल प्रणतिवश्यो न बलेन । यो हि हरिः सिंहः स आक्रमणेन न विभेति । विभ्रीतेत्याशङ्कायां लिङ् ॥ ३४ ॥ 
यच्च भवद्भिर्भगवतो रूक्षमवादि तदात्मन एवानर्थायेति वक्तुमाह महतस्तरसा विलयन् निजदोषेण विधीविनश्यति । कुरुते न खलु स्वयेच्छया शलभानिन्धनमिद्धदीधितिः ॥ ३५ ॥ ___ यो विधीमूर्खः स उन्नतान् विलङ्घयन् आत्मापराधेनैव नश्यति, महदाक्रा न्तिर्हि महान् दोषः । तथाहि-इद्धदीधितिरग्निरात्मेच्छया शलभान्न भस्मसा त्कुरुते यावत्तैरेव नाक्रान्तः, तस्मात् स्वदोषेणैव यूयं न भविष्यथेति वाक्यार्थः ॥ ३५ ॥ 
त्वया च शपमानेनास्मद्धितमेवानुष्ठितमिति वक्तुमाह यदपूरि पुरा मधुद्विषो न मुखेन स्वयमागसां शतम् । अथ संप्रति पर्यपूपुरत् तदसौ दृतमुखेन चेदिपः ॥ ३६॥ 
पुरा पूर्व चेद्यो यदागःशतं स्वयं मुखेन मधुरिपोर्नापूरि नापूरितवान् , अथ संप्रति तदपराधशतमसौ त्वन्मुखेन पर्यपूपुरदपूरयत्, भवदपराधं तस्यैव गणयास इत्यर्थः। भृत्यापराधाद्धि स्वामिनो दण्डः, तस्मात् संपन्नमनोरथा वय मिति भावः । अपूरीति "दीपजनवुधपूरी"ति कर्तरि चिलादेशः । पर्यपू पुरदिति "णिश्रुदुस्नुभ्यः कर्तरि चङ्" ॥ ३६ ॥ यदनर्गलगोपुराननस्त्वमतो वक्ष्यसि किंचिदप्रियम् । विवरिष्यति तच्चिरस्य नः समयोदीक्षणरक्षिताः क्रुधः ॥ ३७॥ 
किं बहुना, अतोऽनन्तरं यत्किञ्चिदप्रियं वक्ष्यसि तन्नः क्रुधोऽस्मदीयान् कोपांश्चिरस्य विवरिष्यति प्रकाशीकरिष्यति, यत आदितः समयोदीक्षण 
N 
१८० 
शिशुपालवधम् । 
[१६ स० रक्षिताः वचनप्रतिपालननिगडिताः। एवं युक्तं "सहिष्ये शतमागांसी"ति इदा नीं तु नूनं क्रुध्यामः । कीदृक् त्वमनर्गलं नीरक्षं यद्गोपुरं पुरद्वारं तत्तुल्यमाननं यस्य सोऽनर्गलगोपुराननः यत्किञ्चनवादी । यथानर्गलाद्वारात् सर्वो निःसरत्ये वं भवदास्यादसंबद्धमित्यर्थः । अर्गला कवाटं तद्रक्षाकाष्टं वा ॥ ३७ ॥ निशमय्य तदूर्जितं शिनेर्वचनं नप्तुरनाप्तुरेनसाम् । 
पुनरुज्झितसाध्वसं द्विषामभिधत्ते स्म वचो वचोहरः ॥ ३८ ॥ 
अथ द्विषां वचोहरो रिपुदृतो भूयो वचनमवोचत् , कथभुज्झितसाध्वसं त्यक्तभयम् , निर्भयो हि दूतः शस्तः । एनसामनाप्तुनिष्पापस्य शिनेर्नप्तुः शैने यस्य सात्यकेस्तदुर्जितं तेजोयुक्तं वचो निशमय्य श्रुत्वा । स्वार्थे णिच् । “ल्य पि लघुपूर्वादि"त्ययादेशः। शिनिः क्षत्रियविशेषः । नप्ता पौत्रः । प्राप्नोतीत्या प्ता । वचांसि हरतीति वचोहरो दूतः "हरतेरनुद्यमनेऽच्” ॥ ३८ ॥ 
किमवादीदित्याह विविनक्ति न बुद्धिदुर्विधः स्वयमेव स्वहितं पृथग्जनः । 
यदुदीरितमप्यदः परैर्न विजानाति तदद्भुतं महत् ॥ ३६ ।। ___यः पृथग्जनः प्राकृतः स स्वयमेवात्महितं न विविनक्ति न पर्यालोचयति, यतो बुद्धिदुर्विधः प्रज्ञादरिद्रः । यश्चाज्ञः स कथं विचारक्षम इति नास्यासा वपराधः । इदं तु महदाश्चर्यम्, यदद एतत् स्वहितमन्यैरुक्तमप्यसौ न वेत्ति, अत्र च वक्ष्यमाणोऽभिप्रायः ॥ ३६ ॥ 
एतदेवोपोद्वलयति विदुरेष्यदपायमात्मना परतः श्रद्दधतेऽथवा बुधाः । न परोपहितं नच स्वतः प्रमिमीतेऽनुभवाहतेऽल्पधीः ॥ ४०॥ 
ये बुधाः प्राज्ञास्ते एष्यदपायमागामिनी बाधां स्वयं विदुर्बुध्यन्ते, आत्मबो धाभावाद्वा परतः श्रद्दधतेऽन्यस्मादाद्रियन्ते, अन्येनोक्तं सदवहिताः शृण्वन्ती त्यर्थः । यस्त्वल्पधीमूर्खः सोऽनुभवाढतेऽनुभवं वर्जयित्वा, न परोपहितमन्येनो क्नं सत् प्रमिमीते परिच्छिनत्ति, नापि स्वत अात्मना। यावत्तैरापन्नाप्ता ताव 
द्भविष्यत्येषेति न प्रतियन्तीत्यर्थः । एष्यंश्चासावपाय एष्यदपायः ॥ ४०॥ 
येनाभिप्रायेणैतदुक्तं तदाविष्कर्तुमाह 
१६ स०] 
संदेहविषौषधिव्याख्योपेतम् । 
१८१ कुशलं खलु तुभ्यमेव तद्वचनं कृष्ण यदभ्यधामहम् । उपदेशपराः परेष्वपि स्वविनाशाभिमुखेषु साधवः ॥ ४१॥ 
हे कृष्ण यदेतद्वचोऽभ्यधामवोचं तत्खलु तुभ्यमेव हितं त्वत्प्रियार्थमुक्तमि त्यर्थः । ननु शत्रुः सन् कस्मादपृष्टोऽपि हितं वक्तीत्याह-ये सजनास्ते व्यसन संमुखेषु शत्रुष्वप्युपदेशपरा युक्तायुक्ताभिधायिनः, त्वं च नशिष्यन्न स्वयं वेत्सि नाप्युक्तं मया माच्छृणोषि । खलुक्यालंकारे। अभ्यधामिति धानो लुङ् । मिपोऽम् ॥ ४१ ॥ 
यर्थोक्तो कारणमाह उभयं युगपन्मयोदितं त्वरया सान्त्वमथेतरच ते । प्रविभज्य पृथङ् मनीषया सगुणं यत् किल तत् करिष्यषि ॥ ४२ ॥ 
त्वरया कालक्षेपं हरता मया सान्त्वमसान्त्वं च द्वयं युगपदेकेन यत्नेनैत दर्थमुक्तम् , यथा यत्किल सगुणं चित्ततोषि तदेव बुद्ध्या पृथग्विभज्य विवेच्य विधास्यसीति । एतदुक्तं भवति-द्वयमेवाहमभिधातुमागतः, त्वरया तु उभयमुक्तं 
प्रावीण्यप्रदर्शनार्थ च ॥ ४२ ॥ 
___ अस्थाने चैवं कथनादसन्मया कथितमिति कथयति अथवाभिनिविष्टबुद्धिषु व्रजति व्यर्थकतां सुभाषितम् । रविरागिषु शीतरोचिषः करजालं कमलाकरेष्विव ॥ ४३ ॥ 
___ अथवेति स्ववचनाक्षेपे, अयुक्तं मयाकारीत्यर्थः । अतो येऽभिनिविष्टबु द्धयो ग्रहिकास्तेषु सुभाषितं व्यर्थकतां व्रजति नैष्फल्यं प्रतिपद्यते, यथा रवि रागिषु प्रियचण्डांशुषु पद्मपण्डेषु शीतांशुकिरणनिकरस्तत्संस्पर्शेऽविकासात् । अभिनिविष्टा एकत्रैवाभिनिवेशवती बुद्धिर्येषां तेऽभिनिविष्टबुद्धयः ॥ ४३ ॥ अनपेक्ष्य गुणागुणं जनः स्वरुचिं निश्चयतोऽनुधावति । अपहाय महीपमार्चिचत् सदसि त्वां ननु भीमपूर्वजः ॥ ४४ ॥ 
हिताहितं हित्वा व्यक्तं लोको निजमतमनुतिष्ठति । कुत इत्याह-यदयं युधिष्ठिरश्चैद्यमुपेक्ष्य त्वामार्चिचदा दपूपुजत् , त्वत्तो हि स गुणवत्तरः। प्रार्चिच दिति लुङ्, चङ् “अजादेर्द्वितीयस्य । नन्द्राः संयोगादयः । ननुशब्दो हेतौ ॥४४॥ 
नचैतावतास्माकं हीनतेत्याह 
१८२ 
शिशुपालवधम् । 
[१६ स० त्वयि भक्तिमता न सत्कृतः कुरुराजा गुरुरेव चेदिपः । प्रियमांसमृगाधिपोज्झितः किमवद्यः करिकुम्भजो मणिः ॥ ४५ ॥ 
तव भक्तिमत्त्वात् कुरुराजेनापूजितोऽपि चैद्यो गुरुरेव महान् नतु ऊनः । एतदेव दृष्टान्तेन द्रढयति--मांसप्रियत्वात् सिंहेन त्यक्तं गजमौक्तिकं किमवा 
दुष्टम् । कुरुषु राजते इति कुरुराट् विप् ॥ ४५ ॥ 
पार्थस्याप्रियं वदंश्चैद्यस्य महत्त्वमाह क्रियते धवलः खलूच्चकैर्धवलैरेव सितेतरैरधः । शिरसौघमदत्त शंकरः सुरसिन्धोर्मधुशत्रुरविणा ॥ १६ ॥ 
। यो धवलोऽवदातचरितः स धवलैः सितकीर्तिभिर्महद्भिरुच्चकैः क्रियते शिरसि धार्यते, सितेतरैः कृष्णैः पापिष्टैस्त्वधो हीने स्थाने । तथा च-शुक्ल त्वात् शंभुरेव गङ्गौघं सितं मू| दधार, मधुरिपुः कृष्णः पादेन । युधिष्ठि रश्चामहान् कथमिवोत्तमं नृपमर्चयेत् ॥ ४६ ॥ 
नचार्चया त्वयि महत्त्वमिति वक्तुमाह अबुधैः कृतमानसंविदस्तव पाथैः कथमेव योग्यता । सहसि प्लवगैरुपासितं न हि गुञ्जाफलमेति सोष्मताम् ॥ ४७ ॥ 
__ मूखैः पार्थः कृतमानसंविदो विहितपूजाचारस्य ते कुतो हेतोर्योग्यता मह त्वम् । तथाहि-शीतकाले वानरैर्गुअाफलं रक्तिकानिकरः शीताभावार्थ निषेवितं किं सोष्मतामेत्युष्णं भवति । जातिस्वभावान्मर्कटा हेमन्ते गुञ्जाफलान्यपि भ्रा न्त्या सेवन्ते इति वार्ता । पार्थानां प्लवगा उपमानं, कृष्णस्य गुञ्जाफलं, योग्य ताया औष्ण्यम् । एवशब्दोऽसंभावनायाम् । मान एव संविदाचारः, यदि वा मानश्च संविच्च, संवित् संभाषणं कुशलप्रश्नः । मार्गशीर्षः सहा ज्ञेयः ॥ ४७ ॥ 
__यच्चोक्तं 'विवरिष्यति तच्चिरस्य न' इत्यादि तत्रोत्तरं दित्सुराह अपराधशतक्षम नृपः क्षमयात्येति भवन्तमेकया । हृतवत्यपि भीष्मकात्मजां त्वयि चक्षाम समर्थ एव यत् ॥ ४८ ॥ 
भगवन्तमागःशतसहिष्णुमप्येकयैव तितिक्षया राजात्येति जयति । ति तिक्षैव केवला जयकारणम् , यदसौ शक्तोऽपि त्वयि रुक्मिणी हरति सति 
१६ स०] 
संदेहविषौषधिव्याख्योपेतम् । 
१८३ चक्षाम सोढवान् । स्त्रीहरणं हि सर्वतो विशिष्यते ॥ ४८ ॥ 
एतदेव विवृणोति गुरुभिः प्रतिपादितां वधूमपहृत्य स्वजनस्य भूपतेः । जनकोऽसि जनार्दन स्फुटं हतधर्मार्थतया मनोभुवः ॥ ४६॥ 
हे जनार्दन ? कृष्ण लोकपीडन वा त्वं स्फुटं निश्चितं हतधर्मार्थतया ध मर्थित्यागेन मनोभुवः कामस्य जनक उत्पादकः । धर्मार्थों हित्वा यदा भवान् कामैकनिरतस्तदा मनसिजस्य जनकोऽसि न तु प्रद्युम्नस्योत्पादकत्वात् । तदे व त्यक्तधर्मार्थत्वमाह-गुरुभिर्मातापित्रादिभिः प्रतिपादितां दत्तां स्वजनस्य पितृ स्वस्नीयस्य भूपतेः शिशुपालस्य वधूं रुक्मिणीमपहृत्य बलान्नीत्वा मनोभवज नकोऽसीति सम्बन्धः । अतश्च यः परस्य दारानपहरति तत्रापि स्वजनस्य, तस्य कीदृशो धर्मोऽर्थो वा । तस्माध्यक्तं हतधर्मार्थतया कामस्य जनको नतु कन्दर्पावतारस्य प्रद्युम्नस्य पितृत्वात् । अत एव जनार्दनत्वम् । जनानर्दयतीति कृत्वा, नन्द्यादिः ॥ ४६ ॥ 
किं बहुना अनिरूपितरूपसंपदस्तमसो वान्यभृतच्छदच्छवेः । तव सर्वगतस्य संप्रति क्षितिपः क्षिप्नुरभीशुमानिव ॥ ५० ॥ 
__ यतश्चैवमतोऽधुना तमसो वा तमस्तुल्यस्य तव रविरिव राजा क्षिप्नु नोंदकस्तिरस्कर्ता, यथा सूर्यस्तिमिरं क्षपयत्येवं चैद्यस्त्वामित्यर्थः । कीदृशस्य तव अनिरूपिता अज्ञाता रूपस्य स्वभावस्य संपदतिशयो यस्यास्थिररूपस्येत्यर्थः। अन्यभृतच्छदच्छवेः परपुष्टपक्षकृष्णस्य । सर्व यत्किश्चिद्गतः प्राप्तस्तस्य सर्वग तस्य यत्किञ्चनकारिणः । तमसोऽप्यनिरूपिता अदृष्टा रूपाणां शुक्लादीनां सं पद्यत्र तस्य, तथा कोकिलकान्तेः सर्वगतस्य च । अथ च स्तुतिरेव प्रतीयते-यथा तमसो रविः क्षिप्नुरेवं तव अनिरूपिता रूपाणां वराहनृसिंहादीनां संपद्भूयस्ता यस्य तस्यानिरूपितरूपसंपदो विश्वरूपस्य, सर्वगतस्य सर्वव्यापिनः । तवेति स म्बन्धविवक्षया षष्ठी । यथा न माषाणामश्नीयादिति । क्षिपति तच्छीलः क्षिप्नुः 
"त्रसिगृधिधृषिक्षिपेः क्नुः” ॥ ५० ॥ 
यद्येवं किमर्थ सान्त्वमवादीरित्याह