१०६ 
१४ स०] 
संदेहविषौषधिव्याख्योपेतम् । कर्तृत्वमित्याह- तदुपलम्भतस्तासां क्रियाणामुपलम्भाद् दर्शनात् धनक्रीत विग्निर्वर्तितव्यापाराणां दर्शनात् फलभाक्त्वाच्च तस्य कर्तृत्वम्, अत एव सांख्यपुरुषेण समीक्षोक्नेनात्मना तुल्यतां साम्यं बिभ्राणस्य। किल करणे बुद्धौ वृत्तिभाजि सव्यापरे सुखदुःखोपभोक्तरि निष्क्रियस्यापि पुरुषस्य कर्तृ त्वम्, कुतः तासां बुद्धिकृतानां क्रियाणामुपलम्भाद् दर्शनात् । प्रकृतिजनिता नां हि क्रियाणां द्रष्टा साङ्ख्यपुरुष उदासीनः, अतश्च बुद्धिबन्धमोक्षानु भवादात्मा बद्धो मुक्त इत्यभिधीयते । तदुक्तं पूर्वम् "विजयस्त्वयि सेनायाः साक्षि मात्रेऽपदिश्यताम् । फलभाजि समीक्षोक्ने वुद्धर्भोग इवात्मनी"ति (स०३ श्लो०५६)। याजकाः कर्माण्यकुर्वन् नृपस्तु द्रष्टाभवदिति वाक्यार्थः ॥ १६ ॥ 
अथ ता एव क्रिया आह शब्दितामनपशब्दमुच्चकैर्वाक्यलक्षणविदोऽनुवाक्यया। याज्यया यजनधर्मिणोऽत्यजन् द्रव्यजातमपदिश्य देवताम् ॥२०॥ 
अथ यजनधर्मिणो याजका द्रव्यजातं पुरोडाशादिकमक्षिपन्नग्नौ जुहुबुः । किं कृत्वा देवतामाज्यादिस्वामिनीमपदिश्याभिसंधाय । कीदृशीम् अनुवाक्ययाह्वा नमन्त्रेण शब्दितामाहूताम् , कथमनपशब्दं ससाधुशब्दम्। याज्ञे हि कर्मण्यपशब्दो च्चारणेन महान् प्रत्यवायः। उक्तं च-"मन्त्रो हीनः स्वरतो वर्णतो वा मिथ्याप्रयुक्तो न तमर्थमाह । स वाग्वज्रो यजमानं हिनस्ति यथेन्द्रशत्रुः स्वरतोऽपराधा"दिति ॥ उच्चकैस्तारं वेगेनेत्यर्थः । तद्यथा- इन्द्र ३ आगच्छ हरिध ३ श्रागच्छेत्यादि। कीदृशा याजका वाक्यलक्षणविदो मीमांसका वाक्यार्थविचारक्षमाः । केन द्रव्यजातमत्यजन्नित्याह-याज्यया हविष्पक्षेपमन्त्रो याज्या, आह्वानमन्त्रस्त्वनु वाक्या । यजनं याजनमत्र, तदेव धर्मः स विद्यते येषां ते यजनधर्मिणः सर्व एव होत्रध्वर्युप्रभृतय ऋत्विजः “धर्मशीलवर्णान्ता"दितीनिः । तत्र होता याज्यानुवाक्ये पठति, यजमानो देवतामुद्दिशति, अध्वर्युराज्यं वह्नौ प्रति पति ॥ २० ॥ सप्तभेदकरकल्पितखरं साम सामविदसङ्गमुजगी । तत्र सूनृतगिरश्च सूरयः पुण्यमृग्यजुषमध्यगीषत ॥ २१ ॥ 
तत्र मखे सामविदुद्गाता छन्दोगोऽसङ्गमनवरतं साम गीतिविशेषमुज 
११० 
शिशुपालवधम् । 
[१४ स० गावगासीत्, सामवेदो हि गीयते । कीदृशं साम पङ्जादिभेदेन सप्तभेदाः करे पाणौ कल्पिताः पर्वभिर्भागेन रचिताः स्वराः-स.ऋ.ग.म.प.ध.नयः यत्र तत् सप्तभेदकरकल्पितवरम् । किंच तत्र सूरयो बचाः कठाश्च पुण्यं पवि त्रमृग्यजुषमृचा यताष चाध्यगीषत पेटुः । सर्वेषां विशेषणमाह-सूनृतगिरः सामर्यजुर्विदः । तत्र हि शाखाभेदेन द्विजास्तिष्ठन्ति । ऋचश्च यजूंषि च ऋग्यजुषमिति निपातितम् । पादबद्धो मन्त्र ऋचः, अपादबद्धो यजुः, सामा नि वाक्यविशेषस्था गीतयः । अध्यगीषतेति इङो लुङ्"विभाषा लुङ्लुङो" रिति गाङादेशः “गाकुटादिभ्योऽञ्णिन्डित् , घुमास्थागे"तीत्वम् ॥ २१ ॥ बद्धदर्भमयकाञ्चिदामया वीक्षितानि यजमानजायया । शुष्मणि प्रणयनाभिसंस्कृते तैर्हवींषि जुहुवांबभूविरे ॥ २२ ॥ 
तैर्याजकैः शुष्मण्यग्नावाहवनीयाख्ये हवींष्याज्यादीनि जुहुवांबभूविरे हुता नि । कीशि यजमानजायया द्रौपद्या वीक्षितानि दृष्टानि , एवंविधो ह्येष विधिः। कीदृश्या बद्धं दर्भमयं काञ्चिदाम मेखलागुणो यया “डाबुभाभ्यामन्यतरस्या". मिति डाप् । कीदृशे शुष्माणि प्रणयनेन संस्कारविशेषेणाभिसंस्कृते कृतसं. स्कारे। गार्हपत्यादुद्धृत्य प्राचीनं नीत्वोत्तरवेद्यां निधानं प्रणयनम् । जुहु वांबभूविरे इति कर्मणि लकारः। “भीहीभृहुवां श्लुवच" ॥ २२ ॥ नाञ्जसा निगदितं विभक्तिभिर्व्यक्तिभिश्च निखिलाभिरागमे । तत्र कर्मसु विपर्याणीनमन् मन्त्रमूहकुशलाः प्रयोगिणः ॥ २३ ॥ 
तत्र मखे प्रयोगिणः प्रयोगज्ञा वैयाकरणा ऋत्विजः कर्मसु निर्वापादि कासु क्रियासु मन्त्रं वेदवाक्यं विपर्यणीनमन् विपरिणमितवन्तः, यत प्राग मे वेदे निखिलाभिः सर्वाभिर्विभक्तिभिर्व्यक्तिभिश्च निखिलं न निगदितमुक्तम्। व्यक्तिः स्त्रीपुंनपुंसकानि । अञ्जसा विपरिणामं ते कथं जानते इत्याह ऊहकुशला अनुमानकुशलाः। तत्र च प्रयोगित्वमेव कारणम् । शब्दशास्त्रे किलेदमुक्तम्-"रक्षोहागमलध्वसन्देहाः प्रयोजन"मिति । सम्बन्धादेकस्यापर स्यानुमानमूह उत्प्रेक्षा। अागमे किल न सर्वैर्वचनैर्नापि सर्वैर्लिङ्गैर्मन्त्रा उक्ताः, तेन यज्ञगतेन यथायथं विपरिणम्याः। न चावैयाकरणो विपरिणमयितुं श नोतीत्यूहार्थं व्याकरणमध्येयम् । तद्यथाग्नेमन्त्रोऽस्ति "अग्नये त्वा जुष्टं निर्व पामी”ति । सूर्यस्य तु नास्ति, चोदना च विद्यते "प्रकृतिवञ्च विकृतिः कर्तव्ये”. 
१४ स०] 
संदेहविषौषधिव्याख्योपेतम् । 
१११ ति । स चोह्यते "सूर्याय त्वा जुष्टं निर्वपामी"ति । तथापां मन्त्रोस्ति "देवी रापः शुद्धा यूय"मिति, आज्यस्य तु नास्ति स लिङ्गेन विपरिणम्यते। "देव आज्य त्वं शुद्ध"मिति । विपर्यणीनमन्निति नमयतेर्लुङ् । प्रयुञ्जते इति प्रयो गिणः "संपृचानुरुधे"ति घिनुन् ॥ २३ ॥ 
असंदेहाथै व्याकरणमित्युक्तं तद् दर्शयितुमाह संशयाय दधतोः सरूपतां दूरभिन्नफलयोः क्रियां प्रति । शब्दशासनविदः समासयोर्विग्रहं व्यवससुः खरेण ते ॥ २४ ॥ ____ शब्दाः शिष्यन्ते संस्क्रियन्तेऽनेनेति शब्दशासनं व्याकरणं, तद्विदन्तीति तद्विदो वैयाकरणास्ते समासयोस्तत्पुरुषबहुव्रीह्योर्विग्रहं वाक्यं स्वरेणोदात्ता दिना व्यवससुनिश्चिक्युः । कीदृशयोरिति भ्रान्तिकारणमाह-संशयाय संदे. हाय सरूपतां सादृश्यं दधतोः। उभयकोटिस्पृग् ज्ञानं संशयः। कदाचिदर्थ भेदः स्यात्तन्मा भून्निश्चय इत्याह-क्रियामनुष्ठानं प्रति दूरमत्यर्थ भिन्नं फलं लक्षणं ययोः, फलं भिन्नमिति यावत् । यथा-'स्थूलपृषतीमालभेते'ति यज्ञियाः पठन्ति, तत्र च संशयः किं स्थूला चासौ पृषतीति कर्मधारयः उत स्थूला नि पृषन्ति यस्या इति बहुव्रीहिः, उभयत्रापि हि सदृशं रूपं, क्रियायां फल भेदश्च । कर्मधारये हि पीवराया मृग्या पालम्भनं, बहुव्रीहौ तु सर्वस्या गवा दिजातेः शारायाः, । एवंविधे च संदेहे वैयाकरणाः स्वरात् समासं व्यवससुः। यदि स्थूलपृषतीशब्दोऽन्तोदात्तस्तत् तत्पुरुषोऽयं समासः “समासस्ये"ति (६।१ । २२३ ) तत्रान्तोदात्तविधानात्, अथायुदात्तस्तद्वहुव्रीहिः, “बहुव्रीही प्र कृत्या पूर्वपदं"(६।२।१) इति वचनात् स्थूलस्य चाबुदात्तत्वात् । स्यतेर्लिटि व्यवससुरिति ॥ २४ ॥ लोलहेतिरसनाशतप्रभामण्डलेन लसता हसन्निव । प्राज्यमाज्यमसकृद्वषट्कृतं निर्मलीमसमलीढ पावकः ॥२५॥ 
पावकोऽग्निराज्यं धृतमलीढालिक्षत् श्राद । कीदृशं प्राज्यं प्रभूतम् , अस कृच्च वषट्कृतं वौषट्कारेण हुतं, निर्मलीमसं मन्त्रपूतम्। कीदृशोऽग्निः, लोलाश्चटुला हेतयो ज्वाला एव रसना जिह्वास्तच्छतानां प्रभामण्डलेन दीप्तिचक्रे ण लसता स्फुरता हसन्निव तृप्तियोगात् । अलीदेति लुङ् “ढो ढे लोपः" ॥२५॥ 
शिशुपालवधम् । 
[ १४ स० तत्र मन्त्रपवितं हविः क्रतावश्नतो न वपुरेव केवलम् । वर्णसम्पदमतिस्फुटां दधन्नाम चोज्ज्वलमभूद्धविर्भुजः ॥२६॥ 
तत्र यज्ञे हविर्भुजोऽग्नेमन्त्रपूतं हविर्भुञानस्य न केवलं वपुरेवोज्ज्वलं स्निग्धमभूत् यावद्धविर्भुगिति नामापि, नाम्न औज्ज्वल्यमर्थानुगमात् । किल हवीं षि भुङ्क्ते इति हविर्भुक् । कीदृशं वपुः, वर्णस्यौज्ज्वल्यस्य सम्पदं प्रकर्ष प्रकटतां बिभ्रत् । नामापि वर्णानामक्षराणां सम्पदं बाहुल्यमतिस्फुटामसंदि ग्धां धत्ते, हविर्भुगित्यत्र हि बहवो वर्णाः प्रकटाश्च । पवितमिति “पूङश्चे” ति वेट् ॥ २६ ॥ स्पर्शमुष्णमुचितं दधच्छिखी यद् ददाह हविरद्भुतं न तत् । गन्धतोऽपि हुतहव्यसंभवाद् देहिनामदहदोघमंहसाम् ॥ २७ ॥ 
शिखी वह्निरुचितं सहजमुष्णं तीक्ष्णं स्पर्शमुद्वहन् यत्पुरोडाशादिकं हवि दाह न तदाश्चर्यम्, यतो हव्योत्थाद्गन्धतोऽपि गन्धेनापि प्राणिनामंहसामोघं पापपूगमदहत् । हविर्गन्धग्रहणेन हि पापं क्षीयते, अतश्च गन्धेनापि यः पापं दहति स हविस्तीक्ष्णस्पर्शन दहतीति किं चित्रम् । ये त्वेवं व्याचक्षते-शिखी हविर्यद्ददाह तन्नाद्भुतं, यदुष्णस्पर्श दधदिदं त्वत्यद्भुतं यद्गन्धेनाप्यंहःसंतति मदहदिति तेषां साध्याहारोऽयं श्लोकः स्यात् । हूयते इति हविः ॥ २७ ॥ 
उन्नमन् सपदि धूम्रयन् दिशः सान्द्रतां दधदध कृताम्बुदः । द्यामियाय दहनस्य केतनः केतयन्निव दिवौकसां प्रियम् ॥२८॥ ___ दहनस्याग्नेः केतनो धूमो द्यामियाय खं प्रससार । कीदृशः उन्नमन्जुद्ग च्छन्, सपदि दिशो धूम्रयन् सधूमाः कुर्वन् , यतः सान्द्रतां दधत् घनतां बिभ्रत्, उन्नम्रत्वादधःकृता अम्बुदा मेघा येन, तथा दिवौकसां देवानां प्रियं केतयन्निवाख्या निव 'आगच्छत युष्माकमुत्सवोऽय'मिति । केतयन्निति कित ज्ञाने। दिवि अोको येषां ते दिवौकसः । दिवशब्दोऽकारान्तोऽपि नपुंसकलि ङ्गोऽस्ति यथा “दिशो बाहू दिवं शिर"इति ॥ २८ ॥ निर्जिताखिलमहार्णवौषधिस्यन्दसारममृतं ववल्भिरे । नाकिनः कथमपि प्रतीक्षितुं हूयमानमनले विषेहिरे ॥ २६ ॥ 
नाकिनो देवा अमृतं ववल्भिरे हविर्जक्षुः । अग्नौ तु हूयमानं तत्कथ १'ख्य' क. ख. ग. पाठः। 
१४ स०] 
संदेहविषौषधिव्याख्योपेतम् । 
११३ मपि प्रतीक्षितुं प्रतिपालयितुं विषेहिरे सोढवन्तः, आहूतो हि बुभुक्षितः का लक्षेपेण ताम्यति। ननु पूर्वममृतं तैर्जग्धमेव तत्कथं तत्वरिरे इत्याह-नि र्जितोऽखिलो महार्णवस्यौषधीनां च स्यन्दसारो रसोत्कर्षों येन तत्तथोक्तम् । अब्धिमथिताध्यमृतात् तत्साधुतरम् । उक्तं च-अमृतं नाम यत्सन्तः (२।१०७) इत्यादि ॥ २६ ॥ तत्र नित्यविहितोपहूतिषु प्रोषितेषु पतिषु द्युयोषिताम् । गुम्फिताः शिरसि वेणयोऽभवन् न प्रफुल्तसुरपादपस्रजः॥३०॥ _द्युयोषितां देवस्त्रीणां वेणयः शिरसि गुम्फिता बद्धा अभवन् नतु प्रफुल्तसु रपादपस्रजः, प्रफुल्ता विकसिता सुरपादपानां मन्दारादीनां स्रजो माला या सु ता एवंविधा न बभूवुः। कुतः पतिषु प्रोषितेषु सत्सु । किं सङ्ग्रामे नेत्याह तत्र यज्ञे नित्यं विहिता उपहूतिराह्वानं येषाम् , अतश्चाजस्रं मत्स्यलोकवासात् प्रोषितत्वम् । अत एव देवीनां केशरचनानादरः। दीर्घसत्रं राजाकारयदिति वाक्यार्थः ॥ ३० ॥ प्राशुराशु हवनीयमत्र यत् तेन दीर्घममरत्वमध्यगुः। 
उद्धतानधिकमेधितौजसो दानवांश्च विबुधा विजिग्यिरे ॥ ३१ ॥ 
___ अत्र मखे देवा यतो हवनीयं हविः प्राशुरादुस्तेन दीर्घममरत्वमध्यगुर्ले भिरे। सामुद्रे ह्यमृते भुक्ते तैः किञ्चिदमरत्वं प्राप्तम् , अद्य तु दीर्घदीर्घमित्यति शयोत्प्रेक्षा। तेनैवेत्यर्थः । तथा उद्धतानपि दानवानधिकतेजस्त्वाद्विजिग्यिरेऽभ्य भवन् । प्राशुरित्यश्नातेर्लिट् । अध्यगुरिति “इणो गा लुङि" । विजिग्यिरे इति "विपराभ्यां जेः। संल्लिटोर्जेः” ॥ ३१ ॥ नापचारमगमन् कचित् क्रियाः सर्वमत्र समपादि साधनम् । अत्यशरत परस्परं धियः सत्रिणां नरपतेश्च संपदः ॥ ३२ ॥ ___ अत्र मखे क्रिया नियंपादिका अपचार विधिभ्रंशं नागमन् यज्ञसूत्रविधे रभ्यस्तत्वात्, तथा सर्वमखण्डं साधनमुपकरणमाज्यादिकं समपादि सम्पन्नम् । किं च सत्रिणामृत्विजां धियो बुद्धयो राज्ञश्च समृद्धयः परस्परमन्योन्यमत्यशे रत जिग्युः । द्विगुणे दक्षिणादिके निरूप्यमाणे चतुर्गुणस्य ढौकनात् । समपा दीति “चिरते पदः"। परस्परमिति कर्मपदम् । सत्रं यज्ञो विद्यते येषां ते सत्रिणो याजकाः ॥ ३२ ॥ 
RU 
११४ 
शिशुपालवधम्। 
[१४ स० दक्षिणीयमधिगम्य पङ्क्तिशः पङ्क्तिपावनमथ द्विजव्रजम् । दक्षिणः क्षितिपतिळशिश्रणद् दक्षिणाः सदसि राजसूयिकीः ॥३॥ 
अथ स राजा सदसि पङ्क्तिशः पङ्क्तो दक्षिणा व्यशिश्रणद् ददौ । कास्ताः राजसूयस्य दक्षिणा राजसूयिकीः राजसूययोग्याः “तस्य दक्षिणा यज्ञाख्येभ्य" इति ठक् । किं कृत्वा एवंविधं विप्रसंघमवगम्य बुद्धा प्राप्य वा । कीदृशं पङ्क्तिपावनं स्वाध्यायश्रुतयमनियमादिभिर्यः पति पुनीते स पक्ति पावनः, अत एव च दक्षिणामहंतीति दक्षिणीयम् "कडङ्गरदक्षिणाच्छ च” । राजा कीदृशः, दक्षिणोऽनुकूलो भक्तिमान् । व्यशिश्रणदिति श्रणयतेर्लुङ् ॥ ३३ ॥ वारिपूर्वमखिलासु संस्क्रियालब्धशुद्धिषु धनानि बीजवत् । भावि बिभ्रति फलं महद् द्विजक्षेत्रभूमिषु नराधिपोऽवपत् ॥ ३४ ॥ 
द्विजा एव क्षेत्रभूमयस्तासु राजा धनान्येव बीजमवपदुप्तवान् ददौ । कथं वारिपूर्व जलमादौ दत्त्वा, एवंविधो हि विधिः। कीदृशीषु संस्क्रिया संस्कारः कुलपाठश्रुतादिकस्तया लब्धा शुद्धिनिष्कल्मषत्वं याभिः पवित्राभिरित्यर्थः। कीदृशानि धनानि भावि भविष्यत् फलं स्वर्गादिकं महदक्षयं बिभ्रति वहमा नानि । किमिवावपदित्याह-बीजवत् । यथा कश्चित् कृषीवलो बीजानि वपति वारिपूर्वमादौ हि पानीयमारोप्यते। संस्क्रियया हलगोमयादिकया लब्धा शुद्धि रुत्कर्षों याभिः । बीजान्यपि भावि शारदिकं फलं धान्यं महदलघु धारयन्ति ॥ ३४॥ किं नु चित्रमधिवेदि भूपतिर्दक्षयन् द्विजगणानपूयत । राजतः पुपुविरे विरेपसः प्राप्य तेऽपि विमलं प्रतिग्रहम् ॥ ३५ ॥ 
राजाधिवेद्यन्तवेद्यां विप्रपूगान् दक्षयन् यदपूयत पूतस्तत्किं चित्रं ? नैवा श्चर्यम्, यतस्तेऽपि द्विजगणा राजतो युधिष्ठिराद्विमलमनिन्द्यं शुद्ध्या पूतं प्रति ग्रहं प्राप्य पुपुविरे पूताः। अतश्च यत्र ग्रहीतारोऽपि पूयन्ते तत्र दातरि का गणना। कीदृशाद्राजतः, विरेपसो निष्पापात् धर्मिष्ठात् । सपापात्किल प्रतिग्रहो दोषाय । उक्तं च–“यो राज्ञः प्रतिग्रह्णाति लुब्धादुच्छास्त्रवर्तिनः। स याति नर कान् घोरान् सपुत्रपशुबान्धव" इति ॥ किं न्विति, किंशब्दः काक्काम् । नुरव धारणे । नैव चित्रमित्यर्थः । वेद्यामधिवेदि। अपूयत, पुपुविरे इति कर्मकर्तरि । दक्षयन्निति “दक्ष वृद्धौ”। द्विजा वर्धन्ते राजा धनादिना वर्धयतीति हेतु ममिच् ॥ ३५ ॥ 
१४ स०] 
संदेहविषौषधिव्याख्योपेतम्। स वहस्तकृतचिह्नशासनाः पाकशासनसमानशासनः । अाशशाङ्कतपनार्णवस्थितेर्विप्रसादकृत भूयसी वः ॥ ३६ ॥ ____ स राजा बह्वीभूमीविप्रसादकृत ब्राह्मणाधीनाश्चक्रे द्विजेभ्यो ददौ, “देये त्रा चे" ति सातिः। किमवधिकमित्याह-अाशशाङ्कतपनार्णवस्थितेः कल्पान्तं या वदित्यर्थः। कीदृशीस्ताः स्वहस्तेन स्वहस्त एव वा कृतं चिह्नमको येषां तथा विधानि शासनानि पट्टका यासु ताः स्वहस्तकृतचिह्नशासनाः। नच कालान्त रेण राजान्तरात्तासां हरणभयं, यतोऽसाविन्द्राज्ञातुल्यादेशोऽनुल्लद्ध्यादेश 
इत्यर्थः ॥ ३६॥ शुद्धमश्रुतिविरोधि बिभ्रतं शास्त्रमुज्ज्वलमवर्णसंकरैः। पुस्तकैः सममसौ गणं मुहुर्वाच्यमानमशृणोद् द्विजन्मनाम् ॥ ३७॥ 
असौ राजा द्विजगणं वाच्यमानमाशिष कार्यमाणमशृणोत्, दक्षिता हि ब्राह्मणाः स्वस्तिवाचनं कुर्वते। किं केवलं नेत्याह-पुस्तकैः समं, पुस्तकानपि वाच्यमानानश्रौषीदित्यर्थः । अथ च पुस्तकैः समं तुल्यमित्यर्थान्तरम् । तदेव साम्यमाह-द्विजगणं तावत् शुद्धं पवित्रं निर्मायम्, तथाश्रुतिविरोधि वेदावि रोधि शास्त्रं मीमांसादिकं बिभ्राणम्, अवर्णसंकरैश्चतुर्णी वर्णानामसांकर्येणो ज्ज्वलं निर्मलीमसम्, ब्राह्मण्यस्यासांकर्यानिष्कल्मषमित्यर्थः । पुस्तका अपि शास्त्रं पुराणादिकं बिभ्रति। कीदृशं शुद्धमनपशब्दम्, अश्रुतिविरोधि श्रवणम धुरम्, उज्ज्वलं सुबोधम्, तथाविद्यमानो वर्णसंकरोऽक्षरसाहत्यं येषां तैरवर्ण संकरैः सुलिपिभिः पुस्तकैः। वाच्यमानमिति वचेय॑न्तात्कर्मणि लकारः। "अग्रजन्मा द्विजन्मा च ब्राह्मणः सद्भिरिष्यते इति ॥ ३७ ॥ तत् प्रतीतमनसामुपेयुषां द्रष्टुमाहवनमग्रजन्मनाम् । 
अातिथेयमनिवारितातिथिः कर्तुमाश्रमगुरुः स नाश्रमत् ॥ ३८ ॥ 
स आश्रमगुरू राजा द्विजानामातिथेयं पूजां कर्तुं नाश्रमत् नाखिद्यत । कीदृशानां तदाहवनं यज्ञं द्रष्टुमुपेयुषामागतानामत एव प्रतीतमनसां हृष्टचेत साम् । स कीदृशोऽनिवारितातिथिरनिषिद्धार्थी, यो य आगच्छति तं तमखि नेन मनसार्चिचदित्यर्थः। अतिथौ साधु पूजादिकमातिथेयम् । वानप्रस्थगृहस्थ यतिब्रह्मचारिणां रक्षकत्वादाश्रमगुरू राजा । अश्रमदिति लुङ्, पुषादित्वा दादेशः ॥ ३८ ॥ 
११६ 
शिशुपालवधम् । 
[१४ स० मृग्यमाणमपि यद् दुरासदं भूरिसारमुपनीय तत् स्वयम् । 
आसतावसरकाक्षिणो बहिस्तस्य रत्नमुपदीकृतं नृपाः ॥ ३९ ॥ 
तस्य राज्ञोऽन्ये राजानः स्वयमेव रत्नं श्रेष्ठं वस्तु प्रादायावसरकाङ्क्षिणः सन्तो बहिरेवासत तस्थुः। कीदृशमर्थ्यमानमपि यद् दुरासदं दुष्पापं यतो भूरि सारमत्युत्कृष्टं तदपि न स्वल्पमपितु प्रभूतमुपदीकृतं ढौकनिकार्थमानीतम् । भासतेति लङ् । उपदोपायनम् ॥ ३६॥ एक एव वसु यद्ददौ नृपस्तत् समापकमलक्ष्यत क्रतोः। त्यागशालिनि तपःसुते ययुः सर्वपार्थिवधनान्यपि क्षयम् ॥ ४० ॥ __एक एव राजा यदुपदीकृतं ढौकनिकार्थमानीतं धनं ददौ तदेव यज्ञस्य समापकमलक्ष्यत, तेनैव क्रतुनूनं समाप्यतेति बुद्धमित्यर्थः। धर्मात्मजे पुनरशेषरा जकधनान्यपि क्षयमगमन्, सर्वमेव ददावित्यर्थः । यतस्त्यागशालिन्युदारे ॥ ४० ॥ प्रीतिरस्य ददतोऽभवत् तथा येन तत्प्रियचिकीर्षवो नृपाः। स्पर्शितैरधिकमागमन् मुदं नाधिवेश्म निहितैरुपायनैः ॥ ४१ ॥ 
अस्य राज्ञस्तथा तेन प्रकारेण ददतः प्रीतिरभवत् येन तस्य प्रियकारि णो नृपा उपायनैः स्पर्शितैरस्मै निवेदितैरधिकं मुदमागमन् जहृषुः, न त्व धिवेश्म निहितैर्गृहे निक्षिप्तैः । सर्वमेव कथमस्माभिर्वसु न निवेदितमिति तच्छ्रिया (चेतस्य) चिन्तयन्नित्यर्थः । स्पर्शो दानम् । उक्तं च-"विश्राणनम तिसर्गः स्पर्शनमतिसर्जनं वितरणं च । दानं वैहायसिकं प्रादेशनमंहतिश्च तथे"ति ॥ ४१ ॥ यं लघुन्यपि लघूकृताहितः शिष्यभूतमशिषत् स कर्मणि । सस्पृहं नृपतिभिर्नृपोऽपरैगौरवेण ददृशेतरामसौ ॥ ४२ ॥ 
स राजा क्षपितारियं नृपं लघुन्यपि कर्मणि द्वाररक्षादावशिषद् न्ययुक्त स नृपोऽन्यैरनियुक्तैर्नृपैः साभिलाषं महता गौरवेण दृष्टः कीदृगेष पुण्यभाग्य राजा स्वयं न्ययुङ्क्तेति । शिष्यभूतं शिष्यरूपतां प्राप्तम् । शिष्यः किल यत्र तत्र नियुज्यते । अशिषदिति शासेर्लुङ् । “सर्तिशास्त्यर्तिभ्यश्चे"ति । “शास इदहलोः। शासिवसिघसीनां चे"ति ॥ ४२ ॥ 
१४ स०] 
संदेहविषौषधिव्याख्योपेतम् । अादिकोलतुलितां प्रकम्पनैः कम्पितां मुहुरनीगात्मनि । वाचि रोपितवतामुना महीं राजकाय विषया विलेभिरे ॥४३॥ 
तेन राज्ञा राजकाय नृपवृन्दाय विषया विलेभिरे देशाः प्रसादीकृताः । कीदृशेन वाचि महीं रोपितवता कुर्वता, मनसा किल निश्चित्य वाचोच्यते दीयतामिदमस्योति । अथ च वाचि महीं रोपितवता बिभ्रतेत्यर्थान्तरम् । क श्चिद्वाचि भुवं बिभर्ति यः सत्यं विभर्ति सत्येन भूमिर्धियते । कीदृशीं मही मादिकोलतुलितां श्रीवराहपरिच्छिन्नामियत्यसाविति । तथा वातैरसकृत् क म्पितां चालितामत एव वाचि रोपिताम् । चलितं किल रोप्यते । कीदृश्यां वा चि अनीगात्मा स्वभावो यस्याः सा। महार्थत्वान्न केनचित् तुलिता नापि कम्पिता जितेति व्यतिरेकोक्तिः ॥ ४३ ॥ अागताद् व्यवसितेन चेतसा सत्त्वसम्पदविकारिमानसः। तत्र नाभवदसौ महाहवे शात्रवादिव पराङ्मुखोऽर्थिनः ॥ ४४ ॥ __तत्र महाहवे महायज्ञे राजसूयेऽसौ राजार्थिनो याचकात् पराङ्मुखो नाभवत्, यद्यस्मै रुरोच तत्तस्मै ददावित्यर्थः। यतः सत्त्वसम्पदा औदार्यप्रक र्षेणाविकारिमानसो लोभेनाहृतचित्तः । कीदृशादर्थिनः, नृपान्मया नूनं दारिद्यम द्यापास्यमिति व्यवसितेन निश्चितेन मनसागतात् । कस्मादिव पराङ्मुख इत्याह शात्रवादिव । शत्रुरेव शात्रवः, तस्माद्यथा योद्धं कृतनिश्चयादसौ महाहवे महा रणे सात्त्विकत्वात् पराङ्मुखो न भवति । यद्वशात् कार्पण्यविषादभयादीनि चेतस्यवस्थितिं न बध्नन्ति तत्सत्त्वम् । हूयतेऽस्मिन्नाज्यमिति हवो यज्ञः "ऋदोरप्" । अाहूयन्तेऽस्मिन् भटा इत्याहवः संग्रामः "अाङि युद्धे”। महांश्चा सावाहवो महाहवः “अान्महतः” ॥ ४४ ॥ नक्षतार्थिनमवज्ञया मुहुर्याच्यते स्म स न कालमक्षिपत् । नादिताल्पमथ न व्यकत्थत प्रत्तमिष्टमपि नान्वशेत सः ॥ ४५ ॥ 
स राजा याचक'मवज्ञया नादर्शत् सगौरवमद्राक्षीत् । कदाचित् सकृत् प्रार्थितो भवेन्नेत्याह--मुहुः पुनः पुनांच्यते स्म । कदाचित् प्रथममननुष्टाना दसकृद्याच्या स्यदित्याह-कालक्षेपं नैवाकरोत् । धनायया तु मुहुर्मुहुर्याच्या, अ. र्थिबहुत्वाद्वा कदाचिदेकवारं दातव्यं बहुभिर्वारैर्दद्यादित्याह-अल्पं नादित । 
१ 'कान्' क. ख. ग. पाठः । 
११८ 
शिशुपालवधम् । 
[१४ स० कदाचित् श्लाघार्थ बहु दद्यादित्याह-अथ दानं दत्त्वा न व्यकत्थत कीर्तनेना श्लाघत अकत्थितत्वात् । कदाचित्पश्चात्तापं भजेदित्याह–इष्टमपि प्रत्तं दत्तं नान्वशेत दत्त्वा नादूयतेत्यर्थः । अनुशयः पश्चात्तापः । न न कालमक्षिपदिति पाठे एको नञ् याच्या सम्बध्यते, शीघ्रदानान्नासकृद्याच्यते इत्यर्थः । प्रदीय ते स्मेति प्रत्तम् । “अच उपसर्गात्तः” ॥ ४५ ॥ निर्गुणोऽपि विमुखो न भूपतेर्दानशौण्डमनसः परोऽभवत् । वार्षुकस्य किमपः कृतोन्नतेरम्बुदस्य परिहार्यमूषरम् ॥ ४६ ॥ 
दानशौण्डमनसस्त्यागहेवाकिचित्तत्वात् राज्ञो निर्गुणोऽपि परो विमुखो नाभूत् निराशो नागच्छत् । परः शत्रुरन्यो वा । ननु पात्रे देयमित्युक्तं तत्कथं निर्गुणायापि ददावित्याह-अपस्तोयानि वार्षुकस्य वर्षणशीलस्य मेघस्य कि मूषरं वयं, कुभूमावग्यसौ वर्षत्येव । कृतोन्नतेः खं व्याप्नुवतः । वर्षति तच्छी लो वार्षुकः, तद्योगेऽप इति "नलोकाव्ययेति षष्ठीनिषेधः। ऊषो भूदोषोऽस्ति यत्र तदूषरं “ऊषसुषिमुष्कमधोरः”। दाने शौण्डः सक्तो दानशौण्डः- “सप्तमी शौण्डैः ” ॥ ४६ ॥ 
भूयोऽपि दानशौण्डत्वं भङ्गयन्तरेणाह प्रेम तस्य न गुणेषु नाधिकं न स्म वेद न गुणान्तरं च सः । दित्सया तदपि पार्थिवोऽर्थिनं गुण्यगुण्य इति न व्यचारयत् ॥४७॥ 
स राजा याचकं गुणी अगुण्यश्चेति न व्यचारयत्, अयं गुणी दानाहः, अयमगुण्यो निर्गुणो न देयमस्मै इति नालुलोके, सर्वेभ्य एव ददावित्यर्थः । क दाचित् गुणद्वेषी स्यान्नेत्याह-तस्य गुणेष्वधिकं न न प्रेमापितु प्रीतिरेव । क दाचित् गुणान्तरज्ञो न स्यात् तवश्यमेव समदृष्टिर्भवतीत्याह-गुणानामन्तरं विशेषं न न स्म वेदापितु विवेद । कथं तद्यविचार इत्याह-दित्सया दातुमि च्छया। गुणप्रियोऽपि गुणज्ञोऽपि दानव्यसनित्वेन गुणिनमगुण्यं च न व्यचार यत् । अर्थयतेऽवश्यमित्यर्थी। यदि वा “अर्थाच्चासंनिहिते" । गुणा विद्यन्ते य स्यासौ गुणी गुण्यश्च "अत इनिः । अन्येभ्योऽपि दृश्यते” इति । यच्च 'क्रमादमुं नारद इत्यबो सः' इत्यत्र यो द्वितीयाभावो न्याय्यः स । वेहान्यत्र च 
१४ स०] 
संदेहविषौषधिव्याख्योपेतम् । दर्शनानुपदमेव कामतः स्वं वनीपकजनेऽधिगच्छति । प्रार्थनार्थरहितं तदाभवद् दीयतामिति वचोऽतिसर्जने ॥ ४८ ॥ ___ इह लोट् लिङ् वा ददाति प्रार्थनायां प्रेषे च वर्तते । उक्तं च-“देहि देहीति 
ददतः सैव देहीति याचतः। अहो गिरितृणप्रख्या वचसः सारफल्गुते"ति ॥ एवं स्थिते तदा तस्मिन्काले दीयतामित्येतद्वचनं प्रार्थनालक्षणेनार्थेन रहितं सद तिसर्जन एव त्यागविषय एवाभवत्, ददातेः प्रैष एव लोट् उदपादि नतु प्रार्थ नायामित्यर्थः। कुत इत्याह-वनीपकजने याचकलोके दर्शनानुपदमेवालोकसम नन्तरमेव कामतो यथेच्छं स्वं धनमधिगच्छति । यावद्धि ते दीयतामिति ना ब्रुवन्त तावत् तान् दृष्दैव राजा गञ्जपतिमादिदेशेति कुतः प्रार्थनार्थत्वमयाचि तमेव राजा ददावित्यर्थः ॥ ४८ ॥ नानवाप्तवसुनार्थकाम्यता नाचिकित्सितगदेन रोगिणा । इच्छताशितुमनाशुषा च न प्रत्यगामि तदुपेयुषा सदः ॥ ४६ ॥ ___अर्थकाम्यता धनेच्छुना तत्सदः सभामुपेयुषा प्राप्तेनानवाप्तवसुनाप्राप्तार्थेन न प्रत्यगामि न प्रतीपं गतमपितु धनमासाद्य, तथा रोगिणा व्याधितेनाचिकि त्सितगदेनानुन्मूलितव्याधिना न प्रत्यगाम्यपि तु स्वस्थेन, अशितुमिच्छता चा नाशुषाभुक्तेन न प्रतिगतमपितु तृप्तेनेति सर्वकामप्रदत्वोक्तिः। अर्थमिच्छतीत्यर्थ- . काम्यति “काम्यच्च"। चिकित्सित इति कितेाधिप्रतीकारे “गुप्तिकिद्भयः सन्” । अनाशुषेति प्रश्नातेर्नपूर्वस्य कसौ रूपम् । उपेयुषेति त्विणः । प्रत्य गामीति भावे ॥ ४६॥ स्वादयन् रसमनेकसंस्कृतप्राकृतैरकृतपात्रसंकरैः । भावशुद्धिविहितैर्मुदं जनो नाटकरिव बभार भोजनैः ॥ ५० ॥ 
तदा जनो बुभुक्षितो लोको भोजनैर्मुदं बभार भुञ्जानस्तुतोष । कीदृशः रसं मधुरादिकं षड्धिमास्वादयन् अनुभवन् । कीदृशैभॊजनै अनेकानि बहूनि संस्कृतानि मांसादीनि प्राकृतानि च फलादीनि यत्र । यद्वानेकानि च तानि संस्कृतानि प्राकृतानि चेति कर्मधारयः । द्रव्यान्तरेण संस्कार्य पक्कापक्कं मां समार्जितादिकं भोजनं संस्कृतम्, अन्यत्तु द्राक्षादिकमनाहार्य प्राकृतम् । तथा कृतः पात्रसंकरः सहभोजनं येषु । भावशुद्ध्या निर्मलेन चित्तेन विहितैर्दत्तैरेवं 
१२० 
शिशुपालवधम् । 
[१४ स० विधैर्भोजनैर्जनो मुमुदे नाटकैरिव । नाटकैरपि सामाजिको जनस्तदा तुतोषेत्यर्थः। 
औपम्यसहोक्तिरलङ्कारोऽयम् । यज्ञे हि दशरूपकमपि प्रीतये प्रस्तूयते । कीदृशो जनः रसं शृङ्गारादिकं नवविधं स्वादयन् अनुभवन् । रसानां ह्यास्वादनाद्रसत्वम् । उक्तं च-अनेकद्रव्यसंयुक्तैर्व्यञ्जनैबहुभिधृतम् । आस्वादयन्ति भुञ्जाना भक्तं भक्त भुजो यथा ॥ भावाभिनयसंबद्धान् स्थायिभावांस्तथा नराः। प्रास्वादयन्ति मन सा तस्मानाट्यरसाः स्मृता,, इति ॥ कीदृशैर्नाटकैरनेकं संस्कृतं प्राकृतं च य षाम् । संस्कृतभाषाया अनेकत्वं गद्यपद्यरूपण, प्राकृतभाषायास्तु मागधशूरसे नादिभेदेन । तथाकृतः पात्राणां संकरो येषु । यस्य पात्रस्य येन सह प्रयोग निर्गमौ तस्य तेनैव यत्र कृतावित्यर्थः। भावा रत्यादयो द्वितीयसर्गदर्शितास्तेषां 
शुद्धिरसंकरस्तया विहितः। रसविभागेन हि भावा उक्ताः ॥ ५० ॥ रक्षितारमिति तत्र कर्मणां न्यस्य दुष्टदमनक्षमं हरिम् । अक्षतानि निरवर्तयत्तदा दानहोमयजनानि पार्थिवः ॥ ५१ ॥ 
स राजा तत्र मखे विष्णुं क्रियाणां गोपायकं नियुज्येतीत्थमखण्डानि दा नहोमयजनानि निरवर्तयत् समापयत् । परस्वतापादनं दानम् , अग्नावाज्यादिप्र क्षेपो होमः, देवतोद्देशेन द्रव्यत्यागो यागः। कीदृशं हरिं दुष्टदमनक्षमं विघ्ना दिनाशसमर्थमत एव रक्षाविनियोगः ॥ ५१ ॥ एक एव सुसखैष सुन्वतां शौरिरित्यभिनयं वितन्वती। यूपमङ्गुलिमियोदनीनमद् भूश्चशालतुलिताङ्गुलीयकम् ॥ ५२ ।। - भूपमुदनीनमदुन्नमयामास । यज्ञसमाप्तौ हि खादिरः शांशपः पालाशः शा मीलो वा यूपोऽवनौ रोप्यते। कीदृशं तं चशालेन यूपकटकेन तुलितमनुकृत मङ्गुलीयकं करशाखाभरणं येन। उत्प्रेक्ष्यते-इत्यतो हेतोरभिनयं वितन्वती अङ्गुलिमिवोदनीनमदुदशिश्रियत् । कुत इत्याह-सुन्वतां यायजूकानामेष शौरि रेव सुसखा शोभनः सहायः। परमेतेन सख्या यज्वनां निर्विघ्नं यज्ञः समाप्यते इति चिन्तयन्ती भूर्विस्मयवशाच्छोटिकां ददती अङ्गुलीयकभूषितामङ्गुलिमिव सचशालं यूपमुन्नम्रीचकारेत्यर्थः । शोभनः सखा सुसखा “न पूजनादि"ति टजभावः। सुन्वन्तो यज्वानः “सुओ यज्ञसंयोगे” इति शता। इतिहेतौ । उ दनीनमदिति नमयतेनुं । अङ्गुलौ भवमङ्गुलीयकं “जिह्वामूलाङ्गुलेश्छः" ॥५२॥ 
'' क. ख. पाठः। 
१४ स०] 
संदेहविषौषधिव्याख्योपेतम् । 
१२१ इत्थमत्र विततक्रमे ऋतौ वीक्ष्य धर्ममथ धर्मजन्मना । अर्घदानमनु चोदितो वचः सभ्यमभ्यधित शन्तनोः सुतः ॥ ५३॥ 
इत्थमुक्तेन प्रकारेण विततक्रमे सविस्तारपरिपाटीके मखे, अथ शन्तनोः सुतो भीष्मः सभ्यं सभायां वक्तुं योग्यं वचनमभ्यधितावोचत् । यतोऽर्घदानमु द्दिश्य तपसः सुतेन चोदितः पृष्टः, धर्ममाचारं वीक्ष्यालोक्य। यज्ञान्ते ह्य? गुणवते देयः। अनुर्लक्षणे कर्मप्रवचनीयसंशः ॥ ५३ ॥ 
किमभ्यधादित्याह आत्मनैव गुणदोषकोविदः किं न वेत्थ करणीयवस्तुषु । यत्तथापि न गुरून् न पृच्छसि त्वं क्रमोऽयमिति तत्र कारणम् ॥५४॥ 
करणीयवस्तुषु कृत्यशरीरेषु मध्ये किं त्वं स्वयमेव न वेत्थ न जानासि, स र्वमेव कार्यमवैषीत्यर्थः । यतोऽसि गुणदोषकोविदो युक्तायुक्तक्षस्तथापि यत् गुरून् न न पृच्छसि तत्र प्रश्ने क्रमोऽयमिति कारणम् । “प्रष्टव्या गुरवः किले" त्याचार शत्वेन पृच्छसि नतु संशयान इत्यर्थः। किमिति कर्मपदम् । वेत्थेति “विदो लटो वे"ति सिपस्थल । इति वा युधिष्ठिराभिप्रायः-क्रमोऽयमिति निर्दिश्यते । स किल मनुते क्रमोऽयं यदृद्धं पृच्छामीति। कोविदशब्दः पृषोदरादिः ॥ ५४ ॥ 
प्रकृतमाह स्नातकं गुरुमभीष्टमृत्विजं संयुजा च सह मेदिनीपतिम् । अर्घभाज इति कीर्तयन्ति षद् ते च ते युगपदागताः सदः ॥ ५५ ॥ 
षडिमानर्घभाज इति पूज्या इति कीर्तयन्ति शिष्टा ब्रुवन्ति । कांस्तानित्याह स्नातकं साङ्गवेदाध्यायिनम् , गुरुमाचार्यम् , अभीष्टं प्रियम्, ऋत्विजं याजकम्, मेदिनीपतिं पार्थिवम् , संयुजा सह संयुक्तमपीत्यर्थः । संयुक् संबन्धी जामाता च । ते च स्नातकादयः षडपि तव युगपत् तुल्यकालमेव सदः सभामागताः प्राप्ताः, श्रतः सर्वानेव पूज्यत्वात् पूजयस्वेति भावः। उक्तं च--"प्राचार्यमृत्विजं चैव संयुक्तं च युधिष्ठिर । स्नातकं च प्रियं चैव षडर्घार्हान् नृपं तथे"ति ॥ अर्घभाज इति जसन्तः, द्वितीयाभावस्तु नारदवत्, स्नातकादिभ्यस्तु कर्मत्वाद्भवत्येव य थामुमिति। स्नातकं समाप्तवेदव्रतम् “स्मातात् वेदसमाप्तावि"ति कन् ॥ ५५ ॥ - ते च ते युगपदागताः सद' इत्येतदेव द्रढयति १ 'ज्यान' क. ख. ग. पाठः । 
१२२ 
शिशुपालवधम् । 
[१४ स० शोभयन्ति परितः प्रभाविणो मन्त्रशक्तिविनिवारितापदः। त्वन्मखं मुखभुवः स्वयंभुवो भूभुजश्च परलोकजिष्णवः ॥ ५६ ॥ 
स्वयंभुवो मुखभुवो ब्रह्मणो वक्त्राजाता ब्राह्मणा उच्यन्ते, ते तव मखं रा जानश्च परितः शोभयन्ति । कीदृशा द्विजास्तावत् प्रभाविणस्तपःप्रभावयुक्ताः, मन्त्रशक्त्या वेदवलेन विनिवारिता निवर्तिता आपदो विषादिकृता यैः, परलो कजिष्णवश्चिरजीवित्वात् परलोकजेतारः, शुभाचारत्वाद्वा तज्जयः। राजानोऽपि प्रभवन्तीति प्रभाविणः प्रभुशक्तियुक्ताः, मन्त्रशक्त्या नीतिशास्त्रवलेन विनिवा रितव्यसनाः, परलोकस्य शत्रुलोकस्य जिष्णवोऽभिभाविनः। प्रभाविण इति प्र भावोऽस्त्येषामितीनिः “प्रातिपदिकान्तनुम्विभक्तिषु चे"ति णत्वम् । दन्त्यपाठे त्वावश्यके णिनिः“न भाभूपूकमी”ति कृमत्वनिषेधः ॥ ५६ ॥ श्राभजन्ति गुणिनः पृथक्पृथक् पार्थ ! सत्कृतिमकृत्रिमाममी । एक एव गुणवत्तमोऽथवा पूज्य इत्ययमपीष्यते विधिः ॥ ५७ ॥ __हे पार्थ पृथासूनो अमी गुणिनः स्नातकादयोऽकृत्रिमा महती सत्कृतिम हणां पृथक्पृथक् प्रत्येकमाभजन्त्यर्हन्ति, षमां संनिधौ षडप्या इत्यर्थः । अथवा षट्संनिधावप्येक एवैषां कश्चिद् गुणवत्तम उत्कृष्टगुणान्वितोऽप्यर्घ्य इत्ययमपि विधिरिष्यते । तथा च पाराशर्यः-“एषामैकैकशो राजन्नर्घ श्रानीयता मिति । अथवैषां वरिष्ठाय समायोपनीयता"मिति ॥ ५७ ॥ । उच्यतां क एक इत्याह 
अत्र चैष सकलेऽपि भाति मां प्रत्यशेषगुणबन्धुरहति । भूमिदेवनरदेवसङ्गमे पूर्वदेवरिपुरर्हणां हरिः ॥ ५८ ।। 
- अस्मिन् द्विजनृपसमागमेऽखिलेऽपि हरिरहणां पूजामहतीति मां प्रति भाति, भगवानेवार्घ्य इति मम प्रतिभासते इत्यर्थः। यतोऽशेषाणां गुणानां बन्धुः। बध्नन्त्यस्मिन्नास्पदमिति बन्धुः , यदि वा बन्धुरिव वन्धुः। तथा पूर्वदेवानां दैत्यानां रिपुर्जिष्णुः । असुराः पूर्वदेवाः स्युः। भाति मां प्रतीति प्रतिशब्दो नि पातो भिन्नक्रमः क्रियापदात्पूर्वो बोद्धव्यः । “हाप्रतियोगे” इति द्वितीया ॥ ५८ ॥ 
ननु मादृश एष वसुदेवात्मजस्तत्कथं भवानाह पूर्वदेवरिपुरित्याशक्याह-- १'धि' क. पाठः । 
१४ स०] . संदेहविषौषधिव्याख्योपेतम् । मर्त्यमात्रमवदीधरद्भवान् मैनमानमितदैत्यदानवम्। अंश एष जनतातिवर्तिनो वेधसः प्रतिजनं कृतस्थितेः ॥ ५६ ॥ 
एवं हरिं वशीकृतदैत्यदानवं भवान् मर्त्यमात्रं मानुषमात्रं मा अवदीधरत् मा शासीत् मा बुद्धास्त्वम् । कस्तायमित्याह वेधसः प्रजापतेर्नारायणस्यांशो भाग एषः। कदाचिद्वेधा अपि मर्त्यः स्यादित्याह-जनतातिवर्तिनः सकललो कातिक्रान्तस्य, दुर्ज्ञानस्येत्यर्थः। तथा प्रतिजनं कृतस्थितेरात्मरूपत्वात् । एतच्च विरुद्धप्रायम् । अवदीधरदिति अवधारयतेर्लुङ् ॥ ५६ ॥ 
2 अन्यच्च कीदृगेष इति प्रसङ्गात् स्तोत्रम् ध्येयमेकमपथि स्थितं धियः स्तुत्यमुत्तममतीतवाक्पथम् । अामनन्ति यमुपास्यमादराद् दूरवर्तिनमतीव योगिनः ॥ ६० ॥ 
यं योगिनोऽध्यात्मज्ञा एवंविधमामनन्ति कथयन्ति । कीदृशमेकं प्रधानं ध्येयं चिन्त्यं स्थूलरूपतया, सूक्ष्मरूपतया तु धियो बुद्धेरपथि अमार्गे स्थि तम्। पुरुषो हि मनसोऽप्यविषयः। उक्तं च–“यतो वाचो निवर्तन्ते अप्राप्य मनसा सहे"ति । यदि वा बुद्धितत्त्वातिक्रमेण तत्पथे न स्थितम् , अन्या हि बुद्धिरन्यश्चात्मा । विरुद्धं चैतत् । यो हि बुद्धेरगोचरः स कथं ध्येयो भवेत्, अविरोधस्तु उक्त एव । तथा स्तुत्यं स्तवार्ह यत उत्तममुत्कृष्टम् । पूर्ववच्चा तीतवाक्पथमुल्लचितवाग्गोचरं वाचामविषयम् । यश्च वागविषयः स कथं स्तूयते, अथ च 'नमो विष्णवे' इति सर्व एव स्तौति , तत्त्वतस्तु वाचां न गो चरः “यतो वाचो निवर्तन्ते” इति न्यायेन । तथा चादरात् प्रयत्नादुपास्यं जपोपवासादिना सेव्यम् अथ च सुष्टु दूरवर्तिनं दुष्प्रापमनेकजन्मलभ्यम् । यश्च दूरस्थः स कथं सेव्यः । विषयभेदेन विरोधः परिहार्य इति तु केचित् । ज्ञानिनां हि भगवान् ध्येयः स्तुत्य उपास्यश्च, अन्येषां तु बुद्धाचो मन सश्च दूरवर्ती। अपथीति “पथो विभाषे'ति समासान्तो विभाषितः । श्रामन न्तीति ना अभ्यासे "म्नो मनः" ॥ ६० ॥ पद्मभूरिति सृजञ्जगद्रजः सत्त्वमच्युत इति स्थितिं नयन् । संहरन् हर इति श्रितस्तमस्त्रैधमेष भजति त्रिभिर्गुणैः ॥ ६१ ॥ 
एष भगवान् त्रिभिर्गुणैः सत्त्वरजस्तमोभिस्वैधं त्रिधा भवति । तथाहि 
१२४ 
शिशुपालवधम् । 
[१४ स० जगत सजन रजोगुणं श्रितः सन् पद्मभूरिति भवति, तथा सत्त्वं श्रितो जगत् स्थितिं सक्रियत्वं नयन् प्रापयन् अच्युत इति भवति, तथा जगत् संहरंस्तमो गणं श्रितो हर इति भवति। उक्तं च-"रजोजुषे जन्मनि सत्त्ववृत्तये स्थिती प्रजानां प्रलये तमःस्पृशे। अजाय सर्गस्थितिनाशहेतवे त्रयीमयाय त्रिगुणात्मने नम” इति ॥ त्रयः प्रकारास्त्रैधं "द्वित्र्योश्च धमुञ्” ॥ ६१ ॥ सर्ववेदिनमनादिमास्थितं देहिनामनुजिघृक्षया वपुः। क्लेशकर्मफलभोगवर्जितं पुंविशेषममुमीश्वरं विदुः ॥ ६२ ॥ 
__अमुं हरिं पुंविशेषं पुरुषविशेषमीश्वराख्यं विदुः पातञ्जला अविदन् । कीदृशं सर्ववेदिनं सर्वज्ञम् , अनादि पुराणं, देहिनां प्राणिनामनुजिघृक्षयानुग्रहे च्छया वपुर्देहमाश्रितमात्मरूपत्वात् , ईश्वरस्य हि भूतानुग्रहं बर्जयित्वा देहा श्रयणे नान्यत् कारणम् । तथा क्लेशकर्मफलभोगवर्जितम् , अविद्यास्मितारागद्वे षाभिनिवेशाः क्लेशाः, कर्माणि शुभाशुभानि, तेषां फलं विपाकस्तस्य भोगोऽनु भवस्तेन वर्जितं त्यक्त्रं, यद्वा प्रकृतिपुरुषयोरभेदो भोगः । क्लेशाश्च कर्माणि च फलभोगश्च तैर्वर्जितः। उक्तं च-"क्लेशकर्मविपाकाशयैरस्पृष्टः पुरुषविशेष ईश्वरः" इत्येतच्च तच्छास्त्रादेव सुवोधम् , इह तु विचारे ग्रन्थगौरवं स्यात् ॥ ६२ ॥ भक्तिमन्त इह भक्तवत्सले सन्ततस्मरणरीणकल्मषाः । यान्ति निर्वहणमस्य संमृतिलेशनाटकविडम्बनाविधेः ॥ ६३ ॥ 
_ इह भगवति ये भक्तिमन्तो भक्तास्ते नित्यध्यानक्षीणपापाः सन्तोऽस्य सं सृतिक्लेशनाटकविडम्बनाविधेर्निर्वहणं यान्ति । संसृतिः संसारो जन्ममरणप्र बन्धः स एव क्लेशस्तेन वा क्लेशः खेदः स एव नाटको मायामयत्वात् , तेन वा विडम्बना वितारणा लजा (तस्याः) विधिः कृतिस्तस्य निर्वहणमन्तं यान्ति 
गच्छन्ति, भूयः संसारदुःखं नानुभवन्तीत्यर्थः। यत एष भक्तवत्सलो भक्तानु कम्पी। विडम्बना वितारणा। जननमरणप्रबन्धो हि विडम्बना मनस्विनः। अन्योऽपि नाटकस्य निर्वहणाख्यं संधिं याति । 'मुखप्रतिमुस्वगर्भविमर्शनिर्वह णानि पञ्च नाटकेषु संधयः'। रीणं नष्टम् । रीङ् क्षये "अोदितश्चे”ति निष्ठा नत्वम् ॥ ६६ ॥ ग्राम्यभावमपहातुमिच्छवो योगमार्गपतितेन चेतसा । दुर्गमेकमपुनर्निवृत्तये यं विशन्ति वशिनं विमोक्षवः ॥ ६४ ॥ 
१२५ 
१४ स०] 
संदेहविषौषधिव्याख्योपेतम् । यं भगवन्तं विमोक्षवो मुमुक्षवो विशन्ति लीयन्ते तेन सायुज्यं यान्ति अपुनर्निवृत्तये भूयः संसारमनागन्तुम् । उक्तं च-"मामुपेत्य तु कौन्तेय पुनर्जन्म न विद्यते” इति । यतो ग्राम्यभावं त्रैगुण्यं संसारित्वमपहातुमिच्छवस्तित्यक्षवः। जननमरणप्रबन्धानुभवो हि पुनरुक्तत्वाद् ग्राम्यत्वं । ग्राम्यः किलैकत्र सक्तो भवति, यो हि ग्राम्यत्वं त्यक्तुमिच्छति स कथं नाम ग्राम्यमध्ये गण्ययेति दुर्ग पुरं प्रविशति, योगमार्गपतितेनाध्यात्मपथसक्तेन मनसा । कीदृशं हरिं दुर्ग दुरा सदम्, न हि सर्वः परं स्थानं प्राप्नोति । एकमुत्कृष्टं, वशिनं विभुं स्वतन्त्रम् । यदि वा वशिनो वश्यात्मानो योगिनः। विरोधालङ्कारः । यः किल विमोनुर्मोक्तु मात्मानमिच्छति चौरादिः स किमिति दुर्गमेव विशति । विमोक्तुमिच्छुर्विमोनुः "मुचोऽकर्मकस्य गुणो वा” अभ्यासलोपश्च ॥ ६४ ॥ श्रादितामजननाय देहिनामन्ततां च दधतेऽनपायिन । बिभ्रते भुवमधासदाथ च ब्रह्मणोऽप्युपरि तिष्ठते नमः ॥ ६५ ॥ 
___ एवंविधायास्मै नमः। कीदृशाय भूतानामादितां कारणत्वं बिभ्रते, अविद्य मानं जननं जन्म यस्य तस्मै अजननाय अजाय, त्वं जगतः कारणं तव तु न किञ्चिदित्यर्थः। विरुद्धं चैतत्-यो न जायते स कथमादित्वं बिभर्ति । तथा दे हिनां रुद्ररूपेणान्ततां क्षयं दधते, अविद्यमानोऽपायो नाशो यस्य तस्मै अनपा यिने नित्यायानन्ताय जगदन्ताय चेत्यर्थः । यश्चान्तत्वं दधाति स कथमनपायी स्यादिति विरोधः । तथानन्तरूपेण भुवं विभ्रते दधते, अथ च ब्रह्मणोऽप्युपरि तिष्ठतेऽवस्थिताय सर्वोत्कृष्टत्वयोगात् , यदि वा ब्रह्मलोकादूर्ध्व भगवतोऽवस्थितेः। यश्च पातालस्थः स कथं ब्रह्मलोकमधः कुर्यादिति विरोधः। “अनाद्यन्ताय जगतो जन्मसंहारकारिणे । सर्वगाय नमस्तुभ्यं वाक्यार्थोऽयमिह स्थितः” इति ॥ ६५ ॥ केवलं दधति कर्तृवाचिनः प्रत्ययानिह न जातु कर्मणि । धातवः सृजतिसंहशास्तयः स्तौतिरत्र विपरीतकारकः ॥६६॥ 
___ 'सृज विसर्गे,' 'हृञ् हरणे संपूर्वः,' 'शासु अनुशिष्टौ, इश्तिपौ धातुनिर्देशे" एते धातव इह भगवति विषये केवलं कर्तृवाचिनः प्रत्ययान् एवल्तृतिबादीन् दधत्युपपादयन्ति नतु कदाचित् कर्मणि कारके कर्मवाचकान् । एष ब्रह्मविष्णु रुद्ररूपेण जगत् सृजति संहरति शास्ति च । उक्तं च - "विश्वं जगत् सृजति यः परमादिदेवो यश्च स्थितिं त्रिभुवनस्य विभुर्विधत्ते । यश्चोपसंहरति सर्वमिदं 
शिशुपालवधम् । 
[१४ स० युगान्ते तस्मै नमो भगवते पुरुषोत्तमाये"ति ॥ नत्वेष सृज्यते ह्रियते शिष्यते वा ।'ष्टुञ् स्तुता'वित्ययं धातुरत्र विपरीतकारकः, कर्मण्येव प्रत्ययं दधाति नतु कर्तरीत्यर्थः । भगवान् हि ब्रह्मादिभिः स्तूयते नत्वेष कंचित् स्तौति । सृजती त्यादावाद्यर्थग्रहणं, तेन रक्षत्यादयोऽपि गृह्यन्ते । कारकमत्र कर्तृकर्मणी ॥६६॥ 
तत्र सर्गमाह पूर्वमेष किल सृष्टवानपस्तासु वीर्यमनिवार्यमादधौ । तत्र कारणमभूद्धिरण्मयं ब्रह्मणोऽसृजदसाविदं जगत् ॥ ६७ ॥ 
इह भगवान् पूर्वमादौ किलापः ससर्ज, तासु चाप्सु दुःसहं वीर्य रेत श्रादधौ चिक्षेप, तत्र वीर्ये ब्रह्मणः कारणं हिरण्मयं सौवर्णमभवत् । किं तदिति चेदागमादण्डं, स ब्रह्मा इदं जगदसृजत् , तेन विष्णुः कथं स्रष्टेति न वक्तव्य. मिति भावः । किल अागमे । एवं हि मनुः—“सोऽभिध्याय शरीरात् स्वात् सि सृक्षुर्विविधाः प्रजाः। अप एव ससर्जादौ तासु वीर्यमवासृजत् ॥ तत्र जज्ञे स्वयं ब्रह्मा सर्वलोकपितामहः।" इति ॥ ६७ ॥ मत्कुणाविव पुरा परिप्लबौ सिन्धुनाथशयने निषेदुषः । गच्छतः स्म मधुकैटभी विभोर्यस्य नैद्रसुखविघ्नतां क्षणम् ॥ १८॥ 
___ यस्य च विभोः पुरा पूर्व सृष्टिकालेऽब्धिशय्यायां सुषुप्सतो मधुकैटभौ दानवेन्द्रौ नैद्रस्य सुखस्य विघ्नतां क्षणं जग्मतुः, यतः परिप्लवौ चपलौ निद्रासुख मसमापयन्तौ। एतेनायास उक्तः । मत्कुणाविव, यथा कस्यचित्सुप्तस्य मत्कुणौ दश न्तौ हस्तस्पर्शमात्रेणैव नष्टावित्यर्थः । पुरा गच्छतः स्मेति“लट् स्मे । पुर इति पाठे पुरोऽग्रतः। परिप्लवौ चापलमाचरन्तौ भ्रमन्ताविति योजना ॥ ६८ ॥ 
श्रीतमार्गसुखगानकोविदब्रह्मषट्चरणगर्भमुज्ज्वलम् । श्रीमुखेन्दुसविधेऽपि शोभते यस्य नाभिसरसीसरोरुहम् ॥६६॥ 
यस्य च विभोर्लक्ष्मीवक्त्रशशिसंनिधावपि नाभावेव सरस्यामजं राजते नतु सङ्कुचितम् । इन्दृदयाद्धि पद्मानि संमीलन्ति। कीदृशं श्रुतिर्वेदस्तस्यायं श्रीतः स चासो मार्गः श्रौतमार्गो वेदमार्गस्तस्य सुखदं सुखकारि वा यद्गानं पाठस्तत्र कोविदश्चतुरो यो ब्रह्मा स एव षट्चरणो भृङ्गः स गर्भे गर्भो वा यस्य तत्तथोक्तम्। ब्रह्मा हि भगवतो नाभिपद्मे प्रतिवसति, सरोजमपि श्रुतिपथसुख कारिहुङ्कारचतुरभ्रमरगर्भ भवति। उज्ज्वलं मनोज्ञमुभयमपि। सरसीशब्दः 
१२७ 
१४ स०] 
संदेहविषौषधिव्याख्योपेतम् । 
१२७ पिप्पल्यादिः ॥ ६६ ॥ सत्यवृत्तिमपि मायिनं जगवृद्धमप्युचितनिद्रमर्भकम् । जन्म बिभ्रतमजं नवं नवं यं पुराणपुरुष प्रचक्षते ॥ ७० ॥ ____ यं भगवन्तमेवंविधमाहुः । किंभूतं सत्यवृत्तिं परमार्थचेष्टं ब्राह्मरूपत्वात्, मायिनं मायातत्त्वाख्यं व्यक्तरूपत्वात् । “दैवी ह्येषा गुणमयी मम माया दुरत्य ये"ति माया बुद्धिस्तत्त्वविशेषो वा। यश्च सत्यवृत्तिः स कथं मायावी भवेत् । माया कपटः। तथा जगद्वृद्धमाद्यं कारणत्वात्, तथोचितनिद्रं परिचितयोग स्वापमर्भकं बालम् । उक्तं च–“बालः स्वपिति यश्चैक" इति । यश्च निद्रालुर्बालः स कथं वृद्धो भवेत् । तथा जन्म विभ्रतं रामादिरूपत्वात्, तत्त्वतस्तु जन्म रहितमात्मरूपत्वात् । उक्तं च–“न जायते न म्रियते” इति । यश्च जन्म विभ ति स कथमजः स्यात् । तथा नवं नवमक्रियत्वात् , अथ च पुराणं पुरुषमाद्यं पुरुषनित्यमीश्वरम् । यश्च पुराणः स कथं नवो नवो भवेत् । अपिः सर्वत्र विरोधे। मायीति ब्रीह्यादिः । नवं नवमिति वीप्सायां द्वित्वम् ॥ ७० ॥ 
इदानीं प्रादुर्भावमुखेन स्तौति स्कन्धधूननविसारिकेसरक्षिप्तसागरमहाप्लवामयम् । उद्धृतामिव मुहूर्तमैक्षत स्थूलनासिकवपुर्वसुन्धराम् ॥ ७१ ॥ 
अयं भगवान् स्थूलनासिकवपुर्वराहरूपः सन् उर्वी क्षणमात्रमनुद्धृतामप्युद्धृता मिवैक्षत ददर्श विवेद । यतोऽसकम्पनेन विसारिभिः प्रसृतैः केसरैः सटैः क्षिप्तःप्रे रितः सागरस्य सम्बन्धी महाप्लव उदकपूरो यस्यास्तां तथोक्तामतश्च दृश्यरूपत्वा दुधृतामिव मेने । अथ च महाशक्तियोगादुद्धृतामिवाबोधीत्यर्थान्तरम् । “अस्थू लादि"ति निषेधात् स्थूलनासिकशब्दे “अञ्नासिकाया" इति अग्नस्विधेरभा वः। वसु धारयतीति वसुन्धरा । “संज्ञायां भृतवृजि" इति खश्, मुमागमः ॥७१॥ दिव्यकेसरिवपुः सुरद्विषो नैव लब्धशममायुधैरपि । । दुर्निवाररणकण्डु कोमलैर्वक्ष एष निरवापयन्नखैः ॥ ७२ ॥ ___एष देवो नृसिंहदेहो हिरण्यकशिपोर्वक्षः करजैर्निरवापयत् शमं निन्ये. व्यदारयदित्यर्थः । कीदृशं दुर्निवारा निरसितुमशक्या रणकण्डूः समरदो यस्य. अत एवायुधैर्वज्रादिभिरपि नैव लब्धशमं प्राप्तान्तम्, अतश्चैष मृदुभिनखैरशी शमदित्यनायासः प्रतिपाद्यते । यस्यापि महती कण्डूर्भवति तस्य कश्चित को. 
१२८ 
शिशुपालवधम् । 
[१४ स० मलैः सुस्पर्शेर्नखैस्तां शमयति । दिव्यश्चासौ केसरी दिव्यकेसरी दिव्यकेसरीव यपुर्यस्यासौ दिव्यकेसरिवपुर्नरसिंहमूर्तिः। निरवापयदिति वातेर्णिचि पुक् ॥७२॥ वारिधेरिव कराग्रवीचिभिर्दिमतङ्गजमुखान्यभिन्नतः । यस्य चारुनखशुक्तयः स्फुरन्मौक्तिकप्रकरगर्भतां दधुः ॥ ७३ ॥ 
यस्य च नृसिंहमूर्तेश्चारुनखशुक्लयः स्फुरन् उल्लसन् यो मौक्तिकप्रकरो मु क्लाफलनिचयः स गर्भो गर्भे वा यासां तद्भावस्तत्ता तां दधुः, मौक्तिकानि ब धुरित्यर्थः । यतः कराग्रैरेव वीचिभिर्दिग्गजवक्त्राण्यभिघ्नतो दारयतः, सिंहानां जातिस्वभावो हि करिविदारणम् । कस्येवेत्याह-वारिधेरिवेति । यथाब्धेर्वीचि भिर्दिङ्मुखान्यभिन्नतः शुक्लयः स्फुरन्मौक्तिकप्रकरगर्भत्वं बिभ्रति, वेगवत्तरङ्ग सङ्गाद्धि शुक्नीनां कवाटभेदो भवति ॥ ७३ ॥ दीप्तिनिर्जितविरोचनादयं द्यां विरोचनसुतादभीच्छतः। 
आत्मभूरवरजाखिलप्रजः स्वर्पतेरवरजत्वमाययौ ॥ ७४ ॥ 
यः स्वर्पतेरिन्द्रस्यावरजत्वमनुजत्वमाययौ। कीदृशस्य विरोचनसुताबले दिवं जिघृक्षतः, तेन महेन्द्रत्वं हृतमभूत् । यतोऽसौ दीप्तिनिर्जितविरोचनस्ते जसा न्यक्कृतसूर्यः। कीदृशोऽयमात्मन एव भूर्जन्म यस्य स श्रात्मभूरजः, अत एवावरजाखिलप्रजो जगज्ज्येष्ठः। एतेन कर्माधीनत्वं निरस्तम् । श्रात्मभू रित्यदितेः पुत्रहितार्थ जातो नतु कर्मप्रेरित इत्यर्थः । विरोचना अर्केन्दुवह्नयः ॥७॥ किं क्रमिष्यति किलैष वामनो यावदित्यमहसन्न दानवः । तावदस्य न ममौ नभस्तले लङ्घितार्कशशिमण्डलः क्रमः ॥ ७५ ॥ ____ तदा च यावद् दानव इत्थं नाहसत् तावदस्य क्रमो नभस्तले न ममौ न व. वृते, यतो लञ्चितार्कशशिमण्डलः सर्वव्यापी। कथं नाहसदित्याह--एष वामनो ऽल्पप्रमाणः किं क्रमिष्यति कियती भुवं व्याप्स्यतीति । तेन हि क्रमत्रयमर्थि तम् । क्रमः पदविक्षेपः। किलेत्युपहासे ॥ ७५ ॥ गच्छतापि गगनाप्रमुच्चकैर्यस्य भूधरगरीयसाघ्रिणा । क्रान्तकन्धर इवाबलो बलिः स्वर्गभर्तुरगमत् सुबन्धताम् ॥ ७६ ॥ 
यस्य च सम्बन्धिनाघ्रिणा पादेन क्रान्तकन्धर इवावलो निश्चेष्टो बलिः स्वर्पतेः शक्रस्य सुवन्धतां, सुखेन बध्यते इति सुबन्धः तत्तामगमत् , अक्लेशेनैव 
१४ स०] 
संदेहविषौषधिव्याख्योपेतम् । 
१२६ बद्ध इत्यर्थः। यस्य हि गले पादः क्रियते स निश्चेष्टत्वात् सुबन्धो भवति। की दृशेनाघ्रिणा उच्चकैरुन्नतेन भूधरगरीयसाद्रिबृहता अत एवाकाशप्रान्तं काम ता । यः किल नभ आक्रान्तः स कथं भूस्थस्य कन्धरामाकामेत् । स्वर्ग भर्ता स्वर्गभर्तेति तृन्नन्तेन समासः। तस्य सुबन्धतामिति नरकस्य जिष्णु 
वत्प्रयोगः ॥ ७६ ॥ क्रामतोऽस्य ददृशुर्दिवौकसो दूरमूरुमलिनीलमायतम् । व्योनि दिव्यसरिदम्वुपद्धतिस्पर्धयेव यमुनौघमुत्थितम् ॥ ७७ ॥ 
तदा चास्य दूरमत्यर्थं विक्रामतो नाकिनो भृङ्गकृष्णमायतमूरुमैक्षन्त । उ प्रेक्ष्यते-त्रिपथगाजलसरणीय॑या कालिन्दीजलपूरमिवोद्गतम् ॥ ७७ ॥ यस्य किंचिदपकर्तुमक्षमः कायनिग्रहगृहीतविग्रहः ।। कान्तवक्त्रसदृशाकृति कृती राहुरिन्दुमधुनापि बाधते ॥ ७८ ॥ ___ यस्य हरेः किंचिदप्यपकर्तुं बाधितुमक्षमोऽशक्तः सन् राहुरधुनापीन्टुं बाधते असति। कीदृशः कायनिग्रहाद् देहनाशादात्तवैरः। अथ यदि हरिणा तस्य शि रश्छिन्नं तं चासो बाधितुमशक्तः सन् निरागसः शशिनः किमायातं येन तमत्ती त्याह-कान्तं तेजोयुक्तं यद्वक्त्रं वैष्णवं तेन सदृशी प्राकृतिः शोभा यस्य तं कान्तवक्त्रसदृशाकृतिम् । स किल हस्तिबाधायामशक्तस्तत्पुरीषे क्रोधं मुञ्चति य च्छौरि बाधितुं न शक्नोति तन्मुखेन्दुसाम्याच्चेन्दुं बाधते । कृतीत्युल्लुण्ठनायाम्। एतावता चासौ कृती कृतार्थः, मूल्ऽयं तद्वाधया वैरशुद्धिं वेत्तीत्यर्थः । लोक हितार्थमनेन राहोः शिरश्छिन्नमिति तात्पार्थः ॥ ७८ ॥ संप्रदायविगमादुपेयुषीरेष नाशमविनाशिविग्रहः । स्मर्तुमप्रतिहतस्मृतिः श्रुतीर्दत्त इत्यभवदत्रिगोत्रजः ॥ ७६ ॥ 
एष हरिरत्रिगोत्रजो दत्त इत्यभवत् पूर्व दत्तात्रेयो नानाभवत् । किमर्थम त्रिमुने!त्रं शिश्रायेत्याह-श्रुतीर्वेदान् स्मर्तुम् , यतः संप्रदायविगमादागमना शात् नाशमन्तर्धिमुपेयुषीः प्राप्ताः। पूर्व हि द्वादशवार्षिक्यामनावृष्टौ सर्व न टमभूदित्यागमः । एष तर्हि कथं स्मरतीत्याह--अप्रतिहतस्मृतिरनष्टज्ञानः, यतो ऽविनाशिविग्रहश्च शाश्वतिकदेहो नित्य इत्यर्थः। जगद्धितार्थ च जन्म गृह्णा ति। उक्तं च--"यदा यदा हि धर्मस्य ग्लानिर्भवति भारत । अभ्युत्थानमधर्मस्य तदात्मांशं सृजाम्यह"मिति ॥ संप्रदाय उपदेशपरम्परा, दाजो घम् । श्रुतीरिति 
१३० 
शिशुपालवधम् । 
[१४ स० शेषत्वाविवक्षया षष्टयभावः ॥ ७६ ॥ रेणुकातनयतामुपागतः शातितप्रचुरपत्रसंहतिः । लूनभूरिभुजशाखमुज्झितच्छायमर्जुनवनं व्यधादयम् ॥ ८० ॥ 
एष रेणुकायास्तनयतां पुत्रत्वं रामरूपेण प्राप्तः सन् अर्जुनवनं कार्तवीर्य मेव काननमेवंविधमकरोत् । कीदृशं शातिता नाशिता प्रचुराणां पत्राणां वाह नानामश्वभरथादीनां संहतिः संघातो यस्य, तथा लूनाश्छिन्ना भूरयो बहवो भुजा एव शाखा यस्य, सहस्रबाहुः किलासावभूत् अत एवोज्झितच्छायं त्य क्लकान्ति, भार्गवरामो भवन्नेष एवार्जुनं जघानेति वाक्यार्थः। अन्योऽपि कुपितो ऽर्जुनानां वृक्षाणां वनमेवंविधमेव करोति। अत्र पत्राणि पर्णानि, छाया अात पाभावः। रेणुका जमदग्निभार्या ॥ ८० ॥ एष दाशरथिभूयमेत्य च ध्वंसितोद्धतदशाननामपि ।। राक्षसीमकृत रक्षितप्रजस्तेजसाधिकविभीषणां पुरीम् ॥ ८१ ॥ 
__एष देवो दाशरथिभूयं दशरथसुतत्वं रामत्वं प्राप्य रक्षसामिमां राक्षसीं पुरीं लङ्कां ध्वंसितोद्धतदशाननामपि तेजसाऽधिको विभीषणस्तभ्राता यस्या स्तामधिकविभीषणामकृत, रावणं हत्वा विभीषणस्वामिकां चकारेत्यर्थः । अपि विरोधे। यस्यां हि भयकारी दशमुखो हतः सा कथमत्यर्थविभीषणा स्यात् । रक्षितप्रजो रक्षोवधात्पालितभुवनः। दाशरथे वो दाशरथिभूयम् “भुवो भावे" इति क्यप् । विभीषणशब्दो नन्द्यादिः ॥ ८१ ॥ निप्रहर्तुममरेशविद्विषामर्थितः स्वयमथ स्वयंभुवा । संप्रति श्रयति सूनुतामयं कश्यपस्य वसुदेवरूपिणः ॥ ८२ ॥ 
अथ सांप्रतमयं कश्यपावतारस्य वसुदेवस्य पुत्रत्वं श्रयति भजते, यतः स्वयं ब्रह्मणा देवारीणां कंसकेशिकालनेमिचारगूरचैद्यादीनां निप्रहर्तु पेष्टुमर्थितो नतु कर्मप्रेरित इत्यर्थः । विद्विषामिति “जासिनिप्रहणे"ति कर्मणि षष्ठी। कश्यपः प्रजापतिस्तस्यांशो वसुदेव इत्यागमः ॥ ८२ ॥ तात नोदधिविलोडनं प्रति त्वद्विनाद्य वयमुत्सहामहे । यः सुरैरिति सुरौघवल्लभो वल्लवैश्च जगदे जगत्पतिः ॥ ८३ ॥ 
यश्च देवः सुरैः पूर्वमधुना च वल्लवैरित्येवं सदृशमुक्तः । देवैस्तावद्-हे 
१४ स०] 
संदेहविषौषधिव्याख्योपेतम् । 
१३१ तात! त्वया विना वयमुदधिविलोडनं प्रति सागरमन्थने नोत्सहामहे न शक्ताः। गोपैस्तु-तात! त्वया विना वयं दधिविलोडनं प्रति नो उत्सहामहे न समर्थाः। सुरौघवल्लभो देवप्रियः, जगत्प्रभुस्त्रिभुवनेश्वरः। त्वदिति पञ्चमी ॥ ८३ ॥ नात्तगन्धमवधूय शत्रुभिश्छायया च शमितामरश्रमम् । योऽभिमानमिव वृत्रविद्विषः पारिजातमुदमूलयद्दिवः ॥ ८४ ॥ 
यश्चेन्द्रस्य स्वर्गात् पारिजातकतरुमुदमूलयत् जहार अभिमानमिवाहङ्कार मिव, द्वयमपि जहारेत्यर्थः । वृक्षहरणान्मानग्लानेः। कीदृशं तं रिपुभिरवधूय तिरस्कृत्य नात्तगन्धमगृहीतसौरभम्, बलेन शत्रुभिर्गन्धो यस्य नानुभूत इत्यर्थः। यदि वा अवधूय पराजित्योदमूलयदिति योज्यम्। छायया चापासितो देवानां श्रमो येन । अभिमानोऽपीन्द्रस्य शत्रुभिर्नात्तगन्धोऽभिभूतः। “अात्तगन्धोऽभिभू तः स्यात्"। तथा च छायया प्रभावेण शमितामरक्लमम् ॥ ८४ ॥ यं समेत्य च ललाटलेखया मुञ्चतः सपदि शंभुविभ्रमम् । चण्डभारुतमिव प्रदीपवच्चेदिपस्य निरवाद्विलोचनम् ॥ ८५ ॥ 
__यं च हरिं चण्डमारुतमिव खरवाततुल्यं समेत्य चेदिपस्य शिशुपालस्य तृतीयनेत्रं प्रदीपवन्निरवात् शशाम नष्टम् । यथा चण्डमारुतमासाद्य दीपः शा स्यत्येवमेनं दृष्ट्वा चैद्यस्य नेत्रं निरवादित्यर्थः। अत एव ललाटलेखया तत्क्षण मेव शंभुविभ्रमं त्र्यक्षलीलां त्रिनयनसारूप्यं मुञ्चतो जहतः। तृतीयनेत्रसद्भावात् किलासौ हरेण सदृशो नत्वन्यथा । एवमत्रागमः-"शिशुपालः पुरा जातत्रिनेत्रो हि चतुर्भुजः। पितरौ चाथ तं दृष्टा हातुं वै चक्रतुर्मतिम् ॥ अथोच्चचार नभसो वागेवमशरीरिणी । नैष त्याज्यो महान्राजा श्रीमान् वीरो भविष्यति ॥ स चास्य वधको भावी यं दृष्ट्वा न भविष्यतः । बाहू नेत्रं च सहसा तस्माद्वै पाल्यता मयम् ॥ कौतुकादथ तं द्रष्टुं सर्वे वर्णाः समागमन् । अर्चापूर्व नृपोऽथाङ्के पुत्र तेषां न्यवेशयत् ॥ नासौ प्राप विकारं च कृष्णादन्यत्र बान्धवात् । तं दृष्ट्वा व्य थिता माता वरं कृष्णमयाचत ॥ नवोऽप्ययं त्वया देव पुत्रो मे दीयतामिति । सहिष्ये शतमागांसीत्यथोवाच हरिस्तदे"ति ॥ "नौ रलौ गुरुयुता रथोद्धते"ति ॥८५ यः कोलतां वल्लवतां च बिभ्रद् दंष्ट्रामुदस्याशु भुजां च गुर्वीम् । मग्नस्य तोयापदि दुस्तरायां गोमण्डलस्योद्धरणं चकार ॥ ८६ ॥ 
यश्च भगवान् कोलतां सूकरतां वल्लवतां गोपत्वं च बिभ्रद् दंष्ट्रां भुजां चाशु उदस्योत्क्षिप्य तोयापदि बुडितस्य गोमण्डलस्योद्धरणं चकार । औपम्यमत्र बो १ 'दा' क. ख. ग. पाठः । 
१३२ 
शिशुपालवधम्। 
[१४ स० व्यम् । यथा पूर्व कोलतां बिभ्रद् दंष्ट्रामुदस्याशु गोमण्डलं पृथ्वीवलयमुजहार, एवमधुना वल्लवतां बिभ्रद् भुजामुद्यम्य तोयापदि मग्नस्य गोमण्डलस्य सुरभि वर्गस्योद्धरणं चकारेत्यर्थः। दुःखेन तीर्यते इति दुस्तरा कृच्छ्रोत्तारा । "तौ ज्गौ गुरुश्चेद्भवतीन्द्रवज्रा" ॥ ८६ ॥ धन्योऽसि यस्य हरिरेष समक्ष एव दूरादपि क्रतुषु यज्वभिरिज्यते यः। दत्त्वार्घमत्रभवते भुवनेषु यावत् संसारमण्डलमवाप्नुहि साधुवादम् 
॥ ८७ ॥ अन्यच्चेदमाह--युधिष्ठिर ! धन्योऽसि पुण्यवांस्त्वं यस्यैष भगवान् विष्णुः समक्ष एव प्रत्यक्षः। कदाचिदसौ सुदर्शनः स्यादित्याह-यो यज्वभिर्यायजूकै मखेषु यज्ञेषु दूरादपीज्यते अप्रत्यक्षोऽपि पूज्यते, अतश्च त्वमत्रभवते विष्णवे ऽध दत्त्वा पूजां विधाय जगत्सु यावत्संसारमण्डलं भूवलयं तावत् साधुवादमवा मुहि, ईदृक्पुण्यभाक् युधिष्ठिरो यस्य योगिभिरप्यदृश्येन भगवता नारायणन स्वयं पूजा गृहीतेति यशो लभस्वेत्यर्थः । धन्यः पुण्यवान् । धनं प्रयोजनमस्येति तु व्युत्पत्तिमात्रं तैलपायिकावत्। “स्वर्गादिभ्यो यत्" । यज्वा सम्यग् य इष्टवान् "सुयजोः क्वनिप्"। अत्रभवच्छब्दः पूजायाम् । “इतराभ्योऽपि दृश्यते” इति तृच् । वदनं वादः साध्वित्यादिको वादः साधुवादः। “मयूरव्यंसकादिः”। वसन्तति लका वृत्तम् ॥ ८७ ॥ 
भीष्मोक्तं तदिति वचो निशम्य सम्यक् 
साम्राज्यश्रियमथ बिभ्रता नृपेण । दत्तेऽर्धे महति महीभृतां पुरोऽपि 
त्रैलोक्ये मधुभिदभूदनर्घ एव ॥ ८८ ॥ इति श्रीमाघभट्टविरचिते शिशुपालवधकाव्ये कृष्णार्घदानो नाम चतुर्दशः सर्गः ॥ १४ ॥ 
__इतीत्थं तद्भीष्मोक्तं वचनं निशम्य सम्यगादरेण श्रुत्वा, अनन्तरं राज्ञा रा जन्यकप्रत्यक्ष विष्णवेऽर्धे दत्तेऽपि स जगत्स्वनर्घ एवाभूदपरिच्छेद्य एवासीत् सर्वोत्कृष्टत्वादज्ञातस्वरूपत्वाच्च । यस्मै चा? दत्तः स कथं नामानर्घः स्यादिति शान्दो विरोधः। महीभृतां पुर इति साभिप्रायम्। कीदृशेन नृपेण साम्राज्यश्रियं बिभ्रता-"राजसूयेन येनेष्टं मण्डलस्येश्वरश्च यः । शास्ति यश्चाज्ञया राज्ञः स स म्राडभिधीयते” इति । तद्भावः साम्राज्य, ततः श्रीशब्देन षष्ठीसमासः कर्मधा रयो वा । राजसूययाजित्वात् तदा तस्य साम्राज्यलक्ष्मीधारणम् । विरोधालङ्कारः । प्रहर्षिणी वृत्तम् । “नौ नौ गस्त्रिकदशकैः प्रहर्षिणी स्यात्" ॥ ८८ ॥ 
___ इति श्रीमहामहोपाध्यायवर्या-अानन्ददेवायनि-श्रीवल्लभदेवाचार्यविरचितायां माघकाव्य सारटीकायां सन्देहविौषध्याख्यायां कृष्णार्धदानो नाम चतुर्दशः सर्गः ॥ १४ ॥ 
अथ 
शिशुपालवधकाव्ये 
पञ्चदशः सर्गः । 
अथ तत्र पाण्डुतनयेन सदसि विहितं मधुद्विषः । मानमसहत न चेदिपतिः परवृद्धिमत्सरि मनो हि मानिनाम् ॥१॥ 
युधिष्ठिरेण तत्र यज्ञे भगवतो मानमर्ची विहितम् अथ चेदिपतिः शिशु पालो नासहत न चक्षाम न सेहे , हरेः सपर्या नाभ्यनन्दत । कीदृशं मानं पाण्डुतनयेन युधिष्ठिरेण कृतम् । क्व, तत्र तस्यां संसदि सभायाम् । किमर्थ नासहत । हिशब्दो हेत्वर्थे । मानिनां मानवतामुन्नतानां यस्मान्मनश्चेतः परवृ द्धिमत्सरि भवति , परवृद्धिरन्योन्नतिस्तत्र मत्सरोऽमर्षोऽस्यास्तीति । तथा च भारविः-"प्रकृतिः खलु सा महीयसः सहते नान्यसमुन्नतिं यये"ति । उद्गता वृत्तम् । “तरसोदिता सजसलेषु नसजगुरुकेष्वथैकतः । सत्सु भनजलगुरूणि ततः सजसा जगौ च भवतीयमुद्गता” इति ॥ १ ॥ पुर एव शाझिणि सवैरमथ पुनरमुं तदर्चया । मन्युरभजदवगाढतरः समदोषकाल इव देहिनं ज्वरः ॥२॥ __ अथामु चैद्यं मन्युः कोपो भूयोऽभजत् शिश्राय , यतः पुर एव पूर्वमेव भगवति सवैरं सामर्षम् । कीदृशो मन्युस्तदर्चया भगवत्पूजयावगाढतरः । कः किमिव भजते-समौ दोषकालौ धातुसमयौ यस्य तथाविधो यथा ज्वरो देहि नं प्राणिनं भजते । दोषा मान्द्यहेतवः, कालो हेमन्तादिः । तथाहि वसन्तः श्लेष्मकालस्तत्र च यदा श्लेष्मवर्धकं भोजनं दध्यादिकं श्लेष्मप्रकृतिर्नरो भुङ्क्ते तदा तस्य गाढतरो ज्वरो भवति , अन्यदा तु तावन्मात्रम् । दोषो धातुरत्र 
_कथं ज्ञायते चुकोपासाविति तदनुभावानाह अभितर्जयन्निव समस्तनृपगणमसावकम्पयत् । लोलमुकुटमणिरश्मि शनैरशनैः प्रकम्पितजगत्त्रयं शिरः॥३॥