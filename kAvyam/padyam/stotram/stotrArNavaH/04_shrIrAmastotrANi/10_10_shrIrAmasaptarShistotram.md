---
title: १० १० श्रीरामसप्तर्षिस्तोत्रम्

---
काश्यपः  
नित्यं किं धावसि चलविषयाननुभवितुं सुखलेशाभासानुरुतरदुःखानति दुःसहानत्यन्तायासानंहोमूलानुप्रभयङ्कररौरवादिनारकगतिहेतूनेतानपि परिहर सीतापतिमाशु परिचरेशं भो चेतः श्रीरामं भज शरणम् ॥  
श्रितचिन्तामणिमतिकरुणाकरमरिहरमुरुप्तरशरकोदण्डं भो चेतः श्रीराम भज शरणम् ॥ १ ॥  
अत्रिः --  
बहुविधपापवशादिह नानायोनिषु जन्ममृतिर्यो देही दैवादुत्तममानुषपूरुष. विप्रदेहविद्यासम्पन्नोऽपि ब्रह्मणि परमे विमुखो दुःखी दुर्विषयैषी नश्यति तृणकबलस्वीकरणे काले पशुरिव रोमन्थं कुर्वन् भो चेतः श्रीरामं भज शरणम् ।  

२५६  
श्रितचिन्तामणिमतिकरुणाकरमरिहरमुस्तरशरकोदण्ड भो चेतः श्रीराम भज शरणम् ॥ २ ॥  

अरद्वाजः----  
उपर्युपरि मनोरथजालं विद्वानपि कामयते यतते पुत्रभित्रकलत्रादिषु निर्वेदं नैति कामकामी विद्यासम्पत्कुलधनसौभगयौवनगर्वपर्वताधिरूढो मूढः पश्चादन्धे तमसि पतेदवशोऽन्योऽन्धुमिव भो चेतः श्रीरामं भज शरणं भज रघुरामं शरणम् ॥  
श्रितचिन्तामणिनतिकरुणाकरमरिहरगुरुतरशरकोदण्डं भो देतः श्रीराम भज शरणम् ॥ ३ ॥  
विश्वामित्रः  
अरिषडग जहि तृष्णामपि मायाविलसितमिदमिति बुद्ध्वा दुर्जनसङ्गति पतिदूरीकुरु सजनमाश्रय भो परधनपरदाराभिरतिं त्यज पारलौकिकं धर्म परिचिनु पद्मापतिपदपद्मं सेव(य)[स्व] बन्धविमुक्त्यै भो चेतः श्रीरामं भज शरणम् ॥  
श्रितचिन्तामणिमतिकरुणाकरमरिहरमुरुतरशरकोदण्डं भो चेतः श्रीराम भज शरणम् ॥ ४ ॥  
गौतमः--  
"कर्णाकर्णय वैदेहीवरवर्णनीयगुणवन्दितचरितं नयनालोकय नयननलिन मुखसुन्दरेन्दुबिम्बं मस्तक संस्तुतमहिमानं नम कस्तूरीनिकराकारं हस्तयुगार्चय हरिपदममलं ह्यवनीपालमिनफुलरत्नं भो चेतः श्रीरामं भज शरणं भज रघुरामं शरणम् ॥  
श्रितचिन्तामणिमतिकरुणाकरमरिहरमुरुतरशरकोदण्डं भो चेतः श्रीराम भज शरणम् ॥ ५ ॥  
जमदग्निः  
परापवादं परिहर जिह्वे पारुष्यं चानृतमपि मा वद सङ्कीर्तय केशव नारायण दामोदर कृष्ण नरहरे वैकुण्ठाधिप लक्ष्मीवल्लभ बुधजनमानसमन्दिर सीतानायक दशरथनन्दन इति सततं भो चेतः श्रीरामं भज शरणम् ॥  
श्रितचिन्तामणिमतिकरुणाकरमरिहरमुरुतरशरकोदण्डं भो चेतः श्रीराम भज शरणम् ॥ ६ ॥  
वसिष्टः--  
नित्यानन्दं सत्यमनन्तं ब्रह्म परात्परमव्ययममलं नित्यं शुद्धं बुद्धं शाश्वतमप्रमेयमनाद्यन्तं सर्वासामुपनिषदामर्थोऽयं श्रीरामः सीतापतिरिति चतुराननशिवहैमवतीजपसर्वस्वं मन्त्रं भो चेतः श्रीरामं भज शरणं भज रघुरामं शरणम् ॥  
भज विचिन्तामणिमतिकरुणाक  
श्रीरामनामस्तुतिः  
२५७  
श्रितचिन्तामणिमतिकरुणाकरमरिहरमुरुतरशरकोदण्डं सो चेतः श्रीराम भज शरणम् ॥ ७ ॥  

एवं स्तुत्वा रामचन्द्र मुनीन्द्राः  
प्रत्येकं ते भक्तिनम्रास्तदानीम् ।  
आपन्नार्तिध्वान्तभानु प्रपन्ना  
स्तूष्णीमासन् रामपादेकानेष्ठाः ॥ ८॥  

॥ इति श्रीररामसप्तर्षिस्तोत्रं सम्पूर्णम् ॥  