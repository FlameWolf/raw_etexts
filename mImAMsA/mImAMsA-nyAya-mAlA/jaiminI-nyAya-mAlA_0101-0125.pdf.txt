गुणशेषाधिकरणम् ] द्वितीयोऽध्यायः । म 
९९ 
तिश्शब्दार्थः । स च ज्योतिश्शब्दोऽतीतमपरामृशन्नपूर्वसंज्ञारूपत्वान्नूतनं किंचित्कर्माऽ भिधत्ते । ततो यथा पूर्वत्र संख्यया कर्मभेदः, तथाऽत्रापि संज्ञया कर्म भिद्यते। विश्वज्यो तिस्सर्वज्योतिश्शब्दयोरप्ययं न्यायो द्रष्टव्यः ॥ 
इत्यष्टमं संज्ञाधिकरणम् ॥ ८ ॥ 
अथ नवमं गुणाधिकरणम् ॥ ६॥ (१) नवमाधिकरणमारचयति 
गुणः कर्मान्तरं वा स्याद्वाजिभ्यो वाजिनं त्विति । गुणो देवाननूद्योक्तसमुच्चयविकल्पतः ।। २४ ।। आमिक्षात्पत्तिशिष्टत्वात्प्रबला तत्र वाजिनम् । गुणोऽप्रविश्य कमोऽन्यत्कल्पयेद्वाजिदेवकम् ॥ २५ ॥ 
"तप्ते पयसि दध्यानयति, सा वैश्वदेव्यामिक्षा, वाजिभ्यो वाजिनम्” इति श्रूयते । घनीभूतः पयःपिण्ड आमिक्षा, जलं वाजिनम् । तत्र आमिक्षाद्रव्यभाजो ये विश्वे देवा उक्ताः, ते 'वाजिभ्यः' इत्यनेनाऽनूद्यन्ते, 'वाजोऽन्नमामिक्षारूपमेषामस्तीति तन्निष्पत्तेः । ताननूद्य वाजिनद्रव्यरूपो गुणो विधीयते । तच्च द्रव्यमामिक्षाद्रव्येण सह समुच्चीयतां विकल्प्यतां वेति प्राप्त 
ब्रमः-उत्पत्तिशिष्टेनाऽऽमिक्षाद्रव्येणाऽवरुद्ध वैश्वदेवयागे वाजिनद्रव्यस्योत्पन्नशि टस्य प्रवेशाभावाद्वाजिनं वाजिशब्दार्थस्य देवतान्तरमापादयति । ततो द्रव्यदेवताल क्षणस्य रूपस्य भिन्नत्वात्कर्मान्तरम् ।। 
इति नवमं गुणाधिकरणम् ॥ ९ ॥ 
अथ दशमं गुणशेषाधिकरणम् ॥ १० ॥ दशमाधिकरणमारचयति 
दधिहोमेऽन्यकर्मत्वं गुणो वाऽन्यत्तु पूर्ववत् । निर्गुणत्वादग्निहोत्रे युक्तो दध्यादिको गुणः ॥ २६ ॥ “दध्ना जुहोती” इति श्रूयते । तत्र(२)“अग्निहोत्रं जुहोती” त्येतस्मात्प्रकृता 
.१. पूर्वाधिकरणेनाऽस्य प्रासङ्गिकी सङ्गतिः। २. तै. सं. १. ५. ९. 
१०० 
सविस्तरायां जैमिनीयन्यायमालायां [अ.२.पा. २. आधे, ११ 
कर्मणोऽन्यद्दधिहोमरूपं कर्म इति पूर्वन्यायेनाऽवगम्यते । यथा पूर्वत्र वाजिनद्रव्येण कर्म भिद्यते, तथा दधिद्रव्येणेति चेत्-- 
न: वैषम्यात् । यथा वैश्वदेवो याग आमिक्षागुणावरुद्धः, तथाऽग्निहोत्रं न गुणा न्तरावरुद्धम्। प्रत्युत निर्गुणत्वाद्गुणमाकाङ्क्षति । तस्मादयं गुणविधिः । एवं “पयसा जुहोती” त्यादिषु द्रष्टव्यम् । पयोदध्यादीनां सर्वेषामुत्पन्न शिष्टतया समबलत्वादेकैकेन द्रव्येणाऽग्निहोत्रनिष्पत्तेश्च व्रीहियववद्विकल्पः ॥ 
इति दशमं गुणशेषाधिकरणम् ॥ १० ॥ 
अथैकादशमिन्द्रियकामाधिकरणम् ॥ ११ ॥ (१)एकादशाधिकरणमारचयति 
यद्दन्नेन्द्रियकामस्य जुहुयादिति तत्पृथक् । गुणो वा भिद्यते कर्म धात्वर्थस्य फलित्वतः ॥ २७ ॥ मत्वर्थगौरवादिभ्यो नान्यत्कर्म फलाय तु । 
गुणे विधेये धात्वर्थो विहितत्वादनूद्यते ।। २८ ।। (२)"दध्नेन्द्रियकामस्य जुहुयात्" इति श्रूयते । तदिदं प्रकृतादग्निहोत्रादन्यत्कर्म न त्वत्र विधिः । कुतः ? 'इन्द्रियकामस्य' इत्युक्तस्य फलस्य धात्वर्थमन्तरेण द्रव्यमा. त्रादनिष्पत्तेरिति चेत् 
मैवम् ; कर्मान्तरविधौ ‘दधिमता होमेनेन्द्रियं भावयेत्' इति मत्व ङ्गात् , गुणविशिष्टक्रिया विधौ गौरवात् , प्रकृतहानाप्रकृतप्रक्रियाप्रसङ्गाच । गणम 
चि । गुणमात्रं तु फलाय विधीयते । यद्यपि 'दध्ना जुहोती'ति प्राप्तम् , तथाऽपि फलसम्बन्धोन प्राप्तः । धात्वर्थाभावे फलासंभव इति चेत्न ; "अग्निहोत्रं जुहोती ति विकि धात्वर्थस्याऽनूद्यमानत्वात् ॥ 
इत्येकादश मिन्द्रियकामाधिकरणम् ॥ 
१. पूर्वाधिकरणेनाऽस्याऽऽपवादिकी सङ्गतिः। 
२. ते. ब्रा. २. १. ५.६. 
अथ द्वादशं रेवत्यधिकरणम् ॥ १२ ॥ (१)द्वादशाधिकरणमारचयति 
उक्त्वाऽग्निष्टुतमेतस्य वारवायसाम हि । रेवतीष्वृक्षु कृत्वेति श्रुतं पशुफलाप्तये ॥ २६ ॥ रेवत्यादिर्गुणः कर्म पृथवा पूर्ववद्गुणः।। रेवतीवारवन्तीयसंबन्धाख्यः पशुप्रदः ॥ ३० ॥ सानोऽत्र फलकर्मभ्यां सम्बन्धे वाक्यभिन्नता । तेनोक्तगुणसंयुक्तमन्यत्कर्मोच्यते फले ॥ ३१ ॥ (२) त्रिवृदग्निष्टुदग्निष्टोमस्तस्य वायव्यास्वृक्ष्वेकविंशमग्निष्टोमसाम कृत्वा ब्रह्मवर्च सकामो यजेत' इत्यस्य संनिधौ श्रूयते-"एतस्यैव रेवतीषु वारवन्तीयमग्निष्टोमसाम कृत्वा पशुकामो ह्यतेन यजेत' इति । अस्याऽयमर्थः-अग्निष्टोमस्य विकृतिरूपः कश्चि देकाहोऽग्निन्नामकः । स च पृष्ठस्तोत्रे त्रिवृत्स्तोमयुक्ततया 'त्रिवृत्' इत्युच्यते । अग्निष्टो मोक्थ्यादीनां सप्तानां सोमसंस्थानां मध्येऽग्निष्टोमसंस्थारूपत्वात् 'अग्निष्टोमः' इत्युच्यते। प्रकृतौ तृतीयसवन आर्भवपवमानस्योपरि यज्ञायज्ञीयं साम गीयते। तेन च साम्नाऽग्नि टोमयागस्य समाप्यमानत्वात् 'अग्निष्टोमसाम' इत्युच्यते । तच्च प्रकृतौ(३) “यज्ञायज्ञा वो अग्नयेइत्याद्याग्नेयीष्वृक्षु गीयते । अस्मिस्त्वग्निष्टति ब्रह्मवर्चसकामेन वायव्यास्वृश्च तत्साम गातव्यम् । तच्च प्रकृताविवैकविंशस्तोमयुक्तम् । पशुकामस्य तु(४) "रेवतीनेः सधमाद” इत्यादिषु रेवतीष्वृक्षु वारवन्तीयं साम गायेदिति । तत्र रेवतीनाचां वार यन्तीयनामकेन साम्ना यः संबन्धः, सोऽयं पशुफलायाऽग्निष्टुति विधीयते, 'एतस्यैवे' ति प्रकृतपरामर्शकेनैतच्छब्देन, अन्यव्यावर्तकेनैवकारेण चाऽग्निष्टुतः समप्य॑माणत्वात् । यथा पूर्वाधिकरण इन्द्रियफलाय प्रकृतेऽग्निहोत्रे दधिगुणो विहितः, तद्वदिति प्राप्ते-- 
ब्रमः-विषमो दृष्टान्तः, दध्नो होमजनकत्वं न शास्त्रेण बोधनीयम् , तस्य लोक तोऽवगन्तुं शक्यत्वात् । फलसंबन्ध एक एव शास्त्रबोध्य इति न तत्र वाक्यभेदः । इह तु रेवत्यृगाधारकवारवन्तीयसानोऽग्निष्टत्कर्मसाधनत्वं फलसाधनत्वं चेत्युभयस्य 
१. अत्राऽपि पूर्ववद्गुणफलसम्बन्धोऽस्त्विति पूर्व पक्षोत्थानात्प्रत्युदाहरणसङ्गतिः । २. तां. ब्रा. १७. ६. १. ३. सा. सं. उ. ४. रेवतीर्नस्सधमाद इन्हें सन्तु तुविवाजाः । क्षुमन्तो यामिर्मदेम ॥ 
आद्य त्वा वां त्मना युक्तस्स्तोतृभ्यो धृष्णवीयानः । ऋणोरक्षं न चक्रयोः ॥ . आ यवः शतक्रतवा कामं जरितॄणाम् । ऋणोरक्षं न शचीभिः ॥ 
सा. सं. उ. ४. १. १४. 
सविस्तरायां जैमिनीयन्यायमालायां [अ. २. पा. २.अधि.१३. 
शास्त्रैकबोध्यत्वाद्दुारो वाक्यभेदः। तेन पशुफलकं यथोक्तगुणविशिष्टं कर्मान्तरमत्र विधीयते । एतच्छब्द एवकारश्च विधीयमान कर्मान्तरविषयतया योजनीयः ॥ 
इति द्वादशं रेवत्यधिकरणम् ॥ १२ ॥ 
अथ त्रयोदशं सौभराधिकरणम् ॥ १३ ॥ (१)त्रयोदशाधिकरणमारचयति 
वृष्टयन्नस्वर्गकामानां सौभरं स्तोत्रमीरितम् । निधनान्यपि हीपू' इति वृष्टयादिकामिनाम् ॥ ३२ ॥ 
फलान्तरं किं वृष्टयादि हीषादीनामुतोदिते । सौभरे फलसंभिन्ने निधनं विनियम्यते ॥ ३३ ॥ फलान्तरं चतुर्योक्तं वृष्टिकामाय हीषिति । सौभरस्य फलं वृष्टिहीषित्युक्त्या विवर्धते ॥ ३४ ॥ नोक्तवृष्टयन्नकामानामन्यत्वं प्रत्यभिज्ञया । नियमेऽपि चतुर्युषा तादादुपपद्यते ॥ ३५ ॥ 
इति श्रीमाधवाचार्यविरचितयां जैमिनीयन्यायमालायां 
द्वितीयाध्यायस्य द्वितीयः पादः ॥ 
(२)“यो वृष्टिकामो योऽन्नाद्यकामो यः स्वर्गकामः स सौभरेण स्तुवीत, सर्वे के कामाः सौभरे” इति समाम्नाय पुनस्समाम्नातम्-(३) "हीषिति वृष्टिकामाय निधन कुर्यात् , ऊर्गित्यन्नाद्यकामाय, ऊ इति स्वर्गकामाय?' इति । सौभरं नाम सामविशेषः । निधनं नाम पञ्चभिः सप्तभिर्वा (४)भागैरुपेतस्य साम्नोऽन्तिमो भागः । तस्मिन्निधने होषादयो विशेषाः सौभर सामसाध्यस्तोत्रफलेभ्यो वृष्टयादिभ्योऽन्यानि वृष्टयादिफलानि जनयितुं विधीयन्ते । कुतः? हीषादिविधिवाक्ये 'वृष्टिकामायेत्यादिना चतुर्थीश्रव. णात् । 
चतुर्थी हीषादीनां वृष्टयादिकामपुरुषशेषत्वं गमयति । तच्छे. १. पूर्वाधिकरणेनाऽस्याऽऽपवादिकी सङ्गतिः । २. तां. बा. ८. ८. १८. ३. तां. बा. ८.८.१९. 
४. हिङ्कारः, प्रस्तावः, उद्गीथः, ओङ्कारः, प्रतिहारः, उपद्रवः, निधनञ्चेति साम्नः सप्त भक्तयः । भक्तिः भागः-अवयव इति यावत् । 
रथन्तराधिकरणम् ] 
द्वितीयोऽध्यायः । 
१०३ 
षत्वं च पुरुषाभिलषितफलसाधनत्वे सत्युपपद्यते । ततः सौभरस्य हीषिति निधनवि शेषस्य च फलभूते द्वे वृष्टी भवतः । तदुभयमेलनान्महती वृष्टिरिति प्राप्ते 
बमः-सौभरविधौ यो वृष्टयादिकामः स एव हीषादिविधौ प्रत्यभिज्ञायते । ततः सौभरस्य फलभूता ये वृष्टयादयः, त एव हीषादिवाक्येष्वनूयन्त इति न फलान्तरम् । अथोच्येत-नूतनफलान्तराभावात् हीषादीनां च नानाशाखाध्ययनादेव सौभरे प्राप्त. त्वादनर्थकोऽयं विधिरिति । तन्न, फलनयकामानां त्रयाणामनियमेनैव हीषादिषु मध्ये यस्य कस्यचिन्निधनस्य प्राप्तौ विधेर्नियमार्थत्वात् । तादर्थ्यं तु फलान्तराभावेऽपि सौभ रवाक्योक्तवृष्ट्यादिफलसाधने सौभरे हीषादीनां नियम्यमानत्वादुपपद्यते । तस्मादयं निधनविशेषनियमनविधिः ॥ 
.. इति त्रयोदशं सौभराधिकरणम् ॥ १३ ॥ इति श्रीमाधवाचार्यविरचिते जैमिनीयन्यायमालाविस्तरे 
द्वितीयाध्यायस्य द्वितीयः पादः ॥ २॥ 
अथ द्वितीयाध्यायस्य तृतीयपादः ॥ 
तत्र प्रथम रथन्तराधिकरणम् ॥ १ ॥ (१)तृतीयपादस्य प्रथमाधिकरणमारचयति 
रथन्तरं साम सोमे भवेत्तद्वबृहज्जगत् । ऐन्द्रवायवशुक्राग्रयणाग्राश्च ग्रहाः श्रुताः॥१॥ रथन्तरादिसंयुक्त मन्यत्कर्माऽथवा गुणः । गायत्रादियुतात्पूर्वादन्ययावृत्तितो गुणैः ॥२॥ सोमशब्दप्रकरणे ज्योतिष्टोमसमर्पके । ग्रहानत्वं गुणस्तत्र व्यावृत्तिस्तु परस्परम् ॥ ३॥ ज्योतिष्टोमप्रकरणे श्रूयते-(२)“यदि रथन्तरसामा सोमः स्यादैन्द्रवायवाग्रान् 
१. पूर्वस्मिन् पादे कर्मभेदः प्रतिपादितः । अस्मिन् पादे तदपवादः प्राधान्येन प्रतिपाद्यत इति बोध्यम् । 
२. ( आप. श्री. १२. १४. १.) अत्राऽयं विषयविवेकः-ज्योतिष्टोमे प्रात स्सवने उपांशुः, अन्तर्यामः, ऐन्द्रवायवः, मैत्रावरुणः, आश्विनः, शुक्रः, मन्था, आग्रयणः, उक्थ्यः , ध्रुवः, ऋतुग्रहाः, वैश्वदेवश्चेत्यादीनां ग्रहाणां ग्रहणं विहितम् । 
१०४ 
सविस्तरायां जैमिनीयन्यायमालायां [अ. २. पा. ३. अधि.१. 
ग्रहान् गृह्णीयात् । यदि बृहत्सामा शुक्राग्रान् । यदि जगत्सामाऽऽग्रयणाग्रान्। इति । तत्र सोमशब्देन सोमलतासाधनको यागोऽभिधीयते । तस्मिंश्च यागे माध्यन्दिने सवने पृष्ठस्तोत्रे रथन्तरबृहज्जगन्नामकानि सामानि विकल्पेन विहितानि । (१) अभि त्वा शूर" इत्येतस्यां योनावुत्पन्नं रथंतरम् । (२)"त्वामिद्धि हवामहे" इत्येतस्या मुत्पन्नं वृहत् । जगतीच्छन्दस्कायामृच्युत्पन्नं जगत् । ऐन्द्रवायवः, मैत्रावरुण आश्विनः, शुक्रः,मन्थी, आग्रयणः, उक्थ्यः, ध्रुवः, इत्यादिनामका ग्रहाः प्रातस्सवले गया. न्ते । दारुपात्रेषु सोमरसस्य ग्रहणाद्हा भवन्ति । सोमयागस्य रथन्तरसामोपेतत्वाने एतेषु ग्रहेष्वैन्द्रवायवः प्रथमं ग्रहीतव्यः । बृहत्सामोपेतत्वपक्षे शुक्रः । जगत्सामोपेत. त्वपक्ष आग्रयणः प्राथमिक इति विषयवाक्याथैः । तत्र प्रकृतो ज्योतिष्टोमो गायत्रादि सामोपेतः, तव्यावृत्त्यथैमिह रथन्तरादया गुणाः कीर्त्यन्ते । तस्मात् ऐन्द्रवायवादिग णोपेतानि कर्मान्तरराण्यत्र विधीयन्त इति प्राप्ते 
ब्रमः-"यदि रथंतरसामा सोमः स्यात्" इत्युक्तो यः सोमशब्दः, तेन प्रकर णेन चाऽत्र ज्योतिष्टोमः समय॑ते । समर्पिते तस्मिन् यथोक्तग्रहानत्वं गुणो विधीयते । न च रथन्तरादिगुणानुवादेन ज्योतिष्टोमस्य व्यावृत्तिः सम्भवति, तस्य प्रातस्सवनादौ गायत्रादिसामोपेतत्वेऽपि पृष्ठस्तोत्रे रथन्तरादियोगस्याऽपि सद्भावात् । किं तर्हि व्याव यंत इति चेत्-रथंतरबृहज्जगतां परस्परव्यावृत्तिरिति वदामः । रथन्तरादयः पृष्ठ स्तोत्रे विकल्पिताः । तत्र रथन्तरानुवादेनेतरौ पक्षौ व्यावत्येते । एवमितरत्राऽपि । तस्माद्गुणविधिः । ननु यः प्रकृतो ज्योतिष्टोमः सोऽन्येषां सोमयागानां प्रकृतिः । न हि प्रकृती जगत्यामुत्पन्नं साम विहितमस्ति । अत एव दशमाध्याये पञ्चमपादस्य पञ्चदशाधिकरणे प्रथमवर्णके “यदि जग सामा" इति वाक्योक्तमाग्रयणाग्रत्वं विकृती (३)विषुवन्नामके मुख्येऽहनि व्यवस्थापितम् । बाढम् ; तथाऽपि नाऽत्र कश्चितिरोधः । 
एतेषु 'अण्व्या धारया गृह्णातोति विधिना धारया ग्रहीतव्यतया विहिता ऐन्द्रवायचा. दयो धाराग्रहाः । उपांश्वन्तर्यामौ चाऽधाराग्रहौ । तत्रोपांश्वन्तर्यामयोरधाराग्रहयोबह णानन्तरं धाराग्रहाणामैन्द्रवायवादीनामुपक्रमः । तत्र पृष्टस्तोत्रे रथन्तरबृहतोस्साम्नो विकल्पेन विधानात् रथन्तरपक्षे धाराग्रहेष्वैन्द्रवायवमादितो गृहीत्वा पश्चान्मत्रावरुणा दीन् गृह्णीयात् । बृहत्पक्षे शुक्रं प्रथमतो गृहीत्वाऽनन्तरमैन्द्रवायवादीन गडीयाटिन 
१. अभि त्वा शूर नोनुमोऽदुग्धा इव धेनवः । 
ईशानमस्य जगतस्स्वदेशमीशानमिन्द्र तस्थुषः ।। सा. सं. पु. १. २.. २. त्वामिद्धि हवामहे सातौ वाजस्य कारवः । पर त्वां वृत्रेष्विन्द्र सत्पति नरस्त्वां काष्ठास्ववेतः ॥ सा. सं. पू. ३.२.५. 
३. गवामयने एकषष्टयधिकशतत्रयसुत्यात्मके (३६१) यो मध्यमो दिवसः एका. शीत्युत्तरशततमरूपः तस्य विषुवानिति संज्ञा । 
अवेष्ट्यधिकरणम् ] 
द्वितीयोऽध्यायः । 
आग्रयणाग्रत्ववाक्यं न कर्मान्तरविधायकम् , किन्तु अन्येन विहिते सोमयागे यत्र जग त्साम संभवति तत्र गुणविधायकमित्येतावन्मात्रस्याऽत्र प्रतिपाद्यत्वात् ॥ 
इति प्रथमं रथन्तराधिकरणम् ॥ 1 ॥ 
अथ द्वितीयमवेष्टयधिकरणम् ॥ २॥ (१)द्वितीयाधिकरणमारचयति 
राजसूयं प्रकृत्यष्टिरवेष्टयाख्या श्रुताऽत्र तु । विप्रक्षत्रियविड्भेदाद्धविषां व्यत्ययः क्रमे ॥४॥ विप्रादेरनुवादः स्यात्प्रापणं वाऽनुवादगीः। व्यत्ययाय त्रयाणां च राजत्वाप्रप्तिरस्ति हि ॥ ५॥ न राज्ययोगाद्राजत्वं क्षत्रियत्वं तु तत्त्वतः । अप्राप्तप्रापणं तस्मान्न रथन्तरतुल्यता ॥ ६ ॥ 
राजसूयप्रकरणे काचिदिष्टिः(२) अवेष्टिनामिका श्रूयते-(३)"आग्नेयमष्टाकपालं निर्वपति हिरण्यं दक्षिणा, ऐन्द्रमेकादशकपालमृषभो दक्षिणा, वैश्वदेवं चरुं (४)पि शङ्गी(५) पष्ठौही दक्षिणा, मैत्रावरुणीमामिक्षा (६) वशा दक्षिणा, बार्हस्पत्यं चरुं (७) शितिपृष्ठो दक्षिणा" इति । तस्यामवेष्टौ हविषां क्रमव्यत्ययः श्रूयते-(८)“यदि ब्राह्मणो यजेत, बार्हस्पत्यं मध्ये निधायाऽऽहुतिमाहुति हुत्वा तमभिघारयेत् , यदि राजन्य ऐन्द्रम् , यदि वैश्यो वैश्वदेवम्” इति। तत्र यथा पूर्वाधिकरणे ऐन्द्रवायवाग्रत्वं व्यवस्था पयितुं यदिशब्दयुत्तेन वाक्येन रथन्तरं निमित्तत्वेनाऽनूदितम् , एवमत्रापि पञ्चम स्थाने श्रूयमाणं बार्हस्पत्यं चरु मध्ये तृतीयस्थाने स्थापयितुं “यदि ब्राह्मणः” इत्यादि 
१. पूर्वाधिकरणेनाऽस्याऽऽपवादिकी सङ्गतिः। 
२. दिग्व्यवस्थापनप्रयुक्तोन्मादयितणामवजननहेतुत्वात् अवेष्टिरिति कर्मनामधे यम् । इष्टेरस्याः पूर्वोक्तावजननहेतुत्वं तैत्तिरीयब्राह्मणे प्रथमाष्टके अष्टमप्रपाठके तृतीयानुवाके प्रतिपादितम् । 
३. ते. सं. १. ८. १९. ४. पिशङ्गी पिङ्गलवर्णा । ५. पष्ठौही बालगर्भिणी । ६. वशा वन्ध्या । ७. यस्य पशोरुपरि भागे श्वेतवर्णस्स शितिपृष्ठः । 
८.(मै.सं.४.४.९.) ब्राह्मणकर्तृके प्रयोगे आग्नेयादीनि चत्वारि हवींषि प्रतिदिश मासाद्य तेषां मध्ये बार्हस्पत्यमासाद्य आग्नेयायेकै हविर्तुत्वा तस्य तस्य संस्रवेण मध्ये निहितं हविरभिधारयेत् । एवं राजन्यकर्तृकप्रयोगे ऐन्द्रं हविर्मध्ये निधाय, 
वैश्वकर्तृकप्रयोगे वैश्वदेवं मध्ये निधाय तदभिधारयेदित्यर्थः । 
सविस्तरायां जैमिनीयन्यायमालायां [अ.२. पा. ३. अधि, ३ 
निमित्तत्वेनाऽनूद्यते । द्वितीयस्थाने श्रुतस्यैन्द्रस्य तृतीयस्थानेऽवस्थापयितुं 'यदि राजन्यः” इत्यनुवादः । वैश्वदेवस्य तु स्वत एव तृतीयस्थाने श्रवणात्तत्र मध्ये निधा नविधिनित्यानुवादः । ननु राजकर्तृके राजसूये ब्राह्मणवैश्ययोः प्राप्त्यभावान्नाऽनुवादो युक्त इति चेत्-न; तयोरपि राज्ययोगहेतुराजशब्दार्थत्वादिति प्राप्ते 
ब्रूमः--राजशब्दः क्षत्रियजातौ रूढः, न तु राज्ययोगस्तस्य प्रवृत्तिनिमित्तम् । प्रत्युत राज्यशब्दस्य राजयोगः प्रवृत्तिनिमित्तम् , 'राज्ञः कर्म' इति विगृह्य राजप्रातिप दिकस्योपरि(१) प्रत्ययविशेषविधानात् । ब्राह्मणवैश्ययोः प्रजापालनेन राजशब्द उपचरितः । तस्मात् अवेष्टौ ब्राह्मणवैश्यौ पूर्वमप्राप्तावनेन वचनेन प्राप्येते । ननु राजसू. यस्य राजकर्तृकत्वात्तदन्तर्गताया अवेष्टेरपि तथात्वात्तस्यां ब्राह्मणवैश्ययोः प्रापणमयुक्त मिति चेत्-मैवम् ; । अन्तरवेष्टौ तदसम्भवेऽपि राजसूयादहिः प्रयुज्यमानायामवेष्टौ तत्संभवात् । तस्मादत्र ब्राह्मणादिकर्तृकं यथोक्तगुणविशिष्टं कर्मान्तरं विधीयत इति न रथन्तरादितुल्यत्वम् । यदिशब्दस्तु निपातत्वादनर्थकोऽर्थान्तरवाची वेत्युन्नेयम् ॥ 
इति द्वितीयमवेष्ट्यधिकरणम् ॥ २ ॥ 
अथ तृतीयमाधानाधिकरणम् ॥३॥ (२) तृतीयाधिकरणमारचयति 
वसन्ते विप्र आदध्यात्तत्रैवोपनयीत तम् । अनुवादः प्रापणं वाऽनुवादः कालसिद्धये ॥ ७ ॥ अन्तरेणाऽग्निविद्याभ्यां कर्मानुष्ठित्यसम्भवात् । वलुप्ते आधानोपनीती प्राप्ता विप्रादयस्ततः ॥ ८ ॥ 
लौकिकाग्नेः पुस्तकाच्च तत्सिद्धेनोऽस्ति कल्पनम् । कालविप्रादिसंयुक्तमतोऽप्राप्तं विधायते ॥ ६ ॥ (३) “वसन्ते ब्राह्मणोऽग्नीनादधीत" (४) "ग्रीष्मे राजन्यः (५) “शरदि वैश्यः" 
१. 'गुणवचन ब्राह्मणादिभ्यः कर्मणि चे (पा.सू.५.१.१२४.) ति सूत्रेण ष्यड्प्रत्य च य विधानादित्यर्थः । 
२.पूर्वाधिकरणेनाऽस्य प्रत्युदाहरणसङ्गतिः ।। ३. तै. ब्रा. १. १. २. ६. ४. तै. वा. १. १ २. ५ ते. ब्रा. १. १. २. ७. 
दाक्षायणयज्ञाधिकरणम् ] 
द्वितीयोऽध्यायः। 
१०७ 
इति श्रूयते । “वसन्ते ब्राह्मणमुपनयीत, ग्रीष्मे राजन्यम् , शरदि वैश्यम्” इति च । तत्र वसन्तादिकालविशेषं विधातुं ब्राह्मणादयोऽनूयन्ते । न च तेषां प्राप्त्यभावः, क्रत्वनु ष्ठानान्यथानुपपत्त्या क्लप्तत्वात् । न ह्याहुत्याधारभूतमग्निम्, अनुष्ठानप्रकारज्ञापिका विद्यां च विना कर्मानुष्टानं संभवति । अग्निश्च नाऽऽधानमन्तरेणाऽस्तीति ब्राह्मणादिक र्तृकमाधानं कल्पयति । विद्या चोपनयनपूर्वकाध्ययनमन्तरेणाऽसंभवन्ती ब्राह्मणाद्युप नयनं कल्पयतीति तत्र प्राप्तिरिति चेत् 
मैवम् लौकिकाग्नौ होतुं, पुस्तकपाठेनाऽधिगन्तुं च शक्यत्वेनाऽऽधानोपनयन योरकल्पने ब्राह्मणादीनामप्राप्तः । तस्मात् वसन्तादिकालविशिष्टे ब्राह्मणादिकर्तृके आधा नोपनयने अत्र विधीयते ॥ 
इति तृतीयमाधानाधिकरणम् ॥ ३ ॥ 
अथ चतुर्थ दाक्षायणयज्ञाधिकरणम् ॥ ४ ॥ चतुर्थाधिकरणमारचयति 
यदाक्षायणयज्ञेन स्वर्गकामो यजेत तत् । कर्मान्तरं गुणो वोक्तदर्शादौ फलसिद्धये ॥ १० ॥ गुणस्याऽस्याऽप्रसिद्धत्वात्कर्मभेदोऽत्र संज्ञया । 
गुणो व्युत्पत्तिशेषाभ्यामावृत्त्याख्या न नाम तत् ॥ ११ ॥ दर्शपूर्णमासप्रकरणे श्रूयते-(१)"दाक्षायणयज्ञेन स्वर्गकामो यजेत" इति । तत्र दाक्षायणशब्दवाच्यस्य कस्यचिद्गुणस्य लोके प्रसिद्धयभावादुद्भिदादिवद्यजिसामानाधि करण्येन कर्मनामत्वात् “अथैष ज्योतिः, इत्यादिवदपूर्वसंज्ञायां कर्मान्तरविधि रिति चेत् 
ना दाक्षायणशब्दस्याऽऽवृत्तिवाचकत्वात् । तच्च शब्दनिर्वचनाद्वाक्यशेषाद्वाऽवग म्यते । तथा हि-'अयनम्' इत्यावृत्तिरुच्यते (२)दक्षस्येमे दाक्षाः, तेषामयनमित तन्निर्वचनम् । दक्ष उत्साही पुनः पुनरावृत्तावनलस इत्यर्थः । तदीयानां प्रयोगाणामा 
१. ( तै. सं. २. ५. ५. ४. ) प्रकृतदर्शपूर्णमासाश्रितेन दाक्षायणाख्येन ( दर्श पूर्णमासावृत्तिरूपेण ) गुणेन स्वर्ग भावयेदिति विषयवाक्यार्थः । ____२. शतपथकौषीतकिब्राह्मणयोस्तु “स वै (प्रजापतिः ) दक्षो नाम । तधदेनेन सोऽग्रेऽयजत, तस्माद्दाक्षायणयज्ञः, ( श. ब्रा. २.४. १. २.) इति, “दक्षो ह वै पार्वतिरेतेन यज्ञेनेष्ट्वा सर्वान् कामानाप ( को. ब्रा. ४.४.) इति वाक्यशेषो दृश्यते । 
सविस्तरायां जैमिनीयन्यायमालायां [ अ. २. पा. ३.अधि.५. 
बृत्तिर्दाक्षायणशब्दार्थः । तथा चाऽऽवृत्त्या युक्तः प्रकृतो दर्शपूर्णमासात्मको यज्ञो दाक्षा यणयज्ञः । आवृत्तिप्रकारस्तु (१)"द्वे पौर्णमास्यौ यजेत , द्वे अमावास्ये" इत्यादिवाक्य. शेषादवगम्यते । ततो दध्यादिवत्प्रसिद्धार्थत्वाद्दर्शपूर्णमासयोः प्रकृतयोरयं स्वर्गफलसि द्धयर्थमावृत्त्याख्यगुणविधिः, (२)न तूद्भिदादिवत्कर्मनामधेयम् ।। 
एवं (३) "साकंप्रस्थायीयेन यजेत पशुकामः' इत्यत्राऽपि द्रष्टव्यम् । अमावास्या यागे द्वौ द्वौ दोही सम्पाद्य चतसृणां दधिपयसोः कुम्भीनां सह प्रस्थापनं साकं प्रस्था यः । तद्युत्तो यागः साकंप्रस्थायीयः । तथा सति प्रकृते दर्शयागे पशुफलाय सार्क प्रस्थायाख्यो गुणो विधीयते ।। 
इति चतुर्थं दाक्षायणयज्ञाधिकरणम् ॥४॥ 
अथ पञ्चममीषालम्भाधिकरणम् ॥ ५ ॥ पञ्चमाधिकरणमारचयति 
वायव्यः श्वेत आलभ्यो भूत्यै सौर्य चळं तथा । निर्वपेद्ब्रह्मतजोर्थमीषामुष्टिनिरुतयोः ॥ १२ ॥ 
१. मा. श. बा.२.४.१.६: ११. १. २.१३, and का. श. बा. १.३.४.४. 
२. “य एवं विद्वांस्त्रिंशतं वर्षाणि यजेत ( दर्शपूर्णमाशाभ्यां ) तस्मादु त्रिंशतमेव वर्षाणि यजेत, या दाक्षायणयज्ञी स्यादथो अपि पञ्चदशैव वर्षाणि यजेताऽत्र ह्येव सा सम्पत्सम्पद्यते द्वे हि पौर्णमास्यौ यजते द्वे अमावास्ये” (श. ब्रा, ११.१.२.१३. ) इति शतपथब्राह्मणे यावज्जीवपक्षानुकल्पतया त्रिंशद्वर्षपक्षमभिधाय, तदनुकल्पत्वेना ऽपि दाक्षायणयाजिनः पञ्चदशवर्षपक्षमुपदिश्य तदर्थवादे तावतैव त्रिंशद्वर्षसाध्य प्रयोगावृत्तिरभिहिता । तदिदं गुणफलार्थत्व एवोपपद्यत, न तु कर्मनामत्व इति बोध्यम् । 
३. (तै. सं. २. ५. ४.) अयमत्र विषयसंग्रहः--दर्श आग्नेयपुरोडाशयागः ऐन्द्रदधियागः, ऐन्द्रपयोयागश्चेति यागत्रयमेकदाऽनुष्ठीयते । तत्र वेद्यामासादितेषु पुरोडाशदधिपयस्सु प्रथमतः पुरोडाशादवदानधर्मेण जुह्वामवदाय हुत्वाऽनन्तरं कुम्भी. स्थस्थानः पयसश्च सहैवाऽवदाय होतव्यमिति नित्यदार्शिकस्थितिः । प्रकृते चाऽs ग्नेययागानन्तरमध्वर्युस्वहस्तस्थिते जुहूपभृतावाग्नीध्रहस्ते दत्वा दधिकुम्भी पयः कुम्भीञ्च तथैवाऽऽदाय आहवनीयसमीपं गत्वा कुम्भीभ्यामेव दधिपयसी जुहुयात् । तदेतत्कुम्भीभ्यां सह होमार्थमाहवनीय समीपगमनं साकं प्रस्थाय इत्युच्यते । तच्च सहप्रस्थानं पशुरूपफलोदेशेन विधीयत इति गुणगलसम्बन्धविधिरयम् । 
१०९ 
ईषालम्भाधिकरणम् ] द्वितीयोऽध्यायः । 
गुणौ श्वेतं चक्रं किं वा यावत्कथितकर्मणी । 
फलार्थे, अथवा यागौ विशिष्टौ विहिताविह ।। १३ ॥ श्वैत्यं वायुस्पृगीषायामाग्नेये च रविप्रभे । चरुगुणश्चरु: स्थाली निर्वापस्तु तदाश्रितः ॥ १४ ॥ फलहानेने तत्कि तु यावचोदितकर्म तत् । द्रव्यादिरूपसंपत्तेरवायों यागताऽऽर्थिकी ॥ १५ ॥ अनारभ्येदमाम्नायते-(१)“वायव्यं श्वेतमालभेत भूतिकामः' इति, (२)“सौर्य चरं निर्वपेद्ब्रह्मवर्चसकामः” इति च । तथा दर्शपूर्णमासयोरिदमाम्नायते-"ईषामाल भेत' इति, "चतुरो मुष्टीनिर्वपतीति च । ईषा शकटगतो लाङ्गलदण्डवदीर्घः काट विशेषः । तस्या आलम्भः स्पर्शः। तमेतं दर्शपूर्णमासगतमीषालम्भमनूद्य तस्यामालभ्या यामीषायां (३)श्वेतगुणो विधीयते । तस्य च श्वेत काष्टस्य वायुना स्पृश्यमानत्वाद्वायव्य ता सम्भवति । तथा चतुर्मुष्टिनिवपणमनूब चरर्गुणत्वेन विधीयते। चरुः स्थाली । सा च निर्वापस्याऽऽश्रयः । निरुप्तस्य हविष आग्नेयतया सूर्यवत्प्रभासंबन्धात्सौर्यत्वम् । भूतिब्रह्मवर्चसे फले च सार्वकामिकयोदर्शपूर्णमासयोः पूर्वसिद्ध एवाऽनयेते । तस्मात गुणविधी इत्येकः पूर्वपक्षः। ____ न हि फलपदयोनित्यवच्छ्रुतयोः संभवत्प्रयोजनयोश्च पाक्षिकानुवादत्वम् , आनर्थ क्यं वा युक्तम् । तस्मात् गुणफलविशिष्टे कर्मान्तरे विधीयते। तदाऽपि यागस्याऽश्रव णादालम्भनिर्वापयोरेव श्रवणाद्यावदुक्तकर्मविधिरिति द्वितीयः पूर्वपक्षः। ___श्वेतपशुचरुद्रव्ययोः वायुसूर्यदेवतयोश्च स्पष्टं प्रतीयमानतया रूपवतोर्यागयोरा र्थिकयोवारयितुमशक्यत्वाद्रव्यदेवताविशिष्टयोयोगयोविधिरभ्युपगन्तव्यः । 'भूतिका मो वायव्येन श्वेतेन पशुना यजेत' 'ब्रह्मवर्चसकामः सौर्येण चरुणा यजेत' इत्येवंवि. धोऽर्थसिद्धो विधिः । द्रव्यदेवतासम्बन्धकल्पितस्य यागस्य लिङ्प्रत्ययेन कर्तव्यतावि. धावालम्भनिवोपयोर्धात्वर्थयोः का गतिरिति चेत्-अनुवाद इति ब्रूमः । तत्प्राप्ति स्त्वार्थिकी, निर्वापालम्भावन्तरेण तत्तद्यागासिद्धः । तस्मात् यागविधिरिति राद्धान्तः । 
इति पञ्चममीषालम्भाधिकरणम् ॥ ५॥ 
१. तै. सं. २. १. १. १. See. मै. सं. २. २. २. also. २. तै. सं. २. ३. २. ३. ३. श्वेतत्वं गुणो विधीयत इति क. पु. १० जै० न्या० 
अथ षष्ठं वत्सालम्भाधिकरणम् ॥ ६॥ षष्टाधिकरणमारचयति 
वत्सालम्भो यजिः स्पर्शो वा वायव्यादिवद्यजिः । स्पर्शः स्याद्देवराहित्यात्संस्कारः प्रायपाठतः ॥ १६ ॥ 
अग्निहोत्रदोहाधिकारे श्रूयते-(१) 'वत्समालभेत” इति । तत्र विमतो वत्सा लम्भो यजिः स्यात् , प्राणिद्रव्यकालम्भत्वात् , वायव्यालम्भवदिति चेत् ____न;-देवताराहित्येन तद्वैषम्यात् । किंचाऽयं वत्सालम्भोऽग्निहोत्राङ्गसंस्कारः, तत्प्राये पठितत्वात् , इतरसंस्कारवत् । (२)तस्मादयं स्पर्शमात्रविधिः ॥ 
इति षष्टं वत्सालम्भाधिकरणम् ॥ ६ ॥ 
अथ सप्तमं चरूपधानाधिकरणम् ॥ ७ ॥ सप्तमाधिकरणमारचयति 
चरुर्भवति नैवार उपधत्ते चरुं त्विति । यागः स्यादुपधानं वा यागः शेषोक्तदैवतः ॥ १७ ॥ 
यागत्वानिश्चये शेषो नापेक्ष्योऽतो यजिः कुतः । ___कि तूपधानमात्रत्वं यावदुक्तं चरौ स्थितम् ।। १८ ॥ 
अग्नौ श्रूयते-"नैवारश्वरुर्भवति" इति, “चरुमुपदधाति” इति च । तत्र नीवारचरुद्रव्यको यागो विधीयते । न चाऽत्र देवताया अभावः "बृहस्पतेर्वा एतदन्नं यन्नीवाराः” इति वाक्यशेषेण देवतासिद्धेः । (३)उपधानं तु यागोपयुक्तस्य प्रतिपत्तिः स्विष्टकृदादिवदिति प्राप्ते 
ब्रूमः-यागविधौ निश्चिते सति पश्चाद्देवतायामपेक्षितायां वाक्य शेषवलाद्देवता क्लप्तिः, इह तु देवताकल्पनेन यागविधित्वनिश्चय इत्यन्योन्याश्रयः । तस्मादिहोप धानमात्रं विधीयते ॥ 
इति सप्तमं चरूपधानाधिकरणम् ॥ ७ ॥ 
१. मै. सं. १.५.९, 
२. "वत्सनिकान्ता हि पशवः'' (मै.सं.१.५.५., का.सं.७.७.) इति तद्वाक्यशेषे पशूनां वत्सप्रियत्वात् समीपधारणफलकस्पर्शनेन प्रस्नवनं जायत इति प्रतीयमाना स्तुतिः स्पर्शमात्रविधित्वे सत्युपपद्यते, न तु यागपरत्व इति ध्येयम् । 
३. इष्टकामध्ये पात्रेण सह चरोनिक्षेपणम् । ( गाड़ देना) 
अथाऽष्टमं पात्नीवताधिकरणम् ॥ ८ ॥ अष्टमाधिकरणमारचयति पर्यग्निकृतः पात्नीवत उत्सृज्यत इत्यसौ । यागो गुणो वा यागः स्यादन्वयाव्यवधानतः ॥ १६ ॥ प्रत्यभिज्ञातमालभ्यमनूयोत्सर्गशब्दतः । गुणं पर्यग्निकृत्याख्यं वक्त्युत्तरनिवृत्तये ॥ २० ॥ न दुष्टा परिसंख्याऽत्र चोदकात्याग्विधौ सति । पर्यग्निकरणान्ताङ्गरीतिः क्लुप्तोपकारतः ॥ २१ ॥ 
"त्वाष्ट्रं पात्नीवतमालभेत" इति प्रकृत्येदमाम्नांतम्-(१)"पर्यग्निकृतं पानीवत. मुत्सृजन्तीति । तत्र पर्यग्निकृतशब्देन संस्कृतपशुद्रव्यस्य पात्नीवतशब्देन पानीवन्नाम कदेवतासंवन्धस्य च प्रतीयमानत्वादयं यागविधिः। एवं सति पर्यग्निकृतपानीवतशब्द. योरव्यवहितान्वयो लभ्यते । सिद्धान्ती तु 'पर्यग्निकृतमुत्सृजन्ति' इत्यन्वयं वाञ्छति । तदा व्यवहितान्वयो दुर्वारः । तस्मात् वायव्यपशुवद्यागविधिरिति प्राप्ते 
ब्रमः-अनारभ्याधीतत्वान्नाऽस्ति वायव्ये प्रकृतप्रत्यभिज्ञा। इह त्वालभ्यत्वेन प्रकृ तः पशुः पात्नीवतशब्देन प्रत्यभिज्ञायते। तमनूद्य पर्यग्निकृतशब्दान्वितेन उत्सृजन्तीत्या ख्यातेन पर्यग्निकरणाख्यो गुणो विधीयते । न च प्रकृतिगतस्य पर्यग्निकरणस्य विकृतौ चोदकेन प्राप्तत्वादनर्थ कोऽयं विधिरिति वाच्यम् । उपरितनाङ्गाननुवृत्तेविधिप्रयोजनत्वात् । 15 नन्वेवं सति परिसंख्या स्यात् । सा च दोषत्रयदुष्टा । स्वार्थत्यागः, अन्यार्थ स्वीकारः, प्राप्तबाधश्चेति त्रयो दोषाः । पर्यनिकरणवाक्ये स्वार्थो विधिस्त्यज्येत, अन्यार्थी निषेधः स्वीक्रियेत, चोदकप्राप्तान्युपरितनाङ्गानि बाध्योरन् । मैवम् ; पर्यग्नि. करणोत्तरभावीन्यङ्गानि नाऽनुष्ठेयानीत्येतस्याः परिसंख्याया अनङ्गीकारात् । कथं तर्हि तन्निवृत्तिः ? आर्थिकीति ब्रूमः । चोदकप्रवृत्तेः प्रागेवाऽयं विधिः प्रवर्तते, प्रत्यक्षोपदे शस्य शीघ्रबुद्धिजनकतया कल्प्यातिदेशात्प्रबलत्वात् । तथा सत्युपदिष्टरेवाडैनिराकाङ्क्षायां विकृतौ चोदकस्याऽप्रवृत्त्यैवोपरितनान्यङ्गानि न प्राप्यन्ते। न चाऽनेन न्यायेन पर्यग्निक रणात्प्राचीनानामप्यप्राप्तिरिति वाच्यम् । विधीयमानस्य पर्यग्निकरणस्य नूतनत्वे सत्युप कारकल्पनापत्त्या प्रकृतौ यत्क्लुप्तोपकारं पर्यनिकरणं, तदवस्थापन्नस्यैवाऽत्र विधेयत्वात्। प्रकृतौ च प्राचीनाङ्गानन्तरभाविन एवोकारः क्लुप्त इत्यत्रापि तादृशस्यैव विधानात्प र्यग्निकरणान्ताङ्गरीतिः सिध्यति । एवं च सति 'उत्सृजन्ती' त्याख्यातेन यथोक्तपर्यग्नि करणविधावर्थसिद्ध उपरितनाङ्गोत्सर्गों धातुनाऽनूद्यते । तदेवमत्र गुणविधिः ॥ 
इत्यष्टमं पात्नीवताधिकरणम् ॥ ८ ॥ 
१. तै. सं. ६. ६. ६. 
वाक्यात ज्योतिष्टोमगामित्वम् । अत एव 
अथ नवममंश्वदाभ्याधिकरणम् ॥ ६॥ नवमाधिकरणमारचयति 
यददाभ्यं गृहीत्वेति गृह्णात्यंशुमिति द्वयम् । तद्यागो वा गुणो यागः स्याददाभ्यांशुनामतः ॥ २२ ।। ग्रहयोरेव नाम स्यादानन्तयाद्विधिस्तयोः। गुणोऽतस्तस्य वाक्येन ज्योतिष्टोमाभिगामिता ।। २३ ॥ 
अनारभ्य श्रूयते-(१)"एष वै हविषा हविर्यजते, योऽदाभ्यं गृहीत्वा सोमाय यजत, इति,(२)"परावा एतस्याऽऽयुःप्राण एति, योऽशुंगृह्णाति" इति च। तत्र अदाभ्यका ज्योतिरादिवदपूर्वनामत्वात्तन्नामको यागो यजत' इत्याख्यातेन विधीयते। अंगम यजतेरश्रवणेऽपि नामविशेषबलादेवाऽपूर्वयागविधिः । न चाऽत्र द्रव्यदेवतयोरभाव: ग्रहणलिङ्गेन ज्योतिष्टोमविकृतित्वावगतौ तदीय विध्यन्तातिदेशेन तत्सिद्धरिति प्रास 
ब्रमः-भवत्वदाभ्यांशुशब्दयोनोमत्वम् । ते च नामनी ग्रहयोरेव स्याताम नन यागयोः । 'गृहीत्वे ति शब्दस्याऽनन्तरमेव पाठात् । यजतिस्तु व्यवहितः । तातो. ऽपि यजिरंशुवाक्ये नाऽस्ति । तस्माद्ग्रहयोरेवाऽत्र विधिः । ग्रहणं च ज्योतिष्टोमगतस्य सोमरसस्य संस्काररूपो गुणः, ऐन्द्रवायवादिग्रहणसमानत्वात । यदाप्यान ज्योतिष्टोमः, तथापि तत्सम्बन्धिग्रहणद्वारा वाक्यात ज्योतिष्टोमगामित्वा 'सोमायाऽदाभ्यं गृहीत्वा' इति निर्दिश्यते। (३)अथवा तैत्तिरीयाणां पत्रकार (४)प्रपाठके प्राकरणिकं विनियोजकं वाक्यं द्रष्टव्यम् । तस्मात् ज्योतिष्टोमे (५)गुणविधिता 
इति नवममंश्वदाभ्याधिकरणम् ॥ ९ ॥ १, २. 'एष ह वै हविषा हविर्यजति, योऽदाभ्यं गृहीत्वा सोमाय जोकर ३. ३. ४. २. )ति तैत्तिरीयसंहितापाठः । भाष्यशास्त्रदीपिकादौ तु विस्तार पाठो दृश्यते । अत्र हविरपि सोमः, देवताऽपि सोमः । अतो यः अदाभ्य ' गृहीत्वा सोमदेवतायै यागं कारोति, सः सोमेनैव सोमं यजतीति प्रथमविषयवार यः अंशुसंज्ञक ग्रहं गृह्णाति, तस्य प्राणः आयुर्मयोदामतिकामति । शतवर्षेभ्योरया. धिकं जीवेदिति द्वितीय विषयवाक्यार्थः । 
३. "चतुर्जुह्वां गृह्णाति" "अष्टावुपभृति गृह्णाती" ति दर्शपूर्णमासीयनयाजाया ज्येऽपि गृह्णातेर्दर्शनात् कथं ज्योतिष्टोमाङ्गतालाभ इति चेदाह--अथ वेति । 
४. नवमानुवाक इति शेषः । 
५. मीमांसाकुतूहलवृत्तिकारा वासुदेव दीक्षितास्तु-'योऽदाभ्यं गृहीत्वा सोमाय यजत' इत्मत्र सोमायेति चतुर्थ्या देवतायाः,'उपनद्धस्य गृह्णाति''अनभिषुतस्य गृहाती, ( तै. सं. ६.६. ९. ) त्यादितैत्तिरीयकवाक्ये व्यस्य च लाभात् द्रव्यदेवतासम्बन्धा क्षिप्तयागविधिरेवेत्यभिप्रयन्ति । 
अथ दशमं चयनाधिकरणम् ॥ १० ॥ दशमाधिकरणमारचयति 
अग्निं चिनुत इत्यत्र यागो वा संस्कृतियजिः । लिङ्गन यागनामत्वाद्यजिना चाऽनुवादतः ॥ २४ ॥ 
रूढ्या द्रव्यस्य नामैतद्वढेराधानवचितिः । (१)संस्कार, संस्कृते वह्नावग्निष्टोमो विधीयते ॥ २५ ॥ (२) य एवं विद्वानग्निं चिनुतः, इत्येवं विधाय श्रूयते—(३) “अथातोऽनिमिष्टो मेनाऽनुयजति, तमुक्थ्येन, तं षोडशिना, तमतिरात्रेण' इत्यादि । अत्र अग्निशब्दो या. गवाची, स्तोत्रशस्त्राः क्रतुलिङ्गस्य श्रूयमाणत्वात् । तच्च लिङ्गमेवं श्रूयते-(४)"अग्नः 'स्तोत्रम् , अग्नेः शस्त्रम् । इति, "षडुप सदोऽग्नश्चित्यस्य भवन्ति" इति च । याद लिङ्ग 
पेक्षम् , तर्हि यजिना तदनुवादः प्रापकोऽस्तु । “अग्निमग्निष्टोमेनाऽनुयजती' त्येतस्मिन्वाक्ये 'अग्निं यजतीति यजिसामानाधिकरण्यात "उपांशु यजतोगतवद्या गनामत्वम । अथोच्येत-अनुशब्दस्याऽग्निशब्देनाऽन्वयाद्यज्यन्वयोऽग्निष्टोमस्यात । तथाऽप्यग्नेः पुरोयजने सत्यग्निष्टोमस्याऽनुयजनं सम्भवति । 'देवदत्तमनुगच्छति यज्ञ दत्तः' इत्यत्र देवदत्ते पुरोगमनदर्शनात् । तस्मात् “अग्नि चिनुत' इत्यनाऽग्निनामको याग आख्यातेन विधीयते । चनोतिस्तु(५) “इष्टकाभिरग्निं चिनुत' इति वाक्यप्राप्तस्य चयनस्य सोमयागविकृतित्वेन प्राप्तस्य ग्रहसमुदायस्येवाऽनुवाद इति प्राप्ते 
ब्रमः-अग्निशब्दो रूढया वह्निद्रव्यमाचष्टे । रूढिश्च क्लप्ततया लिङ्गादिक ल्प्याद्यागवाचित्वाद्बलीयसीति न यागनामत्वम् । न चाऽत्र यागरूपमस्ति । द्रव्यदेव तयोरसिद्धः। अतः “अग्निमादधीत, इत्यक्ताधानवत् (६) “अग्नि चिनुत । इत्युत्ता चयनमग्निद्रव्यसंस्कारः । न च संस्कृतस्य विनियोगाभावः, “अग्निमग्निष्टोमन यजत, इत्यादिवाक्यैरग्निष्टोमादौ विनियोगात् । तस्मात् संस्कारांवधिः ।। 
इति दशमं चयनाधिकरणम् ॥ १० ॥ 
१. संस्कृतिरिति क. पु. 
२. चयनेनाऽग्निं संस्कुर्यादित्यर्थः । चयनमुपधानम् । चयननिष्पादिते स्थण्डिले आहवनीयाद्यग्निं स्थापयदिति यावत् । 
3. चयननिष्पादिते स्थण्डिले आहवनीयाग्निस्थापनानन्तरं तस्मिन्नग्नावारनाटामा दिभिर्यजेतेत्यर्थः। ४. 'अग्नौ शस्त्रम् , अग्नौ स्तोत्रमिः(तां.वा. ६.३.५.)ति पाठः । 
५. तै. सं. ५. ६. ६. 
अथैकादशं प्रकरणान्तराधिकरणम् ॥ ११ ॥ एकादशाधिकरणमारचयति 
मासं जुहोत्याग्निहोत्रं गुणोऽन्यत्कर्म वा गुणः। अनूद्य प्राप्तकर्मात्र मासोऽप्राप्तो विधीयते ॥ २६ ॥ उपसद्भिश्चरित्वेति नित्ये तासामसंभवात् । अनेकस्याऽविधेश्चाऽन्यत्कर्म प्रकरणान्तरात् ॥ २७ ॥ कुण्डपायिनामयने श्रूयते-(१)"उपसद्भिश्चरित्वा मासमग्निहोत्रं जुह्वति मासं दश. पूर्णमासाभ्यां यजेत इति । अत्र प्राप्तं (२)नित्याग्निहोत्रमनूद्य मासलक्षणो गुणोऽ प्राप्तत्वाद्विधीयत इति चेत् 
__मैवम्; किं मास एव विधीयते ? उत “उपसद्भिश्चरित्वे त्युक्तोपसदोऽपि ? नाss द्यः-उपसदामपि नित्याग्निहोत्रप्राप्तिरहितानां त्वन्मते विधातव्यत्वात् । न द्वितीयः, प्राप्ते कर्मण्यनेकगुणविधौ वाक्यभेदापत्तेः । ननु मा भूत्तहिं गुणविधिः । कर्मान्तरत्वे किं प्रमाणमिति चेत्-प्रकरणान्तरमिति ब्रूमः । न ह्येतन्नित्याग्निहोत्रस्य प्रकरणम् , अस निहितत्वात् । (३)अयनस्य ह्येतत्प्रकरणम् , अयनमारभ्याधीतत्वात् । का तर्हि नित्या ग्निहोत्रे गुणविधिशङ्केति चेत्-प्रकरणस्याऽसमर्पकत्वेऽप्यग्निहोत्रशब्देनैतत्समर्पणादेषा शङ्का भवति । सा च वाक्यभेदापत्त्या निराकृता। तथा सति स्वतःसिद्धं प्रकरणभेदं निराकृत्य प्रकरणैक्यापादनेन गुणं विधापयितुं प्रवृत्तस्याऽग्निहोत्रशब्दस्य शक्ती निरुद्धायां तदवस्थः प्रकरणभेदो नित्याग्निहोत्रादिदं कर्म भिनत्ति । अग्निहोत्रशब्दो धर्मातिदेशार्थ इति सप्तमे वक्ष्यते । ननूपसन्मासाभ्यां विशिष्टमिदं कर्म विधीयते । ततो वाजिनन्या येन गुणभेदात्कर्मभेदः, न प्रकरणभेदादिति चेत्--न; वैषम्यात् । 'उपादेयतया विधेयो गुणो वाजिनम् । मासस्त्वनुपादेयः' इत्येकं वैषम्यम् । 'द्रव्यत्वेन रूपान्तर्गतं वाजिनम् , 
१. (तां. बा. २५. ४. १.) कुण्डपायिनामयनं नाम संवत्सरसाध्यस्सनविशेषः । तस्य सोमयागत्वात् तत्प्रकृतिभूतामिष्टोमात्परम्परयाऽतिदेशेनोपसदः प्राप्ताः । उपसदो नाम आज्यद्रव्यका इष्टिविशेषाः । प्रकृतौ त्रिसंख्याकानामप्यासा द्वादशाहे द्वादशत्ववि धानात् सा संख्याऽत्राऽतिदेशेन प्राप्नोति । एवञ्च कुण्डपायिनामयने द्व दशदीक्षानन्तरं द्वादशसु दिनेषु द्वादश उपसदोऽनुष्टायाऽनन्तरमेकमासपर्यन्तमग्निहोत्रं जुहुयात् । तत एकमासपर्यन्तं दर्शपूर्णमासाभ्यां यजेत इति विषयवाक्यार्थः । कुण्डपायिनो नाम केचन ऋषिविशेषाः, तैरनुष्ठितत्वादिदं कर्म तन्नम्ना प्रसिद्धं कुण्डपायिनामयनमिति । 
२. आहिताग्निना सायं प्रातः यावज्जीवं कर्तव्यत्वेन विहितमग्निहोत्रं नित्याग्निहोत्रम् । 
३. ताण्ड्यमहाब्राह्मणे पञ्चविंशाध्याये सत्ररूपाण्ययनानि विहितानि। तन्मध्येऽस्या ऽपि विधानादिति भावः । 
प्रकरणान्तरप्रत्युदाहरणाधिकरणम् ] द्वितीयोऽध्यायः ।। 
११५ 
मासो न तथा' इत्यपरं वैषम्यम् । परमार्थतस्त्वत्र प्रथमतरप्रतीतेन प्रकरणभेदेन सिद्धं कर्मभेदं गुणभेद उपोद्वलयति । ततः प्रकरणान्तरमेवाऽत्र भेदहेतुः ॥ 
इत्येकादशं प्रकरणान्तराधिकरणम् ॥ ११ ॥ 
• अथ द्वादशं फलसंस्कार्याधिकरणम् ॥ १२॥ द्वादशाधिकरणमारचयति 
अष्टाकपालमाग्नेयं रुक्कामः प्राकृते फलम् । कमान्यद्वा फलं भानात्पूर्वन्यायाप्रवेशनात् ॥ २८ ॥ मा भूद्भिन्न प्रकरणं कर्मान्तरमसंनिधेः। अनारभ्याधीतमेतद्रूपं त्वन्यूनमक्षिते ।। २६ ॥ 
अनारभ्य श्रूयते-"(१)आग्नेयमष्टाकपालं निर्वपेद्रुक्कामः' इति । रुक्कामस्तेज रकामः। अत्र इष्टीनां प्रकृतिभूतदर्शपूर्णमासगतमाग्नेययागमनूद्य तत्र तेजस्कामरूपं फलं विधीयते । कुतः ? वाक्येनाऽऽग्नेयफलसम्बन्धस्य भासमानत्वात् । न च पूर्वो क्तमासाग्निहोत्रन्यायेन कर्मान्तरत्वम् , वैषम्यात् । तत्राऽयनमारम्याधीतत्वादस्ति प्रक. रणान्तरत्वम् । इह त्वनारभ्याधीतत्वेन प्रकरणमेव तावन्नास्ति , कुतोऽत्र प्रकरणान्तर त्वम् । किंच मासोऽनुपादेयः, अग्निहोत्रानुसारेण सम्पादयितुमशक्यत्वात् । फलं तूपादेयम्, दार्शपौर्णमासिकाग्नेयानुसारेण तेजसः कामयितुं शक्यत्वात् । तस्मात्-- फलविधिरिति प्राप्ते 
ब्रमः--प्रकरणान्तरत्वाभावेऽप्यनारम्याधीतत्वादसंनिधिरस्त्येव । स एवाऽत्र कर्म भिनत्ति। न चाऽत्र वाजिनन्यायेन कर्मभेदः, अष्टाकपालद्रव्याग्निदेवतात्मनो रूपस्योभ यत्रैकविधत्वात् । यदि प्रकरणान्तरत्वमप्यसन्निधिकृतमित्यसन्निधिरेव मासाग्निहोत्रे कर्मभेदहेतुः, तर्हि तस्यैवाऽयं प्रपञ्चोऽस्तु । फलं च मासवदनुपादेयम् । अन्यथा साध नवदफलत्वप्रसङ्गात् । कामना च विषयसौन्दर्यज्ञानात्स्वत एवोत्पद्यते , न तु विधि श्रवणात्सम्पद्यते। यद्यधिकरणयोायभेदः, यदि वा न्यायैक्यम्, सर्वथा तेजस्का मेष्टिः कर्मान्तरम् । काम्येष्टिकाण्डपठितेषु (२)"ऐन्द्राग्नमेकादशकपालं निर्वपेत्प्रजा कामः" इत्यादिष्वयमेव न्यायो द्रष्टव्यः ॥ 
___ इति द्वादशं फलसंस्कार्याधिकरणम् ॥ १२ ॥ 
अथ त्रयोदशं प्रकरणान्तरप्रत्युदाहरणाधिकरणम् ॥ १३ ॥ त्रयोदशाधिकरणमारचयति 
यजेत्समे पौर्णमास्यां यावज्जीवं तथैतया । १. तै. सं. २. ३. ३. २. ते. सं. २. २. १, मै. सं. २. १. १. 
११६ 
सविस्तरायां जैमिनीयन्यायमालायां [अ. २. पा. ३. अवि.१४. 
अन्नाद्यकाम इत्यादौ कर्मभेदोऽथवा गुणः ॥ ३० ॥ विध्युपादानयोरैक्यादेशादेरनुपत्तितः । 
आवश्यके कर्मविधौ तद्भेदः पुनरुक्तितः ॥ ३१ ।। देशादियोगस्याऽप्राप्तर्विधिने ह्येकता तयोः। पुंशब्दयोव्यापृतित्वात्पुनरुक्त्या त्वनूद्यते ।। ३२ ।। दर्शपूर्णमासप्रकरणे देशकालनिमित्तान्याम्नायन्ते-“समे यजेता, पौर्णमास्या यजेत" "यावज्जीवं दर्शपूर्णमासाभ्यां यजेत" इति । अवेष्टिप्रकरणे फलमामातम "एतयाऽन्नाद्यकामं याजयेत्' इति । आदिशब्देन संस्कारो गृहीतः । स चव मासप्रकरणे समानातः-"शेषं स्विष्टकृते समवद्यति" इति । तत्र-देशकालनिमि त्तफलसंस्कारा अननुष्ठेयत्वादनुपादेयाः । अत एव न विधेयाः । उपादानविधिशब्द. योः पर्यायत्वात् । ततः कर्मविधिरित्यवश्यमभ्युपेयम् । तत्र-प्रकरणिनो दर्शा देः पूर्वविहितस्यैवैभिर्वाक्यैः पुनर्विधाने “समिधो यजती, त्यादिवदभ्यासादेव कर्म भेद इति प्राप्ते 
ब्रमः-देशादीनामविधेयत्वेऽपि विहितकर्मणा सह तेषां संबन्धो विधीयताम् । स च कर्मवत्पूर्वं न विहित इत्यप्राप्तत्वाद्विधिमर्हति । यदुक्तम्-उपादान विधिशब्दो पर्याय विति । तदसत् ; 'अप्रवृत्तप्रवर्तन विधानम् , तच पुरुषविषयः शब्दव्यापारः । अननुष्ठितस्याऽनुष्ठानमुपादानम् , तच्च कर्मविषयः पुरुषव्यापार इति महान भेदः । योऽपि दर्शादीनां पुनर्विधिः सोऽपि देशादिसम्बन्धं विधातुं कमोनुवाद इति न कर्मभे दमावहति । “समिधो यजति" इत्यादौ विधेय गुणान्तराभावेनाऽनुवादासंभवात्पनर्विधानं भेदहेतुरिति वैषम्यम् ।। 
इति त्रयोदशं प्रकरणान्तरप्रत्युदाहरणाधिकरणम् ॥ १३ ॥ 
अथ चतुर्दशमाग्नेयस्तुत्यर्थताधिकरणम् ॥ १४ ॥ चतुर्दशाधिकरणमारचयति 
दर्शपूर्णमासप्रोक्त आनेयः केवलोऽप्यसौ। दर्श यदिति वाक्याभ्यां कान्यद्वाऽनुवादगीः ॥ ३३ ॥ 
अभ्यासादन्यकर्मत्वं दर्शष्टौ द्विः प्रयुज्यताम् । एकत्वप्रत्यभिज्ञानादनूक्त्येन्द्राग्नसंस्तुतिः ॥ ३४ ॥ इति श्रीमाधवाचार्यविरचितायां जैमिनीयन्यायमालायां 
द्वितीयाध्यायस्य तृतीयः पादः ।। 
यावज्जीवाधिकरणम् ] 
द्वितीयोऽध्यायः । 
११७ 
(१)"यदाग्नेयोऽष्टाकपालोऽमावास्यायां च पौर्णमास्यां चाऽच्युतो भवति" इति कालद्वये विहितम् । (२)"यदाग्नेयोऽष्टाकपालोऽमावास्यायां भवति' इत्येकत्मिन् काले पुनर्विहितम् । तत्र-अविशेषपुनःश्रुतिलक्षणेनाऽभ्यासेन प्रयाजानामिव भेदः । तथा सत्याग्नेययागस्य दर्शकाले द्विःप्रयोग इति चेत् 
न–प्रत्यभिज्ञानादाग्नेयस्यैकत्वे सत्येककालवाक्यस्याऽनुवादकत्वात् । न चानु वादो व्यर्थः, विधेयैन्द्राग्नस्तुत्यर्थत्वात् । यद्यप्याग्नेयोऽटाकपालोऽमावास्यायां भवति, तथाऽपि न केवलेनाऽग्निना साधुर्भवति । इन्द्रसहितोऽग्निः समीचीनतरः । तस्मात् 
"ऐन्द्राग्नः कर्तव्यः' इति विधेयस्तुतिः । प्रयाजवैषम्यं तूक्तमेवाऽनुसन्धेयम् ॥ 
इति श्रीमाधवाचार्यविरचिते जैमिनीयन्यायमालाविस्तरे 
द्वितीयाध्यायस्य तृतीयः पादः ॥३॥ 
अथ द्वितीयाध्यायस्य चतुर्थः पादः ॥ 
तत्र प्रथमं यावज्जीवाधिकरणम् ॥ १ ॥ चतुर्थपादस्य प्रथमाधिकरणमारचयति 
यावज्जीव जुहोतीति धर्मः कर्मणि पुंसि वा । कालत्वात्कर्मधर्मोऽतः काम्य एकः प्रयुज्यताम् ॥१॥ न कालो जीवनं तेन निमित्तप्रविभागतः। काम्यप्रयोगो भिन्नः स्याद्यावज्जीवप्रयोगतः ॥२॥ बढचब्राह्मणे श्रूयते-“यावज्जीवमग्निहोत्रं जुहोति' इति । तत्र--याव ज्जीवशब्दो मरणावधिकालपरः । तत्कालसंबन्धश्च प्रकृते काम्याग्निहोत्रे पूर्वमप्राप्त त्वात् 'जुहोति' इत्यनूदिते कर्मणि विधीयते । तथा सत्यस्य वाक्यस्य नित्यप्रयोगवि धायकत्वाभावेन वाक्यान्तरविहितः काम्यप्रयोग एक एवाऽग्निहोत्रस्य पर्यवस्यति । स च काम्यप्रयोगोऽभ्यसितव्यः, सकृदनुष्ठानस्य "अग्निहोत्रं जुहुयात्स्वर्गकामः" इत्यने नैव सिद्धत्वात् । 'यावज्जीवम्' इत्यस्य कालविधेयर्थ्य प्रसङ्गात् । तस्मात्-अयं काम्यकर्मणोऽभ्याससिद्धये कालरूपधर्मविधिरिति प्राप्ते 
ब्रूमः-यावज्जीवशब्दो न कालस्य वाचकः, किन्तु लक्षकः । वाच्यार्थस्तु १ ते. सं. २. ६. ३. ३. २. तै. सं. २. ५. ३. २. 
११८ 
सविस्तरायां जैमिनीयन्यायमालायां [अ.२. पा. ४. अधि, २ 
कृत्स्नजीवनम् । न च जीवनं कर्मधर्मत्वेन विधातुं शक्यम् , तस्य पुरुषधर्मत्वात् । तं च पुरुषधर्म निमित्तीकृत्याऽग्निहोत्रप्रयोगो विधीयते । न चाऽत्र कर्मभेदः, तद्धे तूनां शब्दान्तरादीनामभावात् । न चाऽभ्यासस्तद्धेतुः, निमित्तविशेषसद्भावेनाऽविशे षपुनःश्रुतेरभावात् । अतः प्रयोगभेदः पर्यवस्यति, जीवनस्याऽत्र निमित्तत्वात् । सति निमित्ते नैमित्तिकस्य त्यागायोगान्नित्यत्वमर्थसिद्धम् । न च जीवननिमित्तनैरन्तर्येण प्रयोगनैरन्तर्यापत्तिः, सायंप्रातःकालयोर्विहितत्वात् । तस्मात् जीवनस्य पुरुषधर्मत्वा न्नित्यकाम्यप्रयोगौ भिन्नौ ॥ 
इति प्रथमं यावज्जीवाधिकरणम् ॥ १ ॥ 
अथ द्वितीयं शाखान्तराधिकरणम् ॥ २॥ द्वितीयाधिकरणमारचयति 
शाखाभेदात्कर्मभेदो न वा, कर्मात्र भिद्यते । दृष्ट काठकनामादि बहुभेदस्य कारणम् ॥ ३ ॥ ग्रन्थद्वारादिना ह्यते युज्यन्ते भेदहेतवः ।। रूपादिप्रत्यभिज्ञानादभिन्नं कर्म गम्यते ॥ ४ ॥ इति श्रीमाधवाचार्यविरचितायां जैमिनीयन्यायमालायां 
द्वितीयाध्यायस्य चतुर्थः पादः ॥ 
काठककाण्वमाध्यन्दिनतैत्तिरीयादिशाखासु दर्शपूर्णमासाख्यं कर्माऽऽ म्नातम् । तत्र शाखाभेदात्कर्म भिद्यते। कुतः ? भेदकारणानां नामभेदादीनां बहुना मुपलम्भात् । काठककारवादिको नामभेदः । कारीरीवाक्यान्यधीयानाः केचि च्छाखिनो(१) भूमौ भोजनमाचरन्ति, शाखान्तराध्यायिनो नाऽऽचरन्तीति धर्मभेदः । एकस्यां शाखायामधीताः “इषे त्वा' इत्यादयो मन्त्राः, पलाशशाखाच्छेदादयः क्रियाश्च शाखान्तरेऽप्यधीयन्त इति पुनरुक्तिः । एवमशक्त्यादयो भेदहेतव उदा हार्याः । न ह्यल्पायुषा मनुष्येण सर्वशाखाध्ययनपूर्वक कर्मानुष्टानं कर्तुं शक्यम् । तस्मात् शाखाभेदेन कमभेद इति प्राप्ते 
ब्रमः-रूपाद्यभेदादेकं कर्म । आग्नेयाष्टाकपालादियागरूपं यदेवैकस्यां शाखा 
१. भोजनविधिरयं 'अक्षारलवणं भूमौ मुखेन पशुवत्कविः । चतूरात्रन्तु भुञ्जीत कारीर्यध्ययने व्रतमिति तैत्तिरीयकाण्डानुक्रमणिकायां ( ३. १९. ) स्पष्टः । 
शाखान्तराधिकरणम् ] 
द्वितीयोऽध्यायः। 
११९ 
याम्, तदेवाऽन्यत्राऽप्युपलभ्यते। "दर्शपूर्णमासाभ्यां यजेते ति यागरूपः पुरुषव्या पारश्चैकविधः । 'दर्शपूर्णमासौ इति कर्मनामाप्येकम् । 'वर्गकामः' इति फलसंबधोऽ प्येकः । तस्मात् अभिन्नं कर्म । पूर्वपक्षहेतवस्त्वन्यथा संगच्छन्ते । काठकादिक ज्योतिरादिवन्न कर्मनाम, 'काठकेन यजेत' इत्यश्रवणात् । 'काठकमधीते' इति प्रयो गाद्न्थनामेत्यवगन्तव्यम् । भूभोजनादिरध्ययनधर्मः । पुनरुक्तिरध्येतृभेदान्न दुष्यति । अल्पायुषाऽपि शाखान्तरस्थोपसंहारन्यायेन कर्माऽनुष्टातुं शक्यते । तस्मात् अनन्य थासिद्धरूपप्रत्यभिज्ञानाच्छाखाभेदेऽपि कर्म न भिद्यते ॥ 
इति द्वितीयं शाखान्तराधिकरणम् ॥ २ ॥ 
इति श्रीमाधवाचार्यविरचिते जैमिनीयायायमालाविस्तरे 
द्वितीयाध्यायस्य चतुर्थः पादः ॥ ४॥ 
द्वितीयोऽध्यायश्च समाप्तः ॥ २ ॥ 
अथ तृतीयाध्यायस्य प्रथमः पादः ।। द्वितीये कर्मणां भेदे सिद्धे भिन्नक्रियास्वयम् । बुभुत्सितः शेषशेषिभावोऽतोत्राभिधीयते ॥ १॥ अनेन द्वितीयतृतीययोरध्याययोः पौर्वापर्य निरूपितम् ॥ 
तत्र प्रथमं प्रतिज्ञाधिकरणम् ॥ १ ॥ तृतीयाध्यायस्य प्रथमपादे प्रथमाधिकरणमारचयति 
अशाब्दी शेषता शाब्दी वा न शाब्द्यप्रतीतितः । क्रियाकारकसंसर्गमात्रे व्युत्पत्तिसंभवात् ।। २ ।। 
गुणप्रधानभावेन संसर्गेऽन्तभवत्यसौ । व्युत्पत्तिसंभवात्तत्र शाब्दता स्यात्क्रियादिवत् ॥ ३ ॥ यदिदमस्मिस्तृतीयाध्याये प्रतिपाद्यं शेषत्वम् , न तच्छाब्दम् । कुतः ? केनापि शब्देन शेषत्वस्याऽप्रतीयमानत्वात् । व्युत्पन्नो हि शब्दः प्रत्यायकः । व्युत्पत्तिश्च न शेषशेषिभावे क्वचिदृष्टा । लोके सर्वत्र क्रियाकारकान्वयस्यैव व्युत्पत्तिप्रयोजकत्वदर्श नात् । अतः शेषताया अशाब्दत्वान्नाऽयमध्याय आरम्भणीय इति चत् 
मेवम् ;-अन्वये शेषशेषिभावस्याऽन्तर्भावात् । न हि गुणप्रधानभावमन्तरेणाऽन्व यः संभवति । द्वयोर्गुणयोः परस्पराकाङ्क्षारहितत्वेनाऽन्वययोग्यत्वाभावात् । एवं द्वयोः प्रधानयोपि । अतो व्युत्पत्तिसंभवात्क्रियाकारकतदन्वया यथा शाब्दाः, तथा तदन्व यान्तर्गतः शेषशेषिभावोऽपि शाब्दः । तस्मादयमध्याय आरम्भणीयः ।। 
इति प्रथमं प्रतिज्ञाधिकरणम् ॥ 
अथ द्वितीयं शेषलक्षणाधिकरणम् ॥ २॥ द्वितीयाधिकरणमारचयति 
स्वरूपहेतू न स्तोत्र स्तो वा नैवानिरूपणात् । पारायं शेषताहेतू रूपं तेनोपलक्षितम् ॥ ३॥ न तावदन शेषत्वस्य स्वरूपं निरूपयितुं शक्यते । तथा हि-शेषत्वं नाम कि 
बादर्यधिकरणम् ] 
तृतीयोऽध्यायः । 
१२१ मविनाभूतत्वम् , प्रयोज्यत्वं वा, (१)विध्यन्तविहितत्वं वा । नाऽऽद्यः-(२)षड्यागा नामविनाभूतानां परस्परशेषत्वप्रसङ्गात् । न द्वितीयः- "पुरोडाशकपालेन तुषानुप वपती" त्यत्र तुषोपवापं प्रति शेषस्याऽपि कपालस्य तत्प्रयोज्यत्वाभावात् । न तृतीयः विध्यादिविहितस्य पलाशशाखाच्छेदस्य सत्यपि शेषत्वे विध्यन्तविहित्वाभावात् । तस्मान्नाऽस्ति शेषतायाः स्वरूपम् । नाऽपि हेतुरस्ति, 'विमतः शेषः, एवंत्वात्। इति कस्यचिद्धेतोरनिरूपणादिति प्राप्ते 
ब्रूमः-विमतः प्रयाजादिः, शेषः, परार्थत्वात् , भृत्यादिवदिति हेतुः सुनिरूपः । अविनाभूतत्वादीनां लक्षणानां दुष्टत्वेऽपि 'परार्थः शेषः' इति लक्षणस्याऽदुष्टत्वात् । तेन लक्षित आकारः स्वरूपम् । न च पारार्थ्यस्यैव हेतुत्वे लक्षणत्वे च साङ्कर्यम् , आकारभेदेन तद्भेदात् । दृष्टान्ते गृहीतव्याप्तिं सहायीकृत्य बोधक आकारो हेतुः । इत. रव्यावृत्त्या बोधक आकारो लक्षणम् । तस्माच्छेषताया हेतुस्वरूपे विद्यते ॥ 
इति द्वितीयं शेषलक्षणाधिकरणम् ॥ २॥ 
अथ तृतीयं बार्यधिकरणम् ॥ ३ ॥ तृतीयाधिकरणमारचयति 
किं द्रव्यगुणसंस्कारमानं शेषोऽथवा फलम् । पुमान् कर्म च पक्षौ द्वावादेयौ मतभेदतः ॥ ५॥ शेषत्वमुपकारित्वं द्रव्यादावाह बादरिः। पारायं शेषता तच्च सर्वेष्वस्तीति जैमिनिः ॥६॥ स्फ्यकपालादिकं द्रव्यम् , अरुणिमादिको गुणः, अवघातप्रोक्षणादिकः संस्कारः, एतेषु त्रिष्वेव शेषत्वम् । स्वर्गः फलम् , तत्कामी पुरुषः, दर्शपूर्णमासौ कर्म । न हि फलादीना त्रयाणां शेषत्वमस्ति, उपकारित्वस्य शेषत्वलक्षणस्य फलादिष्वभावादिति बादरमतम् । ___ पारायं लक्षणमभिप्रेत्य फलादयोऽपि शेषा इति जैमिनेर्मतम् । तथा च त्रीणि सूत्राणि पठ्यन्ते-"कर्माण्यपि जैमिनिः फलार्थत्वात्“फलं च पुरुषार्थत्वात्" "पुरुषश्च कमोथत्वात्' इति । तत्रोपकारित्वमतिव्याप्तम् , प्रधानभूतेऽपि स्वामिनि गर्भदासोपकारित्वदर्शनात् । तस्माज्जैमिनिमतमेव मुख्यः सिद्धान्तः ॥ 
__ इति तृतीयं बादर्यधिकरणम् ॥ ३॥ 
१. विधेरन्तो विध्यन्तः । विधिरत्र प्रधानविधिः । तत्प्रवृत्त्यनन्तरविहितत्वं वि ध्यन्तविहितत्वम् । 
२. पौर्णमास्यां त्रयो यागा:-आग्नेयः, उपांशुयाजः, अग्नीषोमीयश्चेति । एवं दर्श ११ जै० न्या० 
१२२ सविस्तरायां जैमिनीयन्यायमालायां [अ. ३. पा. १. अधि. ५ 
TO अथ चतुर्थ तेषामर्थाधिकरणम् ॥ ४॥ चतुर्थाधिकरणमारचयति 
श्रुता ब्राह्माज्यसांनाय्यधर्माः साङ्कर्यगामिनः । व्यवस्थिता वा, सायं फलापूर्वेण सङ्गतेः ॥ ७॥ अवान्तरापूर्वसत्त्वात्साक्षात्तेनैव सङ्गतौ । श्रुत्या व्यवस्थापितास्ते सा हि प्रकरणोत्तमा ॥ ८॥ व्रीहिधर्मा अवघातप्रोक्षणादयः, आज्यधमों उत्पवनावेक्षणादयः, सान दोहनातञ्चनादयः । ते सर्वे फलहेतुतया दशेपूर्णमासापूर्वण संगच्छन्ते । अवार स्य कस्यचिदभावात् । एकेनैवाऽपूर्वेण फलसिद्धावपूर्वान्तरस्य कल्पकाभावात मला पूर्वप्रयुक्त्या चाऽनुष्ठीयमाना धर्मा यस्मिन् कस्मिन्नपि द्रव्येऽनुष्ठिताः फलापूर्व जनरल न्त्येवेति साङ्कर्ये प्राप्ते 
ब्रमः-आग्नेयादयः षड्यागा भिन्नक्षणवर्तिनो विनश्वराः संभूय फलापूर्वं जनमित न शक्नुवन्ति । ततस्तज्जननसमर्थान्याग्नेयादिजन्यानि षडवान्तरापूर्वाणि कला तेषु पुरोडाशद्रव्यकयागजन्यापूर्वं व्रीहिधर्माणां प्रयोजक, प्रत्यासन्नत्वात् । फलापर्वत तेन व्यवहितम् । एवं आज्यधर्माणां सान्नायधर्माणां च तत्तव्य कयागजन्यावान्तरा पूर्वेणैव साक्षात्सङ्गतिः। तथा सति तत्तदपूर्वप्रयुक्ताः संस्कारास्तत्तदपूर्वसाधनप्रकृतिद्रव्ये. ध्वेव व्यवतिष्ठन्ते । ननु दर्शपूर्णमासप्रकरणमत्र संस्काराणां विनियोजकम् । तच्च सर्व प्रकृतिद्रव्यसाधारणमिति तदवस्थमेव साकर्यम् । अथोच्येत तुषविमोकस्य प्रीटिव संभवातेष्वेवाऽवघातः, न त्वाज्यसान्नाय्ययोः । एवं विलापनमाज्य एव । सोलर सान्नाय्य एवेति । बाढम् ; दृष्टाथानां धोणां व्यवस्थितत्वेऽप्यदृष्टार्था. संकीर्येरन्निति चेतू-मैवम् ; "ब्रोहीन् प्रोक्षति" "आज्यमवेक्षते” इत्यादि व्यवस्थापितत्वात् । श्रुतिश्च प्रकरणा द्वलोयसी । तस्माब्यवस्थिता धर्माः । 
इति चतुर्थं तेषामथाधिकरणम् ॥ ४ ॥ 
अथ पञ्चमं स्फ्याधिकरणम् ॥ ५ ॥ पञ्चमाधिकरणमारचयति 
द्रव्यस्य स्फ्यकपालादेः साङ्कयं वा व्यवस्थितिः । यज्ञायुधत्वं सर्वेषां समं तेनाऽत्र सङ्करः॥॥ 
ऽपि त्रयो यागाः-आग्नेयः, ऐन्द्रदधियागः, ऐन्द्रपयोयागश्चेति । तेषां षण्णामपि यागा नां सहानुष्ठितानामेव फलजनकत्वं श्रूयते-'दर्शपूर्णमासाभ्यां स्वर्गकामो यजेते, ति। एवञ्च तेषां सहैवाऽनुष्ठानेनाऽविनाभावसत्त्वात्परस्परमङ्गाङ्गिभाव आपद्यतेति भावः । 
अरुणाधिकरणम् ] 
तृतीयोऽध्यायः । 
१२३ वाक्यस्योद्धननादेः स्याद्वैयर्थ्य सङ्करे सति । 
अनुवादो ह्यायुधोक्तिर्व्यवस्था तेन पूर्ववत् ॥ १० ॥ दर्शपूर्णमासयोः श्रूयते-(१)स्फ्यश्च कपालानि चाऽग्निहोत्रहवणी च शूर्प च कृष्णाजिनं च शम्या चोलूखलं च मुसलं च दृषच्चोपला चैतानि वै दश यज्ञायुधानि" इति । स्फ्यशब्देन खड्गाकारं काष्टमुच्यते । अग्निहोत्रहवणी निर्वापसाधनं काष्ठपा त्रम् । शम्या गदाकारं काष्ठम् । तत्र व्रीह्यादिद्रव्येष्ववघातादिसंस्काराणां साङ्कर्ये निराकृतेऽपि स्फ्यकपालादिद्रव्याणामुद्धननपुरोडाशश्रपणाद्यङ्गक्रियासु साङ्क निराकर्तुम शक्यम् , येन केनाऽपि द्रव्येण यस्यां कस्यांचित्क्रियायां कृतायामपि श्रूयमाणस्य यज्ञा युधत्वस्याऽविरोधात् । न ह्यव्यवस्थामात्रेण यज्ञसाधनत्वमपेतीति प्राप्ते 
ब्रूमः- (२)"स्फ्येनोद्धन्ति' "कपालेषु श्रपयति""अग्निहोत्रहवण्या हवींषि निर्व पति, "शूर्पण विविनक्ति कृष्णाजिनमधस्तादुलूखलस्याऽवस्तृगाति' "शम्यया दृष दमुपदधाति” "उलूखलमुसलाभ्यामवहन्ति, "दृषदुपलाभ्यां पिनष्टि" इत्येतेषां विशे षसंयोगबोधकानां वाक्यानां वैयर्थ्य सार्यपक्षे प्रसज्येत । व्यवस्थापक्षेऽपि सम्बन्ध सामान्यबोधकं यज्ञायुधवाक्यमनर्थकमिति चेत्--न; उद्धननादिवाक्यसिद्धार्थानुवा दत्वात् । न च वैपरीत्येनोद्धननादिवाक्यानामेवाऽनुवादत्वमिति वाच्यम् । बहुवैयर्थ्यस्य जघन्यत्वात् । न चाऽत्यन्तं यज्ञायुधानुवादस्य वैयर्थ्यम्,(३)"यज्ञायुधानि सम्भरन्ति" इत्यासादनविधानायोपयुक्तत्वात् । तस्मात् अवघातादिसंस्कार इव स्फ्यकपालादिद्र व्याणि व्यवस्थितानि ॥ 
इति पञ्चमं स्फ्याधिकरणम् ॥ ५॥ 
अथ षष्ठमरुणाधिकरणम् ॥ ६ ॥ षष्ठाधिकरणमारचयति 
क्रीणात्यरुणयेत्येतत्सङ्कीर्ण वा क्रयैकभाक् । क्रयेणाऽनन्वयात्कीर्णः सर्वद्रव्येषु रक्तिमा ॥ ११ ॥ द्रव्यद्वारा क्रये योगात्तद्भागे चाऽन्वयः पुनः । साक्षात्क्रये गुणस्याऽर्थाद्रव्ये सन्निहिते त्वसौ ॥ १२ ॥ १. ( तै. सं. १. ६. ८. ३.) यज्ञायुधानि यज्ञसाधनानि । अन्यत्सर्वं स्पष्टम् । २. दर्शपूर्णमासप्रकरणस्थानीमानि वाक्यानि । 
३. यानि यज्ञपत्राणिपूर्वोक्तानि, तानि गार्हपत्यस्याऽऽहवनीयस्य वोत्तरतस्सादये युरित्यर्थः ।