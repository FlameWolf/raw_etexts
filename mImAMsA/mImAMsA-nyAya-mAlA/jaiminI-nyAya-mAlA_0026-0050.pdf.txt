२४ 
सविस्तरायां जैमिनीयन्यायमालायां 
'विमतं कर्म, अनुष्ठेयम् , फलप्रददेवतोपेतत्वात् , राजसेवादिवत्' इत्यनुमानं यद्य र्थवादे विवक्ष्यते, तदानीमागमप्रमाणस्य विधिवाक्यस्य प्रमाणान्तरसापेक्षत्वं स्यात्। न त्वेवं विवक्षितम् । किंतु फलप्रददेवतातोषकत्वोपन्यासमुखेन कर्मप्राशस्त्यमुपलक्ष्यते । तथा सति प्रशस्तं कमोनुष्ठेयमित्यस्मिन्नर्थे सार्थवादस्य विधेः पर्यवसानादेकवाक्यता लभ्यते । तत्र कुतः सापेक्षत्वम् ? तस्मात् विधिः प्रमाणमिति सिद्धान्तः । 
इति प्रथममर्थवादाधिकरणम् ॥ १॥ 
अथ द्वितीयं विधिवन्निगदाधिकरणम् ॥ १॥ (१)द्वितीयाधिकरणमारचयति 
ऊोऽवरुध्या इत्येष विधिवन्निगदो न किम् । यूपौदुम्वरतां स्तौति स्तौति वा तद्विधित्सया ॥ ५ ॥ चतुर्थ्या फलतालाभायूपौदुम्बरताफलम् । ऊोऽवरोधं कथयन् कथं स्तुतिपरो भवेत् ॥ ६ ॥ अस्तुतौदुम्बरत्वस्याऽविधानात्कस्य तत्फलम् । अर्थद्वैधे वाक्यभेदस्तेन स्तावक एव सः ॥ ७॥ इदमाम्नायते—(२)“औदुम्बरो यूपो भवति, ऊग्वो उदुम्बरः, ऊर्क पशवः, ऊर्जेवा स्मा ऊर्ज पशूनाप्नोति, ऊर्जाऽवरुध्या” इति । अमृतशब्दाभिधेयोऽत्यन्तसारभूतः स. मोऽन्नरस ऊर्गुच्यते । उदुम्बररूपयोर्जा यजमानार्थमध्वर्युः पशुरूपामूर्जमाप्नोति । ततो यूपस्यौदुम्बरत्वमूर्जस्सम्पादनाय भवतीत्यर्थः । अत्र ‘अवरुध्या' इति तादथ्य चतुर्थी । तया फलत्वं गम्यते । धनलाभाय राजसेवेत्यादौ तद्दर्शनात् । न च फलपरस्य वचनस्य स्तावकत्वं युज्यते । अन्यथा स्वर्गकाम इत्यत्र स्वर्गशब्दस्याऽपि 
१. पूर्वाधिकरगेऽवच्छेदकावच्छेनाऽर्थवादानां स्तुत्यर्थत्वेन प्रामाण्यमभिहितम् । तत्र सिद्धान्तिनोऽर्थवादत्वेनाऽभिमतेषु केषुचिद्वाक्येषु स्तुत्यर्थत्वमाक्षिप्याऽत्र समाधीयत इति पूर्वाधिकरगेनाऽस्याऽऽक्षेपिकी सङ्गतिर्बोध्या। 
२. वाक्यमिदं तैत्तिरीयसंहितायां द्वितीयकाण्डप्रथमप्रश्नस्य प्रथमानुवाके 'सोमा पौष्णं त्रैतमालभेत पशुकामः' इति वाक्यविहितकाम्यपशुयागसन्निधावाम्नातम् । त्रयाणां वत्सानां युगपज्जातानां समुदायस्त्रितम् । तत्र भवस्त्रतः इति व्युत्पत्त्या या अजा युग पद्वत्सत्रयं प्रसूते तेष्वेकैकोऽपि त्रैत इत्यभिधीयते । 
हेतुवन्निगदाधिकरणम् ] 
प्रथमोऽध्यायः । 
ज्योतिष्टोमस्तावकत्वप्रसङ्गादिति प्राप्ते 
ब्रूमः-अयमूर्गवरोधः कस्य फलं स्यात्-किमविहितस्यौदुम्बरत्वस्य ? उत वि. हितस्य ? नाऽऽद्यः-अनुष्ठानमन्तरेण द्रव्यमात्रात्फलानुत्पत्तेः । द्वितीये किमत्र विधिः प्रत्यक्षः ? उतोन्नेयः ? नाऽऽद्यः-'औदुम्बरो यूपो भवतीत्यत्र लिङ्प्रत्ययाश्रवणात् । द्वितीये स्तुत्या स उन्नेयः । न चाऽत्र स्तुतिमङ्गीकरोषि । अथोच्येत-विधानायौदुम्ब रत्वं स्तूयते तत्फलं चाऽवबोध्यत इति, तहि (१)वाक्यं भिद्यत । ततः फलविधिवन्निग 
द्यमानमप्येतद्वाक्यं स्तावकमेव ॥ 
अत्रैव गुरुमतेन पूर्वोत्तरपक्षावाह 
आप्नोतीति विधित्वस्य वादत्वस्याऽप्यनिर्णयात् । न प्रमा चोदनेत्येतन्न वादो ह्येकवाक्यता ॥ ८ ॥ 'ऊर्ज पशूनाप्नोती त्यपूर्वार्थत्वाद्विधित्वं प्रतिभासते, लिङाद्यभावादर्थवादत्वम् । अतस्संदिग्धत्वान्न प्रामाण्यं चोदनाया इति पूर्वपक्षः । 
एकवाक्यत्वलाभेनाऽर्थवादत्वं निणीयते । अतः प्रमाणं चोदनेति राद्धान्तः ॥ 
इति द्वितीयं विधिवन्निगदाधिकरणम् ॥ २ ॥ 
अथ तृतीयं हेतुवन्निगदाधिकरणम् ॥ ३॥ (२) तृतीयाधिकरणमारचयति 
तेन ह्यनमिति प्रोक्तो वादो हेतुरुत स्तुतिः। हिना श्रुता हेतुताऽतः शूर्पमन्यच साधनम् ॥ ६ ॥ 
शूर्पसाधनता श्रौती नाऽश्रौतैः सा विकल्प्यते । अतो निरर्थको हेतुः स्तुतिस्तस्मात्प्रवर्तिका ॥१०॥ 
१. अयं भावः-अत्र प्रत्यक्षविधेरश्रवणात्स्तुतिबलेनैव स वक्तव्यः । तदर्थञ्चाऽस्य स्तावकत्वं वक्तव्यम् । अनन्तरं च तेन वाक्येन स्तुतावुपयुक्तेन फलमपि बोधनीयमि त्येकेनैव वाक्येनाऽर्थद्वयकथने वाक्यभेदः प्रसज्यत इति । 
२. पूर्वाधिकरणे विधिवन्निगदानां सर्वेषामर्थवादानां कमिपदाद्यभावेन फलपरत्वं निराकृत्य स्तुत्यर्थत्वे प्रतिपादितेऽपि यत्र हिशब्दादिश्रवणात् हेतुविधित्वं संभवति, तत्र तदेवाऽङ्गीकर्तुमुचितं, न तु स्तावकत्वं केवलमगतिकगतिकमिति पूर्वपक्षोत्थानात्पू- . वर्वाधिकरणेनाऽस्य प्रत्युदाहरणरूपा सङ्गतिः । 
३ जै० न्या० 
सविस्तरायां जैमिनीयन्यायमालायां [ अ. १. पा. २. अधि. ४. 
इदमास्वायते-(१) शूर्पण जुहोति, तेन ह्यन्नं क्रियत' इति । अयमर्थवादो विधेये शूर्पे हेतुत्वेनाऽन्वेति । हिशब्दस्य हेतुवाचित्वात् । यस्मादन्नसाधनं, तस्माच्छूर्पण होतव्यमित्युक्ते 'यद्यदन्नसाधनं दवींपिटरादिकं तेन सर्वेण होतव्यमिति लभ्यते। ततः पिठरादयः शूर्पण सह विकल्प्यन्त इति प्राप्ते-- 
ब्रूमः---शूर्पस्य होमसाधनत्वं श्रौतम् , तृतीयया तदवगमात् । पिठरादीनां त्वानुमानिकम् । अतोऽसमानबलत्वान्न विकल्पो युक्तः । ततो हेतुर्व्यर्थः, स्तुतिः प्ररोचनायोपयुक्ता । तस्मात्स्तुतित्वेनाऽन्वयः ॥ 
इति तृतीयं हेतुवन्निगदाधिकरणम् ॥ ३ ॥ 
-- - 
अथ चतुर्थ मन्त्राधिकरणम् ॥ ४ ॥ (२)चतुर्थाधिकरणमारचयति 
मन्त्रा उरु प्रथस्वेति किमदृष्टकहतेवः । यागेपूत पुरोडाशप्रथनादेश्च भासकाः ॥ ११ ॥ ब्राह्मणेनाऽपि तद्भानान्मन्त्राः पुण्यैकहेतवः । न, तद्भानस्य दृष्टत्वाद्दृष्टं वरमदृष्टतः ॥ १२ ॥ (३) उरु प्रथस्वेत्ययं कश्चिन्मन्त्रः । तस्याऽयमर्थः-भोः पुरोडाश, त्वमुरु विप 
१. चातुर्मास्येषु सन्ति चत्वारि पर्वाणि-वैश्वदेववरुणप्रघाससाकमेधशुनासीरीया ख्यानि । तेषु द्वितीये वरुणप्रघासपर्वणि करम्भपात्राणां होमो विहितः-'करम्भपात्राणि जहोती' ति ( का. श्री. ५. ५. १०, आप. श्री. ८. ६. २३.) पात्राण्येव चाक होमद्रव्यम् । तन्निर्माणप्रकारश्चेत्थम्-यवानीषद्भर्जयित्वा तान् पिष्ट्वा जलेन संय तेन पिष्टेन क्षुद्राकाराणि पात्राणि क्रियन्ते । कृत्वा च तत्र शमीपत्र मिश्राणि करीराणि निक्षिप्य, तानि च पात्राणि नवे शूर्पे निधाय, तत् शूर्प पत्नी स्खशिरसि निक्षिप्य यज मानान्वारब्धा दक्षिणविहारस्थितेऽग्नौ जुहुयात् । तदेतदुच्यते- 'शूर्पण जुहोतीति । शमीपत्रमिश्राणि करीराणि, खजूराङ्कुराणि वा करम्भः। तदाधारभूतत्वात्पात्राणि, कर म्भपात्राणीत्युच्यन्ते इति रुद्रदत्तः । दधिसित्ता यवसक्तवः करम्भ इति सायणः । 
२. विधिसमभिव्याहृतानामर्थवादानां सर्वेषां विचारं परिसमाप्याऽनन्तरं तदसम भिव्याहृतानां मन्त्राणां प्रामाण्याप्रामाण्य विचारः क्रियत इति पूर्वाधिकरणेनाऽस्याऽवसर 
सङ्गतिः । 
३. 'उरु प्रथखोरु ते यज्ञपतिः प्रथतामि' ( तै. सं. १.१.८.) ति समग्रो मन्त्रः । 
स्मृत्यधिकरणम् ] 
प्रथमोऽध्यायः। 
२७ 
लता यथा भवति तथा प्रसर' इति । एवमादयो मन्त्रा यागप्रयोगेषूच्चार्यमाणा अदृष्टमेव जनयन्ति । न त्वर्थप्रकाशनाय तदुच्चारणम् । पुरोडाशप्रथनलक्षणस्याऽर्थस्य ब्राह्मणवाक्ये नाऽपि भासमानत्वात् । 'उरु प्रथस्वेति पुरोडाशं प्रथयतीति हि ब्राह्मणवाक्यम् , इति चेत् 
नैतद्युक्तम्--अर्थप्रत्यायनस्य दृष्टप्रयोजनस्य संभवे सति केवलादृष्टस्य कल्पयितु मशक्यत्वात् । तस्मादृष्टमर्थानुस्मरणमेव यागप्रयोगे मन्त्रोच्चारणस्य प्रयोजनम् । ब्राह्मणवाक्येनाऽप्यर्थानुस्मरणसंभवे 'मन्त्रेणैवाऽनुस्मरणीयमिति यो नियमः, तस्य दृष्टा संभवाददृष्टं प्रयोजनमस्तु ॥ 
अत्रैव मतान्तरेण पूर्वोत्तरपक्षावाह 
मन्त्रब्राह्मणयोर्यद्वा कलहो विनियोजने। न मन्त्रलिङ्गसिद्धार्थमनुवक्तीतरद्यतः ।। १३ ॥ इति श्रीमाधवाचार्यविरचितायां जैमिनीयन्यायमालायां 
प्रथमाध्यायस्य द्वितीयः पादः ॥ 
अस्य मन्त्रस्य लिङ्गेन विनियोगे ब्राह्मणवाक्यमविवक्षितार्थं स्यात् । वाक्येन वि नियोगे मन्त्रलिङ्गं न विवक्ष्येत इत्युभयोर्विरोधादप्रामाण्यं चोदनाया इति पूर्वः पक्षः। 
नाऽयं विरोधः; प्रबलेन हि लिङ्गेन विनियोगसिद्धौ वाक्यस्याऽनुवादकत्वादिति राद्धान्तः।। 
इति श्रीमाधवाचार्यविराचते जैमिनीयन्यायमालाविस्तरे 
प्रथमाध्यायस्य द्वितीयः पादः ॥२॥ 
၁ဝဝဝဝ 
अथ प्रथमाध्याये तृतीयः पादः॥ 
प्रथमं स्मृत्यधिकरणम् ॥ १ ॥ (१)तृतीयपादस्य प्रथमाधिकरणमारचयति 
अष्टकादिस्मृतेधर्मे न मात्वं मानताऽथवा। 
निर्मलत्वान मानं सा वेदार्थोक्तौ निरर्थता ॥१॥ ____१. सर्वप्रमाणमूर्धन्यस्य विधेर्निरपेक्षतया धर्मप्रमितिजनकत्वात् प्रथमे पादे तस्य प्रामाण्यं निरूप्याऽनन्तरं द्वितीयपादे विध्येकवाक्यतया प्रामाण्यमासेदुषामर्थवादादीनां 
२८ 
सविस्तरायां जैमिनीयन्यायमालायां [अ. १. पा. ३. अधि, १. 
वैदिकैः स्मर्यमाणत्वात्संभाव्या वेदमूलता। विप्रकीर्णार्थसंक्षेपात्सार्थत्वादस्ति मानता ॥ २ ॥ "अष्टकाः कर्तव्याः' इत्यादिस्मृतिवाक्यं न धर्मे प्रमाणम् , पौरुषेयवाक्यत्वे सति मूलप्रमाणरहितत्वात्, विप्रलम्भकवाक्यवत् । अथ मूलप्रमाणवत्त्वाय वेदार्थ एव स्मृ तिभिरुच्यत इति मन्येथाः, तहिं वेदेनैव तदर्थस्याऽवगतत्वादियं स्मृतिरना स्यात् । 
तदानीमनुवादकत्वादप्रामाण्यमिति प्राप्ते ___ ब्रमः—‘विमता स्मृतिर्वेदमूला, वैदिकमन्वादिप्रणीतस्मृतित्वात्, उपनयनाध्यय नादिस्मृतिवत् । न च वैयर्थ्यं शङ्कनीयम्, अस्मदादीनां प्रत्यक्षेषु परोक्षेषु च नाना वेदेषु विप्रकीर्णस्याऽनुष्ठेयार्थस्यैकत्र संक्षिप्यमाणत्वात् । तस्मादियं स्मृतिर्धर्मे प्रमाणम् ॥ 
अस्मिन्नेवाऽधिकरणे मतान्तरेण पूर्वोत्तरपक्षावाह 
न मा स्मार्ताष्टकाङ्गत्वाद्यां जना इति मन्त्रगीः । 
तन्न, स्मृतेमूलवेदेऽनुमिते मात्वसंभवात् ॥३॥ (२) यां जनाः प्रतिनन्दन्ती'त्ययं मन्त्रोऽष्टकाश्राद्धस्याऽङ्गम्। तच्च श्राद्धं स्मार्तम् । न हि तस्य प्रतिपादकं वेदवाक्यमुपलभामहे । तस्मादिदं मन्त्रवाक्यं न धर्मे प्रमाण मिति चेत् ____न; तन्मूलस्य वेदस्याऽनुमेयत्वात् । अनुमानं च दर्शितम् । तस्मादसौ मन्त्रो 
धर्मे प्रमाणम् ॥ 
इति प्रथमं स्मृत्यधिकरणम् ॥ १ ॥ 
प्रामाण्यं व्यवस्थापितम् । अनन्तरं वेदातिरिक्तधर्माधर्मप्रमाणनिरूपणस्य पादार्थत्वा दिह स्मृत्याचाराणां प्रामाण्यं निरूप्यत इति पादसङ्गतिः । पूर्वाधिकरणसङ्गतिस्तु स्मृतीनां विधिनिषेधार्थवादमूलकत्ववत् 'न पचेदन्नमात्मनः' इत्यादिस्मृतेः 'मोघमन्नं विन्दते अप्रचेताः' इत्यादिमन्त्रमूलकत्वेनाऽपि प्रामाण्यं सिध्यतीति स्मृतिप्रामाण्यस्य मन्त्रप्रामाण्योपजीव्यत्वादुपजीव्योपजीवकभावरूपा द्रष्टव्या। 
२. 'यां जनाः प्रतिनन्दन्ति रात्रिं धेनुमिवाऽऽयतीम् । संवत्सरस्य या पत्नी सा नोऽस्तु सुमङ्गली वाहे ति समग्रो मन्त्रः । 
२९ 
_ विरोधाधिकरणम् ] - प्रथमोऽध्यायः । 
अथ द्वितीयं विरोधाधिकरणम् ॥ २॥ (१)द्वितीयाधिकरणमारचयति 
औदुम्बरी वेष्टनीया सर्वेत्येषा स्मृतिर्मितिः । अमितिति सन्देहे, मितिस्स्यादष्टकादिवत् ॥ ४ ॥ 
औदुम्बरी स्पृशन् गायेदिति प्रत्यक्षवेदतः । विरोधान्मूलवेदस्याऽननुमानान्न मानता ॥ ५॥ 
ज्योतिष्टोमे सदोनामकस्य मण्डपस्य मध्ये काचिदौदुम्बरी शाखा निखन्यते । तस्याश्च वाससा वेष्टनं स्मर्यते-'औदुम्बरी सर्वा वेष्टयितव्येति । सा स्मृतिः प्रमाणम् , अष्टकादिस्मृतिष्विव मूलवेदस्याऽनुमातुं शक्यत्वादिति प्राप्ते __ ब्रूमः—'औदुम्बरी स्पृष्ट्वोद्गायेत्' इति प्रत्यक्षवेदवचनेन स्पर्शी विधीयते । न च सर्ववेष्टने स्पर्शः संभवति । अतो मूलवेदानुमान (२)कालात्ययापदिष्टम् । अतो विप्र लम्भकवाक्यवन्निर्मूला स्मृतिरप्रमाणम् ॥ अस्मिन्नेवाऽधिकरणे मतान्तरमाह 
प्रत्यक्षानुमितश्रुत्योर्यद्वा व्याघातदर्शनात् । अमात्वे शङ्किते बाधोऽनुमानस्याऽत्र वर्ण्यते ॥ ६ ॥ परप्रत्यक्षवदाऽत्र मूल चेद्वेष्टनस्य तत् ।। 
अस्त्वेवमप्यनुष्ठानं स्वप्रत्यक्षानुरोधतः ॥ ७ ॥ स्पर्शसर्व वेष्टनविषययोः प्रत्यक्षानुमितश्रुत्योः परस्परविरोधादुभयोरप्यप्रामाण्यमिति पूर्वपक्षः। 
अनुमानत्य कालात्ययापदिष्टतया विरुद्धश्रुत्यभावेन स्पर्शश्रुतिः स्वार्थे प्रमाणम् । (३)यदि पुरुषान्तरप्रत्यक्षवेदः सर्ववेष्टनस्मृतेर्मूलमित्युच्यते, तर्हि मा भूत्तस्या अप्रामा ण्यम् । तथाऽपि परप्रत्यक्षात्स्वप्रत्यक्षस्याऽभ्यर्हितत्वेन स्पर्श एवाऽत्राऽनुष्ठेयो, न तु सर्ववेष्टनमिति सिद्धान्तः ॥ 
इति द्वितीयं विरोधाधिकरणम् ॥ 
१. पूर्वाधिकरणेनाऽस्याऽऽपवादिकी सङ्गतिः । २.बाधितमित्यर्थः। 
३. अथेति, ख, पु. 
सविस्तरायां जैमिनीयन्यायमालायां [अ. १.पा. ३.अधि.४. तृतीयं लोभादिमूलकस्मृत्यप्रामाण्याधिकरणम् ॥३॥ (१)तृतीयाधिकरणमारचयति 
वैसर्जनाख्यहोमीयवाससो ग्रहणस्मृतिः। प्रमा न वा, श्रुत्यबाधात्प्रमा स्यादष्टकादिवत् ॥ ८॥ दृष्टलोभैकमूलत्वसम्भवे श्रुत्यकल्पनात् । 
सर्ववेष्टनवद्भाधहीनाऽप्येषा न हि प्रमा ॥९॥ ज्योतिष्टोमेऽग्नीषोमीयस्य पशोस्तन्त्रे प्रक्रान्ते(२) वैसर्जनहोमो विहितः 'यजमानं पत्नी पुत्रांश्च भ्रातृश्चाऽहतेन वाससा प्रच्छाद्य वाससोऽन्ते स्रुग्दण्डमुपनिबध्य जुहोतीति । तस्मिन्वासत्येवं स्मर्यते- 'वैसर्जनहोमीयं वासोऽध्वर्युःपरिगृह्णातीति । सेयं स्मृतिः सर्ववेष्टनस्मृतिवत्प्रत्यक्षश्रुत्या न बाध्यते। ततोऽष्टकादिस्मृतिवत्प्रमाण मिति प्राप्ते 
ब्रूमः--कदाचित्कश्चिदध्वर्युर्लोभादेतद्वासो जग्राह । तन्मूलैवैषा स्मृतिरित्यपि कल्पना सम्भवति । दृष्टानुसारिणी चैषा कल्पना, दक्षिणया परिक्रीतानामृत्विजां लोभ दर्शनात् । तथा सत्यस्याः स्मृतेरन्यथाऽप्युपपत्तावष्टकादिस्मृतिवन्न मूलश्रुतिः कल्प यितुं शक्यते । अतो बाधाभावेऽपि मूलवेदाभावान्नेयं स्मृतिः प्रमाणम् ॥ 
इति तृतीयं लोभादिमूलकस्मृत्यप्रामाण्याधिकरणम् ॥ ३ ॥ 
अथ चतुर्थ शिष्टाकोपाधिकरणम् ॥ ४॥ (३) चतुर्थाधिकरणं भाष्यमतेनाऽऽरचयति 
श्राचान्तनेत्यमा मा वा स्मृतिरेषा न मा भवेत् । वेदं कृत्वेति यः श्रौतः क्रमस्तेन विरोधतः ॥ १० ॥ 
१. पूर्वाधिकरणे श्रुतिविरोधे स्मृतेरप्रमाण्यमुपन्यस्याऽधुना तादृशश्रुतिविरोधाभा वेऽपि यत्र लोभादिहेत्वन्तरदर्शनं तत्राऽपि स्मृतेरप्रामाण्यमुपपादयति । 
२. अवान्तरदीक्षाविसर्जनार्थो होमः वैसर्जनहोमः। स च 'त्वं सोम तनूकृद्भ्यः ' इत्यादिभिर्मन्त्रैः यजमानपत्नीपुत्रभ्रातृषु समन्वारब्धेष्वहतेन वाससा सम्प्रच्छादितेषु वाससोऽन्ते झुग्दण्डमुपसंगृह्य चतुर्ग्रहीतेनाऽऽज्येन कर्तव्यः । ( आप. श्री. ११. १६. १५.) द्रष्टव्यम् । 
३. प्रत्यक्षश्रतिविरुद्धानां लोभादिहेतुकानाञ्च स्मृतीनामप्रामाण्यं पूर्वमुपपायेदानी श्रुत्या सह स्मृतेर्विरोधः क्वाऽस्ति क्वच नाऽस्तीति प्रसङ्गाद्विचार्यत इति प्रास ङ्गिकी सङ्गतिः । 
३१ 
शिष्टाकोपाधिकरणम् ] प्रथमोऽध्यायः । 
आचान्त्यादिः पदार्थोऽत्र क्रमो धर्मः पदार्थगः। धर्मस्य धयेपेक्षत्वादबाधादस्ति मानता ॥ ११ ॥ 'क्षुत आचामेत्' इति विहितं पुरुषार्थमाचमनम् । यदा तु ऋतुमध्ये क्षुतादि निमित्तं प्राप्नोति, तदा नैमित्तिकमाचमनं क्रत्वङ्गत्वेन स्मृल्या विधीयते 'आचान्तेन कर्म कर्तव्यमिति, सेयं स्मृतिर्न प्रमाणम् । कुतः ? विरुद्धत्वात् । 'वेदं कृत्वा वेदिं करोती' ति श्रुतौ पूर्वकालवाचिना क्त्वाप्रत्ययेन क्रमः प्रतीयते । वेदो नाम दर्भमयं सम्मा र्जनसाधनम् । वेदिराहवनीयगार्हपत्यमध्यवर्तिनी चतुरङगुलखाता भूमिः । तयोर्मध्ये यदि क्षुतादिनिमित्तमाचमनं कुर्यात् , तदा श्रुत्युक्तं नैरन्तर्य विरुध्यते । तस्माद्वेष्टनस्मृ तिवदाचमनस्मृतिर्न प्रमाणमिति प्राप्ते 
ब्रमः-वेदवेद्यादिश्रुत्युक्तपदार्थवदाचमनादयः स्मृत्युक्ता अनुष्ठेयपदार्थाः । क्रमस्तु अनुष्टेयपदार्थनिष्ठो धर्मः । स च पदार्थानुपजीवति । तत उपजीव्यविरोधात्क्रम एव बाध्यते । न तु क्रमेणाऽऽचमनस्य बाधोऽस्ति । तस्मादियं स्मृतिः प्रमाणम् ॥ ___ अस्मिन्नेव वार्तिककारः प्रकारान्तरेण विचारद्वयं चकार । तत्र प्रथमं विचारं दर्शयति 
शाक्योक्ताहिंसनं धर्मो न वा, धर्मः श्रुतत्वतः । 
न धर्मः, न हि पूतं स्यागोक्षीरं श्वदृतौ धृतम् ॥ १२ ॥ 'ब्रह्मचर्यमहिंसां चाऽपरिग्रहं च सत्यं च यत्नेन रक्षेदि ति श्रुतावहिंसादिर्धर्मत्वे नोक्तः । स एव धर्मः शाक्येनाऽप्युक्तः । तस्माच्छाक्यस्मृतिर्धमें प्रमाणमिति चेत् 
न; स्वरूपेण धर्मस्याऽपि(१) गोक्षीरन्यायेन शाक्यसम्बन्धे सत्यधर्मत्वप्रसङ्गात् । तदीयग्रन्थेनाऽहिंसादिर्नाऽवगन्तव्यः । तस्मान्न सा स्मृतिर्धर्मे प्रमाणम् ॥ 
विचारान्तरं दर्शयति 
सदाचारोऽप्रमा मा वा निर्मूलत्वादमानता । 
अष्टकादेरिवतस्य समूलत्वात्प्रमाणता ॥ १३ ।। (२) होलाकोत्सवादिसदाचारस्य मूलभूतवेदाभावादप्रामाण्यमिति चेत् न ; वैदिकैः शिष्टैः परिगृहीतत्वेनाऽष्टकादिवद्वेदमूलत्वात् । अत एव मन्वादिभिर्म 
१. पवित्रमपि गोक्षीरं श्वचर्मनिर्मितदृतिनिक्षिप्तं सत् यथा अपवित्रं भवति, तथा अहिंसाया धर्मत्वेऽपि शाक्याभिहितत्वेन ग्रहणेऽधर्मत्वं प्रसज्यत इति न्यायार्थः । 
२. फाल्गुनकृष्णप्रतिपदि क्रियमाणः परस्परजलसेकरक्तधूलिप्रक्षेपरूपोत्सवः होलाकोत्सवः । 
सविस्तरायां जैमिनीयन्यायमालायां [अ. १.पा. ३. अधि. ५० 
न्थगौरवभयाद्विशेषाकारेणाऽनुपदिष्टोऽपि सदाचारः सामान्याकारेणोपदिष्टः(१) "श्रुतिः स्मृतिः सदाचारः” इत्येवं धर्मे प्रमाणोपन्यासात् । तस्माच्छिष्टाचारः प्रमाणम् ॥ 
इति चतुर्थ शिष्टाकोपाधिकरणम् ॥ ४ ॥ 
भाष्यकारमतेन पञ्चमं यववराहाधिकरणम् ॥ ५ ॥ (२)पञ्चमाधिकरणमारचयति 
यवादिशब्दाः किं यर्था नो वाऽऽयम्लेच्छसाम्यतः । दीर्घशूकाप्रियंग्वाद्या द्वयेऽप्यर्था विकल्पिताः ॥ १४ ॥ यत्राऽन्या इति शास्त्रस्था प्रसिद्धिस्तु बलीयसी । 
शास्त्रीयधर्मे तेनाऽत्र प्रियङ्ग्वादि न गृह्यते ॥ १५ ॥ _ 'यवमयश्चरुर्भवति' 'वाराही उपानहावुपमुञ्चत' इति श्रूयते। तत्र यवशब्द(३) आर्या दीर्घशूकेषु प्रयुञ्जते, वराहशब्दं च सूकरे । (४)म्लेच्छास्तु यवशब्दं प्रियङ्गुषु, वराहशब्दं च कृष्णशकुनौ। तथा सति लोकव्यवहारेण निश्चेतव्येषु शब्दार्थेष्वार्य म्लेच्छप्रसिद्धयोः समानबलत्वादुभयविधा अप्यर्था विकल्पेन स्वीकार्या इति प्राप्ते 
ब्रमः- शास्त्रीयधर्मावबोधे शास्त्रप्रसिद्धिर्बलीयसी प्रत्यासन्नत्वादविच्छिन्नपारम्प ोगतत्वाच्च । शास्त्रे यवविध्यर्थवाद एवं श्रूयते--(५) यत्राऽन्या औषधयो म्लायन्ते, 
• अथैते मोदमाना इवोत्तिष्ठन्तीति इतरौषधिविनाशकालेऽभिवृद्धिदीर्घशूकेषु दृश्यते । 
न तु प्रियङ्गुषु, तेषामितरौषधिपरिपाकात्पूर्वं पच्यमानत्वात् । वाराहोपानद्विध्यर्थवाद श्चैवं भवति–'वराहं गावोऽनुधावन्ति' इति गवामनुधावनं सूकरे सम्भवति, न तु कृष्णशकुनौ । तस्माद्दीर्घशुकादिर्यवादिशब्दार्थः ॥ 
(वार्तिककारमतेन पील्वधिकरणम् ) अत्र वार्तिककारः पीलुशब्दमुदाजहार । तं च म्लेच्छा हस्तिनि प्रयुञ्जते, आर्यास्तु वृक्षे । तत्राऽविप्लुतव्यवहारस्याऽऽर्येषु सम्भवाद्वृक्ष एव पीलुशब्दार्थः ॥ 
१. या. स्मृ. १. ७. 
२. पूर्वाधिकरणे आचारप्रामाण्यस्य स्थापितत्वात्तत्प्रसङ्गेन शब्दार्थप्रयोगरूपाचार विप्रतिपत्तौ बलाबलमिह विचार्यत इति पूर्वाधिकरणेनाऽस्य प्रासङ्गिकी सङ्गतिः । 
३. वैदिकभाषैकनिरता आर्यावर्तनिवासिनस्त्रैवर्णिका आर्याः । ४. कुमारिकाखण्डबहिर्वासिनोऽपभ्रष्टभाषाभाषिणो म्लेच्छाः । ५. श. ब्रा. ३.६. १. १०. 
छाः । 
यववराहाधिकरणम् ] 
प्रथमोऽध्यायः । 
(१)अस्मिन्नेवाऽधिकरणे गुरुमतमाह 
यवाद्यर्थानिर्णयेन तद्वाक्यं न प्रमेति चेत् । न, शास्त्रस्य बलित्वेन तत्प्रसिद्धयाऽर्थनिर्णयात् ॥ १६ ॥ स्पष्टोऽर्थः (वार्तिककारमतेन स्मृत्याचारविरोधे बालाबलाधिकरणम् ) अस्मिन्नेवाऽधिकरणे वार्तिककारमतेन वर्णकान्तरमारचयति 
यो मातुलविवाहादौ शिष्टाचारः स मा न वा । इतराचारवन्मात्वं, अमात्वं स्मार्तबाधनात् ॥ १७॥ स्मृतिमूलो हि सर्वत्र शिष्टाचारस्ततोऽत्र च । अनुमेया स्मृतिः, स्मृत्या बाध्या प्रत्यक्षया तु सा ॥ १८॥ केषुचिद्दक्षिणदेशेषु मातुलस्य दुहितरं शिष्टाः परिणयन्ति। सोऽयमाचारः प्रमाणम् , शिष्टाचारत्वात् , होलाकाद्याचारवत् , इति चेत् 
न; स्मृतिविरुद्धत्वेन कालात्ययापदिष्टत्वात् । तथा च स्मृतिः 
(२)“मातुलस्य सुतामूवा मातृगोत्रां तथैव च । 
समानप्रवरां चैव त्यक्त्वा चान्द्रायणं चरेत् ॥ इति ॥ न च स्मृत्याचारयोर्मूलवेदानुमापकत्वसाम्यात्समबलत्वमिति शङ्कनीयम् । होलाकादिसदाचारस्य मन्वादिस्मृतिवद्वेदानुमापकत्वायोगात् । न हीदानीन्तनाः शिष्टा मन्वादिवद्देशकालविप्रकृष्टं वेदं दिव्यज्ञानेन साक्षात्कर्तुं शक्नुवन्ति । येन शिष्टाचारो मूलवेदमनुमापयेत् । शक्नोति च यः कोऽपि शिष्टो यत्र क्वाऽपि देशविशेषे कालविशेषे च यं कञ्चनाऽपि होलाकाद्याचारस्य मूलभूतं स्मृतिग्रन्थमवलोकयितुम् । तस्माच्छिष्टा चारेण स्मृतिरेवाऽनुमातुं शक्यते, न तु श्रुतिः । अनुमिता च स्मृतिविरुद्धया प्रत्यक्षया स्मृत्या बाध्यते । अत एवाऽऽहु: 
(३)"आचारत्तु स्मृतिं ज्ञात्वा श्रुतिर्विज्ञायते ततः । 
तेन व्यन्तरितं तस्य प्रामाण्यं विप्रकृष्यते” ॥ इति । तस्मादीदृशस्याऽऽचारस्याऽप्रामाण्यमभ्युपेयम् ॥ 
१. अत्रैव गुरुमतमाहेति क. पु.। 
२. वचनमिदं शातातपीयत्वेनोपन्यस्तं निर्णयसिन्धुप्रभृतिषु ग्रन्थान्तरेषु, परन्तु मुद्रितायां शातातपस्मृतौ वचनमिदं नोपलभ्यते।। 
३. तं. वा. १. ३. ४. पृ. २२०. 
३४ 
सविस्तरायां जैमिनीयन्यायमालायां [अ. १. पा. ३. अधि, ६ (बातिककारमतेन त्रिवृचर्चश्व बालाधिकरणम् ) तत्रैवाऽपरं वर्णकमारचयति 
लौकिको वाक्यगो वाऽर्थस्त्रिवृदादेः समत्वतः। उभौ विध्यर्थवादैकवाक्यत्वादस्त्विहाऽन्तिमः ॥ १६ ॥ (१) त्रिवृद्धहिष्पवमानमिति श्रुतौ त्रिवृच्छब्दस्य त्रैगुण्यं लोकसिद्धोऽर्थः । वाक्य शेषाक्त्रयात्मकेषु त्रिषु सूक्तेष्ववस्थितानां वहिष्पवमानात्मकस्तोत्रनिष्पादनक्षमाणां 'उ पास्मै गायता नरः' इत्यादीनामृचां नवकमर्थः । तत्र धर्मनिर्णये वेदस्य प्रबलत्वेऽपि पदपदार्थनिर्णये लोकवेदयो : समानवलत्वादुभावप्यौँ विकल्पेन ग्रहीतव्याविति चेत् ... मैवम् ; लौकिकार्थस्वीकारपक्षे विधिवाक्येऽर्थस्वैगुण्यम् , अर्थवादवाक्ये स्तोत्री याणामृचां नवकमित्येवं विध्यर्थवादयोःय्यधिकरण्यादेकवाक्यत्वं न स्यात् । अत 
एकवाक्यत्वाय स्तोत्रीयाणां नवकमित्येव विधिवाक्ये नियतोऽर्थः ॥ 
इति पञ्चमं यववराहाधिकरणम् ॥ ५ ॥ 
अथ षष्ठं पिकनेमाधिकरणम् ॥ ६॥ (२)षष्टाधिकरणमारचयति 
कल्प्यः पिकादिशब्दार्थों ग्राह्यो वा म्लेच्छरूढितः । कल्प्य आर्येष्वसिद्धत्वादनायोणामनादरात् ॥ २० ॥ ग्राह्या म्लेच्छप्रसिद्धिस्तु विरोधादर्शने सति । पिकनेमादिशब्दानां कोकिलाद्यर्थता ततः ॥ २१ ॥ 
आर्याः पिकादिशब्दं न काऽप्यर्थे प्रयुञ्जते, म्लेच्छाश्च न प्रमाणभूताः। तस्मानि गमनिरुक्तव्याकरणैः पिकनेमादिशब्दानामर्थः कल्पनीय इति चेत्-- 
मैवम् ; आर्यप्रसिद्धिविरोधस्याऽदृष्टत्वेनेदृशे विषये म्लेच्छप्रसिद्धरप्यादरणीय त्वात् । कल्प्यमानादव्यवस्थितादर्थाद्वरं व्यवस्थिता म्लेच्छरूढिः । यत्रेश्या अपि रूढेरभावस्तत्र निरुक्तादयश्चरितार्थाः । तस्मादनार्यप्रसिद्धया पिकः कोकिलः, नेमश ब्दोऽर्धवाची, तामरसशब्दः पद्मवाचीत्येवं द्रष्टव्यम् ॥ 
१. अस्य वाक्यस्याऽर्थः १. ४. ३ अधिकरणे टिप्पण्यां द्रष्टव्यः । 
२. अत्र शास्त्रस्थप्रसिद्धः कल्प्यत्वेनाऽप्रामाण्यकथनात्पूर्वाधिकरणेनाऽस्याऽऽपवा दिकी सङ्गतिर्द्रष्टव्या। 
कल्पसूत्राधिकरणम् ] 
प्रथमोऽध्यायः । 
अस्मिन्नेवाऽधिकरणे गुरुमतमाह 
अर्थाबोधादप्रमाणं पिकालम्भनचोदना । मैव, मलेच्छप्रसिद्धयाऽपि तद्रोधादविरुद्धया ॥ २२ ॥ स्पष्टोऽर्थः। 
इति षष्टं पिकनेमाधिकरणम् ॥ ६ ॥ 
३ 
अथ सप्तमं कल्पसूत्राधिकरणम् ॥ ७॥ (१)सप्तमाधिकरणमारचयति 
अपौरुषेयाः कल्पाद्याः कृत्रिमा वा न कृत्रिमाः। श्रुतिस्मृत्योधर्मबुद्धः स्वतो मात्वं यतः समम् ॥ २३॥ 
नामोक्तेः पौरुषेयाः काठकाघसमत्वतः। तत्रोपलेभिरे केचिदापस्तम्बादिकताम् ।। २४ ॥ 
बौधायनापस्तम्बाश्वलायनकात्यायनादिनामाङ्किताः(२) कल्पसूत्रग्रन्थाः, निगम निरुक्तादिषडङ्गग्रन्थाः, मन्वादिस्मृतयश्चाऽपौरुषेयाः, धर्मबुद्धिजनकत्वात् , वेदवत् । न च मूलप्रमाणसापेक्षत्वेन वेदवैषम्यमिति शङ्कनीयम् । उत्पन्नाया वुद्धः स्वतःप्रामा ण्याङ्गीकारेण निरपेक्षत्वात् ।। 
मैवम् ; उक्तानुमानस्य कालाल्ययापदिष्टत्वातू । बौधायनसूत्रम् , आपस्तम्बसू त्रम् , इत्येवं पुरुषनाना ते ग्रन्था उच्यन्ते । न च काठकादिसमाख्यावत्प्रवचननिमि तत्वं युक्तम् । तद्ग्रन्थनिर्माणकाले तदानीन्तनैः कैश्चिदुपलब्धत्वात् । तच्चाऽविच्छिन्न 
१. अत्र कल्पसूत्रादीनां स्मृत्यधिकरणन्यायेन वेदमूलकत्वेन प्रामाण्ये सिद्धेऽप्य धुना तेषां वेदत्वेन वेदतुल्यतया वा प्रामाण्यम स्त्वत्यत्थानात्प्रत्त्युदाहरणसङ्गतिः । 
२. प्रयोगं कल्पयन्तीति व्युत्पत्या स्पष्टतया ये प्रयोगबोधकाः ते कल्पाः बौधायन मशकादिभिर्महर्षिभिर्विरचिताः, प्रयोगं सूचयन्तीति व्युत्पत्या संज्ञापरिभाषादिभिर्ये प्रयोगं सूचयन्ति ग्रन्थाः, ते सूत्रपदाभिधेया आश्वलायनलाट्यायनादिभिर्महर्षिभिर्विर चिताः । कल्पाश्च सूत्राणि च कल्पसूत्राणि इति वार्तिककारप्रभृतयः । वस्तुतस्तु उभये षामप्यमीषां कल्पसूत्राणीति व्यवहारदर्शनात्कल्पसूत्रपदस्य कल्परूपाणि च तानि सूत्रा णि चेति व्युत्पत्तिमङ्गीकृत्योभयेषां ग्रहणं भवितुमर्हति । अयमेव ग्रन्थकर्तुरप्यभिने तोऽर्थः । 
३६ 
सविस्तरायां जैमिनीयन्यायमालायां [ अ. १. पा.३.अधि.८. पारम्पर्येणाऽनुवर्तते । ततः कालिदासादिग्रन्थवत्पौरुषेयाः । तथाऽपि वेदमूलक त्वात्प्रमाणम् ॥ 
अत्रैव गुरुमतमाह 
कल्पे सर्वतिथौ दर्शकायतोक्तेः श्रुतिर्न मा ॥ न, कल्पे साध्यवेदत्वप्रहाणाद्दुर्बलत्वतः ॥ २५ ॥ सर्वतिथौ दर्शयागकर्तव्यतां कल्पसूत्रकार आह-(१)“सर्वासु तिथिष्वमावास्या कर्तव्या” इति । श्रुतिस्त्वमावास्यायामेव तिथौ कर्तव्यतां ब्रूते। ततः कल्पसूत्ररूपेण वेदेन विरुद्धत्वादियं श्रुतिर्न मानमिति चेत्-- 
मैवम् ; कल्पस्य वेदत्वं नाऽद्याऽपि सिद्धम् । किन्तु यत्नेन साध्यम् । न च तत्साधयितुं शक्यम् । पौरुषेयत्वस्य समाख्यया, तत्कर्तुरुपलम्भेन च साधितत्वात् । अतः कल्पसूत्रस्य दुर्बलतया न श्रुतेरप्रामाण्यम् ॥ 
इति सप्तमं कल्पसूत्राधिकरणम् ॥ ७ ॥ 
अथाऽष्टमं होलाकाधिकरणम् ॥ ८ ॥ (२)अष्टमाधिकरणमारचयति 
होलाकादेव्यवस्था स्यात्साधारण्यमुताऽग्रिमः । देशभेदेन दृष्टत्वात्साम्यं मूलसमत्वतः ॥ २६ ॥ होलाकादिशिष्टाचाराणां हारीतादिस्मृतिविशेषाणां चाऽनुष्टातृपुरुषभेदेन व्यवस्थित प्रामाण्यम् । कुतः ? देशविशेषे तेषां दृष्टत्वात् । होलाकादयः प्राच्यैरेव क्रियन्ते. वसन्तोत्सवो होलाका । आह्वीनैबुकादयो दाक्षिणात्यैः, स्वस्वकुलागतं करजार्कादिस्था वरदेवतापूजादिकमाहानैबुकशब्देनोच्यते। उद्वेषभयज्ञादय उदीच्यैः, ज्येष्टमासस्य पौर्णमास्यां बलीव नभ्यर्च्य धावयन्ति सोऽयमुद्रुषभयज्ञः । एवं हारीतादिस्मृतिः काचित्क्वचिद्देश वशेषे दृश्यते । तस्माद्व्यवस्थितं प्रामाण्यमिति चेत् 
मैवम् । तन्मलत्वेनाऽनुमितस्य वेदस्य सर्वसाधारणत्वेन तेषामपि सर्वसाधार णत्वात् ॥ 
१. 'आपौर्णमास्या अमावास्या नाऽत्येती' (गो. भृ. १. ९. १४.) इति गोभि लगृह्यसूत्रं द्रष्टव्यम् । 
२. एवं तावत् स्मृतीनामाचाराणाञ्च सापवादं वेदमूलत्वेन प्रामाण्यमभिहितम । अधुना तदेव विषयपरिशोधनेन दृढीक्रियत इति प्रासङ्गिकी सङ्गतिः । 
याकरणाधिकरणम् ] प्रथमोऽध्यायः । 
३७ अत्रैव गुरुमतमाह 
प्राच्यादिपदयुक्ताया श्रुतेरनुमितौ पदे । अर्थाबोधादमात्वं चेन्न, सामान्यानुमानतः ॥ २७ ॥ प्राच्यादिभिर्व्यवस्थया होलाकादिष्वनुष्ठीयमानेषु तन्मूलश्रुतिरपि प्राच्यादिपदयुक्तै वाऽनुमातव्या । तत्र प्राच्यादिपदस्याऽर्थो न बुध्यते । ये पुरुषाः कञ्चित्कालं प्राच्यां दिशि निवसन्ति, त एव कालान्तरे प्रतीच्यां दिशि निवसन्त उपलभ्यन्ते । तत्र श्रौत प्राच्यादिपदस्याऽथोबोधादप्रमाणं श्रुतिरिति चेत्-- 
मैवम् ; अनुष्ठानसामान्यस्य मूलश्रुतिकल्पकत्वात् । अतः प्राच्यादिपदराहित्ये सत्यर्थबोधादनुमिता श्रुतिः प्रमाणम् ॥ 
इत्यष्टमं होलाकाधिकरणम् ॥ ८ ॥ 
अथ नवमं व्याकरणाधिकरणम् ॥ ॥ (१)नवमाधिकरणमारचयति 
गोगाव्यादिषु साधुत्वे प्रयोगे वा न कश्चन । नियमोऽत्राऽस्ति वा, नाऽस्ति व्याकृतेर्मूलवर्जनात् ॥ २८ ॥ 
साधूनेव प्रयुजीत गवाद्या एव साधवः । इत्यस्ति नियमः पूर्वपूर्वव्याकृतिमूलतः ॥ २६ ॥ व्याकरणाभिः सास्नादिमद्वस्तुनि 'गौः' इत्येष शब्दः प्रयुज्यते । तदनभिज्ञैस्तु स्वस्वदेशीयभाषामनुसृत्य गावी, गोणी, गोपोतलिकेत्येवमादयः शब्दाः प्रयुज्यन्ते । तत्र ईदृश एव शब्दः साधुः, नेदृशः इत्यस्मिन्नर्थे नियामक नाऽस्ति । तथा प्रयोगेऽपि तन्नाऽस्ति-ईदृश एव शब्दः प्रयोक्तव्यः, नेदृश इति । न ताव वृद्धव्यवहारो नियामकः, तस्य सर्वेषु शब्देषु समानत्वात् । नाऽपि व्याकरणस्मृतिर्नियामिका, तस्या निर्मूलत्वे नाऽप्रमाणत्वात् । न ह्यभियुक्तप्रयोगस्तन्मूलम् , अयोन्याश्रयत्वप्रसङ्गात् । व्याकरण स्मृतेः प्रामाण्यसिद्धौ तदनुसारेण प्रयोक्तृगामभियुक्तत्वसिद्धिः, तत्सिद्धौ तत्प्रयोगमूलतया व्याकरणस्य प्रामाण्यम् । तस्मान्नाऽस्ति साधुत्वप्रयोगयोनियम इति प्राप्ते 
बमः—'साधूनेव प्रयुजीत, न त्वपभ्रंशान्' इत्यस्ति नियमः । उभयत्र क्रमेण दोषगुणवादिनोर्वेदवाक्ययोः श्रवणात् ।(२)"एकः शब्दः सम्यग्ज्ञातः सुप्रयुक्तः खर्गे 
१. स्मृत्यधिकरणन्यायेन सिद्धमपि व्याकरणस्य प्रामाण्यं पुनरत्राऽऽक्षिप्य समा धीयत इत्याक्षेपिकी सङ्गतिर्द्रष्टव्या। 
२. (म. भा. ६. १.८४) एकः एकोऽपि शब्दः सम्यग्ज्ञातः प्रकृतिप्रत्यया ४ जै० न्या० 
३८ 
सविस्तरायां जैमिनीयन्यायमालायां [अ. १. पा. ३. अधि. ९. 
लोके कामधुग्भवती" ति गुणवाक्यम्। (१)"तस्माद्ब्राह्मणेन न म्लेच्छित वै नाऽपभा षित वै, म्लेच्छो ह वा एष यदपशब्दः” इति दोषवाक्यम्। यथा प्रयोगे नियमः, तथा 
साधुत्वेऽपि नियमो द्रष्टव्यः-'गवाद्या एव साधवः, न तु गाव्यादयः' इति । अस्मिन्नर्थे व्याकरणस्य नियामकत्वात् । न च निर्मूलत्वम् , पूर्वपूर्वव्याकरणस्य तन्मूलत्वात् । एतदे. वाऽभिप्रेत्योक्तम्-"तत्र यूपादिकरणवद्याकरणपरम्पराया अनादित्वादनुपालम्भः” इति । व्याकरणप्रामाण्यं वेदेनैव साक्षादुपन्यस्तम् । तथा चाऽऽथर्वणिका आमनन्ति(२)-"द्वे विद्ये वेदितव्ये इति ह स्म यद्ब्रह्मविदो वदन्ति परा चैवाऽपरा च । तत्राऽपरा ऋग्वेदो यजर्वेदः सामवेदोऽथर्ववेदः शिक्षा कल्पो व्याकरणं निरुक्तं छन्दो ज्यौतिषम्। इति । तैत्तिरीयब्राह्मणेऽपि व्याकरणस्योपादेयता श्रूयते—(३) “वाग्वै पराच्यव्याकृताऽवदत् ते देवा इन्द्रमब्रुवन्–इमां नो वाचं व्याकुर्विति......तामिन्द्रो मध्यतोऽवक्रम्य व्याकरोत् , तस्मादियं व्याकृता वागुद्यते” इति । व्याकतोरश्च पाणिनिकात्यायन पतञ्जलयो मन्वादिसमानाः । तस्मात्साधूनामेव प्रयोगे गवादीनामेव साधुत्वे व्याकर णस्मृतिः प्रमाणम् । 
अत्रैव गुरुमतमाह 
अश्वालम्भनशास्त्रस्य दन्त्यतालव्यसंशयात् । अमात्वेऽदन्त्यनिर्णीतिराप्तोक्तव्याकृतेर्बलात् ॥ ३० ॥ "अश्वमालभेत' इत्यत्राऽकारवकारयोर्मध्यवर्तिनो वर्णस्य दन्त्यत्वे स्वं धनम् , तद्रहितं दरिद्रमालभेतेत्यर्थो भवति । तालव्यत्वे तुरङ्गमवाचित्वम् । ततः संशया दप्रामाण्यमिति चेत् 
न; व्याकरणानुसारेण “अशू व्याप्तौ” इत्यस्माद्धातोरोणादिके वप्रत्यये सति तालव्यत्वनिर्णयात् । तस्मादश्वालम्भनशास्त्रं प्रमाणम् ॥ 
इति नवमं व्याकरणाधिकरणम् ॥ ९ ॥ 
दिविभागज्ञानद्वाराऽवगतः, सुष्टु प्रयुक्तः क्रियाकारकादियोजनया प्रयुक्तः, स्वर्गे 
लोके कामधेनुरिव अभिलषितानि फलानि ददातीत्यर्थः । 
१. श. ब्रा, ३. २. १. १४. २.मु. उ. १. १.४, ५. 
३. (तै. सं. ६.४ ७. ३.) ज्योतिष्टोमे ऐन्द्रवायवग्रहविधिसन्निधौ पठितो. यमर्थवादस्तत्स्तुल्यर्थः । अस्याऽर्थस्सायणाचारेवंकृतः—“येयं वैदिकमन्त्ररूपा वाक् सा पूर्वं पराची समुद्रघोषवदैक्यरूपेण दण्डायमाना। तस्यां वाच्येतावदेकं वाक्यं, तस्मिन्वाक्येऽप्येतावदेकं पदं, तस्मिन् पदेऽपीयं प्रकृतिरयं प्रत्यय इत्येवं विभज्य सर्वतः करणं व्याकरणं तद्रहितत्वादव्याकृतैवाऽवदत् प्रवृत्ता । तामिन्द्रो मध्यतोऽवक्र ग्य वाक्यपदादिरूपेण तत्र तत्र विच्छिद्य विभिन्नां कृतवान्” इति । 
अथ दशममाकृत्यधिकरणम् ॥ १० ॥ (लोकवेदाधिकरणम् , आकृत्यधिकरणोपोद्धातः) (१)दशमाधिकरणे प्रथमं वर्णकमारचयति 
लोके पदपदार्थों यौ न तो वेदेऽथवाऽत्र तौ । रूपभेदात्पदं भिन्नमुत्तानादिभिदा स्फुटा ॥ ३१ ॥ वर्णैकत्वात्पदैकत्वं याचित्की रूपभिन्नता । 
प्रायिकेण पदेक्यन तदर्थक्यं तथाविधम् ॥ ३२ ।। वैदिको पदपदार्थों लौकिकाभ्यां पदपदाथाभ्यामन्यौ। कुतः ? रूपभेदात् । पदे तावद्रपभेदो दृश्यते । आत्मशब्द आकारादित्वेन लोके नियतः । वेदे तु क्वचिदा काररहितः पट्यते-"प्रयतं पुरुषं त्मना' इति । 'ब्राह्मणाः' इति लोके, वेदे त्वन्यथा पठ्यते-(२)"ब्रह्मणासः पितरः सोम्यासः" इति । अर्थभेदोऽपि स्फुटः । “उत्ताना वै देवगवा वहन्ति ' इति श्रूयते । मनुष्यगवास्त्ववाञ्चो वहन्ति । वेदे वनस्पतिर्हिरण्यपर्णः। तथा च श्रूयते-(३)"देवेभ्यो बनस्पते हवींषि हिरण्यपर्ण प्रदिवस्ते अर्थमिति । तस्मात् लोकवेदयोः पदपदाथोवन्याविति प्राप्ते 
ब्रमः—य एव लौकिकाः पदार्थाः, त एव वैदिकाः । तथा हि-वर्णानां तावन्नि त्यत्वं (४)प्रथमपादे साधितम् । यथा प्रयोत्तृणां पुरुषाणां भेदेऽप्येकैकस्य पुरुषस्य बहु कृत्व उच्चारणभेदेऽपि त एवामी वो इति प्रत्यभिज्ञानाद्वणक्यम् , तथा 'यानि लोके गवादिपदानि, तान्येव वेदेऽधीयमानानी' त्यबाधितप्रत्यभिज्ञया पदैकत्वमभ्युपेयम् । 'त्मना, देवासः' इत्यादिपदभेदस्तु क्वाचित्कः । नैतावता बहुतरप्रत्यभिज्ञावगतं पदै क्यमपोटु शक्यम् । अन्यथा 'सोऽयं देवदत्तः' इति प्रत्यभिज्ञातं देवदत्तैक्यमपि देशादिभेदमात्रेणाऽपोद्येत । पदैक्ये चाऽथैकत्वमवश्यंभावि । अन्यथा वेदे पृथग्व्युत्प त्यभावादबोधकत्वं प्रसज्येत । एतदेवाऽभिप्रेत्योक्तम् 
"लोकावगतसामर्थ्यः शब्दो वेदेऽपि बोधकः” इति । 
१. अस्याऽधिकरणस्य न पूर्वाधिकरणेन सङ्गतिः, किन्तूत्तराधिकरणेन (आकृत्य धिकरणेन ) औपोद्धातिकी सङ्गतिर्द्रष्टव्या । अत एव भाष्यादौ व्याकरणाधिकरणानन्तरं तत्सङ्गतत्वादाकृत्यधिकरणाङ्गसन्देहमुपन्यस्य पश्चाल्लोकवेदाधिकरणं प्रवर्तितम् । अतश्च व्याकरणाधिकरणेन आकृत्यधिकरणस्य प्रासङ्गिकी सङ्गतिः, लोकवेदाधिकरणस्याऽऽकृ त्यधिकरणेनोपोद्धातसङ्गतिरिति विवेको बोध्यः । 
२. ऋ. सं. ५. १. २० ५, तै. सं. ४. ६.६. ४. ३. ते. ब्रा. ६. ६. ११. २. ४. शब्दनित्यत्वाधिकरण इति शेषः । 
४० 
सविस्तरायां जैमिनीयन्यायमालायां [अ.१. पा. ३. अधि १०. 
स्वरुयूपाहवनीयादिशब्दानां तदर्थानां चाऽलौकिकत्वेऽपि प्रसिद्धपदसमभिव्याहा राद्वयुत्पत्तिः सम्भवति । उत्तानवहनादिकं त्वर्थवादः। अस्तु वा तथा वहनम् , तथाऽ प्युत्तानादिशब्दास्तदर्थाश्च लोकसिद्धा एव । तस्माद्य एव लौकिकाः पदपदार्थास्त एव 
वैदिकाः ॥ 
इति लोकवेदाधिकरणम् । 
(आकृत्यधिकरणम् ) द्वितीयं वर्णकमारचयति 
व्यक्ति/ह्यादिशब्दार्थ आकृतिर्वा क्रियान्वयात् । व्यक्तियुत्पत्तिवेलायामाकृत्या सोपलक्ष्यते ॥ ३३ ॥ शक्तिग्रहादियुक्तिभ्य आकृतेरर्थतोचिता । क्रियापर्यवसानाय व्यक्तिस्तत्रोपलक्ष्यताम् ॥ ३४ ॥ 
"व्रीहीनवहन्ति” “पशुमालभेत' “गामानय', "ब्राह्मणो न हन्तव्यः” इत्या दिप्रयोगेषु ब्रीह्यादिशब्दानां व्यक्तिरर्थः । कुतः ? अवहननादिक्रियाभिर्व्यक्तरन्तुं शक्यत्वात् । न ह्याकृतिरवहन्तुमालन्धुमानेतुं वा योग्या । नन्वानन्त्यव्यभिचाराभ्यां न व्यक्ती व्युत्पत्तिः सम्भवति, अनन्ता हि व्यक्तयः, अतीतानागतानामनेकदेशवर्तिनां गवामियत्ताया अनवधारणात् । किञ्च शुक्लव्यक्तौ व्युत्पन्नो गोशब्दः कृष्णव्यक्ती प्रयुज्यमानः स्वार्थ व्यभिचरेत् । तत्र कथं व्युत्पत्तिरिति चेत् ? एवं तर्हि व्युत्पत्तिकाले सा व्यक्तिराकृत्योपलक्ष्यतामिति प्राप्ते 
ब्रूमः-अन्वयव्यतिरेकाभ्यामाकृतेः शक्तिग्रहणनिमित्तत्वाच्छब्दार्थत्वं तस्या एवो चितम् । किंच गोशब्द उच्चारिते व्यक्तिवादिनः संशयो भवेत् । तस्मादाकृतेरेवाऽभिधेय त्वम् । यद्याकृताववहननादिक्रिया न पर्यवस्येत् , तर्हि व्यक्तिस्तत्रोपलक्षणीया। किंच(१) "श्येनचितं चिन्वीत' इत्यादावाकृतेरेव सादृश्यप्रतियोगितया कार्यान्वयो दृश्यते । तस्मात् आकृतिः शब्दार्थः ॥ 
१. ( तै. सं. ५. ४. ११.) 'कर्मणि हन' इत्यस्मात्सूत्रात्कर्मणीत्यधिकृत्य 'कर्म ण्यग्न्याख्यायामिति सूत्रेण कर्मण्युपपदे कर्मणि च वाच्ये चिनोतेर्धातोः विवप् प्रत्ययः । श्येनशब्दस्तत्सदृशे लाक्षणिकः । एवञ्च श्येन इव चीयत इति श्येनचित् अग्नयाधारस्थ ण्डिलविशेषः, तं चिन्वीत चयनेन सम्पादयेदिति वाक्यस्याऽर्थः । 
नामधेयप्रामाण्याधिकरणम् ] 
प्रथमोऽध्यायः । 
अत्रैव गुरुमतमाह 
गवादिचोदना नो मा, जातिव्यक्त्योरनिर्णयात् । आनन्त्यव्यभिचाराभ्यां न व्याक्तिरिति निर्णयः ॥ ३५॥ इति श्रीमाधवाचार्यविरचितायां जैमिनायन्यायमालायां 
प्रथमाध्यायस्य तृतीयः पादः ॥ 
स्पष्टोऽर्थः ॥ 
इति दशममाकृत्यधिकरणम्॥ १० ॥ इति श्रीमाधवाचार्यविरचिते जैमिनीयन्यायमालाविस्तरे प्रथमा 
ध्यायस्य तृतीयः पादः ॥ ३ ॥ 
अथ प्रथमाध्याये चतुर्थः पादः ॥ 
प्रथमं नामधेयप्रामाण्याधिकरणम् ॥ १॥ (१) चतुर्थपादस्य प्रथमाधिकरणं (२) वार्तिककारोनीतमारचयति 
उद्भिदादिपदं धर्मे किममानमुत प्रमा। विध्यर्थवादमन्त्रांशेष्वनन्तर्भावतो न मा ॥१॥ 
१. अत्रोद्भिदादिनामपदानां प्रामाण्याप्रामाण्यविचारात्प्रमाणाध्यायसङ्गतिः। पूर्व पादत्रये विध्यादिवाक्यप्रामाण्यं निरूपितम् , इदानीं पदप्रामाण्यनिरूपणस्य चतुर्थपा दार्थत्वादत्र नामपदानां प्रामाण्यं निरूप्यत इति पादसङ्गतिः । नामधेयानां पदरूप त्वेन क्वचिदपि स्मृतिमूलत्वाभावेन च श्रौतस्मार्तवाक्यप्रामाण्य विचारानन्तरं चतुर्थ पादे प्रामाण्यविचारः कृतः । पूर्वाधिकरणसङ्गतिस्तु-पूर्वाधिकरणे जातिव्यक्त्योरवह ननादिक्रियासु यथासम्भवमन्वय उपपादिते, उद्भिदादिशब्दार्थस्योभयथाऽपि क्रिया न्वयो न सम्भवतीत्याक्षेपादाक्षेपिकी। 
२. अत्र भाष्यकारैः 'उद्भिदा यजेते' त्युदाहृत्य किमुद्भिदादिशब्दा गुणसमर्पकाः ? उत कर्मनामधेयानीति सन्दिह्य 'उक्तं समाम्नायैदमयं तस्मात्सर्वं तदर्थं स्यादिति प्रथमसूत्रे पूर्वपक्षं कृत्वा ‘अपि वा नामधेयं स्यात् यदुत्पत्तावपूर्वमविधायकत्वादि' त्युत्तरसूत्रेण नामधेयत्वं सिद्धान्तितम् । तदेतस्य विचारस्य प्रमाणाध्यायसङ्गतिर्न 
सविस्तरायां जैमिनीयन्यायमालायां [अ. १. पा. ४.अधि. २. अन्तर्भावो विधावुद्भिदा यजेतेति दृश्यते । 
नामत्वेनाऽन्वयो वाक्ये वक्ष्यतेऽतः प्रमैव तत् ॥ २॥ (१) "उद्भिदा यजेत" "वलभिदा यजेत" "विश्वजिता यजेत' इत्येवं समाम्ना यते । तत्रोद्धिदादिपदं न धर्मे प्रमाणम् । कुतः ? प्रमाणत्वेनाऽभिमतेषु त्रिषु वेदविभागे ष्वनन्तर्भावात् । तथा हि-विधिः साक्षात्प्रमाणम् , अर्थवादमन्त्रौ तु विध्यन्वयेन । तत्र न तावदुद्भिदादिपदं विधावन्तर्भवति, विध्यर्थरूपाया भावनाया अंशेषु भाव्यकरणेतिक र्तव्यतारूपेषु कस्याऽप्यवाचकत्वात् । नाऽप्यर्थवादत्वम् , स्तुतिबुद्धरभावात् । नाऽपि मन्त्रत्वम् , उत्तमपुरुषादीनां मन्त्रलिङ्गानामभावात् । तथा चोक्तम् 
(२) "उत्तमामन्त्रणास्यन्तत्वान्तरूपावभावतः ।। 
मन्त्रप्रसिद्धयभावाच मन्त्रतैषां न युज्यते ॥ इति । (३) 'अग्नये जुटं निर्वपामि" इत्युत्तमपुरुषः । (४) "अग्ने यशस्विन् यशसे ममर्पय' इत्यामन्त्रणम् । (५)"उवा चासि वस्वी चासि” इत्यस्यन्तरूपम् । (६) इथे त्वोर्जे त्वा" इति त्वान्तरूपम् । आदिशब्देन आशीर्देवताप्रतिपादनादयः । एवमाद्य नन्तर्भावादमानमिति चेत् 
न; विध्यंशे करणेऽन्तर्भावात् । यद्यपि लिपदेन सह समानपदोपात्तो यजिधा त्वर्थः करणम् , तथाऽपि तस्य यजे मत्वेनोद्भिदादिपदमन्वेति । तस्मात्प्रमाणम् ॥ 
इति प्रथमं नामधेयप्रामाण्याधिकरणम् ॥ १ ॥ 
अथ द्वितीयमुद्भिदधिकरणम् ॥ २॥ (७) द्वितीयाधिकरणमारचयति 
गुणोऽयं नामधेयं वा खनित्रेऽस्य निरुक्तितः । 
ज्योतिष्टोमं समाश्रित्य पश्वर्थ गुणचोदना ॥३॥ स्यादिति मत्वा वार्तिककारैः प्रथमसूत्रेण गुणविधिनामधेयविचारोपोद्घाततया नामधे यानां प्रामाण्याप्रामाण्यं विचार्य, द्वितीयसूत्रेण गुणविधिनामधेयविचारः प्रवर्तितः । तदनुसृत्याऽत्राऽप्यधिकरणरचना क्रियत इति बोध्यम् । 
१. इमे सोमयागाः ताण्ड्य महाब्राह्मणे एकोनविंशाध्याये विहिताः । २. शा. दी. १. ४. १. पृ. ५४. ३. तै. सं. १. १. ४. १. ४. ते. सं. १. १. ९. ३. ५. तै. सं. १. १. ९. ६. तै. सं. १. १. १. 
७. पूर्वाधिकरणे उद्भिदादीनां धर्मप्रामाण्ये सिद्धेऽधुना प्रामाण्यविशेषचिन्ता क्रियत इत्युपजीव्योपजीवकभावसङ्गतिः । 
___ उद्भिदधिकरणम् ] . प्रथमोऽध्यायः । 
फलोद्भदात्समानपा निरुक्तियांगनाम्न्यपि । नामत्वमुचितं यागसामानाधिकरण्यतः ॥ ४ ॥ 
“ उद्भिदा यजेत पशुकामः' इत्यत्र तृतीयान्तेनोद्भित्पदेन योऽर्थो विवक्षितः सो ऽयं यागे कश्चिद्गुणः स्यात् । “दध्ना जुहोती" त्यनेन गुणविधिना समानत्वात् । अथोच्यते-दधिशब्दार्थो लोकप्रसिद्धः, उद्भिच्छब्दार्थस्त्वप्रसिद्ध इति । तन्न; रूढ्य भावेऽप्यवयवार्थनिरुक्त्या तत्प्रसिद्धः । उद्भिद्यते भूमिरनेनेति व्युत्पत्त्या खनित्रवाच्य सौ शब्दः । न चाऽत्र पशुफलकः कश्चिद्यागो विधीयत इति वाच्यम् । पशूनां गुणफ लत्वात् । यथा (१)"गोदोहनेन पशुकामस्ये" त्यत्र पशवो गोदोहनगुणस्य फलम् , तथेह खनित्रगुणस्य फलमस्तु । यदि(२)"चमसेनाऽपः प्रणयेत्” इति विहितं प्रकृत मपां प्रणयनमाश्रित्य गोदोहनं विधीयते, तात्राऽपि "ज्योतिष्टोमेन यजेतेति विहितं प्रकृतं ज्योतिष्टोममाश्रित्य खनित्रं विधीयताम् । तस्माद्गुणविधिरिति प्राप्ते 
ब्रम:--"पशुकामो यजेते” त्यस्य पदद्वयस्याऽयमर्थः-पशुरूपं फलं यागेन कुर्या दिति । तत्र केन यागेनेत्यपेक्षायां उद्भिदेति तृतीयान्तं पदं यागनामत्वेनाऽन्वेति । उद्भिद्यते पशुफलमनेन यागेनेति निरुत्या नामत्वमुद्भित्पदस्योपपद्यते । एवमपि गुण विधिनामधेयत्वयोः शब्दनिर्वचनसाम्यान्न निर्णय इति चेत्-मैवम् ; सामानाधिकर ण्यस्य निर्णायकत्वात् । 'उद्भिन्नामकेन यागेन फलं कुर्यात्' इत्युक्ते सामानाधिकरण्यं लभ्यते । गुणत्वे तु खनित्रेण साध्यो यो यागः, तेनेत्येवं वैयधिकरण्यं स्यात् । यदि 'खनित्रवता यागेनेति सामानाधिकरण्यं योज्येत तदा मत्वर्थलक्षणा प्रसज्येत । तस्मा दुद्भिदादिपदं नामधेयम् । 'ध्ना जुहीति' (३) ब्रीहिभिर्यजेत' इत्यादिषु द्रव्यविशेषे दध्यादिशब्दानामत्यन्तरूढतया यागनामत्वासंभवादगत्या गुणत्वमाश्रितम् । 'सोमेन यजेत इत्यत्रावि अप्रसिद्धार्थनामधेयत्वकल्पनातो वरं प्रसिद्धार्थद्वारेण लक्षणाश्रयणमि त्यभिप्रेत्य सोमद्रव्यवता यागेनेति मत्वर्थलक्षणा स्वीकृता । उद्भिच्छब्दस्य तु लोकप्र सिद्धार्थाभावादुक्तरीत्या नामत्वं युक्तम् । 
प्रयोजनं तु-नाम्नः सर्वत्र व्यवहार एव । न ह्यन्तरेण नामधेयमृत्विग्वरणादिषु “अनेनाऽहं यक्ष्य इत्याख्यानोपायो लघुः कश्चिदस्ति । तस्मात् उद्भिदादिकं नामधेयम्।। 
१. (आप. श्री. १. १६. ३.) गौर्दुह्यतेऽस्मिन्निति गोदोहनम् । यस्मिन् पात्रे गृहे प्रतिदिनं गौर्दुह्यते तत्पात्रं गोदोहनशब्देनोच्यते । दर्शपूर्णमासयोः 'अपः प्रणयती' त्यनेन यद्विहितमपां प्रणयनं तत् गोदोहनाख्येन पात्रेण कुर्यादित्यर्थः । 
२. चमसो नाम चतुरस्राकारस्समुष्टिकः प्रादेशमात्रो दारवः पात्र विशेषः । ३. आप. श्री. ६.३१. १३. 
सविस्तरायां जैमिनीयन्यायमालायां [अ. १. पा. ४. अधि. ३. 
अत्रैव गुरुमतमाह 
लौकिके गणयागेऽस्य विधेः सापेक्षतेति चेत् । निरुक्त्या श्रौतयागस्य नामत्वान्निरपेक्षता ॥ ५ ॥ 'उद्भिदा यजेत’इत्ययं गुणविधिः । न चाऽस्य कश्चिच्छ्रोत आश्रयो लभ्यते । ततो लौकिको मातृगणयागादिराश्रयत्वेनाऽपेक्षणीयः । तस्मिन् यागे गुणोऽयं विधीयते। तथा सति सापेक्षत्वादप्रामाण्यमस्याश्चोदनाया इति चेत् 
मैवम् पूर्वोक्तनिरुक्त्या श्रौतयागनामत्वे सति निरपेक्षत्वात् ॥ 
इति द्वितीयमुद्भिदधिकरणम् ॥ २ ॥ 
अथ तृतीयं चित्राधिकरणम् ॥ ३ ॥ (१)तृतीयाधिकरणमारचयति 
यचित्रया यजेतेति तद्गुणो नाम वा भवेत् । चित्रस्त्रीत्वगुणो रूढेरग्नीषोमीयके पशौ ॥ ६ ॥ द्वयोर्विधौ वाक्यभेदो वैशिष्टये गौरवं ततः । स्थानाम पृष्ठाज्यबहिष्पवमानेषु तत्तथा ॥७॥ (२)"चित्रया यजेत पशुकामः” इत्याम्नायते । तत्र चित्राशब्दो नोद्धिच्छब्दव द्यौगिकः, किन्तु रूढ्या चित्रत्वं स्त्रीत्वं चाऽभिधत्ते । ततो न पूर्वन्यायेन नामत्वम सति "अग्नीषोमीयं पशुमालभेत" इति विहितं पशुयागमात्रं यजेतेत्यनेन पटेल तस्मिन् पशौ चित्रत्वस्त्रीत्वे गुणौ विधीयते इति प्राप्ते 
ब्रूमः-चित्रत्वं स्त्रीत्वं चेति द्वावेतौ गुणौ, तयोर्द्वयोर्विधाने(३)वाक्यं भिटोन 
१. उद्भिदादिपदस्य कर्मण्यपि सम्भववृत्तिकस्वान्नामत्वसम्भवेऽपि चित्राज्याटि पदानां गुणादावेव रूढत्वात् दध्यादिपदवन्न नामत्वसंभव इति पूर्वपक्षोत्थानात्प्रत्यदा हरणसङ्गतिः । 
२. तै. सं. २. ४. ६. १. ३. 'चित्रया यजेत पशुकाम' इत्यत्र विधायकप्रत्यय एकः । विधेयौ च चित्रत्वं स्त्रीत्वञ्चेति द्वौ वर्तेते । एकेन च विधिना एक एव विधातुं शक्यते । अपरस्य विधानार्थं श्रतप्रत्ययस्याऽऽवृत्तिः करणीया । तत्र 'न केवला प्रकृतिः प्रयोक्तव्या नाऽपि प्रत्यय इति न्यायेन केवलप्रत्ययप्रयोगानुपपत्तेः प्रकृतिरप्यावर्तनीया । तथा च 'यजेत, यजेत' इति पदद्वयं निष्पन्नम् । तत्र पृथक्पृथक् विधेयसम्बन्धसिध्यर्थं चित्रयेति पदमप्याव र्तनीयम् । तथा सति विध्यावृत्तिलक्षणो वाक्यभेदस्स्यादित्यर्थः । 
चित्राधिकरणम् ] 
प्रथमोऽध्यायः । 
तथाचोक्तम् 
(१) प्राप्ते कर्मणि नाऽनेको विधातुं शक्यते गुणः । 
__ अप्राप्ते तु विधीयन्ते बहवोऽप्येकयत्नतः ॥ इति । अथ वाक्यभेदपरिहाराय गुणद्वयविशिष्टं पशुद्रव्यरूपं कारकं विधीयते, तदा गौरवं स्यात् । तस्माचित्राशब्दः पूर्ववद्यजिसामानाधिकरण्येन यागनामधेयं भवति। चित्रत्वं च तस्य विलक्षणद्रव्यद्वारेणोपपद्यते । (२)"दधि, मधु, घृतं, आपः, धानाः, तण्डुलास्तत्संसृष्टं प्राजापत्यम् इति दध्यादोनि विचित्राणि प्रदेयद्रव्याणि षडाम्नातानि । तदेतचित्रानामक स्य यागस्योत्पत्तिवाक्यम् । यागस्वरूपभूतयोर्दध्यादिद्रव्यप्रजापतिदेव तयोरत्रोपदिश्यमानत्वात् । उत्पन्नस्य तस्य यागस्य 'चित्रया यजेत पशुकामः' इत्येत त्फलवाक्यम् । एवं सति प्रकृतार्थों लभ्यते । अग्नीषोमीयपश्वनुवादेन गुणविधाने प्रकृतहानाप्रकृतप्रक्रिये प्रसज्येयाताम् । लिङप्रत्ययस्याऽनुवादकत्वाङ्गीकारान्मुख्यो विध्य 
र्थों बाध्येत । तस्माच्चित्रापदं नामधेयम् । 
यथा चित्राशब्दे नामधेयत्वम् , तथा बहिष्पवमानशब्दे, पृष्ठशब्दे च तन्नामधे. यत्वं योजनीयम् । एवं हि श्रूयते—(३)"त्रिवृद्धहिष्पवमानम् , पञ्चदशान्याज्यानि, सप्तदशानि पृष्ठानी’ति । अस्य वाक्य त्रयस्याऽर्थो वित्रियते-सामगानामुत्तराग्रन्थे तृचात्मकानि सूक्तान्याम्नातानि । तत्र (४)"उपास्मै गायता नरः” इत्याद्यं सूक्तम् । 
१. तं. वा. २. २. ३. पृ. ४८५. २. तै. सं. २. २. ३. ८. 
३. (ता. बा. २०. १. १. ) ज्योतिटोमे सन्ति द्वादश स्तोत्राणि-बहिष्पव मानमेकम् , चत्वार्याज्य स्तोत्राणि, चत्वारि पृष्टानि, माध्यन्दिनपवमानमेकम् , आर्भव पवमानमेकम् , यज्ञायज्ञीयमेकमिति । स्तोत्रं नाम प्रगीतमन्त्रसाध्यगुणिनिष्ठगुणाभिधा नम् । तदिदं स्तोत्रं सदोनामकमण्डपे औदुम्बर्याख्यस्थूणासमीपे उपविष्टेरुद्गातृप्रस्तो तृप्रतिहाख्यस्त्रिभिः ऋत्विग्भिः कर्तव्यत्वेन विहितम् । तत्रैकैकस्य च स्तोत्रस्य 'एक साम तृचे क्रियते स्तोत्रीयमिति विधिबलात् तिसृषु ऋक्षु एकं साम गातव्यं भवति । तत्र च त्रिवृत् , पञ्चदशः, सप्तदशः, एकविंशः, त्रिणवः, त्रयस्त्रिंशः, चतुर्विंशः, चतु. श्चत्वारिंशः, अष्टाचत्वारिंश इति नव प्रकारास्संख्याविशेषा उक्ताः । इभ एव सख्या विशेषाः स्तोमशब्देनाऽभिधीयन्ते । तत्र बहिष्पवमानाख्यं स्तोत्रं पर “बहिष्पवमा न सर्पन्तो (ता. वा. ६. ७. ९.)ति विधिना सदसो बहिः चात्वालदेशं प्रति प्रसर्पणसमये कर्तव्यत्वेन विहितम् । अत एवाऽस्य स्तोत्रस्य बहिस्सम्बन्धात् पवन क्रियाकर्तृप्रकाशकमन्त्रवटितत्वाच्च बहिष्पवमानमिति संज्ञा । तथा च बहिष्पवमा नाख्यं स्तोत्रं त्रिवृत्स्तोमकं कर्तव्यमिति वाक्यार्थः पर्यवसन्नः । 
४. उपास्मै गायता नरः पवमानायेन्दवे । अभि देवां इयक्षते ॥ १ ॥ 
अभि ते मधुना पथाऽथर्वाणो अशिश्रयुः । देवं देवाय देवयु ॥ २ ॥ सनः पवस्व शं गवे शं जनाय शमर्वते । शं राजन्नोषधीभ्यः ॥ ३ ॥ 
सा. सं. उ. १. १. १. 
४६ 
सविस्तरायां जैमिनीयन्यायमालायां [ अ.१. पा. ४. अधि, ३० 
(१)"दविद्युतत्या रुचाइति द्वितीयम् । (२)"पवमानस्य ते कवे" इति तृतीयम् । ज्यो तिष्टोमस्य प्रातस्सवनानुष्ठाने तेषु त्रिषु सूक्तेषु गायत्रं साम गातव्यम् । तदिदं सूक्तत्रय गानसाध्यं स्तोत्रं बहिष्पवमानमित्युच्यते, तत्राऽवस्थितानामृचां पवमानार्थत्वात् , बहि स्सम्बन्धाच्च । न खल्विदं स्तोत्रमितरस्तोत्रवत्सदोनामकस्य मण्डपस्य मध्य औदुम्बर्याः स्तम्बशाखायास्सन्निधौ प्रयुज्यते, किन्तु सदसो बहिःप्रसर्पद्भिः प्रयुज्यते । तस्य च ब हिष्पवमानस्य त्रिवृन्नामकः स्तोमो भवति । तस्य च स्तोमस्य विधायकं ब्राह्मणवाक्य मेवमाम्नायते-(३) तिसृभ्यो हिंकरोति स प्रथमया,तिसृभ्यो हिंकरोति स मध्यम्या ति सृभ्यो हिङ्करोति स उत्तमया, उद्यती त्रिवृतो विष्टतिः" इति । अयमर्थः-सूक्तत्रयपठिता नां नवानामृचां गानं त्रिभिः पर्यायैः कर्तव्यम् । तत्र प्रथमे पर्याये-त्रिषु सूक्तेष्वाद्यास्तिस्त्र ऋचः, द्वितीये पर्याये-मध्यमाः, तृतीये पर्याये चोत्तमाः । तिसृभ्य इति तृतीयार्थे पञ्चमी । हिंकरोति गायतीत्यर्थः । सेयं यथोक्तप्रकारोपेता गीतिस्त्रिवृत्स्तोमस्य (४)विष्टुतिः स्तुति प्रकारविशेषः । अस्या विष्टुतेरुद्यती नाम इति । एवं परिवर्तिनी कुलायिनीति द्वे विष्टुती। तयोःपरिवर्तिन्येवमाम्नायते-(५) “तिसृभ्यो हिं करोति स पराचीभिः, तिसृभ्यो हिंक रोति स पराचीभिः, तिसृभ्यो हिंकरोति स पराचीभिः,परिवर्तिनी त्रिवृतो विष्टतिरिति । पराचीभिरनुक्रमेणाऽऽम्नाताभिरित्यर्थः । कुलायिन्येवमाम्नायते—(६)“तिसृभ्यो हिं क रोति स पराचिभिस्तिसभ्यो हिंकरोति, या मध्यमा सा प्रथमा, योत्तमा सा मध्यमा, या प्रथमा सोत्तमा, तिसृभ्यो हिं करोति योत्तमा सा प्रथमा, या प्रथमा सा मध्यमा, या मध्यमा सोत्तमा, कुलायिनी त्रिवृतो विष्टुतिः' इति । अत्र प्रथमसूक्ते पाठक्रम एव । द्वितीय मध्यमोत्तमप्रथमाः । तृतीये तूत्तमप्रथममध्यमा इत्येवं व्यत्ययेन मन्त्रा गातव्याः । तदिदं विष्टुतित्रयं विकल्पितम् । त्रिवृच्छब्दस्येदृशं स्तोमस्वरूपमर्थो, न तु त्रैगुण्यमिति (७)पूर्वपादे निर्णीतम् । 
१. दविद्युतल्या रुचा परिष्टोभन्या कृपा। सोमाइशुक्रा गवा शिरः ॥ १॥ 
हिन्वानो हेतृभिहित आ वाजं वाज्यक्रमीत् । सीदन्तो वनुषो यथा ॥ २ ॥ धक्सोम स्वस्तये सञ्जम्मानो दिवा कवे । पवस्व सूर्यो दृशे ॥ ३ ॥ 
सा. सं. उ. १.१.२. २. पवमानस्य ते कवे वाजिंत्सर्गा असूक्षत । अर्वन्तो न श्रवस्यवः ॥ १ ॥ 
अच्छा कोशं मधुश्रुतमसृग्रं वारे अव्यये । अवावशन्त धोतयः ॥ २ ॥ अच्छा समुद्रमिन्दवो ऽस्तं गावो न धेनवः । अग्मन्नृतस्य योनिमा ॥३॥ 
सा. सं. उ. १. १. ३. ३. तां. बा. २. १. ०. ४. विष्टुतिः स्तुतिः स्तुतिप्रकारविशेष इति. ख. पु. ५. तां. बा. २. २. १. ६. तां. वा. २. ३. १. ७. त्रिबृच्चर्वश्ववालाधिकरण इति शेषः । 
चित्राधिकरणम् ] 
प्रथमोऽध्यायः । 
उत्तराग्रन्थे बहिष्पवमानसूक्तेभ्यस्त्रिभ्य ऊर्ध्वं चत्वारि सूक्तान्याम्नातानि(१)"अग्न आ याहि वीतये' इत्याचं सूक्तम् । (२)"आ नो मित्रावरुणे"ति द्वितीयम् । (३)"आ याहि सुषुमा हि ते'' इति तृतीयम् । (४)"इन्द्राग्नी आ गतं सुतमिति चतुर्थम् । ता न्येतानि प्रातस्सवने गायत्रसाम्नागीयमानानि चत्वार्याज्यस्तोत्राणीत्युच्यन्ते । तन्निर्वचनं च श्रूयते-(५)"यदाजिमीयुः तदाज्यानामाज्यत्वमिति । तेष्वाज्यस्तोत्रेषु पञ्चदशना मकःस्तोमो भवति । तस्य स्तोमस्य विष्टुतिरेवमाम्नायते-(६)“पञ्चभ्यो हिंकरोति स 
१. अग्न आ याहि वीतये गृणानो हव्यदातये । नि होता सत्सि बर्हिषि ॥१॥ तं त्वा समिद्भिरङ्गिरो घृतेन वर्धयामसि । वृहच्छोचा यविष्ठया ॥ २ ॥ स नः पृथु श्रवाय्यमच्छा देव विवाससि । बृहदग्ने सुवीर्यम् ॥ ३ ॥ 
सा. सं. उ. १. १. ४. २, आ नो मित्रावरुणा घृतैर्गव्यूतिमुक्षतम् । मध्वा रजांसि सुक्रत् ॥ १ ॥ 
उरुशंसा नमो वृधा महा दक्षस्य राजथः । द्राषिष्टाभिश्शुचिव्रता ॥ २ ॥ गृणाना जमदग्निना योनाकृतस्य सीदतम् । पातं सोममृता वृधा ॥ ३ ॥ 
सा. सं. उ. १. १. ५. ३. आ याहि सुबुमा हि त इन्द्र से.मं पिबा इमम् । एदं बर्हिस्सदो मम ॥१॥ 
आ त्वा ब्रह्मयुजा हरी वहतामिन्द्र केशिना। उप ब्रह्माणि नः शृणु ॥ २ ॥ ब्रह्माणस्त्वा यजा दयं सोमामिन्द्र सोमिनः । सुतावन्तो हवामहे ॥ ३ ॥ 
सा. सं.उ. १.१.६. ४. इन्द्राग्नी आ गतं सुतं गीर्भिर्नभो वरेण्यम् । अस्य पातं धियेषिता ॥ १ ॥ इन्द्राग्नी जरितुस्सचा यज्ञो जिगाति चेतनः । अया पातमिमं सुतम् ॥२॥ इन्द्रमग्नि कविच्छदा यज्ञस्य जूत्या वृणे । ता सोमस्येह तृम्पताम् ॥ ३ ॥ 
सा. सं. उ. १ १. ७. ___५. "प्रजापतिर्देवेभ्य आत्मानं यज्ञ कृत्वा प्रायच्छत्तेऽन्योन्यस्मा अग्राय नाऽ तिष्ठन्त, तानब्रवीदाजिमस्मिन्नितेति । त आजिमायन् , यदाजिमीयुः तदाज्यानामा ज्यत्वम्” ( तां. वा. ७. २. १.) इति समनं वाक्यम् । अस्याऽयमर्थः-पुरा कदाचित्प्रजापतिरात्मीयं स्वरूपमेवाऽग्निष्टोमात्मकं यज्ञं विधाय तं यज्ञं देवेभ्यो भोगार्थं प्रायच्छत् । ततो देवास्तत्र यज्ञे हविर्भागग्रहणे स्वेषु कस्य प्राथम्यमिति निर्णेतुमश क्नवन्तः पुनस्तमेवाऽपृच्छन्–कस्याऽत्र प्रथमो भागोऽस्त्विति । स च प्रजापतिरि मानि सूक्तानि तेभ्यः प्रदर्य, इमान्यवधिं कृत्वा प्रधावत । युस्मासु यः प्रथममिमानि प्राप्नोति स एव प्रथम भागमहतीत्यवदत् । तेन च स्तोत्राणाममीषामाज्यनाम सम्प. न्नम् । आजिः अवधितया निर्देशः, तमहतीत्याज्यमिति । 
६. (तां. बा. २. ८. १.) अत्र सर्वत्र गानकाले गणनार्थ तासु तासु विष्टुतिषु विभिन्नप्रकारतया कुशा निक्षिप्यन्ते । उदुम्बरवृक्षीयः प्रादेशमात्रः काष्टविशेषो 
४८ 
सविस्तरायां जैमिनीयन्यायमालायां [अ. १. पा.४.अधि.३ . 
तिसृभिः स एकया स एकया, पञ्चभ्यो हिं करोति स एकया स तिसृभिः स एकया, पञ्चभ्यो हिङ्करति स एकया स एकया स तिसृभिः इति । एक सूक्तं त्रिरावर्तनीयम् । तत्रप्रथमावृत्तौ प्रथमाया ऋचस्त्रिरभ्यासः। द्वितीयावृत्तौ मध्यमायाः । तृतीयावृत्तावुत्त. मायाः । सोऽयं पञ्चदशस्तोमः । 
उक्तभ्यश्चतुर्व्यः सूक्तेभ्य ऊर्ध्वमुत्तराग्रन्थे त्रीणि माध्यन्दिनपवमानसूक्त:न्याम्नाय तत ऊर्ध्वं च चत्वारि सूक्तान्याम्नात.नि । तेषु(१)"अभि त्वा शूर नोनुम”इत्याद्यम् । (२)"कया नश्चित्र आभुवदिति द्वितीयम् । (३)"तं वो दस्ममृतीषहम्” इति तृती यम् । (४)"तरोभिर्वो विदद्वसुमिति चतुर्थम् । एतानि क्रमेण रथन्तरवामदेव्यनौध सकालेयसामभिर्माध्यन्दिनसवने गीयमानानि पृष्ठस्तोत्राणीत्युच्यन्ते (५)"स्पर्शनात्पृ ष्टानि" इत्येवं निरुक्तिद्रष्टव्या । तेषु स्तोत्रेषु सप्तदश स्तोमो भवति । तस्य स्तोमस्य 
लघुकायः कुशशब्देनोच्यते । तन्निक्षेपणप्रकारश्चाऽस्मत्पूज्यपादैः स्वसम्पादितताण्डय महाब्राह्मणभूमिकायां ३ पृष्ठे चित्ररूपेण दर्शितः, तत एव सोऽवगन्तव्यः । 
१. अभि त्वा शूर नोनुमो दुग्धा इव धेनवः । 
ईशानमस्य जगतस्स्व शमीशानमिन्द्र तस्थुष : ॥ १ ॥ न त्वा वामन्यो दिव्यो न पार्थिवो न जातो न जनिष्यते । अश्वायन्तो मघवन्निन्द्र वाजिनो गव्यन्तस्त्वा हवामहे ॥ २ ॥ 
सा. सं. उ. १. १. ११. २. कया नश्चित्र आभुवदूती सदा वृधः सखा । कया शचिष्टया वृता ॥१॥ कस्त्वा सत्यो मदानां मंहिष्ठों मत्सदन्धसः । दृढाचि दारजे वसु ॥ २ ॥ अभीषुणस्सखीनामविता जरितॄणाम् । शतं भवास्यूतये ॥ ३ ॥ 
सा. सं. उ. १.१.१२. ३. तं वोदस्म मृतीषहं वसोर्मन्दानमन्धसः । 
अभि वत्सं न खसरेषु धेनव इन्द्रं गीर्भिर्हवामहे ॥ १॥ यक्षं सुदानुं तविषीभिरावृतं गिरिं न पुरुभोजसम् । क्षुमन्तं वाजं शतिनं सहस्रिणं मक्षू गोमन्तममिहे ॥ २ ॥ 
सा. सं. उ. १. १. १३. ४. तरोभिर्वो विदद्वसुमिन्द्रं सबांध ऊतये । 
बृहद्गायन्तस्सुतसोमे अध्वरे हुवे भरं न कारिणम् ॥१॥ न यंदुध्रा वरन्ते न स्थिरा मुरो मदेषु शिप्रमन्धसः । यं आदुत्या शशमानाय सुन्वते दाता जरित्र उक्थ्यम: 
सा. सं. उ. १. १. १४. ५. ताण्डयमहाब्राह्मणे "आपो वा ऋत्व्यमाच्छन् तासां वायुः पृष्ठे व्यवर्तत