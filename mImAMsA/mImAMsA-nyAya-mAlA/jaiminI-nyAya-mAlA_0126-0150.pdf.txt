१२४ 
सविस्तरायां जैमिनीयन्यायमालायां [ अ. ३. पा. १. अधि. ६ 
ज्योतिष्टोमे श्रूयते—(१) अरुणया पिङ्गाक्ष्यैकहायन्या सोमं क्रीणाति” इति । तत्र-अरुणाशब्दोऽरुणिमानं गुणमाचष्टे । गुणिविषयतया प्रयुज्यमानस्याऽपि "नाऽगृ. हीतविशेषणा विशिष्टे बुद्धिः” इति न्यायेन गुणबोधकत्वात् । अन्वयव्यतिरेकाभ्यां गुणमात्रे तद्व्युत्पत्तेश्च । तस्य चारुणिमगुणस्य तृतीयाश्रुत्या सोमक्रयसाधनत्वं प्रतीयते तच्चाऽनुपपन्नम् , अमूर्तस्य गुणस्य वासोहिरण्यादिवत्क्रयसाधनत्वासम्भवात् । ततस्तृ तीयाश्रुतेविनियोजकत्वाभावेन प्रकरणस्याऽत्र विनियोजकत्वं वक्तव्यम् । प्रकरणं च ग्रहचमसाद्यखिलद्रव्येष्वरुणिमानं निवेशयति । न चाऽनेन न्यायेन पिङ्गाश्येकहायनी शब्दार्थयोरपि सर्वद्रव्यगामित्वं शङ्कनीयम् , तयोः शब्दयोर्द्रव्यवाचित्वात् । पिङ्गल. वर्णे अक्षिणी यस्यास्सा गौः पिङ्गाक्षी। एवमेकहायनी । यद्यप्येकगोवाचिनौ शब्दो, तथाऽपि विशेषणभूतधर्मभेदाच्छब्दद्वयम् । तच्च युगपत्प्रवृत्तं सद्धर्मद्वय विशिष्टं गोद्र व्यं क्रयसाधनत्वेन विदधाति । न चेतरद्व्यमितरद्रव्ये निवेशयितुं शक्यम् । अरु णिमगुणस्तु द्रव्येषु विशेषणत्वेनाऽन्वेतुं योग्यत्वात्तेषु निवेश्यते । तत्रैषाऽक्षरयोजना 'अरुणया' इत्येतत्पृथग्वाक्यम् । तत्र तृतीयाश्रुत्या प्राकरणिकानि साधनद्रव्याणि सर्वा. ण्य नूद्य प्रातिपदिकेन गुणो विधीयते-पानि ज्योतिष्टोमे साधनद्रव्याणि, तानि सर्वाण्य रुणानि कर्तव्यानीति । तस्मात् गुणस्संकीर्ण इति प्राप्ते ४९ब्रमः-यद्यप्यमूर्तो गुणः, तथाऽपि हायनवदक्षिवच्च गोद्रव्यमवच्छिनत्ति। तच द्रव्यं साधन मिति तद्वारा गुणस्य क्रयेणाऽन्वयो भवति। एवं सति वाक्यभेदो न भवि ष्यति । ननु वाक्यभेदाभावेऽपि लक्षणा दुर्वारा, गुणवाचिनः शब्दस्य गुणिद्रव्यपरत्वा ङ्गीकारात् । मैवम् ; गुणस्यैवाऽत्र तृतीयाश्रुत्या साधनत्वमुच्यते । तच्च द्रव्यद्वारमन्त रेण न सम्भवतीत्यर्थापत्त्या द्रव्यावच्छेदकत्वं कलप्यते। तर्हि ग्रहचमसादिद्रव्यमप्य. वच्छिद्यतामिति चेतून; तस्य द्रव्यस्य क्रयसाधनत्वाभावेन तदवच्छेदे गुणस्य श्रूय माणक्रयसाधनत्वा सिद्धेः । तर्हि 'वाससा क्रीणाति' 'अजया क्रीणातीति वस्त्रादीनां क्रय साधनत्वात्तदवच्छेदोऽस्तिति चेत्न ; तेषां क्रयान्तरसाधनत्वात् । न हि (२)तत्राऽग्नि 
१. (तै.सं.६.१.९ ) अरुणा अरुणगुणविशिष्टा, पिङ्गे अक्षिणी यस्यास्सा पिङ्गाक्षी, एकं हायनं यस्यास्सा एकहायनी, एकवर्षवयस्केति यावत् । अत्राऽरुणादिशब्दत्रयं लक्ष णया तद्विशिष्टं क्रयमभिदधाति । तस्य च भावनायां करणत्वेनाऽन्वयः । सोमश्च भाव्य त्वेनाऽन्वेति। एवञ्च आरुण्यादियुक्तगोविशिष्टक्रयेण सोमं सम्पादयेदिति विषयवाक्यार्थः । 
२. अयमाशयः–'अग्निहोत्रं जुहोती ति द्रव्यासंसृटकर्मविधिः । तस्य च द्रव्यापे क्षायां दध्यादिवाक्यैः द्रव्यसमर्पणं क्रियते । तेषाञ्चैकविषयाणां विकल्प इति युक्तस्त त्रैकस्मिन्नेवाऽग्निहोत्रकर्मणि सर्वेषां द्रव्याणां विकल्पेन निवेशः । प्रकृते तु केवलस्य कर्मणो विधायक वाक्यं नाऽस्ति, येन तद्विहिते कर्मणि एकहायन्यादिवाक्यैर्गुगसमर्पणं क्रियेत । अतः तेषु गुणविशिष्टक्रयविधिरेवाऽभ्युपगन्तव्यः। उत्पत्तिशिष्टैकगुणावरोधेन गुणान्तरस्याऽनिवेशाच्च तेष्वपि पृथक्पृथक् विशिष्टविधिरभ्युपगन्तव्य इति दशस्वपि 
ग्रहैकत्वाधिकरणम् ] , 
तृतीयोऽध्यायः। 
१२५ 
होने पयोदध्यादिविकल्पवत्कयानुवादेन वस्त्रादिद्रव्यविकल्पो विधीयते । अनुवाद्यस्य क्रय मात्रस्याऽग्निहोत्रवदन्यत्राऽविधानात् । ततो वस्त्रादिद्रव्यविशिष्टाः क्रयान्तरविधयः। न हि स्ववाक्यगतमेकहायनीद्रव्यमुपेक्ष्य वस्त्राद्यवच्छेदो युक्तः । तस्मात्क्रयेण साक्षादन्वित योर्द्रव्यगुणयोःपश्चादीपत्त्या परस्परावच्छेदकत्वेनाऽन्वयः। तथा सति आरुण्यविशिष्ट कहायन्या क्रीणातीत्यर्थः पर्यवस्यति । तस्मात् आरुण्यगुणः क्रयहेतुमेकहायनीमेव भजते । 
। इति षष्ठमरुणाधिकरणम् ॥ ६ ॥ 
अथ सप्तमं ग्रहकत्वाधिकरणम् ॥ ७॥ सप्तमाधिकरणमारचयति- PRATEE 
समाटि ग्रहमित्येको ग्रह। शोध्य उताऽखिलः । एक उद्देश्यसंख्याया उपादेयवदादरात् ॥ १३ ।। प्राधान्यात्तद्गुणावृत्तेरेकत्वमनपेक्षितम् । 
र तद्विधौ वाक्यभेदोऽतो द्रव्योक्त्या सर्वशोधनम् ॥ १४ ॥ 
सोमे श्रूयते-(१) “दशापवित्रेण ग्रहं संमार्टि) इति । दशापवित्रं वासःखण्डः । वाक्येषु दश क्रयाः तत्तद्गुणविशिष्टा विधीयन्त इति । इदञ्च गुणरहितकेवलक्रयविध्य भावमभिप्रेत्य । यदा तु तस्मात्सोमं क्रीणातीति केवलक्रयमात्रविधायकं वाक्यमस्तो त्यभ्युपगम्यते, तदा तद्विहिते क्रये एकहायन्यादिवाक्यैर्गुगमात्रं समप्यते । तेषाञ्च विकल्प इति कुतूहलवृत्तिकारोत्तमेव साध्वित्यवगन्तव्यम् । 
१. सोमयागे ऐन्द्रवायवादयो ग्रहा धारातो गृह्यन्ते । तत्प्रकारस्तु-अभिषव प्रकरणोक्तप्रकारेण सोममभिषुत्य तं सरसमाधवनीय संज्ञके सोदके कलशे निक्षिप्य पार पाव्य हस्तेन निष्पीड्य, ततो निस्सारमृजोषाख्यं बहिनिष्कास्याऽधिषवणफलकापार प्रसार्य तदुपरि द्रोणकलशाख्यं पात्रं स्थापयित्वा, तत उपरि वस्त्रखण्ड मध्ये स. च्छेदमूर्णाकृतनाभि ( सोमरसस्य धारारूपेण पतनार्थ ) वितत्य, उद्गातृपुरुषाश्चतुषु कोणेषु धारयेयुः । ततो यजमानो निग्राभ्यसंज्ञकजलविशिष्टं होतृचमसं खहस्त धार येत् । तत उन्नेता आधवनीयपात्रस्थं सोमरसं यजमानहस्तस्थितहोतृचमसे समानयेत् । यजमानस्तं रसं पवित्राख्ये वस्त्रखण्डे समानयेत् । तत्र समानीतस्सोमरसः परिपूतो वस्त्र स्थितनाभिद्वारा तनीयस्या धारया अधः पतन्निन्द्रवाय्वादिदेवताभ्य उलूखलाकारषु पात्रेषु गृह्यते । ग्रहणकाले पात्रोपरि लग्नस्य सोमस्य प्रोञ्छनं सम्मागे वाऽत्र 'दशापवित्रेण ग्रहं सम्माष्टी'त्यनेन विधीयते । पवित्रार्थं यद्वासस्तदेव दशापवि त्राभिधेयमिति विस्तरकृदाशयः । एतच्च 'दशापवित्रेण परिमृज्येति कात्यायनादिसूत्रा नगुणम । 'पवित्रदशाभिः परिमृज्येत्यापस्तम्बसूत्रानरोधेन तु--पवित्रस्य शोधकस्य वस्त्रखण्डस्य या दशा अग्राणि, ताभिः परिमृज्यादित्यर्थो बोध्यः । 
१२६ 
सविस्तरायांजैमिनीयन्यायमालायां [अ. ३.पा.१.अधि.. 
तत्र यथा “पशुना यजेत" इत्यत्रोपादेयपशुगतमेकत्वं विवक्षितम् , तद्वदुद्देश्यग्रह गतमप्येकत्वं विवक्षितव्यम् । किञ्च ग्रहशब्दस्य जातिवाचित्वेन जातेः संस्कार्यत्वे सति तदाश्रयभूते यस्मिन् कस्मिन्नपि द्रव्येऽनुष्ठितेन संस्कारेण जातिः संस्कृता भवति । तस्मादेक एव ग्रहः शोधनीय इति प्राप्ते 
ब्रमः-'ग्रहम्' इति द्वितीयया ग्रहस्योद्देश्यतया प्रयोजनवत्तया च प्राधान्यं गम्य ते । ग्रहं प्रति गुणः संमार्गः । 'प्रतिप्रधानं च गुण आवर्तनीयः' इति न्यायेन यावन्तो ग्रहाः सन्ति, ते संमार्जनीयाः। एवं निश्चये सति संमार्जयितव्यग्रहेयत्ताया अबुभुत्सि तत्वादुद्देश्यगतमेकत्वं श्रूयमाणमप्यविवक्षितम् । अथोच्येत-नेदमुद्देश्यगतम् , किंतु द्वयं विधेयमिति । तन्न; वाक्यभेदापत्तेः । ग्रहं संमृज्यात् , तं चैकम इत्येवं विधेयार्थभेदाद्वाक्यभेदः । 'पशुना यजेत' इत्यत्र तु यागं प्रति गुणभूतः पशुः । न हि प्रतिगुणं प्रधानस्याऽऽवृत्तिरिति कश्चिन्न्यायोऽस्ति । तत इयत्ताया वभरिका त्वाच्छ्रयमाणमेकत्वं विवक्ष्यत इति वैषम्यम् । न च जातिः संस्कायो, तस्या अमर्त त्वात् । ततो जातिद्वारा द्रव्यलक्षको गुणशब्दः । तत्र चाऽऽवृत्तिरुक्ता । तस्मात सर्वे ग्रहाः संमार्जनीयाः ॥ 
इति सप्तमं ग्रहैकत्वाधिकरणम् ॥ ७ ॥ 
__अथाऽष्टमं चमसाधिकरणम् ॥ ॥ अष्टमाधिकरणमारचयति 
चमसादि च संमृज्यानो वा तस्याऽस्ति मार्जनम् । एकत्ववद्ग्रहत्वस्याऽप्यनादरणसम्भवात् ॥ १५ ॥ अबाधोऽत्राऽऽदरे हेतुर्वाक्यभेदस्तु नैव हि । चमसादौ न संमार्गः श्रुत्या तद्विषयार्पणात् ॥ १६ ॥ 'ग्रहम्' इत्यत्र प्रत्ययार्थभूतमेकत्वं यथा न विवक्षितम् , तथा प्रातिपादिकार्थस्य ग्रहत्वस्याऽप्यविवक्षा संभाव्यते। ततो ग्रहशब्दस्य सोमपात्रोपलक्षकत्वाद्ग्रहाणामिव(१) चमसानामपि संमार्गेण सोमावसेकनिहरणप्रयोजनसम्भवाच्चमसादयोऽपि मार्जनीया इति प्राप्ते 
ब्रमः-एकत्वं वाक्यभेदेन दुष्टत्वादविवक्षितम् । अदुष्टं तु ग्रहत्वं कुतो न विव श्येत । ततः सत्यपि प्रयोजने प्रमाणाभावाचमसादौ नाऽस्ति संमार्गः । न च विषया. पेक्षया तत्कल्पनम् , ग्रहश्रुत्यैव तद्विषयसमर्पणात् । तस्मान्नाऽस्ति संमार्गः ॥ 
__इत्यष्टमं चमसाधिकरणम् ॥ ८ ॥ 
१. चमसो नाम चतुरस्राकारः सत्सरुकः सबिलो दारवः पात्रविशेषः । 
अभिक्रमणाधिकरणम् ] तृतीयोऽध्यायः । 
१२७ 
अथ नवममानर्थक्यतदङ्गाधिकरणम् ॥ ६॥ नवमाधिकरणमारचयति 
भवेत्सप्तदशारनिर्वाजपेयस्य यूपकः । उन्मानं द्रव्यगं वाजपेयस्याऽङ्गं पशोरुत ॥ १७॥ आनन्तर्यात्प्रकरणात्कर्माङ्ग षोडशिन्यदः । ऊर्ध्वपात्रे खादिरेऽग्रे संयुज्याऽन्वेति कर्मणा ॥ १८॥ यूपद्वारा पशोरङ्गं पशुद्वारा च कर्मणः । सौमिकत्वाद्वाजपेये यूपो नाऽस्ति पशुं विना ॥ १६ ॥ वाजपेयप्रकरणे श्रूयते-"सप्तदशारनिर्वाजपेयस्य यूपो भवतीति । तत्र यूपद्रव्यगतं सप्तदशारत्निशब्दोदितं यदूर्ध्वमानं तद्वाजपेयकर्मणोऽङ्गम् , सप्तदशाराला शब्दवाजपेयशब्दयोरानन्तर्यात् । प्रकरणं चैवमनुगृह्यते । यदि कर्मणः साक्षादूवमान न सम्भवेत् , तर्हि वाजपेयगतं खादिरमूर्ध्व यरषोडशिपात्रं तस्मिन्नद उन्मान प्रथम सम्बध्य तद्द्वारा कर्मणाऽन्वेतीति प्राप्ते _ब्रूमः—'सप्तदशारत्नियूपः' इति सामानाधिकरण्यायुपेन साक्षात्सम्बध्यते । तस्य यूपस्य पश्वङ्गत्वादुन्मानं यूपद्वारा पशोरङ्गं भवति । तस्याऽपि पशोर्वाजपेयाङ्गत्वात्पशु द्वारा कर्मणोऽङ्गम् । यद्यपि वाजपेययूपशब्दयोरानन्तर्यमस्ति, तथाऽपि वाजपेयस्य सोमयागतया साक्षाद्यपसम्बन्धाभावात्पशुव्यवधानमभ्यपेयम । 'वाजपयस्य' शव षष्ठयाः सम्बन्धमात्रवाचित्वेन व्यवहितसम्बन्धमप्यसावभिधत्ते। 'देवदत्तस्य नता' इति प्रयोगात् । यत्त-सप्तदशारत्निवाजपेयशब्दयोरानन्तर्यम् , यच्च प्रकरणम् । तदुभयमप्यविरुद्धम् , पश्वङ्गत्वेऽप्यन्ततो वाजपेयाङ्गत्वाङ्गीकारात् । किंच पूषा यूपशब्देन षोडशिपात्रं लक्षणीयम् । सिद्धान्ते तु नाऽसौ दोषः । 
इति नवममानर्थक्यतदङ्गाधिकरणम् ॥ ९ ॥ 
अथ दशममभिक्रमणाधिकरणम् ॥ १० ॥ दशमाधिकरणमारचयति 
अभिक्रामं जुहोतीति युक्तं कर्ताऽखिलस्य तत् ।। किंवा प्रयाजमात्रस्य कृत्स्नकर्तृयुतं भवेत् ॥ २० ॥ 
प्रयाजाभिक्रमणयोः क्रियात्वादुभयोरपि । मिथस्सम्बन्धराहित्यात, मैवं तेऽपि समत्वतः ॥ २१ ॥ 
१२८ सविस्तरायां जैमिनीयन्यायमालायां [अ. ३. पा.१. अधि. १०. 
कर्तृयोगाददोषश्चेत्समानेयं समाहितिः । ततः प्रयाजसान्निध्यात्तत्कāवाऽस्य संयुतिः ॥ २२ ॥ 
दर्शपूर्णमासयोः-प्रयाजसमीपे श्रूयते-(१)"अभिक्रामं जुहोति" इति । तत्र होमकाले यदेतदाहवनीयमभितः संचरणम्, तत्कृत्स्नदर्शपूर्णमासका सम्बध्यते; न तु प्रयाजमात्रका । कुतः ? अभिक्रमणस्य क्रियारूपस्य कारकत्वाभावेन प्रयाज क्रियया सम्बन्धासम्भवादिति चेत् 
___ मैवम् ; क्रियारूपत्वादेव दर्शपूर्णमासक्रिययाऽपि सम्बन्धासम्भवात् । अथो च्येत-अभिक्रमणं कर्तृकारकेण साक्षात्सम्बध्यते, तद्वारा कृत्स्नदर्शपूर्णमासकर्मणा सम्बध्यत इति । तदेतत्समाधानं प्रयाजसंबन्धेऽपि समानम् । अतः सन्निधिबलात्प्र याजकर्ता सम्बध्यते ॥ 
एतदेवाधिकरणं वार्तिककारमतेनाऽऽरचयति 
यद्वा बलित्वं सानिध्यादस्ति प्रकरणे ततः। दर्शादिप्रक्रियाधीतेः क्रमणे स्यात्तदङ्गता ॥ २३ ॥ अवान्तरप्रकरणं समिधो यजतीत्यतः । 
तन्मध्यपाठात्तस्याऽङ्गं तद्वारा दर्शशेषता ॥२४॥ । अस्मिन्नपि मते तावेव विषयसंशयौ । पूर्वोत्तरपक्षहेतुमात्रमन्यत् । प्रयाजसन्नि धितोऽपि दर्शपूर्णमासप्रकरणस्य प्रबलत्वात्प्राकरणिकेषु कृत्स्नेष्वप्यभिक्रमणं निविशत इति पूर्वः पक्षः। 
- "समिधो यजती'त्यारभ्याऽऽम्नातमवान्तरप्रयाजप्रकरणम् । तन्मध्येऽभिक्रमण माम्नातम् । तस्य चाऽभिक्रमणविधेरुभयतः प्रयाजविषयैवोक्यैः सन्दष्टत्वादभिक्रमणं प्रयाजमात्रे निविशत इति राद्धान्तः । अस्मिन्नपि पक्षे महाप्रकरणं न विरुध्यते, प्रयाजद्वारा दर्शपूर्णमासयोनिवेशात् ॥ 
इति दशममभिक्रमणाधिकरणम् ॥ १० ॥ 
१. अभिक्रम्य आहवनीयसमीपं गत्वा जुहुयादित्यर्थः । अयंभार सयोः पञ्चसु प्रयाजेषु यष्टव्येषु प्रथमप्रयाजहोम आहनीयाद्दक्षिणतः कियति चन दूरे स्थित्वा कर्तव्यः। द्वितीयप्रयाजहोमस्ततोऽपि किञ्चिदभिक्रम्याऽग्निसमीपं गत्वा कर्तव्यः। एवं पञ्चस्वपि प्रयाजेषु पूर्वपूर्वप्रयाजापेक्षया उत्तरोत्तरप्रयाजार्थं किञ्चिकिसिविल समीपे गन्तव्यम् । तदेतदभिक्रमणमित्युच्यते । अत एव मयूखमालिकायां सोमनाथ भट्टैः-अभिक्रमणं आहवनीयसमीपगमनमित्येव व्याख्यातम् । एवञ्च सत्यत्र विस्तरे अभिक्रमणं यदेतदाहवनीयमभितस्सञ्चरण मिति व्याख्यातं तत्पूर्वोक्तार्थपरतयैव नेयम् । 
उपवीताधिकरणम् ] तृतीयोऽध्यायः। 
१२९ 
___ अथैकादशमुपवीताधिकरणम् ॥ ११ ॥ एकादशाधिकरणमारचयति 
उपव्ययत इत्यस्य सामिधेन्यङ्गताऽथवा । दर्शाङ्गता प्रक्रियैषाऽवन्तराऽतोऽस्त्विहाग्रिमः ॥ २५ ॥ लिङ्गादग्नेरङ्गभूतैर्निवित्संज्ञकमन्त्रकैः। विच्छेदे सति दर्शाङ्ग महाप्रकरणोक्तितः ॥ २६ ॥ 
(१)दर्शपूर्णमासप्रकरणे(२) “विश्वरूपो वै त्वाष्ट्रः” इत्यस्मिनू प्रपाठके सप्त माष्टमयोरनुवाकयोः सामिधेनीब्राह्मणमाम्नातम् । नवमे-निवित्संज्ञकानां "अग्ने महां असि ब्राह्मण भारत" इत्यादीनां मन्त्रणां ब्राह्मणम् । दशम-काम्याः सामिधे नीपक्षाः । एकादशे तु उपवीतमेवं विहितम्-(३)"निवीतं मनुष्याणाम् , प्राचीना. वीतं पितणाम , उपवीतं देवानाम् , उपव्ययते देवलक्ष्ममेव तत्कुरुते" इति । तत्र पूर्वन्यायेन सामिधेनीप्रकरणस्य (४)अवान्तरस्याऽङ्गीकारात्सामिधेन्यङ्गमुपवीत मिति चतु 
न; निविद्ब्राह्मणेन सामिधेनीप्रकरणस्य विच्छेदितत्वात् । न च निविदामपि सामिधेन्यङ्गतया तत्प्रकरणपाठादविच्छेदकत्वमिति वाच्यम्, लिङ्गेन निविदामग्न्यङ्गत्वा वगमात् । आहुत्यधिकरणभूतमग्नि सम्बोध्य "महानसि" इत्यादिभिनिविद्वाक्यैरग्नेरु त्साहजननाय तद्गुणा आवेद्यन्ते । अत एव निर्वचनमेवं श्रूयते-(५)निविद्धिय॑वे दयत् , तन्निविदां निवित्त्वम्” इति । ननु 'सम्यगिध्यतेऽग्निर्याभिधंग्भिस्ताः. सामि. धेन्यः' इति व्युत्पत्त्या ता अप्यत्र ज्वलनद्वारेणाऽग्न्यर्था एवेति चेत्-सन्तु नाम'; नैतावता परस्परमङ्गाङ्गिभावः । ननु विच्छिद्यतां सामधेनीप्रकरणम्, निवित्प्रकरणेनो पवीतस्य निविदङ्गत्वं स्यादिति चेत्न ; पूर्वोत्तरानुवाकयोनिविदामश्रवणेन प्रकरणा भावात् सन्निधिना तदङ्गत्वमिति चेत्-न; काम्यसामिधेनीभिर्व्यवधानात् । न च काम्यसामिधेन्यङ्गता शङ्कनीया, सन्निधितः प्रकरणस्य प्रबलत्वात् । तस्मादिह प्रया जन्यायाभावान्महाप्रकरणेन दर्शपूर्णमासाङ्ग मुपवीतम् ॥ 
इत्येकादशमुपवीताधिकरणम् ॥ ११ ॥ 
----- 
-- 
१. तैत्तिरीयसंहितायामिति पूरणीयम् । २. तै. सं. २. ५. १. 
३. तै. सं. २. ५. ११. १.. ४. 'फलभावनायाः प्रकरणं महाप्रकरणम् । तदन्तराले यदङ्गभावनायाः प्रकरणं तदवान्तरप्रकरणमिति तयोर्लक्षणमुक्तं न्यायप्रकाशे । तत्स्वरूपं च विशेषतस्तत एवा 
ऽवगन्तव्यम् । 
५. ते. ब्रा. २. २.८.५. 
१३० 
सविस्तरायां जैमिनीयन्यायमालायां [अ.३. पा. १. अधि, १२ अथ द्वादशं वारणादीनां सर्वयज्ञार्थत्वाधिकरणम् ॥ १२ ॥ द्वादशाधिकरणमारचयति 
वैकङ्कतादिकं पात्रं पबमानहविष्ष्वथ । यज्ञेऽखिले प्रकरणादाधानेऽन्वितमत्र तत् ॥ २७ ॥ 
अनथेकं तदङ्गेषु हविष्ष्वेवावतिष्ठते ॥ नाऽऽधानहविषां साम्याद्वाक्याद्यज्ञेऽखिले भवेत् ॥ २८ ॥ 
आधानप्रकरणे दारुपात्रं होमार्थं यज्ञार्थं च श्रूयते-(१)"तस्माद्वारणो यज्ञाव चरः स्यान्न त्वेतेन जुहुयात् , वैकङ्कतो यज्ञावचरः स्याज्जुहुयादेवैतेन" इति । यज्ञाव चरो यज्ञप्रचारहेतुः । तत्र-वारणवैकङ्कतादिपात्रं प्रकरणबलादाधाने प्रथममन्वेति । ए तेन पात्रेणाऽऽधाने प्रयोजनाभावादाधानाङ्गेषु (२)पवमानहविष्ष्वेव तत्पात्रं निविशते। अस्ति हि पवमानहविषामाधानाङ्गत्वम्, तत्प्रकरणे पाठात् । (३) कृत्तिकास्वग्निमाद धीत" इत्यस्मिन् प्रकरणे(४) "प्रजापतिर्वाचः सत्यमपश्यत्' इत्यस्मिन्ननुवाके "त्रीणि हवींषि निर्वपति" इत्यादिना तानि विहितानि । ततो यथा सप्तदशारत्नित्वं वाजपेये साक्षादसम्भवत्तदङ्गपशोरङ्गे निविशते, तद्वदिदमपीति प्राप्ते 
ब्रमः-अग्निमुद्दिश्याऽऽधानं यथा विहितं, तथा पवमानह्वींष्यपि। (५) “यदाह वनीये जुह्वति तेन सोऽस्याभीष्टः प्रोतः इत्याहवनीयोद्देशेन पवमानहविर्होमविधानात् । तस्मादग्निसंस्कारत्वेन समाम्नातानामाधानहविषां नाऽस्ति परस्परमङ्गाङ्गिभावः । तथा सति प्रकरणस्य पात्रं प्रति विनियोजकत्वाभावात् “वैककतो यज्ञावचरः” इति वाक्येन दर्शपूर्णमासादि(६)सर्वयज्ञेषु तद्विनियुज्यते ॥ 
इति द्वादशं वारणादीनां सर्वयज्ञार्थत्वाधिकरणम् ॥ १२ ॥ १. (मै सं. १.६ ७.) वारणः वरणवृक्षजन्यः, वैकङ्कतः विकङ्कतवृक्षजन्य इत्यर्थः । 
२. "त्रीणि हवींषि निर्वपति-अग्नये पवमानाय पुरोडाशमष्टाकपालं निर्वपेत् , अग्नये पावकाय, अग्नये शुचय' (तै.बा. १.१.५ १०.) इति विहितानि पवमानहवींषि 
३. तै. ब्रा. १. १. २. १. ४. तै. ब्रा. १. १. ५. १. 
५. (ते. वा. १. १. १०. ५. )अत्राऽऽहवनीय इति सप्तमी द्वितीयार्थे । अत श्वाऽऽहवनीयस्य कर्मत्वेनाऽन्वयः। धात्वर्थस्य करणत्वेन चाऽन्वयः । तथा च पवमा नहविस्सम्बन्धिहोमराहवनीयं संपादयेदिति वाक्यार्थः । तदेतदभिप्रेत्योक्तं-'आहवनी. योद्देशेने ति। 
६. यद्यपि यज्ञावचरवाक्यस्य प्रकरणे विनियोगासम्भवेन ततो विच्छेदे सति अनारभ्याधीतन्यायेन प्रकृतिमात्रगामित्वं युक्तम्, तथाऽपि अत्र यज्ञशब्दोपादानात तस्य च प्रकृतिविकृत्युभयसाधारण्येन सर्वयज्ञवाचकत्वात् सर्वार्थत्वं बोध्यम् । 
वाध्नन्यधिकरणम् ] तृतीयोऽध्यायः ।। 
___ अथ त्रयोदशं वार्बधन्यधिकरणम् ॥ १३ ॥ त्रयोदशाधिकरणमारचयति 
वात्रधन्यौ पूर्णमासे स्तो वृधन्वत्यौ तु दर्शगे । इति प्रधानशेषत्वमुक्तं किं वा व्यवस्थितिः ॥ २६ ॥ क्रमेण प्रापिता मन्त्राश्चत्वारोऽप्याज्यभागयोः । क्रमाद्वाक्यं बलीयोऽत एषां दशादिशेषता ॥ ३०॥ न मुख्ये सोम एकोऽस्ति नाऽऽधारत्वादिकालयोः। दर्शादेरव्यवस्थित्याऽप्राप्तौ वाक्याम्यवस्थितिः ॥ ३१ ॥ दर्शपूर्णमासप्रकरणे श्रूयते-(१)"वाघ्नी पूर्णमासेऽनूच्येते, वृधन्वती अ मावास्यायाम्" इति । तत्र-इदं वात्रधनयुगलं वृधन्वतीयुगल च हौत्रकाण्ड आज्यभा गयोः क्रमे(२) "अग्निर्वत्राणि जङ्घनत्" इत्यनुवाकेऽऽम्नातम् । उदाहृतेन तु ब्राह्म णवाक्येन दर्शपूर्णमासयागयास्तद्विधिरवगम्यते । तत्र वाक्यस्य प्रबलत्वादेषां मन्त्रा णां दर्शपूर्णमासयागाङ्गत्वम्, न त्वाज्यभागाङ्गत्वमिति प्राप्ते 
ब्रूमः- “अग्निर्वृत्राणि जङ्घनत्" इत्याग्नेयी प्रथमा वात्रघ्री,(३) त्वं सोमासि स त्पतिः" इति सौम्या द्वितीया वाघ्नी । (४)"अग्निः प्रत्नेन जन्मना"इत्याग्नेयी प्रथमा वृधन्वती। (५)"सोम गीर्भिष्ट्वा वयम्" इति सौम्या द्वितीया वृधन्वती। तत्र मु ख्ययोर्दर्शपूर्णमासयागयोराग्नेयपुरोडाशसद्भावादाग्नेयीद्वयस्य विकल्पेन पुरोनुवाक्यात्वं कथंचिद्भवतु । सौम्ययोस्तु तन्न संभवति, सोमदेवताया अभावात् । न ह्यग्नीषो मीयेऽपि केवलः सोमो विद्यते। किंच 'पूर्णमासे, अमावास्यायाम्' इति सप्तमीभ्यामाधा रत्वं गम्यते। तच्च यागवाचित्वे यागस्य मुख्यत्वान्न संभवति । कालस्य तूपसर्जनत्वात्त द्वाचित्वं युक्तम् । किंच प्रयाजमन्त्रानुवाकस्याऽनन्तरमेवाऽयमनुवाकः पठितः । स चाऽs ज्यभागयोरङ्गयोः क्रमः । न तु मुख्ययोर्दर्शपूर्णमासयोः । तस्मान्न मन्त्रचतुष्टयस्य मु ख्ययागाङ्गत्वम् , किं त्वाज्यभागाङ्गत्वम् । ननु एतत् क्रमेणैव लब्धम् । तत्राऽपि आग्नेये प्रथमाज्यभागे मन्त्रोऽप्याग्नेयः । सौम्ये द्वितीये साम्यः' इत्येषा व्यवस्था लिङ्गेनैव लभ्य. ते। बाढम् ; तथाऽपि 'वाघ्नीयुगलं पौर्णमासीकाले, वृधन्वतीयुगलममावास्यायाम्' इत्ये षा व्यवस्था पूर्वमप्राप्ता ब्राह्मणवाक्येनाऽभिधीयत इति न वैयर्थ्यम् ॥ 
इति त्रयोदशं वाध्न्यधिकरणम् ॥ १३ ॥ १. तै. सं. २. ५. २. ५. 
२. तै. ब्रा. ३. ५. ६. अत्र समग्रा मन्त्राः पौर्णमास्यधिकरणे ९२ पृष्ठे टिप्पण्यां द्रष्टव्याः । 
३. ते. ब्रा. ३. ५. ६. ४. तें. वा. ३. ५. ६. 
५. ते. ब्रा. ३. ५.६. 
१३२ 
सविस्तरायां जैमिनीयन्यायमालायां [ अ. ३. पा. १.अधि. १४ 
अथ चतुर्दशं हस्तावनेजनाधिकरणम् ॥ १४ ॥ चतुर्दशाधिकरणमारचयति 
हस्तौ द्वाववनेनिक्ते स्तृणात्युलपराजिकाम् ।... दौस्तरण एवाऽङ्ग हस्तशुद्धिरुताऽखिले ॥ ३२ ॥ तन्मात्राङ्गत्वमत्र स्यादानन्तयोत्मकारक्रमात् । लिङ्गप्रकरणाभ्यां तु सोनुष्ठानशेषता ॥ ३३ ॥ 
दर्शपूर्णमासप्रकरणे श्रूयते-(१)“हस्ताववनेनिक्त,(२)"उलपराजिं स्तृणाति" इति । वेद्यमास्तरितुं संपादितस्तृणस्तम्ब उलपराजिः । तत्र हस्तशुद्धिदर्भास्तरणवाक्य योनैरन्तर्येण पठितत्वात्क्रमप्रमाणेन हस्तशुद्धिरास्तरणमात्रस्याऽङ्गमिति चेत्-- 
मैवम्; अवनेजनं हस्तसंस्कारः । 'संस्कृतौ च हस्तौ सर्वानुष्ठानयोग्यौ' इत्येता दृशं सामर्थ्य लिङ्गम् । प्रकरणं च दशें पूर्णमासयोः स्फुटम् । अतः प्रबलाभ्यां लिङ्गप्र. करणाभ्यां क्रमबाधात्सर्वशेषो हस्तशुद्धिः। ___ अयं न्यायो वाग्यमेऽपि द्रष्टव्यः । स च वाग्यमो ज्योतिष्टोमप्रकरणे श्रुतः-(३) “मुष्टीकरोति। "वाचं यच्छति" इति । तदनन्तरमेवेदं श्रुतम्-"दीक्षितमावेदयति" इति । आवेदनप्रकारश्चैवं श्रुतः-अदीक्षिष्टाऽयं ब्राह्मण इति त्रिरुपांश्वाह देवेभ्य एवैनं प्राह, त्रिरुच्चैरुभयेभ्य एवैनं देवमनुष्येभ्यः प्राह" इति । अत्र मुष्टीकरणवानियमाभ्यां हस्तजिह्वागतचापले निवारिते सति मनस एकाग्रस्य सर्व कर्मसु योग्यत्वं लिङ्गम् । तेन क्रमो बाध्यते ॥ 
इति चतुर्दशं हस्तावनेजनाधिकरणम् ॥ १४ ॥ 
अथ पञ्चदशं चतुर्धाकरणाधिकरणम् ॥ १४ ॥ पञ्चदशाधिकरणमारचयति 
चतुर्धा कार्य आग्नेयः पुरोडाश इतीरितम् । चतुर्धाकरणं सर्वशेषो वाऽऽग्नेयमात्रगम् ॥ ३४॥ 
१. तै. ब्रा. ३. २. १०. २. उलपाः तृणविशेषाः दर्भसदृशाः । तान् वेद्यामास्तृणातीत्यर्थः । 
३. (तै. सं. ६. १. ४. ३.) 'मुष्टीकरोति' हस्तयोर्मुष्टिरूपेण बन्धनं कुर्यात् , 'घाचं यच्छति' वाग्बन्धनं कुर्यादित्यर्थः । 
३ 
लिङ्गाधिकरणम् ] तृतीयोऽध्यायः । 
उपलक्षणताऽऽग्नेये युक्ताऽतः सर्वशेषता। अग्नीषोमीय ऐन्द्राग्ने यतोऽस्त्वाग्नेयता ततः ॥ ३५॥ नाऽऽग्नेयत्वं तयोर्मुख्यं केवलाग्न्यनुपाश्रयात् । तेनैकस्मिन् पुरोडाशे चतुर्धाकरणास्थितिः ॥ ३६ ॥ इति श्रीमाधवाचार्यविरचितायां जैमिनीयन्यायमालायां 
तृतीयाध्यायस्य प्रथमः पादः ।। 
मासयोः श्रूयते-"आग्नेयं चतुर्धा करोति' इति । तत्र आग्नेय वन्दानानीषोमीययोरपि पुरोडाशयोरग्निसंबन्धादाग्नेयशब्देन पुरोडाशत्रयमुपल क्ष्यते । ततस्त्रयाणां शेष इति चेत् 
मैवमः न हि 'आग्नेयः' इत्ययं तद्धितः संबन्धमाने विहितः, किन्तु देवतास म्बन्धे । अग्निश्च केवलो द्विदैवत्ययोः पुरोडाशयोर्न देवता । ततो देवतैकदेशेन कृत्स्न देवतोपलक्षणत्वादाग्नेयत्वं तयोर्न मुख्यमिति मुख्य एवाऽऽग्नेये चतुर्धाकरणं व्यवतिष्ठते ॥ 
इति पञ्चदशं चतुर्धाकरणाधिकरणम् ॥ १५ ॥ इति श्रीमाधवाचार्यविरचिते जैमिनीयन्यायमालाविस्तरे 
तृतीयाध्यायस्य प्रथमः पादः ॥ १॥ 
अथ तृतीयाध्यायस्य द्वितीयः पादः ॥ 
तत्र प्रथमं लिङ्गाधिकरणम् ॥ १ ॥ ( १ )द्वितीयपादे प्रथमाधिकरणमारचयति 
देवोपसदनं बर्हिामिगीर्मुख्यगौणयोः। तल्लिङ्गमर्थयोर्मन्त्रं नियुङ्क्ते मुख्य एव वा ॥१॥ 
शब्दार्थत्वाद्वयोस्तत्र युज्यते विनियोजनम् । प्रथमावगतत्वेन मुख्ये तद्विनियम्यते ॥२॥ १. पूर्वस्मिन् पादे अङ्गत्वबोधकप्रमाणेषु श्रुतिलिङ्गवाक्यप्रकरणस्थानसमाख्यारू पेषु श्रुतिर्विचारिता । इदानी द्वितीयपादे क्रमप्राप्तं द्वितीयं लिङ्गप्रमाणं विचार्यते । 
१२ जै० न्या० 
१३४ 
सविस्तरायां जैमिनीयन्यायमालायां [ अ.३.पा.२.अधि.२ 
(१)"बर्हिदेवसदनं दामीति लवनप्रकाशको मन्त्र आम्नातः । तत्र लवन प्रकाशनसामर्थ्यलक्षणेन लिङ्गेनाऽयं मन्त्रो लवनक्रियायां विनियुज्यते । लवितव्यं च बर्हिर्द्विविधम्-मुख्यं गौणं च । मुख्यं कुशकाशादि (२)दश विधदर्भरूपम् । गौणं तु तत्सदृशं तृणान्तरम्, तस्मिन् बहिश्शब्दस्य माणवकेऽग्निशब्दवद्गुणयोगेन प्रवृत्तत्वात् । तथा सति मुख्यवद्गौणस्याऽपि शब्दार्थत्वेन दर्भस्य तृणान्तरस्य च लवने मन्त्रविनि योग इति प्राप्ते-- 
--मन्यस्य शीघ्रप्रतीतत्वेन मुख्ये मन्त्रं विनियुज्य चरितार्थ लिङ्गं विलम्ब प्रतीततया गौणप्रतीक्षा न करोति । तस्मात् मुख्यस्यैव लवने मन्त्री नियम्यते । 
इति प्रथमं लिङ्गाधिकरणम् ॥ १ ॥ 
अथ द्वितीयमैन्यूधिकरणम् ॥ २॥ (३)द्वितीयाधिकरणमारचयति 
ऐन्द्रया निवेशनेत्यग्नि गार्हपत्यं भजेदिति । प्रकाश्ये मुख्य इन्द्रे वा गौणे मुख्येऽस्तु पूर्ववत् ॥ ३ ॥ एकस्य गौणताध्रौव्ये मन्त्रस्यैवानुवादतः । गौणताऽतोऽग्न्युपस्थाने मन्त्रः श्रुत्या नियुज्यते ॥४॥ 
अग्निचयने (४) निवेशनस्सङ्गमनः”इत्यादिका काचिदैन्द्री समाम्नाता । तस्या उत्तरार्धे “इन्द्रो न तस्थौ इति पठ्यमानत्वात् । तन्मन्त्रविषयं ब्राह्मणं चैवमाम्नायते (५)“निवेशनः संगमनो वसूनामित्यैन्या गार्हपत्यमुपतिष्ठते इति। एतेन ब्राह्मणेन गार्ह पत्योपस्थाने विनियुज्यमानो मन्त्रोऽर्थं प्रकाशयन्मुख्यमिन्द्रं प्रकाशयति । मुख्यश्चेन्द्रः 
१. ( मै. सं. १. १. २. ) सीदन्ति अस्मिन्निति सदनम् , देवानां सदनं देवस दनम् । देवोपवेशनयोग्यमित्यर्थः । तर्हिर्दामि लुनामीत्यर्थः । 
२. 'कुशाः काशा यवा दूर्वा गोधूमाश्चाऽथ कुन्दुराः । 
उशीरा व्रीहयो मुजा दश दभोश्च बल्बजाः ॥ 
इति दशविधा दर्भाः (स्मृ. मु. आह्नि. का. पृ. ४३ ) 
३. पूर्वाधिकरणे मुख्यार्थ एव मन्त्राणां विनियोग इत्यभिधायेदानीं तदपवादः प्र तिपाद्यत इत्यापवादिकी संगतिः । 
४. निवेशनस्सङ्गमनो वसूनां विश्वा रूपाभिचष्टे शचीभिः । 
देव इव सविता सत्यधर्मेन्द्रो न तस्थौ समरे पथीनाम्॥ (मै.सं. २.७.११.) इति समग्रो मन्त्रः। 
५. मै. सं. ३. २. ४. 
हविष्कृदाह्वानाधिकरणम् ] तृतीयोऽध्यायः । 
१३५ खर्गाधिपतिः सहस्राक्षः, तत्रेन्द्रशब्दस्य रूढत्वात् । गौणस्त्विन्द्रो गार्हपत्यः, तस्यैश्वर्य गुणयोगेन यज्ञसाधनत्वेन वा मुख्येन्द्रसदृशत्वात्। तत्रपूर्वन्यायेन शीघ्रप्रतीत्या मुख्येन्द्रे मन्त्रेण प्रकाशिते सति मन्त्रब्राह्मणयोर्विसंवादं वारयितुं गार्हपत्यशब्देन मुख्येन्द्रो गाहपत्यसमीपदेशो वा लक्षणीय इति प्राप्ते 
ब्रूमः–इन्द्रगार्हपत्यशब्दयोरन्यतरस्य गौणत्वेऽवश्यंभाविनि सति ब्राह्मणवाक्य स्य विधायकत्वादप्राप्तार्थत्वेन विधौ लक्षणाया अन्याय्यत्वात्प्राप्तार्थत्वेनाऽनुवादको मन्त्र एवेन्द्रशब्देन वहिं लक्षयिष्यति । ततो गार्हपत्यप्रकाशने समर्थमेव मन्त्रं 'ऐन्या' इति 
तृतीयाश्रुतिर्गार्हपत्योपस्थाने विनियुते ॥ 
____ इति द्वितीयमैन्द्रयधिकरणम् ॥ २ ॥ 
Sen 
अथ तृतीयं हविष्कृदाबानाधिकरणम् ॥३॥ (१)तृतीयाधिकरणमारचयति 
हविष्कृदेहीत्यामन्त्र्य त्रिरवघ्नन्समाह्वयेत् । विनियोगोऽवधाते स्यादाबाने वाऽवघातके ॥ ५॥ ऐन्द्रीवन्मान्त्रमाह्वानं गौणं हन्तिथाऽन्यथा । पाठेन प्रापितं त्रित्वं ब्रूयतेरुपचारगीः ॥ ६॥ त्रिरभ्यासो विधातव्यो नित्यप्राप्तेरभावतः। हन्तिना लक्ष्यते कालः प्राप्तोऽसौ ह्वयतिस्तथा ॥ ७ ॥ विनियोगे वाक्यभेदो लिङ्गादाह्वानशेषता । 
नैन्द्रीन्यायः श्रुत्यभावादहियायेन मुख्यगः ॥ ८॥ दर्शपूर्णमासयोः श्रूयते-"हविष्कृदेहीति त्रिरवघ्नन्नाह्वयति" इति । देवानामर्थे या हविः सम्पादयति सा हविष्कृत् । तामेनां सम्बोध्याऽध्वर्युः ‘एहि' इति ब्रूते । तथा चायं मन्त्रो ब्राह्मणेन व्याख्यायते-(२)"हविष्कृदेहीत्याह य एव देवानां हविष्कृत. स्तान् ह्वयति" इति । तमिमं मन्त्रमुच्चार्याऽध्वर्युत्रिवारमवघातं कुर्वन्नाह्वयतीत्यर्थः । अनेन वाक्येन मन्त्रोऽवघाते विनियुज्यते । ननु आह्वाने समर्थः, न त्ववघात इति चेत्-न; तस्याऽवघातलक्षकत्वात् । यथा पूर्वोदाहृतायामैन्यामचीन्द्रशब्दो गौणः, तद्वत 'एहि' इति पदं मन्त्रगतत्वेनावघाते गौणं भविष्यति । अन्यथा मन्त्रब्राह्मणयोरा 
१. पूर्वाधिकरणेनाऽस्य आपवादिकी संङ्गतिः । २. तै. ब्रा. ३. २.५.८. 
१३६ 
सविस्तरायां जैमिनीयन्यायमालायां [अ.३.पा.२.अधि.४. 
ह्वानपरत्वाच्छ्रयमाणं 'अवघ्नन्' इति पदमनर्थकं स्यात् । प्राप्तमवघातमुद्दिश्य मन्त्रस्य त्रित्वस्य च विधौ वाक्यभेद इति चेत्-न; त्रित्वस्य प्राप्तत्वेनाऽनुवादकत्वात् । कस्यां चिच्छाखायामयं मन्त्रो मन्त्रकाण्डे त्रिवारमभ्यस्याऽऽम्नातः । आह्वयतिपदं तु 'एहि' 
इतिवदवघातपरतयोपचरणीयमिति प्राप्ते-- 
ब्रमः -त्रिरभ्यासस्य नित्यवत्प्राप्तिः पाठमात्रेण न सिध्यति, कस्याञ्चिच्छाखायां द्विःपाठात् । कस्याञ्चित्सकृत्पाठात् । अतोऽसौ नित्यवद्विधीयते । न च 'अवघ्नन्। इत्य स्य वैयर्थ्यम् , तस्य काललक्षकत्वात् । कालस्याऽपि विधौ वाक्यभेद इति चेतून : प्राप्तत्वात् । न ह्यवघाते सहायाह्वानमन्यस्मिन् काले भवति । ततोऽर्थप्राप्तः कालः । आह्वानमपि मन्त्रसामदेिव प्राप्तत्वान्न विधेयम् । न हि 'एहि' इति मन्त्राठ आ ह्वानमन्तरेणोपपद्यते । मन्त्रव्याख्यानं चोदाहृतम् । तत्राऽयं वाक्यार्थः सम्पन्नः- अव घातकाले यदाह्वानं तस्य तिरभ्यासः कर्तव्यः' इति । अत एव शाखान्तरे विस्पष्टमा ह्वानानुवादेनाऽभ्यासो विधीयते-(१)"विह्वयति त्रिषत्या हि देवाः" इति । एवंसति मन्त्रस्याऽपि विनियोगे वाक्यभेदः स्यात् । लिङ्गेन त्वाह्वाने विनियुज्यते, नावघाते न चैन्द्रीन्यायोऽत्र प्रसरति, तृतीयाश्रुत्यभावात् । “बर्हिर्देवसदनं दामि' इत्यत्रोक्तेन तु न्यायेन मुख्य एवाऽऽह्वाने लिङ्गेन मन्त्रविनियोगः, न त्ववघातरूपे गौणावाने । तस्मात् आह्वानशेषोऽयं मन्त्रः ॥ 
इति तृतीयं हविष्कृदाह्वानाधिकरणम् ॥ ३ ॥ 
अथ चतुर्थ वाग्विसर्गाधिकरणम् ॥ ४॥ चतुर्थाधिकरणमारचयति 
उत्तिष्ठन् प्रवदेदग्नीदग्नीनित्यादिकं तथा । कृणुत व्रतमित्येवं पठन् वाचं विमुञ्चति ॥ ९ ॥ मन्त्री विधेयौ कालौ वा, मन्त्रावुत्थानमोकयोः। विनियोज्यौ, न कालस्य लक्षणा युज्यते विधौ ।। १०॥ मन्त्रार्थानन्वयात्तत्र तद्विधि व शक्यते । अगत्या लक्षणाऽप्यस्तु तेन कालो विधीयते ॥ ११ ॥ 
१. ते. ब्रा. ३. २.५.८. 
सूक्तवाकाधिकरणम् ] 
तृतीयोऽध्यायः । 
१३७ 
ज्योतिष्टोमे समामनन्ति-(१)"उत्तिष्टन्नन्वाहाऽनोदग्नीन्विहर' इति । तथा (२)"व्रतं कृणुतेति वाच विसृजति” इति । तत्र आग्नीधं सम्बोध्याऽग्निविहरणादि प्रेषरूपो मन्त्रोऽनेन वाक्येनोत्थानशेषतया विनियुज्यते। तथा मुष्टिं कृत्वा निय मितवाचो दीक्षितस्य वाग्विमोके "व्रतं कृणुत” इति मन्त्रो विनियुज्यते। न चाऽत्र पूर्वोक्तावघातशब्दवदुत्थानविमोकशब्दो काललक्षको, तत्कालयौरवघातकालवदर्थप्राप्त्य. भावेन विधेयत्वे सति लक्षणाया अन्याय्यत्वादिति प्राप्ते - 
ब्रूमः- अग्निविहरणप्रैषे पयःपानरूपव्रतसम्पादनप्रैषे चान्वितावेतौ मन्त्रौ, न तूत्थाने वाग्विमोके च । अतोऽसमर्थयोविनियोगासंभवादगत्या लक्षणामप्यङ्गीकृत्य का 
लो विधीयते । 
इति चतुर्थं वाग्विसर्गाधिकरणम् ॥ ४ ॥ 
अथ पञ्चमं सूक्तवाकाधिकरणम् ॥ ५ ॥ (३)पञ्चमाधिकरणमारचयति 
प्रस्तरं सूक्तवाकेन प्रहरेदिति कालधीः । अङ्गाङ्गिता वा स्यात्कालोऽजुषतेत्याधनन्वयात् ॥ १२ ॥ प्रहृतेरिष्टदेवार्थसंस्कारत्वात्तदन्वयः । सम्पाद्यो देवताद्वारा तृतीयाश्रुतितोऽङ्गता ॥ १३ ॥ दर्शपूर्णमासयोराम्नायते--(४) “सूक्तवाकेन प्रस्तरं प्रहरति” इति । - १.अग्नीदग्नीन् विहर, बर्हिस्तृणाहि, पुरोडशानलङ्कुरु, प्रतिप्रस्थातः पशुनेही त्या. नुपूर्वीघटित एव मन्त्रश्शतपथब्राह्मणादौ (श.ब्रा. ४.२.४.११.) उपलभ्यते । 'उत्तिष्ठन्न न्वाह--अग्नीदग्नीन् विहरे। त्यानुपूर्वी घटितस्तु नोपलभ्यते। परन्तु आपस्तम्बश्रौतसूत्रे. 'अथैकेषाम्-उत्तिष्ठन्नाहाऽग्नीदग्नीनिति ( आप.श्री. १२.१७.२०) शाखान्तरीयत्वेनो पलभ्यते । हे अग्नीत् । आहवनीयाद्यनीन् प्रज्वालय, हे प्रतिप्रस्थातः अग्नीषोमीयप शुना साकमागच्छेति मन्त्रार्थः । अन्यत् स्पष्टम् । 
२. तै.सं. ६.१.४.. ३. पूर्वाधिकरणेनास्य प्रत्युदाहरणसङ्गतिः । 
४. सूक्तवाकः तन्नामको मन्त्रविशेषः, प्रस्तरो दर्भमुष्टिविशेषः । (यः हविर्धारणार्थं वेद्यामास्तृतः) प्रहरतिना लक्षणया यागोऽत्राऽभिधीयते । एवञ्च सूक्तवाककरणप्रस्तर द्रव्य कयागेन प्रकृतयागीयदेवता अग्न्यादिकाः पूर्वमाज्यभागप्रधानयागादावुपयुक्ता स्संस्कुर्यादिति वाक्यार्थः । 
१३८ 
सविस्तरायां जैमिनीयन्यायमालायां [अ.३.पा.२.अधि.५ 
(१)"इदं द्यावापृथिवी भद्रमभूत्" इत्यादिको मन्त्रः सूक्तवाकः । तस्मिन्मन्त्रेऽग्नि सम्बोध्य 'त्वं सूक्तवागसि' इत्याम्नानात् । प्रस्तरो दर्भमुष्टिः । तस्य प्रहरणमग्नौ प्रक्षे पः । तत्र 'सूक्तवाकेन' इत्येतत्पदं कालं लक्षयति । होना मन्त्रेऽस्मिन् पठ्यमाने तत्पाठकालेऽध्वयुः प्रस्तरं प्रहरेत् । न त्वत्र प्रहरणे मन्त्रोऽयं विनियोक्तुं शक्यः, पूर्वोक्तप्रैषमन्त्रवदत्राऽन्वयाभावात् । “अग्निरिदं हविरजुषतावीवृधत महो ज्यायो ऽकृत" इत्यादिकं मन्त्रे पठ्यते । 'पुरोडाशसेवया वृद्धोऽग्निस्तस्मिन्यजमाने तेजोबा हुल्यं कृतवान्। इति तस्याऽर्थः । न चाऽसौ प्रस्तरप्रहरणेऽन्वेतुं शक्य इति प्राप्ते-- 
ब्रम:--'सक्तवाकेनः इति ततीयाश्रुत्या प्रहरणे मन्त्रो विनियज्यते । न चाहत्य. न्तमन्वयाभावः । मन्त्रो ह्ययं पूर्वमिष्टानग्न्यादिदेवाननुस्मारयति । प्रस्तरप्रहरणं चेष्टदेवतासंस्कारः । अतो देवताद्वारा मन्त्रप्रहरणयोरन्वयान्मन्त्रो विनियुज्यते । ननु प्रहरणं नाम प्रक्षेपमात्रम् । न तु देवतोद्देशेन प्रक्षेपः, यजिधातोरश्रवणात् । तथासति देवतानामत्राऽभावात्तद्वाराऽपि नाऽन्वय इति चेत्-मैवम् ; देवतानां सद्भावात् । अग्न्यादिदेवताप्रकाशकस्य सूक्तवाकस्य तृतीयाश्रुत्या प्रहरणाङ्गत्वं बोध्यते । यदि प्रकरणेऽग्न्यादयो देवता भवेयुः, तदा तत्प्रकाशनेन दृष्टोऽर्थो मन्त्रस्य लभ्येत, ततो देवताकल्पनेन तदुद्देशपूर्वकस्य प्रक्षेपस्य यागत्वं सिध्यति । तस्मात् देवताद्वाराऽस्त्येवाऽन्वयः । 
इति पञ्चमं सूक्तवाकाधिकरणम् ॥ ५ ॥ 
१. "इदं द्यावापृथिवी भद्रमभूत् , आर्म सूक्तवाकमुत नमोवाकमृध्यास्म सूक्तो. च्यमग्ने त्वं सूक्तवागस्युपश्रुती दिवस्पृथिव्योः, ओमन्वत तेऽस्मिन् यज्ञे यजमान द्यावापृथिवी स्ताम् , शङ्गयी जीरदानू , अत्रस्नू अप्रवेदे, उरू गव्यूती अभयकृतौ, वृष्टिद्यावारीत्यापा, शम्भुवौ मयोभुवौ ऊर्जस्वती पयस्वती सूपचरणा च स्वधिचरणा च, तयोराविदि अग्निरदं हविरजुषतावीवृधत महो ज्यायोऽकृत, सोम इदं हविरजुषतावि वृधत महो ज्यायोऽकृत, अग्निरिदं हविरजुषतावीवृधत महो ज्यायोऽकृत, अग्नीषो माविदं हविरजुषेतां अवीवृधेतां महो ज्यायोऽक्रातां, इन्द्राग्नी इदं हविरजुषेतां अवी वृधेतां महोज्यायोऽकाता, इन्द्र इदं हविरजुषत अवीवृधत महो ज्यायोऽकृत, महेन्द्र इदं हविरजुषत अवीवृधत महो ज्यायोऽकृत देवा आज्यपा आज्यमजुषन्तामवीवृधन्त महो ज्योयोऽक्रत, अग्निहोत्रेणेदं हविरजुषतावीवृधत महो ज्यायोऽकृत अस्यामृधेद्धोत्रा यां देवङ्गमायां आशास्तेऽयं यजमानोऽसौ आयुराशास्ते सुप्रजासत्वमाशास्ते रायस्पो षमाशास्ते सजातवनस्यामाशास्ते उत्तरां देवयज्यामाशास्ते भूयो हविष्करणमाशास्ते दिव्यं धामाऽऽशास्ते, विश्वं प्रियमाशास्ते यदनेन हविषाऽऽशास्ते तदश्यात्तदृध्यात् , तदस्मै देवा रासाताम् , तदग्निर्देवो देवेभ्यो वनते वयमग्नेर्मानुषाः, इष्टच वित्तं च उभे च नो द्यावापृथिवी अंहसरस्पातामिह गतिर्वामस्येदं च नमो देवेभ्य" इति (आश्व. सू.१.९,९.) समग्रस्सूक्तवाकमन्त्रः । 
लिङ्गक्रमसमाख्याधिकरणम् ] तृतीयोऽध्यायः। 
१३९ 
अथ षष्ठं सूक्तवाकस्य विभज्य विनियोगाधिकरणम् ॥ ६ ॥ (१)षष्टाधिकरणमारचयति 
प्रहृतेरखिलः सूक्तवाकोऽङ्गं स्याद्विभज्य वा । समाख्या कृत्स्नगा तेन विभक्तस्याङ्गता न हि ॥ १४ ॥ दर्शपूर्णिमयोर्देवाननुसृत्य विभज्यताम् । 
आख्यां लिङ्गेन बाधित्वा भागे नाम निरुच्यते ॥ १५॥ पूर्वोदाहृते मन्त्रे सूक्तवाकसमाख्या कृत्स्नमन्त्रविषया, याज्ञिकैः कृत्स्ने तच्छब्द प्रयोगात् । ततः (२)सर्वोऽपि प्रहरणाङ्गमिति चेत्-- 
न; लिङ्गेन समाख्याया बाधितत्वात् । तस्मिन्मन्त्रे पूर्णमासदेवताम्नानं कस्मि श्चिद्भागे दृश्यते "अग्नीषोमाविदं हविरजुषेताम्” इति । भागान्तरे तु दर्शदेवता. म्नानं "इन्द्राग्नी इदं हविरजुषेताम्" इति, “महेन्द्र इदं हविरजुषत” इति च । इन्द्राग्नीमहेन्द्राः (३)पुरुषभेदेन दर्शे व्यवस्थिताः । 
तथासति मन्त्रलिङ्गेन तत्तद्भागवत्तत्तत्काले व्यवतिष्ठते । सूक्तवाकशब्दश्च भागे यौगिकः 'सुष्ठूक्तं वक्ति' इति तद्व्युत्पत्तेः । यागकाले तत्तन्मन्त्रेण सम्यगुक्तं देवं वक्ती त्यर्थः । अत एव ब्राह्मणेन व्याख्यातम्-(४)"अग्निरिदं हविरजुषतेत्याह, या 
अयाश्म देवतास्ता अरीरधामेति वावैतदाह' इति । अरीरधामाऽऽराधितांस्तुष्टानकु. मत्यर्थः । तस्मादयं विभज्य विनियुज्यते । 
इति षष्ठं सूक्तवाकस्य विभज्य विनियोगाधिकरणम् ॥ ६ ॥ 
AdSyam 
अथ सप्तमं लिङ्गक्रमसमाख्याधिकरणम् ॥ ७ ॥ (५)सप्तमाधिकरणमारचयति 
ऐन्द्राग्नादीष्टयः काम्या याज्या अप्युदिताः क्रमात् । काण्डयोस्ता यथालिङ्गं सञ्चार्या नियमोऽथवा ॥ १६॥ १. पूर्वाधिकरणेनाऽस्योपजीव्योपजीवकभावसङ्गतिः। 
२. 'इदं द्यावापृथिवी इत्यारभ्य 'नमो देवेभ्यः' इत्यन्तः मध्ये पठ्यमानप्रकृतया गानुपयुक्तदेवताबोधकभागयुक्तोऽपीत्यर्थः । ३. अनुष्ठातृभेदेनेत्यर्थः।। 
४. तै. सं. २.६. ९. ५. पूर्वाधिकरणेनास्य प्रासङ्गिकी सङ्गतिः । 
सविस्तरायां जैमिनीयन्यायमालायां [अ.३.पा.२.अधि ७. लिङ्गं क्रमसमाख्याभ्यां प्रबलं तद्वशादमूः । 
अकाम्यास्वपि संचार्या याज्याः सर्वत्र का क्षतिः ॥ १७ ॥ समाख्यानात्काण्डयोगः क्रमादिष्टिषु योजनम् । 
अपेक्षते देवमानं शक्तिः काम्यैकगास्ततः ।। १८ ।। काम्येष्टयस्तत्काण्डे क्रमेणाऽऽम्नाताः-(१) ऐन्द्राग्नमेकादशकपालं निर्वपेत् , यस्य सजाता वीयुः" इत्यादिना । सजाता ज्ञातयः । वीयुर्विगता विप्रतिपन्ना इत्य 
।। "इन्द्राग्नी रोचना" इत्यादिके मन्त्रकाण्डे याज्यानुवाक्याः क्रमेणाऽऽम्नाताः । तत्र 'इदं काम्ययाज्यानुवाक्याकाण्डम्' इति याज्ञिकानां समाख्ययाऽवगम्यते । तयोरि ष्टिकाण्डमन्त्रकाण्डयोः प्रथमायामिष्टौ प्रथमपठिते याज्यानुवाक्ये इत्यादिव्यवस्था क्रमेण क्रियते । मन्त्रगतं त्वैन्द्राग्नलिङ्गं काम्यायां नित्यायाच्चैन्द्राग्नेष्टौ ते याज्यानुवाक्ये विनियले । लिङ्गं च प्रबलमिति सर्वत्र तयोविनियोग इति प्राप्ते-- 
ब्रूमः-नाऽत्र लिङ्गेन क्रमसमाख्ये बाधितुं शक्येते, उपजीव्यत्वात् । इन्द्राग्नि देवतास्वरूपमात्रप्रकाशनं लिङ्गम् । न च तावन्मात्रेण मन्त्रकर्मणोरङ्गाङ्गिभावः । ततः समाख्याबलान्मन्त्रकाण्ड (३)कर्मकाण्डयोः सम्बन्धावगतौ सामान्येन मन्त्रकर्मणोः सम्ब न्धोऽवगम्यते । विशेषतस्तु 'अस्मिन् प्रथमे कर्मण्ययं मन्त्रः प्रथमः' इति क्रमादवग म्यते । ननु ऐन्द्राग्नेष्टावैन्द्राग्नमन्त्रः, वैश्वानरेष्टौ वैश्वानरमन्त्र इत्येतादृशो विशेषो लिङ्गेनैवाऽवगम्यत इति चेत्-न; लिङ्गसाधारण्ये क्रमापेक्षणात् । (४)"ऐन्द्राग्नमे कादशकपाल निवेपेभ्रातृव्यवान्" इति द्वितीयेष्टिरपि । तत्रेन्द्राग्नी पठितौ। मन्त्रकाण्डे ऽपि (५)"इन्द्राग्नी नवतिम्" इत्यादिकमपरमैन्द्राग्नं याज्यानुवाक्यायुगलमाम्नातम् । न हि तत्र क्रममन्तरेण निर्णेतुं शक्यम् । न च क्रमेणैव तत्सिद्धिलिङ्गमप्रयोजकमिति वाच्यम् । क्वचिल्लिङ्गस्यैव व्यवस्थापकत्वात् । ऐन्द्राबार्हस्पत्येष्टिरेकैवाऽऽम्नाता (६)"यं कामयेत राजन्यमनपोद्धो जायेत वृत्रान्नश्चरेदिति तस्मा एतमैन्द्राबाई. स्पत्यं चरुं निर्वपेत्” इति । यं राजपुत्रं जायमानं प्रति राज्ञः पुरोहितस्य च काम एवं भवति 'अयं मातृगमें देवकृतविघ्नेन केनाऽप्यप्रतिबद्धो जायताम् । जातश्च शतन्मा रयन्संचरेतः इति, तद्राजपुत्रार्थेयमिष्टिः । मन्त्रकाण्डे तदिष्टिक्रमे याज्यापुरोनुवाक्ये इन्द्राबृहस्पतिदेवताके द्विविधे आम्नाते । (७) 'इदं वामास्ये हविः" इत्येकं युग लम् । (८)"अस्मे इन्द्राबृहस्पती" इत्यादिकमपरम् । तयोः प्रथमयुगलस्य क्रमेण 
१. मै सं. २.१.१. 
__२. मै सं. ४.११.१. ३. कमविधायककाण्डेति यावत् । ४. मै. सं. २. १.१. ५. मै.सं. ४.११.१. 
६. तै.सं.२.४.१३. ७,८. मै.सं. ४.१२.१, ते. सं ३. ३. ११. १ आनुवाकेऽपि द्रष्टव्यम् । 
आग्नेय्यधिकरणम् ] 
तृतीयोऽध्यायः । 
१४१ 
विनियोगेऽपि द्वितीययुगलं लिङ्गेनैव विनियोक्तव्यम् । तस्मात् क्रमसमाख्यासहकृतेन काम्येष्टिष्वेवैता याज्या नियम्यन्ते ॥ 
इति सप्तमं लिङ्गक्रमसमाख्याधिकरणम् ॥ ७ ॥ 
अथाऽष्टममाग्नेय्यधिकरणम् ॥ ८ || अष्टमाधिकरणमारचयति 
आग्नेय्याऽऽग्नीध्रमित्यग्निदेवताका ऋचोऽखिलाः । उपस्थाने प्रयोक्तव्याः प्रकृता एव ता उत ॥ १६॥ साधारण्येन शब्दोक्तेः सर्वाभिस्तदुपस्थितिः । विशेषे विधिसंक्रान्त्या प्रकृताभिरितीष्यताम् ॥ २० ॥ 
ज्यातिष्टोमे श्रूयते-(१)"आग्नेय्याऽऽग्नोध्रमुपतिष्ठते” इति । तत्र आग्नीध्र नामकस्य मण्डपस्य यदुपस्थानं तत् , यया कयाचि चा (२)दाशतयीगतयाऽग्निसंब. न्धिन्या कर्तव्यम् । 'अग्निर्देवता यस्या ऋचः साऽऽग्नेयी' इति साधरणोक्तावृग्विशेष स्याऽप्रतीतेरिति चेत्-- 
मैवम् ; क्रतुप्रकरणपठितानामाग्नेयीनामृचां क्रतुप्रयुक्तव्यापारसाधनत्वं प्रकरणा देवाऽवगतम् । 'कोऽसौ व्यापारः' इति विशेषबुभुत्सायां 'आग्नीध्रोपस्थानरूपोऽयम्' इति बोधयन्नयं विधिविशेषमात्रे संक्रामतीति लाघवम् । अप्रकृतानां क्रतूपयुक्तव्यापार साधनत्वं तद्व्यापारविशेषश्चेत्युभयमनेन बोध्यत इति गौरवम् । तस्मात्प्रकृताभिरा. ग्नेयीभिस्तदुपस्थानम् । एवं(३) "ऐन्या सदो, वैष्णव्या हविर्धानम्" इत्यत्र सदोहविर्धाननामकयोर्मण्डपयोरुपस्थाने प्राकृतानामेवेन्द्रीणां वैष्णवीनां च प्रयोग इति . द्रष्टव्यम् ॥ 
इत्यष्टममाग्नेय्य धिकरणम् ॥ ८ ॥ 
१. आग्नेय्या अग्निप्रकाशिकया ऋचा, आग्नीनं तन्नामक मण्डपविशेषं महावेदेरुत्त. रभागे स्थितं, उपतिष्टते अभिदध्यादित्यथः । - २. दाशतयी दशमण्डलात्मको ऋग्वेदसंहिताभागः । 
1 ३. उभयत्र उपतिष्ठते इति शेषः । तै. सं. ३. १.६.१. 
१४२ 
सविस्तरायां जैमिनीयन्यायमालायां [अ.३.पा.२.अधि. ९ 
अथ नवमं भक्षाधिकरणम् ॥ ६ ॥ 
(भक्षपेटिका) नवमाधिकरणमारचयति 
भक्षेहीत्यनुवाकोऽयं सर्वो भक्षणगाम्युत । ग्रहणादौ यथायोगं विभज्य व्यवतिष्ठते ॥ २१ ॥ 
आविधेग्रहणादीनां भक्षणे निखिलोऽस्तु सः। अथोक्षिप्तेषु तेष्वेव यथालिङ्गं विभज्यते ॥१२॥ 
ज्योतिष्टोमे हुतस्य सोमस्य शेषभक्षणं विहितम् । अत एवाऽऽम्नातम् (१)"अभिषुत्याऽऽहवनीये हुत्वा प्रत्यञ्चः परेत्य सदसि सोमं भक्षयन्ति” इति । तस्मिन् भक्षणे (२)ग्रहणावेक्षणनिगरणसम्यग्जरणरूपाश्चत्वारो व्यापाराः सन्ति। मन्त्रश्च (३)"भक्षेहि' इत्याद्यनुवाके समाम्नातः । तत्र भक्षणं यथा साक्षाचोदितं, न तथा ग्रह ___१. ऋत्विजः अभिषुत्य सोमरसं लतातो निष्पीड्य, आहवनीयाख्येऽग्नौ होम कृत्वा, ततः प्रत्यङ्मुखा गच्छन्तस्सदोनामकं मण्डपमभिपद्य तत्रोपविश्य समवेताः तं हुतशेषं सोमं भक्षयेयुरित्यर्थः । ( तै. सं. ६. ३. ११. ४.) 
२. ग्रहणं ग्रहचमसादेहस्तेनाऽऽदनम् , अवेक्षणं सोमस्य निरीक्षणम् , निगरणं कण्ठाधोदेशसम्बन्धनानुकूलो व्यापारः, सम्यग्जरणं उदरगतस्य सोमस्य जीर्णता पादनम् । 
३. (ते. सं. ३. २.५ ) "भक्षेहि माऽऽविश दीर्घायुत्वाय शन्तनुत्वाय रायस्पो. षाय वर्चसे सुप्रजास्त्वायेहि वसो पुरोवसो प्रियो मे हृदोऽस्यश्विनोस्त्वा बाहुभ्यां सध्यासं, नृचक्षसं त्वा देव सोम सुचक्षा अवख्येषं, मन्द्राभिभूतिः केतुर्यज्ञानां वाग्जुषाणा सोमस्य तृप्यतु मन्द्रा स्वर्वाच्यदितिरनाहतशीष्णम वाग्जुषाणा सोमस्य तृप्यत्वेहि विश्वचर्षणे शम्भूर्मयोभूः स्वस्ति मा हरिवर्ण प्रचर क्रत्वे दक्षाय रायस्पोषाय सुवीरतायै मा मा रा जन्धि बीभिषो मा मे हार्दि त्विषा वधीः वृषणे शुष्मायाऽऽयुषे वर्चसे । वसुमद्गणस्य सोम देव ते मतिविदः प्रातस्सवनस्य गायत्रछन्दस इन्द्रपोतस्य नराशंसपीतस्य पितृ पीतस्य मधुमत उपहृतस्योपहूतो भक्षयामि, रुद्रवद्गणस्य सोम देव ते मतिविदो माध्य न्दिनस्य सवनस्य त्रिष्टुप्छन्दस इन्द्रपीतस्य नराशंसपीतस्य पितृपीतस्य मधुमत उप हूतस्योपहूतो भक्षयाम्यादित्यवद्गणस्य सोम देव ते मतिविदस्ततीयस्य सवनस्य जगतींच्छन्दस इन्द्रपीतस्य नराशंसपीतभ्य पितृपीतस्य मधमत उपहतस्योपहतो भक्षयामि। आप्यायस्व समेतुते विश्वतस्सोम वृष्णियम् । भवा वाजस्य सङ्गथे । हिन्व मे गात्रा हरिवो गणान् मे मा वितीतृषः। शिवो मे सप्तर्षीनुपतिष्ठस्वमा मेऽवाङनाभिम तिगाः । अपाम सोमममृता अभूमादश्म ज्योतिरविदाम देवान् । किमस्मान् कृगवदरा 
मन्द्राभिभूत्यधिकरणम् ] 
तृतीयोऽध्यायः। 
१४३ 
णावेक्षणनिगरणसम्यग्जरणानि चोदितानि । न चाविहितेषु मन्त्रो विनियोगमर्हति । समाख्या तु 'भक्षानुवाकः' इत्येवंरूपा भक्षणमात्रविषया । तस्मात्कृत्स्नस्याऽप्यनुवाकस्य भक्षण एव विनियोग इति प्राप्त 
ब्रूमः-अविहितान्यपि ग्रहणादीन्याक्षिप्तानि, तद्वयतिरेकेण भक्षणासम्भवात् । अतस्तेष्वनुवाको यथालिङ्गं विभज्य विनियोक्तव्यः । तत्र "भक्षेहि इत्यारभ्य “अश्विनोस्त्वा बाहुभ्यां सध्यासम्" इत्यन्तो ग्रहणं प्रकाशयति, 'एहि' इत्याद्वानस्य बाहभ्यां स्वीकरवाणि इत्येतस्य च दर्शनात् । "नृचक्षसं त्वा देव सोम सुचक्षा अवख्येषम्" इत्ययं भागोऽवेक्षणं प्रकाशयति, शोभनचक्षुरहं मनुष्येषु प्रख्यातं त्वाम वेक्षिषीय इत्यभिधानात् । "हिन्व मे गात्रा" इत्यादिः "मा मेऽवाङ्नाभिमति गाः" इत्यन्तः सम्यग्जरणं प्रकाशयति, गात्रप्रीणनेनाऽधोभागे नाभ्यतिक्रमणनिषेधेन च तदवगमात्। जरणं नार्थाक्षिप्तम् , तेन विनाऽपि भक्षसिद्धेरिति चेत्-न; जरणपर्यन्त स्यैव सार्थकभक्षणत्वात् । न च जरणे पुरुषव्यापाराभावः, सम्यगुपवेशनादेर्जरणार्थ स्वात् । "मन्द्राभिभूतिः” इत्यादिः "भक्षयामि, इत्यन्तो भक्षणं प्रकाशयति । तस्मात लिङ्गेन समाख्यां बाधित्वा विनियोगः कर्तव्यः ॥ 
इति नवमं भक्षाधिकरणम् ॥ ९ ॥ 
अथ दशमं मन्द्राभिभूत्यधिकरणम् ॥ १० ॥ दशमाधिकरणमारचयति 
मन्द्रेति वसुमद्रेति द्वयं तर्पणभक्षयोः । विभक्तव्यमुताशेष तृप्तिसंयुक्तभक्षणे ॥ २३ ॥ लिङ्गाद्विभागो मैवं नो तृप्तिर्भक्षणतोऽन्यतः । लिङ्गस्याऽसम्भवे वाक्यशेषात्सर्वोऽस्तु भक्षणे ॥ २४ ॥ "मन्द्राभिभूतिः” इत्यादिः “जुषाणा सोमस्य तृप्यतु” इत्यन्तो भागो हृष्टाया 
तिः किमु धूर्तिरमृत मर्त्यस्य । यन्म आत्मनो मिन्दाऽभूदग्निस्तत्पुनराहार्जातवेदा विचर्षणिः। ............देवकृतस्यैनसोऽवयजनमसि मनुष्य कृतस्यैनसोऽवयजनमसि पितृ कृतस्यैनसोऽवयजनमस्यप्सु धौतस्य सोम देव ते नृभिः सुतस्यैष्टयजुषस्तुतस्तोमस्य शस्तोक्थस्य यो भक्षो अश्वसनियों गोसनिस्तस्य ते पितृभिर्भक्षंकृतस्योपहूतस्योपहूतो भक्षयामि। इति समग्रो भक्षमन्त्रः । 
सविस्तरायां जैमिनीयन्यायमालायां [अ.३.पा.२.अधि.११. 
अरुचिमभिभवन्त्याः सोमं सेवमानाया जिह्वायास्तृप्ति प्रकाशयति । "वसुमद्गणस्य" इत्यादिः "भक्षयामि'' इत्यन्तो भागो भक्षणप्रकाशकः । तत्र पूर्ववल्लिङ्गेन विभज्य विनियोग इति चेत् 
- मैवम् न खलु तृप्तिर्भक्षणादन्येन व्यापारेण जायते। किं तर्हि? भक्षणानुनिष्पादिनी हि सा । तथासति कस्मिन्व्यापारे तृप्तिप्रकाशको भागो विनियुज्येत । ततो लिङ्गेन विनियोगासंभवाद्धक्षणवाक्यस्य शेषस्तृप्तिप्रकाशकभागो भविष्यति । उपयुक्तश्च तत्राऽयं भागः । तृप्तिसहितभक्षणप्रकाशनेन पुरुषोत्साहजननात् । तस्मान्मन्द्रादिः सर्वो भक्षणे विनियुज्यते ॥ 
इति दशमं मन्द्राभिभूत्यधिकरणम् ॥ १० ॥ 
अथैकादशमिन्द्रपीताधिकरणम् ॥ ११ ॥ एकादशाधिकरणमारचयति 
इन्द्रपीतस्येति भक्षमन्त्रांशः किमिहैन्द्रके। केवलेऽन्यत्र वोहाच्च सर्वत्रोत यथाश्रुतम् ॥ २५ ॥ 
ऐन्द्र एव समर्थत्वात्तूष्णीमेवाऽन्यभक्षणम् । ऊहो वाऽन्येषु कमैक्येऽप्यस्त्यूहो भक्षभेदतः ॥२६ ॥ इन्द्रेण यस्मिन्सवने सोमः पीत इतीरणात् । 
सवनस्थेषु सर्वेषु मन्त्रोऽनूहेन पठ्यताम् ॥ २७॥ भक्षमन्त्रे कश्चिदंशः “ इन्द्रपीतस्य” इत्येवंविधः श्रूयते । तत्र 'इन्द्रेण पीतस्य सोमस्य शेषं भक्षयामि' इत्यर्थो भवति । तथा सत्यस्य मन्त्रस्येन्द्रप्रदानशेषभक्षण एव समर्थत्वात्तत्रैवाऽयं मन्त्रो विनियुज्यते, न तु मैत्रावरुणादिशेषभक्षणे । तस्मादमन्त्र कमेव तद्भक्षणमित्ये 
_'इन्द्रपीतस्य' इति पदस्याऽसमर्थत्वेऽपि 'मित्रावरुणपीतस्य' इत्येवमूहे सति सान यं भविष्यति । ननु आग्नेययागस्य प्रकृतित्वात्तद्गतस्य (१)"अग्नये जुष्टम्'' इति मन्त्रस्य विकृतौ सौर्ये चरौ "सूर्याय जुष्टम्" इत्येवमूहः क्रियते । इह तु कमैक्यानोहः इति चेत्-न; कर्मभेद इव भक्षभेदेऽप्यूहितुं शक्यत्वात् इति द्वितीयः पूर्वपक्षः । 
१. तै. सं. १.१.४. 
पुनरभ्युन्नीताधिकरणम् ] 
तृतीयोऽध्यायः । 
१४५ 
'इन्द्रपीतस्य" इत्यत्र बहुव्रीहिर्द्रष्टव्यः । तत्पुरुषत्वे (१) समासस्य' इति सूत्रे. णान्तोदात्तत्वप्रसङ्गात् । आद्युदात्तं ह्येतत्सदमाम्नातम् । इन्द्रप्रातिपदिकं तु खत आयुदात्तम् । तथा सति (२)“बहुव्रोही प्रकृत्या पूर्वपदम्” इति सूत्रेण पूर्वपदप्रकृति खरविधानात्समस्तपदमप्यायुदात्तमेव संपद्यते। 'इन्द्रेण पीतः सोमो यस्मिन् सवने' इति विग्रहात्सवनपरत्वे सति 'ऐन्द्रभक्षण एव' इति नियन्तुमसमर्थत्वात्सर्वभक्षणेष्वनूहेने. 
वाऽयं मन्त्रः प्रयोक्तव्य इति राद्धान्तः॥ 
इत्येकादशमिन्द्रपीताधिकरणम् ॥ १६॥ 
(३)अथ द्वादशं पुनरभ्युन्नीताधिकरणम् ॥ १२ ॥ द्वादशाधिकरणमारचयति 
उपक्षे यदूह्यं तच्चिन्त्यते न्यायपञ्चके । 
ले हतेऽथ तच्छेषे होत्रकैश्चमसस्थिते ॥२८॥ सोमोऽभ्युन्नीय देवेभ्यो हुत्वा संभक्ष्यते तदा। 
दोन लक्ष्यो लक्ष्यो वा, न शेषेऽन्यार्थता यतः ॥ २९ ॥ उन्नीत एव सम्बद्धो न पूर्वो देवतान्तरैः । 
अत इन्द्रस्य सिद्धयर्थ लक्ष्योऽसावितरैस्सह ॥ ३० ॥ पर्वाधिकरणे योऽयमूहरूपो द्वितीयः पूर्वपक्षः, तत्प्रसङ्गात्कृत्वाचिन्तारूपेण न्या. सपनोडविषयश्चिन्त्यते । (४)मैत्रावरुणब्राह्मणाच्छंसिपोत्रादय ऋत्विजो होत्रकाः । तेषां च सन्ति चमसाः । पात्रविशेषस्थिताः सोमरसाश्चमसाः । तैर्वषट्कारानुवषट्का रयोहोंतव्यम् । चमसानामैन्द्रत्वाद्धोतुर्वेषटकारे प्रथममिन्द्रो हुतः, अनन्तरं चमसस्थिते हुतशेषे पुनःसोमान्तरमभ्युन्नीय देवतान्तरेभ्यो होत्रका अनुवषट्कारे जुह्वति । तत्र मै. त्रावरुणः (५)"मित्रं वयं हवामहे" इति मन्त्रेण मित्रावरुणौ यजति। ब्राह्मणाच्छंसी(६) "इन्द्र त्वा वृषभं वयम्” इति मन्त्रेणेन्द्रं यजति। पोता (५)"मरुतो यस्य हि क्षये, इति मन्त्रेण मरुतो यजति । एवं हुत्वा पश्चात्सोमो भक्ष्यते । तस्मिन् भक्षणे 'मित्रा वरुणपीतस्य' इति मन्त्र ऊहनीयः । तदानीं 'इन्द्रमित्रावरुणपीतस्य' इत्येवं 
१. पा. सू. ६.१.२२३. 
२. पा. सू. ६. २. १. ३. अत्राऽन्तरागर्भिणीत्वेन पञ्चाऽधिकरणानि । तत्र प्रथमाधिकरणमिदम् । ४. अनाऽऽदिपदेन नेष्ट्र च्छावाकाग्नोध्रा ग्राह्याः। ५. ऋ. सं. १. २. ८. ६. ऋ. सं. ३.३.१ ७.ऋ. सं. १.६.११. 
१३ जै० न्या० 
१४६ 
सविस्तरायां जैमिनीयन्यायमालायां [अ. ३. पा. २. अधि. १३ 
मित्रावरुणाभ्यां सह नेन्द्र उपलक्षणीयः। कुतः? इन्द्रशेषे (१)पुनरभ्युन्नीतस्य तेन सह मित्रावरुणाद्यर्थत्वे सति तस्य शेषस्येन्द्रसम्बन्धराहित्यात् । पुनरुनीतस्यैवाऽन्यार्थत्वम् , न पूर्वस्य इति चेत्--न; उन्नयनकाले 'मित्रावरुणाद्यर्थोऽयम्' इति सङ्कल्पाभावात् । प्रदानकाले तु पूर्वशेषेण सहैव मित्रावरुणादिभ्यः प्रदीयते । तस्मात् इन्द्रसम्बन्धरा हित्यान्नेन्द्रो लक्षणीय इति प्राप्त 
म:--मा भूत्सङ्कल्पः, तथाऽप्युन्नयनं करिष्यमाणं मैत्रावरुणादियागार्थमेव । न तु तस्य पूर्वानुष्ठितेन्द्रयागार्थत्वं सम्भवति । तस्मादुन्नीता मित्रावरुणादिसंबद्धशेष इन्द्रसम्बद्ध एवेत्युभयभक्षणे मित्रावरुणादिभिस्सहेन्द्रोऽप्युपलक्षणीयः(२)॥ 
इति द्वादशं पुनरभ्युन्नीताधिकरणम् ॥ १२ ॥ 
अथ त्रयोदशं पात्नीवताधिकरणम् ॥ १३ ॥ त्रयोदशाधिकरणमारचयति 
द्विदेवशेष आदित्यस्थाल्या आग्रयणाभिधाम् । स्थाली प्राप्तस्ततः पात्नीवतस्य ग्रहणे सति ॥ ३१॥ तद्भक्षणे द्विदेवाः किं सार्ध पात्नीवेतन ते । उपलक्ष्या न वा, पूर्वन्यायेनाऽस्तूपलक्षणम् ।। ३२ ॥ अन्य आग्रयणात्पात्नीवतो नैतस्य विद्यते । आकाङ्क्षा पूर्वदेवेषु पत्नीवानेव लक्ष्यते ॥ ३३॥ (३)एन्द्रवायवादयो द्विदेवत्याः । तेषां शेष आदित्यस्थालीमागच्छति, पुनरपि तस्याः स्थाल्या आग्रयणस्थालीमागच्छति । तस्या आग्रयणस्थाल्याः (४)पात्नीवतो गृह्यते । तस्य पात्नीवतस्य भक्षण इन्द्रवाय्वादय उपलक्षणीयाः । पूर्वाधिकरणे यथा मित्रावरुणादिभिः सहेन्द्र उपलक्षितः, तद्वदिति प्राप्त 
ब्रूमः-(५)“यदुपांशुपात्रेण पात्नीवतमाग्रयणाद्गृह्णाति" इत्याग्रयणपात्रस्या 
१. उन्नयनमत्र ग्रहणम् । 
२. एवञ्च मन्त्रे 'इन्द्रपीतस्येति स्थाने इन्द्रमित्रावरुणपीतस्येत्यूहः कर्तव्य इति भावः । 
३. ऐन्द्रवायवमत्रावरुणाश्विना द्विदेवत्याः । ४. पात्नीवतः पत्नीव देवताको ग्रहः । 
५. यस्मिन् पात्रे उपांशुसंज्ञको ग्रहो गृहीतः, तदुपांशुपात्रम् । तेन पात्रेण आग्रयणस्थालीतः पत्नीवदेवतायै ग्रहं गृह्णीयादित्यर्थः। तै. सं. इ. ५ ७.१. 
त्वष्ट्रधिकरणम् ] 
तृतीयोऽध्यायः । 
१४७ 
पादानत्वश्रवणात्ततो निस्सृतसोमरसस्य तत्सम्बन्धेऽपेते सति पश्चात्पत्नीवद्देवतायै ग्रहणं भवति । तथा सत्यत्यन्तभिन्नस्य पात्नीवतस्य पूर्वदेवेष्वाकाङ्क्षा नाऽस्ति । पुनरभ्युन्नी तस्तु' सोम ऐन्द्रशेषेण संसृष्टः । तस्य संसृष्टस्य भक्षणे मित्रावरुणादीनामिवेन्द्रस्याऽपि सम्बन्धो नाऽपैतीति वैषम्यम । तस्मात्पानीवतभक्षण इन्द्रवाय्वादयो नोपलक्षणीयाः ।। 
इति त्रयोदशं पात्नीवताधिकरणम् ॥ १३ ॥ 
अथ चतुर्दशं त्वष्ट्रधिकरणम् ॥ १४ ॥ चतुर्दशाधिकरणमारचयति 
सह पत्नीवता त्वष्टा तद्ग्रहे लक्ष्यते न वा । सह त्वष्ट्रा पिवेत्युक्तर्देवत्वात्सोऽपि लक्ष्यते ॥ ३४ ॥ सहत्वमात्रं त्वष्टुः स्यान्न पातृत्वमशब्दनात् । 
चोदनाया अभावाच न देवोऽतो न लक्ष्यते ॥ ३५ ॥ तस्मिन्नेव पात्नीवतग्रहे शेषभक्षणमन्त्रे पत्नीवता सह त्वष्टाऽप्युपलक्षणीयः । कुतः? त्वष्टुरपि तद्देवत्वात् । तच्च होममन्त्रादवगतम् । (१)"अन्ना ३इ पत्नीवा ३ स्सजूदै वेन त्वष्ट्रा सोमं पिब स्वाहा” इत्यस्मिन्मन्त्रे पत्नीवन्तमग्निं प्लुतान्तेन सम्बोध्य 'त्व. ष्ट्रा देवेन सह पिव' इत्यभिधानात्पातृत्वेन पत्नीवत इव त्वष्टुस्त देवत्वम् । ततः 'पत्नीवत्त्वष्टुपीतस्य' इत्युपलक्षणमिति प्राप्ते 
ब्रमः-पानकाले सहाऽवस्थानमात्रं त्वष्टुः 'सजूः' इत्यनेन पदेन प्रतीयते । न तु पातृत्वम् , असम्बोधितस्य त्वष्टुः पिब' इत्यनेन शब्देन सामानाधिकरण्याभा वात् । न च पातृसहभावमात्रेण पातृत्वम् । 
'सहैव दशभिः पुत्रैर्भारं वहति गर्दभी इत्यत्र पुत्राणां वोढत्वादर्शनात् । आस्तां मन्त्रः, विधिबलात्त्वष्टुर्देवत्वमिति चेत्-न; "पात्नीवतमाग्रयणाद्गृह्णाति" इत्यत्र त्वष्टुरप्रतीतेः। तस्मात् अदेव त्वात्त्वष्टा नोपलक्षणीयः ॥ 
इति चतुर्दशं त्वष्ट्रधिकरणम् ॥१४ ॥ 
१. ( तै. सं. १. ४. २७.) हे पत्नीवन् अग्ने त्वष्टसंज्ञकेन देवेन सह सोम पिबेत्यर्थः। 
१४८ सविस्तरायां जैमिनीयन्यायमालायां [ अ. ३. पा. २. अधि.१६ 
1 अथ पञ्चदशं त्रिंशदधिकरणम् ॥१५॥ पञ्चदशाधिकरणमारचयति 
पत्नीवन्तस्त्रयस्त्रिंशद्देवास्तान्मादयेत्यमी । लक्ष्या न वा, याज्ययोक्तर्देवत्वादुपलक्षणम् ।। ३६ ॥ एकोऽग्निर्यजमानेन मादितोऽन्ये तु वह्निना । 
अतोऽग्नेरेव देवत्वान्नाऽन्येषामुपलक्षणम् ॥ ३७॥ तस्यैव पात्नीवतग्रहस्य याज्यायामग्निं सम्बोध्य 'पत्नीवन्नामधारिणस्त्रयस्त्रिंशद्दे वान्मादाय' इत्यभिधीयते-"पत्नीवतस्त्रिंशतं त्रीश्च देवाननुष्वधमावह मादयस्व" इति । अनुष्वधमनुप्रदानम् । अत्र हयमानेन सोमरसेन मादनीयत्वात्त्रयस्त्रिंशतां तहे वत्वम् । अतस्तेऽपि भक्षणे लक्षणीया इति चेत 
न; यजमानेन मादनीयस्याऽग्नेरेव तद्देवत्वात् । त्रयस्त्रिंशद्देवास्तु वह्निना मा द्यन्त इति न तेषामत्र देवत्वम् । तस्मान्नोपलक्षणम् ॥ 
इति पञ्चदशं त्रिंशदधिकरणम्॥ १५ ॥ 
अथ षोडशमनुवषट्काराधिकरणम् ॥ १६॥ षोडशाधिकरणमारचयति 
सोमस्याग्न इति प्रोक्ताऽनुवषद्कारदेवता । लक्ष्या न वा, देवतात्वाल्लक्ष्या त्रिंशद्विलक्षणा ॥ ३८ ॥ प्रकृतौ विद्यमानोऽग्निरनुद्देशादलक्षितः । उद्देश्येन्द्रो लक्षितोऽतो विकृतावपि तत्तथा ।। ३९ ॥ (१) “सोमस्याग्ने वीहीत्यनुयजति" इति श्रूयते । तत्र अनुवषट्कारस्य मा न्त्रवर्णिकोऽग्निर्देवता । न च त्रयस्त्रिंशतामिव वढेरदेवतात्वम् , मन्त्रे वह्नि सम्बोध्य सोमपातृत्वाभिधानात् । तस्मादग्निर्लक्षणीय इति चेत् 
न; प्रकृतावलक्षितत्वात् । ऐन्द्रश्चमसः प्रकृतिः, इतरे विकृतिरूपाः । तथा हि ऐन्द्रश्च सोमो गृह्यते मीयते च । तेनैन्द्रध्वेव सोमः, अनैन्द्रेषु सोम एव नाऽस्तीति सर्वे सोमधर्मा ऐन्द्रेष्वेव । अनेन्द्रा अधर्मकाः । धर्मसाकाङ्क्षाश्चोदकेन सधर्मका इति विकृ 
१. हे अग्ने सोमस्य सोमं (द्वितीयाऽर्थे षष्ठो) वीहि प्राप्नुहीत्यर्थः ।