*श्री:* * ॐ परब्रह्मणे नमः * श्रीमाधवप्रणीता 
सविस्तरा जैमिनीयन्यायमाला॥ 

(न्यायमालाविस्तरः) 
वागीशाद्यास्सुमनसस्सर्वार्थानामुपक्रमे । यं नत्वा कृतकृत्यास्स्युस्तं नमामि गजाननम् ॥ १॥ 
युक्तिं मानवती विदन्स्थिरधृति दे विशेषार्थभा गातोहः क्रमकृत्प्रयुक्तिनिपुणः श्लाघ्यातिदेशोन्नतिः । 
नित्यस्फूर्त्यधिकारवान् गतसदाबाधस्वतन्त्रेश्वरो जागर्ति श्रुतिमत्प्रसङ्गचरितः श्रीबुक्कणक्ष्मापतिः ॥ २ ॥ 


यद्ब्रह्म प्रतिपाद्यते प्रगुणयत्तत्पञ्चमूर्तिप्रथां 
तत्राऽयं स्थितिमूर्तिमाकलयति श्रीबुक्कणमापतिः । 
विद्यातीर्थमुनिस्तदात्मनि लसन्मूर्तिस्त्वनुग्राहिका 
तेनाऽस्य स्वगुणैरखण्डितपदं सार्वश्यमुयोतते ॥ ३ ॥ 


इन्द्रस्याऽऽङ्गिरसो नलस्य सुमतिः शैब्यस्य मेधातिथि  
धौम्यो धर्मसुतस्य वैन्यनृपतेस्स्वौजा निमेौतमिः ।।  
प्रत्यग्दृष्टिररुन्धतीसहचरो रामस्य पुण्यात्मनो यद्वत्तस्य विभोरभूत्कुलगुरुमन्त्री तथा माधवः ॥ ४ ॥* 

स खलु प्राज्ञजीवातुः  
सर्वशास्त्रविशारदः ।  
अकरोज्जैमिनिमते  
न्यायमालां गरीयसीम् ॥ ५ ॥ 



तां प्रशस्य सभामध्ये  
वीरश्रीबुक्कभूपतिः ।  
कुरु विस्तरमस्यास्त्वम्  
इति माधवमादिशत् ॥६॥ 

स भव्याद्धारतीतीर्थ-  
यतीन्द्रचतुराननातू+++(?)+++ ।  
कृपामव्याहतां लब्ध्वा  
परार्ध्यप्रतिमोऽभवत् ॥ ७ ॥ 



निर्माय माधवाचार्यो  
विद्वदानन्ददायिनीम् ।  
जैमिनीयन्यायमालां  
व्याचष्टे बालबुद्धये ॥ ८॥
 
* आदितः श्लोकचतुष्टयं मूले व्याख्याने च लिखितं ग्रन्थकारेण ।
 
__________________________________________
न्यायमालाया आदौ स्वकीयग्रन्थत्व-द्योतनाय स्वमुद्रारूपम् अनेकार्थगर्भ-देवतानमस्का र-प्रतिपादकं श्लोकं पठति-- 

(न्यायमाला )  
वागीशाद्यास्सुमनसस्  
सर्वार्थानामुपक्रमे ।  
यं नत्वा कृतकृत्यास्स्युस्  
तं नमामि गजाननम् ॥१॥ 

इष्टदेवतां नमस्कृत्य चिकीर्षितार्थपरिपालनाय पालके स्वामिनि विद्यमानं महिमा नमनुस्मरति-- 

(१)युक्तिं मानवती विदन्स्थिरधृतिर्भेदे विशेषार्थभा  
गाप्तोहः क्रमकृत्प्रयुक्तिनिपुणः श्लाघ्यातिदेशोन्नतिः ।  
नित्यस्फूर्त्यधिकारवान् गतसदाबाधः स्वतन्त्रेश्वरो  
जागर्ति श्रुतिमत्प्रसङ्गचरितः श्रीबुक्कणमापतिः ॥२॥ 

अत्र चिकीर्षिते धर्मशास्त्रे वर्तमानानां द्वादशानामध्यायानां ये प्रतिपाद्या अर्थाः, ये च नीतिशास्त्रोक्ता राजधर्माः, ते सर्वेऽप्यस्मिन्भूपतावुपलभ्यन्ते । नीतिपक्षे-युक्ति र्योगः, सन्धिः । सा च युक्तिमानवती। मानः सत्कारः, चतुर्षु सामभेददानदण्डेषूपा येषु प्रथम उपायः । वैरिणो बुद्धिभेदो द्वितीयः । एताभ्यां दानदण्डावप्युपलक्ष्येते । एतै श्चतुर्मिरुपायौविशेषेणाऽर्थं धनं भजति प्राप्नोति । एतावता शत्रुक्षयः कथितः । अवशि प्टेन स्वराज्यपरिपालनप्रकारः प्रतिपाद्यते-आप्तेष्वमात्यप्रभृतिषु पुरुषेषु अयमीदृशस्य व्यापारस्य योग्यो नाऽन्यस्येत्येवमूहापोहकुशलः । राजसभायामेते तपस्विनः पूज्या विप्रा दक्षिणभाग उपवेशनीयाः, एते च भृत्या वामभाग इति क्रमं करोतीति क्रमकृत् । तत्तद्ग्रामेष्वधिकृतान् पुरुषानुचितबुद्धिप्रदानेन प्रयोक्तुं निपुणः । समुद्रपर्यन्तत्वेनाति बहुलस्य देशस्योन्नतिः समस्तभोग्यवस्तुसम्पत्तिः। सा च परराष्ट्रनिवासिभिः इलाध्यते । इदं कर्तव्यम् , इदं नेत्येवं कार्याकार्यविषया स्फूर्तिः । तस्यामधिकारोऽस्य राज्ञो नित्यः, सर्वत्राऽप्रतिहतबुद्धित्वात् । गतो निवारितः सतां तपस्विनामाबाधो विघ्नो येनाऽसौ गत सदाबाधः । देशान्तराधिपतीनां राज्ञामेतदधीनत्वेनाऽपरप्रेष्यत्वादयं खतन्त्रः । जगदी श्वरस्य विद्यातीर्थमुने गमूर्तित्वेनाऽयमीश्वरः । यस्य सभायां गोष्टीरूपः प्रसङ्गो 

१. अत्र मानवती, भेदे, विशेषार्थभाक् , आप्तोहः, क्रमकृत् , प्रयुक्तिनिपुणः, इलाध्यातिदेशोन्नतिः, अधिकारवान् , सदाबाधः, स्वतन्त्रेश्वरः, प्रसङ्गचरितः, इत्येतेः पदैः क्रमेण प्रथमद्वितीयतृतीयनवमपञ्चमचतुर्थसप्तमाष्टमषष्ठदशमैकादशद्वादशाध्यायगता विषयाः प्रमाणभेदशेषत्वोहक्रमप्रयुक्तिसामान्यविशेषातिदेशाधिकारबाधतन्त्रप्रसङ्गाख्या 
अभिधीयन्त इति बोध्यम् । 

ग्रन्थावतरणिका॥ 

प्रथमोऽध्यायः।  
वेदार्थविषयत्वेन श्रुतिमान् , यदीयं चरितमपि निरन्तरं वेदोक्तरहस्यार्थानुष्टानरूपत्वेन श्रुतिमद्भवति, सोऽयं श्रुतिमत्प्रसङ्गचरितः । एवं विधो बुक्कभूपतिरन्तः परमेश्वरध्याने, बहिः प्रजापालने च नित्यं जागर्ति । यथा नीतिशास्त्रोक्तेषु सामभेदादिष्वयं कुशलः, तथा सर्वज्ञावतारत्वाद्धर्मशास्त्रोक्तेषु प्रमाणादिप्रसङ्गान्तेष्वध्यायार्थेषु कुशलः । ते चाऽध्या यार्थी उपरिष्टात्प्रदर्यन्ते ॥ 
राज्ञस्सर्वज्ञत्वं सोपपत्तिकं प्रकटयति 'यद्ब्रह्म प्रतिपाद्यत' इत्यादिना 

यद्ब्रह्म प्रतिपाद्यते प्रगुणयत्तत्पञ्चमूर्तिप्रथां तत्राऽर्य स्थितिमूर्तिमाकलयति श्रीबुक्कणमापतिः विद्यातीर्थमुनिस्तदात्मनि लसन्मूर्तिस्त्वनुग्राहिका 
तेनाऽस्य स्वगुणैरखण्डितपदं सार्वज्यमुद्दयोतते ॥३॥ 

सर्वासूपनिषत्सु प्रतीयमानं यत्परं ब्रह्म तदेव शैवागमेषु सृष्टिस्थितिसंहारनि रोधनानुग्रहलक्षणपञ्चकृत्यसिध्यर्थमीशानतत्पुरुषाघोरवामदेवसद्योजातलक्षणानां पञ्चानां मूर्तीनां प्रथां प्रसिद्धिं विस्तारं वा प्रगुणयति प्रकटीकरोतीति प्रतिपाद्यते । तत्र तासु मूर्तिष्वयं भूपालः स्थितिमूर्ति धत्ते । तस्या मूर्तेरात्मनि लसन्विद्यातीर्थमुनिः कृत्स्नस्य जगतोऽनुग्राहिका मूर्तिरित्युच्यते । यस्मादयं भूपो वेदान्तोक्तं परं ब्रह्म, यस्माच्चाऽऽग मोक्ता महेश्वरस्य स्थितिमूर्तिः, यस्माच्च श्रीविद्यातीर्थमुनिस्तदात्मनि संनिधाय प्रकाशते, तस्मात्सर्वज्ञत्वमस्य राज्ञ उत्कर्षेणाऽऽविद्वदङ्गनागोपालमविवादेन प्रतिभासते ॥ 

उक्तगुणोपेतस्य राज्ञो मन्त्रिणं नानापुराणप्रसिद्धदृष्टान्तैर्हितकारितया प्रशंसति 

इन्द्रस्याऽऽङ्गिरसो नलस्य सुमतिः शैब्यस्य मेधातिथिर्  
धौम्यो धर्मसुतस्य वैन्यनृपतेः स्वौजा निमेौतमिः।  
प्रत्यग्दृष्टिररुन्धतीसहचरो रामस्य पुण्यात्मनो  
यद्वत्तस्य विभोरभूत्कुलगुरुमन्त्री तथा माधवः ॥ ४ ॥ 



चिकीर्षितग्रन्थे श्रद्धातिशयमुत्पादयितुं कर्तृगौरवं प्रकटयति 
श्रुतिस्मृतिसदाचारपालको माधवो बुधः । स्मार्त व्याख्याय सर्वार्थ द्विजार्थं श्रौत उद्यतः॥५॥ सर्ववर्णाश्रमानुग्रहाय पुराणसारपराशरस्मृतिव्याख्यानादिना स्मार्तो धर्मः पूर्व व्याख्यातः । इदानीं द्विजानां विशेषानुग्रहाय श्रौतधर्मव्याख्यानाय प्रवृत्तः ॥ 
ग्रन्थमारिप्सुर्गुरुमूर्युपाधिकं सकलवेदशास्त्रप्रवर्तकत्वेनाऽनोचितेष्टदेवतारूपं परमेश्व 
__________________________________________
रमादौ नमस्कृत्य श्रोतृप्रवृत्तिसिध्यर्थं विषयप्रयोजने दर्शयस्तं ग्रन्थं प्रतिजानीते 
प्रणम्य परमात्मानं श्रीविद्यातीर्थरूपिणम् । जैमिनीयन्यायमाला श्लोकैस्सगृह्यते स्फुटम् ॥ ६॥ 

जैमिनिप्रोक्तानि धर्मनिर्णायकान्यधिकरणानि न्यायाः । तेऽस्य ग्रन्थस्य विषयः । पठितुं सुशकैः कतिपयैरेव श्लोकैस्तेषां स्फुटीभावः प्रयोजनम् । न्यायमाला सगृह्यत इति ग्रन्थनामनिर्देशपूर्विका प्रतिज्ञा ॥ 

करिष्यमाणस्य ग्रन्थस्य प्रकारं दर्शयति 
एको विषयसन्देहपूर्वपक्षावभासकः । श्लोकोऽपरस्तु सिद्धान्तवादी प्रायेण कथ्यते ॥ ७ ॥ 



चत्वारोऽवयवा एकश्लोकेनोक्ताः क्वचित्क्वचित् । यत्र क्वाऽपि बहुश्लोकैरुच्यन्तेऽतो न विस्तरः॥ ८ ॥ 



एकैकस्याऽधिकरणस्य विषयः, सन्देहः, सङ्गतिः, पूर्वपक्षः, सिद्धान्तश्चेति पञ्चावय वाः । तत्र सङ्गतिरनन्तरमेव व्युत्पादयिष्यमाणेन प्रकारेण प्रत्यधिकरणं स्वयमेवोहितं शक्यते । अवशिष्टानां चतुर्णामवयवानां सङ्ग्राहकाः क्वचिद्बहवः श्लोकाः, क्वचिदेक इत्यावापोद्वापाभ्यामन्ततः प्रत्यधिकरणं श्लोकद्वित्वे सङ्ख्या पर्यवस्यति । अतो बहुत्वा द्विभ्यता ग्रन्थगौरवशङ्का न कर्तव्या ॥ 

तमेव ग्रन्थगौरवाभावं स्पष्टीकुर्वन् रूपकव्याजेन सुबोधत्वं दर्शयति --

सर्वथाऽपि सहस्रे द्वे  
नाऽतिक्रामति सङ्ग्रहः ।  
मीमांसासागरस्तेन  
क्रीडापुष्करिणी भवेत् ॥ ६ ॥ 



श्लोकेन श्लोकाभ्यां श्लोकैवो यथासम्भवं न्यायस्सगृह्यते । सर्वथाऽपि सहस्रन्याय सङ्ग्रहरूपो ग्रन्थः श्लोकसहस्रद्वयपूर्तेरवांगेव समाप्स्यते, न तु सहस्रद्वयमतिकामति । भा ष्यटीकादीनां बहुत्वाद्दुरवगाहत्वाच मीमांसा सागरसमा पूर्वमासीत् । क्रियमाणेनाऽनेन ग्रन्थेन दोषद्वयरहितेन राजपुत्राणां बालानां क्रीडार्थ निर्मितया नाभिदध्न्या पुष्करिण्या समा भविष्यति। यद्यपि शास्त्रदीपिकादौ क्वचिवचित्सङ्ग्रहश्लोकोऽस्ति, तथाऽपि न सर्वत्र विद्यते । यत्राऽस्ति, तत्राऽपि विषयसंशययोरसङ्ग्रहान्न श्लोकपाठमात्रेणाऽधिकरणमुपन्य सितुं शक्यते । अतो न क्वाऽपि गतार्थत्वं शङ्कनीयम् ॥ 

सङ्गतिं व्युत्पादयति 

शास्त्रेऽध्याये तथा पादे  
न्यायसङ्गतयस् त्रिधा।  
शास्त्रादिविषये ज्ञाते  
तत्तत्सङ्गतिरूह्यताम् ।। १०॥ 

ग्रन्थावतरणिका॥ 

प्रथमोऽध्यायः। 

शास्त्रसङ्गतिः, अध्यायसङ्गतिः, पादसङ्गतिश्चेति त्रिधा सङ्गतिः। सा च शास्त्रादीनां त्रयाणामसाधारणे विषये ज्ञाते सति स्वयमेवोहितुं शक्या ॥ 

शास्त्रस्याऽध्यायानां चाऽसाधारणं विषयं दर्शयति-- 

धर्मो द्वादशलक्षण्या  
व्युत्पाद्यस्तत्र लक्षणैः ।  
प्रमाणभेदशेषत्व-  
प्रयुक्तिक्रमसंज्ञकाः ॥ ११ ॥ 

 
अधिकारोऽतिदेशश्च  
सामान्येन विशेषतः ।  
ऊहो बाधश्च तन्त्रं च  
प्रसङ्गश्वोदिताः क्रमात् ॥ १२॥ 

लक्षणान्यध्यायाः । द्वादशानां लक्षणानां समाहारो द्वादशलक्षणी । तादृशस्य द्वाद शलक्षणोपेतस्य शास्त्रस्य धर्मो विषयः । प्रमाणादयः प्रसङ्गान्ता द्वादश पदार्थाः क्रमा द्वादशानामध्यायानां विषयाः । प्रथमेऽध्याये-(१)विध्यर्थवादादिरूपं प्रमाणं निरू पितम् । द्वितीये-यागदानादिकर्मभेदः । तृतीये-प्रयाजादीनां दर्शपूर्णमासाद्यर्थत्वेन तच्छेषत्वम् । चतुर्थे-गोदोहनस्य पुरुषार्थत्वप्रयुक्त्याऽनुष्ठानम् , न तु क्रत्वर्थत्वप्रयु क्त्येत्येवमादयः । पञ्चमे-क्रमनियतिविधेयत्वादयः । षष्ठे-कर्तुरधिकारो, नान्धादे रित्यादयः । सप्तमे-“समानमितरच्छयेनेनेत्यादिप्रत्यक्षवचनेन, अग्निहोत्रादिनाम्ना ऽनुमितवचनेन च सामान्यतोऽतिदेशः । अष्टमे-“सौर्य चकै निर्वपेत्' इत्यत्र निर्वापः, तद्धितेन देवतानिर्देशः, एकदेवतात्वं, औषधद्रव्यकत्वमिति लिङ्गेनाऽऽग्नेयपुरोडाशेतिकर्त व्यतैव, नाऽन्यस्येत्येवमादिविशेषतोऽतिदेशः । नवमे-प्रकृतौ "अग्नये जुष्टं निर्वपामी" ति पठिते मन्त्रे विकृतौ सौर्यचरावग्निपदपरित्यागेन सूर्यपदप्रक्षेपेण 'सूर्याय जुष्टं निर्व पामी'त्येवमायूहः । दशमे-कृष्णलेषु(२) चोदकप्राप्तस्याऽवघातस्य वितुषीकरणासम्भवेन लोप इत्येवमादिधिः । एकादशे-बहूनामाग्नेयादीनां प्रधानानां सकृदनुष्ठितेन प्रया जाद्यङ्गेनोपकार इति तन्त्रम् । द्वादशे-प्रधानस्य पशोरुपकारायाऽनुष्ठितेन प्रयाजाद्य ड्रेन पश्वङ्गपुरोडाशेऽप्युपकार इत्यादिप्रसङ्गः ॥ 

पादानामसाधारणं विषयं दर्शयति-- 

विध्यर्थवादस्मृतयो  
नाम चेति चतुर्विधम् ।  
प्रथमाध्यायगैः पादैश्  
चतुर्भिर्मानमीरितम् ॥ १३ ॥ 



प्रथमे पादे-विधिरूपं मानमीरितम् । द्वितीये-अर्थवादरूपम् । अर्थवादो मन्त्र स्याऽप्युपलक्षकः । तृतीये-स्मृतिरूपम् । स्मृतिराचारमप्युपलक्षयति । चतुर्थ-उद्भि चित्रादिनामरूपम् ॥ ...... .. 
... १. अत्रादिपदेन मन्त्रस्मृत्याचारनामधेयसामर्थ्यवाक्यशेषा ग्राह्याः । 
२. अतिदेशप्राप्तस्येत्यर्थः । 

__________________________________________
उपोद्घातः कर्मभेदमानं तस्याऽपवादगीः। प्रयोगभेद इत्येते द्वितीयाध्यायपादगाः ॥१४॥ 

द्वितीयाध्यायस्य प्रथमे पादे-आख्यातमेवाऽपूर्वबोधकम् , अपूर्वसदसद्भाव श्चेत्यादिकः कर्मभेदचिन्तोपयुक्त उपोद्धातो वर्णितः । द्वितीये-(१)धातुभेदपुनरुक्त्या दिभिः कर्मभेदः । तृतीये-रथन्तरादीनां कर्मभेदप्रामाण्यापवादः । चतुर्थे–नित्य 
काम्ययोः प्रयोगयोर्भेदः 

श्रुतिर्लिङ्गं च वाक्यादिविरोधप्रतिपत्तयः। र अनारभ्योक्तिबह्वर्थस्वाम्यथा अष्टपादगाः ॥१५॥ 

तृतीयाध्यायस्य प्रथमे पादे -- शेषत्वबोधकानां श्रुतिलिङ्गादीनां मध्ये श्रुतिर्वि चारिता । द्वितीये-लिङ्गम् । तृतीये-वाक्य(२)प्रकरणादि । चतुर्थे—निवीतोप वीतादिष्वर्थवादत्वविधित्वादिनिर्णयहेतुः, श्रुत्यादेः परस्परविरोधसदसद्भावश्च । पञ्चमे-- (३)प्रतिपत्तिकर्माणि । षष्ठे-अनारभ्याधीतानि । सप्तमे-बहुप्रधानोपकारकप्रयाजा दीनि । अष्टमे-याजमानानि ॥ 
प्रधानस्य प्रयोक्तत्वमप्रधानप्रयोक्तता । फलचिन्ता जघन्याङ्गचिन्तेत्येते चतुर्थगाः॥ १६ ॥ 


चतुर्थाध्यायस्य प्रथमे पादे--प्रधानभूतामिक्षा दध्यानयनस्य प्रयोजिकेत्यादि प्रधानप्रयोक्तृत्वं विचारितम् ।द्वितीये तु--अप्रधानं वत्सापाकरणं शाखाच्छेदे प्रयोजक मित्याद्यप्रधानप्रयोक्तृत्वम् । तृतीये-जुहूपर्णमयीत्वादेरपापश्लोकश्रवणादिफलभावाभा वचिन्ता । चतुर्थे–राजसूयगतजघन्याङ्गाक्षयूतादिचिन्ता ॥ 

श्रुत्यादिभिः क्रमस्तस्य विशेषो वृध्यवर्धने । 
श्रुत्यादेबेलिता चेति पञ्चमाध्यायपादगाः ॥१७॥ 

पञ्चमाध्यायस्य प्रथमे पादे--(४)श्रुत्यर्थपाठादिभिः क्रमो निरूपितः । द्वितीये वाजपेयगतेषु सप्तदशसु पशुष्वेकैकधर्मसमापनमित्यादिक्रमविशेषः । तृतीये--(५)पञ्च 
१. अत्रादिपदेन संख्यासंज्ञागुणप्रकरणान्तराणि ग्राह्याणि । २, आदिपदेन स्थानसमाख्ययोर्ग्रहणम् । . ३. उपयुक्तस्याऽऽकीर्णकरतानिवर्तकं कर्म प्रतिपत्तिकर्मेत्यभिधीयते । ४. आदिपदेन स्थानमुख्यप्रवृत्तयो बोध्याः। 
५. 'समिधी यजति, तनूनपातं यजति, इडो यजति, बर्हिर्यजति, खाहाकारं यजतीति वाक्यपञ्चकविहिता यागाः पञ्च प्रयाजपदेनाऽभिधीयन्ते । 
ग्रन्थावतरणिका ] प्रथमोऽध्यायः। प्रयाजादीनामावर्तनेनैकादश्यमित्यादिवृद्धिः, अदाभ्यग्रहचित्रिण्योरनावृत्तिरित्यादिवृद्ध्य भावश्च । चतुर्थे--क्रमनियामकानां श्रुत्यर्थपाठादोनां प्रबलदुर्बलभावः ॥ 

अधिकारी तस्य धर्माः प्रतिनिध्यर्थलोपने । दीक्षा सत्रं देयवह्नी षष्ठे पादष्वमी स्थिताः॥१८॥ 

षष्ठाध्यायस्य प्रथमे पादे--कर्माधिकारः कर्तुरस्ति, अन्धादेर्नास्ति, स्त्रिया अस्ति, स च पत्या सहेत्येवमादिनाऽधिकारी निरूपितः । द्वितीये--सत्राधिकारिणां प्रत्येकं कृत्स्नं फलम् , दर्शपूर्णमासयोः क.क्यनियमः, काम्यं कर्म समापनीयमित्ये वमादयोऽधिकारिधर्मा उक्ताः । तृतीये--द्रव्यस्य प्रतिनिधिरस्ति, देवादीनामग्न्यादी नामधिकारिणश्च स नास्तीत्यादिनिरूपणम् । चतुर्थे--पदार्थलोपनं विचारितम् । अवत्तनाशे सत्याज्येन यजेत, इडाज्यस्य नाशे सति शेषान्न ग्राह्यमित्यादिकम् । पञ्चमे--कालापराधेन चन्द्रोदये सत्यभ्युदयेष्टिः प्रायश्चित्तम् , ज्योतिष्टोमस्यैकादयो दीक्षाः, द्वादशाहस्य द्वादश दीक्षाः, इत्यादि निरूपितम् । षष्ठे--सत्राधिकारिणस्तुल्य कल्पा एव, सत्रं विप्रस्यैवेत्येवमादिकं चिन्तितम् । सप्तमे--पित्रादिकं न देयम् , महाभूमिर्न देयेत्येवमादियविचारः । अष्टमे--लौकिकाग्नावुपनयनहोमः, स्थपती प्टिस्तथैवेत्येवमाद्यग्निविचारः कृतः ॥ 

प्रत्यक्षोक्त्यतिदेशोऽस्य शेषस्सामनिरूपणम् । नामालिङ्गातिदेशौ द्वौ सप्तमाध्यायपादगाः ॥ १९॥ 

सप्तमाध्यायस्य प्रथमे पादे--'समानमितरच्छयेनेने त्यादि प्रत्यक्षवचनाति देशः । द्वितीये--रथन्तरशब्देन गानमात्राभिधायिना गानस्यैवातिदेश्यत्वमित्येतादृशः पूर्वोक्तातिदेशस्य शेषो विचारितः । तृतीये--अग्निहोत्रनाम्नाऽतिदेशः । चतुर्थे--नि वोपौषधद्रव्यादिलिङ्गातिदेशः ॥ 

स्पष्टालिङ्गादथाऽस्पष्टात्पबलादपवादतः। 
अतिदेशविशेषास्स्युरष्टमाध्यायपादगाः॥२०॥ 

अष्टमाध्यायस्य प्रथमे पादे स्पष्टेन लिङ्गेनाऽतिदेशविशेषः । तद्यथा--सौर्य चरावतिदेशकानि निर्वापः, तद्धितेन देवतानिर्देशः, एकदेवतात्वम , औषधद्रव्यकत्वमि त्यादीनि स्पष्टान्याग्नेयलिङ्गानि । द्वितीये तु--अस्पष्टैर्लिङ्गैरतिदेशः । तद्यथा--वाजि ने हविस्सामान्येन लिङ्गेन पयोविध्यन्तोऽतिदिश्यते। तत्र लिङ्गमस्पष्टम् , शीघ्रं तबु ध्यनुत्पादनात् । तृतीये--प्रबलेन लिङ्गेनाऽतिदेशः । तद्यथा-आभिचारिकेष्टावाना वैष्णवसारस्वतबार्हस्पत्येषु हविष्षु त्रित्वेन लिङ्गेन यथाक्रममाग्नेयादिविध्यन्ते प्राप्ते द्विदै वत्यत्वेन लिङ्गेन प्रथम आग्नावैष्णवे तृतीयस्याऽग्नीषोमीयस्य विध्यन्तोऽतिदिष्टः । प्रबलञ्च द्विदैवत्यत्वम् । शब्दोच्चारणमात्रेण सहसा प्रतिभासात् । क्रमस्तु विलम्बितप्र तीत्या दुर्बलः । चतुर्थे--(१)दविहोमेष्वतिदेशोऽपोद्यते ॥ 

ऊहारम्भोऽथ सामोहो मन्त्रोहस्तत्प्रसङ्गतः। नवमाध्यायपादेषु चतुर्वते प्रकीर्तिताः॥ २१ ॥ 



नवमाध्यायस्य प्रथमे पादे--उपोद्घातपूर्वकमूहविचारप्रारम्भः । तत्र प्रयाज दयो(२) धर्मा अपूर्वप्रयुक्ताः । अवघातमन्त्रादिष्वविवक्षितं ब्रीह्यग्न्यादिस्वरूपं, साधन विशेषत्वमात्रं विवक्षितमित्यादिरुपोद्धातः । सवित्रश्विपूषशब्दानां विकृतिषु नाऽस्त्यूहः । अग्निशब्दस्याऽस्त्यूह इत्यादिक ऊहविचारारम्भः । द्वितीये--सपरिकरस्सामोहः । तृतीये--मन्त्रोहः । चतुर्थ--मन्त्रोहप्रसङ्गापतितो विचारः ॥ 

द्वारलोपोऽस्य विस्तारः कार्यैकत्वं समुच्चयः। ग्रहसामप्रकीर्णानि नमर्थश्चाऽष्टपादगाः ॥ २२ ॥ 

दशमाध्यायस्य प्रथमे पादे--वाधहेतुरिलोपो निरूपितः । तद्यथा--'स्वयं कृता वेदिर्भवतीत्यत्र वेदिनिष्पादनरूपस्य द्वारस्य लोपेन निष्पादकानामुद्धननादीनां बाधः । कृष्णलेषु वितुषीकरणरूपस्य द्वारस्य लोपेनाऽवघातस्य बाधः । द्वितीये--संक्षे पेणोक्तस्य द्वारलोपस्य बहुभिरुदाहरणैर्विस्तारः । तृतीये--बाधकारणं कार्यैकत्वम् । तद्यथा--प्रकृतौ गवाश्वादिदक्षिणाया ऋत्विक्परिक्रयः कार्यम् । तथा विकृतिरूपे भूना म्न्येकाहे धेनुरूपाया दक्षिणायास्तदेव कार्यम् । ततो धेन्वा गवाइवादिदक्षिणा विकृतौ चोदकप्राप्ता बाध्यते । चतुर्थे-नक्षत्रेष्टिविहिता उपहोमाश्चोदकप्राप्त रिष्टहोमैस्सह समुच्चीयन्त इत्यादिस्समुच्चयः । पञ्चमे--षोडशिग्रहः प्रकृतिगामो । स चाऽऽग्रय णपात्रादेव ग्रहीतव्य इत्यादिबोधप्रसङ्गागतो ग्रहादिविचारः । षष्ठे--‘एक साम तृचे गेयम्' इत्यादिर्बाधप्रसङ्गागतस्सामविचारः। सप्तमे--पश्वङ्गे प्रत्यङ्गं हविर्भेदः, न कृत्स्नः पशुहविर्भेदः। गृहमेधीयमपूर्वं कर्मेत्यादिधिप्रसङ्गागतः प्रकीर्णविचारः । अष्टमे 'नानुयाजेष्विति पर्युदासः, 'न सोम' इत्यर्थवादः, 'नातिरात्र' इति प्रतिषेध इत्या दिर्बाधोपयुक्तो नअर्थविचारः ॥ 

उपोद्घातस्तथा तन्त्रावापौ तन्त्रस्य विस्तृतिः। - आवापविस्तृतिश्चकादशाध्यायस्य पादगाः ॥ २३ ॥ 


- एकादशाध्यायस्य प्रथमे पादे--तन्त्रस्योपोद्धातो वर्णितः । द्वितीये-त 
१. याज्यापुरोनुवाक्याभ्यां विना केवलवाहाकारान्तमन्त्रप्रदेयतया विहिता होमा दविहोमाः कथ्यन्ते । .. २. अङ्गानीत्यर्थः । 
ग्रन्थावतरणिका] 
प्रथमोऽध्यायः । न्त्रावापौ संक्षेपेणोक्तौ । तृतीये--तन्त्रमुदाहरणबाहुल्येन प्रपञ्चितम् । चतुर्थ तथै वाऽऽवापः प्रपञ्चितः । 

प्रसङ्गस्तन्त्रिनिर्णीतिस्  
समुच्चयविकल्पने ।  
द्वादशाध्यायपादार्थों  
इति पादार्थसङ्ग्रहः ॥ २४ ॥ 

___ द्वादशाध्यायस्य प्रथमे पादे-पशुधर्माणां पशुपुरोडाशे प्रसङ्गः, सौमिकवेदेरुत्त रकालीनकर्मसु प्रसङ्ग इत्यादिविचारः। द्वितीये-सवनीयपशोस्तन्त्रित्वम् , न तु सवनीयपुरोडाशानाम् । विकृतिस्तन्त्रिणी, न प्रकृतिः, अन्वारम्भणीया विकृतिष्वपि स्यात् , न तु प्रकृतावेवेत्यादिविचारः । तृतीये-त्वग्वाससोस्समुच्चयः । आघारगता नामृजुत्वसन्ततत्वादीनां समुच्चय इत्यादिकं प्राधान्येन, यवत्रीह्योर्विकल्प इत्यादिकं समुच्चयापवादत्वेनेत्युभयं चिन्तितम् । चतुर्थे च-ऐन्द्राबार्हस्पत्ययाज्यानुवाक्यायुग लयोर्विकल्प इत्यादिकं प्राधान्येन, याज्यानुवाक्ययोस्समुच्चय इत्यादिकं विकल्पापवाद त्वेनेत्युभयं चिन्तितम् । तदेवं द्वादशाध्यायगतेषु षष्टिसंख्याकेषु पादेषु प्रतिपाद्या अर्थास्सङ्ग्रहीताः ॥ 
ननु यथोक्तेभ्यः पादार्थेभ्योऽन्येऽप्यर्थी वहवस्तत्तत्पादेषु विचार्यन्ते, तेषां कथं तत्तत्पादान्तर्भाव इत्याशङ्कयाऽऽह-- 

उपोद्घातापवादाभ्यां  
प्रसङ्गानुप्रसङ्गतः ।  
तत्तत्पादगतत्वेन  
विचारान्तरमुन्नयेत् ॥ २५ ॥ 

यथोक्तपादप्रतिपाद्यादन्येष्वर्थेषु यथोचितं कश्चिदुपोद्धातः, कश्चिदपवादः, कश्चित्प्र सङ्गपतितः, कश्चिदनुप्रसङ्गपतित इत्येवं पादान्तर्भाव उन्नेयः ॥ 
ननु सन्त्वेवमध्यायानां पादानां च व्यवस्थिता अर्थाः । तदीयस्तु क्रमः कथमवग न्तव्य इत्यत आह--
शास्त्रे पूर्वोत्तरीभावोऽध्यायानामभिधास्यते । पादानां तु तमत्रैव लेशाद्वयुत्पादयामहे ॥ २६ ॥ 

एकस्मिन्नध्याये समाप्ते सत्यध्यायान्तरारम्भे तयोरध्याययोः पूर्वापरीभावो वक्ष्यते ॥ 
- प्रथमाध्यायगतानां पादानां पूर्वोत्तरीभाव उदाहृते सति तद्व्युत्पत्त्या पादान्तरेष्व पि तस्योत्प्रेक्षितुं शक्यतया तमुदाहरति-- 

विधिस्साक्षामितिधर्मे तस्य शेषोऽर्थवादगीः। वेदमूला स्मृति म वाक्यांशोऽमष्वितः क्रमः॥ २७ ॥ 
 
सविस्तरायां जैमिनीयन्यायमालायांक 
जिज्ञास्यत्वेन प्रतिज्ञाते धर्मे विधिवाक्यं साक्षात्प्रमाणमिति तद्विचारः प्रथमे पादे युक्ता । अर्थवादवाक्यस्य विधिद्वारा प्रमाण्याद्विध्यनन्तरभावित्वम् । स्मृतिवाक्यस्य सार्थवादविधिरूपवेदमूलतया प्रामाण्यादर्थवादोत्तरभावित्वम् । नामधेयस्य वाक्यैकदेश त्वेन पूर्वोक्तत्रिविधवाक्यविचारोत्तरकालीनत्वम् । अनेन न्यायेनोत्तराध्यायगतपादानां परस्परं क्रम उन्नेयः॥ ., इत्थं शास्त्रस्याऽध्यायानां पादानां च क्रमविशेषविशिष्टानामसाधारणप्रतिपाद्यमर्थं निरूष्य तन्निर्णयफलं दर्शयति-- 
ऊहित्वा सङ्गतीस्तिस्रस्तथाऽवान्तरसङ्गतिम् । 
ऊहेताऽऽक्षेपदृष्टान्तप्रत्युदाहरणादिकाम् ।। २८॥ - शास्त्रादिप्रतिपाद्यार्थसम्बन्धितयाऽधिकरणे योजिते सति तस्याऽधिकरणस्य शास्त्रस ङ्गतिः, अध्यायसङ्गतिः, पादसङ्गतिश्चेति तिस्र ऊहिता भवन्ति । तद्यथा-प्रथमाध्यायस्य प्रथमपादस्य द्वितीयाधिकरणे धर्मस्य लक्षणप्रमाणराहित्यं पूर्वपक्षीकृत्य तत्सद्भावः प्रतिपादितः । तस्याऽधिकरणस्य धर्मसम्बन्धितया धर्मविचारशास्त्र सङ्गतिः । प्रमाणवि चाररूपत्वात्प्रथमाध्याये सङ्गतिः । विधिवाक्यस्य प्रमाणत्वेनोपन्यासात्प्रथमपादे सङ्गतिः । यथैतत्सङ्गतित्रयमूहितम् , तथा पूर्वोत्तराधिकरणयोः परस्परमवान्तरसङ्गतिरू हनीया । सा चाऽनेकरूपा-आक्षेपसङ्गतिः, दृष्टान्तसङ्गतिः, प्रत्युदाहरणसङ्गतिः, प्रासङ्गि कसङ्गतिः, उपोद्धातसङ्गतिः, अपवादसङ्गतिश्चेत्येवमादिरूपा ॥ 
तासामाक्षेपादिसङ्गतीनामूहं व्युत्पादयति-- E nep 
पूर्वन्यायस्य सिद्धान्तयुक्तिं वीक्ष्य परे नये । पूर्वपक्षोक्तयुक्तिं च तत्राऽऽक्षेपादि योजयेत् ॥ २९ ॥ 

तदेतत्सर्वं योजयित्वा प्रदर्यते--प्रथमेऽध्याये प्रथमपादस्य प्रथमाधिकरणगतो धर्मविचारशास्त्रं वैधमिति सिद्धान्तः । अर्थज्ञानहेतावध्ययने नियमविधेस्संभवादिति तद्युक्तिः। द्वितीयाधिकरणे--धर्मे लक्षणं प्रमाणञ्च नास्तीति पूर्वपक्षः, लौकिका कारहीनत्वात् , प्रत्यक्षाद्यप्रवृत्तेश्चेति तद्युक्तिः । तया युक्त्या धर्मस्य लक्षणप्रमाणर हितत्वे मति नरविषाणसमो धर्म इति तद्विचारशास्त्रस्य विधेयत्वमनुपपन्नमित्याक्षेपसं गतिः । यथा प्रथमाधिकरणे नियमविधिसंभवेन हेतुना विचारशास्त्रस्य विधेयत्वमुक्तम् , तथा द्वितीयाधिकणे लौकिकाकारहीनत्वप्रत्यक्षाद्यप्रवृत्तिरूपेण हेतुना धर्मे लक्षणप्रमाणे न स्त इति दृष्टान्तसङ्गतिः । यथा प्रथमाधिकरणसिद्धान्ते पूर्वोक्तयुक्तिरवलोक्यते, तथा द्वितीयाधिकरणे काञ्चिदपि युक्तिं न पश्याम इति प्रत्युदाहरणसङ्गतिः । एते दृष्टान्त प्रत्युदाहरणसङ्गती मन्दबुद्धिभिरपि सर्वत्रोत्प्रेक्षितुं शक्यते । पञ्चमाधिकरणे विधिवाक्य स्य निरपेक्षत्वात्प्रामाण्यं वर्णितम् । तस्य च वाक्यस्य शब्दार्थयोर्मध्ये शब्दकोटिनि 
अ.१.पा.१.अधि.१.] 

प्रथमोऽध्यायः। 
११ 
विष्टत्वाद्वाक्यप्रसङ्गेन शब्दनित्यत्वं षष्टाधिकरणे वर्ण्यत इति प्रासङ्गिकसङ्गतिः । सप्तमा. ध्यायस्य चतुर्थे पादे द्वितीयाधिकरणेन सौर्यादिविकृतिषु वैदिकमङ्गजातमुपदेष्टुं तदुपयो गित्वेन प्रथमाधिकरणे धर्मसापेक्षत्वं साधितम् । तत्र प्रथमाधिकरणमुपोद्धातः । सेयमु त्तराधिकरणेन सह पूर्वाधिकरणस्योपोद्धातसङ्गतिः । प्रथमाध्यायस्य तृतीयपादस्य प्रथमा धिकरणे-अष्टकादिस्मृतेः प्रामाण्यमुक्तम् । द्वितीयाधिकरणे-सर्ववेष्टनस्मृतेः पूर्ववत्प्राप्त 
प्रामाण्यमपोद्यते । सेयमपवादसङ्गतिः । अनया दिशा सर्वत्र सङ्गतिरूहनीया ॥ 

प्रथमं जिज्ञासाधिकरणम् ॥ 

अथाऽतो धर्मजिज्ञासा ॥ १ ॥ 

___ इत्थं सङ्गतीयुत्पाद्याऽथ प्रत्यधिकरणं विषयसंशयपूर्वपक्षसिद्धान्तांश्चतुरोऽवयवान् संजिघृक्षुः प्रथमाध्यायस्य प्रथमे पादे प्रथमाधिकरणं भट्टमतेनाऽऽरचयति-- 

स्वाध्यायोऽध्येय इत्यस्य  
विधानस्य प्रयुक्तितः।  
विचारशास्त्रं नाऽऽरभ्यम्  
आरभ्यं वेति संशयः ॥ ३० ॥ 

अर्थधी-हेतुताऽधीतेर्  
लोक-सिद्धावघात-वत् ।  
नियामकं न चैवाऽतो  
वैधारम्भो न संभवी ।। ३१ ।।  

दशापूर्ववदस्त्यत्र  
क्रत्वपूर्व नियामकम् ॥  
अर्थनिर्णायकं शास्त्रम्  
अत आरभ्यतां विधेः ॥ ३२ ॥ 


"चोदनालक्षणोऽर्थो धर्मः” इत्यारभ्य "अन्वाहार्ये च दर्शनात्' इत्येतदन्तं जैमिनि प्रोक्तं सूत्रजातं धर्मविचारशास्त्रम् । तदेतस्य प्रथमाधिकरणस्य विषयः । (१) स्वाध्यायो ऽध्येतव्यः' इत्यध्ययनविधिरक्षरग्रहणमात्रपर्यवसायाति केचिन्मन्यन्ते । अपरे त्वेवमाहुः 
.... १. अस्याऽर्थः-स्वस्य अध्यायः स्वाध्यायः । अत्र स्वशब्दः आत्मकुलपरम्प रावाचकः । अध्यायशब्दश्शाखावच्छिन्नवेदपरः । अध्येतव्य इत्यत्र अधिपूर्वकेधातो रध्ययनमर्थः । अध्ययनं नाम गुरुमुखोच्चारणपूर्वकशिष्यानूच्चारणम् । तव्यप्रत्ययस्य लक्षणया आर्थीभावना अर्थः । तस्याश्चाऽऽर्थीभावनायां स्वाध्यायस्य कर्मत्वेन अध्य यनस्य करणत्वेन चाऽन्वयः। तथाच अध्ययनेन गुरुमुखोच्चारणानूचारणेन स्वाध्या यं स्वकुलपरम्परागतैकशाखावच्छिन्नं वेदं भावयेत् प्राप्नुयादिति श्रुतशाब्दबोधः । 
१२ 
__________________________________________
अर्थज्ञानरूपदृष्टप्रयोजनायेदमध्ययनं विधीयते । अर्थज्ञानं विचारमन्तरेण न संभवति । ततो विधिर्विचारशास्त्रस्य प्रयोजक इति । -सा तत्रैवं संशयः-इदं विचारशास्त्रं विधिप्रयुक्त्या नाऽऽरम्भणीयम् ? उताऽऽरम्भ 
णीयमिति इति । - तत्र अर्थज्ञानायाऽध्ययनस्य विधिरिति वदन वादी प्रष्टव्यः-'किम्(१)अत्यन्त मप्राप्तमध्ययनं विधीयते ? किं वा पक्षेऽप्राप्तमवघातवनियम्यते ? इति । (२)नाऽऽद्यः 'विमतं वेदाध्ययनमर्थज्ञानहेतुः, अध्ययनत्वात् , भारताध्ययनवत् , इत्यनुमानेनैव वि धिनिरपेक्षेण प्राप्तत्वात् । तयस्तु द्वितीयः पक्षः । अवघातवन्नियमविधित्वसंभवात् । यथा नखैरवघातेन वा तण्डुलनिष्पत्तिसंभवात्पक्षेऽप्राप्तोऽवघातो विधिनाऽवश्यं कर्तव्य इति नियम्यते, तथा लिखितपाठेन गुरुपूर्वकाध्ययनेन वाऽर्थज्ञानसंभवात्पक्षेऽप्राप्तमध्य यनं विधिना नियम्यत इति चेत्-न; वैषम्यात् । अवघातनिष्पन्नैरेव तण्डुलैरवान्तरा पूर्वद्वारेण दर्शपूर्णमासौ परमापूर्वं जनयतः, नान्यथा । अतो(३)दर्शपूर्णमासापूर्वमवघा तस्य नियमहेतुः । अत्र तु लिखितपाठजन्येनैवार्थज्ञानेन क्रत्वनुष्ठानसिद्धरध्ययनस्य नियमहेतुर्नास्ति । अतो द्विविधविध्यसंभवादर्थज्ञानहेतुविचारशास्त्रारम्भस्य वैधत्वं नाऽ स्ति । तर्हि श्रूयमाणस्य विधेः का गतिरिति चेत् , स्वर्गायाऽक्षरग्रहणमात्रं विधेयमिति वदामः । अश्रुतोऽपि स्वर्गो विश्वजिन्न्यायन कल्पनीयः(४) “स स्वर्गः स्यात्सर्वान्प्र त्यविशिष्टत्वात्” इति सूत्रेण विश्वजित्यश्रूयमाणमप्यधिकारिणं संपादयितुं तद्विशेषणं स्वर्गफलं युक्त्या स्थापितम् । तद्वदध्ययनेऽप्यस्तु । एतदेवाऽभिप्रेत्योक्तम् 
(५)“विनाऽऽपि विधिना ज्ञानलाभान्नहि तदर्थता । 
कल्प्यस्तुविधिसामात्स्वर्गो विश्वजिदादिवत् ॥ १. 'अग्निहोत्रं जुहोती त्यत्रेव किमपूर्वविधित्वं प्रकृते स्वीक्रियते अथवा 'व्रीहीन वहन्तो' त्यत्रेव नियमविधित्वं स्वक्रियत इति प्रश्नस्य तात्पर्यम् । _____२. अपूर्वविधिस्थलेऽत्यन्ताप्राप्तार्थप्रापकत्वस्याऽऽवश्यकत्वात् , प्रकृते विधीयमान स्य स्वाध्यायाध्ययनस्याऽर्थज्ञानहेतुत्वं लोकत एवाऽवगतमिति अत्यन्ताप्राप्तार्थप्रापकत्व स्याऽभावान्नाऽपूर्वविधित्वमिति भावः । 
३. 'व्रीहीनवहन्ती' त्यस्य दर्शपूर्णमासप्रकरणे पाठात्तदन्यथानुपपत्या नियमस्स्वी कृतः-अवहनननिष्पन्नैरेव तण्डुलैदर्शपूर्णमासापूर्वं सम्पादयेदिति । प्रकृते त्वध्ययनवि धेरनारभ्याधीतत्वेन नियमप्रयोजकप्रकरणादेरभावात् न नियमविधित्वसम्भव इति भावः। ..४.(जै.सू.४.३.१५) यस्मिन् विधिवाक्ये फलविशेषो न श्रूयते तद्विषयमिदं सूत्रम् । सः कल्पनीयः फलविशेषः, स्वर्गः स्यात् स्वर्गो भवितुमर्हति । कुतः? सर्वान् प्रत्यविशि टत्वात् सर्वैरपि पुरुषैरविशेषेणाऽभिलषितत्वात् । पुत्रपश्वादयो हि पुरुषाणां कदाचिद भिलाषविषया न भवेयुरपि, स्वर्गस्तु न तथा, पुनः पुनरनुभूयमानोऽपि निरतिशयत्वेन तत्राऽरुच्यनुदयादिति सूत्रार्थः । 
५. शा. दी. पृ. ३, ... 
जिज्ञासाधिकरणम् ] 
___प्रथमोऽध्यायः । 
१३ 
___एवं च सति(१) 'वेदमधीत्य स्नायात्' इति शास्त्रमनुगृह्यते । अस्मिश्च शास्त्रे वेदाध्ययनसमावर्तनयोनैरन्तयं प्रतीयते । त्वत्पक्षे तु–अधीतेऽपि वेदे धर्मविचाराय गुरुकुल एवाऽधिवासः कर्तव्यः । तथा सति तन्नरन्तयं बाध्येत । तस्माद्विचारशास्त्रस्य वैधत्वाभावात्पाठमात्रेण (२)स्वर्गादिसिद्धः, समावर्तनशास्त्राच धर्मविचारशास्त्रं नाऽऽर म्भणीयमिति पूर्वः पक्षः। 
__ अत्रोच्यते-यदुक्तं लोकसिद्धत्वान्नाऽप्राप्त विधिरिति, तत्तथैवाऽस्तु। नियमवि धित्वं तु न वारयितुं शक्यम् । यथा दर्शपूर्णमासजन्यं परमापूर्वमवघातनियमजन्य स्याऽवान्तरापूर्वस्य कल्पकम् , एवमत्राऽप्यशेषक्रतुजन्यमपूर्वजातं क्रतुज्ञानसाधनाध्यय ननियमजन्यस्याऽपूर्वस्य कल्पकं भविष्यति । नियमादृष्टानङ्गीकारे च श्रूयमाणो विधिर नर्थकस्स्यात् । न च विश्वजिन्न्यायेन स्वर्गार्थत्वं युक्तम् , दृष्टफलेऽर्थज्ञाने सम्भवत्यदृष्टस्य कल्पयितुमशक्यत्वात् । अत एवोक्तम् 
(३)"लभ्यमाने फले दृष्टे नाऽदृष्टपरिकल्पना । 
विधेस्तु नियमार्थत्वान्नाऽऽनर्थक्यं भविष्यति ॥ ॥ इति ॥ नन्वेवमपि श्रुतव्याकरणाद्यङ्गस्याऽधोतवेदस्य पुरुषस्याऽर्थज्ञानसम्भवाद्विचारक्षा स्त्रस्य वैयर्थ्य मिति चेत्-न ; ज्ञानमात्रसम्भवेऽपि निर्णयस्य विचाराधीनत्वात् । (४) अक्ताः शर्करा उपदधातीत्यत्र घृतेनैव, न तैलादिनेत्ययं निर्णयो व्याकरणेन निरुक्तेन निगमेन वा न सिध्यति । विचारशास्त्रं तु 'तेजो वै घृतमिति वाक्यशेषा दर्थं निर्णेष्यति । अतो विचारो वैधः । 'वेदमधीत्य स्नायादिति शास्त्रं त्वध्ययनस 
१. आप. गृ. ५. १२. १. बौ. गृ. ६.१. 
२. अत्रादिपदेन 'यहचोऽधीते पयसः कूल्या अस् बधा अभिवहन्ति, यद्यजूंषि घृतस्य कूल्या यत्सामानि सोम एभ्यः पवते....."आहुतिभिरेव तद्देवांस्तर्प यति त एनं तृप्ता आयुषा तेजसा वर्चसा श्रिया यशसा ब्रह्मवर्चसेनाऽन्नाद्येन च तर्पय न्ति' (ते. आ. २. १०. १.) 'यं यं क्रतुमधीते तेन तेनाऽस्येष्टं भवती' त्यार्थवादि कायुरादिफलसिद्धरपि बोध्या । 
३. दृष्टे फले वाक्यार्थज्ञानरूपे, लभ्यमाने सम्भवति सति, अदृष्टस्य खर्गादेः परि कल्पना न युक्ता । विश्वजिदादौ तु दृष्टस्याऽसम्भवाददृष्टकल्पनं युक्तम् । अतोऽर्थ ज्ञानाद्देशेनैवाऽध्ययनं विधीयते । ननु तस्य लोकत एव प्राप्तत्वाद्विध्यानार्थक्यमिति चैदाह-विवेरिति । गुरुमुखोचारणानूच्चारणपूर्वकं सम्पादितेनैव वेदेनाऽर्थज्ञानं सम्पा दयेदिति नियमार्थत्वाद्विधे नर्थक्यमिति भावः । 
४. 'शर्करा अक्ता उपदध्यादिति तैत्तिरीयब्राह्मणपाठः (ते. ब्रा. ३.१२.५) शर्कराः मृत्तिकामिश्राः क्षुद्रपाषाणाः । वाक्यस्याऽस्याऽर्थः १. ४. १८ अधिकरणे विवरिष्यते । 
२ जै० न्या 
१४ 
__________________________________________

मावर्तनयोः पूर्वापरीभावसमानकर्तृकत्वमेवाऽऽचष्टे, न त्वानन्तर्यम् । तस्माद्विधिवशा देव विचारशास्त्रमारम्भणीयमिति सिद्धान्तः ॥ 

अस्मिन्नेवाऽधिकरणे गुरुमतमाह


अथवाऽध्यापनात्सिद्धे  
वाऽस्त्यध्ययने विधिः ।  
तेन पूर्वोत्तरौ पक्षौ  
प्रसाध्यावन्यहेतुभिः ॥ ३३ ॥ 

विधेयाध्यापनं सिध्येद्  
वालस्याऽथेधियं विना ।  
तेन निर्विषयं शास्त्रं  
निष्फलं चेत्युपेक्ष्यताम् ॥ ३४ ॥ 

स्वतः प्राप्तार्थबोधस्य  
विवक्षानपनोदनात् ।  
विषयादि सुसम्पादं  
शास्त्रमारभ्यते ततः ॥ ३५ ॥ 

'अष्टवर्षं ब्राह्मणमुपनयीत, तमध्यापयीते त्यध्यापनं विहितम् । न चाऽत्र नियो ज्याभावः, आचार्यत्वकामिनो नियोज्यत्वात् । 'उपनयीते त्यनेनाऽऽचार्यकरणे (१)“सम्माननोत्सजनाचार्यकरणज्ञानभृतिविगणनव्ययेषु नियः” इति पाणिनिसूत्रेण विहितेनाऽऽत्मनेपदेन नियोज्यविशेषणमाचार्यत्वं प्रतीयते । उपनयने यो नियोज्यः स एवाऽध्यापनेऽपि । तयोरेकप्रयोजनत्वात् । एवं सत्याचार्यकर्तृकमध्यापनं माणवक कर्तृ केणाऽध्ययनेन विना न सिध्यतीत्यध्यापनविधिप्रयुक्त्यैवाध्ययनानुष्ठानसिद्धेर्न पृथ गध्ययने विधिरभ्युपगन्तव्यः । श्रूयमाणं विधिवाक्यं नित्यानुवादत्वेनाऽप्युपपद्यते । ततोऽध्ययनविधिमुपजीव्य पूर्वमुपन्यस्तौ पूर्वोत्तरपक्षावन्यथा वर्णनीयौ । विषयसंशय योस्तु नाऽस्ति विप्रतिपत्तिः । विचारशास्त्र विषयः । अवैध, वैधं वेति संशयः । 
तत्र वैधत्ववादी प्रष्टव्यः-विधेयमाचार्यकर्तृकमध्यापनं किं माणवकस्याऽर्थज्ञानमपि प्र युञ्जीत ? किंवा पाठमात्रम् ? नाऽऽद्यः, अन्तरेणाऽप्यर्थज्ञानमध्यापनसिद्धेः।पाठमात्रे तु विचा रस्य विषयो न भवति । आपाततः प्रतीतः सन्दिग्धोऽर्थो विषयः । तथा सति यत्राऽर्थप्र तीतिरेव नाऽस्ति, तत्र सन्देहस्य का कथा ? निर्णयो विचारस्य फलम् । सोऽपि विषयव दूरापेतः । अतो विषयप्रयोजनाभावाद्विचारशास्त्रं नाऽऽरम्भणीयमिति पूर्वः पक्षः । 
अत्रोच्यते-मा नामाऽध्यापनेनाऽर्थावबोधः प्रयुज्यताम् । तथाऽपि साङ्गवेदाध्या यिनो निगमनिरुक्तव्याकरणैर्युत्पन्नस्य पौरुषेयग्रन्थेष्विव वेदेऽप्यर्थावबोधः स्वत एव प्रा मोति । ननु यथा 'विषं भुक्ष्वे त्यत्र प्रतीयमानोऽप्यर्थो न विवक्षितः, तथा वेदार्थस्याऽप्य विवक्षायां विषयाद्यभावस्तदवस्थ इति चेत्-न; विवक्षाया अपनोदितुमशक्यत्वात् । 
१. (पा.सू.१.३.३६.) फलस्य परगामित्वेऽपि सम्माननाद्यर्थेषु गम्येषु णीञ्धातो रात्मनेपदं स्यादिति सूत्रार्थः । 
धर्मलक्षणाधिकरणम् ] 
प्रथमोऽध्यायः। 
१५ 
(१)विषभोजनवाक्यस्याऽऽप्तप्रणीतत्वेन बाधो मा भूदित मुख्यार्थस्तत्र परित्य क्तः । वेदे तु-कुतो न विवक्षितार्थत्वम् ? विवक्षिते च वेदार्थे यत्र यत्र पुरुषस्य स न्देहः स सर्वोऽपि विचारशास्त्रस्य विषयः । तन्निर्णयश्च प्रयोजनम् । ततोऽध्यापनवि धिप्रयुक्तेनाऽध्ययनेन बुध्यमानस्याऽर्थस्य विचार्यत्वाद्विचारशास्त्रस्य वैधत्वं सिद्धम् ॥ 

इति प्रथमं जिज्ञासाधिकरणम् ॥ १ ॥ 


. 
अथ द्वितीयं धर्मलक्षणाधिकरणम् ॥ २ ॥ 

(२)द्वितीयाधिकरणं भट्टमतेनाऽऽरचयति 
विचारविषयो धर्मो लक्षणेन विवजितः । मानेन वाऽथवोपेतस्ताभ्यामिति विचिन्त्यते ॥ ३६ ॥ 

लौकिकाकारहीनस्य तस्य किं नाम लक्षणम् । मानशङ्का तु दूरेऽत्र प्रत्यक्षाद्यप्रवर्तनात् ॥ ३७॥ चोदनागम्य आकारो ह्यर्थत्वे सति लक्षणम् । अत एव प्रमाणं च चोदनवाऽत्र नो कुतः ॥ ३८ ॥ 

लक्षणप्रमाणाभ्यां हिं वस्तुसिद्धिः । अत एवाऽऽहुः 
"मानाधीना मेयसिद्धिर्मानसिद्धिश्च लक्षणात्' इति । सजातीयविजातीयव्यावर्तको लक्ष्यगतः कश्चिल्लोकप्रसिद्ध आकारो लक्षणम् । तेन च लक्षणेन लक्ष्ये वस्तुनि सम्भावनाबुद्धौ जातायां प्रमातुमुद्युक्तः प्रमाणेन तदव गच्छति । तद्यथा-'सास्नादिमती गौः' इत्युपश्रुत्य चतुष्पात्सु जीवेषु तल्लक्षणलक्षित पदार्थमन्विष्य 'इयं गौः' इति चक्षुषाऽवगच्छति । एवं च सत्यलौकिकत्वाद्धर्मस्य नाऽस्ति लक्षणम् । तत्र कुतः प्रमातुमुद्योगः ? कथञ्चित्तदुद्योगेऽपि न तत्र प्रमाणसद्भावः शङ्कितु मपि शक्यः । न तावदन प्रत्यक्षं क्रमते, धर्मस्य रूपादिरहितत्वात् । अत एव व्याप्ति 
१. द्विषदन्नभोजने प्रवृत्तं कञ्चनाऽऽप्तं तस्मान्निवर्तयितुं कश्चिदाप्तः 'द्विषदन्नं न भोक्तव्य' मित्येतत्तात्पर्यकं विषं भुङवे' ति वाक्यमुच्चारयामास । तत्र तस्य वाक्य स्याऽऽप्तप्रणीतत्वरूपहेतुना विषभोजनकर्तव्यताया विवक्षा नाऽस्तील्यवधार्य प्रतीयमाना र्थस्य परित्यागः क्रियते। वेदस्य त्वपौरुषेयत्वेन स्वतः प्रमाणत्वात् पूर्वोक्तकारणास म्भवाच्च कुतोऽविवक्षितार्थतेति भावः । 
२. इदं कपुस्तके नाऽस्ति । 
__________________________________________

ग्रहणाभावान्नानुमानम् । प्रत्यक्षाद्यनुमानमूलश्च शब्दस्य सङ्गतिग्रहः । ततो व्युत्पत्त्य भावान्नाऽऽगमोऽपि तत्र प्रवर्तते । तस्माद्धर्मो लक्षणप्रमाणरहित (१)इति प्राप्ते 
ब्रूमः—मा भूचक्षुरादिगम्यो लौकिक आकारः, तथाऽपि चोदनागम्यः स्वर्गफल साधनत्वादिलक्षण आकारोऽस्त्येव । तेन 'अर्थत्वे सति चोदनागम्यो धर्मः' इति लक्षणं भवति । 'अर्थो धर्मः' इत्युक्ते ब्रह्मणि चैत्यवन्दनादौ घटादौ चाऽतिव्याप्तिः, तद्व्यवच्छे दाय 'चोदनागम्य' इत्युक्तम् । तावत्येवोक्त विधिगम्येऽनर्थफलत्वेनाऽनर्थरूपे (२)श्येना द्यभिचारकर्मण्यतिव्याप्तिः, तद्व्यवच्छेदाय 'अर्थ' इत्युक्तम् । यद्यपि श्येनस्य शत्रुवधः फलम् , न तु नरकः । तथाऽपि तस्य वधस्य नरकहेतुत्वाद्वधद्वारा श्येनोऽनर्थः। न चैव मग्नीषोमीयपशुहिंसाया अपि वधत्वेन नरकहेतुत्वं स्यादिति शङ्कनीयम् । तस्याः क्रत्व ङ्गत्वेन क्रतुफलस्वर्गव्यतिरेकेण फलान्तराभावात् । यतश्चोदनागम्यत्वे सत्यर्थत्वं धर्मल क्षणम् , अत एव गम्ये धर्मे गमकं विधिवाक्यं प्रमाणम् । यद्यपि प्रत्यक्षानुमानयोर विषयो धर्मः, तथाऽपि प्रसिद्धपदसमभिव्याहारेण व्युत्पत्तिः सम्भवति । तस्माल्लक्षण 
प्रमाणाभ्यामुपेतो धर्मः ॥ 
अस्मिन्नेवाऽधिकरणे गुरुमतमाह 
यद्वा जिज्ञास्यवेदार्थः किं मन्त्रायवबोधितः । सिद्धार्थोऽप्यथ विध्येकगम्यः कार्यार्थ एव वा ।। ३६ ॥ 

सिद्धेऽपि पुत्रजन्मादौ व्युत्पत्तेरुपपत्तितः। मन्त्रादिगम्यसिद्धस्य वेदार्थत्वेऽपि का क्षतिः ।। ४० ॥ 

हर्षहेतुबहुत्वेन व्युत्पत्तिः पुत्रजन्मनि । 
दुर्लभा, सुलभा कार्ये वेदार्थोऽतः स एव हि ॥ ४१ ॥ 


१. इति पूर्वः पक्ष इति कपुस्तक पाठः । 
२. प्राभाकरास्तु श्येनादेस्साक्षादेवाऽनर्थ हेतुत्वं कथयन्ति, न फलद्वारा । ते हि “कोऽर्थः ? यो निःश्रेयसाय, ज्योतिष्टोमादिः । 'कोऽनर्थः ? यः प्रत्यवायाय श्येनो, वज्रः, इषुरित्येवमादिः तत्राऽनर्थो धर्म उक्तो मा भूदित्यर्थग्रहणमिति भाष्ये श्येनादेविधेयत्वनिराकरणपूर्वकमनर्थत्वोक्तः श्येनादिस्वरूपमेवाऽर्थपदेन व्याव 
यंत इत्यभिप्रयन्ति । भाडास्तु-"कथं पुनरसावनर्थः ? हिंसा हि सा, हिंसा च प्रति षिद्धेत्युपरितनभाष्येण इयेनादिग्रहणस्य तत्साध्यहिंसादिलक्षणार्थत्वावगतेन श्येनादिस्व रूपमर्थपदव्यावर्त्यम्, किन्तु 'न हिंस्यात्सर्वा भूतानीत्यादिनिषेधवाक्यैरनर्थत्वेन लक्ष्य माणानां हिंसादीनामपि चोदनागोचरत्वेन धर्मत्वं स्यात् । अतस्तद्व्यावृत्यर्थमर्थपदमि त्यभिप्रयन्तीति विवेको बोध्यः । 
धर्मलक्षणाधिकरणम् ] प्रथमोऽध्यायः । 
“अथाऽतो धर्मजिज्ञासे"त्यत्राऽथशब्देन कृत्स्न वेदाध्ययनानन्तर्यमुच्यते। अतश्शब्देन कृत्स्नस्य वेदस्य विवक्षितार्थत्वं हेतूक्रियते । उक्तशब्दद्वयानुसारेण धर्मशब्दोऽपि कृत्स्नं वेदार्थमाचष्टे । ततः सूत्रे "वेदार्थो जिज्ञास्य'' इति प्रतिज्ञा कृता ।। 
तत्र संशयः-किं मन्त्रार्थवादप्रतीतः सिद्धार्थोऽपि वेदार्थों भवति ? किं वा विधि वाक्यप्रतीतः कार्यार्थ एव वेदार्थः ? इति । तत्र 
(१)"लोकावगतसामर्थ्यः शब्दो वेदेऽपि बोधकः" __ इति न्यान व्युत्पत्त्यनुसारी वेदार्थो वर्णनीयः । व्युत्पत्तिश्च सिद्धार्थेऽप्यस्ति । 'पुत्रस्ते जातः' इ.ते वार्ताहरव्याहारजन्यं श्रोतुहर्षमनुमाय हर्षहेतौ पुत्रजन्मनि सङ्गतिं 
प्रतिपद्यते । अतो मन्त्रार्थवादप्रतीतोऽप्यर्थों वेदार्थः इति प्राप्ते 
(२)ब्रमः-पुत्रजन्मवद्धर्षहेतूनां धनलाभादीनां बहुत्वादस्य वाक्यस्य पुत्रजन्म वाऽर्थ इति निर्गयो दुर्लभः । (३) गामानयेति वाक्ये तु गवानयनरूपां मध्यमवृद्ध प्रवृत्तिमवलोक्य सङ्गतिग्रहणं सुलभम् । तस्मात्कार्यरूप एव वेदार्थ(४) इति ॥ 
इति द्वितीयं धर्मलक्षणाधिकरणम् ॥ २ ॥ 


१. अत्रं च न्यायः ( पू. मी. १.३.९. ) लोकवेदाधिकरणसिद्धः, तत्र य एव लौकिकाइशब्दाः त एव वैदिकाः, य एव लोके शब्दानामर्थाः त एव वेदेऽपीति सिद्धा न्तितत्वात् । 
२. ब्रूम इति क. पुस्तके नाऽस्ति । ३. अयमर्थः-गामानयेत्युत्तमवृद्धवचनश्रवणसमनन्तरं मध्यमवृद्धस्य गवानयनं दृष्ट्वा व्युत्पित्सु ल इत्थमाकलयति-ज्ञानपूविकेयमस्य प्रवृत्तिः, स्वतन्त्रप्रवृत्तित्वात् , मत्प्रवृत्तिवदिति । तथैव स्वात्मदृष्टान्तेन प्रवर्तकप्रत्यये पदसमुदायस्य सामान्यतस्साम यमधिगम्य प्रयोगान्तरेषु गां बधान, अश्वमानयेत्यादिषु आनयनगोशब्दयोरुद्धार तद र्थयोरप्युद्धारात् , प्रक्षेपे च प्रक्षेपदर्शनात् अन्वयव्यतिरेकाभ्यां गवादिविशेषेषु पदविशेष स्य सामर्थ्य गृह्णाति । तच्च सामर्थ्य सर्वत्र कार्यान्वयाव्यभिचारात्तदन्वितपदार्थेषु गृह्णा ति, न पुनः पदार्थमात्रे, प्राथमिकव्युत्पत्त्यवगताव्यभिचारिकार्यान्वयपरित्यागे प्रमाणा भावात् । ननु यत्र मध्यमवृद्धप्रवृत्तिलिङ्गमवलम्ब्य शब्दस्य सङ्गतिग्रहः, तत्रैवं भवतु, यत्र तु मुखविकासादिलिङ्गाद्धर्षहेतुसिद्धार्थमनुमाय शब्दस्य सङ्गतिग्रहः, यथा-पुत्रस्ते जात इत्यादिषु तत्राऽवश्यं कार्यमन्तरेणैव सिद्धार्थे शब्दस्य शक्तिरेष्टव्येति चेन्न; सिद्धा र्थबोधकवाक्येषु पुत्रस्ते जात इत्यादिषु हर्ष हेतुविशेषानुमापकस्य प्रत्यक्षलिङ्गस्याऽभा वात् , मुखविकासादेश्च हर्षहेतुमात्रानुमापकत्वात् , पुत्रजन्मवदन्यस्य धनलाभादेरप्यने कस्य सम्भवेन विनिगमनाभावाच पुत्रशब्दस्य सङ्गतिग्रहो न सुलभः । अतस्सर्वशब्दा नां कार्यान्वितपदार्थेष्वेव शक्तिरिति सर्वोऽपि वेदार्थः कार्यरूप एवेति । 
४. इत सिद्धान्त इति क. पु. । 
अथ तृतायं धर्मप्रमाणपरीक्षाधिकरणम् ॥ ३॥ (१)तृतीचाधिकरणं भट्टमतेनाऽऽरचयाते 
धर्मस्य ज्ञापकं मानं यदुक्तं चोदनात्मकम् । एतत्कि न परीक्ष्यं स्याकिं वा सम्यक्परीक्ष्यताम् ॥ ४२ ॥ 

मानोपदेशान्मेयस्य सिद्धत्वात्कि परीक्षया । मैव; विचारशास्त्रेऽस्मिन् परीक्षोपेक्ष्यते कुतः ॥ ४३॥ सटोऽर्थः ॥ अस्मिन्नेवाऽधिकरणे गुरुमतमाह 
आदौ परीक्ष्यो वेदार्थश्चोदनामानताऽथवा । वदार्थस्य प्रधानत्वात्प्रथमं तत्परीक्ष्यताम् ॥ ४४ ॥ 

चादनामानतैयाऽत्र प्रथमं साध्यतां गता। 
अनपेक्षतया तस्य यतो मुख्यत्वमाश्रितम् ॥ ४५ ॥ 

द्वितीयाद्यन्यायैः कर्मभेदशेषशोषित्वादिरूपो वेदार्थस्सूत्रकारेण परीक्षिष्यते । चौदनाप्रामाण्यं तु प्रथमाध्याये परीक्ष्यते । तदेतदयुक्तम् । कुतः ? वेदार्थस्य प्रधान त्वनाऽऽदौ परीक्षणीयत्वात् । प्रधान भूतो हि वेदार्थः, पुरुषार्थत्वेनाऽनुष्ठेयत्वात् । प्रमाण तु तद्वोधनाय प्रवृत्तं सत्तच्छेषतया न प्रधानमिति प्राप्त 
मः-अल्वनुष्ठानोपाधी वेदार्थप्रमाणयोः प्रधानोपसर्जनभावः । प्रमाणप्रमेय भावोपाधो तु प्रमाणस्यैव मुख्यत्वं निरपेक्षत्वात् । न हि खतःप्रामाण्यवादिनां मते सापे क्षता प्रमागत्याऽस्ति । प्रमेयं तु सापेक्षम् , 'मानाधीना मेयसिद्धिरित्युक्तत्वात् । तदे तन्मुख्यत्वमाश्रित्य सूत्रकारः प्रमाणपरीक्षामादौ चकारेति युज्यते । अथाऽन्यत्प्राधा न्यमाश्रित्य धर्मवेिचार एवाऽऽदौ कस्मान्न कृतः ? अपरीक्षितेन प्रमाणेन धर्मस्याऽसिद्धौ ताईचारस्याऽऽश्रयासिद्धेः । तदेवमधिकरणत्रये व्युत्पादनाय भादृप्राभाकरमतभेद उप न्यस्तः । (२)अथ प्रायेण भामतमेवोपन्यस्यते ॥ 
इति तृतीयं धर्मप्रमाणपरीक्षाधिकरणम् ॥ ३ ॥ 


१. इदं वाक्यं क. पुस्तके नाऽस्ति। 
२. इदं वाक्यं क. पुस्तके नाऽस्ति । 
चोदनाप्रामाण्याधिकरणम् ] प्रथमोऽध्यायः । 
अथ चतुर्थ धर्मस्य प्रत्यक्षाद्यगम्यत्वाधिकरणम् ॥ ४॥ चतुर्था,धेकरणमारचयति 
प्रत्यक्षादिभिरप्येष गम्यते विधिनैव वा । अक्षादीनां प्रमाणत्वान्मेयधर्मावभासिता ॥ ४६॥ वर्तमानकविषयमक्षं, धर्मस्तु भाव्यसौ । अक्षमूलोऽनुमानादिस्तेन विध्येकमेयता ॥ ४७ ॥ 


अक्षं प्रत्यक्षम् । प्रत्यक्षादीनां प्रमाणत्यात्प्रमेयावभासकत्वं तावदविवादम् । धर्मश्च | प्रमेयः, असन्दिग्धाविपर्यस्तत्वे सति बुध्यमानत्वात् , (१)घटादिवत् । तस्मात्प्रत्यक्षा 
दिभिरप्येष धर्मो गम्यत इति प्राप्ते 
ब्रमः-धर्मस्य प्रमेयत्वेऽपि प्रत्यक्षयोग्यता नाऽस्ति, प्रत्यक्षस्य वर्तमानमात्रविष यत्वात् । यस्तु प्रत्यक्षस्याऽत्यन्तमविषयः, तत्राऽनुमानादीनां कैव कथा ? (२)क्वचि त्प्रवाशेण गृहीते व्याप यादौ पश्चादनुमानादीनां प्रवृत्तिः । तस्माद्वेधिनैव धर्मो गम्यते ॥ 
इति चतुर्थ धर्मस्य प्रत्यक्षाद्यगम्यत्वाधिकरणम् ॥ ४ ॥ 


carma 
अथ पञ्चमं चोदनाप्रामाण्याधिकरणम् ॥ ५ ॥ 

पञ्चमाधिकरणमारचयति 
अबोधको बोधको वा न तावबोधको विधिः । शक्तेरलौकिके धर्म ग्रहणं दुर्घटं यतः॥४८॥ समभिव्याहृते धर्मे शक्तिग्रहणसम्भवात् । बोधकस्य विधेर्मात्वमनपेक्षतया स्थितम् ॥ ४९ ।। यथा धर्मे प्रत्यक्षादीनां प्रामाण्यं नाऽस्ति, तथा विधेरपि नाऽस्ति प्रामाण्यम् । 
१. पटादिवदिति क. पु. 
२. क्वचिन्महानसादौ प्रत्यक्षेण गृहीतयोरेव वह्निधूमयोर्व्याप्तिग्रहो भवति-यत्र यत्र धूमस्तत्र तत्र वह्निरिति। गृहीतायाञ्च व्याप्ती, पर्वतादौ धूमादिलिङ्गेन व्याप्तिस्मरणपरा मादिद्वारा वन्ह्यादेरनुमानमिति अनुमानादीनां प्रत्यक्षपूर्वकत्वान्न धर्मे प्रामाण्यसम्भव इति भावः । 
__________________________________________

शक्तिग्रहणपूर्वकं हि प्रामाण्यमाप्तवाक्यस्य लोके दृष्टम् । शक्तिश्च लोकप्रसिद्ध गदारी गृह्यते । धर्मस्त्वलौकिकः । अतस्तत्र शक्तिग्रहणं दुर्घटम् । तस्माद्वधेरपोधकरवान धर्मे प्रामाण्यमिति प्राप्ते 
ब्रमः—यथा 'प्रभिन्नकमलोदरे मधूनि मधुकरः पिवती'त्यत्र मधुकरपरस्ता ऽर्थमजानन्नन्यपदार्थमवगत्य तत्समभिव्याहारात्कमलस्य मध्यगते मधुपानं कुर्वति दृश्यमाने भ्रमरे मधुकरशब्दस्य सङ्गतिं गृहीत्वा वाक्याथ प्रतिपद्यते, तथा ‘कार वृष्टिकामो यजेत' इत्यत्र लोकप्रसिद्धार्थवृष्टयादिपदसमभिन्याहारादलौ,ककभावनायां विधेः सङ्गतिं गृहीत्वा विधिवाक्यार्थं पुरुषो बुध्यते । तस्मादवोधकवलक्षणमप्रामाण्यं नाऽस्ति । न च संवादाभावादप्रामाण्यम्, समनन्तरभाविप्रतिनियतफ. वृष्टया दौ संवा दस्याऽपि संभवात् । अनियतदृष्टफले चित्रायागादौ, प्रतिनियतजन्मान्तरफले ज्योति टोमादौ च संवादः कथमिति चेत् ? एवं तर्हि स्वतःप्रामाण्याभ्युपगमाचाऽस्ति काऽपि संवादाद्यपेक्षा । तस्मादबोधकत्वसापेक्षत्वयोरप्रामाण्यकारणयोरभावाद्विवेः खत स्सिद्धं प्रामाण्यं नाऽपोतुं शक्यम् ॥ 
इति पञ्चमं चोदनाप्रामाण्याधिकरणम् ॥ ५ ॥ 


अथ षष्ठं शब्दनित्यत्वाधिकरणम् ॥ ६॥ षष्ठाधिकरणमारचयति 
विध्यादिरूपो यः शब्दः सोऽनित्योऽथाऽविनश्वरः। अनित्यो वर्णरूपत्वावर्णे जन्मोपलम्भनात् ॥ ५० ॥ 

अबाधितप्रत्यभिज्ञावलाद्वर्णस्य नित्यता । उच्चारणप्रयत्नेन व्यज्यतेऽसौ न जन्यते ॥ ५१ ॥ 

शब्दनित्यत्ववादिनो वैयाकरणास्तावदेवं मन्यन्ते-वर्णसमूहश्रवणानन्तरम्-इदमेक पदमिति प्रत्ययो मानसप्रत्यक्षेणोत्पद्यते। तस्य च प्रत्ययस्य वर्णव्यतिरिक्तः कश्चि स्फोटनामकः पदार्थो विषयः । स च नित्यः । स एव शब्दः, न तु वो इति । तदे तन्नैयायिकादयो न सहन्ते । वर्णेष्वेवैकार्थावच्छेदोपाधिना पदैक्यबुद्धरुपपत्तौ वर्णाति रिक्तस्फोटकल्पना निरर्थिका । तस्माद्वर्णानामेव शब्दत्वम् । वर्णाश्च प्रतिपुरुषं प्रत्युच्चा रणं च जन्मविनाशवन्त उपलभ्यन्ते । तस्मादनित्यः शब्दः । तस्य च कारणदोषस म्भवाद्विधेरप्रामाण्य मिति पूर्वः पक्षः । 
वेदापौरुषेयत्वाधिकरणम् ] 
प्रथमोऽध्यायः । 
__ बहुभिः पुरुषैः प्रत्येकं बहुकृत्व उच्चारिते गोशब्दे 'त एवेमे गकारादयो वर्णाः' इत्यबाधितप्रत्यभिज्ञा जायते । तद्बलान्नित्या वर्णाः । न च वर्णानां जन्माभावे बहु कृत्व उच्चारणप्रयत्नो व्यर्थ इति शङ्कनीयम् , तत्प्रयत्नस्य व्यञ्जकत्वाङ्गीकारात् । एवं सति पुरुषभेदादुच्चारणभेदाच यथायोगमुदात्तादिभेदैः पटुमृदुत्वादिभेदैश्चोपेतान् ध्वनिवि शेषानुत्पाद्य चरिताथो भविष्यन्ति । तस्मान्नित्ये शब्दे कारणदोषाभावान्ना स्त्यप्रामाण्यमिति सिद्धान्तः ॥ 
इति षष्ठं शब्दनित्यत्वाधिकरणम् ॥ ६ ॥ 


अथ सप्तमं वाक्याधिकरणम् ॥ ७॥ सप्तमाधिकरणमारचयति 
वेदवाक्यममान स्यान्मानं वा नाऽस्य मानता । पृथक्सङ्गत्यपेक्षायामनपेक्षत्ववर्जनात् ॥ ५२ ॥ 

वेदेऽपि लोकवन्नैव वाक्यार्थे सङ्गतिः पृथक् । ग्रहीतव्या ततो वाक्यं प्रमाणं नैरपेक्ष्यतः ॥ ५३ ।। यद्यपि वर्णानां नित्यत्वादेकार्थावच्छेदकस्य पदस्याऽपि वर्णरूपतया नित्यत्वाद्वर्णपद द्वारा वेदस्य कारणसापेक्षत्वं नाऽस्ति, तथाऽपि 'अग्निहोत्रं जुहुयात्स्वर्गकामः' इत्यादिवा क्यस्य वाक्यार्थे सङ्गतिग्रहणमपेक्षितम् । ततो नैरपेक्ष्याभावात्प्रामाण्यं नाऽस्तीति प्राप्ते __ ब्रूमः-लोके 'गामानये त्यादिवृद्धप्रयोगे पदपदार्थयोरेव सङ्गतिर्गृह्यते । वाक्यं त्वाकाङ्क्षायोग्यतासन्निधिवशात्स्वार्थं प्रतिपादयतीत्यविवादम् । तथा वेदवाक्यस्याऽपि प्रत्यायकत्वादनपेक्षत्वेन प्रामाण्यमविरुद्धम् ॥ 
इति सप्तमं वाक्याधिकरणम् ॥ ७ ॥ 

अथाऽष्टमं वेदापौरुषेयत्वाधिकरणम् ॥ ८ ॥ 

अष्टमाधिकरणमारचयति पौरुषेयं न वा वेदवाक्यं, स्यात्पौरुषेयता । काठकादिसमाख्यानाद्वाक्यत्वाचाऽन्यवाक्यवत् ॥ ५४ ।। समाख्याध्याऽपकत्वेन वाक्यत्वं तु पराहतम् ।। तत्कनुपलम्भेन स्यात्ततोऽपौरुषेयता ।। ५५ ।। इति श्रीमाधवाचार्यविरचितायां जैमिनीयन्यायमालायां 
प्रथमाध्यायस्य प्रथमः पादः ॥ 
२२ 
__________________________________________

__ काठकम् , कौथुमम् , तैत्तिरीयकमित्यादिसमाख्या तत्तद्वेदविषया लोके दृष्टा । तद्धितप्रत्ययश्च (१)"तेन प्रोक्तम्" इत्यर्थे वर्तते । तथा सति व्यासेन प्रोक्तं वैयासिक भारतमित्यादाविव पौरुषेयत्वं प्रतीयते । किंच विमतं वेदवाक्यं पौरुषेयम्, वाक्य त्वात् , कालिदासादिवाक्यवत्' इति प्राप्ते 
व्रमः-अध्ययनसम्प्रदायप्रवर्तकत्वेन समाख्योपपद्यते । कालिदासादिग्रन्थेषु तत्त त्सर्गावसाने कर्तार उपलभ्यन्ते । तथा वेदस्याऽपि पौरुषेयत्वे तत्कर्लोपलभ्येत । न चोप लभ्यते । अतो वाक्यत्वहेतुः प्रतिकूलतर्कपराहतः । तस्मादपोरुषेयो वेदः । तथा सति पुरुषबुद्धिदोषकृतस्याऽप्रामाण्यस्याऽनाशकनीयत्वाद्विधिवाक्यस्य धर्मे प्रामाण्यं सुस्थम् ॥ 
इत्यष्टमं वेदापौरुषेयत्वाधिकरणम् ॥ ८ ॥ 


इति श्रीमाधवाचार्यविरचिते जैमिनीयन्यायमालाविस्तरे 
प्रथमाध्यायस्य प्रथमः पादः ॥ १ ॥ 


अथ प्रथमाध्याये द्वितीयः पादः॥ 
प्रथममर्थवादाधिकरणम् ॥ १॥ द्वितीयपादस्य प्रथमाधिकरणमारचयति 
वायुर्वा इत्येवमादेरर्थवादस्य मानता । न विधेयेऽस्ति धर्मे किं किंवाऽसौ तत्र विद्यते ॥ १॥ विध्यर्थवादशब्दानां मिथोपेक्षापरिक्षयात् ।। नाऽस्त्येकवाक्यता धर्म प्रामाण्यं सम्भवेत्कुतः ॥ २ ॥ 

विध्यर्थवादी साकाङ्क्षौ प्राशस्त्यपुरुषार्थयोः । 
तनैकवाक्यता तस्माद्वादानां धर्ममानता ।। ३॥ काम्यपशुक्राण्डे विध्यर्थवादौ श्रूयेते । (२) “वायव्यं श्वेतमालभेत भूतिकामः, इति विधिः। “वायुर्वै क्षेपिष्टा देवता, वायुमेव स्वेन भागधेयेन पधावति, स एवैन 
१. पा. सू . ४. ३. १०१. 
२ तैत्तिरीयसं हेतायां द्वितीयप्रथमप्रथमे (२. १. १.) श्रुतमिदं वाक्यम् । वायव्यं वायुर्देवता अस्येति व्युत्पत्त्या वायुदेवताकं, श्वेतं श्वेतगुणकं पशुं छागं भूति कामः धनकामः आलभेत । तथा च धनकामनावान् पुरुषः वायुदेवताकश्वेतपशुद्र व्यकयागेन भूतिं सम्पादयेदिति विधिवाक्यार्थः । 
अर्थवादाधिकरणम् ] प्रथमोऽध्यायः । भूतिं गमयतीत्यर्थवादः । तत्र विधिवाक्यगता वायव्यादिशब्दा अर्थवादशब्दनै रपेक्ष्येणैव विशिष्टमर्थं विदधति । अर्थवादशब्दाश्चेतरनैरपेक्ष्येणैव भूतार्थमन्वाचक्षते। 'क्षिप्रगामी वायुः स्वोचितेन भागेन तोषितो भागप्रदायैश्वर्यं प्रयच्छती'त्युक्ते रामा यणभारतादाविव वृत्तान्तः कश्चित्प्रतीयते, न त्वनुष्ठेयं किंचित् । अत एकवाक्यत्वाभावा न्नाऽस्त्यर्थवादस्य धर्मे प्रामाण्यमिति प्राप्ते-- .. 
ब्रूमः—मा भूत्पदैकवाक्यता । (१)वाक्य कवाक्यता तु विद्यते । विधिवाक्यं तावत्पुरुषं प्रेरयितुं विधेयार्थस्य प्राशस्त्यमपेक्षते । अर्थवादवाक्यं च फलवदर्थावबोध पर्यवसिताध्ययनविधिपरिगृहीतत्वेन पुरुषार्थमपेक्षते। तत्र पुरुषार्थपर्यवसितविध्यपेक्षितं प्राशस्त्यं लक्षणावृत्त्या समर्पयदर्थवादवाक्यं विधिवाक्येन सहैकवाक्यतामापद्यते । 'यतः क्षिप्रगामिस्वभावतया शीघ्रफलप्रदो वायुरस्य पशोर्देवता, ततः प्रशस्तमिमं वाय व्यं पशुमालभेत' इति वाक्ययोरन्वयः । तस्मादर्थवादा धर्मे प्रमाणम् ॥ 
अस्मिन्नेवाऽधिकरणे मतान्तरमनुसृत्य पूर्वोत्तरपक्षावाह वादोक्तहेत्वपेक्षत्वान्न विधेानतेति चेत् । 
सत्यन्वये स्तुति द्वारा नापेक्षेति गुरुजेगौ ॥ ४ ॥ 

'यतो वायुः क्षिप्रमेव फलप्रदः, अतो वायव्यमालभेते त्येवमर्थवादोक्तं हेतुमपेक्ष्य विधिः पुरुषं नियुङ्क्ते । ततः(२)सापेक्षत्वादप्रामाण्यमिति पूर्वपक्षः। 
१. पदैकवाक्यतावाक्यैकवाक्यतयोरयं निष्कर्षः-यत्राऽर्थवादवाक्यस्य प्राशस्त्ये लक्षणामङ्गीकृत्य पदार्थविधयोपस्थितस्य प्राशस्त्यस्य विध्याख्यातार्थोऽन्वयः, तत्र पदैकवाक्यता । यत्र च पदाभिहितपदाथानामाकाङ्क्षादिभिर्मिथस्सम्बन्धे ज्ञाते पुनश्च शेषशेषिभावाद्याकांक्षायां वाक्यार्थयोरन्वयो भवति तत्र वाक्यैकवाक्यता । यथा ‘समिधो यजति' 'दर्शपूर्णमासाभ्यां स्वर्गकामो यजेते ति वाक्यद्वयघटकीभूतपदैरु पस्थितानां पदार्थानामाकांक्षादिभिर्मिथस्सम्बन्धे ज्ञाते 'समिद्यागेन भावयेत्' 'दर्शपूर्णमासाभ्यां स्वर्ग भावयेत्। इति द्वौ वाक्याथों निष्पद्यते । अनयोर्मध्ये प्रथ मस्य शेष्यपेक्षा, द्वितीयस्य च शेषापेक्षेति परस्परं तद्रूपेणाऽन्वये जाते 'समिदा द्यङ्गयागोपकृताभ्यां दर्शपूर्णमासाभ्यां स्वर्ग भावयेदिति योऽयं वाक्यार्थस्सोऽयं वाक्यैकवाक्यताबललभ्यः । एवमेव प्रकृतेऽपि विध्यर्थवादोपस्थितवाक्यार्थयोः परस्परं शेषरोषिभावापेक्षया यो वाक्यार्थः–'यतश्शीघ्रगामिस्वभावतया शीघ्रफ लप्रदो वायुरस्य पशोर्देवता, अतः प्रशस्तमिदं वायुदेवताकं कर्म कुर्यादिति स वाक्यै कवाक्यतया निष्पन्न इति । 
२. यथा 'मलिनस्स्नायात्' 'मलिनानि मे वसनानि, न राजकुलं मया गन्तव्यमि' त्यादिषु स्नानादिकार्ये मालिन्यादेहेतुत्वेनाऽन्वया तुसापेक्षत्वलक्षणमप्रामाण्यम् , तथोक्त कार्ये हेतुत्वेनाऽन्धयाद्धेनुसापेक्षत्वलक्षगमप्रामाण्यं विधिवाक्यानामिति पूर्वपक्ष्यभिप्रायः।