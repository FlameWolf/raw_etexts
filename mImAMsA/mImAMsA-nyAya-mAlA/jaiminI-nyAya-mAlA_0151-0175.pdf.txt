अनैन्द्राणाममन्त्रकभक्षणाधिकरणम् ] तृतीयोऽध्यायः । 
१४९ तित्वम् । गृह्यमाणस्य मीयमानस्य च सोमस्यैन्द्रत्वम् (१) इन्द्राय त्वा वसुमते" इत्यादिग्रहणमन्त्रादवगम्यते । तस्य प्रकृतिभूतस्यैन्द्रचमसस्य भक्षणेऽग्निरनुवषट्कार देवो नोपलक्षितः । कुतः ? ग्रहणे तदुद्देशाभावात् । इन्द्रस्तूद्देश्यत्वादुपलक्षितः । एवं विकृतावप्युद्देश्यदेवानामेवोपलक्षणं न्याय्यम् । तस्मात् अग्नि!पलक्ष्यः ॥ 
इति षोडशमनुवषट्काराधिकरणम् ॥ १६ ॥ 
श्रथ सप्तदशमनैन्द्राणाममन्त्रकभक्षणाधिकरणम् ॥ १७ ॥ सप्तदशाधिकरणमारचयति 
अमन्त्रपक्षमाश्रित्य कृत्वाचिन्तान्तरत्रयम् ।। ऊहोऽस्ति नो वा, सोऽस्त्यत्र विकृतौ तस्य सम्भवात् ॥ ४० ॥ सोमेनेति विधेः सर्वप्रदानेषु समत्वतः । अविकारेऽप्यनूहोऽतो नैन्द्रे निमन्त्रभक्षणम् ॥ ४१ ॥ उत्ताभ्यः पञ्चभ्यः(२) कृत्वाचिन्ताभ्यः पूर्वस्मिन्नेवाऽधिकरणे योऽयं 'अनैन्द्रे. अवमन्त्रकं भक्षणम्' इत्येवंरूपः प्रथमः पूर्वपक्षः, तमेव मनसि निधाय पुनः कृत्वाचि वन त्रयमभिधीयते-अनैन्द्रेषूक्तरीत्या विकृतित्वेनोहसम्भवादस्त्यूह इति चेत् 
न. अनेन्द्राणां विकृतित्वासम्भवात् । “सोमेन यजेत' इत्युत्पत्तिश्रुतः सोमः कर्म गोकम । न तु प्रदान विशेषस्य कस्यचिदङ्गम् । स एव सोमः सर्वप्रदानेष्वभ्यस्यत इति सर्वाणि समप्रधानानि। अत ऐन्द्राणामनेन्द्राणां च प्रकृतिविकृतिभावासम्भवान्नाऽस्त्यत्रो हः। “इन्द्राय त्वा वसुमते' इत्यादिमन्त्रो लिङ्गादैन्द्रविषयोऽस्तु । नैतावता प्रकृतिविकृ. तिभावः सिध्यति । तस्मादुक्तमन्त्रस्य लिङ्गादैन्द्रविषयत्वादनेन्द्रेष्वमन्त्रक भक्षणम् ॥ 
इति सप्तदशमनैन्दाणाममन्त्रकभक्षणाधिकरणम् ॥ १७ ॥ 
१. सोमं गृह्णामीति मन्त्रशेषः । 
२. कृत्वा अभ्युपेत्य चिन्ता विचार इत्यर्थः । यत्र विषयस्याऽनेवं विधत्वेऽपि एवं विध इत्यभ्युपेत्य विचारः क्रियते स विचारः कृत्वाचिन्तेत्युच्यते । 
१५० सविस्तरायां जैमिनीयन्यायमालायां [अ. ३. पा.२ .अधि.१९. 
अथाऽष्टादशमैन्द्राग्नभक्षणे मन्त्राभावाधिकरणम् ॥ १८ ॥ अष्टादशाधिकरणमारचयति 
समन्त्रकममन्त्रं वा स्यादैन्द्रामादिभक्षणम् । ऐन्द्राग्नेऽपीन्द्रपीतत्वसम्भवात्तत्समन्त्रकम् ॥ ४२ ॥ न पानमशरीरस्य युक्तं दानं तु मिश्रगम् । मन्त्रोऽयं तु न मिश्रार्हस्तस्मादेतदमन्त्रकम् ॥ ४३ ॥ यदेतत् “ऐन्द्राग्नं गृह्णाति" इति विहितं शेषभक्षणम् , तत्र इन्द्राग्निभ्यां पीतः सोम इन्द्रेणाऽपि पीतो भवति इति लिङ्गेनैव विनियोगात्समन्त्रकं भक्षणम इति चेत् 
मैवम् नवमाध्याये (१)वक्ष्यमाणदेवताधिकरणन्यायेनाऽशरीरस्येन्द्रस्य पाना सम्भवात् । अथ पीतशब्देन दानं विवक्ष्येत, तदानीं 'इन्द्राय दत्तः सोमः, इति मन्त्रार्थों भवति । न चाऽत्र यजमान इन्द्रमुद्दिश्य ददौ, किंत्विन्द्राग्नी उद्दिश्य । तस्मात् दानं मिश्रविषयम् , मन्त्रस्तु न मिश्रविषयः इत्यमन्त्रकं भक्षणम् । 
इत्यष्टादशमैन्द्रामभक्षणे मन्त्राभावाधिकरणम् ॥ १८ ॥ 
अथैकोनविंशं भक्षमन्त्रस्य गायत्रान्यच्छन्दस्केऽपि विनियोगाधिकरणमा 
एकोनविंशाधिकरणमारचयति 
ऐन्द्रदानेऽपि गायत्रमात्रयुक्तेऽथवेतरैः । छन्दोभिरपि युक्ते स्यादाद्यो मन्त्रे तथोक्तितः ॥४४॥ द्वयोः समो बहुव्रीहिरेकच्छन्दास्तु न कचित् । नानाच्छन्दस्यैन्द्र एव कृत्याचिन्तेयमीरिता ॥ ४५ ॥ सवनार्थेन्द्रपीतोक्तिरित्युद्घाटनमीरितम् । तेन सर्वप्रदानेषु मन्त्रपाठो यथा स्थितः ॥ ४६ ॥ इति श्रीमाधवाचार्यविरचितायां जैमिनीयन्यायमालायां 
तृतीयाध्यायस्य द्वितीयः पादः॥ 
१. पू.मी. ९.१.४. 
उपक्रमाधिकरणम् ] 
तृतीयोऽध्यायः । 
१५१ 
तस्मिन्नेव भक्षमन्त्रे "गायत्रच्छन्दस इन्द्रपीतस्य” इति श्रूयते । 'गायत्रमेव छन्दो यस्य' इति मन्त्रपदे समासाभिधानादेकच्छन्दोयुक्त ऐन्द्रे सोमे भक्षमन्त्रः इति चेत् 
मैवम् ; बहुच्छन्दोयुक्तेऽपि बहुव्री हेः समानत्वात् । एवकारं परित्यज्य 'गायत्रं छन्दो यस्य' इति विग्रहसंभवात् । एकच्छन्दस्कस्तु सोमो न काऽप्यस्ति । तस्मान्ना नाच्छन्दस्के सोम ऐन्द्रप्रदान एव मन्त्रः, नाऽन्यत्र । तदेवं कृत्वाचिन्तात्रयं समाप्तम् । द्विविधकृत्वाचिन्तोद्धाटना तु प्रागेव सिद्धान्तिना दर्शिता ॥ 
इत्येकोनविंशं भक्षमन्त्रस्य गायनान्यच्छन्दस्केऽपि 
विनियोगाधिकरणम् ॥ १९ ॥ 
इति श्रीमाधवाचार्यविरविते जैमिनीयन्यायमालाविस्तरे 
तृतीयाध्यायस्य द्वितीयः पादः ॥ २ ॥ 
O 
अथ तृतीयाध्यायस्य तृतीयः पादः ॥ 
तत्र प्रथममुपक्रमाधिकरणम् ॥१॥ 
तृतीयपादे प्रथमाधिकरणमारचयति 
कर्तव्यमुच्चैः सामामुपांशु यजुषेत्यमी । मन्त्राणां वाऽथ वेदानां धर्माः, मन्त्रगता यतः ॥१॥ विध्युद्देशे मन्त्रवाचिशब्दाः प्रोक्ता ऋगादयः । ऋग्वेदोऽग्नेः समुत्पन्न इत्युपक्रमवेदगीः ॥२॥ असंजातविरोधोऽतस्तद्वशादुपसंहृतेः। नयने सति वाक्येन धमोणां वेदगामिता ॥ ३ ।। ज्योतिष्टोमे श्रूयते- (१)“उच्चैर्ऋचा क्रियते, उपांशु यजुषा, उच्चैः साना" इति । तत्र विधिवाक्ये मन्त्रवाचिनामृगादिशब्दानां प्रयोगान्मन्त्रधर्मा उच्चस्त्वादयः। तथासति यजुर्वेदोत्पन्ना अध्वर्युणा प्रयुज्यमाना अप्यच उच्चैरेव पठितव्या इति चेत् 
मैवम् ; असंजातविरोधित्वेन प्रबलमुपक्रममनुसृत्य तद्वशेनोपसंहारस्य नेतव्य 
१.ऐ. ब्रा. ५. ५. ६. 
१५२ 
सविस्तरायां जैमिनीयन्यायमालायां [अ. ३. पा.३. अधि. २ 
त्वात् । उमक्रमे हि वेदशब्दः श्रुतः-"त्रयो वेदा असृज्यन्त । अग्ने ग्वेदः । वायोर्य जुर्वेदः । आदित्यात्सामवेदः" इति । अत उपक्रमगतवेदानुसारेण विध्युद्देशगतानाम प्यूगादिशब्दानां वेदपरत्वे सत्यूचोऽपि यजुर्वेदोत्पन्ना उपांशु पठनीयाः । ननु उपक्र मोऽत्राऽर्थवादत्वादुर्बलः, उपसंहारो विध्युद्देशत्वात्प्रबल इति चेत्-बाढम् ; लब्धा. त्मनो हि विध्युद्देशस्य प्राबल्यम् । इह तु प्रथमतो बुद्धयुत्पादक उपक्रमः। तदानीम लब्धात्मत्वान्न तस्य बाधकत्वम् । पश्चात्तु वाक्यैकत्वाय तदविरोधेनैवाऽऽत्मानं लप्स्य ते । तदेवमुपक्रमोपसंहारैकवाक्यताबलेन निर्णयाद्वाक्यविनियोगोऽयम् ॥ 
इति प्रथममुपक्रमाधिकरणम् ॥ १ ॥ 
अथ द्वितीयं गुणमुख्यव्यतिक्रमाधिकरणम् ॥ २॥ द्वितीयाधिकरणमारचयति 
यजुर्वेदस्थमाधानं तदङ्गं साम तत्र किम् । उच्चैरुपांशु वा गानमुच्चैः शीघ्रप्रतीतितः ॥ ४ ॥ उत्पत्तर्विनियोगोऽत्र प्रवलोऽनुमृतियतः। मुख्यस्याऽङ्गेन कर्तव्या तस्मादान उपांशुता ॥५॥ 
आधानस्याऽत्र मुख्यत्वं गानस्य गुणताऽथवा । विनियोगस्य मुख्यत्वमुत्पत्तेगुणताऽस्त्विह ॥ ६ ॥ 
आधाने वामदेव्यादिसामान्यङ्गत्वेन विहितानि । तत्र यद्यप्येतानि यजवेंदगत स्याऽऽधानस्याऽङ्गानि, तथाऽपि सामवेदे तेषामुत्पन्नत्वात् , उत्पत्तेश्च शीघ्रबुद्धिहेतुत्वा 
सामवेदधर्मेण गेयानि इतिचतु 
न; विनियोगस्य प्रबलत्वात् । स च यजुर्वेदे श्रुतः-(१)“य एवं विद्वान्वामदेव्यं गायति" इति । गुणेन हि मुख्यस्याऽनुसरणं न्याय्यम् । को गुणः, किं मुख्यम् ? इति चेत्-अनाऽङ्गित्वादाधानं मुख्यम् , सामगानमङ्गत्वेन गुणः। तथा सति(२)"धर्मःशिर' इत्यादय आधानाङ्गभूता मन्त्रा यथोपांशु पठ्यन्ते, तथा सामान्यप्यधानानसारेणोपांश गेयानि । अथवा विनियोगोऽनुष्टापकविधित्वान्मुख्यः, उत्पत्तिविधिस्तथाविधत्वाद्गुणः । तस्मात् अत्र विनियोगवेदानुसारेणोपांशु गेयानि ॥ 
इति द्वितीयं गुणमुख्यव्यतिक्रमाधिकरणम् ॥ २ ॥ 
१. मैं. सं. १.६. ७. 
२.ते. बा.१.१. ७. १.. 
. 
प्रकरणाधिकरणम् ] तृतीयोऽध्यायः । ANA 
५५३ अथ तृतीयं ज्योतिष्टोमस्य याजुर्वेदिकताधिकरणम् ॥ ३ ॥ तृतीयाधिकरणमारचयति 
ज्योतिष्टोमो यजुस्सामवेदयोरस्ति तत्र किम् । उच्चैस्त्वमुत नीचैस्त्वं हेत्वभावादनिर्णयः ॥ ७॥ यजुष्यधिगते द्रव्यदेवते तत्र तद्विधिः । तद्वशात्स्वरनिर्णीतेरुपांशु स्यादनुष्ठितिः॥ ८ ॥ "ज्येतिष्टोमेन वर्गकामो यजेत” इत्येतद्वाक्यं वेदद्वये समाम्नातम् । तत्र को विधिः ? कश्च गुणविधानायाऽनुवादः ? इति जिज्ञासायां नियामकहेतोरप्रतिभानात् 'एतस्य वेदस्य धर्मोऽनुष्ठेयः' इत्यनिर्णय इति चेत् 
न; सोमव्यस्य, इन्द्रवाय्वादिदेवतायाश्च यजुर्वेदाधिगतत्वादङ्गाबाहुल्यश्रवणाच्च तत्रैव विधिरिति उपांशुप्रयोगः ॥ 
इति तृतीयं ज्योतिष्टोमस्य याजुर्वेदिकताधिकरणम् ॥ ३ ॥ 
अथ चतुर्थ प्रकरणाधिकरणम् ॥ ४ ॥ चतुर्थाधिकरणमारचयति 
न क्रत्वङ्गं प्रयाजादि क्रत्वङ्गं वा, न चाऽङ्गता । प्रक्रियाया अमानत्वान्नराकाक्ष्येण वाक्ययोः॥९॥ प्रयाजादेः फलेऽपेक्षा कथंभावेऽपि च क्रतोः । तेन प्रकरणानानं तस्मादङ्गाङ्गिता तयोः ॥१०॥ सार्धपादद्वये विनियोजकत्वेनोक्तानि यानि श्रुतिलिङ्गवाक्यानि, तेभ्योऽतिरिक्तं प्रक रणनामकं किंचित्प्रमाणं न वेदे पश्यामः । न हि पदतत्सामर्थ्यान्वयैरसंसृष्टः कश्चिद्वेद. भागः केनचिदाम्नायते । एकवाक्यतामापन्नो वाक्यसमूहः प्रकरणमिति चेत् - न : वाक्ययोः सतोः पश्चादेकवाक्यताया अभावात् । न हि “दर्शपूर्णमासाभ्यां स्वर्गकामो यजेत' “समिधो यजति" इत्यनयोर्वाक्ययोः परस्पराकाक्षाऽस्ति, येन वाक्यैकवाक्यता कल्प्येत । तस्मात् न प्रयाजादीनां दर्शपूर्णमासाङ्गत्वम् इति प्राप्त 
ब्रूमः-ग्रयाजादयः फलहेतवः, पुरुषप्रवृत्तिरूपत्वात् , सेवादिवत् । दर्शपूर्णमा सावुपकरणैरुपकायौं, करणत्वात् , प्रदोपोपकृतचक्षुर्वत्। तथासति किं प्रयाजादेः फलम् ? 
१५४ 
सविस्तरायां जैमिनीयन्यायमालायां [अ.३. पा. ३. अधि. ५ 
कि वा दर्शपूर्णमासयोरुपकरणम् ? इत्याकाङ्क्षायां सम्पन्नं वाक्यैकवाक्यतारूपं प्रकर णम् । तेन च प्रयाजादीनामङ्गत्वं प्रतीयते । 
इति चतुर्थं प्रकरणाधिकरणम् ॥ ४ ॥ 
am 
१ 
अथ पञ्चमं क्रमाधिकरणम् ॥ ५ ॥ पञ्चमाधिकरणमारचयति 
दब्धिर्नामेति मन्त्रोऽङ्गमुपांशुयजतेर्न वा । साधारणत्वाल्लिङ्गादमानाभावादनङ्गता ॥ ११ ॥ मन्त्राणां कर्मणां चाऽत्र क्रमेणाऽऽम्नानमीक्ष्यते । प्रक्रियावत्क्रमो मानं यथासंख्यं ततोऽङ्गता ॥ १२ ॥ क्रमः समानदेशत्वं पाठादाच्च पाठतः। 
यथासंख्यं संनिधिश्च यथासंख्यमुदाहृतम् ॥ १३ ॥ शुन्धध्वमिति सान्नाय्यपात्राङ्गं संनिधर्मतम् । पशुधर्मोऽर्थसादेश्यादग्नीषोमीयतो भवेत् ॥ १४ ॥ दर्शपूर्णमासयो (१)याजमाने मन्त्रकाण्डे कश्चिन्मन्त्र आम्नायते-(२)“द ब्धिरस्यदब्धो भूयासम् , अमुं दभेयमिति । अस्य मन्त्रस्योपांशुयाजाङ्गातायां श्रुति वाक्ये न विद्यते । ब्राह्मणे विनियोगमनाम्नायाऽर्थविवरणस्यैवाऽऽम्नानात् । (३)"एत या बै दब्ध्या देवा असुरानदभ्नुवन् । तयैव भ्रातृव्यं दभ्नोति” इति ब्राह्मणम् । दब्धिर्घातकमायधम् । आग्नेयाग्नीषोमीययोरप्यनिष्टनिवारकत्वाल्लिङ्ग साधारणम् । प्रक रणं च त्रयाणामेकमेव । ततो मानाभावादयं मन्त्रो नोपांशुयाजाङ्गमिति प्राप्ते 
ब्रमः आध्वर्यवे काण्डे आग्नेयोपांशुयाजाग्नीषोमीयकर्माणि क्रमेणाऽऽम्ना तानि । याजमाने च काण्डे तद्विषया मन्त्राः क्रमेणाऽऽम्नाता:-(४) "अन्नेरहं देवय ज्ययाऽन्नादो भूयासम्" "दब्धिरस्य दब्धो भूयासममुं दभेयम्"(५)"अग्नीषोम 
१. यजमानेन पठितव्यानां मन्त्राणामनुष्ठेयानां च कर्मणां यत्र पाठः तद्याजमानं काण्डमित्युच्यते । यत्राऽध्वर्युणा कर्तव्यानि कर्माणि, पठनीयाश्च मन्त्राः पठिताः तदा: ध्वर्यवं काण्डमित्युच्यते । २. तै.सं. १.६.२. ४. अदब्धः अहिंसितः, अमुं शत्रुम् । 
३. ते.. सं. १. ६. ११.६. ४. तै. सं. १. ६. २. ३. ५. ते. सं. १. ६.२.४. 
समाख्याधिकरणम् । 
तृतीयोऽध्यायः। 
१५५ 
योरहं देवयज्यया वृत्रहा भूयासम्" इति । तत्र यथा वाक्यद्वयानुसन्धान सम्पन्न प्रक रणं पृथक्प्रमाणम् , तथा प्रकरणद्वयानुसन्धानसंपन्नः क्रमः कुतो न मानं स्यात् ? न 
चाऽस्य प्रकरणेऽन्तर्भाव: दयोर्वाक्ययोरिव एकागोगे 
द्वयोर्वाक्ययोरिव प्रकरणयोरेकवाक्यत्वाभावात् । तस्मात्क्रम प्रमाणेन मध्यवर्तिन उपांशुयाजस्य मध्यवर्ती मन्त्रोऽङ्गम् । 'समानदेशत्वं क्रमः' इति क्रमस्य स्वरूपम् । तच्च द्विविधम्-पाठकृतमर्थकृतं च । तत्र पाठकृतमपि द्विविधम्- . यथासंख्यं सन्निधिश्चेति । तयोराद्यस्य दब्धिमन्त्र उदाहरणम् । (१)"शुन्धध्वं देव्याय कर्मणे" इत्ययं मन्त्रः शोधनीयेषु वस्तुषु साधारणो भासते । तत्र सान्नाय्यपात्राणि कुम्भीशाखापवित्रादीन्यनन्तरेषु (२)"मातरिश्वनः॥ इत्यादिमन्त्रेष्ववभासन्त इति स. न्निधिना तत्पात्रप्रोक्षणे "शुन्धध्वम्" इति मन्त्रो विनियुज्यते । अनुष्ठानसादेश्यात् (३) पशुओणामग्नीषोमीयाङ्गत्वम् । तदेवं क्रमस्य त्रैविध्यं द्रष्टव्यम् ॥ 
इति पञ्चमं क्रमाधिकरणम् ॥ ५ ॥ 
अथ षष्ठं समाख्याधिकरणम् ॥ ६॥ षष्टाधिकरणमारचयति 
वेदत्रयोक्तधर्माणामृत्विग्भिः सङ्गतिस्त्रिभिः । 
अनियत्या नियत्या वा, नियतिर्नाऽनिरूणात् ॥ १५॥ होत्रत्वादिसमाख्यानं नियतेर्गमकं स्वतः । निर्वाधं चाऽन्यवत्तच्च तेनाऽत्र विनियोजकम् ॥ १६ ॥ याज्यापुरोनुवाक्यापाठादयो धर्मा ऋग्वेदे प्रोक्ताः। दोहाननिर्वापादयो यजुर्वेदे । आज्यस्तोत्रपृष्ठस्तोत्रादयः सामवेदे । तत्र 'अस्यैवैते धर्माः' इति नियामकस्य दुर्निरूप त्वाद्येन केनाऽप्यत्विजा यः कोऽपि धर्म इच्छया संगच्छते इति चेत् 
मैवम् ; 'होत्रम् , आध्वर्यवम् , औद्गात्रम्' इति समाख्यानेन नियतिर्बोध्यते । न च समाख्यानस्य बाधकं किंञ्चित्पश्यामः । तस्मादबोध कत्वबाधितत्वयोरप्रामाण्यकार णयोरभावाच्छ्रतिलिङ्गादिपञ्चक्रवत्प्रमाणेन समाख्यानेन धर्मा व्यवस्थाप्यन्ते ॥ 
इति षष्ठं समाख्याधिकरणम् ॥ ६ ॥ 
१. ते.सं. १. १. ३. १. 
२. तै. सं. १.१.३. ३. पशुधर्माः पशुयागाङ्गानि उपाकरणनियोजनपर्यग्निकरणादीनि । 
सविस्तरायां जैमिनीयन्यायमालायां [अ.३.पा.३.अधि.५ 
अथ सप्तमं बलाबलाधिकरणम् ॥ ७ ॥ 
(श्रुतिप्राबल्याधिकरणम् ) सप्तमाधिकरणमारचयति 
ऐन्योपस्थीयतां वह्विरितीन्द्राग्न्योर्विकल्पनम् । समुच्चयो वोत शक्र एवाऽग्निः केवलोऽथवा ॥ १७॥ विकल्पः श्रुतिलिङ्गाभ्यां गुणावृत्त्या समुच्चयः । 
श्रुतिः शक्त्यनुसारेति शक्र एकोऽत्र लिङ्गतः ॥ १८॥ शक्तिरुक्ता श्रुतिः शीघ्रा लिङ्गं श्रुत्यनुमापकम् । नैराकाङ्ख्यात्मके बोधे श्रुत्याऽग्नौ केवले स्थितिः ॥ १६॥ 
"ऐन्या गार्हपत्यमुपतिष्ठते'' इति श्रूयते । (१)"कदाचन स्तरीरसि नेन्द्र सश्चसि दाशुषे, इत्यसागैन्द्री। तत्रेन्द्रस्य प्रकाशनात । 'भो इन्द्र. कदाचिदपि घातको न भवसि । किं त्वाहुतिं दत्तवते यजमानाय प्रीयसे' इत्यर्थः । तत्र इन्द्रप्रकाशनसाम: 
र्यरूपाल्लिङ्गान्मन्त्रस्येन्द्रविषयक्रियासाधनत्वं गम्यते । यद्यसौ मन्त्र इन्द्रप्रधानक क्रियायाः साधको न भवेत् , तदानीमनेन मन्त्रणेन्द्रप्रकाशनं व्यर्थ स्यात् । 'एतन्मन्त्र. करणकक्रियां प्रतीन्द्रः प्रधानम्' इत्येतादृशवुद्धयुत्पादनं लिङ्गविनियोगः । 'काऽसौ क्रिया' इति विशेष जिज्ञासायाम ऐन्योपतिष्टते, इत्यनेनाऽविरुद्धपदद्वय रूपेण वाक्येना. पस्थानक्रियायां पर्यवसानं क्रियते । तथासति 'ऐन्द्रमन्त्रेणेन्द्रमुपतिष्ठेत' इत्ययमर्थः पर्यवस्यति । तथा 'गार्हपत्यम्' इति द्वितीयान्तपदरूपया श्रुत्या गार्हपत्यस्य प्राधान्यं गम्यते । तच्च गुणभूतां यत्किंचित्करणकक्रियामन्तरेण न संभवति । ततः 'तादृशी कांचित्क्रियां प्रति गार्हपत्यः प्रधानम्' इत्येतादृशवुद्धयुत्पादनं श्रुतिविनियोगः । ऐन्या उपतिष्ठते' इति पदद्वयेन मन्त्रविशेषक्रियाविशेषयोः पर्यवसानं भवति । तथासति 'ऐ. न्द्रेण मन्त्रेण गार्हपत्यमुपतिष्ठते' इत्यर्थो भवति । तदेवं श्रुतिलिङ्गयोविधेि सति प्रमा. णत्वाविशेषा(२)बीहियववद्विकल्प इत्येकः पूर्वपक्षः। 
इन्द्रगार्हपत्ययोः प्रधानत्वाविशेषादुपस्थानस्य च गुणत्वात् 'प्रतिप्रधानं गुण आव र्तनीयः' इति न्यायेनोपस्थानावृत्त्या श्रुतिलिङ्गयोः समुच्चय इति द्वितीयः पूर्वपक्षः । 
श्रुतिर्विनियुजाना वस्तुसामर्थ्यमनुसृत्यैव विनियुङ्क्ते । अन्यथा 'वह्निना सिञ्चेत्। 'वारिणा दहेत्' इत्यपि विनियुज्येत । तत उपजीव्यत्वेन लिङ्गस्य प्रवलत्वादिन्द्र एव मन्त्रेणोपस्थेय इति तृत 
ऐन्द्रमन्त्रस्य गार्हपत्ये मुख्यवृत्त्या शक्त्यभावेऽपि गौणवृत्त्या शक्तिरस्तीति "निशे १. मै. सं. १. ५.४. २. 'व्रीहिभिर्यजेत यवैर्यजेत' इत्यत्र यागसाधनत्वे द्वयोर्यथा विकल्पः तद्वदित्यर्थः । 
लिङ्गप्राबल्याधिकरणम् ] 
ला तृतीयोऽध्यायः । 
नः" इत्यस्मिन्नुदाहरणे पूर्वमेव दर्शितम् । तथासति सामर्थ्याभावकृतप्रतिबन्धाभावान्नि विघ्ना श्रुतिः शीघ्रं विनियुङ्क्ते। लिङ्गं तु विलम्बते। मन्त्रपदान्यादौ स्वाभिधेयमर्थ प्रतिपादयन्ति । तत ऊर्ध्वं मन्त्रस्य सामर्थ्य निरूप्यते। पश्चात्सामर्थ्यवशात्साधनत्ववा चिनी प्राधान्यवाचिनी च श्रुतिः कल्प्यते । सा च श्रुतिः 'मन्त्रेणेन्द्रमुपतिष्ठेत' इति विनि युङ्क्ते । तथासति प्रत्यक्षश्रुतौ स्वाभिधेयप्रतिपादनविनियोगयोर्मध्यवर्तिनौ सामर्थ्यनिरूपण श्रुतिकल्पनव्यापारौ न स्त इति प्राबल्यात्तया लिङ्ग बाध्यते । न च प्रत्यक्षश्रुतिविनियोग. वेलायामलब्धात्मकत्वेनाऽप्राप्त लिङ्गं कथं बाध्येत इति शङ्कनीयम् भविष्यत्प्राप्तिप्रति बन्धस्यैवाऽत्र बाधत्वात् । श्रुया विनियुक्तस्य मन्त्रस्य पुनर्विनियोगाकाङ्क्षाया अनु दयात्कथं विनियोजकं लिङ्गं प्राप्स्यति । तस्मात् गार्हपत्योपस्थाने मन्त्रः प्रत्यक्षश्रुत्या विनियुज्यते ॥ 
इति सप्तमं श्रुतिप्राबल्याधिकरणम् ॥ ७ ॥ 
__ अथाऽष्टमं लिङ्गप्राबल्याधिकरणम् ॥ ८ ॥ अष्टमाधिकरणमारचयति 
स्योनं त इति पूर्वार्ध तस्मिन्सीदेति चोत्तरम् । सदने सादने चाऽयं सर्वो वाऽर्धे व्यवस्थिते ।। २० ।। तच्छब्दादेकवाक्यत्वे भवेदाद्यः श्रुतिं प्रति । लिङ्गस्य सन्निकृष्टत्वाद्वाक्यबाधे व्यवस्थितिः ॥ २१ ॥ 
उदाहृतिरियं वाक्यबाधे न त्वैन्द्रियेत्यसौ । बाधादृवं निरर्थत्वादप्रामाण्यप्रसङ्गतः॥२२॥ दर्शपूर्णमासयोः श्रूयते--(१)"स्योनं ते सदनं कृणोमि घृतस्य धारया सुसेवं कल्पयामि । तस्मिन्सोदामृते प्रतितिष्ठ ब्रीहीणां मेध सुमनस्यमानः” इति । 'भोः परोडाश, तव समीचीनं स्थानं करोमि । तच्च स्थानं घृतस्य धारया सुष्ठ सेवितुं योग्य कल्पयामि । भो व्रीहिसारभूत, त्वं समाहितमनस्कस्तस्मिन्समीचीने स्थान उपविश । तत्र स्थिरो भव' इत्यर्थः । तत्र 'तस्मिन्' इत्यनेन तच्छब्देन प्रकृतवाचिना पूर्वो. त्तरार्धयोरेकवाक्यत्वे सति मन्त्रद्वयाभावात्सर्वोऽप्ययं मन्त्रः स्थान करणेऽङ्गं स्यात् । मन्त्रविनियोजिका श्रुतिरेवं कल्पनीया-सर्वेणाऽनेन मन्त्रेण स्थानं कर्तव्यम् इति । तथा-सर्वेण मन्त्रेण पुरोडाशः स्थापनीयः इत्यपि कल्पनीया । सदनाङ्गत्ववत्प्रतिष्ठा 
३. ७. ५.) अत्र 'कृणोमि' इति स्थाने करोमीति पाठः । १४ जै० न्या० 
१५८ 
सविस्तरायां जैमिनीयन्यायमालायां [ अ.३.पा.३.अधि.९ 
पनाङ्गत्वस्याऽपि तद्वाक्यबोधितत्वात् । तथा सति सदनस्थापनयोरस्य मन्त्रस्य विकल्पः समुच्चयो वा निजेच्छया भविष्यति इति प्राप्ते 
ब्रूमः—यदेतत्पूर्वोत्तरार्धयोः परस्परान्वयेन संपन्नमेकं वाक्यम् , तदेतदुत्तरार्धस्य सदनकरणे शक्तिमकल्पयित्वा कृत्स्नं मन्त्रं सदने विनियोक्तुं नाऽर्हति । तथा पूर्वार्धस्य स्थापने शक्तिमकल्पयित्वा न तत्र प्रभवति । अतो लिङ्गकल्पनव्यवधानेन वाक्यं श्रुति प्रति विप्रकृष्यते । प्रत्यक्षं तु लिङ्गद्वयं संनिकृष्यते । तथासति लिङ्गेन वाक्यबाधादर्थ द्वयमुभयोर्व्यवस्थितम् । ननु “ऐन्या गार्हपत्यम्” इत्यत्राऽपि पदद्वयान्वयरूपस्य वाक्यस्य विनियोजकत्वप्रतीतलिङ्गवाक्यविरोधाय तदेवोदाहियताम् इति चेतन. तत्र लिङ्गेन वाक्ये बाधिते सत्येकैकपदस्याऽर्थप्रत्यायकत्वाभावेन श्रुतिकृतविनियोगस्या. प्यसिद्धरप्रामाण्यमेवोदाहृतस्य प्रसज्येत । इह तु महावाक्ये बाधितेऽप्यवान्तरवाय. योरर्थप्रतीतो लिङ्गविनियोगः सिध्यतीत्येतदेवोदाहरणम् ॥ 
इत्यष्टमं लिङ्गप्राबल्याधिकरणम् ॥ ८ ॥ 
अथ नवमं वाक्यप्राबल्याधिकरणम् ॥ ६॥ नवमाधिकरणमारचयति 
अग्नीषोमाविदं हव्यमजुषेतामितीरितात् । अपच्छिद्येदमित्यादिः सर्वशेषो भवेन्न वा ॥ २३ ॥ प्रक्रियातो भवेन्मैवं प्रक्रियाऽन्तरिता त्रिभिः । वाक्यं द्वयन्तरितं तेन भवेत्प्रकरणाद्वलि ॥ २४ ॥ सूक्तवाके श्रूयते-(१) “अग्नीषोमाविदं हविरजुपेतां अवीवृधेतां महो ज्यायोऽक्राताम् , इन्द्राग्नी इदं हविरजुषेतां अवीवृधेतां महो ज्यायोऽक्राताम्। इति । तत्र देवतावाचकमग्नीषोमादिपदं पौर्णमास्यादिकाले यथादेवतं विभज्य प्रयोक्तव्यम् इति पूर्वपादे निणीतम् । यत्तु 'इदं हविः' इत्यादिकमवशिष्टं पदजातं, तदग्नीषोममन्त्रगतमप्यमावास्यायामग्नीषोमपदपरित्यागेन पठनीयम् । एवम् इन्द्रा. निमन्त्रगतमपि पौर्णमास्यामिन्द्राग्निपदपरित्यागेन पठनीयम् । तथासत्येषां मन्त्रभा. 
गानां सर्वशेषत्वबोधको दर्शपूर्णमासप्रकरणपाठोऽनुगृह्यत इति प्राप्ते 
बम:-अग्नीषोममन्त्रशेषस्येन्द्राग्निपदान्वयाश्रवणात् । प्रकरणेन प्रथमं तदन्वय. रूपं वाक्यं कल्पनीयम् । तेन च वाक्येनेन्द्रादिप्रकाशनसामर्थ्यरूपं लिङ्ग कल्प्यते । 
१. ते. व्रा. ३. ५. १० 
प्रकरणप्राबल्याधिकरणम् ] 
तृतीयोऽध्यायः । 
१५९ 
तच्च लिङ्गं 'अनेन मन्त्रभागेणेन्द्राग्निविषयक्रियाऽनुष्ठेयाः इति विनियोजिकां तृती याश्रुति कल्पयति । ततः प्रकरणविनियोगयोर्मध्ये त्रिभिर्व्यवधानं भवति । अग्नीषोम पदान्वयरूपं तु वाक्यं श्रयमाणत्वाल्लिङ्गश्रतिभ्यामेव व्यवधीयते । तस्माद्वाक्येन प्रक रणस्य वाधितत्वात्तच्छेषस्तत्रैव व्यवतिष्ठते । 
इति नवमं वाक्यप्राबल्याधिकरणम् ॥ ९ ॥ 
0000000 
अथ दशमं प्रकरणप्राबल्याधिकरणम् ॥ १० ॥ दशमाधिकरणमारचयति 
राजसूयेऽभिषेच्याख्ययागे ये देवनादयः। तच्छेपास्तेऽखिलार्थी वा, तच्छेषास्तस्य संनिधेः॥ २५ ॥ 
राजसूयकथंभावानुवृत्तेः सर्वशेषता । कल्प्याकाङ्क्षाभिषेच्यस्य प्रक्रिया प्रबला ततः ॥२६॥ सातसये (१)पश्विष्टिसोमयागा बहवः प्रधानभूताः। तत्राभिषेचनीयाख्यः कश्चि 
। तस्य संनिधौ देवनादयः श्रूयन्ते-(२)“अक्षेर्दीव्यति । राजन्यं जिनाति सोनशेपमाख्यापयति" इति । जिनाति जयति । बचब्राह्मणे समाम्नातं शुनः. 
मपाख्यानं शौनश्शेपम् । तत्र संनिधिबलाद्देवानादयोऽभिषेचनीयाङ्गमिति चेत् " नाम राजसूयस्य कथंभावाकाङ्क्षायामनुवृत्तायां विहिता देवनादयः प्रकरणेन 
शेषाः । राजसूयश्च बहुयागात्मक इति तत्रत्य सर्वयागशेषत्वम् । न चाऽभिषेच स्य काचिदाकाङ्क्षा देवनादिष्वस्ति, ज्योतिष्टोम विकृतित्वेनाऽतिदिष्टः प्राकृताङ्गैरेव नाकाक्षा निवृत्तेः । संनिहितविधिबलादाकाशोत्थाप्यत इति चेत्-अत एवाss काङक्षारूपमवान्तरप्रकरणमादौ परिकल्प्य तद्द्वारा वाक्यलिङ्गश्रुतिकल्पनया संनिधि विप्रकृष्यते । राजसूयाकाङ्क्षारूपं तु महाप्रकरणं कृप्तत्वादेकया कक्षया 'निकृष्यते । तस्मात् प्रकरणेन संनिधिबाधात्सर्वशेषा देवनादयः । 
इति दशमं प्रकरणप्राबल्याधिकरणम् ॥ १० ॥ 
१. 'अनुमत्यै पुरोडाशमष्टाकपालं निर्वपतो' त्यादिवाक्यर्विहिता इष्टयः, पवित्रा भिषेचनीयदशपेयकेशवपनीयव्युष्टिद्विरात्रक्षत्रधृतिरूपास्सप्त सोमयागाः । इमे सर्वे मिलित्वा राजसूयपदवाच्याः । तै. सं. १. ९.१. २. मै. सं. ४. ४. ६. 
३.ऐतरेय ब्राह्मणे पञ्चमपञ्चिकायां हरिश्चन्द्रोपाख्यनरूपोऽयमितिहासः । स एव शौनश्शेप इत्याख्यायते । 
१६० सविस्तरायां जैमिनीयन्यायमालायां [ अ.३.पा.३.अधि.११ 
अथैकादशं स्थानप्राबल्याधिकरणम् ॥ ११ ॥ एकादशाधिकरणमारचयति 
शुन्धध्वमिति मन्त्रोऽङ्गं पौरोडाशिकशोधने । सांनाय्यपात्रशुद्धौ वा प्रथमोऽस्तु समाख्यया ॥ २७ ॥ पौरोडाशिकमित्यत्र प्रकृत्या तद्धितेन वा। संनिध्यनुक्तितः कल्प्यः कृप्तत्वाच्चरमः क्रमात् ॥ २८ ॥ (१)"शुन्धध्वं दैव्याय कर्मणे” इत्ययं मन्त्रः 'पौरोडाशिकम्' इति याज्ञिकैः समा ख्याते काण्डे पठितत्वात्समाख्यया पुरोडाशकाण्डोक्तानामुलूखलजुह्वादीनामपि शोधने ऽङ्गम् इति चेत्-- 
मैवम् ; 'पौरोडाशिकम्' इति समाख्यायां प्रकृतिः पुरोडाशमात्रमभिधत्ते, तद्धितप्रत्ययश्च काण्डम् । न चैतावता कृत्स्नपुरोडाशपात्राणां मन्त्रसंनिधिः प्रत्यक्षो भवति । किं त्वर्थापत्या कल्प्यते। ययुक्तसंनिधिर्न स्यात् , तदा मन्त्रप्रतिपादकग्रन्थस्य पौरोडाशिकसमाख्या न स्यात् । न ह्यग्न्यसंनिहितानाम् “इषे त्वा" इत्यादिमन्त्राणामा ग्नेयकाण्डसमाख्या भवति । संनिहितानां तु (२)"युञ्जानः प्रथमं मनः" इत्यादिमन्त्रा णां भवत्येषा समाख्या । तस्मात् काण्डसमाख्यया संनिधिं परिकल्प्य तत्संनिध्यन्यथा ऽनुपपत्त्या परस्पराकाङ्क्षारूपं कृत्स्नं पात्रप्रकरणं कल्पयित्वा तद्द्वारा वाक्यलिङ्गश्रुती: कल्पयित्वा तया श्रुत्या विनियोग इति समाख्याया विप्रकर्षः । सानाय्यपात्राणां शोधने मन्त्रसंनिधिस्तु प्रत्यक्षः । इध्मावहिस्सम्पादनस्य मुष्टिनिर्वापस्य चान्तरालं सान्नाय्य पात्राणां(३) देश उक्तः । मन्त्रश्चेध्माबहिर्निवोपविषययोर्मन्त्रानुवाकयोमध्यमेऽनुवाके पठ्यते । तेन च प्रत्यक्षसंनिधिना प्रकरणादीनां चतुणोमेव कल्पनात्संनिधिः संनिक ष्यते । तस्मात् क्रमेण समाख्यां बाधित्वा 'सांनाय्यपात्रशोधनशेषो मन्त्रः' इत्ययं चरमः पक्षोऽभ्युपेयः ॥ 
इत्येकादशं स्थान प्राबल्याधिकरणम् ॥११॥ 
(इति बलाबलाधिकरणसमाप्तिः) 
१.ते. सं. १. १.३. 
२. तै. सं. ४, १. १. ३. तैत्तिरीयसंहितायां प्रथमकाण्डे प्रथमप्रपाठके द्वितीयानुवाके इष्माबहिस्सन्नहन मुक्तम् । तत्रैव चतुर्थेऽनुवाके मुष्टिनिर्वाप उक्तः । तयोर्मध्ये यस्तृतीयोऽनुवाकः 'शुन्धध्वं दैव्यायः इति स सान्नाय्यपात्राणां स्थानम् । 
पापा 
अहीनाधिकरणम् ] ष तृतीयोऽध्यायः । 
अथ द्वादशं प्राप्ताप्राप्तबाधभेदाधिकरणम् ॥ १२॥ द्वादशाधिकरणमारचयति 
बाधो न युक्तो युक्तो वा प्राप्त्यप्राप्त्योने युज्यते । 
अप्रवृत्तं प्रसक्तं यद्धिया तस्याऽस्तु बाध्यता ॥ २६ ॥ प्रमाणतः प्रसक्तस्य बाधो दाशमिकोऽत्र तु । विभ्रमेण प्रसक्तस्य तस्मादप्राप्तबाधनम् ॥ ३० ॥ 
प्राप्तस्य प्रवृत्तिरस्तीति न तन्निवारणं शक्यम् । अप्राप्तस्य बाधाविषयत्वेनाऽवस्था नमेव नाऽस्ति । तस्मात् न युक्तो बाध इति चेत्-- - 
मैवम् ; बुद्धया विषयीकृतस्य वारयितुं शक्यत्वात् । न चैतदत्यन' प्रवृत्तम् , अनुष्ठानरूपफलपर्यवसानाभावात् । नाऽप्यत्यन्तमप्रवृत्तम् , तद्बुद्धरुत्पन्नत्वात् । अतो नोक्तदोषद्वयम् । दशमे (१)चोदकप्रमाणेनाऽवबुद्धोऽर्थो बाध्यत इति प्राप्तबाधः । 
पूर्वप्रमाणविरुद्धरुत्तरोत्तरः प्रमाणाभासैरवबुद्धस्येत्यप्राप्तबाधः ॥ 
इति द्वादशं प्राप्ताप्राप्तबाधभेदाधिकरणम् ॥ १२ ॥ 
282594 
अथ त्रयोदशमहीनाधिकरणम् ॥ १३ ॥ (२)त्रयोदशाधिकरणमारचयति 
तिस एव हि साह्ने स्युरहीने द्वादशेत्यतः। 
ज्योतिष्टोमे द्वादशत्वमथवाऽहर्गणे भवेत् ॥ ३१ ॥ अस्तु प्रकरणादाद्यो नाऽहीनत्वं विरुध्यते । प्रकृतित्वान्न केनाऽपि हीनोऽतोऽत्र विकल्प्यताम् ॥ ३२॥ साह्नाद्भिन्नाऽहीनसंज्ञा रू?षाऽहर्गणे भवेत् । पष्ठीश्रुत्या द्वादशत्वं प्रक्रियातोऽपकृष्यताम् ॥ ३३ ॥ ज्योतिष्टोमप्रकरणे श्रूयते-(३)“तिस्र एव साह्रस्योपसदो द्वादशाऽहीनस्य" 
१. चोदकः अतिदेशः प्रकृतिवद्विकृतिः कर्तव्येत्यादिरूपः । । - २. एवं तावदङ्गत्वबोधकप्रामाणानां विरोधे बलाबलं निरूप्याऽधुना विरोध एव क्वाऽस्ति क्व च नाऽस्तीति चिन्तार्थमुत्तरः प्रपञ्चो यावदध्यायसमाप्ति । 
३. (तै.सं. ६.२.५.१.) अह्ना सह वर्तत इति साह्नः ज्योतिष्टोमः । तस्य उपसदः 
१६२ 
सविस्तरायां जैमिनीयन्यायमालायां [अ.३.पा.३.अधि.१४. 
इति । एकेनाऽह्ना निष्पाद्यत्वात्साह्रो ज्योतिष्टोमः । दोक्षादिवसादूचं सोमाभिषवदिव सात्पूर्वं कर्तव्या होमा उपसदः । तासां द्वादशत्वं प्रकरणबलाज्ज्योतिष्टोमे निविशते । अहीनशब्दश्च तस्मिन्नेव कल्पते । ज्योतिष्टोमस्य निखिलसोमयागप्रकृतित्वेन सर्वेषा मङ्गानां तत्रोपदेशे सति तदुपदेश विकलविकृतीनामिव हीनत्वाभावात् । अतो द्वादश त्वत्रित्वयोर्विकल्प इति प्राप्ते 
ब्रूमः-आवृत्तसोमयागरूपो द्विरात्रत्रिरात्रादिरहर्गणः । तस्मिन्नहीनशब्दो रूढः । यौगिकत्वे तु 'न हीनः' इति विगृह्य समासे कृते सत्ययज्ञादिशब्दवदायुदात्तः(१)स्या त् । मध्योदात्तस्त्वाम्नायते । रूढिश्च विग्रहनिरपेक्षत्वाच्छीघ्रबुद्धिहेतुः । अतो ज्योति टोमवाचिनः साहशब्दाद्भिन्नेयं (२)अहीनसंज्ञा ज्योतिष्टोमाद्भिन्नमहर्गणमभिधत्ते । तस्मिन्नहर्गणे षष्ठीश्रुत्या तदुक्तं द्वादशत्वं निवेश्यते । तत्सिद्धये प्रकरणादिदमप नेतव्यम् ॥ 
इति त्रयोदशमहीनाधिकरणम् ॥ १३ ॥ 
अथ चतुर्दशं प्रतिपदधिकरणम् ॥ १४ ॥ चतुर्दशाधिकरणमारचयति 
युवं हीति द्वयोः कोंबहूनां चैत इत्यमूम् । कुर्यात्प्रतिपदं ज्योतिष्टोमे साऽहर्गणेऽथवा ॥ ३४ ॥ एकस्य शक्तिराहित्ये द्वाभ्यां बहुभिरेव वा । 
ज्योतिष्टोमस्य कार्यत्वात्प्रकृतेऽत्रैव सा भवेत् ॥ ३५ ॥ तिस्र एव । अहीनस्याऽनेकसुत्याकस्य क्रतोस्तु द्वादश उपसद इत्यर्थः । अत्र पूर्वपक्षे अहीनशब्दो 'न हीनः अहीनः इति व्युत्पत्या ज्योतिष्टोमवाच्येव । सिद्धान्ते तु 'अह्नः खः क्रता' विति सूत्रविहितखप्रत्ययान्तत्वादहीनशब्दोऽहस्समूहवाचीति ध्येयम् । 
१. अयं भावः-न हीनः अहीन इति विग्रहे तस्य नञ् समासत्वात् 'नञ् सु भ्यामित्यनेन सूत्रेणाऽऽद्युदात्तस्स्यात् । अहन् शब्दात् 'तस्य समूह' (पा.सू.४.२.३५) इत्यनुवृत्तिसहितेन 'अह्नः खः क्रता' विति वार्तिकेण खप्रत्यये कृते, तस्य च 'आयने यीनीयियः फढखछघां प्रत्ययादीनामिः (पा.सू. ७.१.२.) त्यनेन ईनादेशे च कृते तस्य 'प्रत्ययस्ये' त्यनेन आयुदात्तस्वरविधानात् ईकारस्योदात्तस्वरे प्राप्ते 'अनुदात्तं पदम. कवर्ज' (६.१.१५८.) मित्यनेन आद्यन्तयोरनुदात्तस्वरविधानादहीनशब्दस्य मध्यो दात्तत्वमिति । 
२. द्विरात्रप्रभृतिष्वेकादशरात्रान्तेष्वहर्गणेषु अहीनशब्दो रूढ इति दशमे वक्ष्यते। 
जाघन्यधिकरणम् ] तृतीयोऽध्यायः । 
यजमानस्य नानात्वं साक्षाद्विकृतिषु श्रुतम् । उत्कृष्य प्रतिपत्तेन कुलायादिषु नीयताम् ॥ ३६ ॥ ज्योतिष्टोमे श्रूयते-(१) "युवं हि स्थः स्वर्पती इति द्वयोर्यजमानयोः प्रतिपदं कुर्यात् । एते असृग्रमिन्दवः इति बहुभ्यो यजमानेभ्यः" इति । स्तोत्र स्योपक्रमे पठनीयाचं प्रतिपच्छब्दोऽभिधत्ते । सा चोदाहृता प्रतिपत्प्रकरणाज्ज्योति प्टोमे निविशते । न च तत्र यजमान द्वित्वयोरसम्भवः, एकस्य यजमानस्य द्रव्याला भादिना तदशक्तौ नित्यकर्मणः परित्यागासम्भवेन द्वाभ्यां बहुभिर्वा तस्याऽवश्यकर्त. व्यत्वात् इति प्राप्ते- . 
ब्रूमः-यजमानद्वित्वं कुलायनामके यज्ञे साक्षादाम्नातम्-(२)"एतेन राजपुरो हितौ सायुज्यकामौ यजेयाताम्" इति । यजमानबहुत्वं सत्रेष्वाम्नातम्-(३)"चतु विशतिपरमाः सत्त्रमासीरन्। इति । ततो द्विशब्दबहुशब्दरूपाभ्यां श्रुतिभ्यां प्रकरणं बाधित्वा कुलायादिषु यथोक्तप्रतिपदोरुत्कर्षः कर्तव्यः । न चाऽशक्तावपि यजमानद्वित्व बरत्वे सम्भवतः, अशक्तेन स्वीकृतस्य पुरुषान्तरस्य प्रतिनिधित्वे यजमानत्वाभावात् । यजमानस्य प्रतिनिधिर्नाऽस्ति' इति (४)वक्ष्यते । यद्यन्यः पुरुषः स्वयमेव प्रवर्तते नमानी स्वकीयमेव प्रयोगं कुयोत् , न त्वशक्तस्य साहाय्यमाचरेत् । तस्मात् श्रूयमाण 
जमानैकत्वस्य कालादिवदनुपादेयाङ्गत्वेन त्यक्तुमशक्यत्वान्न ज्योतिष्टोमे यजमा 
नस्य द्वित्वबहुत्वे सम्भवतः ॥ 
इति चतुर्दशं प्रतिपदधिकरणम् ॥ १४ ॥ 
अथ पञ्चदशं जाघन्यधिकरणम् ॥ १५ ॥ पञ्चदशाधिकरणमारचयति 
संयाजयन्ति जाघन्या पत्नीरेतत्पशावुत । दर्शादौ, तत्पशी युक्तं जायन्याः समवायतः ॥ ३७॥ 
१. ( तां. वा. ६. ९. १३.) द्वौ यजमानौ मिलित्वा यं ऋतुमनुतिष्ठतः तत्र क्रतौ बहिष्पवमानाख्ये प्रथमस्तोत्रे 'युवं स्थ' इति ऋचं प्रथमं प्रगायाऽनन्तरमन्या गातव्याः । यस्मिन् कतौ बहवो यजमानाः, तत्र क्रतौ तस्मिन् स्तोत्रे 'एते असृग्रमि न्दव' इति ऋक् प्रथमं पठनीयेति विषयवाक्यार्थः। 
२. राजा च पुरोहितश्च राजपुरोहिताविति विग्रहष्षाष्टसिद्धान्तानुसारेण बोध्यः। 
३. 'सप्तदशावराः चतुर्विंशतिपरमा' इति समग्र वाक्यम् । अत्र सप्तदश संख्या न्यूनावधिर्यजमानेषु, चतुर्विशतिसंख्या परमावधिः । ४. पू. मी. ६. ३. ७. 
१६४ 
सविस्तरायां जैमिनीयन्यायमालायां [ अ.३.पा.३.अधि१६. जाघनी नाम भागोऽसौ दर्शादो समवैति हि । नोत्क्रष्टव्यं न संस्कार्या साधनत्वात्तृतीयया ॥ ३८ ॥ दर्शपूर्णमासप्रकरणे श्रूयते-(१)"जाघन्या पत्नीः संयाजयन्ति' इति । जाघनी पशोः पुच्छम् । पत्नीशब्दोऽत्राऽऽहुतिचतुष्टयात्मकस्य कर्मणो नामधेयैकदेशः। अत एव श्रूयते-“पञ्च प्रयाजा इज्यन्ते, चत्वारः पत्नीसंयाजाः" इति । तत्र तृती. याहुतौ(२) देवपत्नीनां देवतात्वात्तद्द्वारा कर्मनाम्नः पत्नीसंयाजशब्दस्य प्रवृत्तिः। तत्र जापनीमुद्दिश्य पत्नीसंयाजसंस्कारो विधीयते । जाघनी च(३) पशौ समवेता न तु दर्शपूर्णमासयोः । अतः प्रकरणादुत्कृष्य पशौ निवेशनं इति प्राप्ते - ब्रमः-जाघनीशब्देन पशोर्भागोऽभिधीयते । स च दर्शपूर्णमासयोः पशुयाग. त्वाभावेऽपि क्रयादिना सम्पादयितुं शक्यते । न चाऽत्र पशौ विद्यमानाया जाघन्या पत्नीसंयाजैः संस्कार्यत्वम् , तृतीयया साधनत्वावगमात् । तस्मात् न प्रकरणादुत्कर्षः॥ 
___इति पञ्चदशं जाघन्यधिकरणम् ॥ १५ ॥ 
. 
अथ षोडशं सन्तर्दनाधिकरणम् ॥ १६ ॥ षोडशाधिकरणमारचयति 
सन्तृवेदीर्घसोमे तत्प्रकृतौ विकृतावुत । दीर्घस्य सोम इत्युक्ते प्रकृतावस्तु तर्दनम् ॥ ३९ ॥ सामानाधिकरण्यस्य षष्ठीतो बलवत्त्वतः । दैर्घ्ययुक्तोक्थ्यसंस्थादावुत्कर्षोऽन्यत्र बाधनात् ॥ ४० ॥ 
ज्योतिष्टोमे श्रूयते-(४)“दीर्घसोमे सन्तृो धृत्यैः' इति । सोमयागविशेषो दीर्घसोमः। तस्मिन्सोमाभिषवाधारयोः (५)अधिषवणफलकयोः संतर्दनं कार्यम् । अन्योन्यवियोगेन शैथिल्यं मा भूदिति दृढसंश्लेषः सन्तर्दनम् । तदेतत्प्रकरणबलात्प्र. कृतौ निविशते । न च दीर्घसोमत्वानुपपत्तिः । 'दीर्घस्य सोमः' इत्येवं दीर्घशब्दस्य 
१. पत्नीसंयाजाख्यं कर्म जापनीद्रव्येण कुर्यादित्यर्थः । 
२. तृतीयाहुतौ 'इन्द्राण्यग्नाव्यश्विनीराट् आरोदसो वरुणानी शृणोतु' इतीन्द्राण्या दीनां देवपत्नीनां श्रुतत्वात्ता एवाऽत्र देवताः । एवञ्च पत्नीदेवताकत्वात्कर्मणोऽस्य पत्नीसंयाजसंज्ञा। ३. पशौ पशुयागे। ४. तै. सं. ६. २. ११. 
५. सोमो ययोः फलकयोनिधायाऽभिषूयते ते अधिषवणफलके । 
प्रवर्गाधिकरणम् ] 
तृतीयोऽध्यायः । 
यजमानविशेषणत्वेनाऽप्युपपत्तेरिति प्राप्ते 
मः-'षष्टीसमासात्कर्मधारयो बलीयान्ः इति (१)निषादस्थपत्यधिकरणे चक्ष्यते । तथा सति दीर्घत्वं सोमस्य धर्मः, न तु यजमानस्य । नन्वेवमपि प्रकृति भूतस्य सोमस्येष्टिपश्वपेक्षया दीर्घत्वमस्त्येव इति चेत्-नः सोमशब्देनैव तदवगतौ दीर्घशब्दस्य वैयथ्योत् । न हीष्टिपश्वपेक्षमा ह्रस्वः कश्चित्सोमोऽस्ति, यस्य व्यावृत्तये दीर्घशब्दः प्रयुज्येत । तस्मात्प्रकृतिरूपं ह्रस्वं सोमं व्यावर्तयितुमयं दीर्घशब्दः । विकृतिषूक्थ्यादिषु ग्रहाधिक्यादीर्घत्वम् । द्विरात्रादिषु चाऽऽवृत्त्या दीर्घत्वम् । तस्मा द्वाक्येन प्रकरणं बात्विा विकृतिषु तन्निवेशः । प्रकृतौ तु दीर्घशब्दस्य बाधः पूर्व मुक्तः । सन्तर्दनबाधश्च साक्षाच्छ्र यते-(२)"हनू वा एते यस्य यदधिषवणे न सन्तृ. णत्ति, असन्तृण्णे हि हनू" इति । तस्मात् न प्रकृतौ निवेशः ॥ 
इति षोडशं सन्तर्दनाधिकरणम् ॥ १६ ॥ 
अथ सप्तदशं प्रवाधिकरणम् ॥१८॥ सप्तदशाधिकरणमारचयति 
न प्रवृञ्ज्यादाद्ययज्ञे क्रतौ सोऽनुष्ठितावुत । प्रतिषेधः क्रतो युक्त उक्ता ह्यस्याऽऽद्ययज्ञता ॥४१॥ प्रवृणक्त्युपसद्भयः प्रागिति वाक्यात्क्रतौ विधेः । 
आद्यप्रयोगे प्राथम्यान्निषेधः क्वचिदेव सः॥ १२ ॥ ज्योतिष्टोमे प्रवाख्यं कर्म प्रकृत्य श्रूयते--(३) “न प्रथमयज्ञे प्रवृज्यात्" इति । सोऽयं प्रतिषेधो ज्योतिष्टोमक्रतौ द्रष्टव्यः, न तु तदीय प्रथमप्रयोगे। कुतः ? (४) "एष वाव प्रथमो यज्ञो यज्ञानां यज्ज्योतिष्टोमः" इति तस्य प्रथमयज्ञत्वाभिधानात इति चेत्-- 
मैवम् ; “पुरस्तादुपसदां प्रवयं प्रवृणक्ति" इति वाक्येन क्रतौ प्रवर्ग्यस्य विहि. तत्वात् । न च विधिनिषेधवाक्ययोः समानबलत्वादनिर्णयः, निषेधवाक्ये प्रथमश ब्देन निषेधस्य प्रयोगपरत्वनिर्णयात् । प्रथमद्वितीयादिशब्दाः क्रियाया आवृत्तौ मु ख्याः, तत्सम्बन्धाद्वस्तुषूपचर्यन्ते । प्रथममध्येतव्यत्वात्प्रथमं काण्डम् , तदनन्तरम. ध्येतव्यत्वाद्वितीयं काण्डम् । एवं आदावुत्पन्नत्वात्प्रथमः पुत्रः, तदनन्तरमुत्पन्नत्वा 
१. पू. मी. ६.१. १२. 
२. तै. सं. ६. २. ११. ३. प्रथमकर्तव्ये ज्योतिष्टोमे प्रवर्याख्यं कर्म न कुर्यादित्यर्थः । ४. तां. ब्रां. १६. १. २. 
१६६ 
सविस्तरायां जैमिनीयन्यायमालायां [ अ. ३. पा. ३.अधि.१८ 
द्वितीयः । तथा सति प्रयोगक्रियाया आवृत्तिविशेषे प्रथमशब्दो मुख्यः । तदावृत्ति विषयतया यज्ञे लाक्षणिकः । त्वत्पक्षेऽपि क्रतो मुख्यो यज्ञशब्दः, प्रयोगे लाक्षणिकः स्यादिति चेत्-बाढम् ; तथाऽप्यसञ्जातविरोधिनि लाक्षणिकत्वकल्पनाद्वरमुत्तरपदे तत्कल्पनम् । तस्माज्ज्योतिष्टोमस्य प्रथमप्रयोगे प्रवग्यनिषेधः । ननु सप्तसंस्थायु. क्तस्य ज्योतिष्टोमस्य प्रथमसंस्थारूपोऽग्निष्टोमः, तत्राऽयं निषेधः पर्यवस्यति । विधिश्च तत्र श्रूयते-"अग्निष्टोमे प्रवृणक्ति" इति । एवं ताधिकारिभेदेन विधिनिषेधयोर्व्यवस्था ऽस्तु । तथा हि श्रूयते-(१)"कामं तु योऽनूचानः स्यात् , तस्य प्रवृद्ध्यात्, इति । तस्मात् अनूचानव्यतिरिक्तकर्तृकेऽग्निष्टोमप्रथमप्रयोग एवाऽयं निषेधः ॥ 
इति सप्तदशं प्रवाधिकरणम् ॥१७॥ 
अथाऽष्टादशं पौष्णपेषणस्य विकृतौ विनियोगाधिकरणम् ॥ १८ ॥ अष्टादशाधिकरणमारचयति 
प्रपिष्टभागः पूषेति प्रकृतौ विकृतावुत । इष्टिप्रकरणादेव प्रकृताविति युज्यते ॥ ४३ ॥ सन्तर्दनादिवद्वाक्याद्विकृतौ पूषसम्भवात् । सिद्धस्य पुनरप्युक्तिरधिकस्य विवक्षया ॥४४॥ 
दर्शपूर्णमासप्रकरणे श्रूयते-(२) तस्मात्पूषा प्रपिष्टभागोऽदन्तको हि' इति । तत्र दन्तरहितस्य पूष्णः पिष्टभाक्त्वं सन्तर्दनप्रतिपदादिवत्सिद्धम् । तथाऽप्युत्तरा धिकरणे तस्मिन्नेव विषये विशेषं वक्तुमिह प्रस्तूयते ॥ 
इत्यष्टादशं पौष्णपेषणस्य विकृतौ विनियोगाधिकरणम्॥१८॥ 
१. यः अनूचानः वेदतदर्थज्ञः, तेन कामं प्रवर्यः क्रियतामित्यर्थः ।। 
२. प्राशिवभक्षणार्थवादोऽयम् । तत्र हि पूर्वमेवमाम्नायते-'तत् पूष्णे पर्यह. रन् , तत्पूषा प्राश्य दतोऽरुणत्। (ते. सं २.६.८.) इति । तत् प्राशिनाख्यं हविश्शेष भागं पूष्णेऽदुः । स च पूषा तं भागं दन्तैः खादन्नभक्षयत् । तेन पूष्णो दन्ता अप. तन् । तस्मात्कारणात् पूषा प्रपिष्टभागस्सम्पन्नः। प्रपिष्टं भागो यस्य सः प्रपिष्ट. भाग इति वाक्यार्थः । 
पेषणस्यैकदेवत्ये निवेशाधिरणम् ] तृतीयोऽध्यायः । 
१६७ अथैकोनविंशं पेषणस्य चरावेव निवेशाधिकरणम् ॥१६॥ एकोनविंशाधिकरणमारचयति 
चरौ पशौ पुरोडाशे चरावेवोत पेषणम् । विशेषादर्शनादेतत्सर्वेष्वपि विधीयते ॥ ४५ ॥ प्राप्तत्वान्न पुरोडाशे हृदाद्याकारनाशनात् ॥ 
न पशौ, पारिशेष्येण चरावेव हि पेषणम् ॥ ४६॥ _____"(१)पोष्णं चरुमनुनिर्वपेत्” इति चरुर्विहितः । (२) पौष्णं श्याममालभेतान्न कामः” इति पशुविधिः । (३) पशुमालभ्य पुरोडाशं निर्वपति' इत्येतच्चोदकेन पौष्णपशौ प्राप्तम्। तत्र-'यदेवत्यः पशुस्तद्देवत्यः पुरोडाशः' इति न्यायेन पुरोडाशस्य पूषा देवता । तत्र पूर्वोक्तं पेषणं विषयीकृत्योच्यमानाः संशयपूर्वोत्तरपक्षा विस्पष्टाः ॥ 
इत्येकानविंशं पेषणस्य चरावेव विनियोगाधिकरणम् ॥१९॥ 
अथ विंशं पौष्णपेषणस्यैकदेवत्ये निवेशाधिकरणम् ॥२०॥ विंशाधिकरणमारचयति-- 
द्विदेवकेऽपि किं पिंष्यादुत पूरैकदैवके । द्विदेवकेऽपि तत्पूष्णः सत्त्वात्पेषणभागिनः ॥४७॥ 
देवता विफलत्वेन पेषणं न प्रयोजयेत् । यागस्य तत्वे भागोक्तेन यागान्तरगामि तत् ॥ ४८ ॥ इति श्रीमाधवाचार्यविरचिते जैमिनीयन्यायमालाविस्तरे 
तृतीयाध्यायस्य तृतीयः पादः ॥ ३॥ 
राजसूय श्रूयते--"सौमापौष्णं चरुं निर्वपति, ऐन्द्रापौष्णं चरुम्" इति । तत्र द्वि देवकेऽपि चरौ पिष्टभाजः पूष्णे सत्त्वात्लेषणं पूषार्थ कर्तव्यम् इति चेत् 
तत्र वक्तव्यम्-किं पेषणस्य देवता प्रयोजिका ? किं वा यागः ? नाऽऽद्यः, या १. ते. सं. २. २. १. 
२. (ते. सं. २. १. ६. १.) अन्नकामः अन्नरूपं फलमिच्छन् पूषदेवताकेन श्यामरूपपशुद्रव्याकेण यागेनाऽन्नरूपं फलं भावयेदित्यर्थः। ३. ते. सं.६.३.१० 
सविस्तरायां जैमिनीयन्यायमालायां [अ. ३. पा.४ अअि.१. 
गामन्तरेण केवलदेवता फलजनकत्वाभावेन पेषणं प्रयोक्तुं न प्रभवति। पौष्णस्य याग स्य पेषणप्रयोजकत्वे तु तत्पेषणं द्विदेवके यागान्तरे गन्तुं नाऽर्हति । (१)"पूषा प्रपि. ष्टभागः" इत्यत्र यागो न श्रुत इति चेत्--मैवम् ; भागशब्दान्यथानुपपत्त्या यागस्य कल्प्यत्वात् । न हि देवतात्वमन्तरेण पिष्टद्रव्यभावत्वं सिध्यति । सति च देवतात्वे द्रव्यदेवतयोर्लाभाद्यागः कल्प्यते । तस्मात् एकदेवकयागस्य पेषणप्रयोजकत्वात् , न द्वि. देवकयागे पेषणमस्ति ॥ 
इति विशं पौष्णपेषणस्यैकदेवत्ये निवेशाधिकरणम् ॥२०॥ इतिश्रीमाधवाचार्यविरचिते जैमिनीयन्यायमालाविस्तरे 
तृतीयाध्ययस्य तृतीयः पादः ॥३॥ 
अथ तृतीयाध्यायस्य चतुर्थः पादः ॥ 
तत्र प्रथमं निवीताधिकरणम् ॥ १ ॥ चतुर्थपादस्य प्रथमाधिकरणामारचयति 
निवीतं तु मनुष्याणां विधिषोऽर्थवादकः । 
अपूर्वत्वात्प्रकरणान्नु क्रतोवा विधीयते ॥१॥ प्राप्तं निवीतं मत्र्येषु प्रायेणेतस्य दर्शनात् । उपवीतविधावेकवाक्यत्वादर्थवादता ॥२॥ दर्शपूर्णमासप्रकरणे श्रूयते-(२)"निवीतं मनुष्याणाम् । प्राचीनावीतं पितृ णाम् । उपवीतं देवानाम् । उपव्ययते देवलक्ष्ममेव तत्कुरुते” इति। तत्र निवीतस्य पूर्व मानान्तरेणाप्राप्तत्वाद्विधेयत्वमभ्युपेतव्यम् । तच निवीतं 'मनुष्याणाम्' इति षष्ठया पुरुषार्थत्वेन विधीयते इत्येकः पूर्वपक्षः । अस्मिन् पक्षे मनुष्यसम्बन्धो द्विविधः सुवर्णधारणवत्सर्वपुरुषसम्बन्ध इत्येकः प्रकारः। उपवीतप्राचीनावीतयोः क्रतुप्रवेश 
१. तै. सं. २. ६.८. 
१. (ते. सं. २. ५. ११.) 'यत्रोभावपि बाहू न्यग्भूतौ सन्तौ ब्रह्मसूत्रेण वीर्यते संवृतावाच्छादितौ क्रियेते तन्निवीतम् । तच्च मनुष्याणां कार्येषु प्रशस्तम् । प्राचीनो दक्षिणो बाहुराधीयतेऽधस्तात्क्रियते यत्र तत्प्राचीनावीतम् । तच्च पितृकर्मणि प्रशस्तम् । दक्षिणं बाहुमूर्ध्वं धृत्वा सव्ये बाहौ लम्बमाने सति यद्वेष्टनं तद्यज्ञोपवीतम्' इति सायणाचार्याः । 
उपवीतस्य दर्शपूर्णमासाङ्गताधि०] तृतीयोऽध्यायः । 
१६९ रहितयोः स्वतन्त्रदैविकपैतृककर्मणोरपि दर्शनात्तत्साहचर्येण स्वतन्त्रे आचार्यातिथ्या दिमनुष्यविषये कर्मणि निवीतमित्य परः प्रकारः।। 
1 प्रकरणबलात्प्रयाजादिवद्यागधर्म इति द्वितीयः पूर्वपक्षः । अस्मिन् पक्षे मनु ध्यग्रहणं कर्तृसम्बन्धानुवादः । षष्ठीश्रुतिप्रकरगयोरविरोधादुभयावलम्बनेन क्रतुसम्ब न्धिमनुष्यधर्मः इति पक्षान्तरमुदेति । तच्च द्विविधम्-लोहितोष्णीषादिवत्विग्धर्म इत्येकः प्रकारः । क्रतावेव यन्मनुष्यप्रधानं (१)कर्माऽन्वाहार्यदानादि, तद्धर्मत्वे सत्युप वीतसाहचर्यमप्यनुगृह्यत इत्यपरः प्रकारः । सर्वथाऽपि निवीतं नाऽर्थवाद इति प्राप्ते 
ब्रमः-अत्र प्रतीयमानं निवीतादिकं वासोविषयम् । न तु त्रिवृत्सूत्र विषयम् , (२)"अजिनं वासो वा दक्षिणत उपवीय" इत्यनेन सदृशत्वात् । वस्त्रस्य च निवीतं सौ कर्याय प्राप्तम् । प्राचीनावीतोपवीतयोरवश्यमेकस्मिन् पाश्र्वे वस्त्रमधः पतेत् । अतः प्राप्तेऽर्थे 'मनुष्याणाम्' इति षष्ठीश्रुतिर्न विधायिका । न च प्रकरणात्कत्वङ्गत्वेन विधिः, वाक्यभेदप्रसङ्गात् । उपवीतं तावद्विधीयते । अन्यथा "देवलक्ष्ममेव तत्कुरुते" इति प्रशंसावैयर्थ्यांपत्तेः । तस्मिश्चोपवीतविधावर्थवादत्वेन निवीतप्राचीनावीतयोरेकवा क्यत्वसम्भवे पृथग्विधानमयुक्तम् । निवीतप्राचीनावीते मनुष्यपितृविषयत्वार्दैविक कर्मण्ययोग्ये, उपवीतं तु योग्यमिति व्यतिरेकमुखेन स्तावक निवीतम् । तस्मात् 
अर्थवादः ॥ 
इति प्रथमं निवीताधिकरणम् ॥ १ ॥ 
coooooooo 
अथ द्वितीयमुपवीतस्य दर्शपूर्णमासाङ्गताधिकरणम् ॥ २॥ द्वितीयाधिकरणमारचयति 
सर्वार्थमुत दार्थमुपव्ययत इत्यदः। सर्वार्थमग्निहोत्रे स्यादुपवीतीति लिङ्गतः ॥ ३ ॥ दर्शाद्यर्थ प्रकरणाल्लिङ्गे स्यासिद्धिरन्यथा। 
दोहं मृताग्निहोत्रस्य स्तोतुमेतदनूदितम् ॥ ४ ॥ (३)"यज्ञोपवीती हि देवेभ्यो दोहयति' इत्येवमग्निहोत्रे यज्ञोपवीतस्य सिद्धवद १. दर्शपूर्णमासयोर्दक्षिणात्वेन ऋत्विग्भ्यो देय ओदनोऽन्वाहार्यमित्युच्यते । २. ते. आ. २. १. २. 
३. देवेभ्य इत्यनेन जीवदवस्था लक्ष्यते । जीवदवस्थायां यदग्निहोत्रं क्रियते तत्र तदीयहविरथ यज्ञोपवीती सन् गां दुह्यादिति विषयवाक्यार्थः । 
१५ जै० न्या० 
१७० सविस्तरायां जैमिनीयन्यायमालायां [अ.३.पा.४.अधि.४. 
नुवादेन लिङ्गेन सर्वकर्मार्थमुपवीतमिति चेत 
न; लिङ्गस्याऽन्यथोपपत्तेः । (१)मृताग्निहोत्रं तस्मिन्दिनेऽन्येन हूयते । तत्र "प्राचीनावीती दोहयेत्” इति विधाय तस्य स्तुतये "यज्ञोपवीती" इत्याद्यनूदितम् । अतो लिङ्गाभासेन बाधासम्भवार करणाद्दर्शपूर्णमासाङ्गमुपवीतम् ॥ .. .. 
इति द्वितीयमुपवीतस्य दर्शपूर्णमासाङ्गताधिकरणम् ॥ २ ॥ 
अथ तृतीयं उपवीतवाक्यस्य विधित्वाधिकरणम् ॥ ३॥ तृतीयाधिकरणमारचयति 
उपव्यानेऽनुवादो वा विधिर्वाऽऽद्यो यतः स्मृतौ। प्राप्तं, मैवमपूर्वत्वात्क्रतौ लेटा विधीयते ॥५॥ (२)“नित्योदकी नित्ययज्ञोपवीती” इति स्मृत्या प्राप्तस्य "उपव्ययते' इत्यय मनुवाद इति चेत् - 
मैवम् ; पुरुषार्थस्य प्राप्तावपि क्रत्वर्थस्य ।प्त्यभावात्पञ्चमलकारेण दर्शपूर्णमासाङ्ग तया विधीयते ॥ 
इति तृतीयं उपवीतवाक्यस्य विधित्वाधिकरणम् ॥ ३ ॥ 
अथ चतुर्थ उदक्त्वाधिकरणम् ॥ ४॥ चतुर्थाधिकरणमारचयति 
उपवीती हि देवेभ्यः पुरोदश्चो द्वयं विधिः । वादो वाऽस्याऽन्यतोऽप्राप्तेरपूर्वार्थो विधीयते ॥ ६ ॥ हियच्छब्दद्वयाद्वादः स्मृत्युपव्यानतो द्वयम् । 
सम्प्राप्तं दक्षिणाग्रत्वप्राचीनावीतयोः स्तुतिः ॥ ७॥ 
१. यजमाने मृते सति तदाहात् पूर्व मध्यपातिषु सायंप्रातःकालेषु तत्पुत्रा. दिनाऽनुष्ठेयत्वेन विहितमग्निहोत्रं मृताग्निहोत्रं प्रेताग्निहोत्रं वोच्यते । "तस्याऽभि वान्यवत्सायै पयसाऽग्निहोत्रं जुहुयात् आशरीरस्याऽग्निभिरसंस्पर्शात्" इत्यापस्तम्बः । (आप, श्री. ९. ११.) अभिवान्यवत्सा मृतवत्सा षष्टयर्थे चतुर्थी। 
२. 'नित्योदकी नित्ययज्ञोपवीती नित्य स्वाध्यायी वृषलान्नवर्जी । ऋतौ च गच्छन् 
उपरिधारणविध्यधि०] 
तृतीयोऽध्यायः । 
१७१ 
प्रेताग्निहात्रे श्रूयते-(१) प्राचीनावोती दोहयेद्यज्ञोपवीती हि देवेभ्यो दोह यति” इति, (२)"ये पुरोदञ्चो दर्भाः तान् दक्षिणाग्रान्स्तृणीयात्" इति । तत्र मृत स्याऽग्निहोत्रे दोहने प्राचीनावीतम् , दर्भास्तरणे दक्षिणाप्रत्वं च यथा विधीयते, तथा मरणात्पूर्वं जीवतोऽग्निहोत्रे दोहनाङ्गमुपवीतम् , दर्भास्तरणाङ्गमुत्तराग्रत्वं च विधात व्यम् । 'देवेभ्यो यज्ञोपवीती दोहयेत्' 'मरणात्पुरा ये दर्भास्त उदञ्चः कार्याः' इति वचनव्यक्तिः । न ह्येतदुभयमन्यतः प्राप्तम् । तस्मात् अपूर्वार्थो विधीयता मिति चेत् 
मैवम् हिशब्देन यच्छब्देन चोभयत्राऽनुवादत्वप्रतीतेः। अस्ति च तयोः प्राप्तिः । "अग्रवन्त्युदगग्राणि” इति स्मृत्या सर्वस्मिन्दैविके कर्मणि प्राप्तमुत्तराग्रत्वमनद्य विधेय दक्षिणाग्रत्वं स्तूयते । तथा दर्शपूर्णमासयोः "उपव्ययते" इत्यनेन विधिना प्राप्तं दैविक मुपवीतमनूद्य विधेयं प्राचीनावीतं स्तूयते । तस्मादनुवादः ॥ 
इति चतुर्थ उदक्त्वाधिकरणम् ॥ ४ ॥ 
अथ पञ्चमं उपरिधारणविध्यधिकरणम् ॥ ५ ॥ पञ्चमाधिकरणमारचयति-- 
धारयत्युपरिष्टाद्धि देवेभ्य इति संस्तवः । विधिर्वाऽऽद्यो धृतेः पित्र्ये प्रोक्तायाः पूर्ववत्स्तुतिः ॥ ८॥ ऊर्ध्व विधारणं प्राप्त समिधो नाऽन्यमानतः । । 
अतो हिशब्दसंत्यागादपूर्वार्थो विधीयते ॥ ६ ॥ प्रेताग्निहोत्र एव श्रूयते-(३)"अधस्तात्समिधं धारयन्ननुद्रवेत् , उपरि हि 
विधिवच जुह्वत् न ब्राह्मणश्च्यवते ब्रह्मलोकात्' । बौ. ध. २..३. १. स्पष्टार्थमिदम् । 
१. श. ब्रा, १२. २. ७.६. अस्यार्थी द्वितीयाधिकरणे उक्तः । 
२. आप, श्री. ८. ११. ८. पुरा जीवदवस्थाकाग्निहोत्रे यत्रोदगग्रतया दर्भास्स्तृ ताः, तत्रेदानी मृताग्निहोत्रे दक्षिणाग्रतया ते स्तरितव्या इति वाक्यार्थः । 
३. "पालाशी समिधं प्रादेशमात्रीमुपरि धारयन् गार्हपत्यस्य समयार्चिहरति । (आप. श्री. ६.८. ५.) अग्निहोत्रहवणी हविषा पूरयित्वा तां हस्ते धारयामाणः होमा) गार्हपत्यं गच्छेत् । तदानीं अग्निहोत्रवण्या उपरि काञ्चन समिधं पलाशवृक्षीयां नि धाय गन्तव्यम् । सा च समित् होमार्था । तस्याश्चोपरिधारणं जोवदग्निहाने कर्तव्यम् । मृताग्निहोत्रे तु अग्निहोत्रहवण्या अधस्तात् धारयन् गच्छेत् इति प्रकृतविषय शुद्धिः । 
१७२ 
सविस्तरायां जैमिनीयन्यायमालायां [अ.३. पा. ४. अधि.६ 
देवेभ्यो धारयति' इति । अत्र 'पित्र्यं हविर्होतुं हस्ते धारयन्यदा मन्त्रं पठति, तदानों उग्दण्डस्याऽधस्तात्समिधं धारयेत्' इति यद्विधीयते, तदेतदै विकेनोपरिधारणेन स्तूयते । हिशब्देन पूर्वाधिकरण इवाऽनुवादत्वप्रतीतेरिति चेत् 
मैवम् ; दैविके हविषि स्रुग्दण्डस्योपरि समिद्धारणस्याऽपूर्वार्थत्वेन विधातव्य त्वात् । अनुवादत्वगमको हिशब्दोऽसंभवादुपेक्षणीयः ॥ 
इति पञ्चमं उपरिधारणविध्यधिकरणम् ॥ ५ ॥ 
अथ षष्ठं दिग्विभागाधिकरणम् ॥ ६॥ षष्टाधिकरणमारचयति 
दिशं प्रतीची मनुजा व्यभजन्तेत्यसौ विधिः । वादो वाऽत्र पुराकल्पस्तुत्यर्थो विधिमर्हति ॥ १० ॥ प्राचीनवंशवाक्योक्तर्विधावस्यैकवाक्यतः । दिग्विभागोऽर्थवादोऽयमुपवीते निवीतवत् ॥ ११ ॥ 
ज्योतिष्टोमे श्रूयते-(१)"प्राचीनवंशं करोति, देवमनुष्या दिशो व्यभजन्त प्राची देवाः, दक्षिणा पितरः, प्रतीची मनुष्याः, उदीची रुद्राः, यत्प्राचीनवंशं करोति देवलोकमेव तद्यजमान उपावर्तते” इति । तत्र देवादीनां कर्मानधिकारान्न तत्र विधि शङ्का । मनुष्याः प्रतीची विभजेयुरित्येवं विधिः स्यात् । कुतः ? पुराकल्परूपेणाऽ र्थवादेन स्तूयमानत्वात् । पूर्वपुरुषाचरितत्वाभिधानं पुराकल्पः । 'व्यभजन्त' इत्यनेन भूतार्थवाचिना तदभिधीयते । तस्मात् विधिरिति पूर्वपक्षः। 
१. (तै. सं. ६.१.१) ज्योतिष्टोमाख्ये प्रकृतिभूतसोमयागे दीक्षोपसत्प्रवग्योद्यनुष्ठा नार्थं निमीयमाणः मण्डपविशेषः प्राचीनवंशः, प्राग्वंश इति वोच्यते। प्राचीनः प्रागनः पृष्ठवंशः (मध्यवंशः) यस्मिन् मण्डपे स प्राचीनवंशः । तत्रत्यास्सर्वे वंशाः प्रागना भवेयुरित्यपि केचित् । तै. सं. भाष्ये १ भागे २२२ पृष्टे (पुना सं.) द्रष्टव्यम्। देवमनुष्या इत्यादेरयमर्थः-देवाः, पितरो, मनुष्याः, रुद्राश्च प्राच्यादीर्दिशः आ स्मार्थे विभागमकुर्वन् । तत्र देवाः प्राची दिशमगृह्णन्-अस्मत्कार्येषु इयमेव दिगस्त्विति। एवं पितरो दक्षिणां दिशं, मनुष्याः प्रतिचीम्, रुद्रा उदीचीम् । अतो मण्डपस्याऽस्य देवसम्बन्धित्वात् प्राचीनवंशत्वं युक्तम् । तेन च यजमानो देवलोकं प्राप्नोतीति । तत्र 'प्राचीनवंशं करोति' इति विधिः। 'देवमनुष्या' इत्यादिरर्थवादः । । 
परुषिदिताद्यधिकरणम् ] 
१७३ 
सिद्धान्तस्तु--यस्य मण्डपविशेषस्योपरिवंशाः प्रागग्रा भवन्ति स प्राची नवंशः । तद्विध्येकवाक्यत्वावगमादर्थवादः। सायंकालीनाघ्योदौ प्रतीची प्राप्त ॥ 
इति षष्ठं दिग्विभागाधिकरणम् ॥ ६ ॥ 
अथ सप्तमं परुषिदिताद्यधिकरणम् ॥ ७ ॥ सप्तमाधिकरणमारचयति 
परुषि छिन्नमित्युक्त्या बर्हिषस्तु समूलताम् । घृतं दैवं मस्तु पित्र्यमित्युक्त्या नवनीतकम् ॥ १२ ॥ यो विदग्धः स इत्युक्त्या पुरोडाशस्य पक्वताम् । स्तौति पूर्वोत्तरौ पक्षी योजनीयौ निवीतवत् ॥ १३॥ 
मासयोः पिण्डपितृयज्ञे श्रूयते-(२)“यत्परुषि दितं तद्देवानाम् , गन्तरा तन्मनुष्यणाम् , यत्समूलं तत्पितृणाम् , समूलं बर्हिर्भवति व्यावृत्त्य, इति । 
खण्डितम् । तथा ज्योतिष्टोमे दीक्षार्थीभ्यङ्गे श्रूयते-(३)"घृतं देवा - पितणाम् , निष्पक्कं मनुष्याणाम् , तद्वा एतत्सवेदेवत्यं यन्नवनीतम .यन्न. 
मी एव देवताः प्रीणाति" इति । (४)मस्तु दधिभवं मण्डम् । निष्प 
दिलीनं नवनीतं तकं वा । दर्शपूर्णमासयोः पुरोडाशश्रपणे यो विदग्धः स नैऋतः, योऽश्तः स रौद्रः, यः शृतः स सदेवः, तस्माद 
नियम । साकमेधपर्वान्तर्गतमहापितृयज्ञ एवाऽस्य वाक्यस्य श्रवणात् । के ब्रा. १.६.८. यद्वहि: पर्वणि सन्धौ दितं लूनम् , तदुदेवानामर्थे भवति । 
योजयेदिति यावत् । यत् बहि: पर्वणः अग्रभागस्य च मध्ये खण्डितं. तत मनुष्याणामर्थे । यत्तु मूलविशिष्टं, तत् पितॄणां प्रियम् । अतोऽस्मिन पैन कार्ड बर्हिः समूलमेव भवेत् । किमर्थम् ? व्यावृत्यै दैविककर्मतो भेदज्ञापनाय। 
३. घृतमित्यादि । ते. सं.६.१.१. 
४. नवनीतस्य पाकजन्यास्तिस्रोऽवस्थाः-पक्वं, किञ्चित्पक्वं, निश्शेषपक्वं चेति । द्रव्यान्तरप्रक्षेपेण सुरभि निश्शेषपक्वमिति तैत्तिरीयभाष्ये सायणाचार्याः । अत्रत्योऽर्थस्तु तेन सह विरुन्धे । 
५. . सं. २.६.३. यः पुरोडाशो विशेषेण दग्धः कृष्णतामापद्यते स नि ऋतिभागो भवेत् । यः अपक्वः ( अर्धपक्वः ) स रुद्रभागो भवेत् । यस्सम. चितं पक्वः स देवाहः । अतो यथा विदग्धो न भवेत् तथा पुरोडाशः पक्तव्यः । 
वनीतेनाऽभ्यते सर्वा एव देवताः प्रीणाम, कं शिरसि प्रक्षेप्तुमीषद्विलीनं नवनीत श्रूयते-(५) 'यो विदग्धः स नैर्ऋतः, योऽशृतः र