२२४ 
- सविस्तरायां जैमिनीयन्यायमालायां [अ.३. पा. ८. अधि ४. 
वा एषा त्वगमेध्या यत्केशश्मश्रु । मृतामेव त्वचममेध्यामपहत्य यज्ञियो भूत्वा मेधमु पैति" इति। न ह्यध्वर्युवपनेन यजमानगता मृता त्वगपैति । योग्यस्य हि कर्माधिकारे सति पश्चात्प्रयासरूपेषु व्यापारेषु स्वयमशक्तः सन् कर्मकरानृत्विजः परिक्रीणाति । लो केऽपि रोगिणः स्वामिन औषधाद्यानयन एव मृत्यो जीवितदानेन परिक्रीयते । न तु तदोषधं भृत्यः सेवते । तस्मात् इतरक्रियविजाम् , संस्कारस्तु यजमानस्य । क. वित्तु वचनादृविजामपि(१) संस्कारोऽस्तु ॥ 
इति तृतीयं वपनादिसंस्काराणां याजमानताधिकरणम् ॥३॥ 
अथ चतुर्थ तपसो याजमानताधिकरणम् ॥ ४ ॥ चतुर्थाधिकरणमारचयति 
नाऽश्नाति द्वयहमित्येतत्तपः कस्य तयोर्द्वयोः । दुःखत्वाद्भोक्त्रसंस्कारादध्वर्योयुज्यते तपः ॥ ५॥ फलान्तरायपापस्य नाशकत्वेन संस्कृतिः । लिङ्गात्तपः स्वामिगामि संस्कारान्तरवत्ततः ॥६॥ 
ज्योतिष्टोमे-"यहं नाऽश्नाति" "यह नाऽश्नाति" इत्यादिनोक्तं तपोऽ ध्वर्योयुक्तम् , तस्य दुःखात्मकत्वेन परिक्रीतपुरुषः कर्तुमुचितत्वात् । दुःखत्वादेव फल 
भोक्तृसंस्कारत्वाभावाद्यजमानस्य न युक्तम् इति चेत् 
मेवम् ; भाविनः सुखरूपस्य फलस्य प्रतिबन्धकं दुःखजनकं यत्पापं तस्य नाश कत्वेन दुःखरूपस्याऽपि तपसः स्वामिसंस्कारत्वसम्भवात् । अस्मिन्नर्थे वाक्यशेषगतं लिङ्गं कल्पसूत्रकारेणैवमुदाहृतम्-(२)“यदा वै दीक्षितः कृशो भवति, अथ मेध्यो भवति । यदाऽस्मिन्नन्तर्ने किञ्चन भवति, अथ मेध्यो भवति । यदाऽस्य कृष्णं चक्षुषोर्नश्यति, अथ मेध्यो भवति । यदाऽस्य त्वचाऽस्थि संघीयते, अथ मेध्यो भव 
अपरिशुद्धा मृततुल्या त्वगेव । वपनकरणेन तादृशीं अपरिशुद्धां त्वचं परित्यज्य यज्ञा) भूत्वा यज्ञं प्राप्नोति इति ब्राह्मणार्थः । 
१. हिरण्यमालित्वादिः अत्रैव पञ्चमाधिकरणे वक्ष्यमाणः ।। 
२. आप. श्री. १०.१४. ९, १०. त्वचाऽस्थि सन्धीयते शुष्कमांसो भवतीत्य थैः । कृष्णं चक्षुषोर्नश्यति पक्ष्मसु लीने तारके न दृश्येते इत्यर्थः । दीक्षादशायां पृथु लस्य व्रतैर्यदङ्गं क्षीणं भवति तदग्नावेव हुतं भवेदित्यर्थः । अतः कर्शिताङ्गेनैव यष्ट व्यमिति भावः। 
हिरण्यमालित्वाद्यधि०] तृतीयोऽध्यायः । 
२२५ 
ति । पीवा दीक्षते, कृशो यजते । यदस्याऽङ्गानां मीयते जुहोत्येव तदिति विज्ञायते" शत। न हि दुःखरूपं तपो विना दुःखप्रदं पापं नश्यति । यथा पाटनमन्तरेण पिपत्रणाना नोपशान्तिः, तद्वत् । तस्मात् वपनादिसंस्कारवत्तपोऽपि यजमानस्येव ॥ 
इति चतुर्थ तपसो याजमानताधिकरणम् ॥ ४ ॥ 
अथ पञ्चमं हिरण्यमालित्वाद्यधिकरणम् ॥ ५ ॥ पञ्चमाधिकरणमारचय ति 
हिरण्यमालिताद्यास्तु संस्कारा वचनान्मताः । ऋत्विजां ते यथाख्यानं कर्तव्या निखिलैरुत ॥ ७ ॥ आद्य आख्यावशान्मैवं सर्वसंनिधिपाठतः । प्रतिमुख्यं गुणावृत्तेः कतव्या निखिलैरपि ॥८॥ वाजपेये श्रूयते-(१)"हिरण्यमालिन ऋत्विजः प्रचरन्ति” इति । श्येने श्रयते-(२)"लोहितोष्णीषा लोहितवसना निवीता ऋत्विजः प्रचरन्ति” इति । यद्यपि हिरण्यमालित्वादीनां संस्कारत्वाद्यजमानविषयत्वं पूर्वन्यायेन प्राप्तम् , तथाऽपि वचनादय मृत्विक्संस्कारः। तत्र हिरण्यमालित्वं यजुर्वेदोक्तत्वादध्वYणामेव, लोहितो हणीषादिकं सामवेदोक्तत्वादुद्गातृणामेव, इति समाख्यावशादभ्युपेयम् इति चेत् 
मैवम् ; 'हिरण्यमालिन ऋत्विजः प्रचरन्ति' इति सर्वेषामृत्विजां संनिधौ पठ्यमानो हिरण्यमालित्वसंस्कारः संनिधिना समाख्यां बाधित्वा सर्वैरप्य॒त्विग्भिः सम्बध्यते । किंच संस्कार्यत्वात्विजां प्राधान्ये सति प्रतिप्रधानं गुणावृत्या सर्वेषामप्यत्विजां हिर 
ण्यमालित्वादिसंस्कारोऽभ्युपेतव्यः ॥ 
इति पञ्चमं हिरण्यमालित्वाद्यधिकरणम् ॥ ५ ॥ 
१. हिरण्यनिर्मिताः मालाः हिरण्यमालास्तद्वन्तः हिरण्यमालिनः । प्रचरन्ति ऋत्विक्कार्यं कुर्युः । ____२. ( आप. श्री. २२. ४. २३.) शिरोवेष्टनार्थ वस्त्रमुष्णीषः । सः, परिधानीयं वस्त्रं च श्येनयागे रक्तवर्णं भवेत्विजां कर्मकरणकाले।। एवं उपवीतस्थाने निवीतमपि धार्य मिति । 
२२६ 
सविस्तरायां जैमिनीयन्यायमालायां [ अ. ३. पा. ८.अधि.७, १ अथ षष्ठं गुणकामानां याजमानत्वाधिकरणम् ॥ ६ ॥ 
षष्टाधिकरणमारचयति 
वृष्टिकामी सदो नीचैमिनुयादिति कामना । 
अध्वर्योः स्वामिनो वाऽऽद्यो वाक्यान्मातुस्तदुच्यते ॥६॥ परस्मैपदतोऽध्वर्युव्यापारस्य परार्थता । प्रतीताऽतो वाक्यबाधे तपोवत्स्वामिनोऽस्तु तत् ॥ १० ॥ ज्योतिष्टोमे श्रूयते-(१)“यदि कामयेत वर्षकः पर्जन्यः स्यात् इति, नीचैः सदो मिनुयात्" इति । यथा पुरस्तात्पश्चाच्चाऽवस्थितौ हविर्धानप्राचीनवंशावुच्चैः, तथा सदो नोच्चं, किन्तु नीचैः कार्यम् इत्यर्थः । अत्र वृष्टिकामनाऽध्वर्योर्युक्ता, 'यः काम येत् , स मिनुयात्' इति वाक्येन कामयितृमात्रोरेकत्वावगमात् । मातृत्वं चाऽध्वोरि त्यविवादम् । तस्मात् स एव कामयिता इति चेत् 
मैवम् ; 'मिनुयात् इति परस्मैपदेनाऽध्वर्युव्यापारफलस्य परगामिता प्रतीयते । ततो वृष्टिलक्षणफलस्य यजमानगामित्वात्परस्मैपदश्रुत्या वाक्यं बाधित्वा कामस्य यजमानकर्तृकत्वं द्रष्टव्यम् । 'यजमानकामितां वृष्टिं पर्जन्यः सम्पादयतु' इत्येव योऽ. ध्वर्युः कामयते, स नीचैमिनुयात् इति वाक्यं व्याख्येयम् । “एवं विदुद्गाताऽऽ. त्मने वा यजमानाय वा यं कामं कामयते, तमागायति" इति ऋत्विजोऽपि काम इति चेत् तर्हि तस्मिन्नुद्गीथोपासने(२) वचनादृत्विजोऽपि फलमस्तु । 
इति षष्ठं गुणकामानां याजमानत्वाधिकरणम् ॥ ६ ॥ 
अथ सप्तमं प्रोत्साहनमन्त्राणां याजमानत्वाधिकरणम् । ७ ॥ सप्तमाधिकरणमारचयति 
आयुर्दा इति मन्त्रोक्तिः कस्याऽध्वर्योः समाख्यया । तबाधे लिङ्गतः स्वामिगामिता कामवन्मता ॥ ११ ॥ इदमाम्नायते-(३) "आयुर्दा अग्नेऽस्यायुर्मे देहि” इति । तस्यैतस्य मन्त्र स्य पाठोऽध्वर्योर्यजमानस्य वा इत्ययं संशयः 'कस्यः इत्यनेन पदेन सूचितः । 
१. मै. सं. ३. ८. ९. ग्रन्थकारेणैव विवृतमिदं वाक्यम् । २. छान्दोग्योपनिषदि समाम्नातमिदमुद्गीथोपासनम् । ३. तै. सं. १. ५. ५. ३. 
अभिज्ञवाचनाधिकरणम् 
तृतीयोऽध्यायः । 
२२७ 
अस्मिन्मने “आयुमें देहि" इति फलस्य स्वात्मसम्बन्धः प्रतीयते । स च यज मानस्य युक्तः, नाऽध्वर्योः । तस्मात् कामवन्मन्त्रोऽपि याजमानः ।। 
इति सप्तमं प्रोत्साहनमन्त्राणां याजमानत्वाधिकरणम् ॥ ७ ॥ 
अथाऽष्टमं व्याम्नातानामुभयार्थत्वाधिकरणम् ॥ ८ ॥ अष्टमाधिकरणमारचयति 
वाजस्य मेत्यमुं ब्रूयादेको द्वौ वा कृतार्थतः। 
एक: काण्डद्वये पाठादध्वर्युस्वामिनावुभौ ॥ १२ ॥ दर्शपूर्णमासयोः-(१)"वाजस्य मा प्रसवेन” इत्ययं मन्त्रोऽध्वर्युकाण्डे यज. मानकाण्डे चाऽऽम्नातः । तत्रैकेन पठिते सति मन्त्रस्य चरितार्थत्वादितरस्तं न पठेत् इति चेत्-- 
मैवम् ; काण्डान्तरपाठवैयर्थ्यप्रसङ्गात् । तस्मादुभाभ्यां पठनीयः । तयोः पठतो राशयभेदोऽस्ति । 'अनेन मन्त्रेण प्रकाशितमर्थमनुष्ठास्यामि' इत्यध्वर्युर्मनुते । 'अत्र न प्रमदिष्यामि' इति यजमानः ॥ 
इत्यष्टमं घ्याम्नातानामुभयार्थत्वाधिकरणम् ॥ ८॥ 
0000000000 
अथ नवममभिज्ञवाचनाधिकरणम् ॥ ६ ॥ नवमाधिकरणमारचयति 
वाचयेत्स्वामिनं ज्ञाज्ञौ वाचनीयौ ज्ञ एवं वा । 
अविशेषादुभौ, ज्ञस्य स्वामित्वाद्वाचयेदमुम् ॥ १३ ॥ वाजपेये श्रूयते-"क्लप्तीर्यजमानं वाचयति" इति । (२)"आयुर्यज्ञेन कल्पताम्" इत्यादयो मन्त्राः क्लृप्तयः । तत्र मन्त्रतदर्थाभिज्ञमनभिज्ञं चोभावपि वाचयेत् ; वि. द्वांसं वाचयेत् इत्येवं विशेषस्याऽश्रवणात् । अनभिज्ञं तदैव शिक्षयित्वाऽपि वाचयितुं 
१. तै. सं. १. १. १३. १. ( अध्वर्युकाण्डे ) तै. सं. १. ६. ४. २. ( यज मानकाण्डे ) 
२. तै. सं. ४. ७. १०. २, काठ. सं. १४. १. 
२२८ सविस्तरायां जैमिनीयन्यायमालायां [ अ. ३. पा. ८. अधि.१०. 
शक्यत्वात् इति चेत्-.. ___ मैवम् ; अध्ययनविधिबलादधीतवेदस्य विदितवेदार्थस्यैव यजमानत्वात् । त स्मात् अभिज्ञमेव वाचयेत् ॥ 
इति नवममभिज्ञवाचनाधिकरणम् ॥ ९ ॥ 
अथ दशमं द्वादशद्वन्द्वानामाध्वर्यवत्वाधिकरणम् ॥ ५० ॥ दशमाधिकरणमारचयति 
वत्सं चोपसृजेत्तद्वदुखां चाधिश्रयेदिति । द्वादशद्वंद्वकमैतत्स्वामिनो वेतरस्य वा ॥ १४ ॥ आद्यः पाठात्स्वामिकाण्डे तादर्येन परिक्रयात् । महाकाण्डोक्तितोऽन्त्योऽस्तु द्वंद्वतैवाऽत्र कीर्त्यते ॥ १५ ॥ दर्शपूर्णमासयोर्याजमाने काण्डे श्रूयते-(१)"द्वादश द्वंद्वानि, दर्शपूर्णमासयो स्तानि सम्पाद्यानीत्याहुः वत्सं चोपावसृजति, उखां चाऽधिश्रयति अव च हन्ति, दृषदौ च समाहन्ति" इत्यादि । तत्र गां दोग्धुं वत्सोपावसर्जनमेकं कर्म, दोहनेन संपादितं क्षीरं धारयितुं पिठरस्थापनमपरं कर्म, तदेतदुभयमेकं द्वंद्वम् । तथा-वीहीणामवघा तः दृषदुपलयोः पाषाणान्तरेण समाघातः; इत्येतदुभयं द्वितीयं द्वंद्वम् । एवं द्वादश कर्मद्वंद्वान्यनुष्ठेयान्याम्नातानि । तेषां याजमाने काण्डे पठितत्वात्समाख्यया यजमानेन तान्यनुष्ठेयानि इति प्राप्ते 
ब्रमः यजमानस्य यानि कार्याणि, तान्यनुष्टातुमेव परिक्रीता ऋत्विजः । किञ्च यजुर्वेद याजमानमिदमवान्तरकाण्ड, महाकाण्डं त्वाध्वर्यवमेव । तत्रैवैते वत्सापाकर णादयो धर्मा आम्नाताः । तस्मादध्वर्यु रेव ताननुतिष्ठेत् । याजमाने तु काण्डे न तेषा 
१. यानीमानि वक्ष्यमाणानि युग्मानि तानि दर्शपूर्णमासयोः सम्पादनीयानि इति ब्रह्मवादिनः कथयन्ति । तेषामेव स्वरूपं विव्रियते-वत्समित्यादिना । गां दोग्धुमध्व युः वत्सं बन्धनान्मोचयेत् । क्षीरं श्रपयितुं गार्हपत्यस्योपरि उखां स्थापयेत् । इदमेकं द्वन्द्वम् । व्रीहीनवहन्यात् । तण्डुलपेषणार्थ दृषदुपले शम्यया समाहन्यात् । इदमपरं द्वन्द्वम् । एवं रीत्या द्वन्द्वतासम्पादनं कर्तव्यमिति । एवं पेषणार्थ दृषदि तण्डलाधि वापः । पुरोडाशश्रपणार्थ अग्नौ कपालोपधानमिति तृतीयं द्वन्द्वम् । एवमन्यान्यपि ब्राह्मणतोऽवगन्तव्यानि । यावदुपात्तमिह दर्शितम् । 
होतुः करणमन्त्रानुष्ठातृत्वाधिकरणम् ] तृतीयोऽध्यायः । 
२२९ 
मनुष्ठानप्रकारश्चोदितः, किंतु परिगणनया द्वंद्वतासंपादनमात्रमाम्नातम् । तेन यजमान. स्तामानुपूर्वी मनसि निधायाऽध्वर्योरनुष्ठाने प्रमादराहित्यमनुसंधातुं प्रभवति । तस्माद ध्वर्योरेवाऽनुष्ठानम् ॥ 
इति दशमं द्वादशद्वन्द्वानामाध्वर्यवत्वाधिकरणम् ॥ १० ॥ 
अथैकादशं होतुः करणमन्त्रानुष्ठातृत्वाधिकरणम् ॥ ११ ॥ एकादशाधिकरणमारचयति 
यो होताऽध्वर्युरेष स्यादित्याध्वयवमाचरन् । होत्रं कुर्यान्न वा त्यागहेत्वभावात्करोति तत् ॥ १६ ॥ होतैको युगपत्कर्मद्वयं कर्तुं न हि प्रभुः । त्यजेच्चोदकतः प्राप्तं हौत्रं वाचनिकार्थकृत् ॥ १७ ॥ 
अग्नीषोमीयपशौ (१) परिवीरसि” इत्यनेन करणमन्त्रेणाऽध्वर्युयूपस्य रश नया(२)परिव्याणं करोति । तदानीं क्रियमाणं तत्परिव्याणं होता (३)“युवा सुवासाः" इत्यनेन मन्त्रेणाऽनुवदति । तदेतदुभयं चोदकपरम्परया(४) कुण्डपायिनामयने प्राप्तम् । तत्राऽध्वर्यो.तुश्च समास आम्नातः “यो होता सोऽध्वर्युः" इति । होतारमनूद्याऽध्वर्यु त्वविधानादध्वयुकार्य होत्राऽनुष्टेयम् । ततः "परिवीरसि" इत्यनेन करणमन्त्रेण होता यूपपरिव्याणं कुर्वीत । तदानीं स्वस्य चोदकतः प्राप्त हौत्रमपि होता न त्यजेत् । न हि त्यागहेतुं कंचिन्निषेधं पश्यामः । तस्मात्क्रियमाणं तत्परिव्याणं "युवा सुवासाः” इत्यनेन मन्त्रेण होताऽनुवदेत् इति प्राप्ते 
बमः-द्वयोरध्वर्युहोत्रोरुचितं कर्मद्वयमेको होता युगपत्कर्तुं न शक्नोति । ततोऽ. न्यतरस्याऽवश्यंभाविनि त्यागे चोदकतः प्राप्त होत्रमेव त्यजेत् । आध्वर्यवं तु “यो होता सोऽध्वर्यः" इत्यनेन प्रापितत्वादनुष्ठेयम् ॥ 
इत्येकादशं होतुः करणमन्त्रानुष्ठातृत्वाधिकरणम् ॥ ११ ॥ 
१. तै. सं. १. ३.६.२. ३. ते. ब्रा. ३.६.१.३. 
२० जै० न्या० 
२. परिव्याणं वेष्टनम् । ४. कुण्डपायिनामयनाख्यः सनविशेषः । 
२३० 
सविस्तरायां जैमिनीयन्यायमालायां [अ. ३. पा. ८. अधि. १४ अथ द्वादशं प्रैषप्रैषार्थयोभिन्नकर्तृकत्वाधिकरणम् ॥ १२ ॥ द्वादशाधिकरणमारचयति-- 
प्रोक्षण्यासादनं कुर्यादध्वर्युरितरोऽथवा । 
आख्ययाऽऽद्यः सादयेति प्रेषितोऽन्योऽस्तु लिङ्गतः ॥१८॥ दर्शपूर्णमासयोः प्रोक्षणीनां केनचित्पात्रेण वेद्यामासादनं श्रुतम् । तदेतद्यजुर्वे. दोक्तत्वादाध्वर्यवम् इति चेत् __ मैवम् ; प्रैषमन्त्रविरोधप्रसङ्गात् । “प्रोक्षणीरासादय, इध्मावर्हिरुपसादय" "अग्नी दग्नीन्विहर, बर्हिः स्तृणीहि" इत्यादिष्वाध्वर्य वेषु प्रैषमन्त्रेषु श्रूयमाणमाग्नीध्रसम्बोधनं मध्यमपुरुषश्चाऽन्येन तदनुष्ठाने सत्युपपद्यते । तस्मात् नाऽऽध्वर्यवम् ॥ 
इति द्वादशं प्रैषप्रैषार्थयोभिन्नकर्तृकत्वाधिकरणम् ॥ १२ ॥ 
अथ त्रयोदशं प्रेषस्याऽऽध्वर्यवत्वाधिकरणम् ॥ १३ ॥ त्रयोदशाधिकरणमारचयति 
अग्नीत्प्रेष्येदुताध्वर्युरनीदस्त्वविरोधतः। 
आख्याविरोधादध्वर्युः प्रैषद्वाराऽर्थकृद्यतः ॥ १६ ॥ यथा प्रोक्षणीराग्नीध्र आसादयति, तथा प्रैषमन्त्रमप्याग्नीध्र एव पठतु विरोधाभा वात् इति चेत्-- 
मैवम् ; आध्वर्यवसमाख्यायाः पूर्वोदाहृतसम्बोधनमध्यमपुरुषयोश्च विरोधात् । न च प्रोक्षण्यासादनादीनामध्वर्युकर्तृकत्वाभावेऽपि समाख्याविरोधस्तदवस्थ इति वा च्यम् । प्रैषद्वारा प्रयोजककर्तृत्वेऽपि तदविरोधात् । तस्मात् अध्वर्यो रेव प्रैषमन्त्रः ॥ 
इति त्रयोदशं प्रैषस्याऽऽध्वर्यवत्वाधिकरणम् ॥ १३ ॥ 
अथ चतुर्दशं करणमन्त्रप्रकाश्यफलस्य याजमानताधिकरणम् ॥१४॥ चतुर्दशाधिकरणमारचयति 
ममान इति कस्यात्र फलं लिङ्गेन वक्तृगम् । श्रुत्या स्वामिनि न क्रीते लिङ्ग तत्रोपचर्यताम् ॥२०॥ 
करणमन्त्रफलस्यविंग्गामिताधि० ] तृतीयोऽध्यायः । 
२३१ 
(१)"ममाऽग्ने वर्ची विहवेवस्तु" इत्ययमाहवनीयस्याऽन्वाधाने करणभूतो म न्त्रोऽध्वर्युणा पठ्यते । 'विशिष्टं हवनं येषां यज्ञानां ते विहवास्तेषु वर्चस्तेजसोपलक्षितं यत्फलं तन्ममाऽस्तु' इत्यनेन लिङ्गेन मन्त्रमुच्चारयितुरध्वर्यास्तत्फलम् इति चेत ____ मैवम् ; “दर्शपूर्णमासाभ्यां स्वर्गकामो यजेत' इत्यात्मनेपदश्रुत्या साङ्गप्रधानफ लस्य यजमानगामित्वं प्रतीयते । न च परिकोतस्याऽध्वर्योदक्षिणातिरिक्तफल सम्बन्धो न्याय्यः । तस्मात् श्रुतिन्यायाभ्यां विरुद्धं तल्लिङ्ग- यजमानपरत्वेनोपचरणीयम् । 'मदीययजमानस्य तद्व!ऽस्तु' इति युपचारः । तस्मात् यजमानेन पाठ्येषु "आयुर्दा. अग्नेऽस्यायुर्मे देहि' इत्यादिषु क्रियमाणानुवादिषु (२)प्रत्यगाशीमन्त्रेषु श्रुतं फलं यथा याजमानम् , तथैवाऽध्वर्युणा पाठयेषु करणमन्त्रेषु श्रुतमपि फलं याजमानमेव ॥ 
इति चतुर्दशं करणमन्त्रप्रकाश्यफलस्य याजमानताधिकरणम् ॥ १४ ॥ 
अथ पञ्चदशं करणमन्त्रफलस्य ऋत्विग्गामिताधिकरणम् ॥१५॥ पञ्चदशाधिकरणमारचयति 
मा मा सन्ताप्तमित्येतत्कस्मिन्स्वामिनि पूर्ववत् । 
अध्वर्यावस्तु तत्तेन स्वामिकर्मोपयोगतः ॥ २१ ॥ दर्शपूर्णमासयोराघारहोमार्थमाज्यपूर्णौ ३) युक्नुवौ गृहीत्वा नाभिसमीपे हस्तेन धारयति । तत्राऽयं करणमन्त्रोऽध्वर्युणा पठ्यते-(४)"अनाविष्णू मा वामवक्र मिषं विजिहाथां मा मा सन्ताप्तं लोकं मे लोककृतौ कृणुतम्। इति । 'भोः (५)सुक्नु. वरूपावग्नाविष्णू युवां नाभिदेशे धारयन्नहमध्वर्युर्मा वामवक्रमिषं युवयोरतिक्रमं न कृत वानस्मि । युवां च मत्तो वियुक्तौ मा भवतम् । ततो मां देहधारिणं मा सन्ताप्तं मम देहे सन्तापं ज्वरादिरूपं मा कुरुतम् । स्थानकृतौ युवामाघारहोमाय स्थानं कुरुतम्। इत्यर्थः । तत्र पूर्वोक्तव!न्यायेन सन्तापाभावोऽपि यजमानस्यैव, न त्वध्वर्योः इति 
चेत् 
मैवम् ; अध्वर्यावसन्तप्ते सत्यविघ्नेन स्वामिनः कर्म समाप्यते । तस्मात् अध्व गुंगतोऽपि सन्तापाभावो यजमानस्यैव फलमिति नाऽत्र मच्छब्दस्योपचारः ॥ 
इति पञ्चदशं करणमन्त्रफलस्य ऋत्विग्गामिताधिकरणम् ॥ १५ ॥ 
- १. तै. सं.४. ७. १४. १. २. स्वात्मनि फलप्रार्थनरूपा मन्त्रा प्रत्यगाशीमन्त्राः । | ४. तै. सं. १. १. १२. अत्र सुनुवावग्नाविष्णुत्वेनोपचर्येते । 
३, ५. जुहूपभृताविति युक्तम् ।। 
२३२ सविस्तरायां जैमिनीयन्यायमालायां [अ. ३. पा. ८. अधि.१७. 
अथ षोडशं भद्रादेरुभयगामित्वाधिकरणम् ॥ १६ ॥ षोडशाधिकरणमारचयति 
भद्रं तन्नौ सहेत्येतत्कस्मिन् स्वामिनि युज्यते । 
द्वित्वश्रुत्या द्वयोरेतदध्वर्युयजमानयोः॥ २२ ॥ । ज्योतिष्टोमे-हविर्धानमण्डपे सोमाभिषवाधारयोः फलकयोरधस्ताचतसृष्वाग्ने य्यादिविदिक्षु चत्वार उपरवनामका गर्ता अरनिमात्रखाता अधोभागे परस्परं मिलिता ऊर्ध्वभागे परस्परं प्रादेशमात्रव्यवहिता वर्तन्ते । तेष्वेकस्मिन्नुपरवे यजमानो दक्षि णहस्तं प्रसारयति, तथैवाऽध्वर्युरन्यस्मिन्स्वहस्तं प्रसार्याऽधस्ताद्यजमानहस्तं गृह्णाति । तदा यजमानः 'किमत्र' इत्यनेन मन्त्रेण फलं पृच्छति । अध्वर्युश्च 'भद्रम्' इत्यनेन मन्त्रेणोत्तरं ब्रूते । ततो यजमानः 'तन्नौ सह' इत्यनेन मन्त्रेण तत्फलं स्वकीयत्वेन स्वीकरोति । तस्मात् यजमानस्यैव तत् इति चेत् 
मैवम् ; 'नौ' इत्यनेन, द्विवचनेन 'सह इत्यनेन चोभयगामितयैव स्वीकारात् ॥ 
इति षोडशं भद्रादेरुभयगामिताधिकरणम् ॥ १६ ॥ 
अथ सप्तदर्श धर्माणां प्राकृतकार्यार्थत्वाधिकरणम् ॥ १७॥ सप्तदशाधिकरणमारचयति 
धर्माणां प्रकृतिस्थानां विकृतावतिदेशतः । प्राप्तिर्विशेषतो वाऽऽद्यो विशेषस्याऽनिरूपणात् ॥ २३ ॥ प्रकृतौ कार्यकृद्धर्मा विकृतौ स्युन चेतरे। यूपावटास्तृतिः कार्य न हि प्राकृतबर्हिषः ॥२४॥ दर्शपूर्णमासयोर्वेदिधर्मा बर्हिर्धर्माश्च हविरासादनादयोऽङ्गप्रधानार्था इति पूर्वत्र निर्णी तम् ।ते च धर्मा विकृतावतिदिश्यमाना नियामकाभावात्सर्वेऽप्यतिदिश्यन्ताम् इति प्राप्ते 
ब्रम:-कार्यमत्र नियामकम् । प्रकृतौ हि हविरासादनं वेदिकार्यम् । तच्च विकृ तावपि प्राप्यमाणं स्वसिद्धये खननादीन्वेदिधर्मान् प्रापयति । यूपावटास्तरणरूपं तु कार्य न प्रकृतावस्ति, दर्शपूर्णमासयो,पावटाभावात् । तच्चाऽऽस्तरणकार्य विकृतौ विधीयमानमप्यप्राकृतकार्यतया प्राकृतान् लवनादीन् बहिस्संस्कारान्न प्रापयति । तस्मा. 
प्रकृतिगताः कार्यकृद्धर्मा एव विकृतौ प्राप्यन्ते ॥ 
इति सप्तदशं धर्माणां प्राकृतकार्यार्थत्वाधिकरणम् ॥ १७ ॥ 
२३३ 
शेषनिधानाधिकरणम् ] तृतीयोऽध्यायः । 
अथाऽष्टादशं लवनस्याऽसर्वार्थताधिकरणम् ॥ १८ ॥ अष्टादशाधिकरणमारचयति 
यद्धर्हिस्तत्पवित्रार्थ न वाऽऽयस्तस्य सम्भवात् । संस्कृतं स्तरणं क्षीणं पवित्रं त्वन्यतो भवेत् ॥ २५ ॥ 
दर्थपूर्णमासयोरामनन्ति-(१)"समावप्रच्छिन्नाग्रौ दौं प्रादेशमात्रौ पवित्रे करोति" इति । तत्र यदेतद्वेदिस्तरणार्थ लवनसंस्कृतं बहिः, तेन पवित्रसम्भवादास्तर णवत्पवित्रमपि बर्हिषः कार्यम् इति चेत् 
'मैवम् ; आस्तरण एव संस्कृतस्य सर्वस्य बहिष उपक्षीणत्वात् । न हि 'वेदि स्तृणाति' इति विहितस्य स्तरणस्याऽकस्मादर्हिरेकदेशे सङ्कोचो युक्तः । तस्मात् यथा यूपावटमसंस्कृतेन बर्हिषा स्तृणाति, तथा पवित्रनिष्पत्तिरपि शास्त्रीयलवनादिसंस्कार. रहितैः परिभोजनीयनामकैर्दभैः सम्पादनीया ॥ 
इत्यष्टादशं लवनस्याऽसर्वार्थताधिकरणम् ॥ १८ ॥ 
अथैकोनविंशं शेषनिधानाधिकरणम् ॥ १६ ॥ एकोनविंशाधिकरणमारचयति 
पुरोडाशस्य शकलमैन्द्रवायवपात्रके । 
अवदध्यात्पुरोडाशो नवोऽथ सवनीयकः ॥ २६ ॥ सिद्धस्य यजनार्थत्वान्नवं संपाद्य तक्रिया। सवनीयन तत्कार्य संस्कार्यत्वाद्वितीयया ॥२७॥ 
ज्योतिष्टोमे श्रूयते-(२)“पुरोडाशशकलमैन्द्रवायवस्य पात्रे निदधाति" इति । तत्र सवनीयपुरोडाशस्य शकलं यद्यपि निष्पन्नम् , तथाऽपि तस्य यजनार्थत्वेन सं. स्कृतबर्हिर्वदुपक्षयान्नूतनं कंचित्पुरोडाशं सम्पाद्य तदीयशकलस्यैन्द्रवायवपात्रप्रक्षेप. क्रिया कर्तव्या इति चेत् 
मैवम् ; सवनीयपुरोडाशशकलेनैतन्निधानं कर्तव्यम्। कुतः ? संस्कार्यत्वात् । 
१. आप. श्री. १. ११. ६. साम्यं पृथुत्वे । 
२. आप. श्री. १२. २५.६. ऐन्द्रवायवग्रहस्य भक्षणानन्तरं अप्रक्षालित एव तस्मिन् सवनीयपुरोडाशस्य यागे उपयुक्तस्य खण्डं निक्षिपेदित्यर्थः । एवमग्रेऽपि । 
२३४ 
सविस्तरायां जैमिनीयन्यायमालायां [ अ.३.पा.८.अधि. २१. 
'शकलं निदधाति' इति द्वितीयया संस्कार्यत्वं गम्यते । इष्टशिष्टस्य हि प्रतिपत्तिरूपः सं स्कारः । न चाऽत्र कृत्स्नं यजनार्थम् , अवदानस्येयत्तया पुरोडाशभागस्याऽवशेषितत्वात् । यथाऽत्र पूर्वसिद्धपुरोडाशशकलम् , तथा (१)“धाना आश्विनपात्रे" "पयस्यां मैत्राव रुणपात्रे" इत्यत्राऽपि पूर्वशेषस्यैव प्रक्षेपः ॥ 
इत्येकोनविंशं शेषनिधानाधिकरणम् ॥ १९ ॥ 
अथ विंशमुपांशुत्वस्य प्रधानार्थत्वाधिकरणम् ॥ २० ॥ . विंशाधिकरणमारचयति 
काम्या उपांशु यष्टव्याः किं तदङ्गप्रधानयोः । प्रधान एव वा नाऽत्र विशेषोक्तिरतो द्वयोः ॥ २८ ॥ मुख्यानामेव काम्यत्वात्तेष्वेव परिचोदना । 
अङ्गानामतथाभावादुपांशुत्वं प्रधानगम् ॥ २६ ॥ इदमाम्नायते–“यज्ञाथर्वणं वै काम्या इष्टयः, ता उपांशु यष्टव्याः" इति । अथर्ववेदोक्तकर्मवद्यज्ञेषु काम्या इष्टयो गोप्याः। तस्मात्तासामुपांशुत्वं युक्तमित्यर्थः । यथा वेदिधर्माणां बर्हिर्धर्माणां चाऽङ्गप्रधानयोः समानो विधिः, तथोपांशुत्वस्याऽपि । न ह्यत्र कश्चिद्विशेष आम्नात इति चेत् 
मैवम् ; काम्यत्वस्यैवाऽत्र विशेषनियामकत्वात् । न त्वङ्गानां काम्यत्वमस्ति, करणपौष्कल्यसम्पादकानां तेषां फले साक्षात्सम्बन्धाभावात् । ततः साक्षात्फलसाधने प्रधान एवोपांशुत्वम् । अङ्गेषु तु तत्तद्वेदानुसारेण धनिविशेषः ॥ 
इति विंशमुपांशुत्वस्य प्रधानार्थत्वाधिकरणम् ॥ २० ॥ 
अथैकविंशं द्वतिनवनीताज्याधिकरणम् ॥ २१ ॥ एकविंशाधिकरणमारचयति 
नवनीतं श्येन आज्यं मुख्येऽङ्गे वाऽस्तु मुख्यगम् । विधेयमाज्यमप्राप्तं दृतिस्थनवनीतकम् ॥ ३० ॥ 
११. धानाः भ्रष्टा यवाः । पयस्या आमिक्षा। 
सवनीयपुरोडाशस्य मांसमयत्वाधि० ] तृतीयोऽध्यायः। 
२३५ मुख्यः सोमविकारोऽङ्गे चोदकप्राप्तमाज्यकम् । 
अनूद्य दृतिसंस्थानं नवनीतगुणो विधिः ॥ ३१॥ 
श्येने श्रूयते-(१)"दृतिनवनीतमाज्यं भवति" इति । दृतौ चिरं संगृहीतं नव नीतं यस्याऽऽज्यस्य प्रकृतिद्रव्यं तदेतदीदृशमाज्यं मानान्तरेण पूर्वमप्राप्तत्वात्प्रधानक मणि विधेयम् इति चेतू 
मैवम: प्रधानश्येनस्य सोमयागविकारत्वेनाऽऽज्यापेक्षाया अभावात् । अङ्गेवि ष्टिविशेषेषु चोदकप्राप्तस्याऽऽज्यस्य प्रकृतिद्रव्यत्वेन यथोक्तनवनीतगुणो विधीयते ॥ 
इत्येकविंशं दृतिनवनीताज्याधिकरणम् ॥ २१ ॥ 
अथ द्वाविंशं श्येनाङ्गानां दृतिनवनीताज्यताधिकरणम् ॥ २२ ॥ द्वाविंशाधिकरणमारचयति 
सुत्याकालगताङ्गेषु गुणः सर्वेषु वोदितः । 
आद्यो वैशेषिकाङ्गत्वाद्वाक्यात्सवाङ्गसङ्गतिः ॥३२॥ योऽयं श्येनस्याऽङ्गेषु दृतिनवनीतत्वगुणो विहितः, सोऽयं सुत्याकालीनेष्वेव सव नीयपशुतत्पुरोडाशरूपेष्वङ्गेषु, न तु कालान्तरवर्तिदीक्षणीयाद्यङ्गेषु । विमतो गुणः सुत्याकालीनाङ्गमात्रगः, श्येनवैशेषिकत्वात् , पशुसाहित्यवत् । यथा “सह पशूनाल भते” इति विहितं पशुसाहित्य श्येन एव विशेषत्वेनोच्यमानं सुत्याकालीनेष्वेव सव नीयपशुष्ववस्थितम् , तथा नवनीतमपि इति प्राप्ते 
ब्रूमः-'यदाज्यं तत् दृतिनवनीतम्' इति वाक्येन सर्वाङ्गताज्यविषयत्वप्रतीता. वनुमानं कालात्ययापदिष्टम् । तस्मात् सर्वेष्वङ्गेषु तन्नवनीतम् ॥ 
इति द्वाविंशं श्येनाङ्गानां तिनवनीताज्यताधिकरणम् ॥ २२ ॥ 
अथ त्रयोविंशं सवनीयपुरोडाशस्य मांसमयत्वाधिकरणम् ॥ २३ ॥ त्रयोविंशाधिकरणमारचयति 
शाक्यायने पुरोडाशास्तरसा इति मांसता। सर्वत्र सवनीये वा, सर्वत्र नवनीतवत् ॥ ३३॥ १. दृतिः चर्ममयी भस्त्रा। 
२ 
२३६ सविस्तरायां जैमिनीयन्यायमालायां [अ. ३. पा.८. अधि.२३ 
तरसाः सवनीयाः स्युरिति तत्सन्निधिः श्रुतः । पुरोडाशस्य मांसत्वं तेष्वेवाऽतो नियम्यते ॥ ३४ ॥ षत्रिंशत्सु संवत्सरेष्वनुष्ठेयं शाक्यानामयनम् । तत्र श्रूयते-(१) “संस्थि तेऽहनि गृहपतिर्मंगयां याति, स यान्मृगान्हन्ति, तेषां तरसाः सवनीयाः पुरोडाशा भवन्ति' इति । तत्र यथा नवनीतं सर्वेष्वङ्गेषु निविष्टम् , तथा मांसत्वमपि सर्वेषु पुरोडाशेषु निविशते इति चेत् 
मैवम् ; तदा हि 'ये पुरोडाशास्ते तरसाः' इति वचनव्यक्ती व्यवहितान्वयः स्यात् । तरसशब्दपुरोडाशशब्दयोमध्ये सवनीयशब्देन व्यवधानात् । इह तु 'तर. साः, सवनीयाः इत्यनयोः सन्निधिः श्रूयते । तथासति 'ये सवनीयास्ते तरसाः। इत्यनेन सन्निध्यनुगृहीतेन वाक्येन मांसत्वं सवनीयपुरोडाशेष्वेव नियम्यते ॥ 
इति त्रयोविंशं सवनीय पुरोडाशस्य मांसमयत्वाधिकरणम् ॥ २३ ॥ इति श्रीमाधवाचार्यविरचिते जैमिनीयन्यायमालाविस्तरे 
तृतीयाध्यायस्याऽष्टमः पादः॥ ८॥ 
समाप्तश्चाऽयं तृतीयोऽध्यायः ॥ ३॥ 
१. आप. श्री. २३. ११. १२, १३. संस्थिते समाप्ते, अहनि अहस्साध्ये क्रिया कलापे। तर मांसम् । प्रतिदिनं तदहःकृत्यं परिसमाप्य गृहपतिः मृगयां गत्वा तत्र हतान् मृगानानीय तेषां मांसैः श्वोभूते सवनीयपुरोडाशान् कृत्वा तैर्यजेत इति विषयवाक्यार्थः ॥ 
प्राप्तिस्थानम् चौखम्बा संस्कृत पुस्तकालय, 
बनारस सिटी।