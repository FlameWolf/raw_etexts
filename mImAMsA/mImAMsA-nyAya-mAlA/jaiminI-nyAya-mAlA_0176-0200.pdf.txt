१७४ 
सविस्तरायां जैमिनीयन्यायमालायां [ अ.३.पा.४.अधि.८ 
विदहता श्रपयितव्यः सदेवत्वायः इति । विदग्धोऽत्यन्तपक्कः । अतोऽपक्कः । तत्र ब हिंषि समूलच्छेदस्य, अभ्यङ्ग नवनीतस्य, पुरोडाशे यथोचितपाकस्य च विधेयतया स वेमवशिष्टं स्तावकम् । निवीतविचारस्यैवाऽयं प्रपञ्चः । एवं “यत्पूर्णं तन्मनुष्याणाम्" इत्यत्राऽपि द्रष्टव्यम् । तच्च चातुर्मास्येषु महापितृयज्ञे(१)"पितृभ्योऽग्निष्वात्तेभ्योऽभिवा न्या गोर्दुग्धे मन्थम्' इत्यत्र वत्सरहिताया अभिवानीशब्दाभिधेयाया धेन्वा दुग्धे पिष्टं प्रक्षिप्य क्रियमाणे मन्थने श्रूयते-(२) “यत्पूर्ण तन्मनुष्याणाम् , उपर्यों देवानाम् , अर्धः पितृणाम् , अर्ध उपमन्थति, अर्धा हि पितृणाम्' इति । तत्र पात्रस्याऽधोभा. गरूपेणाऽर्धन परिमिते दुग्धे मन्थनस्य कर्तव्यत्वात्सोऽ? विधीयते । स च पूर्णादिवा क्येन स्तूयते ॥ 
इरि सप्तमं परुषिदितद्याधिकरणम् ॥७॥ 
अर्थाऽष्टमं कर्बधिकरणम् ॥ ८ ॥ अटमाधिकरणमारचयति 
अनृतं न वदेद्वैधः पुंधर्मो वाऽनुवादगीः। सक्रतौ पुंसि शुद्ध वा क्रतौ यद्वा विधिः क्रतौ ॥ १४ ॥ अनृतोक्तेः पुमर्थत्वात्तन्निषेधस्तथाविधः। स्मातानुवादः पुंस्क्रत्वोः श्रुतिप्रक्रिययोवंशात् ॥ १५ ॥ नाऽऽख्याते पुरुषानुक्तिः क्रतावेव प्रयाजवत् ।। 
सत्योक्तिनियमादन्यः संयोगोऽतः क्रतौ विधिः ॥१६॥ - दर्शपूर्णमासप्रकरणे श्रूयते-(३) “नाऽनृतं वदेत्” इति । तत्र पुरुषधर्मत्वेनाऽयं प्रतिषेधो विधीयते । कुतः ? प्रतियोगिनोऽनृतवदनस्य पुरुषधर्मतया तन्निषेधस्याऽपि पुरुषधर्मत्वेनैव विधातव्यत्वात् । 'वदेत्' इत्याख्यातं तावत्कर्तृवाचकम् । तेनाऽऽख्यातेन कर्तुः प्रतीयमानत्वात् । पुरुषस्याऽऽख्यातप्रत्ययवाच्यत्वे सति प्रकृत्यर्थस्य वदनस्य पुरुषधर्मत्वं युत्तम् । “प्रकृतिप्रत्ययौ प्रत्ययार्थं सह ब्रूतः, तयोस्तु प्रत्ययः प्राधान्येन" इति शाब्दिकैरुद्धोषणात् । वदनस्य पुरषधर्मत्वे तन्निषेधस्याऽपि पुरुषधर्मत्वं युक्तम् । अन्यथा भिन्नविषयत्वे बाधकत्वं न स्यात् । तस्मात्पुरुषवाचकाख्यातश्रुत्या प्रकरणं 
१. २. तै. ब्रा. १.६.८.४. पात्र पूर्णमेव यत्किञ्चिद्वस्तु मनुष्याणां प्रियं भवति । पात्रे अर्धादुपर्यवस्थितं देवानां प्रियम् । अर्धभागावस्थितं पितृणामित्यर्थः ॥ 
। ३. ते. सं. २.५.५.६. 
जञ्जभ्यमानाधिरणम् ]in तृतीयोऽध्यायः । 
१७५ 
बाधित्वा पुरुषार्थोऽयं प्रतिषेधो विधीयते । अस्त्येव स्मार्तः प्रतिषेध इति चेत्-तर्हि तस्यैतच्छ्रतिवाक्यं मूलमस्तु । तस्मात् पुरुषार्थ इत्येकः पूर्वपक्षः। 
आख्यातश्रुतेः प्रकरणस्य चाऽविरोधाय ऋतुयुक्तपुरुषधर्मोऽस्तु । न ह्येतद्वाक्यं स्मृतेर्मूलम् , भिन्नविषयत्वात् । स्मृतिश्चोपनयनमारभ्याऽऽमरणं पुरुषस्याऽनृतं प्रतिषे धति । तन्मध्यपतितत्वात्क्रतावपि स्मार्तो निषेधः प्राप्त एव । तत उभयार्थोऽप्ययं प्रतिषेधो न विधीयते, किं त्वनूद्यत इति द्वितीयः पूर्वपक्षः। ____आख्यातेन भावानाऽभिधीयते । कर्ता तु तदविनाभूतोऽर्थात्प्रतीयते । अतः श्रुत्य भावात्केवलेन प्रकरणेन प्रयाजादिवदारादुपकारकः क्रतावेव निविशते । न च तत्राऽपि विधीयते, किन्तु सार्वत्रिकस्य निषेधस्य क्रतावपि प्राप्तत्वादनूद्यत इति तृतीयः पूर्वपक्षः। 
'सत्यमेव वदेत् , न त्वनृतम्' इति योऽयं स्मार्तनियमरूपः पुरुषार्थः संयोगः, तस्मादयमन्यः क्रत्वर्थः संयोगः । अतोऽप्राप्तत्वाद्विधीयते । एतद्वयतिक्रमे क्रतोरेव वैगुण्यम्; न तु पुरुषस्य प्रत्यवायः । अतोऽत्र क्रतुगामि प्रायश्चित्तम् । पुरुषार्थनियमा. तिक्रमे तु पुरुषस्यैव प्रत्यवायो न तोवैगुण्यम् । तत्र स्मात प्रायश्चित्तं इति विशेषः॥ 
इत्यष्टमं कर्त्रधिकरणम् ॥ ८ ॥ 
SANLVNM 
अथ नवमं जञ्जभ्यमानाधिकरणम् ॥ ४॥ 
नवमाधिकरणमारचयति 
जञ्जभ्यमानमन्त्रोक्तिः पुंसो धर्मः क्रतोस्त । वाक्यादाद्यः प्रक्रियया द्वितीयोऽस्त्वविरुद्धया ॥ १७ ।। 
मासप्रकरणे श्रूयते-(१) “प्राणो वै दक्षः, अपानः क्रतुः, तस्मा जञ्जभ्यमानो ब्रूयात् मयि दक्षक्रतू इति, प्राणापानावेवाऽऽत्मन् धत्ते" इति । गात्रवि नामेन विदारितमुखः पुरुषो जजभ्यमानः । तस्य वाक्यान्मन्त्रोक्तिः प्रतीयते । वाक्यं च प्रकरणादलीयः । तस्मात् केवलं पुंधर्म इति चेत् 
वम : तावपि जजभ्यमानपुरुषसंभवेन वाक्यप्रकरणयोर्विरोधाभावे सत्युभा भ्यां क्रतुयुक्तपुरुषसंस्कारत्वावगमात् ॥ 
इति नवमं जञ्जभ्यमानाधिकरणम् ॥ ९ ॥ 
१. प्राण इत्यादि. तै.सं.२. ५. २. ४. जभ 'गानविनामे' इति धातोर्निष्पन्नो ज. अभ्यमानशब्दः । जृम्भां कुर्वन्नित्यर्थः। दर्शपूर्णमासकर्ममध्ये जृम्भां कुर्वन् यजमानो 'मयि दक्षक्रतू' इति मन्त्रं पठेत् । तेन प्राणमपानं चाऽऽत्मानि स्थापयतीति विषय वाक्यार्थः। 
१७६ सविस्तरायां जैमिनीयन्यायमालायां [अ. ३. पा. ४.अधि.११ 
7 अथ दशममवगोरणाधिकरणम् ॥ १०॥ दशमाधिकरणमारचयति 
विप्रायाऽवगुरेनेति क्रत्वों वा पुमर्थता । 
फलवत्क्रतुसान्निध्यात्क्रत्वर्थः पूर्वमन्त्रवत् ॥ १८ ॥ यातनापरिहारस्य निषेधफलतोचिता। निषेधोऽयं पुमर्थत्वात्प्रक्रियातोऽपकृष्यताम् ॥ १९ ॥ 
दर्शपूर्णमासप्रकरणे श्रूयते-(१) “यो ब्राह्मणायाऽवगुरेत्तं शतेन यातयात् । तस्माद्ब्राह्मणाय नाऽवगुरेत्" इति । तत्र यथा पूर्वाधिकरणे मन्त्र पाठस्य फलरहितस्य फलवति क्रतावङ्गत्वं प्रकरणेनाऽवगम्यते, एवमत्राऽपि ब्राह्मणावज्ञानिषेधस्य क्रत्वङ्गत्व मिति चेत् 
न; वैषम्यात् । पूर्वत्र हि आत्मनि प्राणापानधारणं मन्त्रोच्चारणफलं न सम्भवति, तस्य प्रागेव सिद्धत्वात् । इह तु अवगोरणे शतसंवत्सरयातनामुपन्यस्याऽवगोरणनिषे धाद्यातनापरिहारस्य निषेधफलत्वमुचितम् । तस्मात् निषेधस्य केवलपुरुषार्थतया प्रक रणाढत्कर्षों युक्तः ॥ 
इति दशममवगोरणाधिकरणम् ॥ १० ॥ 
अथैकादशं मलवद्वासोधिकरणम् ॥ ११ ॥ एकादशाधिकरणमारचयति 
न संवदेत मलद्वाससेत्यपि पूर्ववत् । पुमर्थः स्यात्क्रतौ कापि संवादस्याऽप्रसक्तितः ॥ २० ॥ 
दर्शपूर्णमासप्रकरणे श्रूयते-(२)“मलवद्वाससा न संवेदत' इति । अस्य निषेधस्य प्रकरणात्क्रत्वङ्गत्वमिति चेत् 
मैवम् ; अप्रसक्तप्रतिषेधप्रसङ्गात् । (३)“यस्य व्रत्येऽहन् पत्न्यनालम्भुका भवति, 
१. यः ब्राह्मणं प्रति अवगुरेत् हन्तुमुद्युञ्जीत तं शतेन यातयात्, शतसंवत्सर निस्तार्यां नरकयातनामनुभावयेत् । अतः कारणात् ब्राह्मणं प्रति न कदाऽपि वधो द्यमं कुर्यात् । वधोऽत्र ताडनमात्रम् । ताडनार्थं दण्डोद्यमोऽवगोरणमिति खण्डदेवा शयः । अवज्ञामात्रमिति माधवाशयः। २. तै. सं.२.५.१. मलवद्वासाः रजस्वला । 
३. तै. ब्रा. ३. ७. १. ९. यस्य यजमानस्य पत्नी व्रत्येऽहनि यागानुष्ठानदिने 
हिर ग्यधारणाधिकरणम् ] 
तृतीयोऽध्यायः । मा 
तामपरुध्य यजेत" इति रजस्वलाया निस्सारणेन क्रतो तत्संवादस्याऽप्रसक्तिः । तस्मात् केवलपुरुषार्थस्याऽस्य प्रकरणादुत्कर्षः ॥ 
इत्येकादशं मलवद्वासोधिकरणम् ॥ ११ ॥ 
अथ द्वादशं हिरण्यधारणाधिकरणम् ॥ १२ ॥ द्वादशाधिकरणमारचयति 
हिरण्यं वर्णवद्भार्य क्रत्वङ्गं भरणं भवेत् । हिरण्यसंस्कृतिर्वाऽत्र वर्णों वोत पुमर्थता ॥ २१ ॥ 
वैदिकत्वात्क्रतुस्मृत्या तदङ्गं कर्मकारके । प्राधान्यात्संस्कृतिवर्णो गुणोऽस्तु विधिलाघवात् ॥ २२ ॥ अनारभ्य श्रुतत्वेन नियता न क्रतुस्मृतिः। अतः पुमर्थता स्वर्गः कल्प्योऽन्यद्वाऽस्तु रात्रिवत् ॥ २३ ।। अनारभ्य श्रूयते-(१)"तस्मात्सुवर्ण हिरण्यं भार्यम् । सुवर्ण एव भवति । 
स्य भ्रातृव्यो भवति" इति । तत्र यदेतच्छोभनवर्णोपेतहिरण्यधारणं तस्य अधिकक्रियारूपत्वेन क्रतुस्मारकत्वात्क्रत्वङ्गं धारणमित्येकः पक्षः। 
कत्वङ्गत्वेऽपि नाऽऽरादुपकारकम् । किन्तु क्रतुगतं हिरण्यं धारणेन संस्क्रियते । मार्गमा इत्यत्र ण्यत्प्रत्ययस्य कर्मणि विहितत्वेन कर्मकारकस्य हिरण्यस्य प्राधान्याव गमादिति द्वितीयः पक्षः । 
वर्णविशिष्टधारणविधाने गौरवाद्धारणसहितं हिरण्यमनूद्य शोभनवर्णमात्रं विधेय मिति तृतीयः पक्षः । त्रेधाऽपि क्रत्वर्थो विधिः, न तु पुरुषार्थ इति प्राप्ते 
ब्रमः-यद्धि कतुप्रकरणे श्रुतम् , तस्याऽस्ति नियमेन क्रतुस्मारकत्वम् । इदं त्वनारभ्याऽधीतम् । न चाऽत्र हिरण्यं जुह्वादिवत्कतावव्यभिचरितम् , येन क्रतुस्मृति नियम्येत । ननु संस्कार्यत्वान्यथानुपपत्त्या ऋतुप्रवेशः स्यात् । न हि धारणेन संस्कृ 
अनालम्भुका अस्पृश्या रजस्वलेति यावत् , तां अपरुध्य यज्ञशालातो बहिरेव निरुध्य यागं कुर्यात् इत्यर्थः । 
१. . ब्रा. २. २.४. ५. (यस्मादेवं प्रजापतेः प्रियं शरीरमेव सुवर्णमभवत् ) तस्मात् पुरुषेण हस्तकर्णादौ कटककुण्डलादिरूपेण सुवर्णधारणं कर्तव्यम् । तेन च 
लोकद्वयेऽपि रमणीयो भवति । अस्य 
सविस्तरायां जैमिनीयन्यायमालायां [अ. ३. पा. ४. अधि. १३ तस्य हिरण्यस्य लौकिकः कश्चिदुपयोगोऽस्ति इति चेत्-न; कतावप्युपयोगाभावात् । क्रतूपयोगोऽपि कल्प्यत इति चेत्-न; क्रतूपयोगित्वेन संस्कार्यत्वम् , तेन च ऋतू पयोगः इत्यन्योन्याश्रयात् । न च कर्मकारकत्वात्संस्कार्यत्वम्, परसमवेतक्रियाफल शालित्वमात्रस्य कर्मलक्षणत्वात् । अतः क्रतो नियन्तुमशक्यत्वात्पुरुषार्थमिदं धारणम् । न चाऽत्र फलाभावः, विश्वजिन्न्यायेन स्वर्गस्य कल्प्यत्वात् । अथवा रात्रिसत्रे यथा वाक्यशेषेणाऽर्थवादेन श्रुता प्रतिष्ठा फलत्वेन कल्पिता, तथाऽत्रापि "सुवर्ण एव भवति, दुर्वर्णोऽस्य भ्रातृव्यः' इत्यर्थवादगतं फलमस्तु । तस्मात् पुरुषार्थों धारणविधिः ॥ 
इति द्वादशं हिरण्यधारणाधिकरणम् ॥ १२ ॥ 
अथ त्रयोदशं जयादीनां वैदिककर्माङ्गत्वाधिकरणम् ॥ १३ ॥ त्रयोदशाधिकरणमारचयति 
येनेोत्कर्मणा तत्र जयहोमेऽखिलार्थता । वैदिकेष्वेव वा सर्वशेषोऽसंकोचकत्वतः ॥२४॥ होम आहवनीये स्यात्कृष्यादिषु न सोऽस्ति हि । तेनाऽनारभ्यपाठेऽपि वैदिकेष्वेव ते जयाः ॥ २५ ॥ 
अनारभ्य श्रूयते-(१) “येन कर्मणेत्र्सेत् , तत्र जयान् जुहुयात्" "राष्ट्रभृतो जुहोति" "अभ्यातानाजुहोति" इति । ईर्सेदृद्धिमिच्छेत् । “चित्तं च स्वाहा" इत्यादयो जयाः । "ऋताषाड्' इत्यादयो राष्ट्रभृतः । “अग्निभूतानाम्' इत्या दयोऽभ्यातानाः । तत्र वैदिकर्मणेव लौकिककृष्यादिकर्मणाऽप्युद्धरिष्यमाणत्वात् , संकोचे कारणाभावाज्जयादिहोमः सर्वशेष इति चेत् 
- मैवम् ; (२) “यदाहवनीये जुह्वति, तेन सोऽस्याभीष्टः प्रीतः” इति वाक्येन होममुद्दिश्याऽऽहवनीयविधानात् । कृष्यादौ तदभाद्वैदिकेष्वेव जयादिहोमः ॥ 
इति त्रयोदशं जयादीनां वैदिककाङ्गत्वाधिकरणम् ॥ १३ ॥ १. येन कर्मणाऽनुष्ठितेन तदुक्तफलापेक्षयाऽधिकफलप्राप्तिरूपां ऋद्धि प्राप्तुमभिल षेत् तस्मिन् कर्मणि जयाख्यान् 'चित्तं च' इत्यादिमन्त्रकरणकान् त्रयोदश होमान् जुहु. यात् । एवं "अग्निभूतानामधिपतिः" इत्यादिमन्त्रकरणका अष्टादशाऽऽहुतीः, ऋता. षावृतधामा' इत्यादिमन्त्रसाध्याः द्वाविंशतिमाहुतीश्च जुहुयादित्यर्थः । तै.सं. ३.४.६.१. एतेषां जयाभ्यातानराष्ट्रभृच्छब्दवाच्यत्वं देवानां जयप्राप्तिहेतुत्वात् असुरपराभव हेतुत्वात् राष्ट्रप्रापकत्वाच्च क्रमशो बोध्यम् । विस्तरस्तु तैत्तिरियसंहितायां तृतीय काण्डे चतुर्थप्रपाठके चतुर्थपञ्चमषष्टेष्वनुवाकेष्ववगन्तव्यः । 
२. तै. ब्रा. १. १. १०.५. अत्राऽऽहवनीये इति सप्तम्या आहवनीयस्याऽधिकर 
अश्वप्रतिग्रहेष्ट्यधिकरणम् ] 9 तृतीयोऽध्यायः । 
अथ चतुर्दशमश्वप्रतिग्रहेष्टयधिकरणम् ॥ १४ ॥ चतुर्दशाधिकरणमारचयति 
अश्वप्रतिग्रहष्टिस्तु दातुरित्यभिधास्यते ।। दानद्वय लौकिके वा वैदिके वा भवेदियम् ॥ २६ ॥ 
अविशेषाद्वयोर्यद्वा 'न देयः केसरी'त्यतः । निषेधाल्लौकिकात्तत्र प्रायश्चित्तिरियं भवेत् ॥ २७ ॥ 
न जलोदरहेतुत्वं प्रमितं लौकिकं क्वचित् । 
वैदिके तु श्रुतं तस्मात्तत्प्रायाश्चित्तयेऽत्र सा ॥ २८॥ इदमाम्नायते-“(१)यावतोऽश्वान् प्रतिगृह्णीयात्तावतो वारुणांश्चतुष्कपालान्नि पेत, इति । तत्र 'प्रतिग्रहशब्दो दानपरः' इत्यनन्तरमेव वक्ष्यते । तत्र विशेषाश्र वणाल्लौकिकवैदिकदानयोरुभयोरप्यसाविष्टिः इत्येकः पक्षाला 
(२) "न केसरिणो ददाति" इति स्मृत्या मित्रदायादादिभ्यः प्रीत्या क्रियमाणं लौकिकमश्वदानं निषिद्धम् । तदनुष्टाने प्रायश्चित्तरूपेयमिष्टिरिति द्वितीयः पक्षः । 
वरुणो वा एतं गृह्णाति योऽश्वं प्रतिगृह्णाति" इत्यश्वदाने जलोदरव्याधिरूपो सोलो वरुणग्रहवाक्येनोच्यते । न च लौकिकस्याऽश्वदानस्य तद्धेतुत्वं प्रमितम् । वै निकस्य तु जन्मान्तरविषयं दोषश्रवणम् । अतो वैदिकदाने सेष्टिः प्रायश्चित्तम । अस्ति 
वैदिकमश्वदानम् (३) “वडबा दक्षिणा” इत्यादिश्रवणात् ॥ 
इति चतुर्दशमश्वप्रतिग्रहेष्टयधिकरणम् ॥ १४ ॥ 
धात्वर्थस्य च होमस्याद्दश्यत्वम् । आहवनीये होमं करोतीति यत् तेन सः आहव. सोऽग्निः अस्मै यजमानाय प्रीतस्सन्नभीष्टप्रदो भवतीत्यर्थः । 
१.ते. सं. २. ३. १२. १. "प्रजापतिर्वरुणायाऽश्वमनयत् स स्वां देवतामाळुत् सपर्यदीर्यत स एतं वारुणे चतुष्कपालमपश्यत् तन्निरवपत् ततो वै स वरुणपाशाद मच्यत वरुणो वा एतं गृह्णाति योऽश्वं प्रतिगृह्णाति यावतोऽश्वान् प्रतिगृह्णीयात् तावतो वाहणान् चतुष्कपालान् निर्वपेत् वरुणमेव स्वेन भागधेयेनोपधावति स एवैनं वरुण पाशान् मुञ्चति" इति समग्रो भागः। अस्याऽर्थः-कदाचित् प्रजापतिः वरुणायाऽश्व मदात , ततः स प्रजापतिः स्वां वरुणरूपां देवतां जलोदररूपेण प्राप्तवान् । दानानन्तरमेव तस्य जलोदराख्यो रोगस्समजनि इत्यर्थः । तेन परिदीर्णस्सः एतं चतुष्कपालपुरोडाशद. व्यकं वरुणदेवताकं यागं दृष्ट्वा तेन वरुणमयजत् , ततस्स रोगमुक्तोऽभवत् । अतश्चेदानी मपि योऽश्वं ददाति स जलोदररोगग्रस्तो भवेत् । तत्परिहाराय यावत्संख्याकानश्वान दद्यात् तावत्संख्याका इष्टीः कुर्यात् । तेन तृप्तो वरुण एनं तस्मान्मोचयेत् इति । २. केसराः कण्ठलम्बीनि रोमाणि तद्वन्तः केसरिणः अश्वगर्दभसिंहादयः । ३.तं.सं.१.८.२१ 
१८० सविस्तराया जैमिनीयन्यायमालायां [अ. ३. पा. ४.अधि.१६. 
अथ पञ्चदशं दातुरश्वप्रतिग्रहेष्टयधिकरणम् ॥ १५ ॥ पञ्चदशाधिकरणमारचयति 
यावतः प्रातगृह्णीयादश्वांस्तावत्य इष्टयः । प्रतिग्रहीतुदोतुवा स्यादाद्योऽस्तु यथाविधि ॥ २६ ॥ असञ्जातविरोध्यर्थवादादातुः प्रजापतेः। इष्टिः श्रुता ततो दातुर्णिजर्थेऽपि विधि नयेत् ॥ ३०॥ पूर्वोदाहृते वाक्ये 'प्रतिगृह्णीयात् इति विधिपदश्रवणात्प्रतिग्रहीतुरिष्टिरिति चेत् 
न; उपक्रमरूपेणाऽर्थवादेन दातुस्तदिष्टिप्रतीतेः । उपक्रमश्चैवं श्रूयते-"प्रजा प्रतिवरुणायाऽश्वमनयत् , स स्वां देवतामाछेत्। स पर्यदीर्यत, स एतं वारुणं चतुष्क पालमपश्यत् , तं निरवपत् , ततो वै स वरुणपाशादमुच्यत" इति । अनयद्दत्तवान् । स च दाता प्रजापतिः स्वकीयां वरुणदेवतां जलोदररोगप्रदां प्राप्तवान् । तेन च रोगेण ग्रस्तः स प्रजापतिविदीर्णो भूत्वा रोगपरिहारायेष्टिं कृत्वा रोगादमुच्यत इत्यत्र दातु रिष्टिरित्यवगम्यते । असञ्जातविरोध्युपक्रमानुसारेण विधायकपदमपि 'प्रतिग्राहयेत्। इत्येवमन्तर्भावितणिजर्थपरतया व्याख्येयम् ॥ 
इति पञ्चदशं दातुरश्वप्रतिग्रहेष्टयधिकरणम् ॥ १५ ॥ 
अथ षोडशं पानव्यापदधिकरणम् ॥ १६ ॥ षोडशाधिकरणमारचयति 
सोमवामिचरुलोंके वेदे वेन्द्रियसंक्षयः । दृष्टदोषो लौकिकेऽतो वमने विहितश्वरुः ।। ३१ ॥ अदोषो वमनायैव लोके पानं श्रुतौ पुनः । 
जरणाय ततो वान्तिदोषशान्त्यै भवेच्चरुः ॥ ३२ ॥ इदमाम्नायते--(१)“सोमेन्द्र चहें निर्वपेच्छयामाकं सोमवामिनः” इति । तत्र लोकिके सोमवमने विहितोऽयं चरुः । कुतः ? (२) इन्द्रियेण वा एष वीर्येण व्यध्यते यः सोमं वमिति" इति दृष्टदोषमुपन्यस्य तच्छान्तये चरुविधानादिति चेत 
मैवम् ; लोके धातुसाम्यार्थिनो वमनायैव सोमस्य पाने सति वमनस्य दोषहेतु 
१. मै. सं. २.२.१३. 
२. मै. सं. २.२.१३. 
सर्वप्रदानाधिकरणम् ] तृतीयोऽध्यायः । 
१८१ स्वाभावात् । वेदे तु (१)"हिन्व मे गात्रा हरिवः” इत्यनेन मन्त्रेण जरयितुं सोमः पीयते । तत्र वमनप्रायश्चित्तार्थोऽयं चरुः ॥ 
इति षोडशं पानव्यापदधिकरणम् ॥ १६ ॥ 
अथ सप्तदशं यजमानवमने इष्टिविधानाधिकरणम् ॥ १७ ॥ सप्तदशाधिकरणमारचयति 
ऋत्विजां वमनेऽप्येष कर्तुरेवोत वर्जनात् । विशेषस्याऽग्रिमो मैवं कर्तुरेव निरुप्तितः ॥ ३३ ॥ 'ईदृशस्य सोमस्य वमने चरुः' इति विशेषस्याऽभावात्विजां यजमानस्य च वमने 
सर्वत्राऽसौ चरुरिति चेत् 
मैवम् ; 'यो वमति स निर्वपति' इति निर्वप्तुर्वमनं चरुनिमित्तम् । निर्वप्ता च यजमानः । ऋत्विजो निर्वप्तृत्वेऽधिकार्यन्तरत्वप्रसङ्गात् । तस्मात् यजमानस्यैव वमने चरुविधिः ॥ 
इति सप्तदशं यजमानवमने इष्टिविधानाधिकरणम् ॥ १७ ॥ 
अथाऽष्टादशं सर्वप्रदानाधिकरणम् ॥ १८ ॥ अष्टादशाधिकरणमारचयति 
यागे हविस्त्यजेत्कृत्स्नं कोऽप्यंशः शिष्यतेऽपि वा। 
देवार्थत्वाद्यजेत्सर्व शिष्यते द्विरवत्ततः ॥ ३४ ॥ - (२)"आग्नेयोऽष्टाकपालः" इत्यत्र कृत्स्नोऽपि पुरोडाशोऽग्नये त्यक्तव्यः । तद्धि तेन कृत्स्नस्याऽग्निदेवतासम्बन्धावगतेः त्यागमन्तरेणैतदनुपपत्तेः इति चेत् 
मैवम् ; “द्विहविषोऽवद्यति"इत्यवदानद्वयं श्रूयते । अवदेयं चाऽङ्गुष्ठपर्वमात्रम् । तथा च कल्पसूत्रकारः-(३)"आग्नेयस्य पुरोडाशस्य मध्यादङ्गुष्ठपर्वमात्रमवदानं 
१. अस्याऽर्थः ३.२.१४. अधिकरणे विवृतः। २. तै. सं. २.६.३.३. 
३. आप. श्री. सू. २.१८.९. अङ्गुष्टपर्व अङ्गुष्ठस्योत्तमं काण्डम् । तिरिश्चीनं तियेग्भिरडल्यङ्गुष्टैर्यथाऽवदानं सम्पद्येत तथा । 
१६ जै० न्या० 
१८२ 
सविस्तरायां जैमिनीयन्यायमालायां [अ.३.पा.४.अधि.२० 
तिरश्चीनमवद्यति" इति । ततो हविषः सकाशादङ्गुष्ठपर्वद्वयमानं खण्डयित्वा त्यक्त व्यम् । इतरच्छेषणीयम् । देवतासम्बन्धश्चांऽशद्वारेणाऽप्युपयुज्यते ॥ 
इत्यष्टादर्श सर्वप्रदानाधिकरणम् ॥ १८ ॥ 
अथैकोनविंशं सर्वेभ्यस्स्विष्टकृदनुष्ठानाधिकरणम् ॥ १६॥ एकोनविंशाधिकरणमारचयति 
शेषात्स्विष्टकदेकस्मात्सर्वेभ्यो वैकतः कृते । शास्त्रार्थसिद्धिः, सर्वेभ्यः कार्यः संस्कारसाम्यतः ॥ ३५ ॥ दर्शपूर्णमासयोः श्रूयते-“शेषात्स्विष्टकृते समवद्यति" इति । तत्र आग्नेया दीनां त्रयाणां हविषां मध्ये यस्य कस्यचिदेकस्य हविषः शेषादवदातव्यम। नालन शास्त्रार्थानुष्ठानसिद्धेरिति चेत् - मैवम् ; उपयुक्तं हविः संस्कर्तुमिदमवदीयते। संस्कारश्च सर्वेष्वपि हविष्ष समानः । तस्मात् सर्वेभ्यो हविश्शेषेभ्यः विष्टकृदनुष्टेयः॥ 
. इत्येकोनविंशं सर्वेभ्यस्स्विष्टकृदनुष्ठानाधिकरणम् ॥ १९ ॥ 
अथ विंशं प्राथमिकशेषात्स्विष्टकृदनुष्ठानाधिकरणम् ॥ २० ॥ विंशाधिकरणमारचयति 
यदैकस्मात्तदा मुख्यनियति!त विद्यते । नाऽश्रुतेरस्ति मुख्यातिक्रमणे हेत्वभावतः ॥३६॥ 
मादेव हविशेषास्विष्टकृत्' इति यः पूर्वाधिकरणे पूर्वपक्षः, तस्मिन् पक्षे नियामकस्याऽश्रुतत्वात् यस्मात्कस्माच्चिद्धविश्शेषात् इति प्राप्ते 
ब्रमः-प्रथमातिक्रमे मानाभावात्प्रथमहविश्शेषेणेव संस्कारसिद्धावितरत्र प्राप्त्य. भावादस्ति नियतिः॥ 
इति विशं प्राथमिकशेषात्विष्टकृदनुष्ठानाधिकरणम् ॥ २० ॥ 
१८३ 
चतुर्धाकरणभक्षणाधिकरणम् ] तृतीयोऽध्यायः । 
अथैकविशं चतुर्धाकरणभक्षणाधिकरणम् ॥ २१ ॥ एकविंशाधिकरणमारचयति 
इदं ब्रह्मण इत्युक्तिः क्रयार्था भक्षणाय वा। भक्षाश्रुतेः क्रयार्थाऽतो यथेष्टं तैर्नियुज्यताम् ॥ ३७ ॥ देवतायै समस्तस्य क्लुप्तत्वात्स्वामिता न हि । शेषस्य प्रतिपत्त्यर्थं भक्षणं तत्र युज्यते ॥ ३८ ॥ इति श्रीमाधवाचार्यविरचिते जैमिनीयन्यायमालाविस्तरे 
तृतीयाध्यायस्य चतुर्थः पादः ॥ 
चतुर्धाकृतपुरोडाशस्य भागान् यजमान एवं निर्दिशेत्-इदं ब्रह्मणः, इदं होतुः, इदमध्वर्योः, इदमग्नीधः, इति । सोऽयं निर्देशो न भक्षणार्थः, भक्षणस्याऽश्रुतत्वात् । ततो भृतिदानेन तात्विजः परिक्रेतुमयं निर्देशः कृतः । क्रयश्च तदङ्गीकारानुसारेण स्वल्पनाऽप्युपपद्यते । तस्मात्स्वकीया भागास्तैरिच्छयोपयोक्तं शक्या इति प्राप्ते 
ब्रमः- “अग्नये जुष्टं निर्वपामि" इति कृत्स्नस्य हविषो देवतार्थं सङ्कल्पितत्वेन तत्र यजमानस्य खामित्वाभावान युक्तः परिक्रयः । भक्षणं तु प्रतिपत्त्यर्थत्वाद्युक्तम् । विशिष्टस्य यः कोऽप्युपयोगः प्रतिपत्तिः । पुरोडाशस्य भक्षणार्हत्वाद्भक्षणेन कर्मकरा 
साहजननाच्च भक्षणार्थोऽयं निर्देशो युज्यते ॥ 
णामुत्साहजननाच्च भर 
इत्येकविंशं चतुर्धाकरणभक्षणाधिकरणम् ॥ २१ ॥ इति श्रीमाधवाचार्यविरचिते जैमिनीन्ययायमालाविस्तरे 
तृतीयाध्यायस्य चतुर्थः पादः ॥४॥ 
अथ तृतीयाध्यायस्य पञ्चमः पादः ॥ ५ ॥ तत्र प्रथम उपांशुयाजहविषा शेषकार्याननुष्ठानाधिकरणम् ॥ १॥ पञ्चमपादस्य प्रथमाधिकरणमारचयति 
उपांशुयाजद्रव्येण शेषकार्य भवेन्न वा। भवेद्धविर्यः सर्वेभ्य इत्युक्त्या प्रापितत्वतः ॥ १ ॥ 
१८४ सविस्तरायां जैमिनीयन्यायमालायां [अ.३.पा.५.अधि.२ 
उक्ताज्यद्रव्यशेषस्तु भाव्युपस्तरणादिकृत् । अतो न प्रतिपत्यहः शेषकार्य ततः कथम् ।। २॥ धौवादाज्यादुपांशुयाजार्थमवदाने कृते तच्छेषेण ध्रौवेण द्रव्येण स्विष्टकृदादिकं शेषकार्य कर्तव्यम् । कुतः? “तद्यत्सर्वेभ्यो हविर्यः समवद्यति" इति वाक्येन प्रापितत्वादिति चेत् 
मैवम् ; कृतार्थद्रव्यशेषो झुपयोगापेक्षः प्रतिपत्तिमर्हति । ध्रौवं त्वाज्यं न कृता र्थम् । तेन कर्तव्यानामुपस्तरणादीनां सद्भावात् । तस्मात् न तेन शेषकार्यं भवति ॥ 
इति प्रथमं उपांशुयाजहविषा शेषकार्याननुष्ठानाधिकरणम् ॥ १ ॥ 
अथ द्वितीयं साकंप्रस्थायीये शेषकार्याननुष्ठानाधिकरणम् ॥ २॥ द्वितीयाधिकरणमारचयति 
आक्रामन्सह कुम्भीभिरस्ति शेषक्रिया न वा । जुह्वाऽवदानात्प्रकृताविव शेषक्रियोचिता ॥ ३ ॥ कुम्भीषु शेषासंसिद्धेः साकम्प्रस्थाय्यकर्मणि । 
न स्विष्टकृदिडं कार्यमग्नीधः सुक्प्रदानतः ॥ ४ ॥ (१) “साकम्प्रस्थायीयेन यजेत पशुकामः" इति विहिते कर्मणि श्रूयते-"सह कु म्भीभिरभिक्रामन्नाह' इति । तत्र चतसृभिर्दधिपयःकुम्भीभिः सहाऽऽहवनीयोद्देशेऽभि क्रमणमात्रं श्रुतम् । न तु तत्र कुम्भीभिमः श्रुतः । तथासत्यस्य कर्मणः सांनाय्य विकृतित्वाज्जुह्वा कुम्भीभ्योऽवदाय होतव्यम् । हुतशेषेण च स्विष्टकृदादिकं सांनाय्य 
शेषेणेव कर्तव्यमिति प्राप्ते 
ब्रमः-नाऽत्र कुम्भीषु हुतशेषः सिध्यति, सांनाय्यवज्जुह्वा तदवदानाभावात् । (२)"अग्नीधे स्रुचौ प्रदाय सह कुम्भीभिरभिकामन्” इत्युक्त्या जुहूपभृतोः प्रत्तत्वाद. भिक्रमणस्य होमार्थत्वाच्च कुम्भीभिरेव दधिपयसोहोंमे सति कुम्भीमात्रमवशिष्यते । 
न तु हविश्शेषः । तत्र कुतः शेषकार्यम् ? ॥ 
इति द्वितीयं साकम्प्रस्थायीये शेषकार्याननुष्टानाधिकरणम् ॥ २ ॥ 
१. तै. सं. २. ५ ४. ३. अत्रत्यो विषयसन्दर्भः २. ३. ४ (पृ. १०८) अधिक रणटिप्पणीतोऽवगन्तन्यः । 
२. आप. श्री. ३. १६. १७. ( अध्वर्युः ) अग्नीधे अग्नीध्रसंज्ञकायविजे स्वह 
सर्वपृष्ठेष्टयधिकरणम् ] तृतीयोऽध्यायः । 
१८५ ____अथ तृतीयं सौत्रामण्यधिकरणम् ॥ ३ ॥ तृतीयाधिकरणमारचयति 
सौत्रामण्यां ग्रहे स्विष्टकृदाद्यस्ति न वाऽस्ति तत् । 
शेषाणां न सुराक्षीरयोरन्यत्रोपयोगतः ॥ ५॥ सौत्रामणीनामके यागे श्रूयते-“पयोग्रहाः सुराग्रहाश्च गृह्यन्ते” इति तत्र प्रकृतिगतसोम ग्रहेष्विव शेषकार्य स्विष्टकृदादिकमस्ति । न चाऽत्र पूर्ववच्छेषाभावः, "उच्छिनष्टि, न सर्व जुहोति" इत्यवशेषयितव्यत्वश्रवणात् इति चेत्-- 
मैवम् ; अवशिष्टस्याऽन्यत्रोपयोगश्रवणात् । (१)"ब्राह्मणं परिक्रीणीयादुच्छेषणस्य पातारम्” इति श्रूयते । “यदि ब्राह्मणं न विन्देत् , वल्मीकवपायामवनयेत्” इति च । (२)"शतातृण्णायामवनयेत् इति च। शतच्छिद्रा कुम्भी शतातृण्णा । तस्मात् नाऽस्ति स्विष्टकृदादिकम् ॥ 
इति तृतीयं सौत्रामण्यधिकरणम् ॥ ३ ॥ 
अथ चतुर्थ सर्वपृष्ठेष्टयधिकरणम् ॥ ४॥ चतुर्थाधिकरणमारचयति 
रथन्तरादिभिभिन्ना इन्द्रास्तेषां न भिद्यते । पुरोडाशस्तत्र शेषकार्य किं भिद्यते न वा ॥६॥ भिद्यते कर्मणां भेदाचोदकैः पृथगुक्तितः। 
शेषस्य सर्वतुल्यत्वात्तत्कार्य सकृदिष्यताम् ॥ ७॥ (३)“य इन्द्रियकामो वीर्यकामः स्यात् , तमेतया सर्वपृष्ठया याजयेत्” इति विहि तायामिष्टौ षडिन्द्रा एवं श्रूयन्ते-“इन्द्राय राथन्तराय, इन्द्राय बार्हताय, इन्द्राय वैरूपाय स्तस्थिते जुहपभृतौ दत्वा द्वे पयःकुंभ्यौ द्वे दधिकुंभ्यो आहत्य चतस्रः कुम्भीगृहीत्वा होमार्थं आहवनीयदेशं गच्छन् इत्यर्थः । 
१. ते. ब्रा. १. ८. ६. २. हुतहविश्शेषभक्षणस्याऽवश्यकत्वात् तत्स्वयमकृत्वा तत्करणार्थ ब्राह्मणं कञ्चन द्रव्यदानेनाऽऽनमयेत् । स एव सुराया हुतायाश्शेष पिबेत् । यदि तादृशो ब्राह्मणो नोपलभ्येत तर्हि वल्मीकच्छिद्रे समवनयेत् ।। 
२. ते. ब्रा. १. ८. ६. ४. शतातृण्णा शतच्छिद्रा कुम्भी। तां दक्षिणाग्नेरुपरि धारयन् तत्र हुतशेषां सुरां निक्षिपेत् यथा सा दक्षिणाग्नौ निपतेत् । 
३. ते. सं. २.३. ७. १. सर्वपृष्ठा इतीष्टेर्नामधेयम् । रथन्तर, बृहत् , वैरूप, 
१८६ 
सविस्तरायां जैमिनीयन्यायमालायां [अ. ३.पा.५. अधि.५ 
इन्द्राय वैराजाय, इन्द्राय शाकराय, इन्द्राय रैवताय" इति । तत्र स्वरूपेणैकोऽपीन्द्रः पृष्ठस्तोत्रेषु षट्सु विहितानां षण्णां रथन्तरादिसाम्नां संबन्धेन विशेष्यमाणः षोढा भिद्यते। तासां सर्वासामिन्द्रदेवतानामेक एव पुरोडाशो विधीयते-(१)"द्वादशकपालः पुरोडाशो भवति वैश्वदेवत्वाय' इति । तस्मिंश्च पुरोडाशे प्रोक्तदेवताभ्यः पृथक्पृथक्प्रदानाय बहुभ्यः प्रदेशेभ्योऽवदानं श्रूयते-(२)"समन्तं पर्यवद्यति" इति । तत्र देवताभेदेन प्रदानभेदेन च कर्मणां भेदे सति पृथगतिदेशात्स्विष्टकृदिडादिशेषकार्याय षट्कृत्वः पृथक्कर्तव्यम् इति चेत् 
मैवम् ; शेषस्यैकत्वेन तत्प्रतिपत्तेः पृथक्त्वासंभवात्। तस्मात् सकृदेव कार्यम् ॥ 
इति चतुर्थं सर्वपृष्ठेष्टवधिकरणम् ॥ ४॥ 
ngen 
अथ पञ्चममैन्द्रवायवे द्विर्भक्षणाधिकरणम् ॥ ५ ॥ पञ्चमाधिकरणमारचयति 
ऐन्द्रवायवशेषस्य सकृद्भक्ष उताऽसकृत् ।। पूर्वन्यायात्सकृत्प्राप्तौ द्विभक्षो वचनाद्भवेत् ॥ ८॥ ज्योतिष्टमे योऽयमैन्द्रवायवग्रहः तत्र संस्कार्यस्य सोमस्यैकत्वात्सकृदेव शेषका यम् इति चेत् 
मैवम् ; (३)"द्विरैन्द्रवायवस्य भक्षयति, द्विद्येतस्य वषट्करोति" इति वचना विर्भक्षणम् ॥ 
इति पञ्चममैन्द्रवायवे द्विर्भक्षणाधिकरणम् ॥ ५ ॥ 
वैराज, शाक्वर, रैवताख्यानि षट् सामानि, सोमयागे पृष्ठस्तोत्रसाधनानि । तत्सम्ब. न्धादिन्द्रो राथन्तरो बार्हतश्च इत्यादिना व्यपदिश्यते । तद्देवताकत्वादिष्टिरियं सर्व. पृष्ठेष्टिरित्यभिधीयते। 
१.२. तै. सं. २. ३. ५. २. प्रधानहोमार्थ परितः अवदानं कुर्यादित्यर्थः । 
३ ऐन्द्रवायवस्येति द्वितीयार्य षष्ठी। ग्रहान्तरेषु सकृदेव भक्षणम । ऐन्द्रवायव स्य तु द्विः । तस्य वायवे, इन्द्रवायुभ्यां चेति वारद्वयं वषट्कारपाठात् इत्यर्थः ।। 
ससुब्रह्मण्योद्गातृभक्षाधिकरणम् ] तृतीयोऽध्यायः । गत 
अथ षष्ठं सोमे शेषभक्षाधिकरणम् ॥ ६ ॥ षष्टाधिकरणमारचयति 
सोमेष्वभक्षो भक्षो वा न भक्षो ग्रहहोमतः । 
अल्पोक्तेरस्ति शेषोऽस्य भक्षोऽपूर्ववचोबलात् ॥६॥ सोमयागेषु शेषभक्षो नाऽस्ति, “यगृहाजुहाति" इति कृत्स्नग्रहेणाऽऽहुतिश्रवणा स्कुम्भीष्विव शेषाभावात् इति चेत 
मेवम; "अल्पं जुहोति" इति विशेषवचनाच्छेषः सिध्यति । तद्भक्षणं त्वपू. र्वार्थप्रतिपादकवचनेभ्योऽवगम्यते । “आश्विनं भक्षयन्ति" "द्विरैन्द्रवायवस्य भक्षय न्ति"सदसि भक्षयन्ति" इत्यादीनि वचनान्यपूर्वार्थ प्रतिपादयन्ति । ततो भक्षविधा नादस्ति सोमेषु भक्षः । 
इति षष्ठं सोमे शेषभक्षणाधिकरणम् ॥ ६ ॥ 
- अथ सप्तमं चमसिनां शेषभक्षाधिकरणम् ॥ ७ ॥ 
सप्तमाधिकरणमारचयति 
किं तु होतुश्चमस इत्यभक्षोऽथ भक्षणम् । अभक्षोऽनुक्तितो होतुश्चमसेत्याख्ययाऽस्तु तत् ॥ १० ॥ जोतिष्योमे श्रूयते-(१)"प्रेतु होतुश्चमसः, प्र ब्रह्मणः, प्रोद्गातृणाम् , प्रयजमा या प्र यन्तु सदस्यानाम्” इति । तत्र वचनाभावादभक्षः इति चेत 
वम; समाख्यागते चमसशब्दे भक्षणस्य प्रतीयमानत्वात् । 'चम्यते भक्ष्यते सोमोऽस्मिन् पात्रविशेषे' इति हि तव्युत्वत्तिः । तस्मात् अस्ति तद्भक्षणम् ॥ 
इति सप्तमं चमसिनां शेषभक्षाधिकरणम् ॥ ७ ॥ 
अथाऽष्टमं ससुब्रह्मण्योद्गातृभक्षाधिकरणम् ॥ ८ ॥ अष्टमाधिकरणमारचयति 
प्रोद्गातृणामिति ह्येक उद्गाता भक्षयेदुत । 
सर्वेऽपि किं वा सुब्रह्मण्येनोक्ताः सामगायिनः ॥ ११ ॥ १.श.बा.४.१.६.२९. होतुश्चमसः प्रकर्षेणाऽऽगच्छतु भक्षणार्थमित्यर्थः । एवमग्रेऽपि । 
१८८ 
सविस्तरायां जैमिनीयन्यायमालायां [ अ. ३. पा. ५. आध. ९ 
सहितास्तेन ते वाऽऽद्य उद्गातृश्रुतितोऽखिलाः । बहुत्वाद्गानयोगेन तृतीयो रूढिबाधिते ॥ १२ ॥ योगे समाख्यया दण्डिन्यायादन्त्योऽत्र भाष्यगः। सदसि स्थित्यभावेन तृतीयो वार्तिकोदितः ॥ १३ ॥ पूर्वोदाहृतवाक्ये "प्रोद्गातॄणाम्” इत्यत्रैकस्यैव भक्षः । उद्गीथशब्दाभिधेयायाः सामभक्तेरुद्गातयुगातृप्रातिपदिकस्य रूडत्वात् इत्येकः पूर्वपक्षः । 
___ 'उद्गातृणाम्' इत्यस्य बहुत्वस्यैकस्मिन्नसंभवादुद्गात्रोपलक्षिताः षोडशविजः सर्वेऽपि भक्षयेयुः इति द्वितीयः। 
उद्गीथप्रस्तावप्रतिहारान्सामभागानुद्गातृप्रस्तोतृप्रतिहारः प्रयोगकाले गायन्ति । 'उदुत्कर्षेण गायन्ति' इति योगेनोद्गातारस्त्रयो भक्षयेयुरिति तृतीयः पक्षः । 
"रूढिर्योगमपहरति" इति न्यायादेक एवोद्गाता । तेन च बहुवचनोपपत्तये प्रत्या सन्ना उपलक्ष्यन्ते । प्रत्यासत्तिश्च प्रस्तोतृप्रतिहोरिव सुब्रह्मण्यस्याप्यऽस्ति । सामवेदा ध्यायित्वेन सुब्रह्मण्याह्वानरूपे तदीयकर्मण्यप्यौद्गात्रसमाख्यायाः सत्त्वात् । तस्मात् 'सुव्र ह्मण्येन सहिताश्चत्वारः सामगा भक्षयेयु' रित्ययमन्त्यः पक्षो भाष्यकारस्याभिमतः। 
वार्तिककारस्तु-सदसो भक्षणस्थानत्वात्सुब्रह्मण्यस्य सदस्यप्रवेशात्तेन विर हिता अवशिष्टाः सामगा भक्षयन्तीति तृतीयं पक्षमङ्गीचकार ॥ 
इत्यष्टमं ससुब्रह्मण्योद्गातृभक्षणाधिकरणम् ॥ ८॥ 
अथ नवमं ग्रावस्तुतस्सोमभक्षणाधिकरणम् ॥॥ नवमाधिकरणमारचयति 
किं स्याच्चमसिनामेव हारियोजनभक्षणम् । सर्वेषां वाऽग्रिमस्तेषां पूर्ववाक्येण संनिधेः ॥ १४ ॥ लिप्सन्ते सर्व एवेति हारियोजनवाक्यतः। ग्रावस्तुतोऽप्यस्ति भक्षश्चमसित्वमकारणम् ॥ १५॥ 
(१)"हरिरसि हारियोजनः” इत्यनेन मन्त्रेण गृह्यमाणो ग्रहो हारियोजनः । होतृब्रह्मादयश्चमसिनः। यस्तु चतुर्णी मध्ये चतुर्थो ग्रावस्तुन्नामकोऽस्ति, नाऽसौ च 
१. तै. सं. १. ४. २९. हे सोम ! त्वं हरितवर्णोऽसि हरितमश्वं रथे युनक्तीति हरियोजनः इन्द्रः, तत्सम्बन्धी हारियोजनः । इन्द्रदेवताक इत्यर्थः । 
भिक्षनिमित्ताधिकरणम् ] 
तृतीयोऽध्यायः । 
१८९ 
मसी । तत्र चमसिनामेव हारियोजनभक्षणम् । कुतः ? (१)"यथाचमसमन्यांश्चमसां श्चमसिनो भक्षयन्ति, अर्थतस्य हारियोजनस्य सर्व एव लिप्सन्ते" इत्यत्र पूर्ववाक्ये चमसिनां सन्निहितत्वेनोत्तरवाक्ये सर्वशब्देन तेषामेवाऽभिधातव्यत्वात् । अतो नाऽस्ति ग्रावस्तुतस्तत्र भक्ष इति प्राप्ते 
ब्रमः-अथशब्देनैवकारेण च चमसिमात्रशङ्कामपोद्य वाक्येन विहितस्य सर्वभ क्षणस्य सन्निधिमात्रेण संकोचायोगादस्ति ग्रावस्तुतोऽपि भक्षः । तस्मात् चमसित्वं न भक्षणे कारणम् ॥ 
इति नवमं ग्रावस्तुतस्सोमभक्षाधिकरणम् ॥९॥ 
अथ दशमं वषट्कर्तुः प्रथमभक्षाधिकरणम् ।।१०।। दशमाधिकरणमारचयति 
आधभक्षो वषट्कर्तुर्विधिः प्राथम्य एव किम् । किं वा तद्युक्तभक्षे स्याद्वषट्कारानिमित्तके ॥ १६ ॥ अप्राप्तेरग्रिमो, मैवं समासस्थित्यसंभवात् । विशिष्टस्य विधिस्तस्माद्वषट्कारोऽपि कारणम् ॥ १७ ॥ 
(२) वषट्कर्तुः प्रथमभक्षः” इत्येवं श्रूयते । वषट्कर्ता होता। तस्य भक्षणं समाख्यया प्राप्तम् । प्राथम्य त्वप्राप्तामात तदेवाऽत्र विधीयते इति चेत 
मेवम; 'प्रथमभक्षः' इत्यस्य समस्तपदत्वेन 'यो भक्षः, स प्रथमः' इत्येवं विच्छिद्याऽन्वेतुमयोग्यत्वात्प्राथम्यविशिष्टभक्षणमत्र विधीयते । तस्मिन् भक्षणे वषटकारः 
कारगम् ॥ 
इति दशमं वषट्कर्तुः प्रथमभक्षाधिकरणम् ॥ १० ॥ 
अथैकादशं होमाभिषवयोर्भक्षनिमित्तत्वाधिकरणम् ।।११।। एकादशाधिकरणमारचयति 
आख्यावचोवषट्कारा एव किं भक्षहेतवः । किं वाऽभिषवहोमो च तत्राऽऽद्योऽस्तूक्तया दिशा ॥ १८ ॥ १. मा. श. ब्रा. ४. ४. ३. १०. चमसिनः होतृमैत्रावरुणादयः स्वं स्वं चमसं यथाधिकारं भक्षयन्ति । हारियोजनग्रहे तु सर्वेषां भागेऽस्ति इत्यर्थः । 
२. यो यस्मिन् ग्रहे चमसे वा याज्याया अधि वषट्करोति स तस्य ग्रहस्य प्रथम भक्षयिता इत्यर्थः । 
१९० सविस्तरायां जैमिनीयन्यायमालायां [अ. ३. पा.५ अधि.१२. 
हविर्धानेऽभिषुत्याऽथ हुत्वा सदसि भक्षयेत् । इति श्रुतत्वतस्तौ च भक्षहेतू यथेतरे ॥ १६ ॥ "प्रेतु होतुश्चमसः” इत्यत्र समाख्या भक्षहेतुः, हारियोजने वाक्यम् , “वषट् कर्तुः प्रथमभक्षः" इत्यत्र वषट्कारः, इत्येवमुक्तत्वात्रय एव भक्षहेतव इति चेत् 
मैवम् (१)"हविर्धाने ग्रावभिरभिषुत्याऽऽहवनीये हुत्वा प्रत्यञ्चः परेत्य सदसि (भक्षान्) भक्षयन्ति इति श्रूयते । उत्तरवेद्याः प्रतीचीने सदसः प्राचीने मण्डपेऽभिषवः । उत्तरवेद्यां होमः । सदसि भक्षणम् । तत्र अभिषवहोमयोर्वचनान्तरप्राप्तयोरविधेयतया तौ निमित्तत्वेनाऽनूद्य भक्षणं विधीयते । तस्मात् समाख्यादिवदेतयोरपि भक्षणहेतु त्वमस्ति ॥ 
इत्येकादशं होमाभिषवयोर्भक्षनिमित्तत्वाधिकरणम् ॥ ११ ॥ 
अथ द्वादशं भक्षणनिमित्तसमुच्चयाधिकरणम् ॥ १२ ।। द्वादशाधिकरणमारचयति 
हेतुसङ्के विकल्पः किं बाधो वाऽथ समुच्चयः । साम्याद्विकल्पो बाध्यन्तां सावकाशाः समाख्यया ॥ २० ॥ नैव वाचनिकं बाध्यं भक्षणेऽत्र विभागशः । सिद्ध विकल्पो नो युक्तः स्वीकार्योऽतः समुच्चयः ॥ २१ ॥ 
"प्रेतु होतुश्चमसः, प्र ब्रह्मणः” इत्यत्र चमसिषु समाख्या भक्षणे हेतुः। “वष कर्तुः प्रथमभक्षः" इत्यत्र वषट्कारो होतुर्भक्षहेतुः । “हविर्धाने ग्रावभिरभिषुत्याss. हवनीये हुत्वा सदसि भक्षयन्ति” इत्यत्राऽभिषवसहितो होमोऽध्वर्योर्भक्षहेतुः । तत्र चमसवषट्कारयोः संघो होतरि प्राप्तः । चमसाभिषवसंघोऽध्वौ प्राप्तः। तत्र हेतुद्व. यस्य समानबलत्वाद्विकल्पे सत्यन्यतरनिमित्तकृतमेव भक्षणम् इत्याद्यः पक्षः। 
वषटकारादिहेतोश्चमसेतरग्रहेषु सावकाशत्वान्निरवकाशया चमसिसमाख्यया तद्वाधे सति चमसिषु पाक्षिकमपि वषट्कारादिहेतुकं भक्षणं नाऽस्ति इति द्वितीयः पक्षः । 
"वषट्कर्तुः" इत्यादिवाक्यस्य प्रबलत्वात्समाख्यया बाधो न युक्तः । निरवका शतया साऽपि प्रबला इति चेत्-तर्हि प्रमाणद्वयेन पृथग्भक्षणे विहिते समुच्चयोs. भ्युपेयः । न च व्रीहियववद्विकल्पः, तत्र पुरोडाशनिष्पादनस्य दृष्टप्रयोजनस्यैकत्वात् । इह तु नियमादृष्टार्थं भक्षणम् । तच्चाऽदृष्टं यथावचनं द्विविधम् । तस्मात्समुच्चयः ॥ 
इति द्वादशं भक्षणनिमित्तसमुच्चयाधिकरणम् ॥ १२ ॥ १. हविर्धान इत्यादेरर्थः पृष्टे १४२ द्रष्टव्यः । 
भक्षस्यानुज्ञापूर्वकत्वाधिकरणम् ] तृतीयोऽध्यायः । 
अथ त्रयोदशं एकपात्रे होतुः प्रथमभक्षाधिकरणम् ॥ १३ ॥ त्रयोदशाधिकरणमारचयति 
एकपात्रे किमध्वर्युराद्यात्पूर्वमुतेतरः। तद्धस्ते पात्रसंस्थानात्तस्य प्रथमभक्षणम् ॥ २२ ॥ पाहि होतेव नः पूर्वमिति मन्त्रेण पूर्वता । वषद्कतुस्तदुक्तेश्च न्यायवाध्यं वचो न हि ॥ २३ ॥ 
एकस्मिन् पात्रे बहूनां क्वचिद्विहितं भक्षणम् । तत्र अध्वर्युः प्रथमं भक्षयेत्पात्रसंनि धानात् इति चेत् 
मैवम् ; लिङ्गवाक्याभ्यां होतुःप्रथमभक्षावगमात् । (१)"होतेव नःप्रथमःपाहि" इति ऋत्विजोऽध्वर्यु संबोध्येवं प्रार्थयन्ते 'यथा होताऽस्मत्तः पूर्व भक्षयित्वा शेषप्रदा नेनाऽस्मान् पालितवान् , तथा त्वमपि पाहि' इति । तदेतद्धोतुः प्रथमभक्षे लिङ्गम् । वाक्यं चैवमाम्नातम् "वषट्कर्तुः प्रथमभक्षः” इति । तत्र विशिष्टविधानात्प्राथम्य मपि सिध्यति । न चैतद्वचनं पात्रसंनिधिरूपेण न्यायमात्रेण बाधितुं शक्यम् । तस्मा द्धोता प्रथमं भक्षयेत् ॥ 
इति त्रयोदशं होतुः प्रथमभक्षाधिकरणम् ॥ १३ ॥ 
अथ चतुर्दशं भक्षस्याऽनुज्ञापूर्वकत्वाधिकरणम् ॥ १४ ॥ चतुर्दशाधिकरणमारचयति 
नाऽनुज्ञापूर्वको भक्षस्तत्पूर्वो वाऽत्र लाघवात् । 
आद्यो नाऽनुपहूतेन पेय इत्युक्तितोऽन्तिमः ।। २४ ॥ अनुज्ञाभक्षयोर्द्वयोरनुष्टितौ गौरवाद्भक्षमात्रमिति चेत्-- मैवम् (१)"तस्मात्सोमो नाऽनुपहृतेन पेयः" इति वचनेनाऽनुज्ञाया आवश्यकत्वम्। 
इति चतुर्दशं भक्षस्याऽनुज्ञापूर्वकत्वाधिकरणम् ॥ १४ ॥ 
१. का. सं. १. २९. यस्मिन् ग्रहे चमसे वा यस्याऽधिकारो भक्षणेऽस्ति, तेना ऽननुज्ञातो न पातव्यः भक्षणीयः सोमः। 
१९२ सविस्तरायां जैमिनीयन्यायमालायां [ अ.३.पा.५.अधि.१७ 
अथ पञ्चदशं वैदिकवचनेनाऽनुज्ञापनाधिकरणम् ॥ १५ ॥ पञ्चदशाधिकरणमारचयति 
किमनुज्ञा लौकिकोक्त्या वेदोक्त्या वा यथा तथा । 
अविशेषादुपह्वानमन्त्रलिङ्गात्तु वैदिकी ॥ २५ ॥ "उपहूत उपह्वयस्व” इत्ययं मन्त्रो लिङ्गेन अनुज्ञायां विनियुज्यते । तस्मात् वैदिकोक्त्या तदनुज्ञानम् ॥ 
इति पञ्चदशं वैदिकवचनेनाऽनुज्ञापनाधिकरणम् ॥ १५ ॥ 
अथ षोडशं वैदिकवाक्येन प्रतिवचनाधिकरणम् ॥ १६ ॥ षोडशाधिकरणमारचयति 
उपह्वयस्वोपहूत इत्यशेषो द्वयोर्भवेत् । अनुज्ञानुज्ञापनयोरथवाऽसौ विभज्यते ॥ २६ ॥ विभागकारणाभावादशेषश्चेन लिङ्गतः । उपह्वयेत्यनुज्ञप्तावनुज्ञाने तथेतरः ॥ २७ ॥ 
"उपहृत उपह्वयस्व' इत्यस्मिन्मन्त्रे मध्यमपुरुषैकवचनान्तो भागः पश्चात्पठि तोऽपि प्रश्नसमत्वात्प्रथमभाविन्यनुज्ञापने समर्थः । प्रथमैकवचनान्तस्तु प्रथमपठितोऽ. प्युत्तरसमानत्वात्पश्चाद्भाविन्यामनुज्ञायां समर्थः । तस्मात् लिङ्गेन विभज्य विनियुज्यते ॥ 
इति षोडशं वैदिकवाक्येन प्रतिवचनाधिकरणम् ॥ १६ ॥ 
अथ सप्तदशं एकपात्राणामनुज्ञापनाधिकरणम् ॥ १७ ॥ सप्तदशाधिकरणमारचयति 
उपह्वानमशेषाणामुत स्यादेकपात्रिणाम् । अदृष्टहेतोरायः स्यादृष्टाधिक्यादितोऽन्तिमः ॥ २८॥ 
स्वयं यष्टुर्भक्षाधिकरणम् ] 
तृतीयोऽध्यायः । 
१९३ 
__अनुज्ञापनस्याऽदृष्टं प्रयोजनम् । तच्च विभिन्नपात्रेष्वपि समानमिति चेत् न; दृष्टप्रयोजनस्य सद्भावात् । साधारणे वस्तुनि कथंचिद्भागाधिक्येऽपराधो भवति । अतो न्यूनाधिकत्वपरिहारनिमित्तमनुज्ञापनमेकपात्रिणामेव । 
इति सप्तदशं एकपात्राणामनुज्ञापनाधिकरणम् ॥ १७॥ 
अथाऽष्टादशं स्वयं यष्टुर्भक्षाधिकरणम् ॥ १८॥ अष्टादशाधिकरणमारचयति 
होतुर्याज्यापनीतौ किं न वषट्कारभक्षयोः । 
अपनीतिरुताऽपायो नाऽपनीतिर्विभेदतः ॥ २६ ॥ यजमानेन यष्टव्यं न विनेष्टिवषद्कृतिम् । वषट्कारो याज्ययाऽतः सहापैत्यदनं तथा ॥३०॥ 
ज्योतिष्टोम ऋतुयाजनामकेषु या गेष्वाम्नायते-(१) यजमानस्य याज्या, सो. ऽभिप्रेष्यति होतरेतद्यज इति, स्वयं वा निषद्य यजति" इति। हौत्रे काण्डे समाम्नाता याज्याः समाख्यया होतुः प्राप्ताः । तासु काचिद्याज्या होतुरपनीय यजमानस्य विधी. यते । ततो यजमानः स्वेच्छया होतारं वा प्रेष्यति, स्वयं वा याज्यां पठति । तत्र स्वपाठपक्षे याज्या होतुरपनीयते । न तु वषट्कारभक्षावपनीयते । तयोर्याज्यायामन न्तर्भावात् । अतो होता वषट्करोति भक्षयति च इति प्राप्त 
ब्रूमः-"स्वयं वा निषद्य यजति" इति पक्षस्वीकाराद्यजमानेन स्वयं यागः कर्तव्यः। स च यागो वषटकारमन्तरेण न संभवति, (२)“याज्याया अधि वषट्करोति" इति तद्विधानात् । ननु यजमानो याज्यां पठतु, होता वषट्करोतु, इति चेत्-मैव म् ; (३)"अनवानन् यजति" इति याज्यावषट्कारयोर्मध्ये श्वासनिषेधेनैककर्तृकत्वाव. गमात् । अतो याज्यया सह वषट्कारो होतुरपैति । तदपाये वषट्कारनिमित्तो भक्षश्च होतुरपेत्य यजमाने निविशते ॥ 
इत्यष्टादशं स्वयं यष्टुर्भक्षाधिकरणम् ॥ १८॥ 
१. इयं याज्या यजमानकर्तृकैव । तत्र होतारं प्रेरयेत्-भवान् पठत्विमां याज्या मिति । अथवा स्वयमेवोपविश्य पठेदित्यर्थः । 
२. याज्यां पठित्वा तदन्ते वषट्कारं वौषट् वषट् इत्यादिकं पठेदित्यर्थः । ३. अनवानन् अनुछ्वसन् । 
१७ जै० न्या० 
१९४ सविस्तरायां जैमिनीयन्यायमालायां [अ. ३. पा. ५. अधि.२०. 
अथैकोनविंशं फलचमसाधिकरणम् ॥ १६॥ एकोनविंशाधिकरणमारचयति 
न्यग्रोधपिष्टं सोमस्य स्थाने क्षत्रियवैश्ययोः । भक्षमात्रे विकुर्यात्तत् सोमयागेऽपि वा तथा ॥ ३१ ॥ विभक्षयिषया वाक्यमुपक्रम्योपसंहृतम् । 
भक्षं यच्छेदिति ततो विकारो भक्षमात्रगः॥ ३२ ॥ फलाख्यचमसेनाऽसौ यजेतेति श्रुतत्वतः । इज्यायां च विकारोऽस्ति यागाथो भक्षसंस्कृतिः ॥ ३३ ॥ ज्योतिटोमे श्रूयते-(१)"यदि राजन्यं वैश्यं वा याजयेत् , स यदि सोमं बि भक्षयिषेत् , न्यग्रोधस्तिभिनीराहृत्य ताः संपिष्य दधन्युन्मृज्य तमस्मै भक्षं प्रयच्छेत् , न सोमम्" इति । स्तिभिन्यो मुकुलानि । तत्र उपक्रमोपसंहारयोर्भक्षविषयत्वाद्भक्ष मात्रे सोमः पिष्टेन विक्रियत इति चेत 
मैवम् ; “यदाऽन्यांश्चमसाजुह्वति, अर्थतस्य दर्भतरुणकेनोपहत्य जुहोति" इति श्रुतम् । तत्र फलचमसरूपेण यथोक्तपिष्टेन यागमङ्गीकृत्य तरुणकगुणो विधीयते । किञ्च इष्टद्रव्यसंस्कारो हि भक्षः । स च यागमन्तरेणाऽनुपपन्नः । 
तस्मात् यागेऽपि विकारः॥ 
इत्येकोनविंशं फलचमसाधिकरणम् ॥ १९ ॥ 
अथ विंशमनुप्रसlधिकरणम् ॥ २० ॥ विंशाधिकरणमारचयति 
राजसूये क्वचित्कर्तुश्चमसो दशभिर्जनैः। भक्ष्यः किं तत्र राजन्या भक्षका ब्राह्मणा उत ॥ ३४ ॥ 
१. यदि क्षत्रियो वैश्यो वा सोमयागं कर्तुं अभिलषेत् तदा तौ सोमस्थाने न्यग्रोध मुकुलान्यानीय तत्रैव सोमसंस्कारान् कृत्वा तानि पिष्ट्वा-दना सम्मेल्य तमेवाऽग्नौ हुत्वा तमेव च भक्षयतः, न सोमभक्षणेऽधिकुरुतस्तावित्यर्थः । 
१९५ 
पर्णमय्यधिकरणम् ] तृतीयोऽध्यायः । म 
आयो मानात्संख्ययैकजातेविप्राः शतं दश । चमसानथुरित्युक्त्या राजपात्रं च विप्रगम् ॥ ३५ ॥ इति श्रीमाधवाचार्यविरचितायां जैमिनीयन्यायमालायां 
तृतीयाध्यायस्य पञ्चमः पादः ॥ 
राजसूये दशपेयनामके यागे श्रूयते-(१)“दश दशैकैकं चमसमनुप्रसर्पन्ति" इति । तत्र यजमानस्य राजन्यस्य यश्चमसः, सोऽयं राजन्यैरेव दशभिर्भक्षणीयः । कुतः ? 'दश' इति संख्यया जात्येकत्वप्रतिभानात् । तथा हि-दशपेयस्य ज्योतिष्टो मविकृतित्वात्प्राकृतं धर्मजातं चोदकेन प्राप्तम् । प्रकृतौ च यजमानचमसस्य भिन्न जातिभिर्भक्षणं नाऽस्ति, इत्यत्रापि तथैव प्राप्तम् । यदि अत्र 'दशः इति विशेषो विधीयेत, तर्हि प्राकृतं भक्षसंख्यामानं निवर्तताम् । न त्वेकजातित्वम् । तस्मात् 
राजन्यो यजमानोऽन्य राजन्यैर्नवभिस्सह भक्षयेत् इति प्राप्त 
बमः-प्रकृतितः प्राप्तेषु दशसु चमसेषु भक्षणायानुप्रसपेतां पुरुषाणां दश, दश, इति वीप्सया प्रतिचमसं दशसंख्यां विधायार्थसिद्धां शतसंख्यामनूद्य संख्येयानां सर्वेषां ब्राह्मण्यं विधीयते-(२) "शतं बाह्मणाः पिबन्ति” इति । तथा सति यजमा नस्याऽपि राजन्यस्य यत्र चमसभक्षो नाऽस्ति, तत्र कुतोऽन्ये राजन्या भक्षयेयुः । तस्मात् ब्राह्मणा एव भक्षकाः ॥ 
इति श्रीमाधवाचार्यविरचिते जैमिनीयन्यायमालाविस्तरे 
तृतीयाध्यायस्य पञ्चमः पादः ।। ५ ॥ 
अथ तृतीयाध्यायस्य षष्ठः पादः ॥ 
तत्र प्रथमं पर्णमय्यधिकरणम् ।।१।। षष्ठपादस्य प्रथमाधिकरणमारचयति 
प्रकृतौ विकृतौ वा स्याद्यस्य पर्णेत्यसौ विधिः। प्रकृतावेव वा तुल्याद्वचनादुभयोरसौ ॥ १ ॥ 
१. श. ब्रा. ५. ४. ५. ३. होमार्थं आहवनीयदेशं प्रति नीयमानमेकैकं चमसं दशपुरुषाः अनुगच्छेयुः इत्यर्थः । 
२. श. ब्रा. ५. ४. ५. ४... 
. 
१९६ ____ सविस्तरायां जैमिनीयन्यायमालायां [अ.३.पा.६.अधि.२. 
जुहूमाश्रित्य पर्णत्वविधिः प्रकृतिमात्रगः। चोदकेनोभयप्राप्तेर्विकृतौ विधिनाऽत्र किम् ॥ २॥ 
अनारभ्य श्रूयते-(१)“यस्य पर्णमयी जुहूर्भवति, न स पापं श्लोकं शृणोति" इति । तत्र अव्यभिचरितक्रतुसम्बन्धवती जुहूमाश्रित्य तद्धेतुः पर्णवृक्षो वाक्येन विधी यते-'या जुहूः सा पर्णमयी' इति । वाक्यं च प्रकृतिविकृत्योस्तुल्यमेव प्रवर्तते, उभयत्राऽऽश्रयभूताया जुह्वाः सत्त्वात् । तस्मात् प्रकृतिविकृत्योरुभयोरप्ययं विधिः इति प्राप्त 
ब्रूमः-किमयं विधिविकृतौ (२)चोदकात्पूर्वं निविशते, पश्चाद्वा ? नाऽऽद्यः, आश्रयभूताया जुह्वाश्चोदकमन्तरेणाऽसम्भवात् । द्वितीये तु पर्णत्वमपि जुह्वा सहैव चो दकेनाऽतिदिश्यते । तत्र पुनर्विधिवैयादयं विधिः प्रकृतिमात्रगः । एवं (३) “यस्य खादिरः सुवो भवति" इत्युदाहरणीयम् ॥ 
इति प्रथमं पर्णमय्यधिकरणम् ॥ १ ॥ 
On 
अथ द्वितीयं सामिधेन्यधिकरणम् ।।२।। द्वितीयाधिकरणमारचयति 
सामिधेनीः सप्तदश प्रकृतौ विकृतावुत । पूर्ववत्प्रकृतौ पाञ्चदश्येनैतद्विकल्प्यते ॥ ३ ॥ विकृतौ साप्तदश्यं स्यात्प्रकृतौ प्रक्रियावलात् ! पाञ्चदश्यावरुद्धत्वादाकाङ्क्षाया निवृत्तितः ॥ ४ ॥ 
अनारभ्य श्रूयते-“सप्तदश सामिधेनीरनुब्रूयात्” इति । (४)"प्रवो वाजा अभि द्यव" इत्याद्या अग्निसमिन्धनार्थी ऋचः सामिधेन्यः। तासां साप्तदश्यं (५)पूर्वन्यायेन प्रकृतिगतम् । यदि प्रकृतौ 'पञ्चदश सामिधेनीरन्वाह' इति विधिः स्यात् , तर्हि पाञ्चद श्यसाप्तदश्ये विकल्पेयातामिति प्राप्ते 
ब्रमः-विकृतावेव साप्तदश्यं निविशते, प्रकृतौ पाञ्चदश्येनाऽवरुद्धानां सामिधेनीनां 
१. ते. सं. ३.५.७.२. यस्य यजमानस्य (यागे) जुहूः तत्संज्ञकः होमसाधनीभूतः पात्रविशेषः पर्णमयी, (पर्णशब्दोऽत्र पलाशवृक्षवाची) पलाशवृक्षनिर्मिता भवेत् सः यजमानः पापं श्लोकं अपयशः न शृणुयादित्यर्थः । । २. चोदकात् अतिदेशात् । 
३. तै. सं. ३.५.५.१. खादिरः खदिरवृक्षनिर्मितः। ४. ते. ब्रा. ३. ५. २. ५. 'अनारभ्याधीतानां प्रकृतिगामित्वं' इति न्यायेन । 
सामिधेन्यधिकरणम् ] 
या तृतीयोऽध्यायः। 
१९७ 
संख्याकाङ्क्षाया अभावात् । न च प्राञ्चदश्यसाप्तदश्यवाक्ययोः समानबलत्वादवरोधाभाव इति शङ्कनीयम् ; पाञ्चदश्ये प्रकरणानुग्रहस्याऽधिकत्वात् । तस्मात् (१)मित्रविन्दाध्वरक ल्पादिविकृतौ साप्तदश्यमवतिष्ठते । न चात्र पूर्वन्यायोऽस्ति,साप्तदश्यस्य चोदकप्राप्त्य भावेन पुनर्विधाने दोषाभावात् ॥ 
इति द्वितीयं सामिधेन्यधिकरणम्॥ २ ॥ 
अथ तृतीयं नैमित्तिकसाप्तदश्यस्य प्रकृतिगामिताधिकरणम् ॥३॥ तृतीयाधिकरणमारचयति 
साप्तदश्यं तु वैश्यस्य विकृतौ प्रकृतावुत । पूर्ववच्चन्न संकोचान्नित्ये नैमित्तिकोक्तितः ॥ ५ ॥ गोदोहनेन प्रणयेत्कामीत्येतदुदाहरत् । भाष्यकारस्तदप्यस्तु न्यायस्याऽत्र समत्वतः ॥ ६॥ 
(२)“सप्तदशाऽनुब्रूयाद्वैश्यस्य” इति विहितं वैश्यनिमित्तकं साप्तदश्यं पूर्वन्यायेन विकृतिगतम् इति चेत् 
मेवम् ; नैमित्तिकेनाऽनेन वचनेन प्रकृतिगतस्य नित्यस्य पाञ्चदश्यस्य वैश्यव्यति रिक्तविषयतया संकोचनीयत्वात् । नित्यं सामान्यरूपतया सावकाशत्वेन च दुर्बलम् । नैमित्तिकं तु विशेषरूपत्वनिरवकाशत्वाभ्यां प्रबलम् । तस्मात् वैश्यनिमित्तकं साप्तदश्यं प्रकृताववतिष्ठते । 
अत्र भाष्यकारोऽन्यदुदाजहार-"चमसेनाऽपः प्रणयेद्गोदोहनेन पशुकामस्य" इति । तत्र प्रकृतेश्चमसेनावरुद्धत्वाद्गोदोहनं विकृतौ इति पूर्वपक्षः । 
कामनानिमित्तकेन गोदोहनेन नित्यस्य चमसस्य निष्कामविषयतया संकोचनीया त्वात्प्रकृतावेव गोदोहनमिति राद्धान्तः । 
इति तृतीयं नैमित्तिकसाप्तदश्यस्य प्रकृतिगामिताधिकरणम् ॥ ३ ॥ 
... १. मित्रप्राप्तिफलकेष्टिः मित्रविन्देष्टिः । ईषदसमाप्तोऽध्वरः अध्वरकल्पा, तन्नाम्नी काचनेष्टिः । इष्टिरियं सोमयागवत् सवनत्रयेऽपि क्रियते । सोमद्रव्याभावात् स्तोत्रश स्त्राद्यभावाच न सोमयागः । अत इयमध्वरकल्पा। अस्या विधिः तै.सं.२.२.९. द्रष्टव्यः। 
२. वैश्यकर्तृकेष्टौ सप्तदश सामिधेनीः पठेत् इत्यर्थः । 
१९८ 
सविस्तरायां जैमिनीयन्यायमालायां [अ.३.पा.६.अधि.५ 
0 अथ चतुर्थ पवमानेष्टयधिकरणम् ॥ ४॥ चतुर्थाधिकरणमारचयति 
आधानं पवमानादेरिष्टेरॉन वा भवेत् । अग्नीनामिष्टिशेषत्वात्तद्वाराऽस्य तदङ्गता ॥ ७ ॥ अनारभ्य विधानात्तु नाऽङ्ग कस्यचिदाहितिः। अग्न्यर्थत्वात्तत्समेष्टिरमयस्त्वग्निहोत्रगाः ॥ ८॥ इदमाम्नायते-(१)"अग्नये पवमानायाऽष्टाकपालं निर्वपेत् , अग्नये पावकाय, अग्नये शुचये" इति "वसन्ते ब्राह्मणोऽग्नीनाधीत' इति च । तत्र आधानं पवमाना दीष्टीनामङ्गं भवेत् । कुतः ? दर्शपूर्णमासविकृतिषु पवमानादीष्टिषु चोदकप्राप्तानामाव नीयाद्यग्नीनामिट्यत्वे सत्यग्निद्वारा तत्संस्काररूपस्याऽऽधानस्यापि तदङ्गताया अनिवा. यंत्वात् इति चेत् 
मैवम् ; न ह्येतदाधानं कस्यचित्क्रतोः प्रकरणे पठितम् । किंतु अनारम्याधीतम् । अतो न कस्याप्येतदङ्गम् , किंत्वाधानवदिष्टीनामप्यग्निसंस्कारार्थत्वात्परस्परं नाऽस्त्यङ्गा ङ्गिभावशङ्का । ननु पवमानेष्टयङ्गत्वाभावेऽग्निसंस्कारवैयर्थ्यादग्निद्वारा तदङ्गत्वं युक्तमिति चेत्-न; संस्कृतानामग्नीनामग्निहोत्राद्युत्तरकतुषु तत्तद्वाक्यैर्विनियोगावगमात् । तस्मात् नाऽऽधानमङ्गम् । 
इति चतुर्थ पवमानेष्टयधिकरणम् ॥ ४ ॥ 
अथ पञ्चममाधानस्य प्रकृतिवृकृत्यथताधिकरणम् ।। ५ ।। पञ्चमाधिकरणमारचयति 
आधानं किं प्रकृत्यर्थ वह्निमात्रेण वा युतम् । संस्कृताग्निप्रणाडयैतत्पर्णवत्प्रकृतौ स्थितम् ॥ ९॥ 
लौकिकाकारमात्रत्वे विफलत्वात्क्रती युतिः । पर्णस्याऽऽहवनीयादौ शास्त्रीयेऽस्तु स्वतन्त्रता ॥ १०॥ 
१. पवमानसंज्ञकायाऽग्नयेऽष्टाकपालद्रव्य कं यागं कुर्यात् । एवं पावकसंज्ञकाया ग्नये, शुचिसंज्ञकायाऽग्नये च पूर्वोक्तं यागं कुर्यात् इति सरलार्थः । इष्टित्रयमिदम् । तिसृणामप्यासां पवमानेष्टय इति व्यवहारः ।।