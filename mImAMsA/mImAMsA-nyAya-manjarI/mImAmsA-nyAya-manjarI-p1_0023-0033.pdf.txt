मीमांसानयमञ्जयाँ शब्दकर्तृत्वमादाय शब्दं करोति शब्दो नष्ट: शब्दो वर्धते इत्यादयो व्यव हाराः प्रचलिताः । शब्दस्तु वर्णात्मकः, तस्याभिव्यक्तिर्भवति कण्ठताल्वा द्यभिघातजन्यैर्वायुभिः । वायूनां यावद्रं वेगस्तावद्रं शब्दस्य श्रवणं भवति । मन्दीभूतेषु वायुषु शब्दोऽपि मन्दं श्रूयते । यदा वायूनां वेगो नष्टः, तदा शब्दश्रवणाभावात् शब्दो नष्ट इति व्यवहारः । अतश्शब्दो नित्यः, स च वर्णात्मकः॥ 
७. तद्भूताधिकरणम् शब्दार्थसम्बन्धस्य शब्दस्य च नित्यत्वे साधिते पूर्वपक्षी वाक्य वाक्यार्थकृतकत्वमाशते । पदानुपूर्वीघटितानि वाक्यानि भवन्ति । आनुपूर्वी घटनञ्च पुरुषकृतमेव भवितुमर्हति । स्वतस्सिद्धानि वाक्यानि न भवेयुः । अतो वेदवाक्यानां कृतकत्वेन विधिशब्दो धर्मे कथं प्रमाणम् इति । एवं पक्षे प्राप्ते सिद्धान्तः--सत्यं पदानामानुपूर्वी न नित्या, किन्तु वेदाध्ययनपरिपाटयां गुरुमुखोच्चारणानूच्चारणरूपायाम् आनुपूर्वी नियता समुपलभ्यत इति नित्यानि वेदवाक्यानि । नास्माभिनिर्णतुं शक्यते केन कदा घटितेयमानुपूर्वीति । अध्यापयिता गुरुमेव निदिशेत् । न कोऽपि गुरुर्ब्रवीति-मयेयमानुपूर्वी घटितेति । वाक्यस्य वाक्यार्थेन सह सम्बन्धोऽपि न कृतकः, पदार्थानामेव वाक्यार्थत्वात् । पदार्थानां वाक्यार्थ रूपेण भान आकाङ्क्षासन्निधियोग्यत्वैः कारणैर्भवति, अथवा लक्षणया भवति । एवञ्च वाक्यानां न वाक्यार्थे शक्तिः । अतो वेदवाक्यानां तदर्थानाञ्च नित्यत्वम् ॥ 
८. अपौरुषेयत्वाधिकरणम् वाक्यवाक्यार्थयोस्सम्बन्धनित्यत्वे साधिते समग्रस्य वेदाख्य ग्रन्थस्य पौरुषेयत्वं साधयितुं पूर्वपक्षी प्रत्यवतिष्ठते । वेदे काठकम् कालापकम् कौथूममित्यादयस्समाख्या उपलभ्यन्ते समाख्या भिआयते यत्कठेन निर्मितो भागः काठकशब्देन व्यवह्रियत इति । तथा सति वेदस्य पौरुषेयत्वं कथं वारयितुं शक्यम् । तस्माद्वेदोऽनित्य इति शङ्कायां सिद्धान्त:-काठकमित्यादयस्समाख्याः कठेन प्रोक्तं काठकमिति प्रवचननिमित्तत्वमादायोपपादयितुं शक्याः । अतो वेदोऽपौरुषेयः ॥ 
[इति प्रथमाध्यायस्य प्रथमः पादः ] 
प्रथमाध्यायस्य द्वितीयः पादः 
१. अर्थवादाधिकरणम् धर्मे यावन्ति प्रमाणानि तानि प्रथमाध्याये विचार्यन्ते । अतः प्रथमाध्यायः प्रमाणाध्यायः कथ्यते । तत्र प्रथमपादे धर्मे विधीनां प्रामाण्यं व्यवस्थापितम् । तत्र वेदे मन्त्रार्थवादादिरूपेण भागा विद्यन्ते । तेषामपि धर्मे प्रामाण्यमुपपादनीयम् । वार्तिके भट्टपादास्तेषां प्रामाण्य प्रकारं प्रदर्शितवन्तः । 
7 अधिकरणस्यास्य निखिला अर्थवादा उदाहरणम् । तत्र 'वायव्यं श्वेतमालभेत' इति वायव्यं यागं विधाय आम्नायते 'वायुर्वै क्षेपिष्ठा देवता वायुमेव स्वेन भागधेयेन उपधावति स एवैनं भूतिं गमयति' इत्यर्थवादः वायुगतक्षिप्रगामित्वादिगुणं बोधयन् नाप्राप्तमर्थं विधत्ते । किन्तु विदि तमेवार्थं बोधयति । अस्य विधायकत्वेन प्रामाण्यं वक्तुं न शक्यते । न चास्य प्रकृतविधिवाक्येनैकवाक्यतामापाद्य विधिवाक्यवैदेस्यापि प्रामाण्यं का वक्तुं शक्यम् । आकाङ्क्षाभावेनैकवाक्यत्वानुपपत्तेः । कस्यापि वाक्यस्य केनापि वाक्येनैकवाक्यता आकाङ्क्षादिना भवति । वायव्यवाक्यं स्वीयमर्थं परिपूर्ण प्रतिपादयत् निराकाङ्क्षम् । तेन 'वायुर्वै' इत्या द्यर्थवादस्यैकवाक्यता कथं भवेत् । अर्थवादवाप्यमपि स्वार्थप्रतिपादनेन निराकाङ्क्षम् । अत उत्थाप्याकाङ्क्षापि नास्ति । न च विधिवाक्यम् आलस्यौदासीन्यादिना यागानुष्ठाने प्रवृत्तं पुरुष प्रवर्तयितुं प्राशस्त्य बोधनायार्थवादमपेक्षत इति वाच्यम्, विधेरेवेष्टसाधनत्वबोधनद्वारा प्रवर्तकत्वसिद्धेः, प्राशत्यापेक्षाभावात् । अतोऽर्थवादा धर्म न प्रमाणम् इति पूर्वपक्षे प्राप्ते सिद्धान्त:-- 
प्राशस्त्यज्ञानजननाय विधिरर्थवादानाकाङ्क्षति । तथा हि-- 'वायव्यं श्वेतमालभेत' इत्यादिलिङ्घटितवाक्येषु प्रत्ययस्यांशद्वयम् लिङ्त्वमाख्यातत्वञ्चेति । अर्थात् लिङ्त्वावच्छिन्न : प्रत्ययः, आख्या तत्यावच्छिन्नः प्रत्यय इति । उभाभ्यामप्यंशाभ्यां युक्तस्य प्रत्ययस्य भावनावाचित्वं स्वीकृतं मीमांसकैः । भावना नामोत्पद्यमानस्योत्पत्त्य नुकूलो व्यापारः । लिङ्त्वांशेनाभिधीयमाना भावना शाब्दीभावना 
मीमांसानयमञ्जयाँ प्रवर्तना प्रेरणेत्यादिशब्दैर्व्यवह्रियते। आख्यातत्वांशेनाभिधीयमाना भावना आर्थीभावना आर्थभावना प्रवृत्तिरिति शब्दैर्व्यवह्रियते । तत्र प्रवर्तनापरपर्यायाः शाब्दीभावनायाः साध्यं साधनम् इतिकर्तव्यता चेत्याकाङ्क्षात्रयं जायते । साध्याकाङ्क्षायां प्रवृत्त्यनुकूलव्यापाररूपत्वा च्छाब्दीभानायाः प्रवृत्तिरेव साध्यत्वेनोपतिष्ठते, प्रयोज्यप्रवृत्तेस्साध्य त्वात् । प्रयोज्यप्रवृत्तिरेवा भावना । एवञ्च साध्याकाङ्क्षायामार्थी भावना-प्रवृत्तिरूपा तत्त्वेनान्वेतीति सिध्यति । साधनाकाङ्क्षायां लिङा दिज्ञानं साधनत्वेनान्वेति। अत्र च साधनत्वं भावनाजनकत्वेन नाभि प्रेतम् नित्यत्वाच्छाब्दीभावनायाः, किन्तु भावनाभाव्यनिर्वर्तकत्वरूपं पारिभाषिकं साधनत्वमभिप्रेतम् । लिङादिज्ञानं शाब्दीभावनाभाव्या मा भावनां प्रवृत्तिरूपां सम्पादयत्यन्वयव्यतिरेकाभ्याम् । लिज्ञानसत्त्वे प्रवृत्तिः तदभावे न प्रवृत्तिरिति लोकानुभवात् । इतिकर्तव्यता काङ्क्षायां प्राशस्त्यज्ञानमितिकर्तव्यतारूपेणान्वेति । इतिकर्तव्यता नाम कर्तव्यनिष्ठप्रकाराकाङ्क्षा। शाब्दीभावनायाः कर्तव्योऽर्थः प्रयोज्य प्रवृत्तिरूपः । स च लिङादिज्ञानजन्यः । 
यदि कदाचिदालस्यादिना लिङादिज्ञानवानपि प्रयोज्यो न प्रवर्तेत तदा प्रवर्तना-प्रयोजकनिष्ठो व्यापार आकाङ्क्षति--कथमह मेनं प्रवर्तयेयम् इति । प्रयोज्यनिष्ठमालस्यादिकमपाकृत्य रुचि जन यित्वाऽयं प्रवर्तनीय इत्याकाङ्क्षा समुदेति, इयमेवेतिकर्तव्यताकाङ्क्षा । विधिवाक्यानामियं स्थितिः । अर्थवादवाक्यान्यालोचयामः-तानि वायुः क्षिप्रगामी इति लोकसिद्ध पदार्थ प्रतिपादयन्ति, मुख्यं प्रयोजनं न लभन्ते । मुख्यं च प्रयोजनं प्रवृत्तिः निवृत्तिर्वा । अर्थवादबोधितं क्षिप्र गामित्वादिकमर्थं जानन् पुरुषो न प्रवर्तते नापि निवर्तते। मुख्यं प्रयो जनमलभमाना अर्थवादा अस्माकं कार्य किमित्याकाङ्क्षन्ति । विधि वाक्यशेषतया इमेऽर्थवादा आम्नाताः । विधिः स्वविधेये पदार्थे रुच्यु त्पादनाय द्वारं प्राशस्त्यं कामयते, अर्थवादाश्च रुचि जनयितुं समर्था भूत्वा प्राशस्त्यं लक्षयन्ति । शक्यार्थप्रतिपादने ते प्रयोजनं न लभन्ते । विधिवत् स्वस्यापि प्रवर्तकत्वं सिध्यत्विति तेऽभिलषन्ति । एवञ्च विधौ कथमिति अर्थवादेषु च किमित्याकाक्षायां सत्यां नष्टाश्वदग्धरथन्याये 
प्रथमाध्यायस्य द्वितीयः पादः नोभयोरेकवाक्यता सुलभा । एकवाक्यताया अयमाकार:--क्षिप्रगामिनी वायुर्देवता शीघ्रमेव फलदापने समर्था । अतस्तद्देवताकं कर्म प्रशस्तमतोऽ नुष्ठेयमिति । यद्यपि विधेरेवेष्टसाधनत्वज्ञानजननद्वारा विधेयं कर्मानुष्ठा पयितुं सामर्थ्यमस्ति, तथापि स्वसन्निधौ पठितेष्वर्थवादेषु तादशसामर्थ्य वत्सु सत्सु तैरेव विधिविधेयमनुष्ठापयति । लौकिकी नीतिरियम्-यत् स्वासनस्य शय्याया वा आस्तरण गुरोस्सामर्थ्य विद्यमानेऽपि सन्निधौ शिष्येषु सत्सु तद्द्वारैव गुरु स्तत्कार्य सम्पादयतीति । कार्यालयीयकार्याणि सम्पादयितुं कर्यालयाध्यक्षस्समर्थ इति कर्यार्थं नियुक्ताः पुरुषाः कार्यालये तूष्णीं नोपविशेयुः । यथायथं स्वीयानि कार्याणि कर्तव्यान्येव भवन्ति । तद्वत्सन्निधौ पठिता अर्थवादा विधेः प्रवर्तकत्वशक्तिरस्तीति तूष्णीं न तिष्ठेयुः। विध्यपेक्षितं कार्य सम्पादयेयुरेवेति लोकोपयोगिताऽस्य न्यायस्य सिध्यति । एवञ्च विध्येकवाक्यतयाऽर्थवादानां प्रामाण्यमिति सिद्धम् ॥ 
__२. विधिवन्निगदाधिकरणम् अर्थवादानां विध्येकवाक्यतया प्रामाण्यं व्यवस्थापितम् । कति पयानां विधायकत्वेनैव प्रामाण्यमस्त्त्विति शङ्काया उत्थितिर्भवतीत्यधि करणमारभ्यते। तत्रेदं विषयवाक्यम्-'सोमापौष्णं त्रैतमालभेत' इति कश्चन विकृतियागः । तत्सन्निधौ ‘औदुम्बरो यूपो भवति ऊर्वा उदुम्बरः ऊ पशवः ऊर्जेवास्मा ऊर्ज पशूनाप्नोति ऊर्जाऽवरुध्यै' इत्यर्थवादः पठितः । तत्र संशयः--किमिदं वाक्यं विधीयमानस्यौदु बरत्वस्य फल समर्पकत्वेन नेतव्यम् ? उत स्तावकत्वेन ? इति । तत्र 'ऊर्जं पशून्' इति साध्यत्वाभिधायिन्या द्वितीयया ऊपपशूनां साध्यत्वप्रतीतेः तदुद्देशे नौदुम्बरत्वं विधीयत इति कथने विधायकत्वं सिध्यति । विधायकत्वेन प्रामाण्ये सिध्यति सति किमित्यस्यार्थवाद वमङ्गीकृत्य विध्येकवाक्यतया प्रामाण्यमङ्गीकर्तव्यम् । अस्य वाक्यस्य फलसमर्पकत्वे 'ऊर्जोऽवरुध्यै' इति चतुर्थी विभक्तिरपि साहाय्यमाचरति । अतो विधायकत्वेनैवास्य प्रामाण्यमस्तु । एवं पूर्वपक्ष प्राप्ते सिद्धान्त इमेऽर्थवादा न विधिसरूपा, किन्तु विधिवन्निगद्यन्ते । अतः पूर्ववत्प्राशत्यज्ञानजनकत्वेन विध्येक वाक्यतयैवैतेषां प्रामाण्यम् । सर्वत्र फलसम्बन्धबोधकेष वाक्येषु फल 
मीमांसानयमञ्जयाँ पदं कमिपदघटितमेव दृश्यते-'स्वर्गकामः', 'पशुकामः' आदि। प्रकृत वाक्ये 'पशून्' इति द्वितीयया पशूनां साध्यत्वमात्रं प्रतीयते, न तु फलत्वम् । किञ्च पशूनां साध्यत्वं तदा भवितुमर्हति, यदा तत्साधनं केनापि वाक्येन विहितं स्यात् । तदैव साध्यसाधनभाव उपपद्यत । 'औदुम्बरो यूपो भवति' इति तु न विधायकम्, विधायकप्रत्यया भावात् । यदि स्तुत्या विधिः कल्प्यते, फलञ्च कल्पनीयमिति वाक्य भेदस्स्यात् । किञ्च यदि विधि फलञ्च कल्पयित्वा औदुम्बरत्वं विधीयते; तर्हि तस्याश्रयापेक्षायां कस्याश्रयत्वेनान्वयो भवेत् । द्रव्यगुणजातीनां फलाय विधीयमानानां क्रियारूपमाश्रयं विना फलसाधन वमनुपपन्नम् । अतः कस्याश्रयत्वेन सम्बन्धः क्रियते । न तावत्सोमापौष्णयाग आश्रयो भवितुमर्हति, तदुत्पत्तिवाक्ये पशुद्रव्यावरुद्धत्वाद् औदुम्बरत्वस्य करणत्वा सम्भवात् । नापि यूपस्य वा तत्र क्रियमाणस्य नियोजनादेर्वा आश्रयत्व सम्भवः, प्राकृतानां तेषामत्रोपस्थित्यभावात् । यद्युपमितिलक्षणप्रमाणेन तेषामुपस्थितिमङ्गीकृत्याश्रयत्वं सम्पाद्येत, तर्हि अस्मिन् वाक्ये थूपपद निर्देशोऽनर्थकस्स्यात् । अत आश्रयालाभान्नानेनौदुम्बरत्वं विधातुं शक्यते। अर्थवादेन स्तुतिबुद्धिमानीय विधिवाक्यंकवाक्यतयैव प्रामाण्यं स्वीकर्तव्यम् । 
पूर्वस्मिन्नधिकरणे विधिवन्नि गदा अर्थवादा विचारिताः। तत्र स्पष्टतया फलबोधक शब्दाभावात् आश्रयालाभाच्च स्तावकत्वेन प्रामाण्यमङ्गीकृतम् । यत्र चार्थवादे स्पष्टतया विधिसामग्री दृश्यते तत्र विधायकत्वेनैव प्रामाण्यमस्त्वित्याक्षिप्यात्र समाधीयते । चातुर्मास्येषु वरुणप्रधासपर्वणि 'करम्भपात्राणि जुहोति' इति विधाय 'शूर्पण जुहोति तेन ह्यन्नं क्रियते' इत्याम्नायते। यावान् भर्जयित्वा चूर्णीकृत्य तादृश पिण्टेन निमितानि क्रीडनकसदृशानि पात्राणि करम्भपात्राणि कथ्यन्ते । तानि पात्राणि शूर्प निक्षिप्य शूर्पण हूयन्ते । होमसाधनं शूर्पः । शूर्पकरणकहोमं विधाय 'तेन ह्यन्नं क्रियते' इत्यर्थवादः । स एवास्या धिकरणस्य विषयः । अत्र चिन्त्यते-किमयमर्थवादः शूर्पकरणकहोमं प्रत्यन्नकरणत्वं हेतुतया विदधाति ? उत शूर्पप्रशंसायां वाक्यस्य तात्पर्य वा ? अत्र वाक्ये 'हि' शब्दः श्रुतः । स च लोके हेवर्थकत्वेन प्रसिद्धः । 
प्रथमाध्यायस्य द्वितीयः पादः हेतुपरत्वात् तदन्यथानुपपत्त्या यद्यदन्नकरणं तेन तेन होतव्यमिति व्याप्तिवचनं कल्प्यते । अनया व्याप्त्या साक्षादन्नकरणानि दीपिठरा दीनि होमसाधनत्वेन लभ्यन्ते । शूर्पस्य साक्षादन्नक्रियाकरणत्वाभावेऽपि विप्रकृष्टलाङ्गलाद्यपेक्षया 'शूर्पण' इति करणत्वोक्त्या करणत्वसिद्धेः शूर्पपदमवयुत्यानुवादकम्, अत: 'तेन ह्यन्नं क्रियते' इत्यस्यैव विधित्व मिति पूर्वपक्षे प्राप्ते, 
सिद्धान्त उच्यते 
प्रत्यक्षतया 'शूर्पण' इति शूर्पस्य करणत्वं गम्यते, तस्य व्याप्त्या प्राप्तैर्दविपिठरादिभिर्बाधो न भवितुमर्हति, विषमशिष्टत्वात् । न दर्वि पिठरादिभिस्समुच्चयः, शूर्पस्य निरपेक्षविधानात् । न विकल्पस्यावसरः, उभयोस्तुल्यबलत्वाभावात् । 'क्रियत' इति वर्तमानकालं बाधित्वा लक्ष णया येन येनान्नं कृतं करिष्यते वेति कल्पनं स्यात् । न ह्यन्नकरणकाले होमः कर्तुं शक्यते । 'न विधौ परश्शब्दार्थः' इति न्यायेन विधौ लक्षणा श्रयणमयुक्तम् । हेत्वर्थकहिशब्दस्य स्तुत्यर्थत्वेऽपि सङ्गतिर्भवितुमर्हति । अतोऽयं न हेतुविधायकः किन्तु स्तावक एव । विध्येकवाक्यतयैवास्य प्रामाण्यं स्वीकर्तव्यम् ॥ 
४. मन्त्राधिकरणम् विविधार्थवादानां स्तावकतया प्रामाण्यमुपपाद्यास्मिन्नधिकरणे मन्त्रा विचार्यन्ते । कर्मप्रयोगकाले मन्त्राणामुच्चारणं किमदृष्टार्थ कर्तव्यम् ? उत दृष्टार्थस्मरणार्थम्? इति संशयशरीरम् । यथा द्रव्यदेवतयोः काङ्गत्वं तथा मन्त्राणामपि तदङ्गत्वं वक्तव्यम् । द्रव्यं देवता च यागस्वरूप निष्पादनद्वारा अङ्ग भवति, तथा मन्त्राणामङ्गत्वे किं द्वारम् ? किम दृष्टं द्वारम् उत कर्मसमवेतार्थस्मरणं द्वारम् ? इति विचारविषयः । तत्र मन्त्राणामुच्चारणं पक्षद्वयेऽपि समानम् । तच्चादृष्टार्थमिति पूर्वः पक्षः कर्मसमवेतार्थानान्तु स्मरणं प्रकारान्तरेण सूचीनिर्माणन पुरोहित नियुक्त्या वा भवितुमर्हति । तदर्थ मन्त्राणां विधानस्यावश्यकता नास्ति । अदृष्टप्राप्त्यर्थमेव मन्त्रविधानमिति स्वीकर्तव्यम् । यदि मन्त्रो च्चारणं पदार्थस्मरणार्थ स्यात् तर्हि 'इति पुरोडाशं प्रथयति' 'इत्यश्वा भिधानीमादत्ते' इत्यादिब्राह्मणवाक्यानां नैरर्थक्यं स्यात् । अर्थप्रकाश 
१० 
2 मीमांसानयमञ्जयां कत्वं मन्त्राणां यदि स्यात् तहिं ब्राह्मणवाक्येन तत्प्रकाशनं कस्मै प्रयोज नाय स्यात् । हस्तं परिगृह्य कस्मिश्चन नीयमाने सति वक्तारो भवन्ति नूनमयं चक्षुा न पश्यतीति तथैव ब्राह्मणवाक्येन विनियुज्यमाने मन्त्रेऽर्थप्रकाशनसामर्थ्य नास्तीति गम्यते । अतो मन्त्राणामदृष्टार्थत्व मेवेति पूर्वपक्ष प्राप्ते, 
सिद्धान्त उच्यते 
मन्त्रोच्चारणस्य दृष्टे फले लभ्यमानेऽदृष्टार्थत्वं न समुचितम् । यदा हि मन्त्रगतपदान्यर्थमवगमयन्ति तदा तदवरोधो ब्राह्मणवाक्यैर्न कर्तु शक्यते । ब्राह्मणवाक्यानां सार्थक्यन्तु क्वचिदर्थवादार्थत्वेन क्वचित्परि सङ्ख्यार्थत्वेन भवितुमर्हति । 'यज्ञपतिमेव तत्प्रथयति' इति वाक्यस्यार्थ वादत्वसाधनाय 'इति पुरोडाशं प्रथयति' इति, गर्दभरशनादानपरि सङ्ख्यानाय 'इत्यश्वाभिधानीमादत्त' इति प्रयोजनवत्वं ब्राह्मणवाक्यानां भवति । मन्त्राणामर्था एव न सन्तीति ब्राह्मणवाक्यानि प्रतिपादयितुं न शक्नुवन्ति । न च प्रकारान्तरेणार्थेषु स्मर्यमाणेषु स्मरणार्थत्वेन मन्त्र विधानं नोचितमिति वाच्यम्, मन्त्रैरेवार्थः स्मर्तव्य इति नियमविध्याश्रय णात् । अत्यन्ताप्राप्तार्थबोधकत्वापेक्षया पाक्षिकाप्राप्तांशपूरकत्वे लाघवं भवति । अतो मन्त्राः पदार्थानां स्मरणोपकारिणो दृष्टार्थाः ॥ 
[ इति प्रथमाध्यायस्य द्वितीयः पादः ] 
प्रथमाध्यायस्य तृतीयः पादः .. 
१. स्मृत्यधिकरणम् ____प्रथमद्वितीयपादयोः विध्यर्थवादमन्त्राणां प्रामाण्यं प्रसाधितम् । तृतीयेऽस्मिन् पादे विध्येकदेशभूतनामधेयानां प्रामण्यं विचारणीय मासीत् तथापि विधिप्रामाण्यसाधनेनैव नाम्नः प्रामाण्यं सिद्धमिति तदविचार्य स्मृत्याचारादीनां प्रामाण्यं विचार्यते । विध्यर्थवादमन्त्र मूलकत्वं स्मृतीनां विद्यत इति पादद्वये ते विचारिताः । नामधेयमूलकत्वं स्मृतीनां नोपलभ्यत इति नामधेयप्रामाण्यविचारात्पूर्व स्मृत्याचारा विचार्यन्ते । किञ्च विध्यर्थवादमन्त्रैः धर्मस्वरूपं यथावगम्यते तथा स्मृत्याचाररप्यवगम्यत इति तृतीयपादे स्मृत्याचारविचारो नासङ्गतः । अस्मिन्न धिकरणे पौरुषेय्यस्स्मृतयः प्रमाणं न वेति विचार्यते । पुरुषाणां भ्रमप्रमादविप्रलिप्सादिदोषसम्भवात् तद्विरचितस्मृतीनां प्रामाण्यं न साधयितुं शक्यते । मूलभूतवेदोपलम्भेऽपि तेनैव धर्मस्वरूपावगते स्मृतिप्रणयनं व्यर्थम् । न चानुमानेन मूलश्रुत्युन्नयनेन तासां प्रामाण्यं साधयितुं शक्यत इति वाच्यम्, अनुमेयश्रुतिमूलत्वस्य तद्व्याप्तलिङ्गा भावात् । अतः स्मृतीनां न प्रामाण्यमिति पूर्वपक्षे प्राप्ते, 
सिद्धान्त:-- 
स्मृतिग्रन्थैः धर्मज्ञानं जायते यदा तदा तेषामप्रामाण्यं कथम् ? मलेन विना कथं प्रामाण्यमङ्गीक्रियत इति चेत्, अनुमानेन मूलं कल्पयामः । धर्म स्मृतयः प्रमाणम्, दृढवैदिकपरिगृहीतत्वात् अथवा कर्वसामान्यात् । वेदविहितकर्मानुष्ठातार एव स्मृतीनामपि कर्तारः । स्मृतिप्रणेतृषु वैदिकपरिगहीतृत्वमस्ति कर्तृ सामान्यञ्च वर्तते । य एव वैदिकधर्मपरिग्रहीतारस्त एव स्मृतिकर्तारः । वेदबोध्यो धर्म इति य अस्थिपत त एव स्मृतिग्रन्थप्रणेतारः । अतो मूलभूतं वेदवाक्यमनुमातुं शक्यते । किञ्च सर्वासां स्मृतीनां प्रत्यक्षमूलं वेदवाक्यं नोपलभ्यत इति वक्तुं न शक्यते, बह्वीनां स्मृतीनां मूलोपलम्भात् । अध्ययनाध्यापन परिपाट्या विच्छिन्नत्वेन नास्माभिरिदानीमुपलभ्यत इति मूलानपलम्भ 
मीमांसानयमञ्जयाँ हेतुनाऽप्रामाण्यं साधयितुं न शक्यम् । अतः कर्तृसामान्यहेतुना मूल मनुमाय स्मृतीनां प्रामाण्यं साधनीयम् । न चैवं स्मृतिप्रणयनवैयर्थ्य शङ्कनीयम्, सर्वशाखोपसंहारायास्मादृशानां कृते स्मृतिप्रणयनस्य सार्थ क्यात् । धर्मकामाः स्मृतिप्रणेतारः, अतस्तेषु भ्रमप्रमादादीनां कल्पनं नोचितम् । एवञ्च मूलवेदानुमानेन स्मृतयः प्रमाणम् ॥ 
२. विरोधाधिकरणम् अस्मिन्नधिकरणे तासां स्मृतोनां प्रामाण्याप्रामाण्यविचारः क्रियते, याश्च श्रुतिविरुद्धाः । 'औदुम्बरी सर्वा वेष्टयितव्या' इति काचन स्मृतिः । उद्गातृगणान्तर्गता ऋत्विजः सोमयागे यत्रोपविश्य गायन्ति तत्रोदुम्बर वृक्षमयी स्थूणा निखन्यते । तां सर्वा वस्त्रेण वेष्टयितुमियं स्मृतिः प्रवृत्ता । प्रत्यक्षश्रुतिः कथयति-'औदुम्बरी स्पृष्ट्वोद्गायेत्' इति । यदा स्पर्शनं न तदा वेष्टनम् यदा वेष्टनं न तदा स्पर्शनमिति विरोधे जाते विचार्यते किमियं स्मृतिः प्रमाणं न वेति । अत्र पूर्वपक्षी वदति-पूर्व स्मिन्नधिकरणेऽनुमितश्रुतिमूलकत्वेन स्मृतीनां प्रामाण्यं व्यवस्थापितम् । तेनैव न्यायेन सर्ववेष्टनस्मृतेर्मूलमनुमाय प्रामाण्यमङ्गीकर्तव्यम् । प्रत्यक्ष श्रुत्या विरोधे प्राप्ते प्रत्यक्षानुमितश्रुत्योर्विकल्पोऽङ्गीक्रियताम् । अतः प्रमाणं सर्ववेष्टनस्मृतिरिति ।। 
___ अत्र सिद्धान्तः औदुम्बर्याः सर्ववेष्टने कृते स्पर्शनं बाधितं भवति, स्पर्शने सति सर्ववेष्टनं कृतं न भवति । एवं बाध्यबाधकभावे सति प्रबलं दुर्बलं बाधते इति न्यायेन पौरुषेयस्मृत्यपेक्षयाऽपौरुषेयश्रुतेः प्राबल्यात् श्रुत्या स्मृतिर्बाध्यत इत्येष्टव्यम् । बाधिता स्मृतिः कथं प्रमाणं स्यात् । ननु स्मृतिर्दुर्बला बाधिता भवतु, किन्तु स्मृत्यनुमिता या श्रुतिः तस्याः श्रुतित्वाविशेषात् सा कथं बा येत ? विकल्पोऽस्त्विति चेन्न; प्रत्यक्ष श्रुतिः स्मृतिनिष्ठकल्पकत्वशक्तिमेव निरुणद्धि । अतः प्रत्यक्षश्रुतिविरु द्धानां स्मृतीनामप्रामाण्यम् ॥ 
३. हेतुदर्शनाधिकरणम् ज्योतिष्टोमे चतुर्थदिनेऽग्नीषोमीयः पशुरनुष्ठीयते । पशुतन्त्रस्या रम्भे वैसर्जनहोमो विहित:--'यजमानं तत्पत्नी पुत्रान् भ्रातृ'श्चाहतेन 
प्रथमाध्यायस्य तृतीयः पादः वाससा प्रच्छाद्य वाससोऽन्ते उग्दण्डमुपनिबध्य जुहोति' इति । अयं होमो वैसर्जनहोमः कथ्यते । अवान्तरदीक्षाविसर्जनसम्बन्धी होमो वैस जनहोमः । यजमानादयोऽन्वारब्धाः क्रमशस्तिष्ठेयुः । तेषामुपरि बृहद्वासो धारयन्ति, तदधः क्रमेणेमे तिष्ठन्ति । वाससोऽन्ते उग्दण्डमुपनिबध्यायं होमोऽनष्ठीयते । तदिदं वासः प्रकृत्य स्मरन्ति---'वैसर्जनहोमीयं वासोऽध्वर्युः प्रतिगृह्णाति' इति । इदमेवास्याधिकरणस्य विषयवाक्यम् । किमिदं प्रमाणं न वेति संशयः । पूर्वाधिकरणे श्रुतिविरुद्धानां स्मृती नामप्रामाण्यं साधितम् । अस्याः स्मृतेः विरोधिका श्रुतिः कापि नास्ति। अस्याः प्रामाण्यस्वीकारे काऽनुपपत्तिः । अतः प्रमाणमियं स्मृतिरिति पूर्वपक्षे प्राप्ते, 
सिद्धान्त उच्यते--विरुद्धश्रुत्यभावेऽपि नेयं स्मृतिः प्रमाणम्, अध्वर्यु पदधटितत्वेन लोभमूलकत्वमस्याः स्मृतेरिति कल्पनं कथं रोडुं शक्यते । लोभेन प्रेरितः कश्चनाध्वर्युरिमां स्मृति प्रवर्तयामासेति कुतो न वक्तु शक्यते ? यदि 'वैसर्जनहोमीयं वासोऽध्वर्यवे दद्यात्' इति श्रूयेत तर्हि लोभमूलकत्वकल्पनाया अवसरो न स्यात्, विधिश्रवणात् । अत एवजा तीयकानां लोभादिमूलकानां स्मृतीनामप्रामाण्यम् ॥ 
४. शिष्टाकोपाधिकरणम् पूर्वस्मिन्नधिकरणे लोभादिमूलकस्मृतीनामप्रामाण्यं साधितम् । सम्प्रति ताः स्मृतयो विचार्यन्ते याश्च विरुद्धश्रुतिरहिताः लोभादिकारण रहिताश्च, किन्तु श्रुतिबोधितक्रम-काल-परिमाणानां बाधिकाः । यथा-- 'क्षुते आचामेत्' 'उपवीतविस्रसने आचामेत्' 'जञ्झभ्यमान आचामेत्' इत्यादयः। इमा हि स्मृतयः श्रौतं क्रमं कालं परिमाणञ्च बाधन्ते। तथाहि--'वेदं कृत्वा वेदि करोति' इति वेदकरणानन्तर्यरूपं क्रमं वेदि करणस्य बोधयति । 'पूर्वाणो वै देवानाम्' इति दैविककर्मानुष्ठानाय पूर्वाणकालं विधत्ते । दर्शपूर्णमासादिषु एतावन्तः पदार्था इति पदा थानां परिमाणं नियतं विद्यते । तत्र वेदो नाम शयानवत्सजान्वाकृति विशिष्टो दर्भमुष्टिः कथ्यते । तन्निर्माणानन्तयं वेदिकरणस्य क्त्वाप्रत्यय श्रुया ज्ञायते । वेदवेदिकरणयोर्मध्ये नैमित्तिकमाचमनं यदि प्राप्नुयात् 
मामीमांसानयमञ्जय तदा वेदवेदिकरणयोः क्रमो बाधितो भवति । एवमाचमननिमित्तभूय स्त्वे पूर्वाणः कालः पदार्थानां परिमाणञ्च बाधिते भवतः । एतादृश स्मृतीनां प्रामाण्यमप्रामाण्यं वेति विचारे पूर्वपक्षी वदति--न प्रामाण्य मिति । क्रमकालपरिमाणानां श्रुतिः प्रमाणम्, आचमनस्य च स्मृतिः । श्रुतिस्मत्योः श्रुतिर्बलीयसी। बलीयसा प्रमाणन बोधितानां क्रमकाला दीनां दुर्बलप्रमाणबोधितेनाचमनेन बाधो न युक्तः, प्रमाणयोर्मध्ये श्रुते: प्राबल्यात् । अतो निमित्तवशात्कर्तव्यत्वेन प्राप्तमाचमनं न कर्तव्यम्, दुर्बलेन प्रमाणेन बोधित्वादप्रमाणमाचमनस्मृतिरिति । 
सिद्धान्त उच्यते--द्वयोः प्रमाणयोः द्वयोश्च प्रमेययो: प्राबल्यदौर्बल्य विचारे प्रसक्ते प्रमाणबलाबलनिर्णयापेक्षया प्रमेयबलाबलनिर्णयस्यैव ज्यायस्त्वम्--'प्रमाणबलाबलात्प्रमेयबलाबलं ज्यायः' इति न्यायात् । श्रुति प्रमाणस्य प्रमेयं क्रमकालादिक पदार्थाश्रितम् । स्मृतिप्रमाणस्य प्रमेयम् आचमनम् पदार्थः । पदार्थापेक्षया तदाश्रितस्य दौर्बल्यम् । पदार्थो धर्मी, तदाश्रितस्तु धर्मः । धर्मो विशेषणं भवति धर्मी च विशेष्यम् । धर्मिणं विहाय धर्मो न तिष्ठति । एवञ्च क्रमकालादयो धर्माः धाश्रिता इति मिण आचमनस्य प्राबल्यं निर्णीय पश्चात्प्रमाणबलाबलस्य प्रसक्तिः । प्रमेयगतप्राबल्ये निर्णीते प्रमाणबलाबलमकिञ्चित्करम् । आचमनादिषु पदार्थेष्वागतेषु क्रमकालादीनां सम्बन्ध इत्याचमनस्य श्रौतक्रमादिना विरोधो नास्ति । विरोधाभावाच्चाचमनस्मृतेः प्रामाण्यं सिध्यति ॥ 
५. यववराहाधिकरणम् स्मृतिप्रामाण्याप्रामाण्यविचारं परिसमाप्याधुना शब्दप्रयोगरूपमा चारं विचारयति । 'यवमयश्चरुर्भवति' इत्यत्र यवशब्द: कैश्चन प्रियङ्गु धान्येषु प्रयुज्यते, अपरैश्च दीर्घशूकेषु। एवं 'वाराही उपानहावुपमुञ्चते इत्यत्र वराहशब्द: कैश्चन कृष्णशकुनौ प्रयुज्यते, अपरैश्च सूकरे। अत्र कस्यार्थस्य ग्रहणम्, कस्य चार्थस्य त्याग इति संशयः । अनादिकालात् शब्दव्यवहारस्य प्रवृत्तत्वेन विकल्पेनार्थद्वयेऽपि शब्दप्रयोग उपपन्न इति पक्ष प्राप्ते, 
उच्यते----शब्दव्यवहारोऽर्थावबोधक इति न्याये सत्यपि यस्य