मीमांसानयमञ्जरी (परिशिष्ट सहिता) 
प्रणेता सम्पादकश्च - म० म०चिन्नस्वामिशास्त्रिचरणानामन्तेवासी বন্ধু ভয় লাল-ত্বকালে 

## प्राक्कथनम् 
अथेदानी पूर्वतन्त्र प्रविविक्षूणां छात्राणामधिकरणप्रस्थानपरिचयाय 'मीमांसान यमञ्जरी'त्यभिधं ग्रन्थं विदुषां करकमलेषु समर्पयन् मुदमावहामि । ग्रन्थस्यास्य प्रणयने मुख्यमुद्देश्यम् यल्लधुनैव प्रयासेन सार्धद्विशतसङ्ख्याकेषु न्यायेषु ज्ञानमवाप्य न्यायनिबन्ध नात्मके महासागरे विनेयाः प्रवेष्टुमर्हा भवन्त्विति । चिरन्तना मण्डनमिश्र-माधवाचार्य कमलाकरभट्टप्रभृतयो मनीषिगो लघुग्रन्थान् प्राणैषुः । सर्वेऽपि ते पद्यबद्धा विवरणसापेक्षा इति तदनन्तरवर्तिनो वृत्तिग्रन्थान् निबबन्धुः । तेषामध्ययनेन मीमांसासागरतरणे समर्था अभवन् तदानीन्तना विनेयाः। इदानीन्तनानां तत्रापि क्लेशमनुभवतां प्रवृत्तिमवलोक्य ततोऽपि सरलया भाषया ग्रंथो निर्मातव्य इति मनीषयाऽस्मिन् कार्यऽहं प्रातिषि । मीमां सामध्येतुं प्रवृत्तश्छात्रः मीमांसापरिभाषामधोत्यापदेवविरचितं न्यायप्रकाशमध्येतुमार भते । तत्रैव तेन क्लेशोऽनुभूयते, यतो हि न्यायप्रकाशे ग्रन्थकृता प्रायः त्रिशतं न्यायाः प्रदर्शिताः। तेऽप्यतिसंक्षेपेण । अध्यापकेन विशदीकृत्य न्यायानां स्वरूपे प्रतिपाद्यमा नेऽपि भूयिष्ठश्रौतपदार्थानां गहनतया ग्रहणे क्लेशमनुभवन्तो मोमांसाध्ययनं सामि परि त्यजन्ति । यो न्यायप्रकाशं सम्यगधीत्य विषयानवगच्छति तस्योद्ग्रन्थाध्ययने रुचिरुत्पद्ये तैव । सर्वेषु शास्त्रेषु विषयप्रबोधः क्लिष्ट एव । किन्तु शास्त्राध्ययनाय स एवाधिकारी 
मम तु प्रतिभाति–चत्वारि सोपानानि परिकल्प्य पाठयक्रमो निर्धारयितव्यः । प्रथमसोपानमारूढस्य ४ वर्षाणि, द्वितोयसोपानमारूढस्य वर्षद्वयम्, तृतीयमारूढस्य ४ वर्षाणि, अन्तिममारूढस्य वर्षद्वयम् । तत्र प्रथमसोपानमारूढश्छात्रः चतुर्दा वर्षेषु लघु 
श्छात्रो वाचा परीक्षितः द्वितीयं सोपानमारुहेत् । तत्रारूढः व्याकरणे काव्यनाटकालङ्का रेषु न्याये मीमांसायां वेदान्ते साङ्ख्ययोगे साधारणव्युत्पत्तिप्रदर्शनपत्रे च निक्षिप्तान् लघुग्रन्थानधीत्य परीक्षां दद्यात् । तत्र व्युत्पत्तिप्रदर्शनपत्र उत्तीर्णतामनिवार्या विधाया 
वशिष्टपत्रषु यस्मिन्नेवोत्तीर्णस्तदध्ययनायाहः। अर्थात् साधारणपत्रे उत्तरणाङ्कानवाप्य व्याकरणे साहित्ये न्यायमीमांसादौ नियतपत्रषु एकस्मिन् द्वयोः, त्रिषु वोत्तीर्णः स्वाभि लषितं विषयमादाय तृतीयं सोपानमाराढुमर्हो भवति । यदि साधारणपत्रेऽनुत्तीर्णस्तहि विषयान्तरपत्रेषुत्तीर्णोऽपि सोऽनुत्तीर्ण एवेति परिगणनीयः । तृतीयसोपानमारुह्य लौकिक विषयैस्सह स्वविषये चतुभिर्वर्षेः वैदुष्यमवाप्नुयात् । एवमत्र समुत्तीर्णश्चतुर्थसोपानमारुह्य स्वविषये एव प्रौढग्रन्थान् वर्षद्वयेनाधीत्य चतुरस्रं पाण्डित्यमवाप्नुयात् । आहत्य द्वादश. वर्षाण्यध्यनकालस्सिध्यति, द्वितीयसोपानमारूढः परीक्षायां कोऽप्यनुत्तीर्णो न परिगण्येत यदि व्युत्पत्तिपत्र समुत्तीर्णस्स्यात् ।। 
एवं निरूपयतो मे नायमभिप्रायः-यदयमेव पाठ्यक्रमो भवत्विति । अहञ्च बाञ्छामि यच्चतुर्दशसु विद्यास्थानेषु एकस्मिन् द्वयोर्वा कृतपरिश्रमाः पण्डिता भारते उपलभ्यन्ता मिति । तत्तच्छास्त्रे दर्शने वा चिरन्तनैः प्रणीतेषु ग्रन्थेषु विलोक्यमानेषु स्पष्टं प्रतीयते यत्प्रणेतृणां भाषातः प्रान्ततः सम्प्रदायतश्च महति भेदे सत्यपि तस्य तस्य ग्रन्थस्य व्या ख्यानोपव्याख्याने च समानैव प्रवृत्तिरासीदिति । तत्र मीमांसासम्बन्धिनां ग्रन्थानां प्रणे तारः विभिन्नभाषाभाषिणस्सर्वप्रान्तीया उपलभ्यन्ते । इदमेवैकं प्रबलं प्रमाणमस्माकं यत्स र्वत्र मीमांसायाः प्रचार आसीदिति । तत्रेदं कारणम्-यद्भारतीयसंस्कृतिपरिरक्षणाय प्रवृत्तेषु धर्मग्रन्थेषु संस्कृतिनिर्णयाय मीमांसान्यायास्साहाय्यमाचरन्तीति । प्रान्तभेदेन स्मृतिसूत्रनिबन्धग्रन्था विभिन्नाः, तानेवावलम्ब्याचारणमपि भिन्नमवलोकयामः, एवं भेदे सत्यपि सर्वप्रान्तीयानेकीकृत्य मीमांसा नयति। शास्त्रान्तरेषु ग्रन्थकृतस्स्वीयेषु ग्रन्थेषु कतिपयान् मीमांसानयाननुल्लिख्य तृप्ति न लभन्ते । विषयचर्चावसरे समापतितं विवाद प्रशमयितुं मीमांसानया उपयुज्यन्ते । अथवा विचारविषयपरिपुष्टये नया इमे साहाय्यमा चरन्तीति सर्वेऽपि दार्शनिकाः शास्त्रकाराश्च मीमांसानयानाश्रयन्ते । किं बहुना? अलङ्कारप्रवर्तका लोचनकाव्यप्रकाशादिग्रन्थकृतोऽपि तत्र तत्र नयानिमान् सादरं निर्दिशन्ति स्वीयेषु गन्थेषु । एतेन मीमांसानयेषु कियानादरस्सर्वेषामित्यभ्यूहितुं शक्यते । नयानां सर्वेषां मूलं वेदवाक्यानि । वेदवाक्यार्थनिर्णयव्याजेन नयाः प्रवर्तिता जैमिनिना। वेदवाक्यार्थनिर्णयकप्रयोजनाय नेमे नयाः प्रवर्तिताः, किन्तु लोकेऽपि व्यवहाराय नयानामु पयोग इति जैमिनिरभिप्रैति । अत एव स्वसूत्रेषु तत्र तत्र 'लोकवत्' 'लोके' इत्येवं लोक पदं निर्दिश्य सूत्रयति । लोकाविरोधेन वेदः, वेदाविरोधेन च लोको नेतव्य इति जैमिने राशयः । लोके चास्तीति नास्तीति च व्यवहारः प्रचलति । यो हि बाह्येन्द्रियगोचरो विषयो घटः पटो वा स यदि स्यादुपलभ्येत, नोपलभ्यते। अत एव नास्तीति तत्र व्यवहारः। यश्च पदार्थ इन्द्रियगोचरयोग्यतां कदापि न बिभर्ति स नास्तीति व्यवहार﻿विषयः कथं भवतु ? तस्यास्तित्वव्यवहार एव कथमिति पर्यनुयोगे शब्दं प्रमाणं पुरस्कु र्वन्ति दार्शनिकाः । 'येन येन प्रमीयते तत्तत्प्रमाणम्' इति शास्त्रविदोऽभ्युपयन्ति । शब्दैक समधिगभ्यस्य पदार्थस्य नास्तित्वस्थापनं नेन्द्रियेण भवितुमर्हति, किन्तु शब्देनैव व्यवस्था पनीयम् । यादृशेन शब्देनास्तित्वं प्रतिपाद्यते, तादृश एव शब्दो नास्तित्वप्रतिपादक इत्येष्टव्यम्, न तत्र स्वीयाश्शब्दा नास्तित्वं प्रतिपादयितुमीशते । चक्षुषा घटादेरस्तित्वं चेद् गृह्यते तन्नास्तित्वमपि तेनैव गृह्यत इति शास्त्राविदो वदन्ति । तेनैव न्यायेन शब्देन चेत् कस्यचन पदार्थस्यास्तित्वं गृह्यते तादृशेन तन्नास्तित्वं ग्राह्यम् । जात्यन्धाः परेषां शब्देन घटादेरस्तित्वं गृह्णन्ति तेषामेव शब्देन तन्नास्तित्वमपि ते गृह्णन्ति । चक्षुष्मन्तो वयं बाह्येन्द्रियस्याविषयं चेद्गृह्णीमः केनापि प्रमाणेन, तेनैव तन्नास्तित्वमपि प्रतिपाद नीयम् । तदैव तन्नास्तित्वग्रहो भवेत् । अयमेव न्याय्यः पन्थाः। बाह्येन्द्रियाविषयं कञ्चन पदार्थं कश्चन प्रामाणिकः शब्दोऽस्तीति वदति, तस्य बाह्येन्द्रियाविषयत्वमात्रेण नास्तित्वं नाभ्युपगन्तुं शक्यते । शशशृङ्गो नास्त्येव, तस्य बाह्येन्द्रियाविषयत्वहेतुना नास्तित्व साधने कः पुरुषार्थः ? शत्रुरनुत्पन्नः तस्य खड्गेन मारणं यथा तथा स्यात् । यश्शब्दोऽ स्तीति वदति स एव नास्तीत्यपि वदति । अतो नास्तीति ब्रूम इति चेत्, तर्हि अस्ती त्यङ्गीकृत्य नास्तीति वक्तव्यं स्यात् । विवादोऽयं नाद्यतनः, अतिचिरन्तनादेव कालात् 'अस्तीत्येके नायमस्तीति चैके' इति वेदादेव प्रवृत्तः। विवादोऽयं न पर्युदासन्यायेन प्रशमयितुं शक्य इति भट्टपादा वदन्ति 
इत्याह नास्तिक्यनिराकरिष्णुरात्मास्तितां भाष्यकृदन युक्त्या । दृढत्वमेतेद्विषयप्रबोधः प्रयाति वेदान्तनिषेवणेन ॥ इति । 
अत्र 'युक्त्या' इति पदं ध्यानमर्हति । युक्तिश्च तर्कः। एतावन्निरूपण एव मीमांसकानामधिकारः । अत्राधिकारस्तु वेदान्तिनाम् । पूर्वमुत्तरश्चेति विषयं विभज्य पूर्व विषयं जैमिनिः उत्तरञ्च विषयं बादरिनिरूपणाय मिथस्सल्लप्य प्रवृत्तौ । अनधिकृतचेष्टा न कर्तव्येति खलु नीतिः। पूर्वजैर्यो मार्गः प्रशस्त इति प्रवर्तितः तत्सम्प्रदायानुवर्तिना तेनैव मार्गेण गन्तव्यमिति भट्टपादानामभिनिवेशः । श्रेयोमार्गः प्रेयोमार्गश्चेति मार्गद्वयम् । प्रेयोऽथिभिः प्रेयोमार्गेण श्रेयोऽथिभिश्च श्रेयोमार्गेण गन्तव्यमिति वेदो मार्गद्वयं प्रदर्शयति । वेदस्तु तुल्यो द्वयोरपि। एवं प्रकटयन्ति स्वीयमाशयं भट्टपादाः। अलमधिकेन प्रसङ्गेन । अधिकप्रसङ्गिना न भवितव्यमिति लोकोक्तिः। 
सुखेन मीमांसानयानां कतिपयानां स्वरूपमवगतं भवत्विति लधुरयं ग्रन्थः प्रणीतः । नयानां ज्ञानेन सह भाट्टमते स्वीकृतानां प्रमाणानां प्रमेयानाञ्च स्थूलशो ज्ञानमावश्यक मिति परिशिष्टे ‘भाट्टमानमेयार्थसंग्रहः' समायोजितः। यद्यप्ययं विषयः पृथग्ग्रन्थमर्हति 
(घ ) तथापि स्थूलशः पदार्थेषु ज्ञातेषु विशेषेण परिज्ञाने प्रवृत्तिरुदियादिति संग्रहः प्रकाशितः । भट्टमतसिद्धमानमेयार्थविषयको विशिष्टो ग्रंथो 'मीमांसाकुतूहला' भिधः भट्टश्रीकम लाकरेण प्रणीतः टिप्पणीभूमिकादिविभूषितो मया सम्पादितः। मीमांसायामत्युत्तमोऽयं ग्रन्थः । मीमांसानयमञ्जरी मीमांसाकुतूहलञ्च प्रकाशयितुं स्वीकृति प्रदत्तवद्भयः सम्पूर्णानन्दसंस्कृतविश्वविद्यालयस्य कुलपतिपदं भूषयद्भ्यः कृतज्ञतामाविष्कुर्वन् शतशो धन्यवादान् समर्पयामि । मुद्रणालयीयस्य 'प्रूफ' पदाभिधेयस्य संशोधनकार्ये अत्यन्तम् उपकृतवती मज्जायां शुभाशंसनैः परिपूरयामि । ग्रन्थेऽस्मिन् याः काश्चन त्रुटयस्ताः क्षन्तव्या इति विद्वद्वरान् सम्प्रार्थ्य विरमामि । 
वाराणसी १९८४ 

इति विद्वद्वराणां विधेयः पट्टाभिरामशास्त्री 

## नयानां सूची 
१. उद्भिन्नयः १. शास्त्रारम्भनयः 
२. चित्रानयः २. धर्मलक्षणनयः 
३. तत्प्रख्यनयः ३. परीक्षाप्रतिज्ञा 
४. तदव्यपदेशनयः 
४. धर्मस्य प्रत्यक्षाद्यगम्यत्वनयः३ 
५. वाजपेयनयः 
५. शब्दतदर्थं तत्सम्बन्धनित्यत्व नयः 
६. आग्नेयनयः  
७. बहिराज्यनयः 
८. प्रोक्षणीनयः ६. शब्दनित्यत्वनयः 
९. निर्मन्थ्यनयः ७. वाक्यार्थनयः 
१०. वैश्वदेवनयः ८. वेदापौरुषेत्वनयः 
११. वैश्वानरनयः 

१-२ 
१२. तत्सिद्धिपेटिकानयः १. अर्थवादनयः 
१३. वाक्यशेषनयः २. विधिवन्निगदनयः 
१४. सामर्थ्यनयः ३. हेतुमन्निगदनयः ४. मन्त्रप्रामाण्य नयः 

१-३ 
१. प्रतिपदनयः १. स्मृतिप्रामाण्यनयः 
२. भावार्थनयः २. विरोधनयः 
३. अपूर्वनयः ३. हेतुदर्शननयः 
४. तानिद्वैधनयः ४. शिष्टाकोपनयः 
५. गुणकर्मनयः ५. यववराहनयः 
६. स्तुनशस्त्रनयः ६. पिकनेमनयः 
७. विधिमन्त्रनयः ७. कल्पसूत्रनयः 
८. मन्त्रवेदलक्षणनयाः ८. होलाकानयः 
९. अर्थकत्वनयः ९. व्यकरणप्रामाण्यनयः ११. यजुर्भेदनयः १०. लोकवेदनयः 
११. अनुषङ्गनयः ११. आकृतिनयः 
१८ | १२. व्यवायनयः 

२-१ 
१०३ 
पृ० २-२ 
३. तेषामर्थनयः १. शब्दान्तरनयः 
४९ ४. स्फयकपालनयः २. अभ्यासनयः 
५० ५. अरुणानयः ३. पौर्णमासीनयः 
६. ग्रहैकत्वनयः ४. उपांशुयाजनयः 
७. चमसनयः ५. आघाराग्निहोत्रनयः 
८. आनर्थक्यतदङ्गनयः ६. पशुसोमनयः 
९. अभिक्रमणनयः ७. सख्यानयः 
५९ / १०. उपवीतनयः ८. संज्ञानयः 
६१ ११. वारणनयः ९. गुणनयः 
६२ | १२. वाघ्नीनयः १०० १०. गुणापवादनयः ६३ | १३. हस्तावनेजननयः १०१ ११. इन्द्रियकामनयः ६४ | १४. चतुर्घाकरणनयः १०२ १२. रेवतीनयः 

३-२ 
१३. सौभरनयः 
६७ १. लिङ्गविनियोगनयः २-३ 
२. ऐन्द्रीनयः १. रथन्तरसामनयः 
३. हविष्कृदाह्वाननयः १०६ २. अवेष्टिनयः 
७१ | ४. उत्थानविसर्जननयः १०७ ३, आधाननयः 
७३ ५. सूक्तवाकनयः 
१०८ ४, दाक्षायणयज्ञनयः 
६. विभज्यविनियोगनयः । १०९ ५. ईषालम्भनयः 
७. लिङ्गक्तमसमाख्यानयः ११० ६. विशयनयः 
८. आग्नेयीनयः ७. चरूपधाननयः 
९. भक्षपेटिकानयाः ११२-१२० ८. पात्नीवतनयः ९. अंश्वदाभ्यनयः 
१. उपक्रमनयः 
१२० १०. चयननयः 
२. गुणमुख्यव्यतिक्रमनयः १२२ ११. प्रकरणान्तरनयः 
३. भूयस्त्वनयः 
१२२ १२. फलसंस्कार्यनयः 
४. प्रकरणनयः 
१२३ १३. प्रकरणांतरप्रत्युदाहरणनयः ८३ ५. क्रमनयः 
१२४ १४. आग्नेयद्विरुक्तिनयः 
६. समाख्यानयः २-४ 
७. बलाबलनयाः १२६-१३० १. यावज्जीवनयः ८५ / १२. बाधयोग्यतानयः २. शाखान्तरनयः 
८६ | १३. अहीननयः 
१३१ 
१४. प्रतिपन्नयः १३२ १. शेषलक्षणनयः ८८ | १५. जाघनीनयः १३३ २. बादरिनयः 
८९ | १६. सन्तर्दननया १३४ 
१७. प्रवर्यनयः 
१३५ ५. ऐन्द्रवायवेद्विः शेषभक्षण १८. पौष्णपेषणनयः १३५ 
१६२ १९. पेषणनिवेशनयः 
६. सोमेशेषभक्षणनयः १६३ २०. एकदेवत्येपेषणनिवेशनयः १३७ ७. उद्गातृचमसभक्षनयः १६४ 

३-४ 
८. हार्योजननयः १६५ १. निवीतनयः 
१३९ । ९. वषट्कर्तृप्रथमभक्षनयः १६६ २-३. उपवीतविधिनयः । १३९ | १०. होमाभिषवयोर्भक्षनिमित्तत्व 
४. उदक्त्वनयः 
१४० ५. उपरिधारणनयः १४१ ११. भक्षनि 
नयः १६७ ६.दिग्विभागनयः १४२ १२. भक्षकर्तृव्यवस्थानयः १६८ ७. परुषिदिननयः १४२ | १३. अनुज्ञानुज्ञापननयः ।, ८. कर्तृनयः 
१४. एकपात्रानुज्ञापननयः १६९ ९. जञ्जभ्यमाननयः १४५ | १५. सयंयष्ट भक्षनयः १०. अवगोरणनयः 
| १६. फलचमसनयः । १७० ११. मलद्वाससासंवाद 
१७. अनुप्रसपिनयः निषेधनयः 
१४७ १२. सुवर्णधारणनयः 
१४८ १३. जयादिहोमनयः १४२ १, अनारभ्याधीतनयः १७२ १४. अश्वप्रतिग्रहेष्टिनयः 
२. सामिधेनीनयः १५. दातुर्वारुणेष्टिनयः १५१ ३. साप्तदश्यनयः १६. पानव्यापन्नयः । १५३ ४. पवमानेष्टिनयः १७६ १७. सोमेन्द्रचरोर्याजमानता ५. आधानस्यप्रकृतिविकृत्यर्थतानयः १६. सर्वप्रदाननयः 
६. पवमानेष्ट्यनतिदेशनयः १७८ १९. सर्वहविभिस्स्विष्टकृदनुष्ठान ७. पशुधर्मनयः 

नयः 
८. शाखाप्रहरणादिनयः १८१ २०. स्विष्टकृतिकृत्वाचिन्तानयः१५७ ९. ग्रहधर्मनयः २१. पुरोडाशविभागनयः १५८ | १०. रशनाधर्मनयः 
३-५ 
११. अंश्वदाभ्यनयः १. उपांशुयाजे स्विष्टकृदन १३. अभिषवादिधर्मनयः 
नुष्ठाननयः । १५९ | १४. श्रुतप्रतिनिध्योरसमा २. साकभप्रस्थायीये शेष. 
नविधिनयः __कार्याननुष्ठानयः १६० १५. प्रतिनिधिषुमुख्यधर्मानु 
३. सौत्रामणीनयः 
ष्ठाननयः ४. सर्वपृष्ठे स्विकृदनुष्ठाननयः१६१ १६. संस्थानयः 
१५० 
१७४ १७५ 
नयः 
प० 
२०५ 
नयः 
२११ 
स्वामिकर्तृ-कत्वनयः २०४ १. वेदिबहिनयः १८९ २. फलिसंस्कारार्णा या २. याजमानानांप्रधनार्थता 
जमान-तानयः 
१९०३. तपसो याजमानतानयः २०६ ३. वेदिहविरभिमर्शननयः । ४. हिरण्यमालित्वनयः । २०७ ४. दीक्षादक्षिणयोः प्रधाना ५. गुणकामानां याजमान 
र्थत्वनयः 
१९२ तानयः 
२०८ ५. यूपावटदेशनयः 
६. प्रोत्साहनमन्त्राणां या ६. हविर्धानस्य समिधेन्य 
जमानतानयः ___ नङ्गतानयः १९३ | ७. व्याम्नातनयः 
२०९ ७. यजमानभिन्नकत्रन्तरनयः १९४ | ८. अभिज्ञवाचननयः ८. ऋत्विक्सङ्ख्यानियमनयः ।, ९. द्वादशद्वन्द्वनयः २१० ९. चमसाध्वर्युनयः १९५ | १०. होतुःकरणमन्त्रानुष्ठातृत्व १०. चमसाध्वर्युबहुत्वनयः १९६ | नयः ११. चमसाध्वर्युणामियत्तानयः१९६ | ११. प्रेषप्रैषार्थयोभिन्नकर्तृत्व १२. शमितृनयः 
२१२ १३. उपगातृनयः १९७ / १२. प्रैषस्याद्यर्थवत्वनयः २१३ १४. सोमविक्रेतनयः १९८ १३. करणमन्त्रफलस्य या १५. ऋत्विग्वाच्यतानयः 
जमानत्वनयः १६. ऋत्विनियमनयः 
१४. तदपवादनयः यजमानसप्तदशत्वनयः १५. भद्रादेरुभयगामितानयः . १८. ऋत्विजांनियतपदार्थ १६ प्राकृतधर्माणां वैकृतापूर्व 
कर्तृत्वनयः 
२०० पदार्थानङ्गतानयः २१५ १९. प्रैषानुवचनस्य मैत्रावरुण १७. लवनादेस्सर्वार्थतानयः ____कर्तकत्वनयः समान २०१ १८. शेषनिधाननयः २१६ २०. चमसहोमेष्वध्वर्युकर्तृकत्व १९. उपांशुत्वस्यप्रधानार्थत्व 
नयः 
२०२ नयः 
२१७ २१. वाजपेयादेरनेककर्तृकत्व २०. दृतिनवनीतनयः 
नयः 
२०३ २१. सर्वाङ्गार्थत्वनयः २१८ ३-८ 
२२. तरसमयनयः 
२१९ १. दक्षिणादानस्य 
नयः 
॥ नयसूची समाप्ता॥ 
॥ श्रीगुरुभ्यो नमः ॥ 

## प्रथमाध्यायस्य प्रथमः पादः 
रघुनाथान्नपूर्णाम्बातीवोदग्रतपःफलम् । चिन्नस्वामिगुरु वन्दे शान्तं वाधूलभूषणम् ॥ मीमांसासागरो यस्य क्रीडापुष्करिणीनिभः।। स गुरुमिके चित्ते लसतात्स्फतिहेतवे ॥ विकसद्गुरुपादाब्जमकरन्दैकमधुव्रतः । पट्टाभिरामस्तनुते र मीमांसानयमजरोम् ॥ मीमांसानयकल्लोलसङ्कलं सागरं सुखम् । सन्तरन्तु तरि भद्रां बाला आश्रित्य मञ्जरीम् ॥ वाञ्छन्ति शास्त्रमध्येतुं कालेनाल्पीयसाऽधुना। विनेयतृप्तये ग्रन्थो नासौ विबुधवृत्तये ॥ 

### १. जिज्ञासाधिकरणम् 
यो अस्याधिकरणस्य विचारविषयो धर्मविचारशास्त्रम् । शास्त्र मिदं किं नारम्भणीयम् ? उतारम्भणीयम् ? इति सन्देहः । तदर्थं 'स्वाध्यायोऽध्येतव्यः' इति विधिरदृष्टार्थं वेदाध्ययनं विधत्ते, उतार्थ ज्ञानार्थं विधत्त इति विचारणीयम् । यद्यदृष्टार्थं विधत्ते तहि विचारार्थं शास्त्रमनारम्भणीयमिति सिध्यति । यदि च दृष्टार्थज्ञानार्थमध्ययनं विधत्ते, तर्हि तदर्थज्ञानं विचारमन्तरा न सिध्येदिति विचारशास्त्रमा रम्भणीयमिति सिध्यति । तत्रायं पूर्वपक्षः--वेदार्थज्ञानं विनापि विधिना लिखितपाठादिना प्राप्तुं शक्यत इति विधेरावश्यकता नास्ति । अतोऽदृष्टार्थमेवाध्ययनम् । ततश्च नारम्भणीयं विचारशास्त्रमिति । एवं पूर्वपक्षे प्राप्ते महर्षि मिनिः 'अथातो धर्म जिज्ञासा' इति विचार शास्त्रमारभते । स्वाध्यायाध्ययनविधिर्नादृष्टार्थमध्ययनं विधत्ते, 'दृष्टे सम्भवत्यदृष्टस्यान्याय्यत्वादिति न्यायात् । प्रकारान्तरेणार्थज्ञानसम्भवेऽपि 
मीमांसानयमञ्जा स्वाध्यायाध्ययनविधिना नियमः क्रियते-यत् स्वाध्यायाध्ययन विधिनैवार्थज्ञानं सम्पादयेदिति, 'व्रीहीनवहन्तीति'वत् । यथावहनन साध्यतुषविमोकफलस्य नखविदलनाश्मकुट्टनादिनापि सम्पद्यमानस्या वहनेनैव तत्फलं सम्पादनीयमिति नियमः स्वीक्रियते, अन्यथा दर्शपूर्णमास जन्यमपूर्वं नोत्पद्यत इति कल्प्यते, तथोत्तरकंतुविधिषु स्वस्वानुष्ठा नायार्थज्ञानमाक्षिपत्सु तदर्थज्ञानं स्वाध्यायाध्ययनेनैव सम्पादनीयम् । अन्यथा तत्तत्क्रतुजन्यापूर्वं नोत्पद्यत इति कल्प्यते । यद्यपि साङ्गवेदा ध्यायिनां निरुक्तव्याकरणादिना पदपदार्थज्ञानं जायत एव, तथापि 'अक्ताश्शर्करा उपदधाति' इत्यादौ घृतेनैवाञ्जनं कर्तव्यं नान्यद्रवद्रव्येणेति वाक्यार्थज्ञानं निरुक्तव्याकरणादिना न भवतीति वाक्यार्थविचारात्मक मीमांसाशास्त्रमेव शरणीकरणीयमिति जैमिनिः 'अथातो धर्मजिज्ञासा' इति सूत्रेण बोधयति । तथा च शास्त्रारम्भो विधिप्रयुक्तस्सिध्यति ॥ 
### २. धर्मलक्षणाधिकरणम् 
'मानाधीना मेयसिद्धिः' इति न्यायेन प्रमाणेन विना वस्तुन स्सिद्धिर्न भवति । विचारविषयीभूतस्य धर्मस्य प्रमाणं लक्षणञ्च विद्यते न वेत्यस्मिन्न धिकरणे चिन्त्यते । तत्र पूर्वपक्षो न विद्यत इति । तत्र हेतुः-धर्मोऽलौकिकः । अलौकिकस्य लोके सङ्गतिग्रहो न भवति । सङ्गतिग्रहाभावे न स्वरूपं सिध्यति नापि प्रमाणम् । अतो लक्षण प्रमाणाभ्यां विहीनस्य धर्मस्य विचारो न कर्तव्य इति । सिद्धान्तस्तु लक्षणं विधिविहितत्वे सत्यर्थत्वम् । लक्षणेनैव स्वरूपावगतिर्भवति । अत्र च विधिरेव प्रमाणम् । यथा यागादिधर्मः। स च 'यजेत स्वर्गकामः' इति विधिना विधीयते, अपि चार्थः श्रेयस्साधनम् । अपि च यो याग मनुतिष्ठति, तं लोके धार्मिक व्यवहरन्ति । अतो धर्मस्यालौकिकत्वेऽपि लोके व्यवहारो नानुपपन्नः । एवञ्च धर्मे विधिः प्रमाणम्, तद्बोधित स्वञ्च' लक्षणं सिद्धं भवति । 
### ३. धर्मपरीक्षाधिकरणम् 
धर्मे प्रमाणं विधिरिति यदुपन्न्यस्तं तत् परीक्षणीयम् । मीमांसाशास्त्रमिदं परीक्षाशास्त्रं कथ्यते । विना परीक्षया कोऽपि पदार्थो न स्वीक्रियते । प्रतिज्ञामात्रेण वस्तुनस्सिद्धिर्न भवतीति जैमिनिः 'तस्य निमित्तपरीष्टिः' इति परीक्षा प्रतिजानीते । तस्य विचारविषयी भूतस्य धर्मस्य निमित्तं प्रमाणं यदुक्तं तत्परीक्षिष्यत इति सूत्रार्थः ॥ 
### ४. सत्सम्प्रयोगाधिकरणम् 
प्रत्यक्षादिभिः प्रमाणैर्धर्मो न गम्यते । इन्द्रियसन्निकर्षद्वारा यस्य ज्ञानं भवति तत्प्रत्यक्षमिति व्यवहारः । धर्मस्त्वमूर्तः, तेन इन्द्रियाणां सन्निकर्षो न सम्भवी। अतः प्रत्यक्षगम्यो धर्मो न भवति । प्रत्यक्ष मूलकत्वादनुमानादीनां न धर्मे प्रमाणत्वम् । हेतुसाध्ययोस्सम्बन्धे प्रत्यक्षेण गृहीते तदनन्तरं हेतुमात्रदर्शनेन वढेरनुमानमुदेति । एवमुप मानादीन्यपि न प्रमाणं प्रत्यक्षमूलकत्वादेव॥ 
### ५. शब्दार्थसम्बन्धनित्यत्वाधिकरणम् 
प्रत्यक्षादीनामप्रवृत्तावपि विधिशब्दो मानं भवत्येव । कथं विधिशब्दो मानं भवेत् ? शब्दस्य सङ्गतिग्रहमन्तराऽर्थावबोधकत्वं दुर्घटम् । सङ्गतिश्च पुरुषकृता। तद्द्वाराऽन्येषां तद्ग्रहो भवति । सङ्गति ग्रहावसरे प्रत्यक्षेण घटपटादीन् पदार्थान् दृष्ट्वा शब्दस्य सङ्गतिर्ग्रही तव्या भवति। सति चैवं शब्दस्थापि प्रत्यक्षमूलकत्वमेव सिध्यति इति कथं विधिशब्दो धर्मे प्रमाणम् ? अस्याश्शङ्काया उत्तरमुच्यते-शब्दस्या र्थेन सह सम्बन्धो नित्यो भवति, न पुरुषकर्तृकः, असम्भवात् । किमेकः पुरुषस्सर्वशब्दानां सम्बन्धस्य कर्ता उतानेके कर्तारः ? नाद्यः, तादृश पुरुषस्य स्मरणाभावात् । न द्वितीयः पक्षः, अनेकेषां कर्तृत्वे व्यवस्थाया असिद्धेः । घटपदस्य कम्बुग्रीवादिमानेवार्थ इति न सिध्यति। अत श्शब्दस्यार्थेन सह सम्बन्धो नित्य एष्टव्यः। अतो विधिशब्दो धर्म प्रमाणमेव ॥ 
### ६. शब्दनित्यत्वाधिकरणम् 
विधिशब्दो धर्मे प्रमाणं न भवितुमर्हति, शब्दस्यानित्यत्वात् । शब्दं करोति, शब्दो नष्टः, शब्दो वर्धते इत्यादिप्रयोगैश्शब्दस्यानित्यत्वं कृतकत्वञ्च सिध्यति यदा, तदा विधिशब्दः कथं धर्मे प्रमाणम् इति पूर्वपक्षे समुत्थिते सिद्धान्तः-शब्दो द्विविधः-ध्वन्यामको वर्णात्मकश्च । तत्र कण्ठ ताल्वाद्यभिघातेन प्रेरिता वायवः कर्णदेशमागत्य कर्णशष्कुल्यवच्छिन्ना काशे पूर्वमेव यथावदवस्थितान् वर्णान् अभिव्यञ्जयन्ति । ध्वन्यात्मक﻿शब्दकर्तृत्वमादाय शब्दं करोति शब्दो नष्टः शब्दो वर्धते इत्यादयो व्यव हाराः प्रचलिताः । शब्दस्तु वर्णात्मकः, तस्याभिव्यक्तिर्भवति कण्ठताल्वा द्यभिघातजन्यैर्वायुभिः । वायूनां यावद्रं वेगस्तावद्रं शब्दस्य श्रवणं भवति । मन्दीभूतेषु वायुषु शब्दोऽपि मन्दं श्रूयते । यदा वायूनां वेगो नष्टः, तदा शब्दश्रवणाभावात् शब्दो नष्ट इति व्यवहारः । अतश्शब्दो नित्यः, स च वर्णात्मकः॥ 
### ७. तद्भूताधिकरणम् 
शब्दार्थसम्बन्धस्य शब्दस्य च नित्यत्वे साधिते पूर्वपक्षी वाक्य वाक्यार्थकृतकत्वमाशते । पदानुपूर्वीघटितानि वाक्यानि भवन्ति । आनुपूर्वी घटनञ्च पुरुषकृतमेव भवितुमर्हति । स्वतस्सिद्धानि वाक्यानि न भवेयुः । अतो वेदवाक्यानां कृतकत्वेन विधिशब्दो धर्मे कथं प्रमाणम् इति । एवं पक्षे प्राप्ते सिद्धान्तः--सत्यं पदानामानुपूर्वी न नित्या, किन्तु वेदाध्ययनपरिपाटयां गुरुमुखोच्चारणानूच्चारणरूपायाम् आनुपूर्वी नियता समुपलभ्यत इति नित्यानि वेदवाक्यानि । नास्माभिनिर्णतुं शक्यते केन कदा घटितेयमानुपूर्वीति । अध्यापयिता गुरुमेव निदिशेत् । न कोऽपि गुरुर्ब्रवीति-मयेयमानुपूर्वी घटितेति । वाक्यस्य वाक्यार्थेन सह सम्बन्धोऽपि न कृतकः, पदार्थानामेव वाक्यार्थत्वात् । पदार्थानां वाक्यार्थ रूपेण भान आकाङ्क्षासन्निधियोग्यत्वैः कारणैर्भवति, अथवा लक्षणया भवति । एवञ्च वाक्यानां न वाक्यार्थे शक्तिः । अतो वेदवाक्यानां तदर्थानाञ्च नित्यत्वम् ॥ 
### ८. अपौरुषेयत्वाधिकरणम् 
वाक्यवाक्यार्थयोस्सम्बन्धनित्यत्वे साधिते समग्रस्य वेदाख्य ग्रन्थस्य पौरुषेयत्वं साधयितुं पूर्वपक्षी प्रत्यवतिष्ठते । वेदे काठकम् कालापकम् कौथूममित्यादयस्समाख्या उपलभ्यन्ते समाख्या भिआयते यत्कठेन निर्मितो भागः काठकशब्देन व्यवह्रियत इति । तथा सति वेदस्य पौरुषेयत्वं कथं वारयितुं शक्यम् । तस्माद्वेदोऽनित्य इति शङ्कायां सिद्धान्तः-काठकमित्यादयस्समाख्याः कठेन प्रोक्तं काठकमिति प्रवचननिमित्तत्वमादायोपपादयितुं शक्याः । अतो वेदोऽपौरुषेयः ॥ 
[इति प्रथमाध्यायस्य प्रथमः पादः ] 

## प्रथमाध्यायस्य द्वितीयः पादः 
### १. अर्थवादाधिकरणम् 
धर्मे यावन्ति प्रमाणानि तानि प्रथमाध्याये विचार्यन्ते । अतः प्रथमाध्यायः प्रमाणाध्यायः कथ्यते । तत्र प्रथमपादे धर्मे विधीनां प्रामाण्यं व्यवस्थापितम् । तत्र वेदे मन्त्रार्थवादादिरूपेण भागा विद्यन्ते । तेषामपि धर्मे प्रामाण्यमुपपादनीयम् । वार्तिके भट्टपादास्तेषां प्रामाण्य प्रकारं-प्रदर्शितवन्तः । 

अधिकरणस्यास्य निखिला अर्थवादा उदाहरणम् । तत्र 'वायव्यं श्वेतमालभेत' इति वायव्यं यागं विधाय आम्नायते 'वायुर्वै क्षेपिष्ठा देवता वायुमेव स्वेन भागधेयेन उपधावति स एवैनं भूतिं गमयति' इत्यर्थवादः वायु-गत-क्षिप्र-गामित्वादि-गुणं बोधयन् नाप्राप्तमर्थं विधत्ते ।  
किन्तु विदितम् एवार्थं बोधयति । अस्य विधायकत्वेन प्रामाण्यं वक्तुं न शक्यते ।  

न चास्य प्रकृत-विधि-वाक्येनैक-वाक्यताम् आपाद्य विधिवाक्यवद् एवास्यापि प्रामाण्यं वक्तुं शक्यम् । आकाङ्क्षाऽभावेनैकवाक्यत्वानुपपत्तेः । कस्यापि वाक्यस्य केनापि वाक्येनैकवाक्यता आकाङ्क्षादिना भवति ।  
वायव्यवाक्यं स्वीयमर्थं परिपूर्णं प्रतिपादयत् निराकाङ्क्षम् । तेन 'वायुर्वै' इत्याद्यर्थवादस्यैकवाक्यता कथं भवेत् ।  
अर्थवादवाक्यमपि स्वार्थप्रतिपादनेन निराकाङ्क्षम् । अत उत्थाप्याकाङ्क्षापि नास्ति । 

न च विधिवाक्यम् आलस्यौदासीन्यादिना यागानुष्ठाने प्रवृत्तं पुरुषं प्रवर्तयितुं प्राशस्त्य-बोधनायार्थवादम् अपेक्षत इति वाच्यम्, विधेर् एवेष्ट-साधनत्व-बोधन-द्वारा-प्रवर्तकत्व-सिद्धेः, प्राशस्त्याऽऽपेक्षाऽभावात् । अतोऽर्थवादा धर्मे न प्रमाणम् इति पूर्वपक्षे प्राप्ते सिद्धान्तः-- 

प्राशस्त्य-ज्ञान-जननाय विधिर् अर्थवादान् आकाङ्क्षति ।

तथा हि-- 'वायव्यं श्वेतमालभेत' इत्यादि-लिङ्-घटित-वाक्येषु प्रत्ययस्यांश-द्वयम् लिङ्त्वम् आख्यातत्वञ् चेति ।  
अर्थात् लिङ्त्वावच्छिन्नः प्रत्ययः, आख्यातस्यावच्छिन्नः प्रत्यय इति । उभाभ्याम् अप्यंशाभ्यां युक्तस्य प्रत्ययस्य भावना-वाचित्वं स्वीकृतं मीमांसकैः । भावनानाम् उत्पद्यमानस्योत्पत्त्य्-अनुकूलो व्यापारः ।  
लिङ्त्वांशेनाभिधीयमाना भावना शाब्दीभावना प्रवर्तना प्रेरणेत्यादि-शब्दैर्व्यवह्रियते।  
आख्यातत्वांशेनाभिधीयमाना भावना आर्थीभावना आर्थभावना प्रवृत्तिरिति शब्दैर् व्यवह्रियते ।  

तत्र प्रवर्तना-पर-पर्यायाः शाब्दी-भावनायाः साध्यं साधनम् इतिकर्तव्यता चेत्याकाङ्क्षात्रयं जायते ।  
साध्याकाङ्क्षायां प्रवृत्त्यनुकूल-व्यापार-रूपत्वाच् छाब्दीभानायाः प्रवृत्तिरेव साध्यत्वेनोपतिष्ठते, प्रयोज्य-प्रवृत्तेस् साध्यत्वात् । प्रयोज्य-प्रवृत्तिर् एवाऽऽर्थीभावना । एवञ्च साध्याकाङ्क्षायाम् आर्थीभावना-प्रवृत्ति-रूपा तत्त्वेनान्वेतीति सिध्यति ।  
साधनाकाङ्क्षायां लिङादिज्ञानं साधनत्वेनान्वेति। अत्र च साधनत्वं भावना-जनकत्वेन नाभिप्रेतम् - नित्यत्वाच् छाब्दीभावनायाः, किन्तु भावना-भाव्य-निर्वर्तकत्व-रूपं पारिभाषिकं साधनत्वम् अभिप्रेतम् । लिङादिज्ञानं शाब्दी-भावनाभाव्याम् आर्थीभावनां प्रवृत्तिरूपां सम्पादयत्य् अन्वय-व्यतिरेकाभ्याम् । लिङ्-ज्ञान-सत्त्वे प्रवृत्तिः तदभावे न प्रवृत्तिरिति लोकानुभवात् ।  
इतिकर्तव्यता-काङ्क्षायां प्राशस्त्य-ज्ञानम् इतिकर्तव्यता-रूपेणान्वेति । इतिकर्तव्यता नाम कर्तव्य-निष्ठ-प्रकाराकाङ्क्षा। शाब्दीभावनायाः कर्तव्योऽर्थः प्रयोज्य प्रवृत्तिरूपः । स च लिङादि-ज्ञान-जन्यः । यदि कदाचिद् आलस्यादिना लिङादिज्ञानवान् अपि प्रयोज्यो न प्रवर्तेत, तदा प्रवर्तना-प्रयोजक-निष्ठो व्यापार आकाङ्क्षति- कथम् अहम् एनं प्रवर्तयेयम् इति । प्रयोज्यनिष्ठम् आलस्यादिकम् अपाकृत्य रुचिं जन यित्वाऽयं प्रवर्तनीय इत्याकाङ्क्षा समुदेति, इयमेवेतिकर्तव्यताकाङ्क्षा । विधिवाक्यानामियं स्थितिः ।  
अर्थवाद-वाक्यान्य् आलोचयामः - तानि वायुः क्षिप्रगामी इति लोक-सिद्ध-पदार्थं प्रतिपादयन्ति, मुख्यं प्रयोजनं न लभन्ते । मुख्यं च प्रयोजनं प्रवृत्तिः निवृत्तिर्वा । अर्थवाद-बोधितं क्षिप्र-गामित्वादिकम् अर्थं जानन् पुरुषो न प्रवर्तते नापि निवर्तते। मुख्यं प्रयोजनम् अलभमाना अर्थवादा अस्माकं कार्यं किमित्याकाङ्क्षन्ति ।  
विधि-वाक्य-शेषतया इमे ऽर्थवादा आम्नाताः । विधिः स्वविधेये पदार्थे रुच्युत्पादनाय द्वारं प्राशस्त्यं कामयते, अर्थवादाश्च रुचिं जनयितुं समर्था भूत्वा प्राशस्त्यं लक्षयन्ति । शक्यार्थ-प्रतिपादने ते प्रयोजनं न लभन्ते । विधिवत् स्वस्यापि प्रवर्तकत्वं सिध्यत्विति तेऽभिलषन्ति । एवञ्च विधौ कथम् इति अर्थवादेषु च किमित्याकाक्षायां सत्यां नष्टाश्व-दग्ध-रथ-न्याये नोभयोरेकवाक्यता सुलभा ।  
एकवाक्यताया अयमाकारः - क्षिप्रगामिनी वायुर् देवता शीघ्रमेव फल-दापने समर्था । अतस् तद्-देवताकं कर्म प्रशस्तम् - अतो ऽनुष्ठेयम् इति ।  
यद्यपि विधेर् एवेष्ट-साधनत्व-ज्ञान-जनन-द्वारा विधेयं कर्मानुष्ठापयितुं सामर्थ्यम् अस्ति, तथापि स्वसन्निधौ पठितेष्व् अर्थवादेषु तादृश-सामर्थ्यवत्सु सत्सु तैर् एव विधि-विधेयम् अनुष्ठापयति । लौकिकी-नीतिरियम्- यत् स्वासनस्य शय्याया वा आस्तरणे गुरोस् सामर्थ्ये विद्यमानेऽपि सन्निधौ शिष्येषु सत्सु तद्द्वारैव गुरुस् तत्कार्यं सम्पादयतीति । कार्यालयीयकार्याणि सम्पादयितुं कर्यालयाध्यक्षस् समर्थ इति कर्यार्थं नियुक्ताः पुरुषाः कार्यालये तूष्णीं नोपविशेयुः । यथायथं स्वीयानि कार्याणि कर्तव्यान्येव भवन्ति । तद्वत्सन्निधौ पठिता अर्थवादा विधेः प्रवर्तकत्व-शक्तिर् अस्तीति तूष्णीं न तिष्ठेयुः। विध्यपेक्षितं कार्यं सम्पादयेयुरेवेति लोकोपयोगिताऽस्य न्यायस्य सिध्यति । 

एवञ्च विध्येकवाक्यतयाऽर्थवादानां प्रामाण्यमिति सिद्धम् ॥ 

### २. विधिवन्-निगदाधिकरणम् 
अर्थवादानां विध्येकवाक्यतया प्रामाण्यं व्यवस्थापितम् । कतिपयानां विधायकत्वेनैव प्रामाण्यम् अस्त्व् इति शङ्काया उत्थितिर् भवतीत्यधि करणमारभ्यते।

तत्रेदं विषयवाक्यम्-'सोमापौष्णं त्रैतम् आलभेत' इति कश्चन विकृतियागः । तत्सन्निधौ ‘औदुम्बरो यूपो भवति। ऊर्ग् वा उदुम्बरः। ऊर्क् पशवः। ऊर्जेवास्मा ऊर्जं पशून् आप्नोति, ऊर्जोऽवरुध्यै' इत्यर्थवादः पठितः ।  
तत्र संशयः-- किमिदं वाक्यं विधीयमानस्यौदुम्बरत्वस्य फल-समर्पकत्वेन नेतव्यम् ? उत स्तावकत्वेन ? इति ।  
तत्र 'ऊर्जं पशून्' इति साध्यत्वाभिधायिन्या द्वितीयया यूप-पशूनां साध्यत्व-प्रतीतेः तद्-उद्देशेनौदुम्बरत्वं विधीयत इति कथने विधायकत्वं सिध्यति । विधायकत्वेन प्रामाण्ये सिध्यति सति किम् इत्य् अस्यार्थवादत्वम् अङ्गीकृत्य विध्येक-वाक्यतया प्रामाण्यम् अङ्गीकर्तव्यम् । अस्य वाक्यस्य फलसमर्पकत्वे 'ऊर्जोऽवरुध्यै' इति चतुर्थी-विभक्तिर् अपि साहाय्यम् आचरति । अतो विधायकत्वेनैवाऽस्य प्रामाण्यम् अस्तु ।  
एवं पूर्वपक्षे प्राप्ते सिद्धान्त इमेऽर्थवादा न विधिसरूपा, किन्तु विधिवन् निगद्यन्ते । अतः पूर्ववत् प्राशस्त्य-ज्ञान-जनकत्वेन विध्येक -वाक्यतयैवैतेषां प्रामाण्यम् ।

सर्वत्र फल-सम्बन्ध-बोधकेषु वाक्येषु फल-पदं कमि-पद-घटितम् एव दृश्यते-'स्वर्गकामः', 'पशुकामः' आदि। प्रकृत-वाक्ये 'पशून्' इति द्वितीयया पशूनां साध्यत्वमात्रं प्रतीयते, न तु फलत्वम् ।  
किञ्च पशूनां साध्यत्वं तदा भवितुम् अर्हति, यदा तत्-साधनं केनापि वाक्येन विहितं स्यात् । तदैव साध्य-साधन-भाव उपपद्यते ।  
'औदुम्बरो यूपो भवति' इति तु न विधायकम्, विधायकप्रत्ययाऽभावात् । यदि स्तुत्या विधिः कल्प्यते, फलञ्च कल्पनीयमिति वाक्य-भेदस् स्यात् ।  
किञ्च यदि विधिं फलञ्च कल्पयित्वा औदुम्बरत्वं विधीयते; तर्हि तस्याश्रयापेक्षायां कस्याश्रयत्वेनान्वयो भवेत् । द्रव्यगुणजातीनां फलाय विधीयमानानां क्रियारूपम् आश्रयं विना फलसाधनत्वम् अनुपपन्नम् । अतः कस्याश्रयत्वेन सम्बन्धः क्रियते । न तावत् सोमापौष्ण-याग आश्रयो भवितुम् अर्हति, तद्-उत्पत्ति-वाक्ये पशु-द्रव्याऽवरुद्धत्वाद् औदुम्बरत्वस्य करणत्वाऽसम्भवात् । नापि यूपस्य वा तत्र क्रियमाणस्य नियोजनाऽऽदेर् वा आश्रयत्व-सम्भवः, प्राकृतानां तेषाम् अत्रोपस्थित्य्-अभावात् । यद्य् उपमिति-लक्षण-प्रमाणेन तेषाम् उपस्थितिम् अङ्गीकृत्याऽऽश्रयत्वं सम्पाद्येत, तर्हि अस्मिन् वाक्ये यूपपद-निर्देशोऽनर्थकस्स्यात् । अत आश्रयालाभान् नानेनौदुम्बरत्वं विधातुं शक्यते।  
अर्थवादेन स्तुति-बुद्धिम् आनीय विधि-वाक्यैक-वाक्यतयैव प्रामाण्यं स्वीकर्तव्यम् । 

### ३
पूर्वस्मिन्नधिकरणे विधिवन्निगदा अर्थवादा विचारिताः। तत्र स्पष्टतया फलबोधक शब्दाभावात् आश्रयालाभाच्च स्तावकत्वेन प्रामाण्यम् अङ्गीकृतम् । यत्र चार्थवादे स्पष्टतया विधिसामग्री दृश्यते तत्र विधायकत्वेनैव प्रामाण्यम् अस्त्व् इत्य् आक्षिप्यात्र समाधीयते । चातुर्मास्येषु वरुणप्रधासपर्वणि 'करम्भपात्राणि जुहोति' इति विधाय 'शूर्पण जुहोति तेन ह्यन्नं क्रियते' इत्याम्नायते। यावान् भर्जयित्वा चूर्णीकृत्य तादृश पिण्टेन निमितानि क्रीडनकसदृशानि पात्राणि करम्भपात्राणि कथ्यन्ते । तानि पात्राणि शूर्प निक्षिप्य शूर्पण हूयन्ते । होमसाधनं शूर्पः । शूर्पकरणकहोमं विधाय 'तेन ह्यन्नं क्रियते' इत्यर्थवादः । स एवास्या धिकरणस्य विषयः । अत्र चिन्त्यते-किमयमर्थवादः शूर्पकरणकहोमं प्रत्यन्नकरणत्वं हेतुतया विदधाति ? उत शूर्पप्रशंसायां वाक्यस्य तात्पर्य वा ? अत्र वाक्ये 'हि' शब्दः श्रुतः । स च लोके हेवर्थकत्वेन प्रसिद्धः । 
हेतुपरत्वात् तदन्यथानुपपत्त्या यद्यदन्नकरणं तेन तेन होतव्यमिति व्याप्तिवचनं कल्प्यते । अनया व्याप्त्या साक्षादन्नकरणानि दीपिठरा दीनि होमसाधनत्वेन लभ्यन्ते । शूर्पस्य साक्षादन्नक्रियाकरणत्वाभावेऽपि विप्रकृष्टलाङ्गलाद्यपेक्षया 'शूर्पण' इति करणत्वोक्त्या करणत्वसिद्धेः शूर्पपदमवयुत्यानुवादकम्, अतः 'तेन ह्यन्नं क्रियते' इत्यस्यैव विधित्व मिति पूर्वपक्षे प्राप्ते, 
सिद्धान्त उच्यते 
प्रत्यक्षतया 'शूर्पण' इति शूर्पस्य करणत्वं गम्यते, तस्य व्याप्त्या प्राप्तैर्दविपिठरादिभिर्बाधो न भवितुमर्हति, विषमशिष्टत्वात् । न दर्वि पिठरादिभिस्समुच्चयः, शूर्पस्य निरपेक्षविधानात् । न विकल्पस्यावसरः, उभयोस्तुल्यबलत्वाभावात् । 'क्रियत' इति वर्तमानकालं बाधित्वा लक्ष णया येन येनान्नं कृतं करिष्यते वेति कल्पनं स्यात् । न ह्यन्नकरणकाले होमः कर्तुं शक्यते । 'न विधौ परश्शब्दार्थः' इति न्यायेन विधौ लक्षणा श्रयणमयुक्तम् । हेत्वर्थकहिशब्दस्य स्तुत्यर्थत्वेऽपि सङ्गतिर्भवितुमर्हति । अतोऽयं न हेतुविधायकः किन्तु स्तावक एव । विध्येकवाक्यतयैवास्य प्रामाण्यं स्वीकर्तव्यम् ॥ 
### ४. मन्त्राधिकरणम् 
विविधार्थवादानां स्तावकतया प्रामाण्यमुपपाद्यास्मिन्नधिकरणे मन्त्रा विचार्यन्ते । कर्मप्रयोगकाले मन्त्राणामुच्चारणं किमदृष्टार्थ कर्तव्यम् ? उत दृष्टार्थस्मरणार्थम्? इति संशयशरीरम् । यथा द्रव्यदेवतयोः काङ्गत्वं तथा मन्त्राणामपि तदङ्गत्वं वक्तव्यम् । द्रव्यं देवता च यागस्वरूप निष्पादनद्वारा अङ्ग भवति, तथा मन्त्राणामङ्गत्वे किं द्वारम् ? किम दृष्टं द्वारम् उत कर्मसमवेतार्थस्मरणं द्वारम् ? इति विचारविषयः । तत्र मन्त्राणामुच्चारणं पक्षद्वयेऽपि समानम् । तच्चादृष्टार्थमिति पूर्वः पक्षः कर्मसमवेतार्थानान्तु स्मरणं प्रकारान्तरेण सूचीनिर्माणन पुरोहित नियुक्त्या वा भवितुमर्हति । तदर्थ मन्त्राणां विधानस्यावश्यकता नास्ति । अदृष्टप्राप्त्यर्थमेव मन्त्रविधानमिति स्वीकर्तव्यम् । यदि मन्त्रो च्चारणं पदार्थस्मरणार्थ स्यात् तर्हि 'इति पुरोडाशं प्रथयति' 'इत्यश्वा भिधानीमादत्ते' इत्यादिब्राह्मणवाक्यानां नैरर्थक्यं स्यात् । अर्थप्रकाश 
१० 
2 
_____________
 कत्वं मन्त्राणां यदि स्यात् तहिं ब्राह्मणवाक्येन तत्प्रकाशनं कस्मै प्रयोज नाय स्यात् । हस्तं परिगृह्य कस्मिश्चन नीयमाने सति वक्तारो भवन्ति नूनमयं चक्षुा न पश्यतीति तथैव ब्राह्मणवाक्येन विनियुज्यमाने मन्त्रेऽर्थप्रकाशनसामर्थ्य नास्तीति गम्यते । अतो मन्त्राणामदृष्टार्थत्व मेवेति पूर्वपक्ष प्राप्ते, 
सिद्धान्त उच्यते 
मन्त्रोच्चारणस्य दृष्टे फले लभ्यमानेऽदृष्टार्थत्वं न समुचितम् । यदा हि मन्त्रगतपदान्यर्थमवगमयन्ति तदा तदवरोधो ब्राह्मणवाक्यैर्न कर्तु शक्यते । ब्राह्मणवाक्यानां सार्थक्यन्तु क्वचिदर्थवादार्थत्वेन क्वचित्परि सङ्ख्यार्थत्वेन भवितुमर्हति । 'यज्ञपतिमेव तत्प्रथयति' इति वाक्यस्यार्थ वादत्वसाधनाय 'इति पुरोडाशं प्रथयति' इति, गर्दभरशनादानपरि सङ्ख्यानाय 'इत्यश्वाभिधानीमादत्त' इति प्रयोजनवत्वं ब्राह्मणवाक्यानां भवति । मन्त्राणामर्था एव न सन्तीति ब्राह्मणवाक्यानि प्रतिपादयितुं न शक्नुवन्ति । न च प्रकारान्तरेणार्थेषु स्मर्यमाणेषु स्मरणार्थत्वेन मन्त्र विधानं नोचितमिति वाच्यम्, मन्त्रैरेवार्थः स्मर्तव्य इति नियमविध्याश्रय णात् । अत्यन्ताप्राप्तार्थबोधकत्वापेक्षया पाक्षिकाप्राप्तांशपूरकत्वे लाघवं भवति । अतो मन्त्राः पदार्थानां स्मरणोपकारिणो दृष्टार्थाः ॥ 
[ इति प्रथमाध्यायस्य द्वितीयः पादः ] 
## प्रथमाध्यायस्य तृतीयः पादः .. 
### १. स्मृत्यधिकरणम् 
____प्रथमद्वितीयपादयोः विध्यर्थवादमन्त्राणां प्रामाण्यं प्रसाधितम् । तृतीयेऽस्मिन् पादे विध्येकदेशभूतनामधेयानां प्रामण्यं विचारणीय मासीत् तथापि विधिप्रामाण्यसाधनेनैव नाम्नः प्रामाण्यं सिद्धमिति तदविचार्य स्मृत्याचारादीनां प्रामाण्यं विचार्यते । विध्यर्थवादमन्त्र मूलकत्वं स्मृतीनां विद्यत इति पादद्वये ते विचारिताः । नामधेयमूलकत्वं स्मृतीनां नोपलभ्यत इति नामधेयप्रामाण्यविचारात्पूर्व स्मृत्याचारा विचार्यन्ते । किञ्च विध्यर्थवादमन्त्रैः धर्मस्वरूपं यथावगम्यते तथा स्मृत्याचाररप्यवगम्यत इति तृतीयपादे स्मृत्याचारविचारो नासङ्गतः । अस्मिन्न धिकरणे पौरुषेय्यस्स्मृतयः प्रमाणं न वेति विचार्यते । पुरुषाणां भ्रमप्रमादविप्रलिप्सादिदोषसम्भवात् तद्विरचितस्मृतीनां प्रामाण्यं न साधयितुं शक्यते । मूलभूतवेदोपलम्भेऽपि तेनैव धर्मस्वरूपावगते स्मृतिप्रणयनं व्यर्थम् । न चानुमानेन मूलश्रुत्युन्नयनेन तासां प्रामाण्यं साधयितुं शक्यत इति वाच्यम्, अनुमेयश्रुतिमूलत्वस्य तद्व्याप्तलिङ्गा भावात् । अतः स्मृतीनां न प्रामाण्यमिति पूर्वपक्षे प्राप्ते, 
सिद्धान्तः-- 
स्मृतिग्रन्थैः धर्मज्ञानं जायते यदा तदा तेषामप्रामाण्यं कथम् ? मलेन विना कथं प्रामाण्यमङ्गीक्रियत इति चेत्, अनुमानेन मूलं कल्पयामः । धर्म स्मृतयः प्रमाणम्, दृढवैदिकपरिगृहीतत्वात् अथवा कर्वसामान्यात् । वेदविहितकर्मानुष्ठातार एव स्मृतीनामपि कर्तारः । स्मृतिप्रणेतृषु वैदिकपरिगहीतृत्वमस्ति कर्तृ सामान्यञ्च वर्तते । य एव वैदिकधर्मपरिग्रहीतारस्त एव स्मृतिकर्तारः । वेदबोध्यो धर्म इति य अस्थिपत त एव स्मृतिग्रन्थप्रणेतारः । अतो मूलभूतं वेदवाक्यमनुमातुं शक्यते । किञ्च सर्वासां स्मृतीनां प्रत्यक्षमूलं वेदवाक्यं नोपलभ्यत इति वक्तुं न शक्यते, बह्वीनां स्मृतीनां मूलोपलम्भात् । अध्ययनाध्यापन परिपाट्या विच्छिन्नत्वेन नास्माभिरिदानीमुपलभ्यत इति मूलानपलम्भ 
मीमांसानयमञ्जयाँ हेतुनाऽप्रामाण्यं साधयितुं न शक्यम् । अतः कर्तृसामान्यहेतुना मूल मनुमाय स्मृतीनां प्रामाण्यं साधनीयम् । न चैवं स्मृतिप्रणयनवैयर्थ्य शङ्कनीयम्, सर्वशाखोपसंहारायास्मादृशानां कृते स्मृतिप्रणयनस्य सार्थ क्यात् । धर्मकामाः स्मृतिप्रणेतारः, अतस्तेषु भ्रमप्रमादादीनां कल्पनं नोचितम् । एवञ्च मूलवेदानुमानेन स्मृतयः प्रमाणम् ॥ 
### २. विरोधाधिकरणम् 
अस्मिन्नधिकरणे तासां स्मृतोनां प्रामाण्याप्रामाण्यविचारः क्रियते, याश्च श्रुतिविरुद्धाः । 'औदुम्बरी सर्वा वेष्टयितव्या' इति काचन स्मृतिः । उद्गातृगणान्तर्गता ऋत्विजः सोमयागे यत्रोपविश्य गायन्ति तत्रोदुम्बर वृक्षमयी स्थूणा निखन्यते । तां सर्वा वस्त्रेण वेष्टयितुमियं स्मृतिः प्रवृत्ता । प्रत्यक्षश्रुतिः कथयति-'औदुम्बरी स्पृष्ट्वोद्गायेत्' इति । यदा स्पर्शनं न तदा वेष्टनम् यदा वेष्टनं न तदा स्पर्शनमिति विरोधे जाते विचार्यते किमियं स्मृतिः प्रमाणं न वेति । अत्र पूर्वपक्षी वदति-पूर्व स्मिन्नधिकरणेऽनुमितश्रुतिमूलकत्वेन स्मृतीनां प्रामाण्यं व्यवस्थापितम् । तेनैव न्यायेन सर्ववेष्टनस्मृतेर्मूलमनुमाय प्रामाण्यमङ्गीकर्तव्यम् । प्रत्यक्ष श्रुत्या विरोधे प्राप्ते प्रत्यक्षानुमितश्रुत्योर्विकल्पोऽङ्गीक्रियताम् । अतः प्रमाणं सर्ववेष्टनस्मृतिरिति ।। 
___ अत्र सिद्धान्तः औदुम्बर्याः सर्ववेष्टने कृते स्पर्शनं बाधितं भवति, स्पर्शने सति सर्ववेष्टनं कृतं न भवति । एवं बाध्यबाधकभावे सति प्रबलं दुर्बलं बाधते इति न्यायेन पौरुषेयस्मृत्यपेक्षयाऽपौरुषेयश्रुतेः प्राबल्यात् श्रुत्या स्मृतिर्बाध्यत इत्येष्टव्यम् । बाधिता स्मृतिः कथं प्रमाणं स्यात् । ननु स्मृतिर्दुर्बला बाधिता भवतु, किन्तु स्मृत्यनुमिता या श्रुतिः तस्याः श्रुतित्वाविशेषात् सा कथं बा येत ? विकल्पोऽस्त्विति चेन्न; प्रत्यक्ष श्रुतिः स्मृतिनिष्ठकल्पकत्वशक्तिमेव निरुणद्धि । अतः प्रत्यक्षश्रुतिविरु द्धानां स्मृतीनामप्रामाण्यम् ॥ 
### ३. हेतुदर्शनाधिकरणम् 
ज्योतिष्टोमे चतुर्थदिनेऽग्नीषोमीयः पशुरनुष्ठीयते । पशुतन्त्रस्या रम्भे वैसर्जनहोमो विहितः--'यजमानं तत्पत्नी पुत्रान् भ्रातृ'श्चाहतेन 
वाससा प्रच्छाद्य वाससोऽन्ते उग्दण्डमुपनिबध्य जुहोति' इति । अयं होमो वैसर्जनहोमः कथ्यते । अवान्तरदीक्षाविसर्जनसम्बन्धी होमो वैस जनहोमः । यजमानादयोऽन्वारब्धाः क्रमशस्तिष्ठेयुः । तेषामुपरि बृहद्वासो धारयन्ति, तदधः क्रमेणेमे तिष्ठन्ति । वाससोऽन्ते उग्दण्डमुपनिबध्यायं होमोऽनष्ठीयते । तदिदं वासः प्रकृत्य स्मरन्ति---'वैसर्जनहोमीयं वासोऽध्वर्युः प्रतिगृह्णाति' इति । इदमेवास्याधिकरणस्य विषयवाक्यम् । किमिदं प्रमाणं न वेति संशयः । पूर्वाधिकरणे श्रुतिविरुद्धानां स्मृती नामप्रामाण्यं साधितम् । अस्याः स्मृतेः विरोधिका श्रुतिः कापि नास्ति। अस्याः प्रामाण्यस्वीकारे काऽनुपपत्तिः । अतः प्रमाणमियं स्मृतिरिति पूर्वपक्षे प्राप्ते, 
सिद्धान्त उच्यते--विरुद्धश्रुत्यभावेऽपि नेयं स्मृतिः प्रमाणम्, अध्वर्यु पदधटितत्वेन लोभमूलकत्वमस्याः स्मृतेरिति कल्पनं कथं रोडुं शक्यते । लोभेन प्रेरितः कश्चनाध्वर्युरिमां स्मृति प्रवर्तयामासेति कुतो न वक्तु शक्यते ? यदि 'वैसर्जनहोमीयं वासोऽध्वर्यवे दद्यात्' इति श्रूयेत तर्हि लोभमूलकत्वकल्पनाया अवसरो न स्यात्, विधिश्रवणात् । अत एवजा तीयकानां लोभादिमूलकानां स्मृतीनामप्रामाण्यम् ॥ 
### ४. शिष्टाकोपाधिकरणम् 
पूर्वस्मिन्नधिकरणे लोभादिमूलकस्मृतीनामप्रामाण्यं साधितम् । सम्प्रति ताः स्मृतयो विचार्यन्ते याश्च विरुद्धश्रुतिरहिताः लोभादिकारण रहिताश्च, किन्तु श्रुतिबोधितक्रम-काल-परिमाणानां बाधिकाः । यथा-- 'क्षुते आचामेत्' 'उपवीतविस्रसने आचामेत्' 'जञ्झभ्यमान आचामेत्' इत्यादयः। इमा हि स्मृतयः श्रौतं क्रमं कालं परिमाणञ्च बाधन्ते। तथाहि--'वेदं कृत्वा वेदि करोति' इति वेदकरणानन्तर्यरूपं क्रमं वेदि करणस्य बोधयति । 'पूर्वाणो वै देवानाम्' इति दैविककर्मानुष्ठानाय पूर्वाणकालं विधत्ते । दर्शपूर्णमासादिषु एतावन्तः पदार्था इति पदा थानां परिमाणं नियतं विद्यते । तत्र वेदो नाम शयानवत्सजान्वाकृति विशिष्टो दर्भमुष्टिः कथ्यते । तन्निर्माणानन्तयं वेदिकरणस्य क्त्वाप्रत्यय श्रुया ज्ञायते । वेदवेदिकरणयोर्मध्ये नैमित्तिकमाचमनं यदि प्राप्नुयात् 
मामीमांसानयमञ्जय तदा वेदवेदिकरणयोः क्रमो बाधितो भवति । एवमाचमननिमित्तभूय स्त्वे पूर्वाणः कालः पदार्थानां परिमाणञ्च बाधिते भवतः । एतादृश स्मृतीनां प्रामाण्यमप्रामाण्यं वेति विचारे पूर्वपक्षी वदति--न प्रामाण्य मिति । क्रमकालपरिमाणानां श्रुतिः प्रमाणम्, आचमनस्य च स्मृतिः । श्रुतिस्मत्योः श्रुतिर्बलीयसी। बलीयसा प्रमाणन बोधितानां क्रमकाला दीनां दुर्बलप्रमाणबोधितेनाचमनेन बाधो न युक्तः, प्रमाणयोर्मध्ये श्रुतेः प्राबल्यात् । अतो निमित्तवशात्कर्तव्यत्वेन प्राप्तमाचमनं न कर्तव्यम्, दुर्बलेन प्रमाणेन बोधित्वादप्रमाणमाचमनस्मृतिरिति । 
सिद्धान्त उच्यते--द्वयोः प्रमाणयोः द्वयोश्च प्रमेययोः प्राबल्यदौर्बल्य विचारे प्रसक्ते प्रमाणबलाबलनिर्णयापेक्षया प्रमेयबलाबलनिर्णयस्यैव ज्यायस्त्वम्--'प्रमाणबलाबलात्प्रमेयबलाबलं ज्यायः' इति न्यायात् । श्रुति प्रमाणस्य प्रमेयं क्रमकालादिक पदार्थाश्रितम् । स्मृतिप्रमाणस्य प्रमेयम् आचमनम् पदार्थः । पदार्थापेक्षया तदाश्रितस्य दौर्बल्यम् । पदार्थो धर्मी, तदाश्रितस्तु धर्मः । धर्मो विशेषणं भवति धर्मी च विशेष्यम् । धर्मिणं विहाय धर्मो न तिष्ठति । एवञ्च क्रमकालादयो धर्माः धाश्रिता इति मिण आचमनस्य प्राबल्यं निर्णीय पश्चात्प्रमाणबलाबलस्य प्रसक्तिः । प्रमेयगतप्राबल्ये निर्णीते प्रमाणबलाबलमकिञ्चित्करम् । आचमनादिषु पदार्थेष्वागतेषु क्रमकालादीनां सम्बन्ध इत्याचमनस्य श्रौतक्रमादिना विरोधो नास्ति । विरोधाभावाच्चाचमनस्मृतेः प्रामाण्यं सिध्यति ॥ 
### ५. यववराहाधिकरणम् 
स्मृतिप्रामाण्याप्रामाण्यविचारं परिसमाप्याधुना शब्दप्रयोगरूपमा चारं विचारयति । 'यवमयश्चरुर्भवति' इत्यत्र यवशब्दः कैश्चन प्रियङ्गु धान्येषु प्रयुज्यते, अपरैश्च दीर्घशूकेषु। एवं 'वाराही उपानहावुपमुञ्चते इत्यत्र वराहशब्दः कैश्चन कृष्णशकुनौ प्रयुज्यते, अपरैश्च सूकरे। अत्र कस्यार्थस्य ग्रहणम्, कस्य चार्थस्य त्याग इति संशयः । अनादिकालात् शब्दव्यवहारस्य प्रवृत्तत्वेन विकल्पेनार्थद्वयेऽपि शब्दप्रयोग उपपन्न इति पक्ष प्राप्ते, 
उच्यते----शब्दव्यवहारोऽर्थावबोधक इति न्याये सत्यपि यस्य﻿ तत्तद्विधिवाक्यशेषानुगुण्यमस्ति स एवार्थो ग्राह्यः । यवशब्दार्थनिर्णये 'यत्रान्या ओषधयो म्लायन्ते अथैते मोदमाना इवोत्तिष्ठन्ति' इति वाक्य शेषो निर्णायकः । इतरसस्यानां म्लानतादशायां दीर्घशूकानामे श्रोत्थानमनुभूयते । अतो यवा दीर्घशूका एव न तु प्रियङ्गवः । एवं 'वराहं गावोऽनुधावन्ति' इति वाक्यशेषानुसारेण वराहशब्दः सूकर वाची न तु कृष्णशकुनवाची, पक्षिणा सह गवामनुधावनासम्भवात् । एवञ्च वाक्यशेषानुसारेण यववराहशब्दयोरर्थनिर्णयः कर्तव्यः ॥ 
### ६. पिकनेमाधिकरणम् 
जाम यवादिशब्दानां वाक्यशेषानुसारेणार्थो ग्राह्य इति प्रतिपाद्य सम्प्रति यं शब्दं क्वाप्यार्या न प्रयुञ्जते म्लेछास्तु क्वचिदर्थे प्रयुञ्जते तत्र किं तस्य शब्दस्य निगमनिरुक्तव्याकरणादिना प्रकृतिप्रत्यय कल्पनाद्वारा निर्गलितोऽर्थो ग्राह्यः ? उत म्लेच्छप्रसिद्धार्थ एव ग्राह्यः ? इति संशये, म्लेच्छा धर्मबुध्या शब्दान् न व्यवहरन्ति, यथा तथा वाऽर्थावबोध एव तेषामभिनिवेश इति हेतोस्सोऽर्थो न ग्राह्यः, किन्तु निगमनिरुक्तव्याकरणैर्वैदिकपरिगृहीतैः प्रकृतिप्रत्यय कल्पनाद्वारा सिद्धस्यैवार्थस्य ग्रहणमुचितमिति पूर्वपक्ष प्राप्ते, 
सिद्धान्तः-म्लेच्छप्रसिद्धार्थस्य ग्रहणे यदि कश्चन विरोधस्स्यान्नूनं सोऽर्थो न ग्राह्यः । विरोधाभावे म्लेच्छव्यवहारस्य ग्रहणे का हानिः ? यथा पिकशब्दव्यवहारः कोकिले म्लेच्छैः क्रियते । आयः क्वापि न क्रियते, लौकिकव्यवहारे तस्यार्थस्यापेक्षाभावात् । म्लेच्छानान्तु पिकानां ग्रहणे, पञ्जरेषु तेषां बन्धने, विक्रयणे चापेक्षा विद्यते। तेषाञ्च कोकिले पिकशब्दव्यवहारः प्रचलति । अतो ग्लेच्छव्यवहारस्यापि प्रमाणत्वमङ्गीकर्तव्यम् । निगमनिरुक्तव्याकरणादिकन्तु सन्देहे वा विरोध वा प्राप्त तन्निर्णायकत्वेन नेतुं शक्यते । प्रकृते च न सन्देहः नापि विरोध इति म्लेच्छव्यवहृतेः प्रमाणत्वमिति॥ 
### ७. कल्पसूत्राधिकरणम् 
_शब्दव्यवहारे म्लेच्छव्यवहृतेरपि प्रामाण्यं व्यवस्थाप्याधुना कल्प ग्रन्थानां सूत्रग्रन्थानाञ्च वेदवत्प्रामाण्यमङ्गीकर्तव्यम् ? उत वेदमूल 

_____________
 कत्वेन प्रामाण्यम् ? इति विचार्यते । आपस्तम्बाश्वलायनादीनां ये कल्पग्रन्थाः सूत्रग्रन्थाश्च ते प्रायः वेदानुपूर्वीघटिता एव सन्ति । यथा वेदानामध्ययनं गुरुमुखोच्चारणानूच्चारणरूपं क्रियते, तथैव कल्पानां सूत्राणामपि क्रियते । यथा वेदानामध्ययनेऽनध्यायादिधर्मपरिपालनं तथा कल्पसूत्रग्रन्थानामप्यध्ययने । अतः कल्पसूत्राणि वेदवत्प्रमाणानीति पक्ष 
प्राप्ते, 
सिद्धान्तः--कल्पसूत्रग्रन्था न वेदाः, किन्तु वेदमूलकाः । क्रतूनां प्रयोगग्रन्थाः कल्पशब्देन, प्रयोगाणां सूचनाय प्रवृत्ता ग्रन्थाः सूत्रशब्देन व्यवह्रियन्ते । तत्तन्महर्षिप्रणीतत्वेनेमे ग्रन्थाः स्मर्यन्ते । नात्र वेदव दस्मर्यमाणकर्तृकत्वमस्ति । अत इमे पौरुषेयाः वेदमूलकाश्च । क्रत्व नुष्ठातृणां सौकर्याय महर्षिभिनिर्मिताः। गुरुमुखोच्चारणानूच्चारण विधयाऽध्ययनं नियमपरिपालनञ्च वेदमूलकत्वादुपपद्यते । अत इमे ग्रन्था वेदमूलकत्वेन प्रामाण्यभाजः, न वेदत्वेन । क्वचिद्वेदेन विरोध प्राप्ते विरोधाधिकरणन्यायेनाप्रामाण्यमेव सिध्यति । वेदेन क्वचन विरोधे प्रसक्ते नात्र तुल्यबलत्वेन विकल्पतया नयनमङ्गीक्रियते । कल्पसूत्रोषु च वेदविरोधे जाते यावन्मूलोपलम्भम् अप्रामाण्यमेव । अतो वेदमूल कत्वेन कल्पसूत्राणां प्रामाण्यमास्थयम् ॥ 
### ८. होलाकाधिकरणम् 
तत्तद्देशभेदेन प्रवृत्तानामाचा राणां तत्तद्देशव्यवस्थया प्रामाण्यमङ्गी कर्तव्यम् उत सार्वदेशिकत्वेन प्रमाण्यमिति विचारोऽस्मिन्नधिकरणे क्रियते। उत्तरभारते होलिकोत्सवः, दक्षिणभारते मकरसङ्क्रमणे उद्वषभयज्ञः, अश्वित्थशमीवटादिवृक्षाणां पूजनं क्वचिद्देशेऽनुष्ठीयते । एवं स्मृतिनिबन्धग्रन्था देशभेदेन प्रणीता उपलभ्यन्ते । किमेतेषां तत्त द्देशीयैरेव प्रामाण्यमभ्युपेयमिति व्यवस्था ? उत व्यवस्थायां प्रमाणाभावात् सर्वत्र सर्वेषां तुल्यं प्रामाण्यमिति सन्देहे--प्राचीदक्षिणाप्रतीच्योदीचीति दिशां भेदेन देशानां भिन्नत्वात् तत्तद्देशनिवासिभिरनुष्ठीयमानानामा चाराणां प्रामाण्यं व्यवस्थयैव सिध्यति । एवं स्मृतिनिबन्धग्रन्थानामपि प्रामाण्यं व्यवस्थितमेवेति पूर्वपक्षे प्राप्ते, 
UY 
सिद्धान्तः--होलाकादीनां व्यवस्थया प्रामाण्यं नास्ति। आचाराणां स्मृतिश्रुतिकल्पनाद्वारा प्रामाण्यं वक्तव्यम् कल्प्यमानायां स्मृतौ श्रुतौ वा प्राच्यदाक्षिणात्यादिपदानां सन्निवेशः कर्तव्यः । तत्र के प्राच्याः के दाक्षि णात्या इति प्रश्ने तन्निर्वचनं दुष्करम् । प्राची गतः प्राच्यः, प्राच्या आगतः प्राच्यः प्राच्यामुद्भूतः प्राच्यः इत्यादिनिर्वचनं व्यभिचरितं भवति । अतः प्राच्यादीनां निर्वक्तुमशक्यत्वात् व्यवस्थितं प्रामाण्यं न सिध्यति इति सार्वत्रिक प्रामाण्यं फलति ॥ 
### ९. व्याकरणाधिकरणम् 
प्राच्यदाक्षिणात्यादयो निर्वक्तुम शक्या इति प्रतिपाद्येदानीं शब्द साधुत्वं निर्वक्तुं शक्यं न वेति विचार्यते । तदर्थं व्याकरणं प्रमाणं न वेति विचारणीयम् । यदि व्याकरणं प्रमाणं तर्हि साधुत्वं निश्चेतुं शक्यम् । यदि च तन्न प्रमाणं साधु वनिर्णयो न स्यात् । अतो व्याकरणं प्रमाणं न वेति सन्दिह्यते । मूलाभावान्न प्रमाणम् । न च 'साधूनेव प्रयुञ्जीत नासाधून्' इति कल्पितश्रुतिः प्रमाणमिति वाच्यम्, साधुत्वस्य प्रत्यक्षाद्यगम्यत्वात् अनादिवाचकत्वं अर्थप्रतीतिजनकत्वञ्च गाव्यादिष्वपि सत्त्वात् । अतो व्याकरणं न प्रमाणम्, गोगाव्यादयस्सर्वे साधवः प्रयोगाश्चेिति पक्षे प्राप्ते, 
सिद्धान्तः--'न म्लेच्छित वै ग्लेच्छो ह वा एष यदपशब्दः' इति प्रमाणेनापशब्दप्रयोगो निन्दित इति प्रतीयते। तेन 'साधूनेव प्रयुजीत नासाधून्' इति, गवादय एव साधवो न गाव्यादय इति च कल्पनं सुकरम् । साधु वञ्चानादित्वे सति वाचकत्वम् । गाव्यादिशब्दानां साधु शब्दोपस्थापनद्वाराप्यर्थबोधकत्वोपपत्तेर्न दोषः । साधुस्वरूपं व्याकरणेन क्रियत इति व्याकरणं प्रमाणम् ॥ 
### १०. लोकवेदाधिकरणम् 
वाचकस्वरूपतत्साधुत्वनिर्णयानन्तरं वाच्यस्वरूपनिर्णयः प्राप्ता वसरः । तदुपोद्धाततया लौकिकवैदिकशब्दतदर्थानामनन्यत्वं प्रसाध्यते । वैदिकशब्देषु स्वरच्छान्दसवर्णागमलोपादिदर्शनात् लौकिकशब्देषु च तदभावात् 'इमे लौकिका' 'इमे वैदिका' इति व्यवहाराच्च शब्देषु भेदः 

_____________
 परिदृश्यते । यथा--देवा अग्निरित्यादयश्शब्दा वेदेऽन्तोदात्तस्वरघटिताः पठ्यन्ते, लोके च शब्दानां स्वरेष्वनादरः । वेदे 'तानि धर्माणि' इति रूपम् लोके च ते धर्मा इति, वेदे 'देवासः' 'ब्राह्मणासः' इति लोके च देवाः ब्राह्मणा इति, वेदे 'त्मना' इति लोके चात्मना इति भेदर्शनात् शब्दभेदः । एवमर्थभेदोऽपि । वेदे उत्तानवहनशीला गावः कथ्यन्ते, लोके च गावोऽवाञ्चो वहन्ति । वेदे च वनस्पतयो हिरण्यपर्णा भवन्ति, लोके च न तथा । एवं शब्दार्थयोर्भेददर्शनात् लौकिकवैदिकशब्दाथों भिन्नाविति पूर्वपक्षे, 
सिद्धान्तः-उभयत्र शब्दानामर्थानाञ्च न भिन्नत्वम्, प्रत्यभिज्ञा दर्शनात् । क्वचिद्वर्णलोपतदागमदर्शने सत्यपि तत्रैव भेदः स्वीक्रियते न सर्वत्र । वैदिकशब्दानां क्वचिद्रपभेदे सत्यपि अर्थाभेदेनैकत्वमवगम्यत एव । अतो लोकवेदयोः शब्दतदर्था भिन्ना न भवन्ति ॥ 
### ११. आकृत्यधिकरणम् 
सम्प्रति वाच्यो विचार्यते---किं शब्दस्यार्थो व्यक्तिः उताकृतिरिति । शुक्लां गां ब्राह्मणाय दद्यात् इत्यत्र गुणक्रियाकारकाणां सम्बन्धो व्यक्त्या घटते न जात्या । एवं गौः शुक्लः, इति सामानाधिकरण्यं व्यक्त्यैव भवितुमर्हति । अतो व्यक्तिरेव शुद्धा विशिष्टा वा शब्दस्य वाच्येति पूर्वपक्षे प्राप्ते, 
____ सिद्धान्तः---'नागृहीतविशेषणाबुद्धिविशिष्टमुपसङ्क्रामति' 'विशेष्यं नाभिधा गच्छेत् क्षीणशक्तिविशेषणे' इति न्यायेन प्रथमतः प्रतीति विषयां जातिमुल्लङ्घ्य व्यक्तेर्वाच्यत्वस्वीकारो न युक्तियुक्तः । अनेकासु गोव्यक्तिषु शक्तिग्रहोऽपि दुर्घटः । अतो जातेर्वाच्यत्वं स्वीकृत्य लिङ्ग सङ्ख्याकारकाणां सम्बन्धो लक्षितव्यक्त्या कल्पयितुं शक्यते । जातिस्तु व्यक्त्यविनाभावेन तिष्ठतीति जात्या व्यक्ति राक्षेप्तुं शक्यते । न च व्यक्त्यैव जातिराक्षिप्यतामिति वाच्यम्, पूर्वोक्तन्यायविरोधात् । तस्मा ज्जातिरेव वाच्या ॥ 
वातिककारमतेन विरोधाधिकरणमारभ्य पिकनेमाधिकरणपर्यन्तं नयाः भिद्यन्ते । तथाहि---विरोधाधिकरणे 'औदुम्बरी सर्वा वेष्टयितव्या' 
इति स्मृतिः 'औदुम्बरी स्पृष्ट्वोद्गायेत्' इति श्रुत्या बाधिता सती अप्रमाणमित्युक्तं प्राक् । अप्रामाण्ये हेतुरुक्तः--स्मृतेः विरुद्धप्रत्यक्षश्रुतौ विद्यमानायां श्रुतिकल्पकत्वशक्ति रेव कुण्ठिता भवतीति । तेन सर्वथा प्रामाण्यं तस्याः स्मृतेः । अत्र वार्तिककारा अभिप्रयन्ति-कल्पकत्वशक्तिः स्मतेः कथं कुण्ठिता भवेत् ? स्मृत्यन्तरेष्विव कर्तृ सामान्यरूपहेतोरत्रापि सत्वात् । अतः स्मृतिमूलभूतप्रत्यक्षश्रुत्युपलम्भपर्यन्तं स्मृतेरस्या अन नुष्ठानलक्षणमप्रामाण्यं स्वीकार्यम् । प्रत्यक्षश्रुत्युपलम्भानन्तरं द्वयोः श्रुत्योः समबलत्वात् विकल्प इति व्यवस्था । श्रुत्यनुमाने चानुमित प्रत्यक्षश्रुत्योर्विकल्पो न युज्यते-प्रत्यक्षत्वेनानुमितत्वेनोभयोस्तुल्यबल त्वाभावात् । तदिदमुच्यते 
वार्तामात्रेण तद्यावत्तावन्नव ग्रहीष्यते । यदा तु श्रवणं प्राप्तं तदाऽस्मान्न विशिष्यते ॥ अतश्चैवं श्रुतिस्मृत्योविशेषोऽनेन दर्यते । नात्यन्तमेव बाध्यत्वं न चाप्यत्यन्ततुल्यता ॥ इति । 
I (तं० वा पृ० १९४ पूना सं०) अत एतादृशस्थले श्रुतिबोधितेऽर्थे द्राग्विस्रम्भः कर्तव्यः । 
'वैसर्जनहोमीयं वासोऽध्वर्युः प्रतिगृह्णाति' इति स्मृतेर्लोभमूलकत्वं प्रदाप्रामाण्यमुक्तं प्राक् । वार्तिककाराः प्रकारान्तरेणाधिकरणं योजयन्ति । 'अध्वर्युः प्रतिगृह्णाति' इत्यध्वर्योः श्रवणमात्रेण लोभमूल कत्वकल्पनं न हृदयङ्गमम् श्रुतिष्वप्येतादृशपदघटितानि वाक्यानि समुपलभ्यन्ते-अध्वर्यवे ददाति, हो। ददाति इत्यादीनि । अत इदं परित्यज्य वेदबारविरचितानां ग्रन्थानां प्रामाण्यमस्ति न वेति विचार शरीरं दर्शयन्ति वार्तिककाराः । शाक्यादिवेदबायैः प्रणीतेषु ग्रन्थेषु अहिंसासत्यवचनदमदानदयादयः श्रुतिस्मृतिसंवादिनः कतिपये विषया उपनिबद्धा दश्यन्ते । इमे च मन्वादिस्मृतिष्वपि विलोक्यन्ते । अतो मन्वादिस्मृतिवत् कर्तृ सामान्यरूपहेतुना बाह्यग्रन्थानां प्रामाण्यं भवतु इति पक्षे प्राप्ते, 
- सिद्धान्त उच्यते-कर्तृ सामान्यात् इति हेतोः वेदोदितकर्मानुष्ठाने ग्रन्थप्रणयने च कर्तृ सामान्यं विलोक्य मन्वादिस्मृतीनां प्रामाण्यं 
मीमांसानयमञ्जरों साधितम् । शाक्येषु तु ग्रन्थकर्तृत्वमस्ति वेदोदितकर्मानुष्ठानकर्तृत्वं नास्तीति कथं कर्तृ सामान्यहेतुना शाक्यग्रन्था नां प्रामाण्यं वक्तुं शक्यम् आचारे विगानदर्शनात् । अत्र च लोकोपसङ्ग्रह-लाभ-पूजा-ख्यात्यादि हेतवो दृश्यन्ते । त्रयीविपरीताचरणञ्च दृश्यते, म्लेच्छाचारमिश्रण भोजनाचरणञ्च दृश्यते । अहिंसासत्यवचनादिप्रदर्शनञ्च पूर्वोक्त हेतुकम् । अत आचारे विगानदर्शनात् बाह्यशास्त्रं नापेक्ष्यम् अप्रमाण मिति ॥ 
शिष्टाकोपाधिकरणाक्षेपपरिहारत्वेन पूर्वाधिकरणशेषतया व्याख्याय 'अपि वा कारणाग्रहणे प्रयुक्तानि प्रतीयेरन्' इति सूत्रं सदाचारप्रामाण्य परत्वेन बातिककारा विचारितवन्तः । शिष्टः परिगृहीतेष्वाचारेषु कतिपयेषु व्यतिक्रमदर्शनात् शब्दमूलत्वाच्च धर्मस्य वेदविरोधे चानपेक्ष त्वात् अप्रामाण्यमाचाराणामिति पक्ष प्राप्ते, 
सिद्धान्तः-दृष्टकारणहीनानि शिष्टैरनुष्ठीयमानानि यानि कर्माणि तानि धर्मत्वेन ग्राह्याणि । शिष्टः परिगृहीतेष्वाचारेषु कर्मसु च कर्तृ सामान्यरूपहेतोस्सत्वात्स्मृतिवत् धर्मत्वमिष्यते । शिष्टता च सदाचारनिमित्ता न भवति किन्तु वेदविहितकारित्वाच्छिष्टत्वम् । अतो धर्नबुध्याऽनुष्ठीयमानानां शिष्टाचाराणां प्रामाण्यमिति ॥ 
शब्दानामर्थविषये यत्र सन्देहः तत्र वाक्यशेषेण निर्णय इति 'सन्दिग्धेषु वाक्यशेषात्' (जै० सू० १.४.२४ ) इत्यत्र कृतत्वेन यववराहादिशब्दानां वाक्यशेषद्वारैवार्थनिर्णयस्य कृतत्वात् वाक्य शेषाधिकरणेनैव गतार्थत्वात् बार्तिककाराः शब्दान्तरमुदाहृत्याधिकरणं प्रवर्तितवन्तः । तत्र पीलुशब्दार्थविषये म्लेच्छानामार्याणाञ्च विप्रति पत्तिः । ग्लेच्छाः पीलुशब्दं गजे प्रयुञ्जते आर्यास्तु वृक्ष । अत्र कतरोऽर्थो ग्राह्य इति संशयः । अदृष्टार्थेषु कर्मसु आर्या विशिष्टा भवेयुः । शब्द व्यवहारश्च यथाऽऽरनादिकालतया क्रियते तथा म्लेच्छैरपि क्रियते । शब्दव्यवहारश्च दृष्टार्थो भवति । अर्थावबोधाय शब्दव्यवहारः क्रियते । स चार्थावबोध उभयत्र तुल्यः । अतः पील्वादिशब्दानां वृक्षहस्त्त्यादि बोधने समबलत्वमिति म्लेच्छप्रसिद्धार्थोऽपि ग्राह्य एवेति पक्ष प्राप्ते, 
२१ 
सिद्धान्त उच्यते-शब्दव्यवहारोऽर्थावबोधायेति सत्यपि म्लेच्छ व्यवहारे वाचकभ्रान्तेरस्त्यवसरः, धर्मबुध्या न ते शब्दान् व्यवहरन्ति । यथा शब्दापभ्रंशे न तेषां सङ्कोचः, तथाऽर्थापभ्रंशेऽपि । शास्त्रस्था आर्यास्तु अविप्लुतार्थक्रियानिमित्त पुण्यार्थिनः । अत आर्याः शब्दार्थ व्यवहारेऽभियुक्ताः म्लेच्छास्तु न तथा । अभियुक्तानभियुक्तज्ञानयोर भियुक्तज्ञानं बलवदिति ग्लेच्छानां व्यवहारत आर्याणां व्यवहृतिः प्रबलेति ॥ 
1 'तेष्वदर्शनात्समा विप्रतिपत्तिस्स्यात्' 'शास्त्रस्था वा तन्निमित्त वात्' इति सूत्रद्वयं पीलुशब्दार्थनिर्णयपरतया पूर्वं वातिककारा योजित वन्तः । तदेव सूत्रद्वयं विषयान्तरेऽपि योजयन्ति बुद्धिवेशद्याय। स्मृति नामाचाराणाञ्च मिथो विरोधे किं समप्राधान्यमुभयोः ? अथवा स्मृति बलीयसी? इति विचारशरीरम् । तत्र स्मृत्याचारविरोधे द्वयोरपि मूलं वेदवाक्यं समानम् । यथा स्मृतिः स्वप्रामाण्यसिद्धये मूल वेदं कल्पयति तथाऽऽचारोऽपि वेदं कल्पयति, वैदिकपरिगृहीतृत्वस्योभयत्र तुल्यत्वा दिति पक्षे प्राप्ते, 
. सिद्धान्तः–'शास्त्रस्था वा तन्निमित्तत्वात्' (जै. सू. १.३.६ ) इत्यनेन सूत्रेणोभयोः श्रुतिमूलत्वं सममिति निराक्रियते । स्मृतयो हि सप्रत्ययप्रणीताः सोपनिबन्धनाश्च, ताभिः श्रुत्यनुमानं निर्विघ्नमुप जायते । आचारैस्तु स्मृतिं ज्ञात्वा श्रुतिः कल्पनीया । अत आचाराणां प्रामाण्यं व्यन्तरितम् । स्मृत्याचारविरोधावसरे चिन्तेयं क्रियते । तत्र स्मृतौ सप्रत्ययप्रणीतत्वं सोपनिबन्धनत्वञ्चानुभूयते । अतस्सा झटिति श्रुतिं कल्पयितुं समर्था । आचारस्य तु निबन्धनं नोपलभ्यते अपि च स्मृत्या विरुध्यते । अत आचारेण स्मृतिः कल्पनीया, तदनु श्रुतिरिति ततः प्रामाण्यम् इति द्व्यन्तरितं प्रामाण्यं भवति । येषामाचाराणां मूल भूता श्रुतिरुपलभ्यते अपि च स्मृतिर्नास्ति तत्राचाराणां श्रुतिकल्पना व्यापार एव नास्तीति तेषां श्रुतिमूलत्वेनैव प्रामाण्यं, तत्र स्मृतिकल्पनाया नावश्यकता । अतो विरुद्धस्मृतिमूलकानामाचाराणामप्रामाण्यमिति ॥ 
पूर्वोक्तं सूत्रद्वयं प्रकारान्तरेण वणितं वार्तिककारैः । येषां शब्दानां लौकिकेषु वैदिकेषु चार्थविप्रतिपत्तिः तत्र का व्यवस्थेति चिन्त्यते । यथा 
manurwdeo 

_____________
 लौकिकाः त्रिवृच्छब्दं त्रैगुण्यार्थे, चरुशब्दं स्थाल्याम्, अश्ववालशब्दम् अश्वानां बालेषु व्यवहरन्ति । वैदिकास्तु त्रिवृच्छब्दम् ऋङ्नवके, चरु शब्दमोदने अश्वबालशब्दञ्च काशेषु व्यवहरन्ति । शब्दव्यवहारे आर्य म्लेच्छ्योः विशेषाभावात् समा प्रतिपत्तिर्भवत्विति पक्षे प्राप्ते, 
सिद्धान्तः-आर्याणां प्रतिपत्तिः शास्त्रस्था; अतः सैव ज्यायसी। धर्मसाधनत्वेनार्याः पदार्थानुपाददते, म्लेच्छास्तु केवल व्यवहाराय पदार्थानुपाददते। त्रिवृच्छब्दः स्तोत्रियानवकं प्रति प्रयुक्तः 'त्रिवृद्बहि ष्पवमानम्' इति । एवं चरुशब्द ओदने प्रयुक्तः, 'आदित्यः प्रायणी यश्चरुः' इति विधाय पश्चात् 'अदितिमोदनेन' इत्योदने प्रयुक्तः, तथा 'आश्ववालः प्रस्तरः' इत्यश्ववाल प्रस्तरे विधाय 'यज्ञो वैदेवेभ्योऽश्वो भूत्वाऽपाक्रामत् सोऽपःप्राविशत्, स वालधौ गृहीतः त वालान्मुक्त्वा विवेश, ते वालाः काशतां गताः' इति वाक्यशेषेण काशेष्वश्ववालशव्दः प्रयुक्त इति शास्त्रकल्पितत्वाद्धर्म प्रति आर्यव्यवहारस्य बलीयस्त्वं सिध्यति । न च 'सन्दिग्धेषु वाक्यशेषात्' इत्यधिकरणेनास्य गतार्थत्वं शक्यम्, आर्यम्लेच्छप्रसिद्धिद्वयस्यासन्दिग्धत्वात् । अतः त्रिवृच्छब्देन स्तोत्रियानवकम्, चरुशब्देनौदनम्, अश्ववालशब्देन काश इत्यर्थो ग्राह्य इति ॥ 
इति प्रथमाध्यायस्य तृतीयः पादः 
## प्रथमाध्यायस्य चतुर्थः पादः 
अथ चतुर्थः पादः 
### १. उद्भिदादिशब्दानां प्रामाण्याधिकरणम्
 प्रथमाध्यायप्रथमाधिकरणेनैव स्वाध्यायाध्ययनविध्युपात्त वेन कस लस्य वेदस्य धर्म प्रामाण्यं सिद्धम्, तथापि कथं प्रामाण्यमिति जिज्ञासायां विधीनां प्रयोजनवदर्थविधानेनेति प्रथमपादे, द्वितीयपादे चार्थवादानां विधेययागादौ प्राशस्त्यज्ञानजनकत्वेन, मन्त्राणां प्रयोगसमवेतार्थप्रकाश कत्वेन, इति प्रामाण्यप्रकारविशेषः प्रतिपादितः । तत्र विधिवाक्यप्रामा ण्यसाधनेनैव तदेकदेशानां नामधेयानामपि प्रामाण्यं साधितं भवति, तथापि नाम्नां प्रामाण्यप्रकारविशेषो न प्रतिपादित इति वार्तिककाराः प्रामाण्यप्रकारविशेषप्रदर्शनायास्मिन्नधिकरणे 'उद्भिदा यजेत पशुकामः' 'चित्रया यजेत पशुकामः' 'अग्निहोत्रं जुहुयात्स्वर्गकामः' इति वाक्यान्यु दाहृत्य विचारयन्ति । उद्भिच्चित्राग्निहोत्रादयश्शब्दाः विधेयानां याग होमादीनां परिच्छेदकतया अर्थवन्त इति सिद्धे यागहोमादिसङ्कल्पे, ऋत्विजां वरणादौ च नाम्नामुपयोगस्सिध्यति ॥ 
### २. उद्धिदधिकरणम् 
एवं नाम्नां विधेयार्थपरिच्छेदकतयाऽर्थवत्वे सिद्ध नामत्वाङ्गीकारे निमित्तं किमिति निरूपणीयम् । तत्र चत्वारि सन्ति निमित्तानि-मत्वर्थ लक्षणाभीतिः, वाक्यभेदभीतिः, तत्प्रख्यशास्त्रम्, तद्व्यपदेशश्चेति । तेषु मत्वर्थलक्षणाभीत्या उद्भिच्छब्दस्य नामत्वमस्मिन्नधिकरणे साध्यते । उद्भिच्छब्द उपलक्षणम् विधिवाक्येषु विद्यमानानां यौगिकशब्दानाम् । अतोऽस्मिन्नधिकरणे यौगिकशब्दा एवोदाहरणम् । तत्रोदाहरणम्-- 'उद्भिदा यजेत पशुकामः' इति विधिवाक्यगत उद्भिच्छब्दः उत् ऊर्ध्वं भिद्यतेऽनेनेति व्युत्पत्त्या विदारणसाधनं खनित्रादिकमाचष्टे । अस्मिन् वाक्ये उद्भिच्छब्दः खनित्ररूपगुणवाचकः उत कर्मनामवाचक इति संशयः । यौगिकव्युत्पत्त्योद्भिच्छब्दस्य खनित्रपरत्वमङ्गीकृत्य तं गुणं यागोद्देशेन फलोद्देशेन वा विधत्ते । तत्र ज्योतिष्टोमयागस्य पूर्व भावि त्वात् ज्योतिष्टोमवाक्येन प्राप्तं यागमुद्दिश्य उद्भिद्गुणो विधातुं 
२४ 

_____________
 शक्यते । अथवा गुणफलसम्बन्धविधिः-उद्भिदा गुणेन पशून् भावयेदिति पक्षे प्राप्ते, 
___सिद्धान्तः-यागोद्देशेनोद्भिद्गुणविधाने फलपदमनर्थकम् । फलो द्देशेन गुणविधाने धातुपारार्थ्यम् । विधिवाक्येषु धातोरुपादानं स्वार्थ तया तदा परिगण्यते यदा तस्य भावनायां साध्यत्वेन वा साधनत्वेन वाऽन्वयः । फलोद्देशेनो भिद्गुणविधाने विधेयता गुणे उद्देश्यता च फले इति धातोस्तदुभयं नास्तीति धातुः परार्थस्स्यात् । किञ्च ज्योतिष्टो मस्योद्देश्यतापि न सम्भवति, प्रकरणविच्छेदात्, ज्योतिष्टोमस्योद्भि द्यागस्य च मध्ये बहूनामसम्बन्धिपदार्थानां व्यवधानात् । अनदनीयस्य खनित्रादेर्यागोदेशेन विधानानुपपत्तेश्च । अनदनीयत्वेऽपि विधिबलाद्विधि रित्युच्येत तर्हि उभिद्गुणविशिष्टयागस्य फलोद्देशेन विधानमङ्गी कर्तव्यम् । तथा सति उद्भिद्वता यागेन पशून् भावयेदिति मत्वर्थलक्षणा स्यात् । उद्भिच्छब्दस्य यागनाम त्वाङ्गीकारे न मत्वर्थलक्षणा उद्भिन्ना मकेन यागेन भावयेदिति बोधोपपत्तेः । अतो मत्वर्थलक्षणाभियोनिच्छ ब्दस्य कर्मनामत्वमिति ॥ 
### ३. चित्राधिकरणम् 
वाक्यभेदभीत्या नामत्वं चित्राशब्दस्य व्यवस्थाप्यते । तथा हि 'दधि मधु घृतं पयो धाना उदकं तण्डुलास्तत्संसृष्टं प्राजापत्यम्' इति सप्तद्रव्यकप्रजापतिदेवताको यागो विहितः । तत्र 'चित्रया यजेत पशु काम' इति श्रूयते । तत्र चित्राशब्दो रूढया चित्रत्वगुणबोधक इत्यवि वादम् । तेन स गुणो विधीयते । चित्रयेत्यत्र प्रत्ययेन स्त्रीत्वस्य बोधित त्वात् स्त्रीत्वस्य च प्राणिद्रव्यकयागे निवेष्टुमर्हत्वात् प्राणिद्रव्यकयागा नाम् अग्नीषोमीयपशुयागस्य प्रकृतित्वात् तदङ्गपशूद्देशेन चित्रत्वगुणो विधीयते । अर्थात् अग्नीषोमीयपशु चित्रगुणयुक्तं विधाय यष्टव्यमिति सम्पद्यते । न च तदुद्देशेन चित्रत्वविधाने वाक्यगतस्य 'पशुकाम' पदस्य वैयर्थ्यमिति वाच्यम्, तस्य यजमानगतपश्वर्जनकामनानुवादकत्वात् । अतो गुणसमर्पकश्चित्राशब्दः । एवं 'पञ्चदशान्याज्यानि' 'सप्तदशानि पृष्ठानि' इत्यादीनाम 'आज्यैः स्तुवते' 'पृष्ठैः स्तुवते' इति वाक्यप्राप्त 
स्तोत्राण्यनूद्याज्यपृष्ठरूपगुणविधायकत्वम् । यद्यपि आज्यस्य सङख्या याश्च सम्बन्धो न भवति, तथापि पात्रलक्षणया पञ्चदश पात्रोष्वाज्यं निक्षिप्य स्तोत्राणि कर्तव्यानि, एवं पृष्ठशब्दः शरीरावयववाची । सप्त दशसङ्ख्याकपृष्ठप्रदर्शकपुरुषान् नियुज्य स्तोत्राणि कर्तव्यानि इति पक्षे प्राप्ते, 
सिद्धान्तः--नामधेये निमित्तं वाक्यभेदः । अग्नीषोमीयपश्वन वादेन चित्रत्वं स्त्रीत्वञ्चेत्युभयविधाने वाक्यभेदाच्चित्राशब्दो नामधेयम् । न च चित्रत्वस्त्रीत्वविशिष्ट कारक विधिस्सम्भवति, 'पशुना यजेत' इत्युत्पत्तिवाक्येनैव कारकस्य प्राप्तत्वात् । किञ्चोत्पत्तिशिष्टपुंस्त्वाव रुद्धे एवं 'कृष्णसारङ्गोऽग्नीषोमीयः' इति विहितकृष्णसारङ्गत्वरूप गुणावरुद्धे च तस्मिन् चित्रत्वस्त्रीत्वयोविधानं न सम्भवति । न च चित्रयेति स्त्रीलिङ्गेन मेषीमनूद्य तत्र चित्रत्वमात्रविधाने न वाक्यभेदः, नाप्युत्पत्ति शिष्टपुंस्त्वावरोधविरोध इति वाच्यम् एकप्रसरताभङ्गा पत्तेः एकस्मिन्नेव पदे उद्देश्यत्वोपादेयत्वयोर्विरोधात् । विरोधानङ्गी कारे फलसम्बन्धस्यापि विधेयत्वाद्वाक्यभेदः । न च पशुकामपदं पश्वर्जन कामनानुवादकमिति युक्तम्, सर्वत्र कमिपदघटितपदैः फलबोधकत्वदर्श नात्, अनुवादत्वे वैयर्थ्यात् । अतः दधिमध्वादिवाक्यविहितेष्टेः विचित्र द्रव्यकत्वात् तस्या नामधेयं चित्रापदम् । एवमाज्यपृष्ठवाक्येषु स्तोत्रा नुवादेन द्रव्यसङ्ख्ययोविधौ वाक्यभेदः । अतः यदाजिमीयुस्तदाज्या नामाज्यत्वम्' 'आपो वा ऋत्वियमार्छन्' इत्याद्यर्थवादानुरोधादुत्पत्ति वाक्ये आख्यातसामानाधिकरण्यादाज्यपृष्ठशब्दयोः नामधेयत्वमङ्गीकर्त व्यमिति ॥ 
### ४. तत्प्रख्याधिकरणम् 
। 'अग्निहोत्रं जुहोति' 'आधारमाधारयति' इत्यग्निहोत्राधारशब्दयोः नामत्वमत्र प्रसाध्यते। नामत्वे तत्प्ररव्यशास्त्रं निमित्तम् । तथाहि--- 'आधारमाघारयति' 'अग्निहोत्रं जुहोति' इत्यत्राधाराग्निहोत्रशब्दयोः गुणसमपर्कत्वम् उत नामत्वमिति संशयः । आघ्रियते क्षार्यतेऽनेनेति विग्रहेणाधारशब्दस्य क्षरणसमर्थद्रव्यमर्थः । क्षरणसमर्थञ्च द्रव्यमाज्यम् ।﻿
_____________
 तस्य क्षारणसंस्कारोऽनेन वाक्येन विधीयते---आधारेण क्षारणेन आधारमाज्यं संस्कुर्यादिति वाक्यस्यार्थः । संस्कृतस्याधारस्य द्रव्यस्य कूत्रोपयोग इत्यपेक्षायामुपांशुयाजे विनियोग इति ब्रूमः । ननूपांशुयाजे 'तावब्रूतामग्नीषोमावाज्यस्यैव नावुपांशुपौर्णमास्यां प्रायच्छत्' इत्यने नैवाज्यस्य प्राप्तत्वात् आधारवाक्यस्य काऽऽवश्यकतेति वाच्यम्, 'ताव ब्रूताम्' इति वाक्ये कालमात्रविधानस्वीकारात् । तस्मादाधारवाक्ये गुणविधिः। 
_एवमग्निहोत्रशब्दस्याग्नौ होत्रम् अग्नये होत्रमिति व्युत्पत्तिमङ्गी कृत्याधिकरणरूपगुणसमर्पकत्वम् देवतारूपगुणसमर्पकत्वं वेति पक्षे प्राप्ते, 
सिद्धान्तः--'वाक्यार्थविधिरन्न्याय्यः श्रुत्यर्थविधिसम्भवे' इति न्या येन श्रुत्यर्थस्य धात्वर्थस्याधारस्य विधिसम्भवे वाक्यार्थस्य गुणस्य विधानं न थुक्तम् । आधारपदञ्चाङ्पूर्वात् घ्रधातो वघान्तम् उपसर्गवशात् क्षारणरूपहोमस्य वाचकं न द्रव्यवाचकम् । तथा चाघारसंज्ञकेन होमेन संस्कुर्यादित्यर्थः पर्यवस्यति । संस्कार्यस्य कुतः प्राप्तिरिति चेत्, चतु गुहीतं वा एतदभूत्तस्य' इत्यनेन प्राप्त चतुर्गृहीतद्रव्यस्येति ब्रूमः । तथा च वाक्यस्यायमर्थः--जुह्वां प्रयाजार्थं यच्चतुर्गहीतं तदेकदेशेनाधाराख्यं कर्म निर्वानन्तरं प्रयाजाः कर्तव्या इति । इदं द्रव्यप्रख्यापकं शास्त्रम् । 'इत इन्द्र ऊोऽध्वर' इत्यनेन विनियुक्तमन्त्रवर्णेन देवताप्राप्तिः । तथा चेन्द्रदेवताकेनाज्यद्रव्यकेणाधारसंज्ञकहोमेन संस्कुर्यादिति बाक्यार्थे पर्य वसन्ने आघ रशब्दः तत्प्ररव्यशास्त्रान्नामधेयमिति सिध्यति । 
एवमग्निहोत्रं जुहोतींत्यत्रापि विधित्सितस्याग्निरूपाधिकरणस्य प्रापकं शास्त्रं 'यदाहवनीये जुहोति' इति, देवतारूपाग्नेश्च प्रापकं 'यद ग्नये च प्रजापतये चेति विधिवाक्यम्, अथवा 'अग्निोतियोतिरग्निः' इति मन्त्रवर्णः । अनेन तत्प्रख्यशास्त्रेणाग्निहोत्रशब्दो होमस्य नामधेय मिति ॥ 
### ५. तद्व्यपदेशाधिकरणम् 
'श्येनेनाभिचरन् यजेत' इत्यत्र श्येनपदं नामधेयम् । तत्र निमित्तं तद्व्यपदेशः । व्यपदेशो नामोपमानम् । उपमानोपमेयभावान्यथानुप 
২৩ 
पत्त्या श्येनपदं नामधेयम् । तथाहि---"श्येनेनाभिचरन् यजेत' इत्यत्र श्येनपदं गुणसमर्पकं वा नामधेयं वेति संशये श्येनशब्दस्य विहगे रूढत्वात् यजेश्च प्रकृतज्योतिष्टोमपरत्वात् ज्योतिष्टोमसाधनेन श्येनेनाभिचारं शत्रुवधं कुर्यादिति श्येनशब्दस्य गुणपरत्वमेवेति पक्षे प्राप्ते, 
सिद्धान्तः-नात्र श्येनशब्दो गुणसमर्पकः, कर्मनामैव तद्व्यपदेशात् । तस्माद् विधेयत्वेनाभिमतात् श्येनात् व्यपदेशः भेदेनाभिधानं यत्र तत् तद्व्यपदेशमिति बहुव्रीहिः । तादृशमभिधानञ्च 'यथावै श्येनो निपत्यादत्ते एवमयं द्विषन्तं भ्रातृव्यं निपत्यादत्ते' इति । अत्र विधेयश्येनस्य-विहगस्य "एवमयम्' इति प्रतीयमानं सादृश्यं कथमुपपन्नं स्यात् ? अत्र 'अयम्' इतीदंपदेन विधेयः श्येनो विहगः परामृश्यते । 'यथा वै श्येनः' इत्यत्र श्येन शब्दो विहगस्य वाचकः । एकस्यैवोपमानोपमेयभावः कथं घटेत ? अतः श्येनः पक्षी यथा निपत्य मत्स्यादीनादत्ते तथा अयम् यागो द्विषन्तं भ्रातृव्यं शत्रु निपत्यादत्ते इति इदंशब्देन यागे गृह्यमाणे उपमेयोपमान भावस्सङ्गतो भवेत् । तस्माच्छ्येनपदं नामधेयमिति ॥ 
### ६. वाजपेयाधिकरणम् 
'वाजपेयेन स्वाराज्यकामो यजेत' इत्यत्र वाजपेयशब्दो गुणसमर्पकः उत कर्मनामसमर्पक इति संशयः । नामधेयत्वसाधने चत्वारि निमित्तानि पूर्वं प्रदर्शितानि । तेषु मत्वर्थलक्षणाभयाद् 'उद्भिदा यजेत' इत्यत्रोद्भि च्छब्दो नामसमर्पक इति स्थितम् । मत्वर्थलक्षणास्वीकारे भावनायाम न्वयानुपपत्तिर्बीजम् । धात्वर्थद्वारा भावनायाः करणाकाङ्क्षायां शान्ता यामुद्भिदादेः करणत्वेनान्वयोऽनुपपन्न इति लक्षणाभयान्नामत्वमुद्भित्प दस्य । तथा 'वाजपेयेन स्वाराज्यकामो यजेत' इत्यत्र वाजपेयशब्दार्थस्य गुणस्य नान्वयानुपपत्तिः। तथाहि-एकपदोपात्तत्वेन भावनया यजेः सम्बन्धमात्रं प्रतीयते । विशेषेण स सम्बन्ध आक्षेपेणैव प्रत्येतव्यः, कर्मत्व करणत्वाश्रयत्वादिद्योतकसामग्यभावात् । आक्षेपावसरे तन्त्रेण कर्मत्वं करणत्वञ्चाक्षेप्तुं शक्यते । तथा सति यागेन यागं भावयेत् इत्याक्षिप्य करणत्वावसरे फलसम्बन्धः, कर्मत्वावसरे गुणसम्बन्धश्चेति गुणस्यान्व यस्सम्भवतीति नान्वयानुपपत्तिः, नापि विध्यावृत्तिः । तेन न मत्वर्थं 
२८ 
मीमांसानयमञ्जयाँ लक्षणा, नापि वाक्यभेदः । न चात्र तत्प्रख्यशास्त्रम्, नापि तद्व्यपदेश श्चातस्माद् वाजपेयशब्दः पेययोग्यान्नस्य वाचकः । तथा चकेनैव वाक्येन वाजपेयेन यागं यागेन च फलं भावयेदिति वाजपेयशब्दो गुणसमर्पक इति पक्षे प्राप्ते, 
सिद्धान्तः-सत्यं यजिपदस्य भावनया सम्बन्धमात्रं प्रतीयते, स च सम्बन्धः कर्मत्वेन करणत्वेन चाक्षेपद्वारा गम्यते, आक्षिप्तयोस्तयोर्भावनया विशेषसम्बन्धः, किन्तु सम्बन्धस्तन्त्रेण भवतु परमेकस्यापरेण सहान्वये पदजन्यपदार्थोपस्थितेरपेक्षा भवति । तादश्यपेक्षाऽऽक्षोपद्वारा वक्तव्या। आक्षे पश्च भिन्न काल एब-एकस्मिन्नाक्षिप्ते सत्यपरस्याक्षेप इति । एवञ्च कर्मत्वाक्षेपे यागे साध्यत्वमुद्देश्यत्वं प्राधान्यञ्च तिष्ठति, करणत्वाक्षेपे यागे विधेयत्वमुपादेयत्वं गुणत्वञ्च-तिष्ठति । इदं विरुद्ध त्रिकद्वयमित्युच्यते । तन्त्रोण कर्मत्वेन क णत्वेन चान्वये एकस्मिन् यागे विरुद्ध त्रिकद्वयमिदमापद्यते, तेन वैरूप्यम्, भिन्न कालामुपस्थिति स्वी कृत्यान्वये सति वाक्यभेदः । अतस्तन्त्रसम्बन्धोऽनुचितः । तस्मात् वाज पेयपदं नामधेयं तत्प्रख्यशास्त्रात्, विधित्सितस्य वाजपेयस्य 'सुरा ग्रहाश्च गृह्यन्ते' इति वाक्थेन प्राप्तत्वात् इति ॥ 
### __७. आग्नेयाधिकरणम्
 नामधेयापवादः क्वचित्प्रदर्थते। 'यदाग्नेयोऽष्टाकपालोऽमावा स्यायां पौर्णमास्याञ्चाच्युतो भवति' इति श्रुते वाक्ये आग्नेयपदं नाम समर्पकमुत गुणसमर्पकमिति सन्देहः । तत्र नामसमर्पकत्वमेव युक्तम्, अष्टाकपालद्रव्यस्य अमावास्यापौर्णमासीकालयोरित्यनेकेषां विधाने वाक्य भेदापातः, बहुषु गुणेषु विधिविषयीभूतेषु विध्यावृत्ति विना विधातूम शक्यत्वात् । न च नामाईकर्मविशेषस्यात्रानुपादानात् कथं अग्नेियपदं नामसमर्पकं स्यादिति वाच्यम्, अष्टाकपालशब्देन कर्मण आक्षेप्तुं शक्य त्वात्। धात्वर्थानुरागमन्तरेण द्रव्यस्य भावनान्वयानुपपत्तेराक्षेपेण धात्वर्थ लाभसम्भवात् । 'अग्निर्मूर्धा' इ यादिमन्त्रवर्णेनाग्नेर्देवतायाः प्राप्त वात् अग्निहोत्रपदवदाग्नेयपदं नामधेयमिति पक्षे प्राप्ते, 
* उच्यते---अष्टाकपालशब्दोऽष्टसु कपालेषु संस्कृतस्य द्रव्यस्य 
वाचकः, तस्य द्रव्यस्य भावनयान्वयः कर्म विशेषसम्बन्धं विनाऽनुपपन्न इति किञ्चित्कक्षिप्तव्यम्, तदपेक्षया 'आग्नेयं' इति तद्धितान्तं पदं द्रव्यदेवतासम्बन्धं बोधयत्, यागमन्तरा द्रव्यदेवतासम्बन्धस्यानुपपन्नत्वात् तस्यैव यागबोधकत्वे सिध्यति किमित्यष्टाकपालपदेन तदाक्षेप्तव्यम् । नन्वाग्नेयपदेनापि याग आक्षप्तव्य एवेति चेन्न; यथा यागमन्तरा द्रव्य देवतासम्बन्धोऽनुपपन्नः, तथाऽष्टसु कपालेषु संस्कृतद्रव्यमन्तरा यागो नानु पपन्न इति विनिगमकस्य सत्त्वात् आग्नेयपदं गुणसमर्पकमेव । न चैवं बहूनां गुणानां विधाने वाक्यभेद इति वाच्यम्, विशिष्टविध्यङ्गीकारात् । तस्मा दाग्नेयपदं गुणसमर्पकमेव । न च गुणस्य प्रकारान्तरेण प्राप्तत्वात्कथं गुणसमर्पकमिति वाच्यम्, मन्त्रवर्णप्राप्त्यपेक्षया तद्धितान्तपदेन प्राप्तेर्ब लीयस्त्वात्, 'तद्धितेन चतुर्था वा मन्त्रवर्णेन वा पुनः । देवताया विधि स्तत्र दुर्बलन्तु परं परम्, इति वार्तिकात् । अतोऽत्राग्निदेवताकाष्टाकपाल द्रव्यकपौर्णमास्यमावास्याकालकर्तव्यताकेन यागेन भावयेदिति विशिष्ट विधिस्सम्पद्यत इति ॥ 
### ८. बहिराज्याधिकरणम् 
कर्मनामधेयविचारं समाप्य द्रव्यनामधेयविचारः प्रस्तूयते । अत्र 'बहिर्जुनाति' 'आज्यं विलापयति' 'पुरोडाशं चतुर्धा करोति' इत्यादी बहि राज्यपुरोडाशादयः शब्दाः किं लपनादिसंस्कारं निमित्तीकृत्य प्रवत्ताः ? उत जाति निमित्तीकृत्येति विचारशरीरम् । तत्रेमे शब्दास्संस्कारनिमि तकाः । नात्र बहिः आज्यञ्चोद्दिश्य लवनं विलापनं वा विधीयते किन्तु यूपं कर्तुं यथा वृक्षच्छेदनम् आहवनीयं कर्तुमाधानं विधीयते तथा बहिः कर्तुम् आज्यं कर्तुं लवनं विलापनञ्च विधीयते । अतस्संस्कारनिमित्तको बहिराज्यशब्दाविति पक्षे प्राप्ते, 
सिद्धान्तः--न संस्कारनिमित्तकाविमौ शब्दौ । विनापि संस्कार 'बहिरादाय गावो गताः, आज्यं क्रीणाति इत्यादि प्रयोगा जातिमादाय भवन्ति। यूपं कर्तुं वृक्षच्छेदनं आहवनीयं कर्तुमाधानमित्यत्र छेदनाधान विधानतः पूर्वं यूपो भवति, अग्निमादधाति इत्येवं यूपान्योः प्राप्ति रस्तीति तत्र छेदनादिविधानं सङ्गतम्, तथा बर्हिर्भवति आज्यं भवति 
JU 
मीमांसानयमञ्जयाँ इत्येवं प्राप्तिास्ति । अतो लवनविलापनादयः संस्काराः जाति निमित्ती कृत्य प्रवृत्तं बर्हिः आज्यञ्चोद्दिश्य विधीयन्ते, यथा ब्राह्मणं क्षत्रियं वैश्यञ्चो द्दिश्योपनयनं विधीयते । तस्माज्जातिनिमित्तका एवमादयश्शब्दा इति । 
### ९. प्रोक्षण्यधिकरणम् 
पूर्वाधिकरणापवादरूपेण प्रोक्षणीशब्दमुदाहृत्य विचार्यते। 'प्रोक्षणी रासादय' 'प्रोक्षणीरुत्पुनाति' इत्यत्र प्रोक्षणीशब्दः किं जातिनिमित्तकः ? आहोस्विद्यौगिकः ? इति संशये पूर्वाधिकरणन्यायेन जातिनिमित्तत्वं प्राप्तम्, प्रोक्षणीभिरुद्वेजिताःस्म इति लोके संस्कारविहीनास्वप्सु प्रयोगदर्शनात् । यद्यपि प्रोपसर्गकोक्षधातोः करणे ल्युटि व्युत्पन्नोऽयं शब्दो यौगिकः, तथापि रथकाराधिकरणन्यायेन योगाढेर्बलीयस्त्वा द्रूढयर्थ एव ग्राह्य इति पक्षे प्राप्ते, 
___ उच्चते-अत्र स्त्रीलिङ्गबहुवचनश्रवणात् योग एवाश्रयणीयः, न तु रूढिः । अन्यत्र क्लुप्तव रूढिर्योगस्य बाधिका। रथकारशब्दस्य त्रैवर्णिकातिरिक्तजातिविशेष रूढिः क्लृप्ता, तथा प्रोक्षणीशब्दस्य क्वचिन्न रूढिः क्लुप्ता दृश्यत इति अवयवार्थसम्भवात् योग एवाश्रीयते । अत्रायं निष्कर्षः-यत्र रूढिसाधकं प्रमाणमुपलभ्यते तत्र रथकारादिशब्दे रूढिः, यत्र बाऽवयवार्थो न सम्भवति यथाऽश्वकर्णशब्दे तत्रापि रूढिरेव, यत्र चावयवार्थस्सम्भवति अपि च क्वचिदेव प्रयुज्यते यथा पङ्कजशब्दः तत्र योगरूढिः । प्रकृते च प्रोक्षणीशब्दस्याप्त्वजातौ रूढिबोधक प्रमाणं नास्ति अवयवार्थश्च सम्भवति, आज्येऽपि प्रोक्षणशब्दप्रयोगदर्शनान्न पङ्कजशब्दवद्योगरूढिः किन्तु केवलयौगिक एवायं प्रोक्षणीशब्द इति ॥ 
### १०. निर्मथ्याधिकरणम् 
पूर्वन्यायातिदेशः क्रियते । 'निर्मन्थ्येनेष्टकाः पचन्ति' इत्यत्र निर्म न्थ्यशब्दः किं जातिनिमित्तकः उत यौगिक इति संशये 'निर्मन्थ्यमानय 
ओदनं पक्ष्यामहे' इति प्रयोगदर्शनेन बहिराज्यादिशब्दवत् जातिवाची निर्मन्थ्यशब्दः । न च प्रोक्षणीशब्दवदस्य यौगिकत्वमिति वाच्यम्, वैषम्यात् । प्रोक्षणीशब्दस्य सर्वदा सेचनसाधनत्वाद्यौगिकत्वं युक्तम, प्रकृते तु मन्थनकर्मत्वं निष्पत्त्यवस्थायां न सम्भाव्यते । निष्पन्ने चाग्नौ 
निर्मन्थ्यशब्दः प्रयुज्यते । निष्पत्त्यवस्थायां या व्यक्तिः न सा निष्पन्ना वस्थायां दृश्यते । अतो योगाभावेऽपि प्रयोगदर्शनेन जातिवाचित्वमे वास्येति प्राप्ते, 
मी सिद्धान्तः-यथा प्रोक्षणीशब्दो यौगिकः तथाविध एव निर्मन्थ्यशब्दः निष्पन्नावस्थायामपि योगसत्वेन यौगिकत्वे बाधकाभावात् । निरित्यु पसर्गवशात् अचिरत्वलाभेनाचिरमन्थन क्रियानिमित्तोऽयं निर्मन्थ्यशब्द इति ॥ 
### ११. वैश्वदेवाधिकरणम् 
। चातुर्मास्येषु वैश्वदेवपर्वणि 'आग्नेयमष्टाकपालं निर्वपति, सौम्यं चरुम्, सावित्रं द्वादशकपालम्, सारस्वतं चरुम्, पौष्णं चरुम्, मारुतं सप्तकपालम्, वैश्वदेवीमामिक्षाम्, द्यावापृथिव्यमेककपालम्' इत्यष्टौ यागान् विधाय 'वैश्वदेवेन यजेत' इति श्रुतम् । अत्र वैश्वदेवशब्दः कि गुणसमर्पकः ? उत कर्मनामसमर्पक इति संशये-तद्धितान्तस्य वैश्वदेव शब्दस्य विश्वेदेवा देवता अस्येति विग्रहे कृते प्रकृताष्टाकपालादीनि द्रव्याणीदं शब्देन परामर्शात् वैश्वदेवशब्देनाभिधीयन्ते । द्रव्याणामाग्ने यादिवाक्यरेव प्राप्तत्वात् उपसर्जनीभूता विश्वेदेवदेवता अनेन वाायेन विधीयन्त इति स्वीकर्तव्यम् । यद्यपि तत्तदुत्पत्तिवाक्येऽग्न्यादिदेवताव रोधो वर्तते; तथापि देवतान्तरविधानात् विकल्पोपपत्तेः । अतो वैश्वदेव शब्दो गुणसमर्पक इति पक्षे प्राप्ते, 
सिद्धान्तः-वैश्वदेवशब्दो नामसमर्पकः । नानेन देवता विधातुं शक्यते-तत्र उत्पत्तिवाक्येष्वग्न्यादीनां देवतानां सत्त्वात् । उत्पत्तिशिष्ट गुणावरुद्ध कर्मणि उत्पन्न शिष्टगुणानां निवेशायोगात् । अतो वैश्वदेवशब्दो नामधेयम् । 'यद्विश्वे देवास्समयजन्त तद्वैश्वदेवस्य वैश्वदेवत्त्वम्' इत्यर्थ वादेन विश्वेदेवदेवताकर्तृकत्वस्य ज्ञायमानत्वात्तत्प्रख्यन्यायो नामधेये निमित्तम् इति ॥ 
### । १२. वैश्वानराधिकरणम्
 'वैश्वानरं द्वादशकपालं निर्वपेत्पुढे जाते' इत्याहिताग्नेः पुत्रजनन निमित्तवैश्वारेष्टिं विधायाम्नायते--'यदष्टाकपालो भवति गायत्त्रियेवैनं 
२ 
मोमांसानयमञ्जयाँ ब्रह्मवर्चसेन पुनाति, यन्नवकपालस्त्रिवृतैवास्मिस्तेजो दधाति, यद्दश कपालो विराजैवास्मिन्नन्नाद्यं दधाति, यदेकादशकपालस्त्रिप्टुभवास्मि नि न्द्रियं दधाति, यद्द्वादशकपालो जगत्यैवास्मिन् पशून् दधाति, यस्मि 
जात एतामिष्टिं निर्वपति पूत एव तेजस्व्यन्नाद इन्द्रियावी पशुमान् भवति' इति । अत्र वैश्वानरवाक्यं नैमित्तिककर्म विधायकमिति स्पष्टम् । 'यदष्टाकपालो भवति' 'यन्नवकपालो भवति' इत्यादिवाक्येषु सन्देहः-- अष्टाकपालादयश्शब्दाः किं वैश्वानरयागस्य नामधेयानि ? उताष्टा कपालादिगुणविधयः ? अथवा फलाय गुणविधयः ? आहोस्विदर्थवादाः ? इति । तत्र तत्प्रख्यन्यायेन द्वादशसङ्खयायामष्टत्वादीनामन्तर्भूतत्वमा श्रित्य नामधेयत्वमष्टाकपालादीनामिति प्रथमः पक्षः । द्वादशकपालस्या ष्टाकपालादयश्शब्दा नामधेयानि नार्हन्ति । द्वादशसु कपालेषु संस्कृतो द्वादशकपालः पुरोडाशो भवति, नासावष्टाकपालनवकपालादिशब्दैः व्यप देष्टुं शक्यते, असामर्थ्यात् तद्धितानुत्पतेः । किञ्च सङ्ख्यावाचकानां न्यूना धिकसङ्ख्याव्यवच्छेदकत्वं धर्मः, द्वादशकपालं' इत्यत्र द्वादशत्व सङ्ख्याऽष्टत्वादीनां व्यवच्छेदिका । कथं तत्राष्टत्वादीनां प्राप्तिस्स्यात् ? अतो न तत्प्रख्यन्यायस्यावसर इति गुणविधय एते । द्वादशकपालेन विरोधे सति अष्टाकपालादयो विकल्प्यन्त इति द्वितीयः पक्षः। नात्र विकल्पस्यावसरः, द्वादशकपालद्रव्यस्योत्पत्तिशिष्टत्वात् । न ह्येते सर्वे ऽप्यूत्पत्तिशिष्टा इति वक्तुं शक्यम्, यदाष्टाकपालः, यन्नवकपाल इति इत्येतेषां प्रथमान्तत्वात् । न चैषां द्वितीयान्ततया विपरिणाम इति वाच्यम्, 'भवति' इत्यस्यानन्वयापातात् । अतोऽष्टाकपालादिवाक्यानां द्वादशकपालयागस्तुतिपरत्वेन नयनं युक्तम्--महाभागोऽयं द्वादशकपालः, येन तदन्तर्गताष्टाकपालादीनामपि तत्तद्विशेषफलाधायकत्वादिति। किञ्चो पक्रमोपसंहारैक्यवशेनैकवाक्यत्वे सति गुणविधित्वे वाक्यभेदापत्तेः स्ताव पक्रकत्वमेव युक्तमितींमेऽर्थवादाः अवयवस्तुत्याऽवयवी स्तुतो भवतीति अष्टाकपालादिवाक्यैः द्वादशकपालः स्तूयत इति ॥ 
### १३. तत्सिद्धिपटिका-तत्सिध्यधिकरणम् 
गौणीप्रवृत्तिनिमित्ततया षट् निमित्तानि सूत्रकारेण निर्दिष्टानि । 
तत्र तत्सिद्धिरेकं निमित्तम् । पूर्वमवयवस्तुत्याऽवय विनः स्तुतिः प्रदर्शिता । सम्प्रति प्रकारान्तरेण स्तुतिः प्रदर्श्यते । 'यजमानः प्रस्तरः' इति श्रुतम् । अत्र गुणविधिरर्थवादो वेति संशयः । प्रस्तरशब्दो दर्भमुष्टी वर्तते, यजमानशब्दस्तु यज्ञानुष्ठातरि। अनयोरेकविभक्त्युपात्तत्वेन सामानाधिकरण्यं साधनीयम् । तत्र प्रथमश्रुतो यजमानशब्दोऽसञ्जात विरोधी प्रधानभूतः । 'गुणे त्वन्याय्यकल्पना' इति न्यायेन गुणभूतस्य प्रस्तरशब्दस्य तत्कार्यकारित्वे लक्षणामङ्गीकृत्य प्रस्तरकार्यकारित्वं गुणः यजमाने विधीयते । प्रस्तरकार्यञ्च 'प्रस्तरे हवींष्यासादयति' इति हवि 
रासादनम् । तत्कार्य यजमानः कुर्यादिति पक्ष प्राप्ते, 
सिद्धान्तः-प्रस्तरं दर्भमुष्टि वेद्यामास्तीर्य तदुपरि हवींष्यासाद्यन्ते । हविषां धारणं प्रस्तरस्य कार्यम् । तच्चेद्यजमानोद्देशेन विधीयेत तहिं यजमानं वेद्यां शाययित्वा तदुपरि हविषामासादनं कर्तव्यं स्यात्--'प्रस्तरे हवींण्यासादयति' इति । अन्यच्च प्रस्तरकार्यम्--'सूक्तवाकेन प्रस्तरं प्रह रति' इति कर्मसमाप्तिकाले प्रस्तरस्येदं प्रतिपत्तिकर्म यत्सूक्तवाकमन्त्रेण हविर्धारणे विनियुक्तस्य प्रस्तरस्याग्नौ प्रहरणं नाम । तदिदं कार्यं यज मानस्य स्याद्यदि तर्हि अग्न्याधानकाले पवनेष्टयनुष्ठानावसरे एवाहव नीये यजमानस्य प्रहरणे सति सर्वकर्मपरिलोपस्स्यात् । अतोऽगत्या यज मानशब्दस्य प्रथमश्रुतत्वेऽपि प्रस्तरस्तावकतयाऽर्थवादत्वाश्रयणं युक्तम् । कथं यजमानस्य प्रस्तरे वृत्तिरिति चेत् तत्सिद्धिः गुणाश्रय इति ब्रमः । गुणः आश्रयो निमित्तं कार्यकारित्वयोगेन यजमानशब्दस्य प्रस्तरे वृत्तिरित्यर्थः । यजमानस्य कार्य साङ्गप्रधानानुष्ठानम् । यजमानः स्वद्रव्यव्ययेन हविषां धारकः । प्रस्तरकार्यमपि यजमानकार्यमेवेति प्रस्तरे यजमानकार्यकारित्वमस्तीति यजमानशब्दस्य गौण्या वृत्या प्रस्तरे वृत्तिः । तथा च यजमानवत् क्रतुकार्यनिर्वर्तकत्वात् प्रशस्तः प्रस्तर इति स्तुतिबुद्धिर्भवति । अतोऽर्थवादो यजमानशब्द' इति ॥ 
### १४. जात्यधिकरणम् 
'अग्नि ब्राह्मणः' इत्यत्र पूर्ववदेव ब्राह्मणस्य स्तावकोऽग्निशब्दः । नात्र ब्राह्मण कार्येऽग्निर्विधातुं शक्यते--'ब्राह्मणान् ऋत्विजो वृणीते' इति विधिवेयर्थ्यापत्तेः, मन्त्रोच्चारणानुपपत्तेश्च । अतो होमादिनिर्वर्तकत्वं 
३४ 
मीमांसानयभञ्जयां यथाऽग्नौ वर्तते तथा ब्राह्मणेऽपि वर्तत इत्यग्निशब्देन गौण्या ब्राह्मणः स्तूयत इत्यर्थवादोऽयम् । प्रवृत्तिनिमित्तञ्च-एकप्रभवता एकस्मात्प्रजा पतेरुभयोरुत्पत्तिः । तथा च वाक्यशेषः--'प्रजापतिरकामयत प्रजायेयेति स मुखतस्त्रिवृतं निरमिमीत, तमग्निर्देवताऽन्वसृज्यत, गायत्रीच्छन्दः रथन्तरं साम ब्राह्मणो मनुष्याणाम्' इति । प्रजापतिः स्रष्टुमारब्धः प्रथमं स्वमुखात् स्तोमेषु-स्तोत्रसङ्ख्यासु त्रिवृतं--नवसङ्ख्यां सृष्टवान्, तं त्रिवृतमनु अग्निम् छन्दस्सु गायत्री, सामसु रथन्तरं, मनुष्येषु ब्राह्मणम् इत्येवमेकमुखप्रभवत्वगुणयोगेनाग्निशब्दः स्तावकः ॥ 
### १५. सारूप्याधिकरणम् 
'यजमानो यूपः' इत्यत्रापि यूपकायें पशुनियोजनादौ यजमानो यदि विधीयेत तर्हि यूपविधिवैयर्थ्यात् यूपस्तावकतया यजमानशब्दो नेतव्य इति सिद्धान्तः । यजमानशब्दस्य यूपे वृत्तिस्तु सारूप्यात्-एकस्वरूपत्वा दित्यर्थः । उभयोस्साधारणो धर्म इति यावत् । ऊर्वत्वमुभयोरेकरूप त्वम् । पूर्वोदाहरणेष्वपि सारूप्यं कथञ्चिदस्ति तथापि तत्र सारूप्यम चाक्षुषम्, अत्र तु चाक्षुषमूर्खत्वमिति भेदः । अतः एकस्वरूपत्वं निमि त्तीकृत्य यजमानशब्दोऽर्थवाद इति ॥ 
### व १६. प्रशंसाधिकरणम्
या 'अपशवो वाऽन्ये गो अश्वेभ्यः पशवः' इति श्रूयते । गो अश्वेभ्योऽ न्ये पशवः अपशव इति गवाश्वव्यतिरिक्तेष्वजादिषु पशुत्वं प्रतिषेधतीदं वाक्यमिति प्रतिभाति । प्रतिषेधश्चायुक्तः, लोके दोहनादौ प्रतिषेधो नोपपद्यते, वेदे चालम्भनादिकार्ये विहितत्वात्प्रतिषेधो नोपपद्यते । अतो ऽस्य गौण्या वृत्त्या गोश्वेषु च विद्यमानप्राशस्त्ये तात्पर्य वर्णनीयम् । तस्मादपशव इत्यर्थवादः ॥ 
### १७. भूमाधिकरणम् 
'सृष्टीरुपदधाति' इति चयने श्रूयते । सृजिधातुघटितमन्त्रोपधेया इष्टकाः सृष्टय उच्यन्ते । अत्र 'अग्नि चिन्वीत' इति चयनेनाक्षिप्तो पधानस्य, 'इष्टकाभिरग्नि चिनुते' इत्यनेनेष्टकानाञ्च प्राप्तत्वान्न विधा नम् किन्तु सृजिमन्तो मन्त्रा एव विधीयन्त इति पक्षे प्राप्ते, 
सिद्धान्तः-मन्त्रोऽपि नात्र विधेयः, चयनप्रकरणाधीतत्वेन प्राप्त 
त्वात् किन्तु कृत्स्नं वाक्यमनुवादः । ननु प्रकरणपठितेषु मन्त्रेषु न सर्वे सृजिधातुघटिताः, प्रथमचतुर्दशषोडशान्तिमेषु तदभावात् कथं सृष्टिशब्दे नानुवाद इति चेत् गौण्या वृत्त्याऽनुवाद इति ब्रूमः । तत्र प्रवृत्तिनिमित्तं भूमा-बहुत्वमित्यर्थः । बाहुल्यं गौण्या वृत्त्या निमित्तमित्यर्थः । सृष्टय सृष्टिसमुदाये सृष्टिशब्दो वर्तते । तस्मात्सृष्टिशब्दोऽर्थवाद इति । 
### की १८. लिनसमवायाधिकरणम्
 तत्रैव चयने 'प्राणभृत उपदधाति' इति श्रूयते । प्राणशब्दघटित मन्त्रोपधेया इष्टका उपदधातीत्यर्थः । अत्रापि पूर्ववत् इष्टकानामुपधा नस्य च प्राप्तत्वान्मन्त्रा विधीयन्त इति पक्ष प्राप्ते, सिद्धान्तः-प्रकरण पाठादेव मन्त्राणां प्राप्तत्वान्न तेऽपि विधेयाः । किन्तु प्राणभृच्छब्दः प्राणभृदप्राणभृत्सु गौणः । निमित्तञ्च लिङ्गसमवायः । लिङ्ग प्राणप्रति पादनसामर्थ्यम् । तस्य समवायः सम्बन्धमात्र निमित्तमित्यर्थः । यथा वनस्यैकदेशे पुष्पिते वनं पुष्पितमिति व्यवहारस्तथा मन्त्रसमुदाये क्वचित् प्राणप्रतिपादनसामर्थ्य विद्यमाने समग्र स्समुदायः प्राणप्रतिपा दनसमर्थ इत्याश्रीयत इति सर्वत्र प्राणभृच्छब्दप्रवृत्तिः । अयमेव छत्रि न्यायः कथ्यते । तस्मात्प्राणभृच्छब्दोऽर्थवाद ईति । 
### १९. वाक्यशेषाधिकरणम् 
अर्थवादप्रसङ्गेन क्वचिदर्थवादानां प्रकारान्तरेण प्रामाण्यं प्रति पाद्यते । 'अक्ताः शर्करा उपदधाति तेजो वै धृतम्' इति श्रूयते । शर्कराः क्ष द्रपाषाणाः। तासामञ्जनं कृत्वा वेद्यामुपधानं भवति । अञ्जनञ्च द्रवद्रव्येण क्रियते । द्रवद्रव्याणि घृततैलवसादिभेदेन नाना। तेष्वन्य तमेन केनाप्यञ्जनं कर्तव्यम् ? उत घृतेनैवेति संशयः । तत्र विधेः प्राधान्यम् उपक्रमगतत्वात् प्रेरणात्मकशब्दभावनारूपत्वाच्च । अर्थवादस्तु शब्दभावनापेक्षितेतिकर्तव्यतासमर्पकत्वादुपसर्जनम् । प्रधानं विधिर्येन केनापि द्रवद्रव्येणाञ्जनमनुमन्यते, तदुपसर्जनेनार्थवादेन घृते सङ्कोचः कर्तुं न शक्यते । तथा सति विध्यवगताञ्जनसामान्यस्य बाधस्स्यात् । न चोपसर्जनेन प्रधानस्य बाधो युक्तः । तस्माद् घृततैलाद्यन्यतमेनाञ्जनं कर्तव्यम्, अर्थवादगतघृतपदं घृताघृतलक्षकत्वेन नेयमिति पक्ष प्राप्ते, 
सिद्धान्तः--विधिर्यदि विशेषरूपेण किमप्यञ्जनद्रव्यं विदध्यात् 
मीमांसानयमञ्जयाँ तहि उपसर्जनभूतार्थवादेन तस्य बाधो न युक्तः । अत्र तु विधिः सामान्यरूपेण घृतमपि अञ्जनसाधनमनुमन्यते, तदेव साधनमर्थवादः स्तौति इति न बाध्यबाधकभावः । किञ्च विधिः सामान्ये प्रवर्तको न भवति, न हि तादृशेन विधिना कश्चन प्रवर्तेत, तस्यामवस्थायामर्थवादो घतं साधनं समर्पयन् विधिनिष्ठप्रवर्तकत्वोपष्टम्भको भवतीति अर्थवाद गतघृतशब्दानुसारेण सामान्यविधेः घृतमात्राविषयत्वं निर्णयमिति ॥ 
### २०. सामर्थ्याधिकरणम् 
अर्थवादानां क्वचिदवयवस्य स्तावकत्वेन प्रामाण्यं क्वचिच्च, सामान्यविधिनिर्णायकत्वेन प्रामाण्यं निरूप्य सम्प्रति विधेरपि विधाय कत्वादन्येनापि प्रकारेण कार्यमस्तीति प्रदर्शयितुं विचारः क्रियते । तृतीये लिङ्गाधिकरणे शब्दगतसामर्थ्य विचारः, अत्र त्वर्थगतसामर्थ्यस्य विचार इति भेदः । क्रतुषु अवदेयानि द्रवसंहतकठिनरूपेण द्रव्याणि भवन्ति दधिपय आदीनि पुरोडाशादीनि मांसादीनि च । तेषामवदान साधनानि 'स्र वेणावधति,' 'हस्तेनावद्यति, 'स्वधितिनावद्यति' इति विधीयन्ते । कीदृशं द्रव्यं कीदृशेन साधनेनावदेयमिति एभिर्वाक्यैर्न गम्यते । किमत्राव्यवस्थया येन केनापि साधनेन यत्किमपि द्रव्यमवदेयम् ? उत व्यवस्थयाऽवदेयमिति संशयः । तत्र 'अक्ताः शर्करा उपदधाति' इत्या निर्णायको वाक्यशेष इवात्र निर्णायकस्याभावात् स्रवादीनाम व्यवस्थेति पक्षे प्राप्ते, 
सिद्धान्तः---'आख्यातानामर्थं ब्रुवतां शक्तिस्सहकारिणी' इति न्यायेनाशक्येऽर्थे विध्यसम्भवेनावद्यतीत्यस्य सामर्थ्यानुसारेण सङ्कोच आवश्यकः । यस्य यव सामर्थ्यं तस्य तत्र साधनत्वमिति अर्थगतसाम थानुसारेण व्यवस्था स्वीकार्या । तेन स्र वेण द्रवद्रव्यस्य, हस्तेन पुरो डाशस्य, स्वधितिना मांसस्येति व्यवस्थितिस्सिद्धयति ॥ 
इति म० म० चिन्नस्वामिशास्त्रिपादानामन्तेवासिना पट्टाभिरामशास्त्रिणा विचितायां 
मीमांसानयमञ्जर्याम् प्रथमोऽध्यायस्समाप्तः﻿

## द्वितीयो भेदाध्यायः प्रथमः पादः 
### १. प्रतिपदाधिकरणम् 
घ. प्रथमे प्रमाणाध्यायेऽलौकिकं धर्म प्रत्यष्टौ प्रमाणानि विध्यर्थ वादमन्त्रस्मृत्याचारनामधेयवाक्यशेषसामर्थ्यरूपाणि प्रतिपाद्य सर्वस्य वेदस्य प्रामाण्यप्रकारो निरूपितः । अस्मिन् भेदाध्याये पूर्वोक्तप्रमाणः प्रमितस्य भेदाभेदविचारः प्रारभ्यते । तदर्थमुपोद्धाततया प्रथमः पादः तत्रापि द्वितीयभावार्थाधिकरणोपोद्धाततया प्रथमं प्रतिपदाधिकरणं प्रवर्तते। अत्र 'सोमेन यजेत' 'उद्भिदा यजेत पशुकामः' 'श्येनेनाभिचरन् यजेत' इत्युत्पत्तिवाक्यानि अधिकारवाक्यानि च सर्वाण्युदाहरणानि । अत्र किं श्रुतानां द्रव्यगुणक्रियानामपदानां फलसम्बन्धसिध्यर्थं सर्वाणि अपूर्व कल्पनसमर्थार्थाभिधायकानि ? उत तेष्वेकमेव तादृशार्थाभिधायकम् ? इति संशये प्रधानान्वयस्याभ्यहितत्वेन सर्वेषां फलपदेनान्वयो युक्तः । एवमनङ्गीकारे द्रव्यगुणादीनां धात्वर्थे धात्वर्थस्य च फलेऽन्वयो भवेत् । तथा सति धात्वर्थस्य फलं प्रत्युपादेयत्वविधयत्वगुणत्वानि, उपपदार्थान् प्रति उद्देश्यत्वानुवाद्यत्वप्राधान्यानीति विरुद्धत्रिकद्वयापत्तिस्स्यात् । तस्मात्सर्वेषां फलपदेनान्वय इति पक्षे प्राप्ते, 
सिद्धान्तः---एकस्यैव फलपदेनान्वयः । यस्यान्वयस्तस्यैवापूर्वक ल्पकत्वम् । प्रतिपदमपूर्वकल्पने गौरवात् । यस्य कस्याप्येकस्य फल सम्बन्धे सति एकमेवापूर्व कल्पनीयमिति लाघवम् । अन्यत्तु पदं यस्य फलपदेनान्वयस्तद्विशेषणतया कथञ्चित्सम्बन्धः कल्पनीयः । तस्मात्प्रति पदमपूर्व नास्तीति ॥ 
### २. भावार्थाधिकरणम् 
यदैकमपूर्वस्य कल्पकं तदा तदेकं किमित्यत्र विचार्यते । किमुपपदम् 
सिद्धः । धात्वर्थस्तु क्रियारूपः, स चासिद्धः फलञ्च स्वर्गादि साध्यम् । 
मीमांसानयमञ्जयाँ सिद्धः पदार्थ एव साध्यं साधयितु क्षमः । साध्यो न हि साध्यं साधयितु समर्थः । सिद्धं साध्यायोपदिश्यत इति न्यायात् सिद्धो द्रव्यगुणादिरेव साध्यस्य फलस्य साधको न धात्वर्थः । द्रव्यगुणादिः न साक्षात् फल साधकः किन्त्वपूर्वद्वारा । तथा चोपपदमेवापूर्वस्य कल्पकमिति प्राप्ते, 
सिद्धान्तः-भावार्थेभ्योऽपूर्व कल्पनीयम् । भावो-भावना अर्थो येषां ते भावार्थाः क्रियाप्रतिपादकाश्शब्दाः-यजेत जुहुयादित्यादयः । तेभ्योऽ पूर्वोत्पत्तिरित्यर्थः । यजेत इत्यादय एवापूर्वकल्पनासमर्थार्थप्रतिपादका ईति भावः । सिद्धानां द्रव्यगुणादीनां स्वरूपेण साध्यसाधकत्वमनुपपन्नम्, क्रियासम्बन्धेन विना तेषां तादृशसामाभावात् । धात्वर्थविशेषिता नामेव सामर्थ्यात् । ननु धात्वर्थस्य क्रियारूपत्वात्, क्रियायाश्च साध्य त्वेन साध्यान्तरं प्रति साधनत्वं कथमिति चेत्-फलोत्पत्तिकाले धात्वर्थस्य यागादेस्सिद्धत्वात्साधनत्वमव्याहतम् । तस्माद्भावार्थेभ्य एवापूर्वमिति । 
ननु भावो-भावना अर्थो येषामिति व्युत्पत्त्या भावनारूपार्थप्रति पादकत्वेन यजेत जुहुयादित्यादयश्शब्दाः प्रदर्शिताः । तत्र धात्वर्थाति रेकेण यजत जुहुयादित्यादौ भावनारूपार्थस्याप्रतीतेः कथं भावनारूपार्थ प्रतिपादकत्वं भावार्थशब्दानां यजत्यादीनाम् । 'धात्वर्थः केवलश्शुद्धो भाव इत्यभिधीयते' इत्यभियुक्तोक्त्या भावशब्दस्य धात्वर्थोऽर्थः । तथा च धात्वर्थार्थकत्वं भावार्थशब्दस्य सिध्यति, कथं भावनार्थकत्वं तस्येति चेत्-अत्रेयं मीमांसकानां प्रक्रिया-धात्वर्थस्तु धातोर्वाच्यः, यजिधात्वर्थस्य वाचको यजिधातुः प्रत्ययरहितः । प्रत्ययसहिता इमे 'यजेत' 'जुहुयात्' इत्यादयश्शब्दाः भावार्थाः । तथाहि-यजेत जुहु यात् इत्यादौ प्रकृतिप्रत्ययभेदेन भागद्वयम् । तत्र प्रत्ययेऽशद्वयम् लिङ्त्वम् आख्यातत्वञ्चेति । लिङ्त्वांशेन प्रत्ययः शाब्दीभावनां प्रवर्तनाम्, आख्यातत्वांशेन चा भावनां-यत्नम् अन्योत्पादानुकूलात्म व्यापार वा मतभेदेनाचष्टे । द्वयोरपि भावनयोः किं केन कथ मिति साध्यसाधनेतिकर्तव्यतारूपेण तिस्र आकाङ्क्षा जायन्ते । तत्र 'यजेत स्वर्गकामः' इत्यादौ आख्यातत्वावच्छिन्नप्रत्ययाभिहिताया आर्थीभावनायास्साध्याकाङ्क्षायां स्वर्गादेः फलस्यान्वयः, साधना 
३ 
काङ्क्षायां समानपदोपात्तधात्वर्थस्य यागादेरन्वयः, इतिकर्तव्यता काङ्क्षायाञ्च प्रकरणपठितक्रियात्मकप्रयाजानूयाजादीनामन्वयः । तथा च प्रयाजादिभिरङ्गैरुपकृतेन यागादिना स्वर्गादिफलं भावयेत् इति बोधो जायते । नन्वार्थीभावनायास्साधनाकाङ्क्षायां धात्वर्थस्य यागादेस्साधनत्वेनान्वये यागादिनिष्ठसाधनतानिरूपितसाध्यता आर्थी भावनाया वक्तव्या । आर्थीभावना च प्रयोज्यनिष्ठप्रवृत्तिरूपा, सा च लिङ्वांशेनाभिधीयमानप्रवर्तनाजन्या। प्रवर्तना हि प्रवृत्यनुकूल व्यापारः । तया च प्रवृत्तिरेव भाव्यते । तथा सति धात्वर्थस्यार्थीभावना साधनत्वं कथमिति चेन्न, अत्र साधनत्वं जन्यजनकभावरूपं नाङ्गी क्रियते, किन्तु भावनाभाव्यनिवर्तकत्वरूपपारिभाषिकसाधनत्वम् । 
आर्थीभावनाभाव्यस्वर्गादेनिवर्तकत्वं यागादाविति समन्वयः । यागादेः क्रियारूपत्वेन क्षणिकत्वात् स स्वजन्यापूर्वद्वारा स्वर्गादिफलनिर्वर्तकः । अतोऽपूर्वस्य जनिः भावार्थेभ्यः । इयमंशत्रयोपेता आर्थीभावना प्रयोज्य प्रवृत्तिरूपा शाब्दीभावनायां प्रयोजकव्यापाररूपायां प्रवर्तनायां साध्यत्वे नान्वेति, लिङादिज्ञानं करणत्वेन, अर्थवादलक्षितप्राशस्त्यज्ञानमिति कर्तव्यतात्वेन। तथाचांशत्रयोपेता भावनाभाव्यका लिङादिज्ञानकर णिका प्राशस्त्यज्ञानेतिकर्तव्यताका शाब्दीभावनेति बोधस्सम्पद्यते । अत्रापि लिङादिज्ञानस्य करणत्वं पारिभाषिकं स्वभाव्यनिर्वर्तकत्वरूपं बोध्यम् । 
ननु यज्यादिपदोत्तरं करणविभक्तरश्रवणात् कथं यज्यादेर्धा त्वर्थस्य करणत्वेनान्वय इति चेदित्थम्-पचति इत्युक्ते पाकं करोति इति, 'ओदनं पचति' इत्युक्ते पाकेनौदनं करोति इति लोके करोतिना विवरणमनुभवामः । अनेन विवरणेनोत्पद्यमानस्योत्पत्त्यनुकूल उत्पादक कर्तृव्यापारः करोतेरर्थ इति पर्यवस्यति । भावयतेरप्ययमेवार्थः । अत एव 'पाकं करोति' 'पाकं भावयति' इति प्रयोग उपलभ्यते । सोऽयं कर्तृव्यापारो भावशब्देन भावनाशब्देन चोच्यते । स एव च प्रत्ययार्थः । अयमेव प्रकारः यजते जुहोति ददाति इत्यादौ। तथा चान्योत्पादानुकूलव्यापाररूपा भावनैव करोत्यर्थः आख्यातप्रत्ययवाच्या चेति सिद्धं भवति । सर्वत्र प्रायो धात्वर्थस्य द्वे रूपे-सामान्यं विशेष 

_____________
 श्चेति । स्थाल्यधिश्रयणं मण्डावस्रावणं वा कुर्वति देवदत्ते देवदत्तः किं करोतीति प्रश्ने पचति इत्युत्तरं शृणुमः । अधिश्रयणमवस्रावणं वा पाकस्य विशेषरूपम्, अधिश्रयणाद्यवस्रावणपर्यन्तो व्यापारः सामान्यरूपः । यदा पाकस्य कर्मत्वेनान्वयः तदा पाकानुकूलाधिश्रयणादिव्यापारसमूहः पाकानुकूलो व्यापारः इत्येवमाख्यातप्रत्ययवाच्यः, किन्तु अधिश्रयण त्वादिधर्माणामनादरः । पाकेन आदेनं करोति इत्यन्वयदशायां पाकानु कूलव्यापारत्वेनाधिश्रयणादिव्यापारनिचयः न प्रत्ययवाच्यः, किन्त्वो दनोत्पत्त्यनुकूलव्यापारत्वेन सामान्यरूपेणैव व्यापारः प्रत्ययवाच्यः । अत्रापि विशेषधर्माणामधिश्रयणत्वादीनामनादरः । धात्वर्थः पाकः प्रत्य यवाच्ये व्यापारे करणम्, न त्वोदने, कारकाणां मिथोऽन्वयासम्भवात् । एवमेव 'यजेत स्वर्गकामः' इत्यत्र स्वर्गस्य फलस्य कर्मत्वात् तदनुकूल व्यापारत्वेनाग्न्यन्वाधानादिब्राह्णतर्पणान्तो व्यापारनिचयः प्रत्ययेना भिधीयते, विशेषधर्माश्च नाद्रियन्ते । तस्मिश्च व्यापारे यागः करणम्, तस्य फलोद्देशप्रवृत्तकर्तृव्यापारनिष्पाद्यत्वात् । एवं निष्पन्नो याग स्सिद्धो भवति, सिद्धस्य च करणत्वं सङ्गच्छते । तत्सिद्धं धात्वर्थाति रिक्तं भावनास्वरूपम्, तत्र च धात्वर्थः करणम्, तस्माच्चापूर्वमिति ॥ 
### ३. अपूर्वाधिकरणम् 
भावार्थेभ्योऽपूर्व मिति पूर्वाधिकरणे साधितम् । तदपूर्वमस्ति न वेति चिन्त्यते । प्रमाणाभावेन नास्त्यपूर्वम् । 'यजेत स्वर्गकामः' इत्यादौ स्वर्गादिफलं प्रति यागादिरुपदिश्यते । यागफलयोस्साध्यसाधनभावः शास्त्रगम्यः । ननु यागस्याशुतरविनाशित्वात् तन्निष्ठसाधनत्वान्यथा नूपपत्याऽपूर्व कल्प्यत इति चेन्न, अर्थापत्या कल्प्यमानस्यापूर्वस्य शास्त्रबोधितयागनिष्ठसाधनत्वविरोधित्वात् । अर्थापत्या तदेव कल्पनीयं यच्छास्त्राविरोधि । शास्त्रप्रामाण्यसिध्यर्थं विनष्टस्य यागस्यैव स्वर्ग साधनत्वं कल्प्यताम् किमपूर्वेणेति पक्षे प्राप्ते, 
उच्यते-अपूर्वमेव कल्पनीयम् । तच्च फलोत्पत्तिपर्यन्तावस्थायि । शनत्यात्मनो व्यापारात्मनो वाऽपूर्वस्य यागनिष्ठसाधनत्वपरिपन्थित्वा भावात् न यागापूर्वयोविरोधः, प्रत्युत विनष्टस्य यागस्य फलसाधनत्व 
कल्पने सर्वप्रमाणविरोधः, एवमेवाशुतरविनाशिनो यागस्य यावत्कार्या रम्भावस्थानमपि सर्वप्रमाणविरुद्धम् । नन्वपूर्वस्य शक्तिरूपत्वे व्यापार रूपत्वे वाऽङ्गीकृते शक्तिमतो व्यापारवतो वा नाशे सति तदपूर्वं क्व तिष्ठेत् इति चेत्-यत्र वर्तमानं सत्कार्यं निर्वहेत् तत्रावस्थितं भविष्य तीति ब्रूमः । 'व्रीहीन् प्रोक्षति' इति विहितप्रोक्षणेन जायमानमपूर्व व्रीहिष्ववस्थाय यागं निवर्तयद्यागजन्यापूर्वं प्रत्युपकारक भवति । अप्रोक्षितैहिभिस्सम्पाद्यमानेन यागेन फलजनकमपूर्वमुत्पादयितुं न शक्यते । यथा लघोरेकस्य कीलस्य सम्बन्धेन विना बृहद् यन्त्र कार्यक्षम न भवति तथा लघुनाप्यङ्गेन विना यागः स्वर्गसाधनक्षमो न भवतीति सर्वेषामङ्गानां स्वस्वापूर्वद्वारा प्रधानेन साहित्यमावश्यकम्। सर्वस्य प्रधानयागस्य पूर्वाङ्गाणि उत्तराङ्गाणि च भवन्ति । प्रधानात्पूर्व क्रियमाणाङ्गजन्यापूर्वाणां प्रधानजन्यापूर्वोत्पत्तावुपकारकत्वम्, उत्त राङ्गजन्यानाञ्चोत्पन्नापूर्वस्थितावुपकारकत्वमिति विभागः । इमान्य ङ्गापूर्वाणीति व्यपदिश्यन्ते । प्रधानयागजन्यान्युत्पत्त्यपूर्वाणीति कथ्यन्ते । अङ्गापूर्वाण्युत्पत्त्यपूर्वाणि च मिलित्वा फलजननसमर्थभपूर्वोत्पादकानि भवन्ति । तदेव परमापूर्वं कथ्यते । यत्रैकस्यैव कर्मणो नाना प्राधान यागा भिन्नकालानुष्ठेयाश्च यथा दर्शपूर्णमासयोः चातुर्मास्येषु च तत्र साङ्गतत्तत्प्रधानयागजन्योत्पत्पपूर्वाणां समुदायं परिकल्प्यैकैकस्मा समुदायात् समुदायापूर्वं स्वीकृत्य समुदायापूर्वाणां साहित्येन परमापूर्व मेकं फलजननसमर्थं कल्प्यते । इदं समुदायापूर्वमिति व्यवहिते। ननु समुदायापूर्वाणामेव फलजनकत्वं कल्प्यताम् किमिति परमापूर्वं कल्प नीयमिति चेन्न, भिन्नकालोत्पन्नानां भिन्नसमुदायापूर्वाणां साहित्येन विना फलोत्पत्तौ फलानामप्यनेकत्वापत्तेः । एवञ्च तत्तदङ्गजन्यान्यङ्गा पूर्वाणि तत्तत्प्रधानयागजन्यान्युत्पत्यपूर्वाणि, भिन्नकालानुष्ठेयैः प्रधानया गाजन्यैरुत्पत्त्यपूर्वैः समुदायापूर्वाणि, तैश्च समुदायापूर्वैः साहित्यं प्राप्त वद्भिः परमापूर्वमित्यपूर्वप्रक्रिया सिध्यति ॥ 
### ___४. तानिद्वैधाधिकरणम्
 आख्यातार्थो भावना, भावार्थेभ्यश्चापूर्वम्, फलजनकमपूर्वमस्ति इत्यादयो निरूपिताः । क्वचिद्भावार्थेभ्योऽपूर्वं नास्तीत्यपवादोऽस्मिन्न 
मीमांसानयभञ्जयां धिकरणे प्रदर्श्यते । 'व्रीहीनवहन्ति' 'तण्डुलान् पिनष्टि' 'पिष्टानि संवपति' इत्यादीनुदाहृत्य विचार्यते-किमत्र भावार्थेभ्योऽवधातादिभ्यो ऽपूर्वमस्ति न वेति । यदि व्रीहिसाधनका अवधातादयस्तहि तत्साधन कावधातादीनां दृष्टं प्रयोजनं नास्तीत्यवधातादिभ्योऽपूर्वम्, यदि च व्रीह्याद्यर्था अवधातादयस्तहि अवधातादीनां तुषविमोकादिदष्टं प्रयो जनमिति नास्त्यपूर्वम् । तत्र दृष्टवितुषीभावफलकावधातादेविधाने स्वीकृते तदृष्टं फलं लोकत एव लब्धं शक्यमिति तद्विधानमनर्थक स्यादित्यानर्थक्यपरिहारायादृष्टं परिकल्पनीयम्-अवधातादिना व्रीह्या दिष्वदृटं सम्पादयेदिति । एवं सति अवधातादिविशिष्टद्रव्यविधानं पर्यवस्यति । तत्रावघातादेव्यार्थत्वे द्रव्यविशेषणतयावधातादिविधि वैयर्थ्यम् । एवञ्च द्रव्यादेकमदृष्टमवधातादेश्चापरमदृष्टमित्यदृष्टद्वयं स्वीकर्तव्यं स्यात् । तदपेक्षयाऽवधाताद्यर्था व्रीहय इति स्वीकृत्यैकस्या दृष्टस्य कल्पनं युक्तम् व्रीहीनिति द्वितीया तृतीयर्थे इति पक्षे प्राप्त उच्यते-- ___अवहननादिर्गुणः-गुणकर्मेत्यर्थः । यानि कर्माणि द्रव्यम् उत्पा दयितुम् आप्तु विकाराय संस्काराय वा क्रियन्ते तानि कर्माणि द्रव्या पेक्षया गुणभूतानि भवन्ति । यानि कर्माणि द्रव्येण साध्यन्ते तानि कर्माणि प्रधानकर्माणि। यथा प्रयाजानूयाजादीनि । 'वीहीनवहन्ति' इत्यादौ द्रव्यं प्रत्यवधातादयः द्रव्यसाधनतया गुणभूताः। व्रीह्याद्यर्थत्वे न विधीयमानस्यावधातादेविधौ नियमादृष्टमात्रं कल्पनीयम् । तदि दमपूर्वं नावघातादिना कल्प्यते, किन्तु तन्नियमादिति क्रियाफलानु निष्पाद्यत्वेन न तत् फलत्वेन व्यवहारयोग्यम् । अतोऽवधातादितो नास्त्यपूर्वमिति सिद्धम् ॥ 
### ___५. गुणकर्माधिकरणम्
 'वीहीन् प्रोक्षति' इत्यत्र पूर्ववदेव विचारः । पूर्वमवहननादेदृष्ट फलजनकत्वेन द्रव्यार्थत्वमिति तस्य गुणकर्मत्वेऽपि प्रोक्षणस्य दृष्टप्रयो जनजनकत्वाभावेनात्र भावार्थादपूर्वमिति पक्षे प्राप्त उच्यते 
_गुणकर्मणां दृष्टफलजनकत्वं न प्रयोजकम्, किन्तु संस्कार एव प्रयोजकः । स च संस्कारो दृष्टफलकोऽपि भवत्यदृष्टफलकोऽपि । प्रकृते 

४३ 
तस्माद्गुणकर्मैवेदमपि । स्र चस्सम्माष्टि इत्यप्युदाहरणं बोध्यम् ॥ 
### ६. स्तुतशस्त्राधिकरणम् 
। अत्र स्तोत्राणि शस्त्राणि चोदाहृत्य विचार्यते-किमिमानि गुण कर्माणि प्रधानकर्माणि वेति । यदि गुणकर्माणि तहि भावार्थेभ्यो नापूर्वम्, यदि वा प्रधानकर्माणि तहि तेभ्योऽपूर्वमिति फलफलिभावः । तत्र ज्यो तिष्टोमे पञ्चमे सुत्यादिने सवनत्रयभेदेन द्वादशस्तोत्राणि तावन्त्येव शस्त्राणि विहितानि । एतेषां विधायकवाक्येषु 'स्तुवते' 'शंसति' इति भावार्थपदं वर्तते । 'स्तुवते' इति स्तोत्र विधायकम् ‘शंसति' इति शस्त्र विधायकम्। स्तोत्रञ्च प्रगीतमन्त्रसाध्यगुणिनिष्ठगुणाभिधानम्, शस्त्रञ्चा प्रगीतमन्त्रसाध्यगुणिनिष्ठगुणाभिधानम् । अभिधानञ्च वाचोच्चारणम् । अभिधानक्रियया शाब्दबोधो जयते । तत्र गुणिनिष्ठगुणाभिधानपरयोः स्तोत्र शस्त्रयोः गुणिनो देवतायाः प्रकाशन एव मुख्यं तात्पर्यम् । इयञ्च रीतिर्याज्यापुरोनुवाक्यादिषु मन्त्रेष्वङ्गीक्रियते, तत्तदेवतास्मारकत्वात् तेषाम् । तथैव स्तोत्र शस्त्र मन्त्राणामपि देवतास्मारकत्वेन याज्यामन्त्रा णामिव देवतास्मारकत्व मेवास्तु । तथा च स्तोत्राणां शस्त्राणाञ्च देवता स्मरणरूपसंस्कारजनकत्वेन गुणकर्मत्वमिति पक्षे प्राप्त उच्यते 
स्तौतिशंसत्योः प्रधानकर्मत्वमेव । यथा पूषानुमन्त्रणमन्त्राणां दर्श पूर्णमासप्रकरणपठितानां दर्शपूर्णमासयोः पूषदेवताककर्माभावात् यत्र पूष देवताकं कर्म तत्रोत्कर्षस्स्वीक्रियते तथा स्तोत्र शस्त्रमन्त्राणामप्युत्कर्षः कर्तव्यस्स्यात् यदि गुणकर्मत्वं स्थीक्रियेत, यागीयदेवतार्थत्वाद्गुणकर्मणः । याज्यापुरोऽनुवाक्यानुमन्त्रणमन्त्राद्यपेक्षया स्तोत्र शस्त्रमन्त्राणां महान् भेदः । तत्र तत्तद्देवताककर्मणि प्रवृत्ते समाप्ते चाऽध्वर्युणा हविरग्नौ प्रक्षे प्तव्यम्, यजमानेन च तां तां देवतामुद्दिश्यत्यागः कर्तव्यः । तदर्थं देवता स्मारणमावश्यकम् । तत्स्मारकत्वेन मन्त्राः पठयन्ते । यदि स्तोत्रशस्त्रयोः प्रधानकर्मत्वं हि यागोयदेवतार्थत्वाभावान स्मरणस्यावश्यकता। अत एव च नोत्कर्षस्यावश्यकता। तस्मात्स्तौतिशंसती प्रधानकर्मणी इति ॥ 
७. विधिमन्त्राधिकरणम विधायकवाक्ये 'व्रीहीनवहन्ति' 'ब्रीहीन प्रोक्षति' इत्यादौ गुण 
भीमासानयमञ्जयो कर्मत्वं 'बहिष्पवमानेन स्तुवते' 'आज्यं शंसति' इत्यादौ स्तुतशस्त्रयोः प्रधानकर्मत्वं प्रसाध्य सम्प्रति मन्त्रगतभावार्थानां विधायकत्वं वा उतान्यः प्रकारो वेति चिन्त्यते । मन्त्रेषु यत्तदादिशब्दघटितानि मध्यमोत्तमपुरु षादियुक्तानि सन्ति वाक्यानि 'देवांश्च याभिर्यजते ददाति च ज्योगित्ता भिस्सचते गोपतिस्सह' अग्नीदग्नीन् विहर' 'बहिर्देवसदनं दामि' इत्या दीनि । एवं ब्राह्मणभागेषु 'यस्योभयं हविरातिमाईति 'यद्याग्रयणेना निष्ट्वा नवान्नं प्राश्नीयात्' इत्यादीनि यच्छब्दयदिशब्दघटितानि। अत्र सन्देहः-किं सर्वाणीमानि विधायकानि उतानुवादकानीति । तत्र 'यजेत स्वर्गकामः' इत्यादिविधिवाक्येषु श्रुतानामाख्यातानां मन्त्रवाक्येषु श्रुता नाञ्च तेषामेकरूपत्वात् क्वचिद्विधायकत्वं क्वचिच्चानुवादकत्वमिति वैरूप्याश्रयणे प्रमाणाभावाद् अभेदप्रत्यभिज्ञानाच्च विधायकान्येवजा तीयकानीति पक्षे प्राप्ते, 
actrowmayangad 
poetrndeed 
सिद्धान्त उच्यते-मन्त्र गता आख्यातशब्दा न विधायकाः, किन्त्वनु वादकाः। 'देवांश्च' याभिः' इति मन्त्र गतौ 'याभिस्ताभिः' इति यत्तच्छब्दौ पूर्वपरामर्शकाविति तावत् सिद्धं सर्वनामत्वात् । तेन प्राप्तार्थबोधकाविमौ शब्दावित्यङ्गीकर्तव्यम् । विधिश्चाप्राप्तमर्थं विधत्ते । एवञ्च विधिनिष्ठा प्राप्तार्थविधायकत्वशक्तिमिमौ शब्दौ प्रतिबध्नीतः। यत्तदादिशब्दानां विधिप्रतिबन्धकत्वं मानान्तरप्राप्तस्थल एव । यत्र तु 'यदाग्नेयोऽष्टा कपालोऽमावास्यायाम्' इत्यादौ यच्छब्दधटितत्वेऽपि न तस्य प्रतिबन्ध कता, अप्राप्तार्थबोधकसामग्रीसत्त्वात् । तस्मान्मन्त्र गताख्यातानामनु वादकत्वमेव ॥ 
damad 
### ८. मन्त्रलक्षणाधिकरणम् 
पूर्वाधिकरणे मन्त्र शब्दग्रहणात्तल्लक्षणं प्रसङ्गादत्र कथ्यते । प्रयो गोऽनुष्ठानम् तदर्थमनुष्ठेयपदार्थानामभिधानं ये कुर्वन्ति ते मन्त्राः अर्थात् प्रयोगसमवेतार्थस्मारकवाक्यत्वं मन्त्रलक्षणं पर्यवसन्नम्। इदञ्च लक्षणं जपमन्त्रेषु 'वसन्ताय कपिजलानालभेत' इति मन्त्र त्वेनाभिमते वाक्ये चाव्याप्तम्, अतो वैदिकप्रसिद्धिविषयत्वं तल्लक्षणं स्वीकर्तव्यम् ॥ 

### ९. ब्राह्मणलक्षणाधिकरणम् 
मन्त्र ब्राह्मणात्मको वेदः । तत्र मन्त्रातिरिक्तो वेदभागो ब्राह्मणम्, ब्राह्मणातिरिक्तो वेदभागो मन्त्र इत्यापस्तम्बाचार्याः ॥ 
### १०. ऊहप्रवरादीनाममन्त्रत्वाधिकरणम् 
'अग्नये जुष्टं निर्वपामि' इति निर्वापमन्त्रे दर्शपूर्णमासतोऽतिदेशतः सौर्येष्टौ समागते सति कर्मसमवेतार्थप्रकाशनाय 'अग्नये' स्थाने 'सूर्याय' इत्यन्यथानयनं क्रियते। अयमेवान्यथा नयनव्यापार ऊहः। एवमार्षेय वरणे 'असावसौ' इति स्थाने भार्गववैतहव्यसावेतस' 'भार्गवच्यावना प्नवानौर्वजामदग्न्य' इत्यादयः शब्दाः प्रक्षिप्यन्ते । अयं प्रवरः कथ्यते । होतृवरणे 'असौ मानुषः' इति स्थाने होतुर्नामोच्चार्यते । तदेषामूह प्रवरनामधेयानां मन्त्रत्वमस्ति न वेति सन्देहे मन्त्र मध्यपतित्वेनार्थ प्रकाशनरूपमन्त्रकार्यकरत्वस्यैतेषामपि सत्त्वात् मन्त्रत्वमक्षुण्णमिति प्राप्ते, _ सिद्धान्तः--वेदे आम्नातानामेव मन्त्रत्वम् न त्वनाम्नातानाम् । इमे चोहप्रवरादयः पुरुषः प्रक्षिप्यन्ते; तेषां सत्यपि मन्त्रैकवाक्यत्वे तन्न मन्त्रत्वप्रयोजकम् । अतो न मन्त्रा ऊहप्रवरादय इति ॥ 
### ११. ऋग्लक्षणाधिकरणम् 
प्रसङ्गादगादीनां लक्षणानि कथ्यन्ते। अक्षराणामियत्ताविशेषः पादः 'अष्टाक्षरा गायत्री' 'दशाक्षरा विराट्' इत्यादिप्रमाणगम्यः । एतादृशपादबन्धवत्वं ऋचां लक्षणम् ॥ 
### १२. सामलक्षणाधिकरणम् 
सामशब्दो रथन्तरबृहदादिगीतिषु प्रयुज्यते । अतो गीतिस्साम । 
### १३. यजुर्लक्षणाधिकरणम् 
ऋक्सामभिन्नो मन्त्र भागः प्रश्लिष्टपठितो यजुश्शब्देनोच्यते ॥ 
परसम्बोधनार्था निगदाः कथ्यन्ते-'अग्नीदग्नीन्विहर' 'प्रोक्षणी रासादय' 'बहिस्तृणीहि' 'आज्येनोदेहि' इत्यादयः । निगदमन्त्राणां यजुष्येवान्तर्भावः उत तेषां मन्त्रान्तरत्वमिति विचार्यते । तत्र 'उच्चैः ऋचा क्रियते' 'उपांशु यजुषा' 'उच्चैस्साम्ना' 'उच्चैनिगदेन' इति निगदानामुच्चैष्ट्वस्वरः एवं यजुषामुपांशुस्वर इति स्वरभेदात् यजुर्यो 
Home 

_____________
 भिन्ना निगदा इति सिध्यति, एवं ऋचां साम्नां निगदानाञ्चोच्चैष्ट्व स्वरैक्येऽपि निगदेषु पादबन्धत्वगीतित्वलक्षणाभावात् ऋक्सामेभ्योऽपि भिन्ना निगदा इति सिध्यति । तथा च ऋक्सामयजुर्यो भिन्ना इति पक्षे प्राप्ते, 
सिद्धान्तः--यजुलक्षणाक्रान्तत्वमेव निगदानाम् । ननु 'उच्च निगदेन' इत्युच्चैष्ट्वं विहितम् यदि निगदा यजूंषि तहि उपांशुस्वरेण भवितव्यम् कथमुच्चैष्ट्वमिति चेन्न; सामर्थ्यान्निगदानामुच्चैष्ट्व स्वीकारात् । परसम्बोधनपरा निगदाः, तत्रोपांशुत्वं नानुकूलम्, पर प्रत्यायनकार्यं निगदानाम् । तत्रोच्चैष्ट्वस्वीकार एवोचितः । किञ्च उपांशुत्वं मन्त्रस्याङ्गम्, परप्रत्यायनकार्यन्तु प्रधानम् । प्रधानानुसारी उच्चस्स्वरः । उच्चैस्स्वरस्तु निगदमात्र विषयः, उपांशुत्वन्तु यजुरन्तरे सावकाशम् । पदाहवनीययोरिव निरवकाशातिरिक्तविषयत्वेन साव काशस्य नयनमुचितम् । नितरां गद्यन्ते उर्चेरुच्चार्यन्त इति व्युत्पत्त्या यजुषामेवायं गुणविशेष इति निगदमन्त्रो यजुरेवेति ॥ 
### १५. अर्थेकत्वाधिकरणम् 
कियदेकं यजुरिति परिज्ञानाय यजुःपरिमाणमस्मिन्नधिकरणे प्रदर्श्यते। विभागे साकाङ्क्षत्वे सति एकार्थप्रतिपादकत्वं यावति वाक्ये पर्यवस्यति तावदेकं यजुः । अस्य लक्षणस्य लक्ष्यं यजुः, न तु साधारणं वाक्यम् । तेन यावति पदसमूहे उच्चरिते स यागसाधनतामवाप्नोति तावदेकं यजुरिति बोध्यम् । इज्यतेऽनेनेति यजुरिति व्युत्पत्तेः । अत्र 'भगो वां विभजतु' 'पूषा वां विभजतु' 'अर्यभा वां विभजतु' इति हविषः पिष्टस्य विभागरूपैकार्थप्रतिपादकत्वेन त्रयाणामप्येकमन्त्रत्वं स्यादतो विशेषणदलम् । एवं 'स्योनन्ते सदनं करोमि घृतस्य धारया सुशेवं कल्पयामि, तस्मिन् सीदामृत प्रतितिष्ठ व्रीहीणां मेध सुमनस्यमानः' इत्यत्रैकमन्त्रत्वं स्यादतो विशेष्यदलम्, पूर्वार्धोत्तरार्धयोभिन्नार्थप्रतिपाद कत्वात् नैकमन्त्रत्वम् ॥ 
### १६. यजुर्भेदाधिकरणम् 
'इषे त्वोर्जे त्वा' इति यजुर्मन्त्रः । 'इट्' शब्दस्यान्नमर्थः, तस्य चतृदुंकवचनम्, एवं 'ऊ' शब्दस्यान्नरसोऽर्थः, तस्य चतुर्थंकचनम् । 

४७ 'त्वा' स्वामित्यर्थः । अन्नाय अन्नरसाय त्वामिति पर्यवस्यति । कयाचन क्रियया विनाऽपरिपूर्णोऽयं पदसमूहः, काञ्चन क्रियामध्याहृत्य परि पूरयितव्यः । तत्र किमेकां क्रि यामध्याहृत्यैकमन्त्रत्वेन ग्राह्योऽयं पद समूहः ? उत क्रियाद्वयमाश्रित्य भिन्नमन्त्रत्वेनेति संशये-क्रि याद्वय माश्रित्याकाङ्क्षायाः परिपूरणेऽदृष्टद्वयं कल्पनीयं भवेत् दृष्टस्य प्रयोजनस्यालाभात् । तदपेक्षया एकादृष्टकल्पनं वरमित्यतो मन्त्रैक्यमिति पक्षे प्राप्ते, 
सिद्धान्तः--त्वा शब्दद्वयश्रवणात् प्रत्येकमाकाङ्क्षायां सत्यां तां पूरयितुं क्रियापदस्यावश्यकता भवति । तच्च क्रियापदम् ‘इति छिनत्ति' 'इत्युन्माष्टि' इतीतिकरणेन मन्त्रयोविनियुक्तत्वात् छेदनोन्मार्जनरूपार्थ भेदान्मन्त्र क्यं नाश्रयितुं शक्यम् । अतः 'छिनद्मि' 'उन्माज्मि' इति क्रियाश्रयणेन इषे त्वा' इत्येकं यजुः, 'ऊर्जे त्वा' इत्यपरं यजुरिति भेद एवाश्रयणीय इति ॥ 
### १७. अनुषणाधिकरणम् 
ज्योतिष्टोमे उपसद्धोमेषु मन्त्रोऽयं श्रूयते-'या ते अग्नेऽयाशया तनूर्वषिष्ठा गह्वरेष्ठोग्रं वचोऽपावधीत् त्वेषं वचोऽपावधीत्स्वाहा' इत्यन्तः प्रथमो मन्त्रः, अनन्तरं 'या तेऽग्ने रजाशया' 'या तेऽग्ने हराशया' इति मन्त्रद्वयम् । अग्नि सम्बोध्य प्रवृत्तः प्रथमो मन्त्रः हे अग्ने या तेऽयो मयी तनूः अतिशयेन वृद्धि प्राप्ता सती एवं गह्वरे तीक्ष्णे वर्तमाना च सती उग्रं वचः-क्षुत्पिपासादिकं त्वेषं वचः-महापातकं नाशयामास तया तन्वाऽहमपि नाशयामीति परिपूर्णो निराकाङ्क्षः । द्वितीयतृतीय मन्त्रौ तु साकाङ्क्षौ । तदाकाङ्क्षायाः पूरणं लौकिकेन वाक्येन कर्तव्यम् उत प्रथममन्त्र गतवाक्यमेवानुषज्याकाङ्क्षा पूरणीयेति संशये-एकत्राम्ना तस्यान्यत्र नयनेऽपि तस्य लौकिकत्वमेव स्यात् । तदपेक्षया-या ते रजत मयी तन्ः हिरण्मयी च तनूः साऽस्मान् पातु इति लौकिक एव शेषः स्वीक्रियतामिति पक्षे प्राप्ते, 
- सिद्धान्तः-एकत्र समाम्नातस्यान्यत्र सम्बन्धकरणेऽन्वये वा आकाङ्क्षा सन्निधिः योग्यता चेति प्रमाणानि क्लृप्तानि सन्ति । तैः प्रमाणैः तनूर्व षिष्ठेत्यादेः शेषस्य द्वितीयतृतीयमन्त्रयोः सम्बन्धस्सिद्धो भवति। न चैवमेकत्र समाम्नातस्यान्यत्र नयने वैदिकत्वहानिरिति वाच्यम्, मन्त्रत्रय﻿४८ 
मोमांसानयमञ्जयों साधारण्येन सम्बन्धस्य तुल्यत्वात् त्रयाणामपि सन्निधौ समाम्नानं तूल्य मित्यर्थः । सकृदाम्नातस्यापि शेषस्य सन्निधानं बुद्धिविपरिवृत्तिरूप मविशिष्टमिति यावत् । अतोऽनुषङ्गद्वारा वैदिकेनैव शेषेणाकाङ्क्षा पूरणीयेति । 
यत्र वाक्यं न परिपूर्णार्थप्रकाशकं यथा-'या ते रजाशया, या ते हरा शया इति तत्राकाङ्क्षापरिपूरणायानुषङ्ग उचितः। यत्र च परिपूर्णार्थकानि वाक्यानि-'चित्पतिस्त्वा पुनातु, वाक्यतिस्त्वा पुनातु, देवस्त्वा सविता पुनातु' इति तत्सन्निधावन्ते 'अच्छिद्रेण पवित्रेण वसोस्सूर्यस्य रश्मिभिः' इति पठितः शेषः, तस्य कथमनुषङ्गः ? परिपूर्णार्थप्रकाशकत्वादाकाङ्क्षा विरहान्मन्त्राणाम् इति शङ्कायाः समाधानम्-सत्यं पुनात्वित्यन्ता मन्त्रा निराकाङ्क्षाः, 'अच्छिद्रेण' इत्यादेः करण मन्त्रात्वात् तत्करणकक्रियाया अपेक्षितत्वेन तादृशक्रिययाऽस्य सम्बन्धो वक्तव्यः । सा च क्रिया पूना त्वन्तेन प्रतिपादिता। क्रियायाः प्राधान्यम्, शेषस्य च तदङ्गत्वम् । प्रतिप्रधानमङ्गानामावृत्तिाय्या। अतः पूर्वयोः चित्पतिस्त्वा पुनातु वाक्यतिस्त्वा पुनातु' इति मन्त्रायोः सम्बन्धोऽनुषङ्गरूपः 'अच्छिद्रेण' इत्यादेः सिध्यति ॥ 
### १८. व्यवायाधिकरणम् 
'सं ते वायुर्वातेन गच्छताम्, सं यजत्रौरङ्गानि, सं यज्ञपतिराशिषा' इति पशुप्रकरणे समाम्नातो मन्त्राः । अत्र ते वायुर्वातेन सङ्गच्छताम् इति परिपार्थको मन्त्रः 'सं यजत्रैरङ्गानि' इति बहुवचनोपपत्तये सङ्गच्छन्ता मिति लौकिक पदमध्याहर्तव्यम् । 'सं यज्ञपतिराशिषा' इत्यत्र यज्ञपति शब्दस्यकवचनत्वात् प्रथमश्रुतस्य गच्छतामित्यनुषङ्गो भवत्विति पक्षेप्राप्ते. 
सिद्धान्तः--मध्ये बहुवचनान्तेन व्यवधानान्नानुषङ्गः । अनुषङ्गा धिकरणेऽनुषङ्ग प्रति बुद्धिविपरिवृत्तिरूपं सन्निधानं कारणमुक्तम् । गच्छता मित्यस्य तादृशविपवृत्तेरभावात् बहुवचनेन व्यवधानान्नानुषङ्गः । द्वितीयमन्त्रे गच्छतामित्यस्य विपरिणामोऽपि कर्तुं न शक्यते। विपरिणा मश्चोहः ऊहश्च विकृतावेव भवति, न प्रकृतौ, अग्नीषोमीयपशोः प्रकृतित्वात् । अतो नानुषङ्ग इति ॥ 
द्वितीयाध्यायस्य प्रथमः पादः 
## अथ द्वितीयः पादः 
### १. शब्दान्तराधिकरणम् 
पूर्वस्मिन् पादे उपोद्धातप्रसक्तानुप्रसक्ता विषया विचारिताः । अस्मिन् पादे द्वितीयाध्यायस्य प्रधान विषयः कर्मभेदः प्रतिपादयिष्यते । कर्मभेदकानि प्रमाणानि षट्-शब्दान्तरम् अभ्यासः सङ्ख्या संज्ञा गुणः प्रकरणान्तरमिति । तेषु यथाक्रममस्मिन् पादे पञ्च प्रमाणानि षष्ठञ्च प्रमाणं तृतीयपादे विचारयिष्यते । तत्रास्मिन्नधिकरणे एकप्रकरणगतानि विभिन्नधात्वर्थघटितानि वाक्यान्युदाहृत्य विचार्यन्ते । ज्योतिष्टोम प्रकरणे 'सोमेन यजेत' 'दाक्षिणानि जुहोति' 'हिरण्यमात्रेयाय ददाति' इत्यादीनि वाक्यानि श्रूयन्ते । अत्र कर्मभेदपदेन धात्वर्थभेदः अपूर्व भेदः भावनाभेदश्च प्रत्येतव्यः । पूर्व स्मिन् पादे भावार्थाधिकरण धात्वर्थातिरिक्तः प्रत्ययार्थो व्यापारो भावनापदाभिधेयस्साधितः । विधिवाक्येषु सर्वत्र सैव विधीयते । तस्या यदि भेदः, तर्हि तत्साध्यमपूर्व भिन्नम्, तद्भेदाच्च कर्म भिद्यत इति स्थितिः ।। 
अत्रैवं विचार्यते-यजेत जुहोति ददाति इत्यत्र यान्याख्यातानि तानि किम् एकामेव भावनां विदधति ? उत भिन्ना भावनाः ? भावनाया आख्यातत्वावच्छिन्नः प्रत्ययो वाचक इत्यवधृतं प्राक् । स च प्रत्यय स्सर्वत्रैकरूपः । तस्य वाच्यार्थेनाप्येकरूपेण भवितव्यम् । न चानुरञ्जक धातुभेदेन तदनुरक्तप्रत्ययानां भिन्नत्वात् भिन्नार्थप्रतिपादकत्वमिति वाच्यम्, अनुरञ्जकधातूनां भावनावाचकत्वाभावात् । एक एव देवदत्तः एकदा पीताम्बरधारी भवति समयान्तरे च रक्ताम्बरधारी भवति। अत्रा म्बरभेदे सत्यपि देवदत्तो न भिन्नो भवति । न हि पीताम्बरं रक्ताम्बरं वा देवदत्तः । अतो धातुभेदो न भावनाभेदको भवितुमर्हति । अथापि अवच्छेदकभेदादवच्छिन्नस्य भेद आश्रीयते तर्हि गुणभेदः प्रधानस्य भेदकस्स्यात् । प्रधानन्तु प्रत्ययार्थः, धात्वर्थस्तु गुणभूतः 'प्रकृतिप्रत्ययौ सहार्थं ब्रूतः तयोस्तु प्रत्ययः प्राधान्येन' इत्यनुशासनाद् धातोस्सहभावेन विना केवलः प्रत्ययः प्रयोगानहः, किन्तु प्रत्ययः स्ववाच्यमर्थमुपस्था 
मीमांसानयमञ्जयाँ पयितुं नासमर्थः । प्रत्ययप्रयोगावसरे धातूनां सहभावमात्रमपेक्ष्यते, न हि सहभावमात्रेण प्रत्ययार्थं भेत्तुमीशते धातवः । किञ्च प्रत्ययार्थो भावना क्रियारूपा । तस्याश्च फलमपूर्वम् । यदि भावनारूपा क्रिया भिन्ना तहि भिन्न भिन्नं फलं जननीयं स्यात् । तथा सत्यनेकादृष्टकल्प नाप्रयुक्तं गौखं भवेत् । तदपेक्षयाऽत्र श्रूयमाणाः प्रत्यया एकामेव भावनामाचक्षत इत्यङ्गीकृत्यैकापूर्वकल्पनं वरम् । अपूर्वरूपफलसाधनाय भावनाया उपकारका धात्वर्थाः । यथा वस्त्रकञ्चकादीनां लम्बनाय कल्पिते कृष्णमृगशृङ्ग नागदन्ते वा शाखारूपेण प्ररूढानि लघूनि तद्गतानि शृङ्गाणि वस्त्रलम्बनरूपमेकं कार्यं साधयन्ति, तथैव भावना नुरञ्जका धात्वर्था यागहोमदानरूपा अपि। अतस्सर्वेऽपि प्रत्यया एका मेव भावनां प्रतिपादयन्तीति प्राप्ते, 
सिद्धान्तः-शब्दान्तरे धातुभेदे सति कर्मभेदो भावनाभेदस्स्यात् । अत्र कर्मपदेन भावनारूपो व्यापारो गृह्यते । यद्यपि प्रत्ययस्सर्वत्रैकरूपः स्वार्थाभिधानसमर्थश्च तथापि यत्किञ्चिद्धात्वर्थानुरक्तस्यैव तस्यार्थाव बोधकत्वमिष्यते 'न केवला प्रकृतिः प्रयोक्तव्या नापि प्रत्ययः' इति न्यायात् । एकस्य प्रत्ययस्य नानाधात्वर्थानुरागो न दश्यते येनानेक धात्वर्थानुरक्तका भावनेति व्यवहारस्स्यात् । यथा हि नीलो घटः रक्तो घटः पीतो घट इत्यत्र घटज्ञानमेकमपि अनुरञ्जकनील रक्तपीतादिना भिद्यत एव । घटस्यकत्वेऽपि नीलघटज्ञानं पीतघटज्ञानञ्चकं न भवति । तथैव भावनात्वेन भावनाया एकत्वेऽपि तज्ज्ञानं तत्तदनुरञ्जकधात्वर्थ भेदेन भिन्नमेव भवेत् । यो दृन्टान्तः प्रशितः कृष्णमृगशृङ्गस्य नाग दन्तस्य वा तत्रापि उष्णीषलम्बनं कञ्चुकलम्बनम् उत्तरीयलम्बनं कम्बल लम्बनमित्यादीनि भिन्नानि कार्याणि साधयतीति ज्ञानभेदोऽस्त्येव । तस्मादनुरञ्जकधात्वर्थभेदाद् भावनाभेदः, तद्भेदाच्चापूर्व भेदः, अपूर्व भेदाच्च धात्वर्थभेदस्सिध्यति ॥ 
### २. अभ्यासाधिकरणम् 
पूर्वमनुरञ्जकभेदाद्भावनाभेदः प्रदर्शितः । इदानीमनुरजकभेदा भावेऽपि भावनाभेदः प्रदर्श्यते । तत्र प्रमाणमभ्यासः । अभ्यासो नामा नन्यपरविधिपुनःश्रवणम् । दर्शपूर्णमासयोः पञ्च' प्रयाजाः-'समिधो 
यजति, तनूनपातं यजति, इडो यजति, बहिर्यजति, स्वाहाकारं यजति' इति विहिताः । अत्र पञ्चकृत्वो यजतिरभ्यस्तः किमेकां भावनां बोध यति ? उत भावनाभेदमिति संशयः। पूर्वमनुरजकभेदप्रयुक्तो भावना भेदः स्थापितः, अत्र तादृशानुरञ्जकभेदाभावात् प्रत्ययांशस्य जैक्यात् कथं भावनाभेदः ? एकस्यैव घटशब्दस्य पुनः पुनः श्रवणेन न घटज्ञानं भिद्यते । तस्मान्नात्राभ्यासाद्भावनाभेदः । ननु यथा 'अथैष ज्योतिः अथैष विश्वज्योतिः अथैष सर्वज्योतिः' इत्यत्र संज्ञया भेदो वक्ष्यते तथा समिदादिसंज्ञाभेदाभेद आश्रीयताम्, अभ्यासान्मास्तु इति चेन्न, संज्ञा भेदः कर्मभेदाश्रितः, कर्मभेदश्च संज्ञाभेदाश्रित इत्यन्योन्याश्रयात् । 'अथैष ज्योतिः' इत्यत्र यजिपदं न श्रूयते । अतो यागभेदावगमात्पूर्वमेव संज्ञात्वमवगम्यत इति संज्ञया कर्मभेदः । ननु पुनः श्रवणस्य किं प्रयो जनमिति चेत्-'समिधो यजति' इति वाक्यस्य समिद्यागविधायकत्व मङ्गीकृत्य तनूनपादादिवाक्यानां देवतारूपगुणविधायकत्वेन पुनः श्रवणस्य सार्थक्यं कल्पयामः । नन्वेवं गुणात् कर्मभेदस्स्यादिति चेन्न; उत्पत्ति शिष्टगुणावरुद्धे कर्मणि उत्पन्न शिष्टो गुणोऽसम्भवन्निवेशः कर्म भिन त्तीति गुणाधिकरण सिद्धन्यायः । प्रकृते तु समिद्वाक्यस्थ कर्मविधायकत्वे तत्र कस्य चनोत्पत्तिशिष्टगुणस्याभावात् तत्र तनूनपादादिवाक्यैर्गुण विधाने न कश्चिद्दोषः । तस्मादभ्यासान्न कर्मभेद इति पक्षे प्राप्ते, 
सिद्धान्तः-अभ्यासेऽनन्यपरविधिपुनःश्रवणे सति तद्भिदा कर्म भेदः । एतेषु पञ्चसु वाक्येषु अप्रवृत्तप्रवर्तनरूपो विधिः पुनः पुनः श्रूयते । इदं पुनःश्रवणमनर्थकं स्यात् यद्यत्र विधिर्नाङ्गीक्रियेत । विधेरयं स्वभावः-यदप्रवृत्तप्रवर्तनम् । तस्मिन् सम्भवत्यानर्थक्यं नाङ्गीकर्तुमुचि तम् । 'वाक्यार्थविधिरन्याय्यः श्रुत्यर्थविधिसम्भवे' इति न्यायेन तनूनपा दादिवाक्येषु देवतागुणविधिन युक्त इति समिद्वाक्यमिव तनूनपादादि वाक्यान्यपि कर्मविधायकान्येव । तस्मादन्यपरकत्वेन नेतुमशक्यत्वाद् विधिपुनः श्रवणस्याभ्यासस्य कर्मभेदकत्वमेवेति ॥ 
### ३. पौर्णमास्यधिकरणम् 
दर्शपूर्णमासयोः दर्श त्रयः पूर्णिमायां त्रय इति षड् यागाः । तेषा मुत्पत्तिवाक्यानि-'यदाग्नेयोऽण्टाकपालोऽमावास्यायां पौर्णमास्याञ्चाच्यु 
मीमांसानयभञ्जयाँ तो भवति' 'ऐन्द्रं दध्यमावास्यायाम्' 'ऐन्द्र पयोऽमावास्यायाम्' 'उपा शुयाजमन्तरा यजति' 'ताभ्यामेतमग्नीषोमीयमेकादशकपालं पूर्णमासे प्रायच्छत्' इति । तथा च दर्श आग्नेयपुरोडाशयागः, ऐन्द्र दधि ऐन्द्र पय इति त्रयो यागाः। पौर्णमास्यामाग्नेयपुरोडाशः, उपांशुयाजः, अन्निषोमीयपुरोडाशश्चेति त्रयो यागाः । इमे कालसंयुक्ताः। काल योगेन विना प्रयाजानूयाजादयो यागा अनेके । एतेषां सन्निधौ ‘य एवं विद्वान् पौर्णमासी यजते' 'य एवं विद्वानमावास्यां यजते' इति वाक्य द्वयमाम्नायते । अस्याधिकरणस्येदमेव वाक्यद्वयं विषयः । किमिदं वाक्यद्वयं कर्मविधायकम् ? उत विहितानां कर्मणामनुवादकम् ? इति सन्दिह्यते । पूर्वस्मिन्नधिकरणेऽनन्यपरविधिपुनःश्रवणरूपाभ्यासाद् यथा समिदादिषु वाक्येषु कर्मभेदस्साधितः तथैव 'यजते' 'यजते' इत्यभ्यासस्य सत्त्वात् कर्मविधायकत्वमनयोर्वाक्ययोः । पौर्णमासीसंज्ञकम् अमावास्या संज्ञकञ्च कर्म विधीयते । अनयोः कर्मणोः किं रूपमिति चेदित्थम्-दर्श पूर्णमासयोराज्यग्रहणावसरे जुह्वाम् उपभृति ध्रुवायाञ्चाज्यस्थालीतो स्र वेणाज्यग्रहणं भवति–'चतुर्जुवां गृह्णाति प्रयाजेभ्यस्तत्' 'अष्टावुप भृति गृह्णाति प्रयाजानूयाजेभ्यस्तत्' 'चतुर्बुवायां गृह्णाति सर्वस्मै वा एतद्यज्ञाय गृह्यते यद्धृवायामाज्यम्' इति । तत्र ध्रुवागताज्यस्य सर्व यज्ञार्थत्वेन गृहीतत्वात् विद्वद्वाक्यविहितकर्मणोर्द्रव्यापेक्षायां ध्रौवमाज्यं ग्रहीतुं शक्यते । एवं द्रव्यं लब्धम् । देवता च 'वानी पूर्णमासेऽनच्ये ते वृधन्वती अमावास्यायाम्' इति वाक्येन विनियुक्तमन्त्रवणर्लभ्यते । वृत्रहननप्रकाशिके ऋचौ वाध्न्यौ, वृद्धिप्रकाशिके ऋचौ वृधन्वत्यौ । ननु वाधनोवृधन्वतीमन्त्रविनियोजकवाक्ये 'अनूच्येते' इति पदेन पुरो नुवाक्ययोरेव प्रतीयमानत्वात् विद्वद्वाक्यविहितकर्मणोः पुरोनुवाक्यायुग लस्य कथं निवेशः क्रियत इति चेत्-एकस्या ऋचः पुरोनुवाफ्यात्वेना परस्या ऋचो याज्यात्वेन समावेशः क्रियत इति न दोषः । एवं द्रव्यदेव तयोर्लाभात् विद्वद्वाक्याभ्यामपूर्वे कर्मणी विधीयेते, एवमनङ्गीकारे तयोरन्यस्य कार्यस्याभावादानर्थक्यं स्यात् । न केवलमनयोरेवानर्थक्यम्, 'पौर्णमास्यां पौर्णमास्या यजेत' 'अमावास्यायाममावास्यया यजेत' इत्यनयोरप्यानर्थक्यम् । आभ्यां वाक्याभ्यां कालो विधेयः । यदाग्ने 1 4 . 4-1 - 15. 1. २०२ 
यादिवाक्येषु 'अमावास्यायाम्' 'पौर्णमास्यां' इति कालस्योल्लेखात् तत्र कालविधायकत्वेनानयोस्सार्थ यं साधयितुं न शक्यते । यदि विद्वद्वा क्याभ्यां कर्म विधीयेत तत्र कालापेक्षायां तद्विधायकत्वेन सार्थक्यं भवि तुमर्हति । अन्यथाऽनयोरपि वाक्ययोरानर्थक्यं प्रसज्येत । सर्वेषामानर्थ क्यपरिहाराय विद्वद्वाक्येऽपूर्वकर्मविधायके, तत्र कालसमर्पकत्वेन 'पौर्ण मास्यां पौर्णमास्या यजेत' 'अमावास्यायाममावास्यया यजेत' इत्यनयो रपि सार्थक्यं स्यात् । तस्माद्विद्वद्वाक्येऽपूर्वकर्म विधायके इति पक्षे प्राप्ते, - सिद्धान्तः--पौर्णमास्याममावास्यायाञ्च क्रियमाणानां त्रयाणां त्रयाणां यागानां सङ्घस्यानुवादके विद्वद्वाक्ये । विद्वद्वाक्ये न कर्म विधायके, विहितयोः कर्नणो रूपाभावात् । कर्मणश्च रूपं द्रव्यं देवता च । तत्र द्रव्यप्राप्तिर्या साधिता तत्रेदं वक्तव्यम्--'सर्वस्मै वा एतद्यज्ञाय गयते यद्धृवायामाज्यम्' इति वाक्याद् ध्रौवाज्यस्य सर्वयज्ञार्थत्वे प्रतीयमानेऽपि तत्रत्यवाक्यशेषेण प्राजापत्योपांशुयाजाज्यभागोपस्तरणा भिधारणार्थत्वमेवावगम्यते, न तु तदतिरिक्तार्थत्वम् । कथञ्चित्सर्वार्थत्वेन तदाज्यस्य ग्रहणेऽपि देवता तु सर्वथा न लभ्यते । यदुक्तं मन्त्रवर्णतो देवतालाभ इति तत्रयं स्थितिः--आज्यभागाख्यं कर्म पौर्णमास्याम मावास्यायाञ्चानुष्ठीयते । यथा प्रयाजानामङ्गत्वेनानुष्ठानं तथाऽऽज्य भागयोरप्यनुष्ठानं भवति । आज्यभागयोः अग्निः सोमश्च देवते । अनयोरनुष्ठाने यः क्रमः-स्थानम् तस्मिन्नेव क्रमे 'अग्निव॒त्राणि जङ्कनत्'' इति, 'त्वं सोमासि सत्पतिः' इति, 'अग्निः प्रत्नेन मन्मना' ईनि 'सोमगीभिष्ट्वा वयम्' इति चतस्रो ऋचः पठिताः । मन्त्राणां विनियोगः लिङ्गात् क्रमात् वाक्यात समाख्यातश्च भवति । तदत्राज्यभागदेवतयो रग्नेस्सोमस्य च प्रकाशनसामर्थं लिङ्ग मन्त्रयोरस्ति, क्रमश्चास्तीति लिङ्गक्रमाा मन्त्राणामाज्यभागाङ्गत्वं स्पष्टं प्रतीयते । लिङ्ग क्रमञ्च बाधित्वा विद्वद्वाक्यविहितकाङ्गत्वं वक्तव्यम् । तत्र च 'वाघ्नी पौर्णमास्यामनूच्येते वृधन्वती अमावास्यायाम्' इति वाक्यमवलम्बः पूर्वपक्षिणः । किन्तु वाक्यमिदं मन्त्राणां व्यवस्थया निवेशार्थं प्रवृत्तम् । 
वाघ्नीमन्त्रयोः कुत्र निवेशः, वृधन्वत्योश्च कुत्रेति जिज्ञासायां 2074 -86. 
मीमांसानयमञ्जयाँ 
वाक्यमिदं पौर्णमास्यामनृष्ठीयमानयोराज्यभागयोः वाघ्नी मन्त्रौ अमा वास्यायामनुष्ठीयमानयोराज्यभागयोवृधन्वतीमन्त्रौ इति व्यवस्थाविधा यकम् । विद्वद्वाक्यविहितकर्मणोरस्य मन्त्रविनियोजकत्वे मन्त्रप्रतिपाद्य योरग्नेः सोमस्य च देवतात्वं वक्तव्यम् । तत्राग्निदेवताकत्वे एकस्य मन्त्रस्य पुरोनुवाक्यात्वम् अपरस्य च याज्यात्वं स्वीकृतं तदनुपपन्न स्यात्, एकस्यापि मन्त्रस्योभयदेवताकत्वाभावात् । तत्र मन्त्रे यद् देवताप्रकाशनरूपं लिङ्ग तद् बाधितं स्यात् । एवं क्र मस्यापि बाधः । किञ्च विद्वद्वाक्ययोविधिप्रतिबन्धकयच्छब्दघटितत्वेन विधायकत्वमपि न स्यात् । एवमादयोऽनेके दोषा भवेयुविद्वद्वाक्ययोविधायकत्वे । यदुक्तं विद्वद्वाक्ययोरानर्थक्यमिति तत्रोच्यते-'दर्शपूर्णमासाभ्यां स्वर्गकामो यजेत' इत्यधिकारवाक्ये दर्शपूर्णमासाभ्यामिति द्वित्वोपपत्तये त्रयाणां त्रयाणां यागानां समुदायद्व यस्यानुवादकत्वेन विद्वद्वाक्ययोः सार्थक्यं भवति । यदुक्तं विद्वद्वाक्ययोविधायकत्वाभावे 'पौर्णमास्यां पौर्णमास्या यजेत' 'अमावास्यायाममावास्यया यजेत' इति वाक्ययोरप्यानर्थक्यमिति, तन्न; आग्नेयादीनां षण्णां यागानां पृथक् पृथक् एकैकस्मिन् पर्वणि अनुष्ठानं भवत्विति शङ्कानिवारणाय वाक्यद्वयस्य सार्थक्यात् । तस्माद्वाक्यद्व यमिदं न विधायकम् किन्त्वनुवादकमिति ॥ 
### ४. उपांशुयाजाधिकरणम् 
दर्शपूर्णमासयोः पूर्णिमायां आग्नेयः पुराडाशः अग्नीषोमीयः पुरोडाशश्चेति यौ द्वौ पुरोडाशयागावानुष्ठीयेते तावधिकृत्य वाक्यमेवं श्रूयते-'जामि वा एतद्यज्ञस्य क्रियते यदन्वञ्चौ पुरोडाशौ उपांशुयाज मन्तरा यजति, विष्णुरुपांशु यष्टव्योऽजामित्वाय, प्रजापतिरुपांशु यष्टव्योऽजामित्वाय, अग्नीषोमावुपांशु यष्टव्यावजामित्वाय' इति । अस्यायमर्थः-पूर्णिमायां यौ पुरोडाशयागावनुष्ठीयेते नैरन्तर्येण तौ यज्ञस्यालस्यं जनयतः । एकरूपयोर्द्व योनॆरन्तर्येणानुष्ठानेऽवश्यमालस्यं वाऽरुचिर्वा भवेत् । तयोर्मध्ये यदि किञ्चिद्विलक्षणं कर्मानुष्ठीयेत तर्हि आलस्यपरिहारस्स्यात् इति तयोर्मध्ये आज्यद्रव्यकोपांशुयाजोऽनुष्ठा तव्यः । अतो जामितादोषनिवारणाय विष्णुः प्रजापतिः अग्नीषोमौ 

यष्टव्यत्वेन निर्दिष्टाः । तदत्र 'उपांशुयाजमन्तरा यजति' इति विषय वाक्यम् । तत्र सन्दिह्यते-किमिदं वाक्यं 'विष्णुरुपांशु यष्टव्यः' इत्यादिवाक्यविहितकर्मणामनुवादकम् ? उत उपांशुयाजविधायकम् ? इति । तत्र यष्टव्य इति तव्यप्रत्ययेन वाक्यानां विधायकत्वं स्पष्ट प्रतीयते । उपांशुवाक्ये च 'यजति' इति वर्तमानापदेशः, न तु विधायकः । पूर्वस्मिन्नधिकरणे विद्व द्वाक्य योराग्नेयादिषड्यागानामनुवादकत्वं यथा व्यवस्थापितम् तथा 'विष्णुरुपांशु यष्टव्यः' इति वाक्यत्रायेण विहितया गानामन्तरावाक्यमनुवादकम्, न त्वपूर्वकर्म विधायकम्, रूपाश्रवणात् । ध्रौवमाज्यं यद्यपि लब्धं शक्यम्, किन्तु देवता नैव लभ्यते । आग्नेयाग्नी षोमीयपुरोडाशयागसम्बन्धियाज्यापुरोनुवाक्यानां मध्ये यद्यपि विष्णु प्रजापत्यग्नीषोमीययाज्यापुरोनुवाक्यायुगल त्रयं पठितं तेन देवताप्राप्ति स्सुलभा, तथापि एको यागः, तस्य मन्त्रयुगलत्रयं न घटते । 'विष्णु रुपांश यष्टव्यः' इति वाक्यत्रयेण विहितानां त्रयाणां यागानां मन्त्रयुगल त्रयस्य सम्बन्धस्तु घटते । न च 'उपांशुयाजमन्तरा यजति' इत्यस्यान्त रालकालमात्रविधायकत्वमिति वाच्यम्, उपक्रमेऽजामित्वानुक्रमातेनेव विष्ण्वादियागविधेरन्तराले पर्यवसानात् । तस्मात् उपांशुयाजमन्तरा यजतीति विष्ण्वादिवाक्यविहितयागानामनुवादकमिति पक्षे प्राप्ते, 
सिद्धान्तः-विद्वद्वाक्यवत् अन्तरावचः-'उपांशुयाजमन्तरा यजतीति वाक्यं नानुवादकम् । उपक्रमानुसारेणोपसंहारश्शास्त्रसिद्धः । उपक्रमे द्वयोः पुरोडाशयागयोनरन्तयणानुष्ठाने जामित्वदोषः कीर्तितः । तेन तदन्तरालकाले किञ्चिद्विलक्षणं कर्म कर्तव्यमिति निश्चिततया उपांशु वाक्यस्यैव तद्विधायकत्वं स्वीकर्तव्यम् । विष्ण्वादिवाक्यानां विधि समर्थानामपि तेषामन्तरालानुष्ठेयत्वं न लभ्यते । अन्तरालसम्बन्धाभावे जामित्वनिरसनं तैः कर्तुं न शक्यते । अतः 'अजामित्वाय' इति प्रशंसा कथं युज्येत । किञ्च विष्ण्वादिवाक्यरन्तरालकाललाभ आर्थिकः, अन्तरा वाक्येन तु तल्लाभश्शाब्दः। तस्मात् उपांशुगुणको यागः अन्तरालकाले विधीयते, विष्ण्वादिवाक्यञ्च मन्त्रवर्णप्राप्तदेवतानुबादेनार्थवादः । एवं सति उपक्रमानुसारेण 'अजामित्वाय' इत्युपसंहारः प्रशंसापरस्सिध्यति । 
५६ 
मा भीमांसानयमञ्जयां अतश्च विद्वदवाक्यवत् 'उपांशुयाजमन्तरा यजति' इति नानुवादकं किन्तु विधायकमिति ॥ 
### ५. आधाराग्निहोत्राधिकरणम् 
___ अस्मिन्नधिकरणे विषयवाक्यद्वयम्-'आधारमाघारयति' 'अग्नि होत्रं जुहोति' इति । तत्र 'आधारमाधारयति' 'ऊर्ध्वमाघारयति सन्तत माघारयति ऋजुमाघारयति' इत्यादिरेकस्समुदायः । एवं 'अग्निहोत्र जहोति' 'दना जुहोति पयसा जुहोति यवाग्वा जुहोति' इत्यदिरेकस्स मुदायः। आधाराग्निहोत्रशब्दयोस्तत्प्रख्यन्यायेन कर्मनामत्वमवधृतम् । अत्र 'ऊर्ध्वमाधाराय ति' इत्यादिवाक्यविहितकर्मणां समुदायस्यानुवा दकम् 'आधारमाघारयति' इति वाक्यम् ? उतापूर्वकर्मविधायकम् ऊर्धा दिवाक्यानि च गुणविधायकानि इति संशयः। एवम् 'अग्निहोत्र जुहोति' इति वाक्यं दध्यादिवाक्यविहितकर्मणामनुवादकम् उतापूर्वकर्मविधायक दध्यादिवाक्यानि च गुणविधायकानीति संशयः। ननु तत्प्रख्याधिक रणेऽनयोश्शब्दयोर्नामधेयत्वं सिद्धान्तितम् । तेन तत्तन्नामककर्मविधाय कत्वे सिद्ध कथननुवादकत्वसंशय इति चेत्-अनयोर्वाक्ययोः विधेयरूप रहितत्वात् सामान्यस्य चानुष्ठानायोग्यत्वात् विशेषरूपेणावगतस्यैव कर्म णोऽनुष्ठानयोग्यत्वात् तादृश विशेषावगमस्य ऊर्ध्वदध्यादिवाक्येषु सत्त्वात् तेषामेव विधायकत्वमित्यधिकाशङ्कानिराकरणायैवं सन्दिह्य विचार्यते किमनयोरनुवादकत्वमुत विधायकत्वमिति। तत्र ऊर्खादिवाक्येषु दध्यादिवाक्येषु च देवताया अभावेऽपि ऊर्ध्वत्वदध्यादिश्रवणात् ऊर्ध्व त्वदध्यादीनाञ्च विशेषावगमकत्वात् तद्विशिष्टकर्णविधायकत्वं न्या य्यम, सम्भवति रूपवति कर्मविधाने तद्रहिते तद्विधानं न न्याय्यम् । अत ऊर्ध्वत्वसान्तत्यऋजुत्वगुणविशिष्टकर्मणां विधायकानि ऊर्ध्वादि वाक्यानि, तेषां कर्मणामनुवादकमाघारवाक्यम्, एवं दधिपयोयवागू विशिष्टकर्मविधायकानि दध्यादिवाक्यानि, तेषामनुवादकमग्निहोत्र वाक्यम् । देवतायास्तु प्राप्तिन्त्रिवर्णादिना भवति । अनुबादस्य प्रयो जनन्तु 'दर्शपूर्णमासाभ्यां स्वर्गकामो यजेत' 'अग्निहोत्रं जुहुयात् स्वर्ग कामः' इत्यधिकारसम्बन्धः । अतो वाक्यद्वयमिदमनुवादकमिति पक्षे प्राप्ते, 
६ 
सिद्धान्तः-आधाराग्निहोत्रवाक्ये नानुवादके। ऊर्ध्वदध्यादिवाक्येषु विशिष्टविधित्वाङ्गीकारेऽनेकादृष्टकल्पनाप्रयुक्तं गौरवं स्यात् । ननु सिद्धान्तेऽपि दध्यादिवाक्येषु गुणमात्रविधानं न सम्भवति, व्यापारा नाविष्टस्य दध्यादेबिधिविषयत्वासम्भवात् विशिष्टविधिरेव पर्यवस्यति । को विशेषः पूर्वपक्षसिद्धान्तयोरिति चेन्न; प्राप्ताप्राप्तविवेकन्यायेन विधिशक्तेः गुणमात्रे सङ्क्रमात् । विधितात्पर्यविषयस्यैव विधेयत्वम्, न तु विधिसम्बन्धिनो विषयस्य । विधितात्पर्यञ्चाप्राप्ते । अप्राप्तञ्चोर्ध्वत्व दध्यादि । तस्माद् आघाराग्निहोत्रवाक्ये नानुवादके, किन्तु विधायके इति ॥ 
### ६. पशुसोमाधिकरणम् 
अस्याधिकरणस्य बिषयः-'अग्नीषोमीयं पशुमालभेत' 'सोमेन यजेत' इति । अत्रापि पूर्बवदेव संशयपूर्वोत्तरपक्षाः। तथाहि-'हृदय स्याग्रेऽवद्यत्यथ जिह्वाया अथ वक्षसः' इत्यादिवाक्यविहितकर्मणामग्नी षोमीयवाक्यमनुवादकम् उतापूर्वकर्मविधायकम्; एवं 'ऐन्द्रवायवं गृह्णाति' 'मत्रावरुणं गृह्णाति' इत्यादिवाक्यविहितकर्मणां सोमवाक्य मनुवादकमुत विधायकमिति विशयः ।। 
__ तत्राग्नीषोमीयवाक्यं प्रकृत्य श्रुतेषु हृदयादिवाक्येषु यान्यवदान कर्माणि विधीयन्ते तेष्वनीषोमीयवाक्यं पशुशब्देनानूद्याग्नीषोमदेवता सम्बन्धं बोधयति । तेन हृदयादिवाक्येभ्यो हृदयादिद्रव्यककर्मस्ववगतेषु देवतालाभात्तेषां कर्मणां रूपं निश्चीयते । यथाऽऽघारवाक्ये आघाराख्ये कर्मण्यवगते तत्र वाक्यान्तरेण द्रव्यदेवतयोस्सम्बन्धे सति यागरूपत्व मवधार्यते तद्वत् । अवद्यतिस्तु चोदकप्राप्तानुवादो यागलक्षकः । एवमाल भतिरपि स्पर्शनद्वारा हृदयादियागोपलक्षकोऽनुवादः। यदि च पशुवाक्यं यागविधायकं स्यात्तदा हृदयादिवाक्यानां संस्कारविधित्वं न शक्यते वक्तुम् उत्पत्तिशिष्ट पशुद्रव्यावरोधात् । अतः पशुवाक्यमनुवादकम् । 
एवं 'सोमेन यजत' इति वाक्यमप्यनुवादकम् । 'ऐन्द्रवायवं गणाति' इत्यादीनि तद्धितान्तशब्दघटितानि । तद्धितेन च द्रव्यदेवता सम्बन्धो बोध्यते । स च सम्बन्धो यागे पर्यवस्यति । एवञ्चन्द्रवायवादि 
१८ 
मोमांसानयमञ्जयाँ वाक्यैः द्रव्यदेवताग्रहणविशिष्टा यागा विधीयन्त इति तेषां सोमवाक्य गतो यजिरनुवादकः । सोमशब्दस्तु 'सोमं क्रीणाति' 'सोममभिषुणोति' इत्यादिवाक्यप्राप्तार्थानुवादीभवन् तत्प्रख्यन्यायेन नामधेयम् । न च ज्योतिष्टोमनाम्नो विद्यमानत्वेन नामान्तरस्य कथं सम्बन्ध इति वाच्यम्, न्यायतः प्राप्तत्वेन नामान्तरस्यापरिहार्यत्वात् । पञ्चविधयज्ञेषु अग्निहोत्रं दर्शपूर्णमासौ चातुर्मास्यानि पशुः सोम इति सोमशब्दः परि गणितः । एवं सङ्कल्पे 'सोमेन यक्ष्ये' इति सोमशब्दः प्रयुज्यते । सोम शब्देनापि ज्योतिष्टोमस्य व्यवहारे बाधकाभावात् । तथा च कृत्स्नं सोमवाक्यमनुवाद इति पक्षे प्राप्ते, 
सिद्धान्तः-पशुसोमवाक्ये नानुवादके। पशुसोमशब्दौ आकृति विशेषवाचकौ सन्तौ कथं कर्मजातस्यानुवादको भवेताम् । पशुसोम शब्दयोः मुख्यार्थत्वे सम्भवति गौण्या वृत्त्या तद्विकृतिद्रव्यपरत्वमाश्रयितुं न युक्तम् । अतो द्रव्यदेवताविशिष्टयागविधायाकत्वं पशुवाक्यस्याङ्गी कर्तव्यम् । ननु पशुवाक्यस्य विशिष्टयागविधायकत्वे पशोर्यागकरणत्वं वक्तव्यम्, तच्च हृदयादिविहितहृदयादिभिर्बाधितं स्यादिति चेन्न; हृदयादिप्रकृतित्वेन पशोः यागसाधनत्वसम्भवात् गोमयेन पचतोतिवत् । तदेवं पशुवाक्यं विशिष्टविधिः, हृदयादिवाक्यानि च तत्रैव गुणविधय इति सिद्धम् । अतो नानुवादक पशुवाक्यम् । 
एवं 'सोमेन यजेत' इति वाक्यमपि सोमविशिष्टयागविधायकम् । ऐन्द्रवायवादिवाक्यानि च तत्रैवाङ्गविधायकानि। सोमस्योत्पत्तिशिष्ट त्वेऽपि तस्य साक्षान्न यागंसाधनत्वम् किन्तु प्रणाड्यैव । सोमस्याभिष वादिसंस्कारविधानात्, 'अभिषुतस्य सोमस्य धारां करोति' 'अण्व्या धारया गृह्णाति' इत्येवं रसग्रहणञ्च विधीयते-ऐन्द्रवायवादिवाक्यः । दश धाराग्रहाणां सत्वात् तेषां तत्तद्देवतायै पृथक्पृथग्रहणं कर्तव्यं भवति । तानि ऐन्द्रवायवादिवाक्यविधीयन्ते । अतो न यागविधायका नीमानि, सोमवाक्यमेव विधायकम् । अनेन वाक्येन सोमस्य याग साधनत्वेऽवगते तमुद्दिश्याभिषवादिसंस्काराणां विधानं सङ्गतं भवेत्, अन्यथा 'सोममभिषुणोति' 'सोमं पावयति' इत्यादौ द्वितीयान्तसोम﻿५९ 
पदस्यानुपपत्तिः स्यात् । एतेनाभिषवादिवाक्यप्राप्तसोममुपजीव्य सोम वाक्ये सोमशब्दस्य नामसाधनत्वं निरस्तम् । किञ्च 'ऐन्द्रवायवं गृह्णाति इत्यादिवाक्येषु ऐन्द्रवायवादयः शब्दाः तद्धितान्ताः । तेषां विग्रहवाक्येषु अस्येति सर्वनाम्ता यस्य कस्यचन द्रव्यस्य परामर्शः क्रियते । परामर्शश्च विशेषद्रव्यमन्तरा न घटते । अतो विशेषद्रव्यस्य प्राप्तिरावश्यिकी। तत्प्रापकत्वेन सोमवाक्यमेवैकं साधनम्। तस्मात् 'सोमेन यजेत' इत्येवा पूर्वकर्मणः सोमविशिष्टस्य विधायकम् नानुवादकमिति ॥ 
### ७. सङ्ख्याधिकरणम् 
अभ्यासाधिकरणप्रसङ्गेन प्राप्तो विचारस्समाप्तः । सम्प्रति सङ् ख्यया कर्मभेदः प्रतिपाद्यते । सङ्ख्या क्वचित् क्रियासामानाधिकरण्यं प्राप्य कर्मभेदिका भवति, क्वचिच्च' द्रव्यगता सती कर्मभेदिका भवति । तत्र द्रव्यगतसङ्ख्यायाः कर्मभेदकत्वे उदाहरणम्-- 
वाजपेययागे 'सप्तदश प्राजापत्यान् पशूनालभते' इति श्रूयते । अत्र सप्तदश पशुद्रव्यक एको यागः, उत सप्तदश यागा इति विचारः। एतद्वाक्य गतालभतिशब्दो यागपरः, द्रव्यदेवतासम्बन्धबोधकतद्धितान्तपदघटित त्वात् । विचारे कोटिद्वयसिध्यर्थं प्राजापत्यशब्दस्य विग्रहः कीदृश इति निर्णेतव्यम् । अयं शब्दः 'साऽस्य देवता' इत्यधिकारे विहिततद्धितसंज्ञ कण्यप्रत्ययान्त इति तावात्स्पष्टम् । तत्र 'अस्य' 'अस्य' इति सप्तदश वारं सङ्कीर्त्य एकशेषे कृते 'एषाम्' इति सिद्धेन सर्वनाम्ना प्रजापति देवता येषाम्' इति विग्रहे जाते प्रजापतिशब्दात्कृतेषु सप्तदशसु तद्धितेषु तेषामेकशेषे सति शिष्टस्यैकस्य तद्धितस्य प्रथमं बहुत्वेनान्वितस्य पश्चात् प्रकृत्या प्रजापतिशब्देनान्वयः, तदा केवलानां द्रव्याणामेव भेदः । भिन्नैर्द्र व्यैस्सम्बद्धा प्रजापतिदेवता व्यासज्यवर्तिनी। तेन प्रजापतिसम्बद्धानि द्रव्याणि सप्तदशेति सिध्यति । तैर्द्रव्यैः कल्प्यमानो याग एक एव स्यात् । यदि च 'प्रजापतिर्देवता अस्य प्राजापत्य इति शब्दं निष्पाद्य प्राजा पत्यश्च प्राजापत्यश्चेति सप्तदशवारमुच्चार्य तद्धितान्तानामेकशेष कृते शिष्टस्य प्राजापत्यशब्दस्य सप्तदशसु प्रजापतिविशिष्टद्रव्येषु सत्त्वात् प्रथम प्रकृत्यन्विततद्धितार्थेषु पश्चाबहुत्वान्वयः । तेन सप्तदशभिर्द्रव्य - 
मीमांसानयमञ्जयाँ देवतासम्बन्धैः कल्प्यमाना यागाः सप्तदश भवेयुः । तत्र तद्धितान्तेषु पदेषु तद्धितस्य द्रव्यमर्थः, तद्धितसम्बन्धाद्देवता प्रकृतेरर्थ. । एवञ्च तद्धितार्थस्य द्रव्यस्यैव बहुत्वेनान्वयः । यद्यपि तद्धितान्तादेव पदात् बहुवचनोत्पत्तिः । अतः तद्धितस्य प्रथमं प्रकृत्याऽन्वयेन भवितव्यम्, तथापि प्राजापत्यशब्दः प्राधान्येन द्रव्यमेवाभिधत्त इति तस्यैव बहुत्वेनान्वयो युक्तः । विशिष्ट स्यान्वये स्वीक्रियमाणे 'द्वौ' इत्युक्ते चत्वारः प्रतींयेरन्, त्रय इत्युक्ते नव प्रतीयेरन् । तस्मात् विशेष्यद्रव्यमात्रस्य बहुत्वेनान्वये यागभेदो न सिध्यति, सप्तदशद्रव्यकः प्रजापतिदेवताक एक एव, न यागभेद इति पक्षे प्राप्ते, 
सिद्धान्तः-'प्राजापत्यान्' इति कृततद्धितान्तैकशेषशब्दः प्रजापति विशिष्टद्रव्यवाचीति तावत् स्पष्टम् । तद्विशेषणं 'सप्तदश' पदम् । सप्त दशशङ्ख्याकप्रजापतिदेवताविशिष्टद्रव्याणोत्यर्थः पर्यवस्यति । द्रव्याणां देवतासम्बन्धे यागः प्रत्येतव्यो भवति । सङ्ख्यायाश्च पृथक्त्वनिवेशित्व स्वाभाव्यात् सङ्ख्येयगतत्वात् सङ्ख्येयानां यागरूपत्वाच्च तावन्तो यागा इति सिध्यति । किञ्चात्र सर्वे पशवो यागसाधनानि । यागसाधनत्वञ्च प्राजापत्यत्वविशिष्टम् । तन्निर्वाहाय तद्धितान्तानामेकशेषेण बहुत्वान्वय आश्रीयते । 'द्वौ' 'त्रय' इत्यादौ तु द्वित्वबहुत्वद्योतकयोः प्रत्यययोः विभक्तिज्ञानार्थत्वम् प्रकृत्यर्थानुवादकत्वं वा स्वीक्रियत इति न चतुर्णा नवानां वा बोधः । तस्मादत्र सप्तदशसङ्ख्या द्रव्यद्वारा कर्मभेदिका । 
कर्मसमानाधिकरणसङ्ख्याया कर्मभेदकत्वं 'तिस्र आहुतीर्जुहोति' इत्यत्राश्रीयते । अत्र किमेको होमो विधीयते उत तिस्र इति संशये 'समिधो यजति' 'तनूनपातं यजति' इत्यादिष्विव पुनः श्रवणरूपाभ्यासा भावात् सकृच्छ तस्याख्यातस्यानेकत्र ब्यापारायोगात् यथा प्रकृतौ श्रुतानां पञ्चप्रयाजानां चोदकेन विकृतौ गतानामेकादशत्वसङ्ख्याऽभ्यासेन सम्पा द्यते; तथा प्रकृतेऽपि त्रित्वसङ्ख्याऽभ्यासेन सम्पादनीयेति न कर्मभेद इति प्राप्ते, 
सिद्धान्तः--कर्मसमानाधिकरणया सङ्ख्यया कर्मभेदः स्वीकार्यः, सङ्ख्यायाः पृथक्त्वनिर्वे शित्वस्वाभाव्यात् । यद्यत्र होमविधानं पृथग्वाक्येन 
huy 
स्यात्तदनुवादेन त्रित्वविधाने तत्रित्वमभ्यासेन पूर्येत । न चैतदस्ति । अतः कर्मसमानाधिकरणा त्रित्वसङ्ख्या कर्मभेदिकैवेति ॥ 
### ८. संज्ञाधिकरणम् 
अग्निष्टोमे 'अथैष ज्योतिः, अथैष विश्वज्योतिः, अथैष सर्वज्योतिः, एतेन सहस्रदक्षिणेन यजेत' इति श्रुतम् । ज्योतिः विश्वज्योतिः सर्व ज्योतिरिति कर्मनामधेयानि । अत्रेदं विचार्यते किं ज्योतिरादिशब्दैः प्रकृतमग्निष्टोममनूद्य सहस्रदक्षिणाख्यो गुणो विधीयते ? उत ज्योति 
रादिनामकानि कर्मान्तराणि विधीयन्त इति । पूर्वं सङ्ख्याधिकरणे सङ्ख्यायाः सङ्ख्येयभेदनियमात्कर्मभेदकत्वमुक्तम् । संज्ञायास्तु न तथा, एकस्यैव दर्शपूर्णमासक्रतोः दाक्षायण-साकम्प्रस्थायीयादिनामभेदे सत्यपि कर्मभेदाभावात् । अतः 'एषः' इत्येतच्छब्दानुसारेण प्रकृतज्योति ष्टोम एव ज्योतिरादिशब्दरुच्यते। ज्योतीरूपस्तोमवत्वाज्ज्योतिष्टोम संज्ञा क्रतोः । ज्योतिष्टोमगतानां स्तोमानां त्रिवृदादिसङ्ख्यानां ज्योती रूपेण संस्तवो दृश्यते-'त्रिवृत्पञ्चदशः सप्तदश एकविंश एतानि वाव तानि ज्योतींषि य एतस्य स्तोमा' इति । अतो ज्योतिरादिशब्दानामर्था न्तरप्रत्यायकत्वं नास्ति । ज्योतिरादिशब्दैः प्रकृतं ज्योतिष्टोममनूद्य तत्र सहस्रदक्षिणाख्यो गुणो विधीयत इति पक्षे प्राप्ते, 
सिद्धान्तः-नाम्नां भेदात् तद्भेदः । 'अथैष ज्योतिः अथैष विश्व ज्योतिः, अथैष सर्वज्योतिरिति त्रीण्युत्पत्तिवाक्यानि । उत्पत्तिवाय गतानि च नामानि कर्मभेदकानि भवन्ति । ज्योतिष्टोम शब्देन ज्योति रादिशब्दानामेकदेशसाम्ये सत्यपि अर्थान्तरावगमात् प्रकरण विच्छेदस्ता वत्स्पष्टः । ज्योतिष्टोमानुवादेन सहस्रदक्षिणाख्यो गुणोऽप्यनेन विधातुं न शक्यते, ज्योतिष्टोमस्य द्वादशशतदक्षिणावरुद्धत्वात् । अतो ज्योति रादिपदानि पृथक्कर्मावबोधकानि । यद्यपि ज्योतिश्शब्दः 'वसन्ते वसन्ते ज्योतिषा यजेत' इत्यत्र ज्योतिष्टोमवाचकत्वेन प्रयुक्तः, तथापि न केवलमक्षरसाम्यमात्रेण तदेवेदमित्युन्नेतुं शक्यते, तादृशाक्षरसाभ्यं यज्ञ दत्त देवदत्त इत्यादौ सत्वात् एकनामत्वं साधयितु न शक्यम् । अतो भिन्नार्थप्रतिपादका ज्योतिरादयश्शब्दाः । नन्वेवं दाक्षायणसंज्ञया कर्मभेदः 
मीमांसानयमञ्जयाँ कुतो न स्वीक्रियते इति चेन्न; उत्पत्तिवाक्यगतानामेव नाम्नां कर्मभेद कत्वस्वीकारात् । 
'अथैष ज्योति' रित्यादौ यजतिपदाश्रवणात् कथं विधायकत्वमिति चेत्-एतेन सहस्रदक्षिणेन यजत' इत्यत्र यजति शब्दस्य सत्वात् 'एतेन' इत्येतच्छब्देन प्रकृतज्योतिरादीनां परामर्शान्न दोषः । अतो नामभेदतः कर्मभेदः स्वीकार्यः ॥ 
### ९. गुणाधिकरणम् 
गुणात्कर्मभेदः प्रतिपाद्यते । चातुर्मास्येषु वैश्वदेवपर्वणि 'सा वैश्व देव्यामिक्षा, वाजिभ्यो वाजिनम्' इति श्रुतम् । विश्वेदेवा देवता अस्या इति वैश्वदेवीशब्दस्तद्धितान्तः । तेन विश्वेदेवदेवताकामिक्षाद्रव्यकया गविधायकं वाक्यमिदम् इति सम्पद्यते। तप्ते पयसि दधनि आनीते तत्पयः द्वेधा परिण नते । तत्र घनीभूतं वस्तु आमिक्षापदेन द्रवीभूतञ्च वाजिनपदेनाभिधीयते । तदत्र सन्दिह्यते 'वाजिभ्यो वाजिनम्' इति किं चतुर्थ्यन्तेन वाजिभ्यपदेन विश्वेदेवदेवता अनूध वाजिनरूपगुणं विधत्ते ? उत वाजिदेवताकवाजिनद्रव्यककर्मान्तरं विधत्त इति । तत्र 'वाजिभ्य' इति चतुर्थ्यन्तेन पदेन वाजमन्नमामिक्षारूपं येषाम् इति विग्रहबलेन सन्निहितविश्वेदेवा देवता अनद्यन्ते । एवमनूद्य विश्वेदेवदेवताकयागे वा जिनाख्यगुणोऽनेन विधीयते । तत्रापि वाजिभ्य इति पदं विश्वेदेवान् विश्वेदेवत्वेनैवानुवदति न वाजित्वेन, नाप्यामिक्षायुक्त विश्वेदेवत्वेन । एवं सति उत्सत्तिशिष्टामिक्षाख्यं द्रव्यं वाजिनद्रव्यं न निरुन्ध्यात् । आ मिक्षावाक्ये द्रव्यदेवतासम्बन्धात् 'आभिक्षया यजेत' इति यजतिपदं कल्पनीयम् । तच्च यजतिपदं केवलं यागस्वरूपमात्रमभिधत्ते। तस्य द्रव्याकाङ्क्षायां यथाऽऽमिक्षायास्सम्बन्धः तथा वाजिनस्यापि सम्बन्धो भवितुमर्हति । यतो हि 'वैश्वदेवी' इति तद्धितश्रुत्या सामान्यरूपेणैव द्रव्यमभिधीयते । आमिक्षारूपेणाभिधानन्तु पदान्तरेणैव वक्तव्यम् इत्या मिक्षासम्बन्धो वाक्यग 'यः, तथैव वाजिनसम्बन्धोऽपि वाक्यगम्य एवेति नानयोः प्रबलदुर्बलभावः । तथा च तुल्यबलत्वादुभयोर्द्रव्ययोर्विकल्प इति नात्र कर्मभेद इति पक्षे प्राप्ते, 
TU 
सिद्धान्तः-संज्ञाया यथा कर्मभेदकत्वं तथा गुणस्यापि कर्मभेदक त्वम् । तादृशो गुणः कर्मभेदकः यश्च पूर्वस्मिन् कर्मण्यसम्भवन्निवेशः । 'सा वैश्वदेव्यामिक्षा' 'वाजिभ्यो वाजिनम्' इति वाक्यद्वयं निरपेक्षम् । पूर्व वाक्यं सापेक्षं यदि भवेत् उत्तरेण वाक्येन गुणस्समर्पयितु शक्यते । आमिक्षाविश्वेदेवसम्बद्ध एव यागः, तत्र यागमात्रस्य स्वरूपेणानुवादे सति सगुण एव बुद्धौ विपरिवर्तेत तदा गुणान्तरस्यापेक्षा कुतः ? किञ्च 'वैश्वदेवी' इति तद्धितश्रुतिः आमिक्षात्वेनैव द्रव्यमभिधत्ते, नात्र पदान्त रापेक्षा। आमिक्षेति पदान्तरं तदुपस्थापकत्वेन पर्यवस्यति । तदुक्तं वातिककारेः 
आमिक्षां देवतायुक्तां वदत्येवैष तद्धितः । 
आमिक्षापदसान्निध्यात्तस्यैव विषयार्पणम् ॥ इति । तस्मादामिक्षावाजिनयोस्तुल्यबलत्वाभावेन विकल्पो नाश तिं शक्यते । एवञ्चोत्पत्तिशिष्टगुणावरुद्धे कर्मणि उत्पन्न शिष्टो गुणोऽसम्भव निवेशः कर्म भिनत्ति इति ॥ 
### सय १०. गुणापवादाधिकरणम्
 । 'अग्निहोत्रं जुहोति' इति विहिताग्निहोत्रसन्निधौ ‘दध्ना जुहोति' 'पयसा जुहोति' 'यवाग्वा जुहोति' इति वाक्यान्याम्नातानि। तान्यवलम्ब्य पूर्वाधिकरणापवादतया विचार्यते--किमिमानि दध्यादिवाक्यानि कर्मा न्तरविधायकानि ? उताग्निहोत्र एव गुणविधायकानि इति । अग्निहोत्र वाक्येन होमो विहितः । तस्य द्रव्यापेक्षायां द्रव्यसमर्पणायैकैकं दध्यादि वाक्यं प्रवर्तते । प्रथमं दधिवाक्ये प्रवृत्ते दधिविशिष्टे होमे पयोऽसम्भव न्निवेशम् सत् पूर्वन्यायेन कर्म भिनत्ति । एवं पयोवाक्ये प्रथमं प्रवृत्ते 
दधिवाक्यं कर्मान्तरं विधत्त इति पक्षे प्राप्ते, 
सिद्धान्तः--अग्निहोत्रहोमस्य द्रध्यापेक्षायां दध्यादिवाक्यानि खले कपोतन्यायेन युगपदेव प्रवर्तन्ते, नैकैकशः । एकैकशः प्रवृत्तौ प्रमाणा भावात् । उपकारबुद्धि मादधानाः पुरुषाः परमुपकर्तुं युगपदेव प्रवर्तन्ते । दध्यादिवाक्यान्युपकारकाणि । अतस्तेषां युगपत्प्रवृत्तौ एकेनोपकारे सम्पादितेऽन्यस्य कालान्तरे ग्रहणं भविष्यतीति दध्यादिवाक्यानि गुण विधायकानि इति ॥ 

_____________
 
### ११. इन्द्रियकामाधिकरणम् 
अग्निहोत्रप्रकरणे 'दध्नेन्द्रियकामस्य जुहुयात्' इति श्रूयते । किमिदं वाक्यमग्निहोत्रात् कर्मान्तरं दधिसाधनकेन्द्रियफलकं विधत्ते ? उत प्रकृतमग्निहोत्रमाश्रित्य फलाय दधिमात्रं विधत्त इति सन्देहः । तत्र फलभाव्यकभावनायां धात्वर्थस्य करणत्वमिति भावार्थाधिकरण सिद्धत्वात् गुणमात्रं फलाय विधातुं न शक्यते। फलाय गुणे विधीयमाने 'दछना फलं भावयेत्' इति वाक्यार्थस्स्यात् । सिद्धस्य दधनः फलसम्पाद क वमनुपपन्नमिति होमोद्देशेनापि दध्नो विधानमिति वक्तव्यम्-दना होमं भावयेदिति । तथा सति वाक्यभेदः। अतो दधिविशिष्टो होमः फलाय विधीयते । स च होमः प्रकृताग्निहोत्रात् भिन्न एव स्यात् । तस्मात्कर्मान्तरविधायकमिति पक्षे प्राप्ते, 
सिद्धान्तः-कर्मान्तरविधाने प्रकृतहानाप्रकृतकल्पना प्रसज्येत, वि शिष्टविधिगौरवञ्च स्यात् । अग्निहोत्रवाक्येन होमः प्राप्त इत्यत्र न कश्चिद्विवादः । होमस्य प्राप्तत्वाद् 'दघ्नेन्द्रियकामस्य जुहुयात्' इत्य नेन होमो न विधेयः । विधेयान्तरञ्चास्मिन् वाक्ये दधि वर्तते । तत्र विधिशक्तिः विश्राम्यति । ननु ‘दना जुहोति' इति दनः प्रापके वाक्ये विद्यमानेऽत्र दनः पुनर्विधानमनुपपन्न मिति चेन्न; 'दध्ना जुहोति' इति क्रत्वर्थतया दधि विधत्ते, अत्र तु पुरुषार्थतयेति स्वीकारात् । क्रत्वर्थतया पुरुषार्थतया च विधेर्भेदेऽपि विधेयं दधि भिन्नं न भवति । तत्र क्रत्वर्थ तया विधीयमानस्य दधनः तृतीयाश्रुत्वा होमसाधनत्वम्, पुरुषार्थतया विधीयमानस्य तु फलसाधनत्वमिति भदः । दध्नो होमसाधनत्वञ्च होम निर्वर्तकतया, एवं निर्वतितो होमो धात्वर्थः करणत्वेन भावनायामन्वेति । अत एव 'अग्निहोत्रं जुहोति' इत्यत्राग्निहोत्रहोमेन भावयेदिति 'दध्ना जुहोति' इत्यत्र च दघ्नो विवेयत्वात् होमस्य च प्राप्तत्वात् दध्ना होम भावयेदिति च बोधो भवति । 'दध्नेन्द्रियकामस्य जुहुयात्' इत्यत्र च विधेयं दधि उद्देश्यञ्च फलम् दध्ना फलं भावयेदिति सम्पन्ने जुहोतेः कथमन्वयः ? साध्यत्वेन वा साधनत्वेन वाऽन्वयोऽनुपपन्नः, होमोद्देशेन दध्नो विधानाभावात् होमस्य च प्राप्तत्वात् इति जिज्ञासायां फलाय 
दधिरूपो गुणः काञ्चन क्रियामाश्रित्यैव फलसम्पादको भवितुमर्हतीति कृत्वा यस्याः कस्याश्चिन् क्रियायाः प्राप्त्यपेक्षया अग्निहोत्रहोम एवो पतिष्ठते प्रकृतत्वात्। एवमुपस्थितो होमः फलार्थस्य दध्नस्साहाय्य माचरति-स्वाश्रितं सत् दधि फलसम्पादकं भवत्विति । तथा च जुहोतेराश्रयत्वेनान्वयः फलति प्रकृतहोमाश्रितेन दधना इन्द्रियरूपं फलं भावयेदिति ॥ 
### १२. रेवत्यधिकरणम् 
'त्रिवृदग्निष्टुदग्निष्टोमः' इति वाक्येनाग्निष्टुद्यागो विहितः । अग्निष्टुत् इति कर्मणो नाम । अग्निष्टुत्संज्ञको याग इत्यर्थः । अयम् अग्निष्टोमः-अग्निष्टोमाख्यस्तोत्रेण संस्थाप्यः। त्रिवृत्-स्तोत्रीयानवकस्तो मक इत्यर्थः। तथा च स्तोत्रींयानवकस्तोमकेन अग्निष्टोमसंस्थान अग्निष्टुत्क्रतुना इष्टं भावयेदिति बोधः। अयं सोमयागोऽग्निष्टोमसं स्थाकज्योतिष्टोमविकृतिः। अयमेव क्रतुः फलविशेषाय 'तस्य वायव्या स्वेकविंशमग्निष्टोमसाम कृत्वा ब्रह्मवर्चसकामो यजत' इत्यनेन विहितः। तस्येति प्रकृताग्निष्टुद्यागस्य परामर्शः । तत्राग्निष्टोमसाम्नः प्रकृतिवदा धारभूता 'यज्ञायज्ञा वो अग्नये' इत्याग्नेय्यः ऋच आसन् । तत्स्थाने वाय व्या ऋचः । तत्र स्तोमः उत्पत्तिवाक्येन त्रिवृत् प्राप्तः। तत्स्थाने एक विशस्स्तोमः कर्तव्यः । तथा च वायुदेवताकासु ऋक्षु अग्निष्टोमसाम एकविंशस्तोमकं सम्पाद्याग्निष्टुद्यागानुष्ठाने सति ब्रह्मवर्चसं फलं भवति । एवञ्च वायुदेवताकर्गधिकरणकैकविंशस्तोमकाग्निष्टोमसाम साध्यकाग्निष्टुद्यागेन ब्रह्मवर्चसं भावयेत् इति वाक्यार्थः पर्यवस्यति । तृतीयं वाक्यम्--'एतस्यैव रेवतीषु वारवन्तीयमग्निष्टोमसाम कृत्वा पशुकामो ह्येतेन यजेत' इति । इदमेवास्याधिकरणस्योदाहरणम् । अस्यार्थः--'रेवत्यः' रेशब्दघटिता रेवती नः' इत्याद्या ऋचः । 'वार वरतीयं' 'अश्वं नत्वा वारवन्तमि'त्यस्यामृचि गेयं साम । तदिह साम 'अग्निष्टोम साम कृत्वा' अग्निष्टोमसाम्नो यत्र गानं तत्र कृत्वा पशु फलकामनावान् यजेत इति । 
अत्रैवं सन्दिह्यते-किं प्रकृतमग्निष्टुद्यागमाश्रित्य फलाय गुण 
इ 
मोमांसानयमञ्जयां विधिः ? उत गुणविशिष्टापूर्वकर्मणः फलोद्देशेन विधिरिति । तत्र 'एत स्यैव' 'एतेन' इत्येतच्छब्दाभ्यां प्रकृतस्याग्निष्टुद्यागस्य परामर्शः क्रियत इति स्फुटं प्रतीयते । तदुत्सृज्य कर्मान्तरविधाने प्रकृतस्य हानिः, अप्रकृ तस्य कल्पना, विशिष्टविधिगौरवञ्चेत्यनेके दोषास्स्युः । अत इन्द्रिय कामाधिकरणन्यायेन पूर्वस्मिन्नेव कर्मणि फलाय गुणविधियुक्तः । न चेन्द्रियकामवाक्ये दधना साक्षात् होमस्साध्यत इति फलाय विधीयमान स्य दध्नो होम आश्रयो भवतीति युक्तं फलाय गुणविधानम् । अत्र तु फलाय विधीयमानं वारवन्तीयं साम, तेन न यागस्साध्यते । अतः कथं वारवन्तीयमाश्रयेण विना फलसम्पादनक्षमं स्यादिति वाच्यम्, साम्न स्साक्षाद्यागसाधनत्वाभावेऽपि आनर्थक्यतदङ्गन्यायेन यागाङ्गस्तोत्रसाध नत्वात्परम्परया यागसाधनत्वसम्भवात् । न च वारवन्तीयसाम्नो रेवतीषु ऋक्ष गानमप्राप्तं विधेयम्, अग्निष्टोमसामसम्बन्धश्चाप्राप्तः सोऽपि विधेयः, फलसम्बन्धश्च विधेय इत्यनेकविधाने वाक्यभेद इति वाच्यम्, 'यजेत' इति श्रूयमाणस्य विधेापाराभावात्, ‘कृत्वा' शब्देनैव रेवतीवारवन्तीयसम्बन्धस्याग्निस्टोमसामसम्बन्धस्य च सिद्धत्वेन तदु पस्थितस्य रेवत्याधारवारवन्तीयस्य फलसम्बन्धमात्रविधानेन बिध्यावृत्य भावाच्च । तस्मादग्निष्टोमस्तोत्रद्वाराऽग्निष्टुद्यागमाश्रित्य रेवत्याधार वारवन्तीयगुणः पशुफलाय विधीयत इति पक्षे प्राप्ते, 
सिद्धान्तः-बारवन्तीयं साम, साम च गीतिविशेषः, तस्य द्रव्यदेव तासाधनकयागं प्रति साधनत्वमनुपपन्नम् । एवं सति यागमाश्रित्य वारवन्तीयं फलाय विधीयत इति कथं स्यात् ? ननु आनर्थक्यतदङ्गन्या येन स्तोत्रद्वारा यागसम्बन्धः साम्नोऽस्तीति चेन्न; आनर्थक्यतदङ्गन्याये सप्तदशारत्नित्वस्य वाजपेयसम्बन्धः चोदितः-'सप्तदशारत्तिर्वाजपेयस्य' इति सम्बन्धो न सम्भवतीति वाजपेयाङ्गभूतयूपमुपसर्पतीति युक्तम्, प्रकृते वारवन्तीयं फलोद्देशेन चोदितम्, न तु यागोद्देशेनेति वैषम्यात् । अतो नात्रानर्थक्यतदङ्गन्यायावतारः । यदुक्तम् कृत्वाशब्देनैव रेवतीवार वन्तीयसम्बन्धस्याग्निष्टोमसामसम्बन्धस्य च सिद्धत्वेन वाक्यभेदो ना स्तीति, तत्रोच्यते-वारवन्तीयस्य रेवत्याधारकत्वाग्निष्टोमसामस्थानक त्वयोः प्रापकवाक्यान्तरसत्त्वे कृत्वाशब्दस्य तदनुवादद्वारा तदुपस्थापक 
त्वं सिद्धं स्यात् । न चैतदस्ति, अनेनैव वाक्येनोक्त सम्बन्धद्वयमवगन्त व्यम् । तथा सति विध्यावृत्तिः कुतो न स्यात् ? न च 'वारवन्तीयमग्नि प्टोमसाम कार्यम्' इति प्राकरणिकवाक्येन वारवन्तीयस्याग्निष्टोमसाम स्थानकत्वस्य प्राप्तत्वेन न तत्र विधेापार इति वाच्यम्, इदं वाक्यं क्रत्वर्थतया वारवन्तीयविधानाय प्रवृत्तम् । रेवत्याधारवारवन्तीयन्तु पुरुषार्थतया प्राप्तमित्युभयोर्वाक्ययोभिन्नार्थविधायकत्वात् । एवञ्च रेव त्याधारवारवन्तीयस्याग्निष्टोमसामसम्बन्धस्य फलसम्बन्धस्य च विधान मनेनैव वाक्येन स्वीकर्तव्यम् । तथा च वाक्यभ दो दुर्वारः। तदर्थं रेव तीवाक्येऽपूर्व कर्मविधिरेवाश्रयणीयः। तत्रैवं प्रकारः-सर्वत्र निधि वाक्येषु भावना विधीयत इति भावार्थाधिकरण उक्तम् । यदि प्रमाणेन सा भिन्ना भवति, तर्हि तत्तनुरक्तो धात्वर्थोऽपि भिन्नो भवति, अपूर्व ञ्चापि भिन्नं भवतीति स्थितौ सत्यां प्रकृते रेवतीवाक्यगतेन 'यजत' पदेनाख्यातोपत्तभावना निहिता। एवमेव त्रिवृद्वाक्येन वायव्यवाक्येन च भावना विहिता। तत्र त्रिवद्वाक्यवायव्यवाक्याभ्यामेकैव भावनेत्यत्र कारणं विद्यते । त्रिवृद्वाक्येन यागं विधाय 'तस्य' इति वायव्यवाक्यं प्रवृत्तम् । तच्छब्दस्य पूर्वपरामर्शकत्वं स्फुटं प्रतीयते । तस्यैव यागस्य वायव्यवाक्योक्तगुणविशिष्टतयाऽनुष्ठाने बह्यवर्चसं फलमित्यङ्गीकारे प्रकृतहानाप्रकृतकल्पनादिकं न भवति । रेवतीवाक्यगतेन 'एतस्यैवा' इति पदेन त्रिवृद्वाक्यविहितयागस्य परामर्श सति तत्रानेकेषां गुणानां विधाने वाक्यभेदस्स्यादिति विशिष्टनिधिराश्रयणीयः । तत्र 'कृत्वा' इति क्त्वाप्रत्ययः साहाय्यमाचरति । क्त्वाप्रत्ययार्थो भावना । सा रेव तीवारवन्तीयसम्बन्धाग्निष्टोमसामसम्बन्धनिशिष्टा। इयञ्च 'यजेत' इत्याख्यातोपात्तप्रधानभावानाया उपसर्जनीभूता। एवञ्च रेवतीवार वन्तीयसम्बन्धाग्निष्टोमसम्बन्धविशिष्टक्त्वाप्रत्ययोपात्तभावनोपसर्जनक भावना फलोद्देशेन विधीयत इति सिध्यति । तत्र 'एतस्यैव' "एतेन' इति पदद्वयं प्रस्तूयमानकर्मपरम् इति कर्मान्तरमेवाङ्गीकर्तव्यम् ॥ 
### १३. सौभराधिकरणम् 
ब्रह्मसामाभिधस्स्तोत्र विशेषो ज्योतिष्टोमे सवनीयदिने विहितः । तत्र सौभरं साम । तदधिकृत्य श्रूयते--'यो वृष्टिकामो योऽन्नाद्य कामो 
इ 
मीमांसानयमञ्जयाँ यस्स्वर्गकामः स सौभरेण स्तूवीत' इति । सौभरस्तवनेन फलत्रयं प्राप्नु यादित्यर्थः । एवं फलोद्देशेन स्तुति विधाय 'हीषिति वृष्टिकामाय निधनं कुर्यात्, ऊर्गित्यन्नाद्यकामाय ऊ इति स्वर्गकामाय' इति श्रुतम् । साम्नः पञ्च भक्तयः-अवयवा भवन्ति-प्रस्ताव उद्गीथः प्रतिहारः उपद्रवः निधनञ्चेति । अन्तिमा भक्तिः निधनमिति कथ्यते । फलत्रयोद्देशेन सौभरं विधाय हीष् ऊर्क, ऊ इति निधनानां प्रत्येकं वृष्टयादिफलमा म्नातम् । इदमेव वाक्यमस्याधिकरणस्य विषयः । अत्र सन्देह--किमिमे निधनविशेषाः सौभरफलात् फलान्तरार्थत्वेन विधीयन्ते ? उत फलं साधयतस्सौभरस्यैव निधनविशेषा नियम्यन्त इति । 
तत्र 'हीषिति वृष्टिकामाय' इत्यादौ चतुर्थ्यन्तेन पदेन तत्तफला भिलषितृपुरुषशेषत्वं निधनानां प्रतीयते । पुरुषशेषत्वञ्च साधनत्वरूपम्। हीषिति निधनेन वृष्टिकामः फलं साधयेदिति पर्यवस्यति । नियमविधौ तु 'वृष्टिकामाय' इत्यस्य-सौभरेण साम्ना वृष्टिमभिलषन् पुरुषः हीषि त्येव निधनं कुर्यादित्यर्थः कर्तव्यस्स्यात् । अयञ्चार्थो लक्षणयव स्यात् । 
यमो नाश्रीयते, अतः फलान्तरार्थतयैव हीषादयो विधीयन्त इति पक्षे प्राप्ते, 
सिद्धान्तः--'यो वृष्टिकामो योऽन्नाद्यकामो यस्स्वर्गकामस्स सौभ रेण स्तुबीते' ति तत्तत्फलार्थतया सौभरे सामिन चोदिते हीषादीनि निधनानि नियम्यन्ते । सर्वावयवोपेतस्य सौभरसाम्नो वृष्टयादीनि फलानि विधिना बोध्यन्ते । निधनञ्च साम्नोऽवयवः । ही इति निधनो च्चारणमात्रेण न खलु वृष्टिः फलं भवितुमर्हति । तदर्थं सर्वावयबोपेत साम्नो गानमावश्यकम् । तच्च गानं 'यो वृष्टिकाम' इत्यादिवाक्येन चोदितम् । 'हीषिति वृष्टिकामाय निधनं कुर्यात्' इति वाक्ये वृष्टिशब्दः सामविधायकवाक्यगतवृष्टः प्रत्यभिज्ञापकः । वृष्ट्यादोनि च फलानि सौभरं साम साधनमवाप्य निराकाङ्क्षाणि न हीषादिनिधनान्यपेक्षन्ते । न च वृष्टिफलाय हीषिति निधनस्य पृथक्साधनस्य विहितत्वात् प्रत्य भिज्ञां बाधित्वा फलान्तरपरत्वमेवास्त्त्विति वाच्यम्, विधीयमानहीषादि 
निधनानामाश्रयालाभात् । न हि सौभरमाश्रयो भवितुमर्हति, तस्य सर्वा वयवोपेतत्वात् निधनमात्रेण निर्वर्तयितुम शक्यत्वाच्च । यदुक्तं फलोद्देशेन निधनस्य विधाने लक्षणेति तत्रोच्यते स्वसाधनसौभराधारत्वसम्बन्धेन हीषिति निधनस्य फलोद्देशेन विधीयमानत्वान्न दोषः । तस्मात् 'हीषिति वृष्टिकामाय निधनं कुर्यात्' इति वाक्यस्य वृष्टिकामाय यत्सौभरं तत्र हीषिति निधनं कुर्यादित्यर्थः स्वीकर्तव्यः । तथा च निधनानामव्यवस्थया प्राप्तानां व्यवस्थार्थमिमानि वाक्यानीति सिध्यति ॥ 
इति द्वितीयाध्यायस्य द्वितीयः पादः 
JU 
नौपरश्ये 
## द्वितीयाध्यायस्य तृतीयः पादः 
### १. रथन्तरसामाधिकरणम् 
पूर्वस्मिन् पादे कर्मभेदः प्रतिपादितः, अस्मिन्पादे तदपवादः प्रति पाद्यते । ज्योतिष्टोमे 'यदि रथन्तरसामा सोमस्स्यादैन्द्रवायवाग्रान् ग्राहन गृह्णीयात्, यदि बृहत्सामा शुक्रानान् इति श्रुतम् । अस्याधिकरणस्येद मेव विषयवाक्यम् । अस्यार्थः--रथन्तरं साम यस्य सः रथन्तरसामा सोमो-ज्योतिष्टोमो यदि स्यात्तहि ग्रहेष्वैन्द्रवायवग्रहस्याग्रता स्यात् बहुषु ग्रहेषु ग्रहीतव्येषु ऐन्द्र वायवग्रहस्याग्रता-प्राथम्यं स्यात् । यदि च बृहत्सामा ज्योतिष्टोमस्तहि ग्रहग्रहणे शुक्रग्रहस्य प्राथम्यं स्यात् । ज्योतिष्टोमे माध्यन्दिनसवने क्रियमाणेषु सप्तदशस्तोमकपृष्ठस्तोत्रेषु षट् सामानि विहितानि रथन्तरं बृहत् वामदेव्यम् नौधसं श्यैतं कालेय मिति । तेषु बृहद्रथन्तरयोः नौधसश्यैतयोविकल्पो विहितः-'रथन्तरं वा पृष्ठं भवति बृहद्वा, नौधसं वा श्यैतं वा' इति । तथा सति चत्वारि सामानि-रथन्तरवामदेव्य-नौधस-कालेयानि, अथवा बृहद्वामदेव्यश्यैत कालेयानि नियतानि भवन्ति । तत्र यदि रथन्तरसामा ज्योतिष्टोमस्तदा ऐन्द्रवायवग्र हस्याग्रता, यदि च बृहत्सामा सः तहि शुक्रग्रहस्याग्रता इति । 'ऐन्द्र वायवं गृह्णाति' 'मैत्रारुणं गृह्णाति' 'आश्विनं गृह्णाति'﻿मीमांसानयमञ्जयाँ इत्यादि वाक्यैर्ग्रहग्रहणानि विहितानि । तेषु कस्य ग्रहस्याग्रतेति बोध नाय 'यदि रथन्तरसामा' इत्यादिवाक्यं प्रवृत्तम् । 
अत्र सन्दिह्यते-किमिदं वाक्यं ज्योतिष्टोमात्कर्मान्तरं रथन्तरसा मेति बहत्सामेति च विधत्ते ? उत ज्योतिष्टोमे एव नैमित्तिकग्र हाग्रतारूप गुणं विधत्ते इति । तत्र 'रथन्तरसामा' शब्दस्य बहुव्रीहिसमासः-रथन्तरं 
वतः क्रतोः 'यस्येति यच्छब्देन ग्रहणं न भवति । तदा रथन्तरसामवान् क्र तुरनेनोच्यत इत्यङ्गीकर्तव्यम् । प्रकृतज्योतिष्टोमे तु न केवलं रथन्तरं साम वर्तते गायत्रवामदेव्यादीनामपि सत्त्वात् । ज्योतिष्टोमस्य सामान्त रसापेक्षत्वेन रथन्तस्सामशब्दस्य व्यपेक्षालक्षणसामर्थ्याभावेन समासानु पपत्तिर्भवेत् । समासे च रथन्तरस्य विशेषणत्वमनुपपन्नं स्यात् । तथा च प्रकृते ज्योतिष्टोमकर्मणि निवेशमलभमानस्यास्य कर्मान्तरबोधकत्वं कल्पनीयम् । ननु कर्मान्तरत्वे निमित्तबोधकयदिशब्दस्य सङ्गतिः कथ मिति चेत्-यदि रुचिस्स्यात् रथन्तरसामानं क्रतुं कुर्यादिति वा, यद्येन्द्र वायवाग्रान् ग्रहान् ग्रहीतुमिच्छेत्तदा रथन्तरसामानं क्रतुं कुर्यादिति वा यदिशब्दो नेतुं शक्यते । तस्माद्रथन्तरबृहदन्यतरस्तोत्रकम् ऐन्द्रवायवा ग्रतादियुक्तं कर्मान्तरं विधीयत इति पक्षे प्राप्ते, 
सिद्धान्तः--नात्र कर्मान्तरविधिः, अपितु रथन्तरे निमित्ते ऐन्द्र 
कयदिशब्दबलात् प्रकृतस्यैव कर्मणः सोमशब्दो वाचकः । ननु प्रक्रते कर्मणि रथन्तरातिरिक्त साम्नां सत्त्वात् कथं रथन्तरसामाशब्दः प्रकृतं ज्योतिष्टो ममनुवदेदिति चेत्--अन्ययोगव्यावृत्ति द्वारा विशेषणत्वासम्भवेऽपि स्वायोगव्यावृत्तिद्वारा विशेषणत्वोपपत्तेः। बृहद्रथन्तरयोस्साम्नो वैकल्पि कत्वेन बृहत्पक्षे रथन्तरस्य, रथन्तरपक्षे च बृहतोऽयोगोऽस्तीति तव्या वृत्त्या विशेषणत्वोपपत्तेः । अयोगव्यावृत्ति दशायां सामान्तरसत्त्वेऽपि न कश्चन विरोधः । व्यवच्छेदस्तु विरोधनिबन्धनः, सामान्तरैस्सह रथन्तर 
व्यपेक्षालक्षणसामर्थ्यस्य सत्त्वात् समासे न काप्यनुपपत्तिरिति सिद्धम् । 
तस्मात्प्रकृतज्योतिष्टोमे रथन्तरादिनिमित्ते ग्रहाग्रतारूपगुणविधिः, न तु गुणात्कर्मभेदः॥ 
### २. अवेष्टयधिकरणम् 

कपालं निर्वपति हिरण्यं दक्षिणा, ऐन्द्र मेकादशकपालमृषभो दक्षिणा, वैश्वदेवं चरुं पिशङ्गी पष्ठौही दक्षिणा, मेत्रावरुणीमामिक्षां वशा दक्षिणा, बार्हस्पत्यं चरुं शितिपृष्ठो दक्षिणा' इति दिशामवेष्टिसंज्ञकाः पञ्च यागा विहिताः । पिशङ्गी पष्ठौही-पिङ्गलवर्णा बालगभिणी गौः । वशा-वन्ध्या गौः । तत्रेदं श्रूयते--'यदि ब्राह्मणो यजेत बार्हस्पत्यं मध्ये निधायाहुतिमाहुति हुत्वाऽभिधारयेत्, यदि राजन्य ऐन्द्रम, यदि वैश्यः वैश्वदेवम्' इति । यदि ब्राह्मणकर्तृकः प्रयोगस्तदा आग्नेयादीनि चत्वारि हवींषि प्रतिदिशमवस्थाप्य मध्ये बार्हस्पत्यं चरुं संस्थाप्य क्रमेणाग्नेया दिकं हुत्वा मध्ये निहितं हविरभिघारयेत्-संस्रावं क्षारयेत्, एवं राजन्य 
मध्यहविषोऽभिधारणम्, एवं वेश्यकतृ कप्रयोग वेश्वदेवहविषो मध्ये निधानं तत्तद्धविषो होमानन्तरं मध्यहविषोऽभिधारणम् अन्ते च मध्य हविषो होम इति वाक्यस्यार्थः । अस्याधिकरणस्येदमेव विषयवाक्यम् । 
ब्राह्मणादिकर्तृकत्वनिमित्तेन गुणविधायकाः ? उतापूर्वकर्मणः प्रयोग विधायका इति । तदर्थं कि राजशब्दः क्रियाप्रवृत्ति निमित्तकः ? उत जातिप्रवृत्ति निमित्तकः? इति विचारः । तत्र प्रजापालनरूपं राज्यं करोति यः स राजेति सार्वत्रिकप्रयोगदर्शनात् त्रैवर्णिकेषु तादृशकर्तृत्वसम्भवात् ब्राह्मणादिकर्तृकत्वे निमित्ते गुणविधिः। ननु राजशब्दवाच्यक्षत्रिय जात्यधिकृते राजसूये ब्राह्मणवैश्ययोः कथमधिकारः ? येन ब्राह्मणादि वर्णनिमित्ते गुण विधिसम्भव इति चेत्-न; राज्ययोगाद्राज ति सर्वलोंक प्रसिद्धेः ब्राह्मणवैश्ययोरपि तद्योगेन निमित्तत्वसम्भवात् । न च क्षत्रिय जातिपरत्वं राजशब्दस्येति युक्तम्, तस्यैकदेशप्रसिद्धिविषयत्वात् विप्रति पन्नत्वाच्च । यद्यपि धर्मग्रन्थेषु पुराणेषु च क्षत्रियस्यैव राज्ययोगो दृश्यते न तु ब्राह्मणादेः, तथापि शब्दप्रवृत्ति निमित्तविषये सर्वलोकप्रसिद्धिरेव 
असे विविधा निशानारकि तानाशा 
७२ 

_____________
 ज्यायसी, अतो ब्राह्मणादीनामपि राजशब्दवाच्यत्वे न किञ्चिद्बाधकम् । ननु राज्यशब्दो राज्ञः कर्मेत्यर्थे यक् प्रत्ययान्तो व्याकरणस्मृतिसिद्धः । स्मृतिश्चाचारात्प्रबला। अतों योगाश्रयणं नोचितमिति चेत्-अत्र वदामः-आचारात्स्मृतिर्बलीयसीत्यत्र न विवादः किन्तु व्याकरणस्मृतिः राज्ञः कर्मेत्यर्थे यक् प्रत्ययं विधाय राज्यशब्दस्य साधुत्वे नियामिका सती शब्दप्रयोगरूपमाचारं बाधितुं न क्षमा, व्याकरणस्य प्रयोगमूल त्वात् । 'यदि ब्राह्मणो यजत' 'यदि वैश्यो यजत' इत्यत्र यदिशब्दौ ब्राह्मणवैश्ययोः कर्तृत्वं सिद्धवदनुवदतः । प्राप्ति विनाऽनुवादो न घटते । तस्माद् ब्राह्मणादिनिमित्ते राजसूयान्तर्गतावेष्टियागेषु मध्यनिधानादि गुणविधायकमिदं वाक्यमिति पक्षे प्राप्ते, 
सिद्धान्तः-'यदि ब्राह्मणो यजत' इत्यादिवाक्यमप्राप्तप्रापकम् अपूर्वकर्मविधायकमित्यर्थः । राजा राजसूयेन स्वाराज्यकामो यजेत' इत्यत्र 'राजसूय' शब्द आख्यातपरतन्त्रः । आख्यातान्तश्शब्दो यान् यागान् वदति ते राजसूयशब्दवाच्याः। स्वाराज्य कामशब्दोऽधिकारिणं पुरुषं वदति तस्य विशेषणं 'राजा' इति । अर्थात् राजा सन् यस्स्वा राज्यकामः स राजसूयेन यजत। अत्र पुरुषविशेषणत्वेन श्रूयमाणस्य 'राजा' इति शब्दस्य जातिप्रवृत्तिनिमित्तकत्वमेव स्वीकर्तव्यम् यथा अष्टवर्षं ब्राह्मणमुपनयीत' इत्यत्र ब्राह्मणमातापितृजन्यस्य ब्राह्मणशब्देन परिग्रहः, तथा 'राजानमभिषेचयेत्' इत्यत्रपि क्षत्रियमातापितृजन्यस्यैव 'राजानम्' इति पदेन ग्रहणं युक्तं भवति । अभिषेचनञ्चेदं प्रजापरि पालनरूपराज्ययोगनिमित्तकं कर्तव्यत्वेन वाक्यमुपदिशति । एतादृशवाक्ये 'राजानम्' इति पदं प्रयुक्तम् । अभिषेकानन्तरमेवायं राजा भविता। ततः पूर्वं राजपदं संस्कार्यत्वेन निर्दिष्टं वर्तते । तदिदमसङ्गतं स्यात् यदि राजपदं राज्ययोगनिमित्तकं स्यात् । व्याकरणस्मृतेर्वेदमूलकत्वेन प्रामाण्यं व्याकरणाधिकरणे व्यवस्थापितम् । राजशब्दात्कर्मणि यग्विधा यकव्याकारणस्मरणं 'राजानमभिषे वयेत्' इत्यभिषेकविध्यनुगहीतप्रामा ण्यकमिति प्रजापालनकारित्वनिबन्धनः प्रयोगो गौणतया नेयः। यदुक्तं यदिशब्दो निमित्तबोधक इति तत्रोच्यते-निपातवाद्यदिशब्दस्य निमि त्तातिरिक्तार्थपरत्वेन नेतु शक्यत्वात् । एबञ्च 'यदि ब्राह्मण' इत्यादिः 
७३ 
ब्राह्यणविशिष्टप्रयोगान्तर विधायकः । अस्यैव फलसम्बन्ध 'एतयाऽन्ना द्यकामं याजयेत्' इति वाक्येन बोध्यते । क्षत्रियकर्तृकराजसूयान्तर्गता वेष्टेः फलन्तु स्वाराज्यप्राप्तिरिति व्यवस्थापि सङ्गच्छते । तस्माद् 'यदि ब्राह्मणो यजेत' इत्यादिवाक्यमवेष्टिप्रयोगान्तरं ब्राह्मणादिविशिष्ट विदधातीति ॥ 
### ३. आधानाधिकरणम् 
। पूर्वाधिकरणे यदिशब्दसत्त्वेऽपि तस्य निमित्तबोधकत्वं निराकृत्य प्रयोगान्तरविधायकत्वमवस्थापितम्। अस्मिन्नधिकरण यदिशब्दा भावेऽपि निमित्तबोधकत्वं वाक्यानामाशक्य निराक्रियते। 'वसन्ते ब्राह्मणोऽग्नीनादधीत; ग्रीष्मे राजन्यः, शरदि वैश्यः, वर्षासू रथकारः' इति वाक्यान्याम्नायन्ते । अत्र विचार्यते-किमाधाने ब्राह्मणादिनिमित्ते वसन्तादिकालविधिः? उत ब्राह्मणादिवसन्तादिविशिष्टाधानविधिरिति । तत्र दर्शपूर्णमासादव उत्तरक़तव आहवनीयाद्यग्निसापेक्षाः । अतस्तत्तत्क्रतु विधय आहवनीयादिसिध्यर्थमाधानमाक्षेप्तुं शक्नुवन्ति। आक्षिप्ते आधाने कर्तृत्वेन ब्राह्मणादीनां प्राप्तिस्सम्भवति। एवं प्राप्तान् ब्राह्मणादीन् निमित्तीकृत्य वसन्तादिगुणो विधातुं शक्यते । ननूत्तर क्रतुविधयोऽग्निसाध्या इति हेतोराधानमाक्षिपन्तु, परं तेऽग्नय आहव मीयादय आधानसाध्या इति कथं ज्ञानं भवेदिति चेन्न; 'य एवं विद्वानग्निमाधत्ते' इति सामान्यविधिनाऽग्नीनां साध्यत्वज्ञानसम्भवात् । एवं प्राप्ताधाने ब्राह्मणादिनिमित्ते सति वसन्तादिविधीयत इति पक्षे प्राप्ते, 
सिद्धान्तः–वसन्तादिवाक्यं ब्राह्मणादिवसन्तादिविशिष्टाधानप्रापकम् न त प्राप्तमाधानमुद्दिश्य कालविशेषबोधकम्, सर्वक्रत्वर्थतयाऽऽधानस्य प्राप्त्यभावात् । ननु क्रतुविधिभिराधानस्याक्षेप इत्युक्त मिति चेन्न; क्रतु विधिभिराधानमात्र स्याक्षेपेऽपि तस्य स्वकर्तव्यत्वासिद्धेः । परानुष्ठिता धाननिष्पन्नाग्नीनां याच्नाक्रयादिना लब्धं शक्यत्वात् । यदुक्तं “य एवं विद्वानग्निमाधत्ते' इति वाक्यं प्रायकमिति तन्न; प्रत्यक्षेण विधायकवाक्ये विद्यमाने 'आधत्ते' इति लट्लकारस्य विधित्वकल्पनाक्लेशः कुतोऽनु 
७४ 
मीमांसानयमलया भवितव्यः। यद्यपि वसन्तादिवाक्येषु आहवनीयादीनामुल्लेखो नास्ति, तथापि गुणवाक्येषु 'नक्तं गार्हपत्यमादधाति' 'अर्धोदिते सूर्य आहव नीयमादधाति' इत्यादिषु गार्हपत्यादीनां साध्यत्वदर्शनात् तबलेन वसन्तादिवाक्यगताग्निशब्दस्य गार्हपत्यादिपरत्वे पर्यवसानं भवितुमर्हति । तस्माद् वसन्तादिवाक्यमाधानप्रापकं न गुणविधायकम् इति ॥ 
### ४. दाक्षायणयज्ञाधिकरणम् 
दर्शपूर्णमासौ प्रकृत्य श्रूयते 'दाक्षायणयज्ञन सुवर्गकामो यजेत' साकम्प्रस्थायीयेन यजेत पशुकामः' इति । अत्रापि पूर्ववत्कर्मान्तरविधिः गुणविधिति विचार्यते। दक्षस्येमे दाक्षा ये ऋत्विजः तेषामयजम् आवृत्तिरिति दाक्षायणः तसंज्ञको यज्ञ इति दाक्षायणशब्दार्थः । एवं दर्श दधिकुम्भी पयःकुम्भीति कुम्भीद्वयम् । 'सहकुरभीभिरभिकामं जुहोति' इति वाक्येन कुम्भीभिस्साकं सहप्रस्थानमाहवनीयदेशं प्रति चोदितम् । सहप्रस्थानसम्बन्धी साकम्प्रस्थायीयः तेन पशुकामो यजेत इति वाक्यद्वयस्यार्थः। तत्र दाक्षायण इति साकम्प्रस्थायीय इति संज्ञा बलात् 'अथैष ज्योतिः अथैष सर्वज्योतिः' इत्यादाविव कर्मान्तरविधानं युक्तम् । अथवा 'दर्शपूर्णमासाभ्यां यजेत' 'दाक्षायणयज्ञन यजेत' 'साकम्प्रस्थायीयेन यजेत' इति यजतिपदाभ्यासेन प्रयाजादिष्विवाभ्या सात् कर्मभेद इति युक्तम् । दाक्षायणयज्ञादिवाक्येषु लोकप्रसिद्धगुणस्या श्रवणात् । ततश्चाभ्यासात्कर्मभेदस्सिध्यतीति पक्षे प्राप्ते, ।। 
सिद्धान्तः--दर्शपूर्णमासयोरवस्थाविशेषविधायके इमे वाक्ये, न तु कर्मान्तरविधायके। तथा हि-दर्शपूर्णमासप्रकरणे 'द्वे पौर्णमास्यौ द्वे अमावास्ये यजेत' इति वात्यशेषात् 'सहकुम्भीभिरभिक्रामञ्जुहोति' इति वाक्यशेषाच्च दर्शपूर्णमासयोरावृत्तिरूपः, कुम्भीभिस्सह प्रस्थान रूपश्च गुणः प्रतीयते । ततश्च दक्षस्योत्साहिनो यजमानस्य सम्बन्धिनो दाक्षा ऋत्विजः, तत्कर्तृकद्विः प्रयोगः तादृशो यो यज्ञः तेन यजेत इति, एवं साकम्प्रस्थायः-सहप्रस्थानम् तत्सम्बन्धी साकम्प्रस्थायीयः तेन यजेत इत्यावृत्तिसहप्रस्थानरूपो गुणः फलाय विधीयत इति सिध्यति, यद्यपि फलाय गुणविधिस्थले धात्वर्थस्यैव विधानमङ्गीकर्तव्यम्, फलस्या 
विधेयत्वात्, तथापि प्राप्ताप्राप्तविवेकन्यायेन विधिर्गुणे एव विश्राम्यति, 'दध्नेग्द्रियकामस्य जुहुयात्' इतिवत् । अतो न कर्मान्तरं किन्तु गुण विधिरेव । किञ्च 'त्रिशतं वर्षाणि दर्शपूर्णमासाभ्यां यजेत यदि दाक्षायण यज्ञी स्यात् पञ्चदश वर्षाणि यजेत तयेवं सम्पद्यते' इति वाक्येन त्रिशतं वर्षाणि दर्शपूर्णमासयाजिनो यावती दर्शपूर्णमासप्रयोगाणां सङ्ख्या सा दाक्षायणयज्ञयाजिनस्सम्पद्यत इति बोध्यते। तदिदं कर्मान्तरत्वविधाने न घटेत । यदुक्तं संज्ञया कर्मभेद इति, तत्रोच्यते-संज्ञया कर्मभेदः 'अथैष ज्योतिः' इत्याद्युत्पत्तिवा त्यगतया संज्ञया स्वीकृतः । दाक्षायणयज्ञ इति साकम्प्रस्थायीय इति च संज्ञा नोत्पत्ति वाक्यगता। दर्शपूर्णमासयो रुत्पत्तिवाक्यानि 'यदाग्नेयोऽष्टाकपालोऽमावास्यायां पौर्णस्याञ्चाच्युतो भवति' इत्यादीनि । एतेषूत्पत्तिवाक्येषु अमावास्यापौर्णमासीकाल संयोगात्तकालानुष्ठेयत्वेन प्रसिद्धत्वात् अधिकारवाक्यगतदर्शपूर्णमास शब्दस्य षण्णां यागानां नामधेयत्वं स्वीकृतम् । एवञ्च दर्शपूर्णमास संज्ञावरुद्धे कर्मणि दाक्षायणयज्ञसाकम्प्रस्थायीययोः संज्ञात्वं कथं सिध्येत् । अपि चानयोस्संज्ञयोः सिद्धिः आवृत्तिसहप्रस्थानप्रयुक्ता । आवृत्तिः सहप्रस्थानञ्च गुणभूते । इमौ गुणौ प्रकृतदर्शपूर्णमासयोस्सम्भ वनिवेशौ। असम्भवन्निवेश एव गुणः कर्मभेदक इति गुणाधिकरणे स्थितम् । अतो नात्र गुणादपि कर्मभेदसिद्धिः । तस्मात् फलाय गुण विधायकमेवेदं वाक्यद्वयम् इति ॥ 
### ___५. ईषालम्भाधिकरणम्
 'वायय्वं श्वेतमालभेत भूतिकामः' 'सौर्य चळं निर्वपेत् ब्रह्मवर्चस कामः' इत्यनारभ्य श्रूयेते। तथा दर्शपूर्णमासयोः 'ईषामालभेत' 'चतुरो मुष्टीनिर्वपति' इति श्रूयेते । युगलद्व येऽस्मिन् प्रथमयुगलमस्या धिकरणस्य विषयः। अनारभ्याधीतानां प्रकृतिगामित्वमिति न्यायेन प्रथमयुगलस्य दर्शपूर्णमासाभ्यां सम्बन्ध इत्यवगम्यते । तत्र 'ईषामालभेत' इतीषायाः शकटावयवदारुविशेषस्य आलम्भः-स्पर्शः, एवं चतुर्णां मुष्टि परिमितानां व्रीहीणां निर्वापः-पृथक्करणञ्च 'चतुरो मुष्टीन् निर्वपति' इत्यनेन विधीयते । तत्र प्रथमयुगलस्यानारभ्याधीतत्वेन प्रकृतावागतस्य 
मीमांसानयमञ्जयाँ प्रथमवाक्येनालभतिना ईषालम्भनमनूद्य वायव्यश्वेतत्वे विधीयेते, द्वितीय 
यावदुक्तकर्मणी विधीयेते ? आहोस्वित् विशिष्टकर्मणी विधीयते इति त्रेधा संशयः । 
तत्र दाक्षायणादिवापयानि दर्शपूर्णमासप्रकरणपठितानीति प्रकरणा दाश्रयलाभेन फलाय गुणविधानं तेषां युक्तम् । प्रकृते तु प्रकरणानधी तत्वेनाश्रयालाभे फलाय गुण विधानं न सम्भवति । अतः दार्शपौर्णमासिके षासं कारतया विहितालम्भे व्रीहिसंस्कारतया विहितनिर्वापे च श्वेतत्व चरुलक्षणगुणविधायके वायव्यसौर्यवाक्ये । अर्थात् ईषां श्वेतगुणयुक्तां वायुस्पर्शवतीञ्च विधाय आलभेत-स्पृशेत्, एवं मुष्टिनिपिं चरुणा स्थाल्या युक्तं सौर्यतेजोयुक्तञ्च कृत्वा निर्वपेत्-पृथक्कुर्यादिति । वाक्य द्वये च विद्यमानं फलपदं सर्वकामार्थत्वेन विहितदर्शपूर्णमासफलैकदेशा 
नुवादकम्-इति प्रथमः पक्षः। 
गुणमात्रविधाने वाक्यभेदः फलपदानर्थक्यञ्च भवेदिति यावदुक्त कर्मणी फलाय विधीयते । आलम्मान्तरं निर्वापान्तरञ्च गुणफलविशिष्टं विधीयते । प्रथमपक्षे नित्यवच्छू तस्य फलपदस्य देवतापदयोश्चानुवाद, त्वमन्याय्यं स्यादित्ययं द्वितीयः पक्षः । एवं पक्षे प्राप्ते, 
___सिद्धान्तः--दर्शपूर्णमाससम्बन्धिनि 'ईषामालभेत' इत्यालम्भे वाय व्यवाक्यं गुणविधायकमिति न युक्तं किन्तु वायव्यवाक्यं सौर्यवाक्यञ्च द्रव्यदेवताविशिष्टकर्म विधायकम् । वायव्यमिति सौर्यमिति च देवता तद्धितान्तम् । द्रव्यदेवताफलभोक्तृणां यागेनाविनाभावस्सम्बन्धः । वायुदेवतासम्बन्धो द्रध्यस्य देवतातद्धितेन प्रतीयते, त्यज्मानद्रव्योद्देश्य त्वञ्च देवतात्वम् । तादृशदेवतात्वं तदुद्दे शेन द्रव्यत्यागादेव सिध्यति । अतो वायव्यवाक्ये आलभतेः सौर्यवाक्ये निर्वपतेश्च श्रवणेऽपि याग एव 
यागनिर्वाहकतयादेयमेव, अन्यथा फलकामी देवतोद्देशेन स्वीयं द्रव्यं कथं त्यजेत् । तस्मात् श्वेतद्रव्यकवायुदेवताकयागेन भूति सम्पादयेत् एवं सूर्यदेवताकचरुद्रव्यकयागेन ब्रह्मवर्चसं भावयेन् इति वाक्ययोरर्थः-इति॥ 

### ६. विशयाधिकरणम् 
पाअग्निहोत्रदोहनप्रसङ्गे 'वत्समालभेत' इति वाक्यं श्रूयते । किमत्र यागविधिः ? उत स्पर्शनमात्रविधिरिति संशयः । तत्रालम्भोऽयं प्राणिद्रव्यकः श्रुतः। प्राणिद्रव्यकालम्भो यत्र यत्र श्रुतस्तत्र तत्र याग एव निश्चितः, 'अग्नीषीमीयं पशुमालभेत' 'वायव्यं श्वेतमालभेत' इत्यादौ । अत्रापि प्राणिद्रव्यकालम्भो दृश्यते । अतोऽयं यागविधिः। ननु वाय व्याग्नीषोमीयवाक्येषु द्रव्यदेबतासंयोगादालभतिः यागत्वेन निश्चीयते । प्रकृते द्रव्यमात्रेणालभतेस्संयोग इति कथं याग इति निश्चीयत इति चेत् प्राणिद्रव्यकयागानामग्नीषोमीयः पशुयागः प्रकृतिः । प्रकृतिवद्विकृतिः कर्तव्येति अतिदेशेनान्याङ्गकलापेन सह देवताया अपि प्राप्तत्वाद् द्रव्य देवतासंयोगस्सुलभः । अतोऽयं यागविधिरिति पक्षे प्राप्ते, 
सिद्धान्तः--नायं यागविधिः किन्तु संस्कारविधिः । अग्निहोत्र्या दोहनप्रसङ्ग कतिपयसस्कारा विहिताः-'वत्समुपसृजति' 'दुह्यमानां गामनुमन्त्रयते' 'प्राचीमावृत्य गां दोग्धि' इत्यादयः । तेषु 'वत्समालभेत' इत्यपि विधीयते । यथा वत्सोपसर्जनम् गोः प्राच्यावर्तनम् अनुमन्त्रण ञ्चेति संस्काराः, तथैव वत्सालम्भनम्-वत्सस्पर्शनमपि संस्कार एव भवितुमर्हति, न यागः, आलम्भनस्य प्राणिद्रव्य कत्वमात्रेण याग इति निश्चेतुं न शक्यते, 'अध्वर्युमालभेत' इत्यादौ ब्य भिचारात् । किञ्च 'वत्सनिकान्ता हि पशवः' इत्यर्थवादेन धेनोः प्रस्रवनार्थतया स्पर्शनमि दमवगम्यते । वत्सस्य स्पर्शनं लालनम्, तेन प्रीता धेनुः प्रस्नविष्यतीति गम्यते । तस्माद् वत्सालम्भनं-वत्सस्पर्शनं संस्कार इति ॥ 
### ७. चरूपधानाधिकरणम् 
'इष्टकाभिरग्नि चिनुते' इति चयनं विहितम् । तत्रेष्टकोपधानेन स्थण्डिलं निर्मायाग्निष्टोमादयः क्रतवोऽनुष्ठीयन्ते । तत्र 'चरुमुपदधाति' इति चरोरुपधानं विहितम् । अत्र किमुपधानयुक्तो यागो विधीयते ? उत यावदुक्तमुपधानमात्रमिति सन्देहः । तत्र पूर्वस्मिन्नधिकरणे 'वत्समालभेत' इत्यत्र द्रव्यदेवतासम्बन्धाभावेन न यागविधिः, किन्तु स्पर्शनसंकारविधिरित्युक्तम् । प्रकृते तु चरूपधानं विधाय 'बृहस्पतेर्वा 
ROLL 
७८ 
मोमासानयमञ्जयाँ एतदन्नं यन्नीवाराः' इति श्रुतवाक्यशेषेण बृहस्पतिदेवतासम्बन्धस्य श्रवणात् बृहस्पतेर्देवतात्वं कल्पयितुं शक्यमिति द्रव्यदेवतासम्बन्धात् चरूपधानमिदं याग एव । किञ्च 'चरुमुपदधाति' इत्युपधानं संस्कारतया विधायेत, हि संस्कृतस्य चरोः भूतभाव्युपयोगाभावेन संस्कार्यत्वं न सिध्येत् । द्रव्यस्य संस्कारस्तस्यैव भवितुमर्हति यच्च भूतोपयुक्तं भाव्युप योक्ष्माणं वा । यागविधौ तु एकदेवताकत्वौषधि प्रभवद्रव्यकत्वसादृश्ये नाग्नेयविध्यन्तानुसारेण यागं परिसमाप्य स्विष्टकृत्स्थाने चरोरुपधानं प्रतिपत्तित्वेन विधीयत इति न द्वितीयानुपपत्तिः । तस्माद् उपधानरूप प्रतिपत्तियुक्तबृहस्पतिदेवताकचरुद्रव्यकयागोऽनेन विधीयत इति पक्षे प्राप्ते, 
सिद्धान्तः-अत्रोपदधातिना चरुस्संयुक्तः उपधानरूपकार्यार्थ एव भवति । तन्मात्रं विधीयते न तु यागः । वाक्यशेषाद्देवतासम्बन्धो नीवारेष्वेव श्रुतः 'बृहस्पतेर्वा एतदन्नं यन्नीवारा' इति । नात्र चरोस्सम्बन्धः । नीवारसम्बन्धोऽपि बृहस्पतेः स्वरूपेणैव, न तु देवतात्वेन, तद्धितचतुर्थ्याद्यभावात् । न चात्रोपधानस्य देवतापेक्षाऽस्ति । अतः कथं वाक्यशेषाद्देवतासम्बन्धलाभः । स्थण्डिलनिष्पत्त्यर्थतया इष्टकानां यथोपधानम् तथा चरोः विहितम् उपधानसंस्कृतेन चरुणा स्थाण्डिलं सभ्यादयेत् इत्यर्थस्सम्पद्यते । तस्मादुपधानमात्रं यावदुक्तं विधीयते न याग इति ॥ 
2 
### ८. पात्नीवताधिकरणम् 
'स्वाष्टपात्तीवतभालभेत' इति प्रकृत्य 'पर्यग्निकृतं पात्नीवत मुत्सृजति' इति श्रुतम् । इदमेवास्याधिकरणस्य विषयवाक्यम् । पत्नी वद्गुणकत्वष्टदेवताकपशुद्रव्यकयागः त्वाष्टवाक्येन विहितः । ज्वलदङ्गा रैर्धामणं पर्यग्निकरणम् । एवं पर्यग्निकृतं पानीवतं पत्नीवद्दे वताकं पशमत्सजति इति पर्यग्निकृतवाक्यस्यार्थः। अत्र सन्देहः-किमनेन कर्मान्तरं विधियते ? उत पूर्ववाक्यविहते कर्मणि पर्याग्निकरणान्ताङ्गकलापो विधी यते ? इति । पूर्वस्मिन्नधिकरणे 'चरुमुपदधाति' इत्यत्र देवतासमर्पक प्रमाणं नास्तीति हेतोरुपधानमात्रविधिरिति सिद्धान्तितम् । प्रकृते तु 'पात्नीवतम्' इति तद्धितान्तेन पदेन देवतावगमात्, 'उत्सृजति' इत्यस्य 
सन्निधानात् पात्नीवतमित्यनेनान्वयात् द्रव्यदेवतासम्बग्धेन यागाक्षेपे दोषाभावाच्च यागान्तरविधिः पर्यग्निकृतशब्दश्चातिदेशप्राप्तपर्यग्नि करणस्यानुवादः। तथा च 'पात्नीवतयागेनेष्टं सम्पादयेत्' इति वाक्यार्थः । ननु पात्नीवतशब्देन त्वाष्टवाक्यगतपात्नीवतस्य प्रत्यभिज्ञानाद्यागान्तर विधानं कथमिति चेत् न; त्वाष्ट्रवाक्ये पत्नीवद्गुणकत्वष्ट्रवतात्वम्, अत्र च केवलं पत्नीवतो देवतात्वात्। किञ्च त्वाष्टवाक्यविहिते कर्मणि पर्यग्निकृतवाक्येन किं विधातु शक्यते ? पर्यग्निक रणमिति चेत्, तस्या तिदेशेन प्राप्तत्वादेव न विधानम् । नाप्युत्सर्गो विधातु शक्यते, देवतो देशेन द्रव्यत्याग एवोत्सर्गः स च त्वाष्ट्रवाक्येनैव सिध्यति । न चापि पर्यग्निकृत्वोत्सृजतीति क्रमो विधातुं शक्यते, तस्याप्यतिदेशत एव प्राप्तेः । न चापि पर्यग्निकरणान्ताङ्गकलापविधिति वक्तु शक्यते, तस्याप्यति देशतः प्राप्तत्वात् । उत्तराङ्गानां परिसङ्ख्यार्थमयं विधि रिति न युक्तं वक्तुम्, परिसङ्ख्याया त्रिदोषग्रस्तत्वात् । अतश्च विधेयान्त रस्य कस्यचिदभावात् यागान्त रविधानमेवेति पक्षे प्राप्ते, 
सिद्धान्तः-नात्र कर्मान्तरविधिः, किन्तु प्रत्यभिज्ञायमाने पूर्वकर्मण्येव पर्यग्निकरणान्ताङ्गकलापविधिः । नन्वतिदेशेनेव प्राप्तत्वात् किं प्रयोजनं विधानस्येति चेन्न, उत्तराङ्गनिवत्तिफलक वाद्विधानस्य। ननू परि सङ्ख्यात्वे त्रिदोषापत्तिरित्युक्त मिति चेन्नं; अतिदेशतः पदार्थानां प्राप्तेः पूर्वमेव पर्यम्निकरणान्ताङ्गकलापविधिस्वीकारात् । अनेनैवशान्ता काङ्क्षः क्रतुर्नातिदेशमपेक्षते गृहमेधीयवत् । ननु 'त्वाष्ट्रं पात्नीवत मालभेत' इति विहिते यागे पत्नीवद्गुणकत्वष्टा देवता । तस्या अनु वादः पात्नीवतशब्दमात्रेण कथं स्यात् इति चेदित्यम्-'त्वाष्ट्ररं पानी वतमालभेत' इति वाक्यगततद्धितान्तपदद्वयेन प्रत्येकमेव देवतात्वं बोध्यते । तत्र पर्यग्निकृतवाक्यगतेन पात्नीत्रतशब्देन त्वाष्ट्रवाक्य विहितयागस्य प्रत्यभिज्ञा भवितुमर्हति । यथा देवदत्त यज्ञदत्तयोर्माता देवदत्तमाता यज्ञदत्तमातेति व्यवहारः । एवं त्वष्ट्रपत्नीवतोर्यागः पात्नी वत इति पुथग्व्यवहारे वाधकाभावात् । तस्मात्प्रकृते कर्मणि पर्यग्नि करणान्ताङ्गकलापविधिः । यद्यपि नवमोपान्त्याधिकरणे ‘पर्यग्निकृता नारण्यानुत्सृजति' इत्यत्र पर्यग्निकरणान्ताङ्गकलायविधिः इति निर्णेष्यते, 
मीमांसानयमञ्जयाँ तथापि अस्मिन्नधिकरणे केवलपात्तीवतशब्देन प्रकृतयागस्य प्रत्यभिज्ञा भवितुमर्हति वेति विशेषविचारः क्रियत इति न पौनरुक्यम् । तस्माद् गुणविधिरेव पर्यग्निकृतवाक्ये इति ॥ 
### ९. अंश्वदाभ्याधिकरणम् 
'योऽदाभ्यं गृहीत्वा सोमाय यजते' 'योऽशुंगृह्णाति' इत्यनारभ्या धीर्त वाक्यद्वयमस्याऽधिकरणस्य विषयः। अदाभ्य इति अंशुरिति च ग्रह यो मधेयम् । अनयोक्यियोः यागान्त रविधायकत्वम् ? ऊत ज्योति ष्टोमे ग्रहणविधायक वमिति सन्देहः। पूर्वस्मिन्नधिकरणे पात्नीवतशब्देन त्वाष्ट्रपात्नीवतयागस्य प्रत्यभिज्ञानात् तत्र गुणविधिरिति युक्त मुक्तम् । प्रकृते तादृशप्रत्यभिज्ञापदस्याभावात् यागान्त रविधिस्स्यात् । ननु द्रव्य देवतयोरभावात् कथं यागान्तरविधिरिति चेत्सत्यम्, अदाभ्यवाक्ये 'गृहीत्वा' इति, अंशुवाक्ये (यहधुडडाया) 'गृह्णाति' इति श्रवणात् ताभ्यां ज्योतिष्टोमप्रकृतिकत्वमिति निश्चिते ततो द्रव्यदेवतयोलाभाद्या गत्वनिश्चयः। 'आधारमाधारयति' इत्यत्राधाराख्ये कर्मणि विहिते यथा मन्त्रवर्णात् वाक्यरोषाच्च द्रव्यदेवतयोर्लाभः तद्वदत्रापि द्रव्यदेव तयोर्लाभात् अंश्वदाभ्यनामकयागान्तरविधिरिति पक्षे पाप्ते, 
सिद्धान्तः-अंश्वदाभ्यसंज्ञकग्रहग्रहणसंस्कार एवात्र विधीयते, न तु यागान्तरविधानम् । अत्र च कारणं द्रव्यदेवताराहित्यम् । अंशुरिति अदाभ्य इति च संस्कारनाम इयङ्गीकारे न किमपि बाधकम् । 'यजते' इति श्रवणबलात् यागनामत्वं न युक्तम् 'अदाभ्यं गृहीत्वा' इति व्यवधानात् । अंशुवाक्ये तादृशो यजिरपि न श्रूयते । अतिदेशाद् द्रव्य देवतयोर्लाभ इति यदुच्यते, तन्न सङ्गतम्, अन्योन्याश्रयात् । तस्माद् ग्रहणसंस्कारविधायके इमे वाक्ये, न यागान्तरविधायके इति ॥ 
### १०. चयनाधिकरणम् 
'य एवं विद्वानग्नि चिनुते' इति श्रूयते । अत्र संशयः किमग्नि नामकं कर्मान्तरं विधीयते ? उतानेनाग्निसंस्कारात्मकं चयनं विधी यते ? इति ॥ 
अस्मिन् वाक्ये यजिपदाभावेऽपि 'अग्नि चिनुते' इत्यत्राग्निशब्दस्य क्र तुपरत्वमङ्गीकृत्य अग्निसंज्ञकयागं कुर्यादित्यर्थो भवितुमर्हति । तेन 'इष्टकाभिरग्नि चिनोति' इति वाक्यमिष्टकाविशिष्टचयनविधायक सम्पद्यते । एवं सत्यपि यजिसामानाधिकरण्याभावादग्निशब्दस्य यागनामत्वं नोपपद्यते इति चेत्--न 'अग्नेः स्तोत्रम्' 'अग्नेः शस्त्रम्' इति स्तोत्रशस्त्रविधानबलाद् ज्योतिष्टोमयागं मनसि आनीयास्य यागात्मकत्वमध्यवसातुं शक्यम् । किञ्च अनुयजनविधायकवाक्य बलेनास्य यागत्वं सिध्यति 'अथातोऽग्निमग्निष्टोमेनानुयजन्ति, तमुक्थ्येन, तमतिरात्रेण, तं द्विरात्रेण' इत्यादीनि वाक्यानि श्रूयन्ते । एभिर्वाक्यैः 'अग्नि यजन्तीति यत् तदग्निष्टोमेन' 'अग्नि यजन्तीति यत् तद्वि रात्रेण त्रिरात्रेण चतूरात्रेण' इत्यादिवचनव्यक्तयो निष्पद्यन्ते । गुरुमनुगच्छति शिष्य इत्यत्र गुरोर्गमने सत्येव शिष्यस्यानुगमनं सिध्यति यथा, तथाऽग्नेर्यागात्मकत्वे सत्येवाग्निष्टोमादीनामनुयजनं सम्भविष्यति । अतोऽग्नेर्यागात्मकत्वमिति पक्षे प्राप्ते, 
सिद्धान्तः-नायं यागविधि, किन्तु संस्कारविधिः । अग्निशब्दस्तु ज्वलने रूढः । कथमस्य यागवचनत्वं भवितुमर्हति । उद्भिदादिशब्द वदग्निपदं यौगिकमभविष्यत् यदा तदा, नामधेयमप्यभविष्यत् । नायं शब्दो योगिकः । अनेन बाक्येन यद्यग्निविधीयेत तर्हि प्रापकशास्त्रा नामत्वं घटेत । प्रसिद्धज्वल नरूपमग्निमनूद्य चयनसंस्कारोऽत्र विधीयते । 'चयनेन स्थण्डिलं निर्माय तत्राग्निस्थापनद्वारा कारयिष्यमाणक्रतूनुप कुर्यात्' इति वाक्यार्थे सम्भवति न नामत्वसम्भवः । 'अथातोऽग्निमग्नि ष्टोमेनानुयजन्ति' इत्यत्राग्निशब्दः चयनसंस्कृताग्नेरनुवादकः । तथाच स्थण्डिलनिष्पत्तिद्वारा चयनसंस्कृतेनाग्निनाऽग्निष्टोमादीन् क्रतून् कुर्या दिति बोधः। अग्निमिति द्वितीया च तृतीयार्था । यदुक्तं स्तोत्रशस्त्रयोः श्रवणात् ज्योतिष्टोमसम्बन्ध इति तत्रोच्यते--'अग्नेः स्तोत्रम् अग्नेः शस्त्रम' इत्यत्राग्निशब्दः क्रततौ लाक्षणिकः, इह तु ज्वलनवाचकत्वमेव युक्तम् । तस्मात् अग्निष्टोमादीनामनुष्ठानाय गुणविधिरयम् इति ॥ 
### ११. प्रकरणान्तराधिकरणम् 
कुण्डपायिनामयनमिति संवत्सरसाध्यं सत्रं गवामयनसत्र प्रकृतिकम् । तत्र श्रूयते 'उपसद्भिश्चरित्वा सोममुपनह्य मासमग्निहोत्रं 

_____________
 जुह्वति, मासं दर्शपूर्णमासाभ्यां यजन्ते, मासं वैश्वदेवेन, मासं वरुण प्रधासैः' इत्यादि। अस्याधिकरणस्येदमेव विषयवाक्यम् । 'यावज्जीव मग्निहोत्रं जुहोति' इति विहिते नित्याग्निहोवे 'मासमग्निहोत्रं जुह्वति' इत्यनेन गुणो विधीयते ? उत कर्मान्तरं विधीयत इति संशये 'अग्निहोत्रं जुहोति' इत्यनेन कर्मणः प्राप्तत्वेनाविधेयत्वात् तदुद्देशेन गुणविधिरेव युक्तः। नित्याग्निहोत्रस्य मासाग्निहोत्रस्य च सन्निध्य भावेऽपि अग्निहोत्रमिति नाम्ना नित्याग्निहोत्रस्योपस्थितत्वात्तदुद्देशेन गुणविधानं भवितुमर्हति । ननु मासाख्यो गुणो विधेयः । स च कालरूपः । कालश्च पुरुषकृत्यसाध्य इत्यनुपादेयो भवति । कथं तस्य विधिविषत्व मिति चेन्न, विधेरप्राप्तपक्षपतितया कर्मोद्देशेन मासविधौ बाधकाभावा दिति पक्षे प्राप्ते, 
सिद्धान्तः--प्रकरणान्तरान्मासागिहोत्रं नित्याग्निहोत्राद्भिन्नम् । अन्यत् प्रकरणं प्रकरणान्तरम्, तस्मान्मासाग्निहोत्रं नित्याग्निहोत्राद्भिन्न स्यात्। नित्याग्निहोत्राख्यं कर्मासन्निहितन, असन्निहितस्य तस्यो पस्थितिर्न भवति । उपस्थित्यभावे तदनुवादेन मासाख्यो गुणो न विधातुं शक्यते। अतो मासविशिष्टमग्निहोत्रसंज्ञकं कर्मान्तरमेव मासाग्निहोत्रवाक्येन विधीयत इति सिध्यति । ननु नाम्नोपस्थितिरुक्तेति चेन्न; वाक्यभेदप्रसङ्गात् । मासाग्निहोत्रवाक्यं केवलं न पठ्यते, किन्तु 'उपसद्भिश्चरित्वा मासमग्निहोत्रं जुह्वति' इति तस्य पाठः । उपसदां तदानन्तर्यस्य मासाख्यगुणस्य च विधाने वाक्यशेदस्स्यात् । अतश्च कथञ्चिन्नाम्नोपस्थितमपि नित्याग्निहोत्रं परित्यज्य कर्मान्तरविधान एव वाक्यं पर्यवस्यति । न च 'दीक्षितो न ददाति न जुहोति न पचति' इति दीक्षितस्य दानहोमपाकादीनां निषेधात् कथमत्र होमाख्यं कर्मान्तरं विधीयत इति वाच्यम् । पुरुषार्थदानहोल्पाकादीनां निषेधात्, न त्वर्था नाञ्च विधानान्न दोषः। तस्मादत्र कर्मान्तरविधानं प्रकरणान्तरात् । प्रकरणान्तरञ्च सन्निध्यभावसहकृतोपस्थित्यभाव इति ॥ 
### १२. फलसंस्कार्याधिकरणम् 
देशः कालो निमित्तञ्च फलं संस्कार्यमेव च । इति मीमांसकाः प्राहुरनुपादेयपञ्चकम् ॥ 
८ 
इत्यनुपादेयपञ्चके कालस्यानुपादेयत्वातृ-विधेयत्वाभावात् काल विशिष्टकर्मणो विधायकत्वं पूर्वस्मिन्नधिकरणे प्रशितं कर्मान्तरमिति । अस्मिन्न धिकरणे फलस्यानुपादेयत्वं प्रदर्श्य कर्मभेदः प्रतिपाद्यते । अस्या धिकरणस्य विषयवाक्यं-'यदाग्नेयोऽष्टाकपालोऽमावास्यायां पौर्ण मास्याञ्चाच्युतो भवति' इति केचनोदाहरन्ति । इदञ्च वाक्यं कालद्वय संयुक्त माग्नेययागं विधत्ते । तत्रामावास्यायां य आग्नेययागः सःपूर्णिमायां क्रियमाणयागादभिन्नः ? उत भिन्न इति संशयः । कालभेदे सत्यपि 
द्रव्यदेवतयोरैपयात् एक एव याग इति पक्षे प्राप्ते, 
सिद्धान्तः--अमावास्यायां पूर्णिमायाञ्च कृतानां यागानां फल सम्बन्धबोधनाय 'दर्शपूर्णमासाभ्यां स्वर्गकामो यजेत' इत्यधिकारवाक्यं प्रवृत्तम् । अत्र दर्शपूर्णमासशब्दः तत्तदुत्पत्तिवाक्यविहितकालसंयुक्त यागानां नामधेयम् । तन्नामकयागानां विहितत्वात्पुनर्विधानं न भवितु मर्हति । शिष्टं फलपदम् । फलञ्चानुपादेयम् । अतश्च विहिता अपि यागाः फलसम्बन्धविशिष्टाः विधेयाः । फलसम्बन्धश्च पूर्णिमायाम मावास्यायाञ्च विहितानां यागानाम् । तत्राग्नेयस्य कालद्वयेऽपि कर्तव्य त्वेन विहितत्वात् द्वयोराग्नेययोः फलसम्बन्धलाभाय कर्मभेदः प्रसिध्यति इति ॥ 
____ अपरे च 'आग्नेयमष्टाकपालं निर्वपेद् रूक्कामः' 'त्रैधातवीया दीक्षणीया भवति' इति फलवाक्यं संस्कार्यवाक्यञ्चोदाहृत्य विचार प्रवर्तितवन्तः किं फलसंरकार्ययोविधिविषयत्वमस्ति न वेति । यद्यस्ति तहि प्रसिद्धाग्नेयदीक्षणीयातो न भेदः, यदि विषयत्वं नास्ति हि कम भेद इति सिद्धान्तं प्रदर्शितन्वतः ॥ 
### १३. प्रकरणान्तरप्रत्युदाहरणाधिकरणम् 
अनपादेयगुणयुक्तानां वाक्यानां कर्मभेदकत्वमुपपाद्य तदपवादो ऽस्मिन्नधिकरणे विचार्यते । 'समे दर्शपूर्णमासाभ्यां यजेत' इत्यत्र समरूपो देशः 'पौर्णमास्यां पौर्णमास्या यजेत' इत्यत्र कालः, 'यावज्जोवं दर्श पूर्णमासाभ्यां यजेत' इत्यत्र निमित्तम्, दर्शपूर्णमासाभ्यां स्वर्गकामो यजेत' इत्यत्र फलम्, 'शेषात्स्विष्टकृते समवद्यति' इत्यत्र संरकार्यम् । एतेष्वनु 
भीमांसानयभञ्जयाँ पादेयगुणानां सम्बन्धात् किं कर्मभेदः ? उत प्रकृतमेव कर्म देशाद्यद्देशन विधीयत इति संशयः। देशादीनामनुपादेयत्वेन विधेयत्वं नास्तीत्यत्र न्यायस्य प्रशितत्वाद् विहितस्य च पुनर्विधानायोगात् कर्मभेद एवेति पक्षे प्राप्ते, 
सिद्धान्तः--सन्निधिपाठमात्रेण न कर्मभेदः । तथा सति प्रयाजानू यादीनामपि दर्शपूर्णमासतः कर्मान्तरत्वं स्यात् । प्रयाजादीनि प्रकृत कर्मात्मकतया प्रत्यभिज्ञायन्ते । दर्शपूर्णमासादिसान्निध्येन तदेव बुद्धौ विपरिवर्तते । अतोऽनुपादेयदेशकालादिसम्बन्धमात्रेण कर्मान्तरत्वाङ्गी कारो नोचितः । मासाग्निहोत्रस्थले तु नित्याग्निहोत्रसन्निध्यभावाद् अनुपादेयस्य देशकालादेस्सत्त्वात् कर्मान्तरत्वं साधितम् । अत्र देशकाला देविध्यनर्हत्वेऽपि उद्देश्यत्वे न काचन हानिः । एकस्मिन् देशे प्रान्त भाषाभेदेन विभिन्नशासनेषु सत्त्स्वपि अत्र देशभेदो यथा न परिगण्यते तथैव प्रकृतेऽपि । किञ्चोद्देश्यत्वं नाम प्राधान्येन निर्देश्यत्वम्, उपादेयत्वं नाम पारतन्त्र्येण निर्देश्यत्वम् । एवञ्च देशकालादेः प्रकृतकर्मपारतन्त्र्येण निर्देश्यत्वमङ्गीकृत्य वाक्यार्थे वर्ण्यमाने कर्मभेदो न प्रसिध्यतीति ॥ 
१४. आग्नेयद्विरुक्त्यधिकारम् कालद्व ययुक्त आग्नेययागः 'यदाग्नेयोऽष्टाकपालोऽमावास्यायां पौर्णमास्याञ्चाच्युतो भवति' इति विहितः । तथा 'यदाग्नेयोऽष्टाकपालो ऽमावास्यायां भवति' इत्येककालयुक्तोऽपर आग्नेयः । अत्र किं कालद्वय युक्ताग्नेयाद् यागान्तरं एककालयुक्तवाक्येन विधीयते ? उत स एवान द्यत इति संशयः । तत्र पुनःश्रवणरूपाभ्यासेन कर्मभेदः कालद्वययुक्त वाक्यगतामावास्यापदमनुवादकम् उतैककालयुक्तवक्यगतामास्यापदमन वादकमित्यत्र विनिगनाविरहाद् आनथंक्यभयाच्च द्वयोरपि वाक्य योविधायकत्वे कर्मभेद इति पक्षे प्राप्ते, 
सिद्धान्तः--नात्र विनिगमनाविरहः, नाप्यानर्थक्यम् । अमा वास्यायां सान्नाय्यथागानुष्ठानाभावपक्षे तत्स्थाने ऐन्द्राग्नपुरोडाशयागो विहितः । 'ऐन्द्राग्नमेकादशकपालममावास्यायामपश्यत्' इति । अस्यैक कालयुग्त्राक्यं प्रशंसापरकतया नेतुं शक्यते यदाहि केवलाग्निसंयुक्तोऽष्टाक 
पालः प्रशस्तः तदा किमु वक्तव्यमिन्द्रसहिताग्निदेवत्य एकादशकताले विद्यमाने इति । एवमैन्द्राग्नविध्येकवाक्यतथा तत्प्रशंसा) केवलामावा स्यायुग्वाक्यमेवानुवाद इति स्वीकारे नाभ्यासन्यायावतारः । तस्मादमा वास्यायामाग्नेययागस्य सकृदनुष्ठानमिति सिध्यतीति ॥ 
॥ इति द्वितीयाध्यायस्य तृतीयः पादः ॥ 
## द्वितीयाध्यायस्य चतुर्थः पादः 
### १. यावज्जीवाधिकरणम् 
एवं तावत्कर्मभेदाभेदौ विचारितौ अस्मिन् पादे एकस्यैव कर्मणः प्रयोगभेदाभेदौ विचर्येते । कानिचन कर्माणि नित्यतथा काम्यतया च विहितानि । 'यावज्जीवमग्निहोत्रं जुहोति' 'अग्निहोत्रं जुहुयात्स्वर्ग काम' इति, एवं यावज्जीवं दर्शपूर्णमासाभ्यां यजेत' 'दर्शपूर्णमासाभ्यां स्वर्गकामो यजेत' इति, 'वसन्ते वसन्ते ज्योतिषा यजेत' 'ज्योतिष्टोमेन स्वर्गकामो यजेत' इति । अत्र विहितकाम्यप्रयोगस्यैकस्य यावज्जीव कालमभ्यासो विधीयते ? उत जीवने निमित्तेऽग्निहोत्रादीनां प्रयोगाणां काम्यादन्येषां विधानमिति सन्देहः। तत्र 'अग्निहोत्रं जुहुयात् स्वर्गकामः' 'दर्शपूर्णमासाभ्यां स्वर्गकामो यजेत' इत्यादीनि बाक्यान्यधिकार वाक्यानि। फलबोधकवाक्यरेव प्रकरणं प्रायो निश्चीयते । तच्च प्रकरणम् अधिकाराख्यम् उभयाकाङ्क्षालक्षणञ्चेति द्वधा व्यवह्रियते । तत्राकाङ्क्षालक्षणप्रकरणेन प्रधानेन सहाङ्गानां सम्बन्धो भवति । तदत्र यावज्जीवकालः काम्यप्रयोगाङ्गतया विधीयत इत्युक्ते अकाङ्क्षालक्षण प्रकरणस्यानुग्रहो भवति, जीवने निमित्त प्रयोगान्तरविधाने प्रकरणवाधो भवेत् । यत्र फलाय कर्म विधीयते तत्रैवेतिकर्तव्यताकाङ्क्षायाः स्पष्ट मुदयः । तस्याः पूरणं सन्निध्याम्नातैरङ्गः क्रियते । यदि यावज्जीव वाक्यैः पुरुषार्थतया कर्माणि विधीयन्ते तहि प्रकरणं बाधितं स्यात् सत्यामाकाङ्क्षायां तदपूरणं दोषाय स्यात् । आकाङ्क्षापूरणसामर्थ्य सति तदपूरणं लोकेऽपि दोषाय परिगण्यते । यावज्जीवनकालं विधीयमानः 
मीमांसानयमञ्जयाँ काम्यप्रयोगोऽभ्यासेन सम्पादयितुं शक्यते । तस्मदवभ्यस्तरूप एक एव काम्यप्रयोग इति पक्षे प्राप्ते, 
सिद्धान्तः--काम्यप्रयोगान्नित्यप्रयोगो भिन्नः । 'यावज्जीव' पदं णमुल्प्रत्ययान्तम् । जीवन् जीवन् इति तदर्थः । जीवनञ्च पुरुषधर्मः, न कर्मधर्मः । जीवनक्रियावाचिनो यावज्जीवपदस्य काले लक्षणा स्यात्, एवं 'यजेत' पदस्य यागवाचिनोऽभ्यासे लक्षणा स्यात् यदि यावज्जीव कालः कर्मधर्मत्वेन काम्यप्रयोगे विधीयेत । पुरुषधर्मत्वेन स्वीकारे तु जीवन् जीवन् पुरुषो यागं कुर्यादिति निना लक्षणया बोधो भवति । यावज्जीववाक्यः पुरुषधर्मतया जीवनं निमित्तं विधीयेत तर्हि तादृश जीवनस्याहोरात्रं मरणपर्यन्तं सत्त्वात् आहारव्यवहारादिकं न स्यादिति चेन्न; 'सायं जुहोति' 'प्रातर्जुहोति' 'पौर्णमास्याममावास्यायां यजते' इत्यादिवाक्यः तत्तत्कालावच्छिन्नजीवनस्य निमित्तत्वस्वीकारात्। किञ्च दर्शपूर्णमासयोः कालातिपाते प्रायश्चित्ततया पथिकृतीष्टिविहिता-'अग्नये पथिकृते पुरोडाशमष्टाकपालं निर्वपेद्यो दर्शपूर्णमासयाजी सन् अमावास्यां पौर्णमासी वाऽतिपातयेत्' इति । अत्र 'दर्शपूर्णमासयाजी' शब्दो भूते णिनिप्रत्ययान्तः । दर्शपूर्णमासाभ्यामिष्टवान् सन् कालातिपातं कुर्यात्तदा प्रायश्चित्तेष्टेः प्रवृत्तिः । कर्मधर्मत्वपक्षे 'दर्शपूर्णमासयाजी' त्यस्यौपपत्तिन स्यात्, यावज्जीवमभ्यासरूपेण सम्पाद्यमानस्य प्रयोगस्य समाप्त्य भावात् । कर्तृधर्मपक्षे तु यावज्जीवकालो न कर्माङ्गम्, पौर्णमास्यादि कालावच्छिन्नस्य जीवनस्य भेदान्नैमित्तिकप्रयोगो भिद्यत इति प्रतिमासं प्रयोगस्य समाप्तेस्सत्त्वात् कालातिपातस्सम्भाव्यते, अतः प्रायश्चित्तविधानं समजसं भवति । किञ्च सोमस्येष्टिपूर्वत्वं विहितम् 'दर्शपूर्णमासाभ्यामिष्ट्बा सोमेन यजेत' इति । तदिदं यावज्जीवस्य कर्मधर्मत्वपक्षेऽनुपपन्नं स्यात्, प्रक्रान्तं दर्शपूर्णमासाख्यं कर्म विगुणं स्यात् यदि मध्ये सोमयागः क्रियते । कर्तृधर्मत्वे च न काचिदनुपपत्तिः । तस्मात् काम्यप्रयोगानित्यप्रयोगो भिद्यत इति ॥ 
### २. शखान्तराधिकरणम्
। शब्दान्तरादिभिः षड्भिः प्रमाणैः कर्मभेदः प्रदर्शितः, तथा पूर्वस्मिन्न धिकरणे प्रयोगभेदोऽपि प्रदर्शितः । इदानीं शाखाभेदेन विहितेष्वग्नि 
होत्रदर्शपूर्णमासज्योतिष्टोमादिषु कर्मसु पूर्वोक्तप्रमाणैः कर्मभेदोऽस्ति वा न वेति विचार्यते । तत्र 'काठकाग्निहोत्रम्' कालापाग्निहोत्रम् इत्यादि संज्ञाभेदेन यदाग्निहोत्रस्य विधानं तदा संज्ञया कर्मभेदः कुतो न स्यात् ? 'एकादशकपालम्' 'द्वादशकपालम्' इति शाखाभेदेन गुणभेदे विद्यमाने कथं गुणात्कर्मभेदो न सिध्येत् ? एकमेवाग्निहोत्राख्यं कर्म शाखाभेदेन पुनः पुनरुच्यमानमभ्यासात्कर्म भिद्यत इति कथने को दोषः ? एवमन्यै रपि कर्मभेदप्रमाणैः कर्मणां भेदे सिध्यति सति एकं कर्मेति कथमङ्गीकर्तुं शक्यते ? इति पक्षे प्राप्ते, 
सिद्धान्तः--अग्निहोत्रमिति ज्योतिष्टोम इति दर्शपूर्णमासाविति समाख्यायास्सर्वत्राविशेषेण विद्यमानत्वात् तदेवेदं कर्मेति प्रत्यभिज्ञानात् सर्वासु शाखास्वेकमेव कर्म। तदिदमेकस्यामेव शाखायां विभिन्नब्राह्मण भागैविधीयमानेष्वग्निहोत्रादिषु कर्मसु यथा न भेदः, तथा शाखाभेदेन विहितेषु कर्म स्वकविधेषु कयं भेदस्स्यात् ? सर्वांसु यजुश्शाखासु अग्नि होत्रदर्शपूर्णमासज्योतिष्टोमादीनि द्रव्यदेवतावन्ति विहितानि। तानि चेतरनिरपेक्षाणि विहितानि । तत्रैकस्यां स्वशाखायां विहितमेव कर्म शाखान्तरेऽपि विहितमिति प्रत्यभिज्ञा जायते । तदा कमन्तिरत्वं कथं सिध्येत् । किञ्च स्वाध्यायाध्ययनविधौ स्वाध्यायस्य विधेयतया पश्वे कत्वाधिकरणन्यायेन तद्गतैकत्वस्य विवक्षितत्वादेकशाखाध्यायिना शाखान्तराध्ययनं नावश्यमनुसतव्यम् । वेदान्तराध्ययनन्तूपपन्नं वचन बलात् याज्यापुरोनुवाक्थानां स्तोत्रशस्त्राणाञ्चापेक्षितत्वाद् वेदान्तरानु सरणमावश्यकम् । अतो नैकस्यानेकशाखाध्ययनमावश्यकम्, वेदान्तराध्य यनन्त्वावश्यकम् । तस्माद्भदकारणाभावादभेदप्रत्यभिज्ञानाच्च सर्व शाखास्वेकं कर्म, न कर्मभेदः । यदुक्तं काठकाग्निहोत्रमित्यादि संज्ञया कर्मभेद इति तन्न सङ्गतम्, उत्पत्तिवाक्यगतैव संज्ञा कर्मभेदिका, काठकाग्निहोत्रमिति नोत्पत्तिवाक्यम् । तद्गता संज्ञा कथं कर्मभेदिका स्यात् ? अतः शाखाभेदेन कर्मभेदो न सिध्यतीति ॥ 
॥ इति द्वितीयाध्यायस्य चतुर्थः पादः ॥ इति द्वितीयाध्यायस्समाप्तः ।। 
## तृतीयोऽध्यायः तत्र प्रथम पादः 
### १. शेषलक्षणप्रतिज्ञाधिकरणम् 
कर्मणां भेदेऽवगते तत्राङ्ग किम् कश्चाङ्गीति निर्णयः कर्तुं शक्यत इति भेदाध्यायानन्तरं शेषाध्याथः प्रवर्तते । अतोऽनयोर्हेतुहेतुमद्भाव सङ्गतिः । ननु कर्मणां भेदमात्रेण तेषां शेषशेषिभावो न निश्चेतं शक्यते । दर्शपूर्णमासतः ज्योतिष्टोमस्य भेदोऽस्तीति न तयोः शेषशेषित्व मिति चेन्न; सर्वत्रान्वयनियमेनैव न कार्यकारणभावः, सस्योत्पत्तिकारणे वर्षादौ सत्यपि कार्यस्य सस्यस्योत्पत्त्यदर्शनात् किन्तु व्यतिरेकनिर्णय द्वारापि कार्यकारणभावदर्शनात् यदि वृष्टादिर्नास्ति न तहि सस्योत्पत्ति रिति । अतोऽसति कारण कार्याभावो नियत इति रीत्या भेदेऽसति शेष शेषिभावो न भवतीति कर्मणां भेदः शेषशेषिभावहेतुरिति स्वीक्रियते । अथवा-उत्पत्तिविधिभिः पदार्थेष्ववगतेषु तेषां विनियोणः कर्तुं शक्य इति प्रथमद्वितीयाध्यायाभ्यामुत्पत्तिविधिस्वरूपे निरूपिते तृतीयचतुर्था ध्यायाभ्यां विनियोगविधिनिरूप्यत इति सङ्गतिः। शिखायां प्रादुर्भू तायां तद्ग्रहणेन शिखी ग्रहीतु शक्यत इति यथा। अतः शेषशेषिभाव लक्षणम्-अध्यायः प्रारभ्यते ॥ 
### २. शेषलक्षणाधिकरणम् 
ननु किमिदं शेषत्वम् ? येन विना यन्न भवति स तस्य शेष इत्य विनाभावः शेषत्वबोधक इत्युक्ते आग्नेययागानुष्ठानेन विनाऽग्नीषोभीय पुरोडाशानुष्ठानं न भवतीति तयोर्यागयोरङ्गाङ्गिभावस्स्यात् । गुरु शिष्ययोरिव यत्र प्रयोज्यप्रयोजकभावः तत्र शेषशेषित्वमित्युक्ते 'पुरोडा शकपालेन तुषानुपवपति' इत्यत्र कपालतुषोपवापयोः शेषशेषित्वे सत्यपि प्रयोज्यप्रयोजकभावाभावात् अव्याप्तिस्स्यात् । अतः किमिदं शेषत्वम् ? इति चेत् पारार्थ्यमेव शेषत्वम् इति ब्रूमः । पारार्थ्यञ्च परोद्देशप्रवृत्तपुरुष व्यापारगोचरस्वम् । इदञ्च लक्षणं कर्तृ देशकालादिषु श्रुत्यादि प्रमाण सहकृततत्तद्विधिवाक्यैस्समन्वितं भवति । अतः पारार्थ्यमेव शेषत्वम् इति॥ 
यस्य प्रथमः पादः 
### ३. बादर्यधिकरणम् 
यथा द्रव्यगुणसंस्कारेषु शेषता तथा कर्मफलपुरुषेष्वपि शेषता । अत्रायं सन्दर्भः-द्वितीयप्रथमे तानिद्वैधाधिकरणे प्रधानकर्माणि गुण कर्माणि चेति द्विविधानि कर्माणि प्रदर्शितानि । अङ्गकर्मणामेवायं विभागः । तत्र प्रधानकर्मशब्देन प्रयाजादीनां ग्रहणम्, गुणकर्मशब्देन संस्कारकर्मणां ग्रहणमिति स्थितिः । अस्मिन्नधिकरणे सूत्रकारेण बादरिमतं स्वीयमतमिति मतद्वयं सूत्रितम् । तत्र बादरेर्मते द्रव्यगुण संस्कारेषु शेषत्वम्, न कर्मफलपुरुषेषु शेषत्वमस्तीति सूत्र यित्वाऽनन्तरं 'कर्माण्यपि जैमिनिः फलार्थत्वात्' इत्यादिना कर्म-फल-पुरुषेष्वपि शेषताऽस्तीति स्वमतेन जैमिनिः सूत्रयामास । बादरेर्मते कर्म-फल-पुरुषेषु शेषित्वमेव, जैमिनिमते तु तेषु शेषत्वमपीति भाष्याकारा व्याचख्युः । 
### ४. तेषामर्थाधिकरणम् 
शेषलक्षणमुक्तम् । इदानीं विनियोगविचारः प्रस्तूयते । विनियोगो नामाङ्गत्वेनान्वयः । अर्थादङ्गस्याङ्गिना सहान्वयबोधनम् । तत्र श्रुति लिङ्ग-वाक्य-प्रकरण-स्थान-समाख्यारूपाणि षट् प्रमाणानि । तेषु श्रुत्या विनियोगविचारोऽस्मिन् पादे क्रियते । श्रुति म सर्वा अपि कारकविभ क्तयः, वाचकताशक्तिश्च । दर्शपूर्णमासयोः ओषधिप्रभवद्रव्यसंयुक्ता धर्मा अवहननपेषणादयो 'व्रीहीनवहन्ति' इत्यादिना विहिताः। एवमाज्य सम्बन्धिनो धर्मा उत्पवनविलापनादय आम्नाताः 'आज्यमुत्पुनाति' इत्या दिना। तथा सान्नाय्यधर्मा दोहनादयः 'सायंदोहं दोहयति' इत्यादिना विहिताः । इमानि वाक्यान्युदाहृत्यात्र चिन्त्यते-किमिमे सर्वे धर्माः सर्वेषा मपि शेषभूताः ? उत यथायोगं व्यवस्थया शेषभूता इति । तत्र अव घातादयो धर्मा व्रीह्यादिस्वरूपोद्देशेन 'व्रीहीनवहन्ति' इत्यादिना न विधीयन्ते, विनाप्यवहननप्रोक्षणादिना स्वरूपसिद्धेः । अतस्स्वरूपं परि त्यज्योद्देश्यतावच्छेदकतयाऽन्यत्स्वीकर्तव्यम् । अन्यच्च व्रीहित्वं न भवि तुमर्हति तथा सति यवेष्ववहननप्राप्तिर्न स्यात् । अतो नवमाद्यन्यायेन अपूर्वसाधनत्वमुद्दे श्यतावच्छेदककोटौ निवेशनीयम् । प्रकृतापूर्वसाधन स्वावच्छिन्नान् अवहन्यात् प्रोक्षेत् इत्यादि । प्रकृतापूर्वञ्च दर्शपूर्णमासजन्यं 
मोमांसानयमञ्जयाँ 
परमापूर्वम् । तस्यैव फलवत्वात् । एतादृशापूर्वसाधनत्वं ब्रीह्याज्यदोहेषु समानम् । अतस्सर्वे धस्सिर्वत्र कर्तव्या इति पक्षे प्राप्ते, ____ सिद्धान्तः-ये धर्मा यत्र युज्यन्ते ते तत्र कर्तव्याः। परमापूर्व सर्वेषां समानमिति तु युक्तम् । दर्शपूर्णमासयोः प्रधानयोः फलजनकत्वं दर्शपूर्णमासवाक्यादवगम्यते । तयोः फलजननसामर्थ्य पूर्वोत्तराङ्गकला पानुष्ठानेनैवोन्मिषति, न केवलमाग्नेयादिप्रधानानुष्ठानमात्रेण । पूर्वोत्तर भावेनानुष्ठीयमानेष्वङ्गष्ववहननादिषु कानि चन दृष्टफलकानि कानि चिच्चादृष्टफलकानि । दृष्टफलकेष्वपि नियमविधिबलेनादृष्टमप्यङ्गी कर्तव्यम् । अन्यथा नियमस्य वैयर्थ्यं स्यात् । तत्र व्रीहीणां सम्बन्ध आग्ने याग्नीषोमीयैन्द्राग्नयागेषु वर्तते, आज्यसम्बन्ध उपांशुयाजयागे, दोहादि सम्बन्धश्च सान्नय्ययागे इति व्यवस्थया द्रव्याणां सम्बन्ध स्थिते व्रीहि पदेन पुरोडाशसम्बन्धियागत्रयजन्योत्पत्त्यपूर्वजनकयागनिष्ठकार्यतानिरू पितप्रदेयप्रकृतिभूततण्डुलरूपव्यापारकसाधनताश्रयत्वस्योद्देश्यतावच्छेद कत्वं लक्षणया स्वीकर्तव्यम् । एवमाज्यपदेन दोहपदेन च तत्तदुद्दे श्यता वच्छेदकं विवक्षणीयम् । तथा सति व्रीहिधर्मा व्रीहिषु आज्यधर्मा आज्ये, दोहधर्माः सान्नाय्ये च व्यवस्थिता भवेयुः । ननु परमापूर्वस्यैव फल वत्वात् तत्रैव निवेश उचित इत्युक्तमिति चेन्न; सन्निपत्योपकार काङ्गषु स्वस्वापूर्वप्रयुक्तत्वमुत्सृज्य परमापूर्वप्रयुक्तत्वस्वीकारे दीक्षणी यावाङ्नियमन्यायविरोधस्स्यात् । तत्राप्यवहनेन यदृष्टं प्रयोजनं तुष विमोकादि तदाज्ये सान्नाय्ये च न सिध्यति । सम्भवति दृष्टफलेऽदष्ट स्यान्याय्यत्वात् यथायोगं व्यवस्थिता एव धर्माः कर्तव्या इति ॥ HTTER५. स्फयकपालाधिकरणमTETTE 
ही दर्शपूर्णमासप्रकरणे 'स्फयश्च कपालानि चाग्निहोत्रहवणी च शूर्पञ्च कृष्णाजिनञ्च शम्या चोलूखलञ्च मुसलञ्च दृषच्चोपला चैतानि वै दश यज्ञायुधानि' इति यज्ञसाधनानि श्रूयन्ते । एतेषां विनियोजकवाक्यानि 'स्फ्येन वेदिमुद्धन्ति' 'कपालेषु श्रपयति' इत्यादीन्यपि श्रूयन्ते । अत्रायं संशयो भवति-स्फयादिसाधनैर्यद्यत्कर्तुं शक्यते तत्र तत्र तस्य शेषत्वम् ? अथवा विनियोजकवाक्यनिर्दिष्टकार्यवशेन व्यवस्थया शेषत्वमिति । 'यज्ञा 
युधानि' इत्यनेन स्फ्यादीनां यज्ञसाधनत्वं तावत्प्रतीयते। तत्र यागनिर्वृत्ति रूपदृष्टप्रयोजनजनकत्वमवघातादेर्लभ्यते । तेन अवघातप्रोक्षणादेरुत्पत्त्य वंप्रयुक्तत्वम् । किन्तु 'यज्ञायुधानि' इति यज्ञशब्दोल्लेखेन यागीयपरमापूर्व प्रयुक्तत्वं स्फ्यादीनामवगम्यते । तत्रोत्पत्तिवाक्यं पुरोडाशद्रव्यावरुद्धम् । अतस्तत्र निवेशमलभमानानि स्फयादीनि तदङ्गषूद्धननादिषु निविशन्त इति स्वीकर्तव्यम् । तेन व्यवस्थाया नियामकाभावात् सर्वार्थत्वं स्फ्यादीनां सिध्यति । स्फ्येनोद्धन्ति' इत्यादिवाक्यानि तु स्तावकत्वेन नेतु शक्यन्ते इति पक्षे प्राप्ते, 
सिद्धान्तः-व्यवस्थयैवोद्धननादिषु कार्येषु स्फयादीनां विनियोगः । स्फयश्चेति वाक्यस्य विधायकत्वे बहूनां वाक्यानामानर्थक्यं स्वीकर्तव्यं स्यात् । किञ्च स्फयादिवाक्येष्वाख्यातश्रवणमस्ति, यज्ञायुधवाक्ये च तन्नास्ति । आख्याताभावेऽपि तस्य विधायकत्वस्वीकारे बहूनां वाक्या नामानर्थक्यम् । तदपेक्षया यज्ञायुधवाक्यस्यैकस्य स्तावकत्वस्वीकार एवो चितः । ततश्च स्फयादीनां श्रुतोद्धननादिष्वेव कार्येषु व्यवस्थया शेषत्व मिति ॥ 
### ६. अरुणाधिकरणम् 
ज्योतिष्टोमे श्रूयते-'अरुणया पिङ्गाक्ष्यैकहायन्या सोमं क्रीणाति' इति । एक हायनं यस्यास्सा एकहायनी गौः । पिङ्ग अक्षिणी यस्यास्सा पिङ्गाक्षी। अनयोर्द्रव्यवाचित्वात् क्रीणातावन्वयस्सुलभः। अरुणयेति गुणचनत्वात्क्रीणातावन्वयो न भवितुमर्हति । अतः किं वाक्यादरुणापदं विच्छिद्य प्राकरणिकेषु अजादिद्रव्येष्वस्य निवेशः ? उत क्रीणातिना प्रथम मन्बयः तदनन्तरं क्र यसाधनीभूतायामेकहायन्यामेवान्वय इति सन्देहः । एतदर्थमरुणाशब्दो गुणविशिष्टद्रव्यवाचको वा केवलगुणवाचको वेति विचारणीयम् । यदि प्रथमः पक्षस्तहि लक्षणया तद्रव्यं हृदयमानीय करणत्वेन क्रयभावनायामन्वयो वक्तव्यः ततः प्रागेव "एकहायन्या' इति श्रुत्या बोधितस्य एकहायनीद्रव्यस्यान्वितत्वेन क्रयभावनाकाङ्क्षाशान्तेः लाक्षणिकद्रव्यस्यान्वयो दुर्लभः, अरुणयेत्यस्यैकहायन्याऽन्वयोऽपि नोपपद्यते कारकाणां क्रिययैवान्वयनियमात् । अतः प्रकरणादरुणापदं विभज्य प्रकरणादुपस्थितेषु समावेशस्सिध्यति । यदि च द्वितीयः पक्षः तर्हि﻿९२ 
मोमासानयमञ्जयाँ अरुणाशब्दस्य गुणवाचित्वात्क्रयभावनायामन्वयं प्राप्यापि करणत्वं नोपपद्यत इति एकहायनीद्रव्यपरिच्छेदद्वारा क्रयसाधनत्वं लभत इति फलफलिभावः । ____ तत्र स्फ्यकपालाधिकरणे स्फ्यादीनां द्रव्याणामुद्धननादिकार्येष्व न्वयसम्भवेन व्यवस्थायां स्वीकृतायामपि प्रकृते आरुण्यस्यामूर्तत्वेन क्रयं प्रति करणत्वेनान्वयास भवात् कारकाणां क्रियान्वयस्य नियतत्वेनैकहाय न्यामन्वयासम्भवात् प्रकरणात्परमापूर्वप्रयुक्तत्वमङ्गीकृत्यारुणावाक्याद् 'अरुणया' इति पदं विच्छिद्य प्राकरणिकसर्वद्रव्येषु निवेशः कर्तव्यः । तथा सति यागीयानि सर्वाणि करणान्यरुणीकर्तव्यानीति पक्षे प्राप्ते, 
___ सिद्धान्तः--अरुणापदं यथा गुणिनं ब्रवीति तथा गुणमपि ब्रवीतीति सत्यम्, किन्तु 'क्रीणाति' इति धात्वर्थत्यैकत्वात् एकार्थप्रतिपादकत्वं तावद्वात्यगतानां पदानामाश्रयणीयम्। पदानि संहत्यैकार्थप्रतिपाद कानि भवन्ति इति न्यायः । तेनैक हायन्याः पिङ्गाक्ष्याः यथान्वयः तथा अरुणापदोत्तरस्य करणकारकस्याप्यन्वयः कर्तव्यः । एकहायनी पिङ्गाक्षीपदयोः द्रव्यवाचकत्वेन क्रीणातिना सहान्वये किमपि बाधक नास्ति । अरुणया इत्यत्र स्त्रीप्रत्ययेन स्त्रीत्वं तच्च प्राणिद्रव्यकमिति बोधे जाते प्रकृत्या तावल्लक्षणया तद्विशिष्टं द्रव्यं गम्यते । द्रव्यं गम्यमान मपि द्रव्यांशस्य लाक्षणिकत्वादुपेक्ष्य श्रुतिप्रतिपाद्यं गुणमेव तृतीया क्रयं प्रति करणतयाऽभिधत्ते । अथवाऽरुणशाब्दो द्रव्यमनादृत्य गुणवाचक एव सन्नन्वेति, मुख्ये सम्भवति लक्षणाश्रयणस्यायुक्तत्वात् । यद्यपि स्त्री प्रत्ययसत्वाद् गुणवचनोऽरुणाशब्दो न भवितुमर्हति, तथापि परिच्छेद्यैकहा यनीद्वारा लिङ्गान्वयोपपत्तेः। एवञ्चारुणाशब्दस्य स्त्रीप्रत्ययान्तस्यापि केवलगुणवचनत्वमुपपन्नम् । आरुण्यस्य द्रव्यपरिच्छेदकत्वशक्तिमालोच्य परिच्छेद्यां स्त्रवाक्योपात्तामेकहायनी परिच्छिद्य तद्वारा क्रियासाधनत्वे नान्वेति । परिच्छेदो नाम इतरव्यावृत्ततया द्रव्यस्य प्रतोतिविशेषः । तथा चारुणगुणपरिच्छिन्नैकहायनीकरणकक्रयभावना प्रकृतवाक्यस्यार्थः पर्यवस्यति । एवञ्च प्रकृतवाक्यगतैकहायनीद्रव्यपरिच्छेदकतया क्रय भावनायामन्वये सम्भवति वाक्याद्विच्छिद्य प्राकरणिकान्यद्रव्यपरिच्छेद कत्वमारुण्यस्येति वर्णनं न युक्त मिति सिध्यति । ननु कथमारुण्यस्यै 
तृतीयाध्यापस्य प्रथमः पादः कहायन्वा एव परिच्छेदकत्वम् 'अजया क्रीणाति' 'हिरण्येन क्रीणाति, 'धेन्वा क्रीणाति' 'ऋषभेण क्रीणाति' इत्यजादीनामपि क्र यसाधनत्वेन विधानात् तेष्वप्यारुण्यस्य निवेशो भवत्विति चेन्न; स्ववाक्यगत क्रयसाधनीभूतद्रव्य एवारुण्यस्य परिच्छेदकत्वसम्भवे क्रयान्तरसाधनेष्व जादिषु निवेशासम्भवात् । अजादिवाक्यानि क्रयान्तरविधायकानि । आनत्यर्थं क्रयभेदोऽत्र स्वीकृतः । नात्रैक एव क्रयः । अत्रैकस्य वाक्यस्य क्रयविधायकत्वम् अन्येषाञ्च गुणविधायकत्वमिति वक्तुं न शक्यते उत्पत्तिशिष्टगुणावरुद्धत्वेन गुणान्तरस्य निवेशासम्भवात् । अतो विनि गमनाविरहेण प्रतिवाक्यं तत्तद्रव्यविशिष्टक्रयविधायकमित्यङ्गीकर्तव्य मेव । अस्मिन्नरुणावाक्ये प्रथममेक हायनीवदारुण्यस्यापि क्रयभावनायां विना परिच्छेद्यपरिच्छेदकभावेनान्वयः, साक्षात्तस्य क्रयसाधनत्वं न शक्यत इति पर्यालोच्यैक हायनीद्रव्यद्वाराऽनन्तरमन्वेति । अयं पाष्ठि कान्वय इत्युच्यते । पाष्ठिकान्वयश्चाथिकः । यथा विशिष्टविधिस्थले विशेषणस्याथिको विधिः, तथैव प्रकृतेऽप्याथिको विधिः। तस्मादारुण्य स्यैकहायनीद्वारा क्र यभावनायामन्वयः ॥ 
### ७. ग्रहैकत्वाधिकरणम् 
एवं तावत् अवहनन-पेषणोत्पवनादीनां संस्काराणां संस्कार्य ब्रीह्यादिसंयोगेन तेषामर्थाधिकरणे व्यवस्थाम्, अनन्तरं स्फ्यकपाला धिकरणे 'स्फ्येनोद्धन्ति' 'कपालेषु श्रपयति' इत्यादिषु वाक्येषू द्धननादीनां स्फयादिद्रव्यसबन्धेन व्यवस्थाम्, तदनन्तरमरुणाधिकरण ऽरुणगुणस्यैकहायनीसम्बन्धन व्यवस्था प्रतिपाद्य सम्प्रति शेषस्य विवक्षित विशेषणकेन शेषिणा सम्बन्धः अथवा अविवक्षितविशेषणकेन शेषिणा सम्बन्ध इति विचारः प्रस्तूयते । सोमयागे 'ग्रहं सम्माष्टि' इति श्रूयते । वासःखण्डेन प्रोञ्छनं सम्मार्गः । ग्रह इति वितस्तिपरिमाणः उलू खलाकारो दारुपात्रविशेषः । धाराग्र हा अधाराग्रहाश्चेत्यनेके सन्ति ग्रहाः। तेषां सम्मार्गोऽनेन वाक्येन विधीयते । अत्र विधीयमानस्स मार्गश्शेषः, तस्य शेषी ग्रहः । किमयं शेषी विवक्षितविशेषणकः ? उताविवक्षितविशेषणक इति संशयः । अर्थात् ग्रहगतैकत्वस्य विशेषणस्य विवक्षा वा अविवक्षा वा । यदि विवक्षा एकस्य ग्रहस्य सम्मार्गः, यद्य 
मीमांसानयमञ्जयाँ विवक्षा सर्वेषां ग्रहाणां सम्मार्गः कर्तव्यः । तत्रैकवचनस्य श्रवणात् व्यक्तिविशेषस्य सम्मार्ग इति युक्तम् । एकत्वं यदा श्रूयते तदा तद विवक्षायां न किमपि प्रमाणम् । अत एकत्वविशिष्टं ग्रहमुद्दिश्य 
सम्मार्गो विधीयत इति पक्षे प्राप्ते, . 
सिद्धान्तः-आकृत्यधिकरणन्यायेन ग्रहशब्दस्य ग्रहत्वे शक्तिः । तच्च सर्वा व्यक्तीरुपस्थापयति । एकत्वञ्च प्रत्ययार्थः । प्रातिपदिकार्थापेक्षया वचनरूपप्रत्ययार्थो दुर्बलः, 'सत्त्वप्रधानानि नामानि' इति स्मृतेः । प्रबलीभूतं ग्रहत्वं कृत्स्नव्यक्त्युपस्थापकम् दुर्बलीभूतञ्चैकत्वमेकां व्यक्ति मुपस्थापयति । अत्र च विधेयः सम्मार्गः । विधिश्च ग्रहत्वमुद्दिश्य सम्मागं विदधाति । ग्रहत्वस्य सम्मार्गो न भवितुमर्हतीति तदविना भूतव्यक्तिमाश्रयते सम्मार्गः । व्यक्त्याश्रयावसरे सर्वा ग्रहव्यक्तय उपस्थिता भवन्ति । तत्र प्रत्ययार्थ एकत्वं प्रविश्य एकस्या एव व्यक्तस्सम्मार्गः कर्तव्य इति बोधयेत् । यावदेकत्वस्य विधिसंस्पशित्वं न स्यात्तावद्वि धिस्सम्मार्गमेकस्यां नियन्त्रयितुं न शक्नुयात्। अतस्सम्मार्गेण सहकत्व स्यापि विधेयत्वमङ्गीकर्तव्यम् । तथा सति ग्रहं सम्मृज्यात् तञ्चकम् इति वाक्यार्थस्स्यात् । आसादनवाक्यप्राप्तग्रहोद्देशेन विधेयद्वये सति वाक्यभेद आपतेत् । किञ्चैकत्वस्य विधिसंस्पशित्वे सङ्ख्यायास्सङ्ख्यान्तरव्या वर्तकत्वस्वाभाव्यात् ग्रहान्तरस्य सम्मा! न कर्तव्य इत्यर्थस्स्यात् । एवं सति स्वार्थत्यागः परार्थस्वीकारः ग्रहत्वेनोपस्थापितव्यक्तिषु प्राप्तस्य सम्मार्गस्य बाध इति दोषत्रयमापतेत् । अतो विधेयतया विधिसंस्पशित्वं परित्यज्योद्देश्यतया विधिसंस्पशि वमेकत्वस्याश्रयणीयम् । तदापि वाक्य भेद आपतेत्-उद्देश्यतया विधिसंस्पशित्वमेकत्वस्य स्वीक्रियेत तर्हि एकत्वस्य सम्मार्गोऽनुपपन्नः। यदि ग्रहद्वारा एकत्वं गृह्यते तदा ग्रहं सम्मृज्यात् यं सम्मृज्यात्तञ्चकम् इति वाक्यभेदः । अतो वाक्यभेद परिहारायोद्देश्यगतमेकत्वादिकं न विवक्ष्यते । ननु यथा विशेषण विशिष्टविधेयस्थले विशिष्टस्य विधेयत्वमाश्रित्य वाक्यभेदः परिह्रियते तथा विशिष्टोद्देश्यस्थलेऽपि वाक्यभेदः परिह्रियताम् इति चेन्न; विशिष्टविधेयस्थले 'पशुना यजेत' इत्यादौ तृतीयाविभक्तिः करण कारकमेकत्वञ्च वदति, प्रातिपदिकन्तु पशुमाचष्टे । तत्र प्रातिपदिकार्थः 

९५ पशुः एवं प्रत्ययार्थ एकत्वञ्च प्रथमं तृतीयाकारकेण प्रधानीभूतेनान्वयं प्राप्नुतः। ततः प्रधानक्रियायामन्वयः। एवञ्च प्रधानभूतं कारक गुण भूते पश्वेकत्वे वशीकृत्य यागक्रियायामन्वेतीति सिध्यति । सा च यागक्रिया विधावन्वेति कारकाणां क्रियान्वयनियमात् । तच्च कारकं पश्वेकत्वे वशीकृत्य प्रधानक्रियायामन्वयं प्राप्नोतीति गुणानुरोधेनावृत्तेरभावात् न वाक्यभेदः । सम्मार्गवाक्ये तु न हैकत्वे प्रधानभू ते । सम्मार्गश्च गुण भूतः। प्रतिप्रधानं गुणस्यावृत्तिरिति वाक्यभेदस्स्यात् । अत्र ग्रहै कत्वाभ्यां प्रत्येकं कर्मकारकस्यान्वयः । तथा च एकत्वविशिष्टकर्म कारकयुक्तः सम्मार्गः, ग्रहविशिष्टकर्मकारकयुक्तस्सम्मागं इति सम्मार्ग क्रियाविधौ विध्यावृत्ति लक्षणो वाक्यभे दो दुर्वारः । तस्माद् उद्देश्य विशेषणमविवक्षितमिति ॥ 
### या ८. चमसाधिकरणम्
 । 4 सर्वे ग्रहास्सम्मार्जनीया इति प्रतिपाद्य ग्रहवच्चमसा अपि सम्माज नीया न वेति विचार्यते । प्रत्ययार्थस्याविवक्षायां हेतुरुद्देश्यविशेषणम् । तद्वद् ग्रहत्वमप्युद्देश्यविशेषणम् । अतस्तस्याप्यविवक्षा । पात्रेषु सोमाव सेकनिहरणार्थं सम्मार्गः क्रियते । तादृशसोमावसेकश्चमसेष्वपि सम्भाव्यते संस्कारत्वात्सम्मार्गस्य । अतश्चमसेष्वपि सम्मार्गो भवत्येव । किञ्चाङ्गा नामपूर्वप्रयुक्तत्वात् अपूर्वसाधनत्वं यथा ग्रहाणां तथा चमसानामपि तथा त्वात् सोमपात्रत्वात् ग्रहपदस्योपलक्षणत्वाच्चमसेष्वपि सम्मार्गः कर्तव्य इति प्राप्ते, 
उद्देश्यविशेषणस्यैकत्वस्य विवक्षायां वाक्यभेदो भवेदिति तस्या विवक्षा साधिता। तद्वद् ग्रहत्वस्य विवक्षायामपि व्यक्तरविनाभावित्वाद् व्यक्त्युपस्थितिरनिवार्या । अतो न वाक्यभेददोषः येन ग्रहत्वाविवक्षा स्यात् । यदुक्तं सम्मार्गस्यापूर्वप्रयुक्तत्वाच्चमसेष्वपि सम्मार्ग इति तत्रो च्यते-अपूर्वसाधनत्वं वाक्योपात्तग्रहशब्देन लक्षणीयम् । यथा 'वीहीन् प्रोक्षति' इत्यत्र व्रीहिशब्दलक्षितापूर्वसाधनत्वं आज्यादिषु नाङ्गीक्रियते, तथा ग्रहशब्दलक्षितापूर्वसाधनत्वं चमसेषु नाङ्गीक्रियते । अतो ग्रह शब्दलक्षितापूर्व विशेषनिबन्धनस्सम्मार्ग इत्याश्रीयमाणे चमसेषु सम्मार्गो न भवति इति ॥ 
### मोमांसानयमञ्जयाँ ९. आनर्थक्यतदङ्गाधिकरणम्
 
( आनर्थक्यतदङ्गन्यायः ) वाजपेययागे 'सप्तदशारनिर्वाजपेयस्य यूपः' इति वाक्यं श्रूयते । कनिष्ठिका प्रसार्य बद्धमुष्टे हस्तस्य यत्परिमाणं तद्वाची अरनिशब्दः। तत्र सप्तदशसङ्ख्या। यूपशब्दः पशुबन्धनार्थं दृष्टादृष्टसंस्कारैस्संस्कृतं काष्ठमभिधत्ते । अथवा संस्कारगणमभिधत्ते । अत्र विचार्यते-कि सप्त दशारत्निशब्दस्य सन्निहितवाजपेयपदेनान्वयः ? उत व्यवहितयूप शब्देनान्वयः ? प्रथमपक्षे सप्तदशारत्नित्वस्य वाजपेयाङ्गत्वं सिध्यति, द्वितीयपक्षे यूपाङ्गत्वं सिध्यति । प्रकरणञ्च वाजपेयस्य सोमयागस्य । तत्राङ्गानां प्रधाने नान्वयोऽभ्यहितः । प्रधानञ्च वाजपेयः। यूपस्तु वाजपेयाङ्गाङ्गम् । वाजपेयस्याङ्ग पशुयागः, तदङ्ग यूपः । अङ्गाङ्गन सम्बन्धापेक्षया प्रधानेनान्वयः सप्तदशारस्तित्वस्य युक्तम् । प्रधानञ्च सन्निहितम् । अनेन कारणेन सप्तदशारनिरित्यस्य 'वाजपेयस्य' इत्य नेनैवान्वयः। परिमाणवाचकस्सप्तदशारत्निः सोमयागेन सम्बन्ध्य कमुपकारं जनयेत् इति प्रश्ने सति, वाजपेये षोडशिग्रहनामकं किञ्चि देकमूर्ध्वपात्र मस्ति, तस्य सप्तदशारत्नित्व सम्पाद्य वाजपेयस्यो पकारं जनयेदिति समाधानम् । अथवा सोमलतासाध्यकत्वाद्यागस्य सप्त दशारनिपरिभाणां सोमलतां सम्पाद्य तया यागानुष्ठानेनोपकारो भवतु । यूपशब्द ऊर्वत्त्रसादृश्यात् षोडशिपात्रे वर्तते। तस्मात् सप्तदशा रत्नित्वस्योर्ध्वपात्रे सोमलतायां वा निवेश उचित इति पक्षे प्राप्ते, 
सिद्धान्तः--अरत्तीनां साप्तदश्यं-सप्तदशसङ्ख्या पशोरङ्गम् । पशुयागे विद्यमानो यो यूपस्तत्र निविशते । अङ्गानां प्रधानगामित्व मिति युक्तम्, किन्तु यदङ्ग यस्य प्रधानस्योपकारकं स्यात् तेन प्रधानेन तस्य सम्बन्धो न्याय्यः । वाजपेयस्येति षष्ठी सम्बन्धवाचिनी । सम्बन्धस्यैकस्सम्बन्धी वाजपेयः, अपरस्सम्बन्धी यूपो वा सप्तदशा रनिर्वा । यूपो यदि स्वीक्रियते तदा सोमयागात्मकवाजपेयाङ्गभूतपशु यागे यो यूपः तत्र सप्तदशारत्तित्वस्य सम्बन्ध इति कथनं युक्तियुक्तम् । यदि च सप्तदशारत्निः सम्बन्धी स्वीक्रियते तदा यूपपदेन लक्षितं 
यदूर्ध्वपात्रं वाजपेयसम्बन्धि तत्र सप्तदशारत्नित्वं निविशत इति वक्तव्यम् । उपकार्योपकारकभावसम्बन्धमादायाङ्गत्वमाश्रयणीयम् । यूपः पशुद्वारा वाजपेययागोपकारकः । स च यूपपदेनोपस्थाप्यते । एवमुप स्थापितेन यूपेन ऊर्ध्वपात्रं लक्षणीयम्, लक्षितेन तेनारस्निसम्बन्ध इत्यङ्गीकर्तव्यम् । तथा सति यूपशब्दो गौणस्स्यात् । गोणत्वस्वीकारा पेक्षया व्यवहितान्वयो ज्यायान् । तस्मात् सप्तदशारत्नि!प इत्यन्वय एवोचितः न तु सप्तदशारनिर्वाजपेयस्येति । ततश्च सप्तदशारत्निता यूपस्यैव, न तु यूपशब्दलक्षितोलपात्रस्येति सिद्धम् । यदुक्तं सोमलतायां सप्तदशारनित्वस्य निवेश इति तत्रापि यूपपदेन सोमो लक्षणीयः । दशमुष्टिपरिमितस्य सोमस्य ग्रहणविधायक शास्त्रमुल्लङ्घनीयमिति दोषस्स्यात् । अतः सप्तदशारनिताया निवेशो यूप एवेति ॥ 
### ___१०. अभिक्रमणाधिकरणम्
 दर्शपूर्णमासयोः प्रयाजसन्निधौ ‘अभिक्रामञ्जुहोति' इति श्रुतम् । होमकर्ता अभिक्र म्याभिकम्य होमं कुर्यादित्यर्थः । अत्र सन्देहो भवति किमिदमभिक्रमणं प्राकरणिककर्मणां कर्तारोऽभिक्रम्य जुहुयुरित्यर्थ. ? उत प्रयाजकर्ता प्रयाजान् अभिक्रमणपूर्वकं जुहुयादित्यर्थो वेति । यद्यवा न्तरप्रकरणं नास्ति तर्हि महाप्रकरणेन गृहीतमभिक्रमणं सर्वकर्मकर्तषु प्राप्नुयात् । यदि च तदस्ति तहि प्रयाजकर्तर्येवाभिक्रमणं व्यवस्थित तिष्ठति । तत्राभिक्रमणं व्यापारः, तस्य कारकत्वं द्रव्यद्वारैव सिध्यति । अरुणावाक्ये द्रव्यमेकहायी वर्तत इति तद्द्वारारुण्यस्य क्रयसाधनवं साधितम् । अत्र तु तादृशं द्रव्यं नोपात्तम् । यद्यपि 'जुहोति' पदेन कर्तुः प्रतीतिरस्ति तथापि भावार्थाधिकरणन्यायेन धात्वर्थातिरिक्ताया भाव नाया आख्यातवाच्यत्वनिर्णयात् तस्य कर्तृवाचकत्वाभावात् न कर्तु व्य स्य लाभः । यद्याक्षेपलभ्यस्स इत्युच्यते तर्हि प्राकरणिकसर्वकर्मकर्तारः प्राप्नुयुः । तेष्विदमभिक्रमणं प्राप्नोति, न प्रयाजकर्तर्येव । तथा च जुहो तितो विच्छिन्नमभिकमणं प्रकरणेन गृह्यते । यथा प्रकरणं प्रयाजादीन गणाति तथाऽभिक्र मणमपि, तत्र जुहोतिपदमवयुल्यानुवादः । तस्मादि दमभिक्रमणं कर्तृ संस्कारद्वारा प्रकरणगृहीतसर्वप्रयोगाङ्गमिति पक्षे प्राप्ते, 
मीमांसानयमञ्जयाँ सिद्धान्तः–'अभिक्रणम्' इति पदं णमुल्प्रत्ययान्तम् । णमुल्प्रत्ययश्च समानकर्तृकयोः पूर्वकाले' इत्यधिकारे विहितः । तेन पूर्वकालक्रिया वाचोदं पदमिति सिध्यति । इदञ्चोत्तरकालक्रियामपेक्षते । सा च क्रिया स्वसमभिव्याहृतज होतिपदेन प्रतिपादिता। तामुत्सृज्य प्राकरणिक क्रियाः किमित्यपेक्षेत। जुहोतिसम्बन्धेनैवाकाङ्क्षायाश्शान्तत्वात् । अत्रत्यजुहो तिना सन्निहितप्रयाजहोमा एव गृह्यन्ते । ततश्च तत्कर्तर्येवाभिक्रमणं सम्बध्यते । अतश्च प्रयाजाङ्गमेवाभिक मणम् । अयं भाष्यकाराणां पन्थाः । 
भाष्यकाराणां मते होमकर्तृष्वभिक्र मणस्य संबग्ध इति निश्चित्य सन्निहितत्वात् प्रयाजहोमकर्तर्येवाभिक्रमणं सम्बध्यते न तु सर्वहोमकर्तृ ष्विति विचा रसरणिः । अत्र वातिककाराः-अभिक्रमणस्य क्रियारूपत्वेन प्रकरणस्य क्रियाग्राहकत्वात् यथा तत् प्रयाजक्रिया इतिकर्तव्यतापूरकत्वेन गृह्णाति तथाऽभिक्र मणमपि गृह्णातीति सर्वहोमाङ्गत्वमभिक्रमणस्य पूर्वपक्षयित्वा अवान्तरप्रकरणद्वारा प्रयाजहोमाङ्गत्वमेवाभिक्रमणस्य । यथा प्रधानभावनाया इतिकर्तव्यताकाङ्क्षा तथाऽङ्गभावनाया अप्युदेति । तन्नियन्त्रणाय अवान्तरप्रकरणं स्वीकृत्याभिक्रमणं प्रयाजहोमाङ्गमिति सिद्धान्तयन्ति ॥ 
### ११. उपवीताधिकरणम् 
अस्याधिकरणस्य विषयवाक्यम्-'उपव्ययते देवलक्ष्ममेव तत्कुरुते' इति । दैविककर्मानुष्ठानावसरे उपवीतं मनुष्यसम्बन्धिकर्मानुष्ठानावसरे निवीतम्, पैतृककर्मानुष्ठानावसरे प्राचीनावीतमिति यज्ञोपवीतधारण प्रकारः । तत्रेदमुपवीतं सामिधेन्यङ्गकलापमध्ये आम्नातमस्ति । सामि धन्यश्चाग्निप्रज्वलनफलकसमिदाधानार्था मन्त्राः 'प्रवोवाजा अभिद्यवः' इत्याद्याः । मन्त्रैः क्रियमाणं समिदाधानकर्मापि सामिधेनीशब्देन व्यव ह्रियते । तदस्य कर्मणस्सन्ति नानाङ्गानि । तेषूपवीतमाम्नातम् । तदिदमुपवीतं सामिधेन्यङ्गम् उत दर्शपूर्णमासाङ्गमिति संशयः । अर्थात् सानिधेन्याख्यं कर्मैवोपवीतं धृत्वानुष्ठेयम् उत दर्शपूर्णमासाख्यं कर्मेति । पूर्वस्मिन्नधिकरणेऽवान्तरप्रकरणमङ्गीकृत्याभिक्रमणस्य प्रथाजाङ्गत्वं 
व्यवस्थापितम् । तथैव सामिधेन्यवान्तरप्रकरणं स्वीकृत्योपवीतस्य सामि धेन्यङ्गत्वमाश्रीयताम् । ननु सामिधेनीसम्बन्धरहितैनि विन्नामकमन्त्र र्व्यवधानाद् अवान्तरप्रकरणं विच्छिन्नमिति चेन्न; यथा दर्शपूर्णमास सम्बन्धरहितैः पूषानुमन्त्रणमन्त्रैः व्यवधानसत्त्वेऽपि न प्रकरणविच्छे दस्तथा निविदामपि परप्रकरणपाठमात्रेण प्रकरणविच्छेदकत्वानुपपत्तेः । अतोऽवान्तरप्रकरणात् सामिधेन्यङ्गमुपवीतमिति पक्षे प्राप्ते, 
सिद्धान्तः-महाप्रकरणेनोपवीतं दर्शपूर्णमासाङ्गम् । निविन्मन्त्रा अग्निप्रकाशकाः, सामिधेनीमन्त्रा अप्यग्निप्रकाशकाः। तुल्यार्थप्रकाश कत्वेन नोभयेषामङ्गाङ्गिभावस्सम्भवति । अनङ्गभूतानां निविदां मध्ये पठितत्वात् प्रकरणविच्छेदकत्वमस्त्येव । सन्निधिपाठमात्रेण निविदा सामिधेन्यङ्गत्वं वक्तव्यम् । सन्निध्यपेक्षया प्रकरणस्य दर्शपूर्णमासाख्यस्य प्रबलत्वेन सामिधेनीनां दर्शपूर्णमासाङ्गत्वे सिद्धे निविदां सामिधेन्यङ्ग त्वमनुपपन्नम्, गुणानां मिथोऽङ्गाङ्गिभावाभावात् । यदि सन्निधिमात्रे णाङ्गाङ्गिभावो निर्णीयेत तहि अङ्गानामपि मिथोऽङ्गाङ्गिभाव आपतेत् । अतो महाप्रकरणादर्शपूर्णमासाङ्गमेवोपवीतम्, तत्कर्तृ संस्कारकं सत् दर्शपूर्णमासकर्तार उपवीतिनो भूत्वा दर्शपूर्णमासप्रयोगं कुर्युरिति बोधयति ॥ 
### १२. वारणाधिकरणम् 
।। 'गुणानाञ्च परार्थत्वादसम्बन्धस्समत्वात् स्यात्' इति सूत्रं वार्तिक कारैः पूर्वाधिकरणशेषत्वेन व्याख्यातम् । भाष्यकार स्त्त्वधिकरणान्तरतया योजितम् । 'वारणो यज्ञावचरः' 'वैकङ्कतो यज्ञावचरः इति श्रुतमग्न्या धेये। अग्न्याधेय एव पवमानेष्टयः 'अग्नये पवमानाय, अग्नये शुचये अग्नये पावकाय' इति तिस्रः श्रुताः । यज्ञावचरः इत्यस्य यज्ञपात्रमित्यर्थः । तत्र यानि पात्राणि तानि पवमानेष्टयङ्गभूतानि ? उत सर्वयज्ञाङ्गभूतानीति सन्देहः । सन्देहस्येदं बीजम्-यदग्न्याधेयसन्निधौ श्रुतानां यज्ञावचराणां न कोऽप्युपयोगः यतो हि अग्न्याधेयं नाम मन्त्रपुरस्सरं मथितस्याग्नेः तत्तत्कुण्डेषु निधानम् । तत्र पात्राणां जुह्वादीनां उपयोगाभावेऽपि तत्स निधावाम्नातासु पवमानेष्ट्यादिषु आधानाङ्गभूतासु आनर्थक्यतदङ्गन्या नये निवेशो भवत्विति पक्षे प्राप्ते, 
१०० 
___ मौमासानयमञ्जयाँ सिद्धान्तः-आधानस्य पवमानेष्टीनाञ्च नाङ्गाङ्गिभावः । यथाऽऽ धानमग्निसिध्यर्थमनुष्ठीयते तथा पवमानेष्टयोऽप्यग्निसिध्यर्थाः । तथा सत्याधानं यथाऽग्न्यङ्गम् तथा पवमानेष्टयोऽप्यग्न्यङ्गमिति पर्यवस्यति । अतः पवमानेष्टीनां पात्राणाञ्चासम्बन्धः । तस्मादानर्थक्यतदङ्गन्यायस्य नात्र प्रसरः । 'यदाहवनीये जुहोति' इत्यनारभ्याधीतं वाक्यं होमाधि करणत्वेनाहवनीयं विदधाति । अनारभ्याधीतानाञ्च प्रकृतिगामित्वं न्यायतस्सिद्धम् । प्रकृतिश्च दर्शपूर्णमासौ। पवनेष्टीनाञ्चेष्टित्वाद्दर्शपूर्ण मासविकृतित्वं सिद्धम् । प्रकृतितोऽन्याङ्गवदाहवनीयस्यापि प्राप्ति रस्त्येव । अतः पात्राणां सर्वयज्ञार्थता सिध्यति । न च पवमानेष्टिसन्निधौ 'यदाहवनीये जुहोति' इति पाठादेवाहवनीयस्य प्राप्तिरस्तु किमतिदेश प्रतीक्षणेनेति वाच्यम् । अस्य वाक्यस्याहवनीयविधिपरत्वाभावात् । आहवानीयाख्ये पदार्थ सिद्धेऽनन्तरं होमाधारत्वेन स विधातु शक्यते । आधानेन पवमानेष्टिभिश्च साध्यः सः । तस्यामवस्थायां वाक्यमिदं कथं विधायक स्यात् । नेदं वाक्यमतिदेशतः प्राप्तस्याहवनीयस्यानुवादकमपि भवितुमर्हति, आहवनीयस्यासिद्धत्वात् । अत एतद्वाक्यं आहवनीये निष्पादयितव्ये पवमानहविषां जुहोतिसंयुक्तानां 'जुहोतिना' लक्षितानां साधनत्वबोधकतया कथञ्चिन्नेयम् । तस्मात्पवमानहविषामाधानवदग्न्य र्थत्वेन पात्राणां सर्वयज्ञार्थत्वं स्वीकर्तव्यमिति ॥ 
### १३. वाध्न्यधिकरणम् 
दर्शष्टौ पौर्णमास्येष्टौ च द्वौ द्वावाज्यभागाख्ये कर्मणी भवतः । 'आज्यभागौ यजति' इति तदुत्पत्तिवाक्यम् । एकोऽग्निदेवताकः, अपर स्सोमदेवताकः, आज्यञ्च द्रव्यम् । अस्मिन् क्रमे संहिताभागे ऋग्युगल द्वयमाम्नातम्-'अग्निर्वृत्राणि जङ्घनत्' 'त्वं सोमासि सत्पतिः त्वं रा जोत वृत्रहा' इत्येकं युगलम् । 'अग्निः प्रत्नेन जन्मना' 'सोम गीभिष्ट्वा वयम् इत्यपरं युगलम् । प्रथमयुगलं वृत्रहननप्रकाशकत्वाद् 'वात्रधनी' त्युच्यते । द्वितीयं युगलञ्च वृद्धिप्रकाशकत्वाद् वृधन्वतीत्युच्यते । युगल द्वयमधिकृत्याम्नायते-'वाघ्नी पौर्णमास्यामनूच्येते' 'वृधन्वती अमा वास्यायाम्' इति । वाध्नी वृधन्वतीशब्दौ द्विवचनान्तौ-वार्द्वन्यौ वृधन्वत्यौ इति । इदमेवास्याधिकरणस्य विषयवाक्यम् । अत्र सन्देहः 
किमाज्यभागक्रमप्राप्तान् मन्त्रान् क्रमादाच्छिद्य दर्शपूर्णमासाङ्गतया वाक्यमिदं विधत्ते ? उताज्यभागयोरेवाव्यवस्थया प्राप्तानां मन्त्राणां व्यवस्थापकमिति । तत्र वाक्यगतपौर्णभास्यमावास्याशब्दौ कर्मवचनौ । सप्तमीबलेन कालवाचकत्वे स्वीकृते 'काले यावाज्यभागौ' इति लक्षणा स्यात् । सप्तमीविभक्तेः क्वचित्प्राधान्येऽपि प्रयोग उपलभ्यते । तस्मात्क्रम बाधि वा वाक्येन दर्शपूर्णमासोद्देशेन मन्त्रा विधीयन्त इति पक्षे प्राप्ते, 
सिद्धान्तः-चतस्रोऽपीमा ऋचः पुरोऽनुवाक्या भवन्ति । यागात् पूर्वम् 'अनुहि' इति प्रैषसमनन्तरं होत्रा पठितव्याः। एकैकस्य यागस्य एकैव पुरोऽनुवाक्या एकैव च याज्याभवति । अत्र च चतस्र ऋचो वर्तन्ते । दर्श पूर्णिमायाञ्च क्रियमाणाग्नेयद्वये आग्नेय्योः ऋचोः समावेशे सत्यपि सोमदेवताकर्ग द्वयस्य समावेशो न भवति । अग्नीषोमीययागे चाग्नि सहितस्य सोमस्य देवतात्वम्, न केवलसोमस्य देवतात्वम् । अस्यां स्थितौ सोमदेवताकमन्त्रयोः दर्श वा पूर्णिमायां वा निवेशो न सम्भवति । किञ्च सप्तम्यन्तम् अमावास्यायां पौर्णमास्यामिति पदद्वयं कालवाचकमेव प्रयुज्यते। तृतीयान्तं पदञ्च 'अमावस्यया' 'पौर्णमास्या' इति कर्मवाचक त्वेन दृश्यते । तथासति प्रकृतवाक्ये सप्तम्यन्ततया प्रयुक्त त्वात् तत्काल कर्तव्यौ यावाज्यभागौ तत्रामावास्यायां वार्बनीमन्त्रौ पौर्णमास्याञ्च वधन्वत्यौ इति व्यवस्थायामाश्रितायां चतुर्णामपि मन्त्राणां समावेशो यथायथं भवति । तस्माद् वाक्यमिदं कालभेदेन मन्त्र व्यवस्थापकमिति ॥ 
Comeomony 
U 
### १४. हस्तावनेजनाधिकरणम् 
दर्शपूर्णमासयोः हस्तयोरवनेजनम् उलपराजिस्तरणञ्च-'कर्मणे वा देवेभ्यश्शकेयमिति हस्ताववनेनिक्ते' 'सन्ततमुलपराजि स्तृणाति' इति वाक्याभ्यां विहिते। तथा ज्योतिष्टोमे मुष्टीकरणं वाग्यमनं दीक्षिता वेदनञ्च 'मष्टी करोति' 'वाचं यच्छति' 'अदीक्षिष्टायं ब्राह्मण इति दीक्षितमावेदयति' इति वाक्यविहितानि । हस्तावनेजनं नाम हस्तयोः प्रक्षालनम् । उलपराजिस्तरणं नाम तृणः वेद्यास्तरणमाच्छादनम् । यजमानं दीक्षितस्वेन देवेभ्यो बोधनम् । वाग्यमनं मुष्टीकरणञ्च मनः 
१०२ 
मीमांसानयमञ्जयाँ प्रणिधानार्थं क्रियमाणो व्यापारः मुष्टीकरणं वाग्यमश्च यजमानकर्तृ को अन्यानि चाध्वर्युकर्तृकाणि । अत्र सन्देहः-किं हस्तावनेजनं उलपराजि स्तरणाङ्गम्, मुष्टीकरणं वाग्यमनञ्च दीक्षितावेदनाङ्गम् ? उत हस्तावने जनमध्वर्युकर्तृ कसकलकर्माङ्गम्, तथा वाग्यमनं मुष्टीकरणञ्च अध्वर्युक र्तृकदीक्षितावेदनकाले याजमानसर्वकर्माङ्गमिति । तत्र हस्तावनेजना नन्तरं स्तरणस्याम्नानात् आनन्तर्यादेकवाक्यतां विधायावनेजनमुल पराजिस्तरणाम, एवं मुष्टीकरणस्य वाग्यमनस्य च याजमानत्वेऽपि अवर्योः प्रयोजककर्तृत्वात् मनःप्रणिधानमध्वर्योरप्यावश्यकमेवेत्येक वाक्यतामङ्गीकृत्य दीक्षितावेदनाङ्गत्वं मुष्टीकरणवाग्य मनयोः । किञ्च सर्वत्राख्यातवाच्यभावनायाः किम्भावाकाङ्क्षायाम् अनन्तरपठितस्तर णादिकमेवोपतिष्ठत इति तत्तदङ्गत्वं हस्तावनेजनादीनामिति पक्षे 
प्राप्ते, 
सिद्धान्तः--आनन्तर्यापरपर्यायस्सन्निधि त्राङ्गताग्राहिका भवितु मर्हति, तस्या अवर्जनीयत्वात् । तस्या लिङ्गन प्रकरणेन च प्रबलेन बाधात् आध्वर्यवसकलकर्माङ्गत्वमवनेजनस्य, मुष्टोकरणवाग्यमनयोस्तु याजमानवेदनकालिकसर्वकर्मार्थत्वम्, हस्तावनेजनादिवाक्यानां स्वस्वार्थ बोधने परिपूर्णत्वेनैकवाक्यत्वमनुपपन्नम् । तस्मात्सर्वकर्मार्थमवनेजन मिति ॥ 
### मा १५. चतुर्धाकरणाधिकरणम्
 दर्शपूर्णमासयोः 'आग्नेयं चतुर्धा करोति' इति श्रूयते । अग्निर्देवता अस्येत्याग्नेयः पुरोडाशः । तं चतुर्धा विभजेदित्यर्थः । दशैं ऐन्द्राग्नः पुरोडाशः पौर्णमास्यां आग्नेयाग्नीषोमीयपुरोडाशौ द्वाविति दर्शपूर्ण मासयोः त्रयः पुराडाशास्सन्ति । तत्र ऐद्राग्ने अग्नीषोमीये चाग्नेस्स म्बन्धस्य सत्त्वात् चतुर्धाकरणमिदं तत्रापि किं कर्तव्यम् ? उताग्नेय पुरोडाशस्यैव चतुर्धाकरणमिति सन्देहः। तत्र त्रिष्वपि पुरोडाशेषु चतूर्धा करणं प्राप्नोति अग्नीषोमीये ऐन्द्राग्ने चाग्निसम्बन्धस्य सत्त्वात् । चतुर्धाकरणवाक्येऽग्नेरुपलक्षणमात्रम् । उपलक्षितस्याग्नेरग्नीषोमीये ऐन्द्राग्ने च विद्यमानत्वात्तत्रापि चतुर्धाकरणं प्राप्नोत्येव । 
१०३ वाक्येषु अग्नेः अग्नीषोमयोः इन्द्राग्न्योश्च देवतात्वमस्तु । प्रकृतवाक्येऽग्ने रुपलक्षमात्रत्वमेवेति त्रिष्वपि चतुर्धाकरणं कर्तव्यमेवेति पक्षे प्राप्ते, 
सिद्धान्तः--यथोत्पत्तिवाक्यगताग्नेयशब्दो देवतातद्धितान्तस्तथैव चतुर्धाकरणवाक्यगताग्नेयशब्दोऽपि । चतुर्धाकरणवाक्ये यद्यग्नेरुपलक्षण मात्रं तदा तदुपलक्षणं देवतात्वेनैव भवितुमर्हति । उत्पत्तिवा येऽग्नेर्देव तात्वेन सम्बन्धः श्रुतः तस्यात्र बाधः, अश्रुतलक्षणाप्रसङ्गश्च स्यात् । ननु यथाऽऽग्नेय इत्यत्राग्नेर्देवतात्वं तथा ऐन्द्राग्ने अग्नीषोमीये इत्यत्रापि देवतात्वमस्तु इति चेन, इन्द्रसापेक्षस्याग्नेः सोमसापेक्षस्याग्नेर्देवतात्वे व्यपेक्षालक्षणसामर्थ्याभावेन तद्धितानुपपत्तेवतात्वाभावात् । आग्नेय शब्दः केवलाग्निदेवत्यं पुरोडाशं वदति, ऐन्द्राग्न इति तु इन्द्रसहित दैवत्यं पुरोडाश वदति । ननु देवदत्तयज्ञदत्त योर्माता देवदत्तमातेति व्यवहारदर्शनात् ऐन्द्राग्नपुरोडाश आग्नेयपुरोडाशो भवतु इति चेन्न; वैषम्यात् । देवदत्तयज्ञदत्तयोर्मातेति न तद्धितान्तम्, तत्र निरपेक्षमेव मातृत्वम् । अत्र तु तद्धितान्तं पदम् । तस्य सापेक्षत्वे तद्धितप्रत्ययो न स्यात् । तस्माद् आग्नेयस्यैव चतुर्धाकरणं भवेदिति ॥ 
इति तृतीयाध्याये प्रथमः पादः 
## अथ द्वितीयः पादः 
### १. लिङ्गाधिकरणम् 
प्रथमपादे श्रुत्या विनियोगो विचारितः। अस्मिन् पादे लिङ्गा द्विनियोगः प्रदर्श्यते । लिङ्ग नाम सामर्थ्यम् । तच्च द्विविधम्-शब्द गतमर्थगतञ्चेति । शब्दगतं सामर्थ्य मन्त्राधिकरण निरूपितम् । अर्थ गतञ्च सामर्थ्यं प्रथमचतुर्थान्ते सामर्थ्याधिकरणे प्रदशितम् । इदानीं लिङ्गस्य विनियोगो विचार्यते । मन्त्राणां 'बहिर्देवसदनं दामि' इन्या दीनां सामर्थरूपलिङ्गात् मुख्यार्थे विनियोगः ? उत गौणार्थेऽपि इति विचार्यते । वहिश्शब्दस्य मुख्योऽर्थः कुशो यथा, तथा गौणोऽर्थोऽप्यु पस्थितो भवति उलपराजादिः । मन्त्रगतशब्दानामर्थोपस्थापकत्वसाम 
१०४ 
। मीमांसानयमञ्जयाँ र्थ्यमादाय लिङ्गस्य विनियोजकत्वं स्वीकर्तव्यम् । गौणमुख्योभयविधा र्थोपस्थापकत्वसामर्थ्य विद्यमाने लिङ्गाद्यथा मुख्यार्थस्य विनियोगस्तथा गौणार्थेऽप्यस्तु विनियोग इति पक्षे प्राप्ते, 
सिद्धान्तः--'औत्पत्तिकस्तु शब्दस्यार्थेन सम्बन्धः' इति सूत्रे यश्शब्दार्थयोनित्यसम्बन्धः स्थापितः स मुख्यार्थे एव । अग्निशब्दस्य ज्वलन एव मुख्योऽर्थः । यदा तस्य शब्दस्य माणवकशब्देन सह प्रयोगः तदा माणवकं गौणमर्थं ब्रूते मुख्यमर्थमभिदधदेव ब्रूते सादृश्यसम्बन्ध मादाय । गौणार्थाभिधानावसरे मुख्यार्थपरित्यागो न भवति । 'पौण्डरी काणि बौषि भवन्ति' इत्यत्र बहिश्शब्दः स्वशक्यार्थ परित्यज्य पुण्डरी कमर्थ न वदति । एवञ्च प्रथमप्रतीतो मुख्योऽर्थः, तत्र मन्त्राणां विनि योगे परिसमाप्ते विलम्बेनोपस्थिते गौणेऽर्थे विनियोगो न कल्प्यते, आकाङ्क्षायाश्शान्तत्वात् । न च पुण्डरीकपदसन्निधानेनाकाङ्क्षोत्था पनद्वारा गौणेऽप्यर्थे भवतु विनियोग इति शङ्कितु शक्यम्, गौणार्थ विषयकाकाक्षाया ध्यानादिनापि शान्तिसम्भवात् मन्त्रलिङ्गस्यावश्य कत्वाभावात् । न चैवमूहलोप प्रसङ्ग इति वाच्यम्, ऊहो नाम समवेतार्थ प्रकाशनात्मकपदप्रक्षेषः ः 'सौर्यम्' इति तद्धितान्तपदश्रवणात् विकृतौ तादृशपदप्रक्षेपमन्तरा ध्यानादिना निर्वाहानुपपत्तेः । तस्मान्मन्त्राणां सति सम्भवे मुख्य एवार्थ मन्त्रालिङ्ग विनियोजकमिति ॥ 
### २. ऐन्दयधिकरणम् 
'निवेशनस्सङ्गमनों वसूनां विश्वारूपाभिचष्ट शचीभिः । ____देव इव स वता सत्यधर्मेन्द्रो न तस्थौ समरे पथीनाम् ॥' इति मन्त्र इन्द्रदेवताप्रकाशकः । अस्य प्रतीकग्रहणपुरस्सरं विनियोजक ब्राह्मणवाक्यम् 'निवेशनस्सङ्गामन इत्येन्द्या गार्हपत्यमुपतिष्ठते' इति । अस्याधिकरणस्येदमेव विषयवाक्यम् । उपस्थानं नाम मन्त्राभिधानपूर्वक समीपगमनम् उत्थानं वा। गार्हपत्यशब्दोऽग्नेर्वाचकः । इन्द्रशब्दश्च देवराजाभिधायकः । अयं मन्त्रगतः । गार्हपत्यशब्दश्च विधिगतः । अत्रैवं सन्देहो भवति किं मन्त्रगतेन्द्रशब्दो मुख्यया वृत्त्या स्वार्थप्रतिपादकस्सन् विधिगतगार्हपत्यशब्दस्य गौण्या वृत्त्या मन्त्रानुसारेणार्थ परिकल्प्य तत्र 
१०५ 
विनियुज्यते ? उत विधिगतगार्हपत्यानुसारेण मन्त्रगतेन्द्रशब्दस्य गौणार्थ कत्वमङ्गीकृत्य तत्र विनियुज्यत इति । तत्रेन्द्रप्रकाशको मन्त्रः गार्हपत्य मग्नि प्रकाशयितुन समर्थः। सामर्थ्यानुसारेणैव विनियोगो भवति । 'ऐन्दया गार्हपत्यम्' इत्यत्रैन्द्रीपदं प्रथमपतितम् असञ्जातविरोधि भवति। तस्मात्तस्य प्राबल्यम्, सजातविरोधित्वाद् गार्हपत्यपदं दुर्बलम् । दुर्बलस्यैवान्यथानयनमुचितम् । अतो मन्त्रानुसारेणैव विधिर्नेय इति गार्हपत्यशब्दस्येद्रार्थकत्वमङ्गीकृत्य मन्त्रस्येन्द्रोपस्थानाङ्गत्वमुचितम् । कुत इति चेत्-उपस्थानं नामोपेत्य स्थितिः । तस्यां स्थितौ मन्त्रस्य करणत्वं साक्षान्न सम्भवतीत्यभिधानद्वारा निर्वोढव्यम् । एवञ्चोपेत्य स्थित्वाऽभिदधातीत्युपतिष्ठतेरर्थः पर्यवस्यति । किमभिदधातीति प्रश्ने मन्त्रगतसामर्थ्यादिन्द्रमभिदधातीति पर्यवस्यति । तथा च गार्हपत्य समीपं गत्वा स्थित्वा मन्त्रेणेन्द्रमभिदध्यादिति मन्त्रो मुख्यया वृत्या इन्द्रस्यैव शेषः न तु गार्हपत्यस्येति पक्षे प्राप्ते, 
सिद्धान्तः--गार्हपत्योपस्थान एव मन्त्रस्य विनियोगः वचनादङ्गी कर्तव्यः, न विन्द्रोपस्थाने । 'ऐन्द्या' इत्युपक्रमगतत्वमात्रेणेन्द्र एव विनि योग इति न युक्तम्, विधिर्हि अत्यन्ताप्राप्तमर्थं प्रापयन् प्रथमप्रवृत्तिकः, विधिविहितार्थप्रकाशकतया मन्त्रोऽनन्तरप्रवृत्तिकः। तस्माद्विध्यविरोधेन मुख्यार्थमतिक्रम्य गौणार्थत्वमाश्रयितुं न युक्तम् । यदुक्तम्-अभिधान क्रियायामिन्द्रस्य कर्मता न गार्हपत्यस्येति, तत्रोच्यते-उपतिष्ठतेः उप सर्गवशात्समीपं गत्वा स्थित्वा बोधनमर्थः-ऐन्घ्रा उपेत्य गार्हपत्यसमीपे स्थित्वा बोधयतीति । अतो वचनाद् गार्हपत्ये विनियुक्तो मन्त्रः तस्यैव शेषीभवन्निन्द्रशब्दविषये गौणीवृत्तिमाश्रयते, न गार्हपत्यविषये । मन्त्राणां विनियोजकं वाक्यं यत्र नास्ति तत्र केवललिङ्गात्-मन्त्रगत सामर्थ्याद्वि नियोगः श्रुतिकल्पनाद्वारा। यत्र च विधिवाक्यद्वारा विनियोगो भवति तत्र मन्त्रगतसामर्थ्यं नालोच्यते, विधिर्य विनियुक्त तत्रैव तस्य शेषस्वम् । अत्र च गार्हपत्योपस्थाने मन्त्रं विधिविनियुङ्क्ते । अतो विध्यनुसारेणेव मन्त्रगतेन्द्र शब्दस्य गौणार्थकत्वमाश्रयणीयम् इति ॥ 
मोमांसानयमल्लया 
### ३. हविष्कृदाह्वानाधिकरणम् 
के दर्शपूर्णमासयोः 'हविष्कृदेहोति त्रिरव नन्नाह्वयति' इति श्रूयते । हविष्कृच्छब्दःकर्तरि क्विबन्तो हविष्कीमाचष्टे । 'हविष्कृदेहि' इति मन्त्रः, तस्य विनियोगो विधिना क्रियते । किमयं विधिरवहन नाङ्गत्वेन मन्त्रं विनियुक्ते ? उताहानाङ्गत्वेन ? 'अवघ्नन्' इत्यनेन मन्त्रस्यान्वयेऽवहनानाङ्गत्वं सिध्यति, यदि चाह्वयतिना सम्बन्धः तदाऽऽह्वानाङ्गत्वं सिध्यति। तत्रावहननमाचरन् अध्वर्युमन्त्रमिमुच्चार वेत् इत्यर्थ उचितः। आह्वानाङ्गत्वे 'अवघ्नन्' इत्यस्यावहननकाले इति लक्षणा स्यात् । तथा सति विधौ लक्षणाऽङ्गीकर्तव्या भवेत् । मन्त्र ब्राह्मणयोर्यत्र विरोधस्तत्रान्यतरस्य गौणत्वे आश्रयणीये न्यायः प्रशितः पूर्वाधिकरणे विधौ लक्षणाश्रयणं न युक्तमिति । तन्न्यायेन गौण्या वृत्त्या हविष्कृदेहीति मन्त्रोऽवघातशेषः । अर्थात् मन्त्र मिममुच्चारयन्नवघातं कुर्यादिति । मन्त्रे एहीति प्रयुक्तत्वात्तस्यानुवाद आह्वयतिशब्दः, नाह्वान विधायकः । न चैवं विधिवा ये लक्षणादोषस्तुल्य इति वाच्यम्, आह्वय तरर्थप्राप्तोच्चारणमात्रार्थकस्य विधेयसमर्पकत्वाभावात् न तत्र दोषा बहा। यदि मन्त्रस्याह्वानसम्बन्धः क्रियते तहि अवघातकालस्यापि विधेयत्वात् 'अवघ्नन्' इति पदे लक्षणा दोषावहैव । “अवघ्नन्' इत्य बघातं निर्वर्तयिष्यन् 'हविष्कृदेहि' इति मन्त्रमुच्चर्यावहन्तीत्यर्थः पर्य वस्यतीति पक्षे प्राप्ते, 
सिद्धान्तः--'व्रीहीनवहन्ति' 'अवरक्षो दिवस्सपत्नं वध्यासमित्य वहन्ति' इति विधिभ्यामवहननतत्सधनीभूतमन्त्रयोश्च प्राप्तत्वेन 'हविष्कृदेही ति वाक्येनावघातोद्देशेन मन्त्रविधानं न सङ्गतम् । यद्य नेन मन्त्रो विधीयेत तहि मन्त्रयोविकल्पोऽङ्गीकर्तव्यः । स चाष्टदोषदुष्टो भवेत् । हविष्कद्वाक्येन 'त्रि रवघ्नन्' इति त्रित्वमपि विधेयम् अवधाते मन्त्रोऽपि विधेयः । तथासति वाक्यभेदस्स्यात् हविष्कृदेहीत्यस्याह्व यतिनाऽन्वयेऽप्याह्वानमनूद्य त्रित्वमवघातकालश्च विधातव्याविति वाक्यभेद इति न वक्तुं शक्यम्, नात्राऽवधातकालो विधातव्यः, अवहनन काल एव सहायाह्वानस्यापेक्षितस्य प्राप्तत्वेनार्थतस्सिद्धत्वात् । अतोऽत्रा 

१०७ वघ्नन्नित्यनुवादमात्रम् । 'अवघ्नन्' इति पदं कर्तरि शत्रन्तम् । तेना वघातकालोपलक्षित आह्वाता अवघ्नन्निति पदेनोच्यत इत्यायाति । ततश्चावहननकालोपलक्षितोऽध्वर्युः त्रिरुच्चारितेन हविष्कृन्मन्त्रणाह्वय तीत्यर्यः पर्यवस्यति । अत्राह्वानमवश्यं विधेयम् । तथा च त्रिरभ्यासक मन्त्रकरणकावघातविशिष्टाह्वानं विधीयत इत्युक्ते प्राप्ताप्राप्तविवेकेन त्रित्वे विधिः पर्यवस्यति । एवञ्च मुख्याह्वानाङ्गमेव मन्त्रो न गौणा वघाताङ्गम् । तस्मान्मन्त्रस्याह्वानेन सम्बन्धे नाष्टदोषदुष्टो विकल्पः, न चापि वाक्यभेद इति नावघाताङ्गतेति ॥ 
### ४. उत्थानविसर्जनाधिकरणम् 
ज्योतिष्टोमे 'उत्तिष्ठन्नाहाग्नीदग्नीन् विहर' इति, एवं 'व्रतं कृणुतेति वाचं विसृजति' इति च श्रूयते । 'अग्नीदग्नीन् विहर' 'व्रतं कृणुत' इति द्वौ मन्त्रौ । अनयोविनियोजकं वाक्यद्वयमिदमस्या धिकरणस्य विषयः । किमनयोर्मन्त्रयोरुत्थाने वाग्विसर्गे चैन्द्रीन्यायेन गौण्या वृत्या विनियोगः उत पूर्वाधिकरणन्यायेन मुख्य एवार्थे अग्नि विहरणे सम्प्रेषे च विनियोग इति संशयः । पूर्वपक्षिण ऐन्द्रीन्यायोऽ वलम्बः, सिद्धान्तिनश्च पूर्वाधिकरणन्यायोऽवलम्बः । तत्रैन्ग्रधिकरणे मन्त्रस्य वचनाद्यथा गौणेऽर्थे विनियोगः प्रर्दाशतः तथा गौणेऽर्थे विनि योगः । ऐन्द्रीमन्त्रस्य गार्हपत्यार्थप्रकाशनसामर्थ्याभावेऽपि वचनाद्यथा गार्हपत्योपस्थानाङ्गत्वं व्यवस्थापितं तथा 'अग्नीदग्नीन् विहर' इति मन्त्रस्योत्थानार्थप्रकाशनसामर्थ्याभावेऽपि वचनादुत्थाने विनि योगः। अग्निविहरणमुत्थानं विना न सम्भवतीत्युत्थानं निवर्तयिष्यन् अग्नीदग्नीन्विहर इत्याहेति वाक्यार्थः। एवं व्रतशब्दो भक्षे वर्तते । हिसार्थककृविधातोः 'कृणुत' शब्दं निष्पाद्य भक्षणस्य हिंसात्वमाश्रित्य वाग्विसविसरे 'व्रतं कृणुत, इति मन्त्रो विधीयत इति पक्षे प्राप्ते, 
सिद्धान्तः--'हविष्कृदेहि' इति मन्त्रस्य मुख्ये आह्वानार्थे यथा विनियोगस्तथा मन्त्रगतसामर्थ्यानुरोधेन मुख्येऽग्निविहरणसम्प्रेषे व्रत करणसम्प्रेषे च विनियोगः । उत्थानवाग्विसर्जनसमभिव्याहारमात्रेण मन्त्रगतलिङ्गस्य बाधो न युक्तः, वाक्याल्लिङ्गस्य बलीयस्त्वात् । 
१०८ 
मीमांसानथभञ्जयाँ ऐन्द्रीन्याये तु लिङ्गाच्छू तिर्बलीयसीति श्रुत्या लिङ्गं बाध्यते । उत्थान वाविसर्जनसमभिव्याहारस्तु कालद्वारकः । ततश्च उत्थानकालो पलक्षितोऽध्वर्युग्नीदग्नीन् विहरेत्याह, व्रतं कृणुतेति सम्प्रेषकाले वाचं विसृजेत् इति वाक्यार्थस्सम्पद्यते । तस्मात्पूर्ववन्मुख्य एवार्थे मन्त्रयो विनियोगो न गौणेऽर्थे इति सिध्यति॥ 
### । ५. सूक्तवाकाधिकरणम्
 निगदशब्देन 'इदं द्यावापृथिवी भद्रमभूत्' इत्यारभ्य 'नमो देवेभ्यः' इत्यन्तो मन्त्रभागोऽभिधीयते । दर्शपूर्णमासयोरस्य मन्त्रभागस्य विनि योजकं वाक्यम् ---'सूक्तवाकेन प्रस्तरं प्रहरति' इति । प्रथमो लूनो दर्भमुष्टिः प्रस्तरपदवाच्यः । वेद्यामास्तीर्णानां दर्भाणामुपरि पृथक्परि ज्ञानाय विधृतिसंज्ञको द्वौ दभौ तिर्यनिक्षिप्य तदुपरि प्रस्तरमास्तीर्य 'प्रस्तरे हवींष्यासादयति' इति विध्यनुसारेण हविषां पुरोडाशादी नामासादनं क्रियते। एवं विनियुक्तस्य प्रस्तरस्य सूक्तवाकमन्त्रमुच्चार्याग्नौ प्रहरणं प्रक्षेपः कर्तव्य इति विषयवाक्यस्यार्थः । अत्र सन्देहः-सूक्तवाक शब्दः काललक्षणार्थः, अर्थात् सूक्तवाकपठनकाले प्रस्तरप्रहरणं कर्तव्य मिति ? उत प्रस्तरप्रहरणेऽङ्गतया सूक्तवाको विनियुज्यते, अर्थात् सूक्तवाकमन्त्रमुच्चार्य प्रस्तरं प्रहरेदिति । तत्र पूर्वाधिकरणे यथोत्थान वाग्विसर्जनकाले मन्त्रयोविनियोगस्साधितस्तथैव काललक्षणार्थोऽयं सूक्तवाकः सूक्तवाके इष्टानामग्न्यादिदेवतानां 'अग्निरिदं हविरजुषत' 'अग्नीषोमाविदं हविरजुषेताम्' इति कृताकृतप्रत्यवेक्षणाय सङ्कीर्तन फलकतया नामानि निर्दिष्टानि । तेन मन्त्रोऽयमङ्गतया सम्बद्ध इति मन्त्रगतसामर्थ्येनावगम्यते । वाक्यशेषादप्ययमों द्रढीकृतः-'अग्निरिदं हविरजुषतेत्याह-या अयाक्ष्म देवतास्ता अरीरधामेति वा वैतदाह' इति । या देवता इष्टास्ताः पुनः कीर्तनेन संसाधिता इति वाक्यशेषार्थः । न च 'सूक्तवाकेन' इति तृतीयया तस्य प्रस्तरप्रहरणाङ्गत्वे गम्यमाने कथं काललक्षणार्थत्वमिति वाच्यम्, 'इत्थम्भूतलक्षणे' इति तृतीया विधानेन प्रह्रियमाणावस्थाज्ञापकस्सूक्त वाक इति तृतीयाया उपपत्तेः । ननु प्रहरणमिदं होमरूपमवगम्यते प्रस्तरद्रव्यस्याग्न्यादिदेवतासम्बन्धस्य 
सत्त्वात् होमरूपत्वे तदङ्गतैव सूक्तवाकस्येति चेन्न; 'अजुषत' इति भूतकालनिर्देशेन 'इदं हविः' इति पुरोडाशादिद्रव्यमेवाभिधत्ते। तेनैव देवतासम्बन्धो न प्रस्तरेणेति प्रस्तरप्रहरणस्य होमत्वासम्भवात् । अतः कालार्थ एव सूक्तवाकसम्बन्ध इति पक्षे प्राप्ते, 
सिद्धान्तः--'सूक्तवाकेन' इति करणत्ववाचिन्या तृतीयया सूक्त वाकस्याङ्गतैवोच्यते । नेयमित्थम्भूतलक्षणे तृतीया, कारकविभक्ति त्वात् । तेन प्रहरणाङ्गत्वमेव सूक्तवाकस्येति सिध्यति । यदुक्त मिष्टानां देवतानां कृताकृतप्रत्यवेक्षणाय सूक्तवाकस्य सङ्कीर्तन मिति तत्रोच्यते तादृशसङ्कीर्तनेन सह सूक्त वाकः प्रहरणाङ्गत्वमपि भजते, तृतीयाश्रुति संयोगात् । तृतीयाश्रुत्याऽवगतस्य प्रहरणाङ्गत्वस्येष्टदेवतासङ्कीर्तनं न बाधकम् । प्रत्युत तादृशदेवतासङ्कीर्तनेन प्रहरणस्य यागरूपत्वं सिध्यति, प्रस्तरो द्रव्यम्, अग्न्यादयो देवताः, 'आयुराशास्ते' इत्यायुरादिफलञ्चेति तेषां सम्बन्धो यागमन्तरेण नोपपद्यते । किञ्च 'यदनेन हविषाशास्ते' इत्यत्र हविषापदेन प्रस्तर एव निर्दिश्यते । एवञ्च प्रस्तरद्रव्यकोऽग्न्यादि देवताक आयुरादिफलको यागोऽनुमीयते प्रहरतिपदेन । अत्र प्रहरतेः केवलप्रक्षेपात्मकत्वे देवतासम्बन्धोऽदृष्टार्थस्स्यात् । यदुक्तम् 'अजुषत' इति भूतकालेन पुरोडाशादिद्रव्यमेवाभिधीयते, न प्रस्तरद्र व्यमिति, तन्न, प्रस्तरेण सह तदंशस्यापि प्रहराणार्थत्वस्वीकारे बाधकाभावात्। ननु यथा स्विष्टकृद्यागस्याकीर्णकरतानिवर्तकत्वेन प्रतिपत्तिकर्मत्वमाश्रीयते तथा प्रस्तरप्रहरणस्यापि प्रतिपत्तित्वमाश्रीयतामिति चेदुच्यते-स्विष्टकृद्धोम उभयार्थस्स्वीकृतः-यागांशेऽदृष्टार्थः प्रक्षेपांशे च दृष्टार्थ इति, तद्वदेव प्रस्तरप्रहरणमप्युभयार्थम्, न केवलप्रतिपत्त्यर्थम् । तस्मात् पूर्वकृत यागसम्बन्धित्वोपलक्षिताग्न्यादितदितरदेवताकप्रस्तरद्र व्यकप्रहरणात्मक होमाङ्गत्वं सकलस्य सूक्तवाकनिगदस्येति सिद्धम् ॥ 
### ६. सूक्तवाकस्य विभज्य विनियोगाधिकरणम् 
पूर्व सूक्तवाकस्य प्रहरणाङ्गत्वं साधितम् । तत्र दर्शपूर्णमास सम्बन्धिन्योऽङ्गप्रधानदेवतास्सङ्कीर्णा निर्दिष्टा वर्तन्ते । किं कृत्स्न स्सूक्तवाकः पर्वदये प्रयोक्तव्यः ? उत तत्तत्पर्वणि इष्टदेवतानुसारेण 
११० 
मीमांसानयमञ्जयाँ विभज्य प्रयोक्तव्य इति संशये, सूक्तवाकशब्दस्याध्येतृणां कृत्स्नेऽनुवाके प्रसिद्धत्वात्, विभागे च सूक्तवाकशब्दस्य लक्षणा स्यात् । अतस्सम ग्रस्सूक्तवाक एकैकस्मिन् पर्वणि प्रयोक्तव्यः । न च प्रहरणस्य स्वाङ्ग मन्त्रद्वारा इष्टदेवतास्मरणरूपप्रयोजनवत्वात् दर्शदेवतानां पौर्णमास्यां पौर्णमासीदेवतानां दर्श चोपयोगाभावात् न समग्रस्य प्रयोग इति वाच्यम्, मन्त्रगतलिङ्गमनादृत्य वचनबलादृष्टार्थालाभेऽप्यदृष्टार्थतया प्रयोगसम्भवादिति पक्षे प्राप्ते, 
सिद्धान्तः--इष्टदेवतानुसारेण विभज्यैव प्रयोगो न कृत्स्नस्य । प्रस्तरप्रहरणेन देवतास्मरणं दृष्टं प्रयोजनं लभ्यते । दृष्ठे लभ्यमानेऽ दृष्टार्थत्वस्वीकारो न युक्तः । यदुक्तं लिङ्गमनादृत्य वचनबलाद दृष्टार्थतया कृत्स्नप्रयोग इति, नैतद्युक्तम्; सूक्तवाकशब्दस्य सुष्ठूक्तं वक्तीति व्युत्पत्या इष्टदेवताप्रकाशकत्वमर्थः । यत्र यावत्यो देवताः इष्टास्तावतीनां सङ्कर्तनेन सूक्तवाकत्वं तस्य प्रसिध्यति, अनिष्टदेवता नामपि कीर्तने दुरुक्तवाकत्वं स्यात् । कृत्स्नेऽनुवाकेऽध्येतृणां प्रसिद्धि रध्ययनकाले सङ्गच्छते, कर्मकाले तु सा नादर्तव्या। तस्माद्यथादेवतं पर्वद्वये विभज्यैव सूक्तवाकः प्रयोक्तव्य इति ॥ 
### ७. लिङ्गक्रमसमाख्याधिकरणम् 
ब्राह्यणभाग क्र मेण 'ऐन्द्राग्नमेकादशकपालं निर्वपेत्' इत्यैन्द्राग्नवै श्वानरादय इष्टयो विहिताः। संहितायां काम्येष्टियाज्यापुरोनुवाक्या काण्डे अनेनैव क्रमेण 'उभावामिन्द्राग्नी' इत्येवं याज्यापुरोवाक्यामन्त्रा आम्नाताः । किमेते मन्त्राः स्वस्वसामर्थ्यानुसारेण क्रमसमाख्येऽनादृत्य सर्वत्र विनियोक्तव्याः ? उत क्रमसमाख्यानुसारेण लिङ्गेन काम्येष्टिष्वेव मन्त्रा विनियोक्तव्याः ? इति संशये, अनुष्ठेयार्थप्रकाशने मन्त्राणां सामर्थ्यम् । सामर्थ्यञ्च तत्तदनुष्ठेयार्थं प्रकाशयत् अनुष्ठेये कर्मणि मन्त्रं विनियुङ्क्ते । नात्र परापेक्षा वर्तते । तत्र काम्येष्टिध्वेवैषां विनियोगो नान्यत्रेति नियमने कृते नियामकेनैव विनियोगो भवतु किं समायेंन ? तदा सामर्थ्यमप्रयोजकं स्यात् । काम्येष्टिषु समवेताया एव देवतायाः प्रकाशने उभावामिन्द्राग्नी इति मन्त्रस्य सामर्थ्यम् नान्यकर्मसमवेतेन्द्रा 

१११ ग्न्योः प्रकाशने इत्यत्र क्रमसमाख्ययोनियामकत्वं वक्तव्यम् । क्रमसमाख्ये च लिङ्गापेक्षया दुर्बले। दुर्बलाभ्यां प्रबलगतसामर्थ्यस्य सङ्कोचः क न शक्यते । तस्मात्क्रमसमाख्ये उपेक्ष्य सर्वत्र लिङ्गान्मन्त्राणां विनियोग इति पक्षे प्राप्ते, 
सिद्धान्तः--मन्त्रगतार्थावबोधनमात्रेण लिङ्गकृतार्थं भवति । तस्येदं कर्तव्यमिति बोधने सामार्थ्यं नास्ति। श्रुतिकल्पनाद्वारैव लिङ्गस्थ विनि योजकत्वम्, लिङ्गात् कल्प्यमानायाः श्रुतेराकारः-'अनेन मन्त्रणेन्द्राग्न्या दिप्रकाशनं कुर्यात्' इत्येवं स्यात् । तावन्मात्रेण मन्त्रस्य विनियोगो न सिध्यति । किन्त्वनेन मन्त्रेण क्रत्वपूर्वसाधनेन्द्राग्न्यादिप्रकाशनं कुर्या दिति कल्पनीयम् । अत्रापूर्वांशस्याश्रुतत्वेन लिङ्ग प्रकरणं क्रमं समाख्यां वा अपेक्षते । अतएव लिङ्गं सामान्यसम्बन्धबोधकप्रमाणान्तरसापेक्ष भवति । तत्र प्रकरणं क्रमं समाख्यां वोपजीव्य लिङ्गम् ऐन्द्राग्न्यादियागज न्यापूर्वसाधनीभूतेन्द्राग्न्यादिप्रकाशनद्वारा श्रुतिं परिकल्प्य तत्तद्यागीय याज्यात्वेन मन्त्रं विनियोक्तुं समर्थं भवतीति प्रथमपठितस्य मन्त्रस्य प्रथमपठितयागाङ्गत्वमिति रीत्या मन्त्राणां सङ्गतिस्सिध्यति । तस्माद् दुर्बलयोरपि क्रमसमाख्ययोरुपजीव्यत्वेन ताभ्यां मन्त्रगतसामर्थ्यसङ्कोचः क्रियत एवेति क्र मसमाख्यानुसारेण लिङ्गं विनियोजकं भवतीति ॥ 
### ८. आग्नेय्यधिकरणम् 
सामान्यसम्बन्धबोधकप्रमाणान्तरसापेक्ष लिङ्ग निरूप्य प्रसङ्गात् श्रुतेरपि तदपेक्षा भवति न वेत्यस्मिन्न धिकरणे विचार्यते । ज्यातिष्टोमे 'आग्नेय्याऽऽग्नीध्रमुपतिष्ठते' इति श्रूयते । अग्निर्देवताऽस्या ऋच इत्या ग्नेयी। तया ऋचा आग्नीध्रम् आग्नीध्रमण्डपम् उपतिष्ठते मन्त्रा भिधानपूर्वकं समीपं गच्छेदिति वाक्यस्यार्थः। तत्र संशयः-किं यया कयाचन प्रकृतयाऽप्रकृतया वाऽऽग्नेय्या ऋचाऽऽग्नीध्रोपस्थानं कर्तव्यम् ? उत प्रकृतयैवेति । तत्र 'आग्नेय्या' इति पदं सामान्येनाग्निदेवताप्रका शिकामचमभिधत्ते । प्रकृता वा भवत्वप्रकृता वा; सा आग्नेय्येव । आग्नेयीं ऋचम् आग्नीध्रोपस्थानाङ्गतया विनियुक्ते विधिः । तत्राविशेषेणैव विधिः ऋचं विनियुक्ते। उपकारकमङ्गं भवति । उपकारश्च देवताप्र 
११२ 
मीमांसानयमञ्जा काशनरूपः । स च प्रकृतयापि भवति अप्रकृतयापि। तत्र प्रकरणस्य सन्निधेर्वा नापेक्षा । ततश्च मन्त्रमात्रस्याङ्गत्वान्न प्रकृतनियमः । यद्यपि सन्निधेनियामकत्वं भवितुमर्हति, तथापि उपस्थानविधौ न कस्याश्चि दाग्नेय्यास्सन्निधिरस्ति । तस्मात्प्रकृतयाऽप्रकृतयावोपस्थानमिति पक्षे प्राप्ते, 
सिद्धान्तः--'आग्नेय्याऽऽग्नीध्रमुपतिष्ठते' इति ज्योतिष्टोमाधिकारे समाम्नातम् । तत्र 'आग्नेय्या' इति तृतीयाश्रुतिराग्नेयीमन्त्रस्याङ्गत्व मवगमयति । तच्चाङ्गत्वमाग्नीध्रोपस्थाननिरूपितम् । आग्नेयीमन्त्रश्च द्रव्यम् । द्रव्यञ्च विना व्यापारसम्बन्धेनोपकारकं न भवति । कोऽसौ व्यापारः यमाश्रित्य मन्त्रोऽङ्गं भवेत् । मन्त्रस्योच्चारणव्यापारादृते नान्यः कश्चन व्यापार आश्रयो भवितुमर्हति । उपस्थानञ्चाभिधान रूपम् । यदीदमाग्नीध्रोपस्थानं ज्योतिष्टोमव्यापाररूपं स्यात् तदा तत्साधनीभूतस्य मन्त्रस्याश्रयलाभेनोपकारकत्वं सिध्येत् । ज्योतिष्टोम व्यापारात्मकत्वमुपस्थानस्य शास्त्रगम्यम् । ज्योतिष्टोमप्रकरणपाठादने नैव वाक्येन ज्योतिष्टोमव्यापारात्मकता उपस्थानस्य गम्यते । एवञ्च 'योऽयमाग्नेयीमन्त्रस्य क्रतुव्यापारः स आग्नीध्रोपस्थानात्मकः' इति सिध्यति । तत्र प्रकृताग्नेय्या ग्रहणे लाघवं भवति, अप्रकृताया ग्रहणे तस्या ज्योतिष्टोमव्यापारत्वं न लभ्यते, अश्रुतत्वात् क्रतुव्यापारत्वस्यापि विधाने गौरवं वाक्यभेदश्च । अतः प्रकृताया एव ग्रहणम् । 
किञ्च ‘फलवत्सन्निधावफलं तदङ्गम्' इति न्यायेनाप्रकृताया आग्नेय्याः फलवता सम्बन्धाभावादङ्गत्वं न स्यात् प्रकृताया ग्रहणे आग्नीध्रोपस्थानस्य फलवता ज्योतिष्टोमेन सम्बन्धस्य सत्वात् तदङ्ग त्वेनाग्नेय्या अपि फलवत्वात् सम्बन्धसिद्धिरित्याग्नेय्या अङ्गत्वं पर्य वस्यति । तस्मात् क्लृप्तक्रतुसम्बन्धायाः प्रकृताया एवाग्नेय्या ग्रहणमिति ॥ 
(भक्षपेटिका ) 
### ९. भक्षाधिकरणम् 
ज्योतिष्टोमे सोमरसहोमानन्तरं सोमरसभक्षणं विहितम्-'सदसि सोमं भक्षयन्ति' इति । तत्रायं भक्षमन्त्रः-भक्षेहि मा विश दीर्घायुत्वाथ 

११३ शन्तनुत्वाय रायस्पोषाय वर्चसे सुप्रजास्त्त्वाय एहि वसो पुरो वसो प्रियो मे हृदोऽस्यश्विनोस्त्वा बाहुभ्यां सध्यासम्; नृचक्षसं त्वा देव सोम सुचक्षा अवख्येषम्; हिन्व मे गात्रा हरिवो गणान्मे मा वितीतृषः शिवो मे सप्तर्षीनुपतिष्ठस्व मा मेऽवाङ्नाभिमतिगाः; मन्द्राभिभूतिः केतुर्यज्ञानां वाग्जुषाणा सोमस्य तृप्यतु वसुमद्गणस्य सोमदेवते मतिविदः प्रातस्सवनस्य गायत्रच्छन्दसोऽग्निहुत इन्द्रपीतस्य मधुमत उपहूतस्यो पहतो भक्षयामि' इति । समग्रोऽयं भागो भक्षानुवाकशब्देनोच्यते । अत्र सोमरसग्रहणतदवेक्षणसम्यग्जरणतृप्त्यादयः पदार्था अपि तत्तन्मन्त्रभागेन प्रकाश्यन्ते । 'भक्षेहि' इत्यारभ्य 'भक्षयामि' इत्यन्त एको मन्त्रोऽवगम्यते उपक्रमोपसंहाराभ्याम् । तत्र सन्देहः-किं सर्वोऽयं भक्षानुवाकमन्त्रो भक्षणे विनियोक्तव्यः ? उत यथासामार्थ्यं विभज्य सूक्तवाकमन्त्रवत् तत्तत्कार्ये विनियोक्तव्य इति । समग्रस्यानुवाकस्य भक्षमन्त्र इति समा ख्ययोपक्रमोपसंहाराभ्यामेकवाक्यत्वावगमेन वाक्यभेदमाश्रित्य विनि योगो न न्याय्यः । ग्रहणावेक्षणादिकञ्च भक्षावसरेऽर्थतः प्राप्त प्रकाश्यते न विहितम् । अविहितत्वाद् ग्रहणावेक्षणादिस्वरूप एव मन्त्राणां शेषता स्यात् नापूर्वसाधनतापन्ने। अतस्समग्रस्य भक्षमन्त्रस्य भक्षे विनियोग इति प्राप्ते, 
सिद्धान्तः--'सदसि सोमं भक्षयन्ति' इति विधिर्भक्षं विदधानः ग्रहणावेक्षणादिकमपि विदधात्येव । विना ग्रहणावेक्षणादिना भक्षस्या सम्भवात् । एवं ग्रहणावेक्षणादीनां विधिविषयत्वे सिद्धेऽपूर्वसाधने विनि योगसम्भवेन विभज्य विनियोगः कर्तव्यो भवति । जरणपर्यन्तं भक्षण मिति लोकप्रसिद्धत्वेन जरणपर्यन्तस्यैवात्र भक्षयतिना विहितत्वात् जरण प्रकाशनमन्त्रस्य तत्र विनियोगः । तदेवं मुख्यलिङ्गानुसारेण विभज्य विनियोगे सम्भवति वाक्यसमाख्याभ्यां भक्षार्थता कृत्स्नस्य मन्त्रस्येति न युक्तम् । वस्तुतस्समाख्याया न विरोधः-ग्रहणादिद्वारेण समाख्याया उपपत्तेः । तस्माद्विभज्य विनियोग इति ॥ 
### १०. गुणाभिधानाधिकरणम् 
अस्मिन्नेव भक्षमन्त्रे 'मन्द्राभिभूतिः केतुर्यज्ञानां वाग्जुषाणा सोमस्य तृप्यतु' इत्यन्तः किं तृप्तौ विनियोक्तव्यः ? उत 'भक्षयामि' इत्येकवाक्य 
१५﻿११४ 
मोमांसानयमञ्जयां तया भक्षणे ? इति संशये यथा ग्रहणेऽवेक्षणे च लिङ्गाद्वि नियोगः तथाऽ त्रापि तृप्तिलिङ्गात्तृप्तौ विनियोग इति पक्षे प्राप्ते, 
सिद्धान्तः--तृप्तिर्भक्षणात् न पृथग्यत्नसाध्या, भक्षणे कृते स्वय मेव तृप्तिरुत्पद्यते । ननु 'तृप्यतु' इत्यस्य 'भक्षयामि' इत्यनेन कथमेक वाक्यता भिन्नार्थप्रतिपादकत्वादिति चेदित्थम्-'वाक्तृप्यतु इत्येवमर्थं भक्षयामि' इतीतिकरणाध्याहारेणैकवाक्यत्वोपपत्तेः । तस्मात् तृप्तौ न विनियोग इति ॥ 
### ११. इन्द्रपोताधिकरणम् 
ज्योतिष्टोमे सोमरसस्य प्रदानानि-होमरूपाणि कानि चनैन्द्राणि भवन्ति, अपराण्यनन्द्राणि भवन्ति । शुक्रग्रह-मन्थिग्रह-सवनमुखीयचम सादीन्येन्द्राणि-इन्द्रसम्बन्धीनि, मैत्रावरुणाश्विनादित्यग्रहोक्थ्यादीन्यनन्द्रा णि-इन्द्रसम्बन्धरहितानि । होमानन्तरं शेषभक्षणावसरे मन्त्रः पठनीयः । तस्मिन् भक्षणमन्त्रे 'इन्द्रपीतस्य' इति पठितम् । तत्र सन्देहः-किम् ऐन्द्रे ष्वेवायं मन्त्रः, अनन्द्रेष्वमन्त्रकं भक्षणम् ? उतानन्द्रेषहेन मन्त्रः पठनीयः? अथ वा यथाम्नानमेव सर्वत्र मन्त्रः पठनीयः ? इति । तत्र 'इन्द्रपीतस्य' इत्यस्येन्द्रेण पीतस्सोम इति समासे स्वीकृतेऽनन्द्रेष्विन्द्र पीतत्वाभावान्न मन्त्रः प्रयोक्तव्य इत्यायाति । इन्द्रेण पीतस्सोमो यस्मिन् सवने इति समासे स्वीकृतेऽनेन्द्रविषयत्वमपि भक्षणस्यायाति, किन्तु बहुव्रीह्या श्रयणे बहुव्रीहेरन्यपदार्थपरत्वेन गौरवाल्लाघवात्तृतीयासमास एवोचितः। अतोऽनन्द्रप्रदानेष्वमन्त्रकं भक्षणमिति प्रथमः पक्षः। नन्वनैन्द्रप्रदानेषु मित्रावरुणादीनां देवतात्वादमन्त्रकभक्षणापेक्षया मित्रावरुणपीतस्य' 
इत्यूह्यतामिति द्वितीयः पक्षः। एवं प्राप्ते, 
सिद्धान्तः--प्रकृतौ ज्योतिष्टोमे ऐन्द्रानन्द्रप्रदानानां मिथः प्रकृति विकृतित्वासम्भवात् प्रकृतिविकृतिभावापन्नेष्वेवोहप्रसङ्गान्नात्रोहश्शास्त्र सम्मत इत्यधिकरणेऽपर्यवसिते' कृत्वा चिन्तयोहविचारः प्रसङ्गात् चिन्त्यते। १. जैमिनेरियं शैली--यत् पूर्वपक्ष्यभिमतस्यौचित्यानौचित्यविचारणमिति । पूर्वपक्षिणा 
कथितमिति नात्र सिद्धान्तिना हेयदृष्टिः कर्तव्या, किन्तु तत्रौचित्यानौचित्यविचारः कर्तव्यः। एवं कृते सिद्धान्तिनः पक्षस्सुदृढो भवेत् । तदर्थं कृत्वाचिन्तया विचारः क्रियते । कृत्वाचिन्तैव 'अन्तरागर्भिणी' न्यायः कथ्यते । अन्तराभिणीन्यायेन ये विचाराः क्रियन्ते तेषामप्यधिकरणरूपत्वेन व्यवहारः। 
( अन्तराभिणीन्यायाः) 
### १२. अभ्युन्नीताधिकरणम् 
इन्द्रपौताधिकरणद्वितीयपक्षस्यैव प्रयोजनरूपेण विचारान्तरं प्रस्तू यते । अत्रायं विषयसन्दर्भः-ज्योतिष्टोमे सन्ति दश चमसाः । होतृ ब्रह्मोद्गातृयजमानानां चत्वारश्चमसाः । इमे मध्यतः कारिणां चमसा इति संज्ञया व्यवह्रियन्ते । मैत्रावरुण-ब्राह्मणाच्छंसि-पोतृ-नेष्ट्र-च्छावा काग्नीध्राणां चमसाः षट् । इमे होत्रकाणां चमसा इत्याख्यायन्ते । एतेषां सबनभेदेन प्रचारः-होमभक्षणादिर्भवति । तत्र प्रातस्सवने अच्छावाकचमसं विहाय नव चमसाः प्रथममिन्द्राय हूयन्ते, माध्यन्दिने तृतीयसवने च दश दश हूयन्ते । अर्थात् चमसस्थसोमस्य होमः, न चम सानां होमः । तत्र होत्र काणां चमसस्थसोमरसः सशेषः सकृत्सकृदि द्राय हूयते, होमानन्तरं भक्षणमकृत्वा द्रोणकलशस्थस्सोमरसः किञ्चिद् गृह्यते । इदमभ्युन्नयनं कथ्यते । एवमभ्युन्नीय मित्रावरुणादिदेवताभ्यो हुत्वाऽहुतशेषस्सोमो भक्ष्यते । भक्षणावसरे भक्षानुवाके निर्दिष्टस्य 'इन्द्र पीतस्य' इति पदस्य स्थाने 'मित्रावरुणपीतस्य' इत्येवं मित्रावरुणादयः शब्दाः प्रक्षेप्तव्याः ? उत 'इन्द्र मित्रावरुणपीतस्य' इति इन्द्र शब्दोऽपि प्रक्षेप्तव्यः ? इति संशयः । संशयस्येदं बीजम्-प्रथमं चमसस्थस्सोमरसः किञ्चिदवशेष्येन्द्राय हुतः, तत्रैव चमसे सशेषे द्रोणकलशस्थसोमरसेऽभ्यु नीते उभयो रसयोस्संसृष्टत्वादिन्द्रसम्बन्धोऽपनीतः। सर्वोऽपि रसो मित्रावरुणसम्बन्धी जात इति एका कोटिः, रसस्य संसृष्टत्वेऽपि इन्द्राय दत्तस्य रसस्याभ्युन्नीतेन रसेन संसृष्टद्रव्ये इन्द्रसम्बन्धस्य विद्यमानत्वा दिति द्वितीया कोटिः । तत्र द्रोणकलशाद् गृहीतो रसो मित्रावरुणार्थः । यद्यपि मित्रावरुणार्थत्वेन ग्रहणावसरे सङ्कल्पो नास्ति तथापि याज्या पठनावसरे मित्रावरुणार्थत्वं प्रक्षिप्यमाणस्य द्रव्यस्य प्रतीयत इतीन्द्र देवतापनयः । अतो भक्षणावसरे 'इन्द्रपीतस्य' स्थाने 'मित्रावरुणपीतस्य' इत्येव पदप्रक्षेप इति पक्षे प्राप्ते, 
सिद्धान्तः-द्रोणकलशादभ्युन्नीतस्य रसस्य करिष्यमाणयागार्थत्वं तावदसन्दिग्धम् । सशेषेषु द्रोणकलशादुन्न यनं वचनात् क्रियते । उन्नयना 
मोमांसानयमञ्जयाँ वसरे चमसस्थे शेषे इन्द्रसम्बन्धोऽस्त्येव । स च देवतान्तरार्थ इत्यभ्यु न्नयनकाले न निश्चितम् । वचनबलादभ्युन्नयनं कृतम् । यथागृहीतस्यैव होमःकृतः । होमावसरेऽपीन्द्रसम्बन्धो नापगतः। सोमरसयोस्संसृष्टत्वा त्पूर्वशेषस्याभ्युन्नीतस्य च भेदपरिज्ञानं नास्माकमुदेति, किन्तु नीरक्षीर विवेकन्यायेन मित्रावरुणादिदेवतानां तादृश सामर्थ्यसम्भवान्न दोषः । तस्मात्पूर्वशेषे पूर्वदेवतापनायकहेतोरभावात् भक्षावसरे इन्द्रमित्रावरुण पीतस्येत्यूह इति ॥ 
### १३. पात्नीवताधिकरणम् 
ज्योतिष्टोमे 'ऐन्द्रवायवं गृह्णाति' 'मैत्रावरुणं गृहणाति' इति द्विदैवत्यान् ग्रहान् प्रातस्सवने गृहीत्वा क्रमेण तेषु हुतेषु तत्तच्छेषाः आदित्यस्थाल्यामवनीयन्ते । तृतीयसवने आदित्यग्रहग्रहणं सशेषं तद्धो मश्च भवतः। शेषश्चाग्रयणस्थालीमागच्छति । तस्मादाग्रयणात्पात्नी वतग्र हो गृह्यते 'आग्रयणात्पात्नीवतं गृह्णाति' इति । तद्धोमानन्तरं तच्छेषो भक्ष्यते । भक्षणावसरे 'वाय्विन्द्र वायुमित्रावरुणाश्व्यादित्यपत्नी वत्पीतस्य' इत्यूहः किं कर्तव्यः ? उत पत्नीवत्पीतस्येत्येवोहः ? इति सन्देहे, पुनरभ्युन्नीतस्थले पूर्वदेवतापनयाभावो यथा तथा प्रकृते पूर्व देवताप नयाभावे वाय्विन्द्र वाय्वादोनामुपलक्षणम् । ततश्च 'वाविन्द्र वायुमित्रावरुणाश्व्यादित्यपत्नीवत्पीतस्य' इति भक्षावसरे मन्त्र इति 
प्राप्ते, 
__सिद्धान्तः--पुनरभ्युन्नीतस्थले पूर्वदेवतापनयाभावेऽपि प्रकृते द्विदेवत्यादिसंसृष्टादाग्रयणात् 'पानीवतं गृह्णाति' इति गृह्यमाणस्य संसृष्टत्वरूपेणेव ग्रहणम् । तच्च पत्नीवद्देवतान्तरार्थम् । तेन पूर्वदेवता पनयः । पुनरभ्युन्नीतस्थले मित्रावरुणार्थत्वेन ग्रहणं नास्तीति पूर्वदेवता सम्बन्धानपायः। तस्मात्संसृष्टस्य पत्नीवत्सम्बन्धात् पूर्वदेवतापनये सति पत्नींवत्पीतस्येत्येवोह इति ॥ 
### १४. त्वष्ट्रधिकरणम् 
पात्नीवतहोममन्त्रे 'अग्ना ३ इ पत्नी वा ३ सजूदेवेन त्वष्ट्रा सोमं पिब' इति त्वष्टुः पत्नीवता सहभावः श्रुतः । हे अग्ने पत्नीवन् त्वष्ट्रा 

११७ देवेन सजूः सह सोमं पिबेति मन्त्रार्थः । पात्नीवतग्रहहोमानन्तरं भक्षणा वसरे त्वष्टाप्युपलक्षणीयो न वेति सन्देहे, मन्त्रेण त्वष्ट्रा सहपानं पत्नी वतोऽवगम्यते, पानञ्च देवतात्वमन्तरेण न सम्भवति । तस्मात् त्वष्ट पत्नीवत्पीतस्येत्यूह इति पक्षे प्राप्ते, 
सिद्धान्तः--सहभावमा त्वष्टुः, न पानकर्तृत्वम् । मन्त्रः पत्नी । वतस्त्वष्ट्रा सहभावमेवावगमयति । यथा गर्दभ्या भारवहनावसरे सह भावमात्र पुत्राणाम् तथेत्यर्थः । 'पात्नीवतं गृह्णाति' इति 'पात्नीवतम्' इति तद्धितान्तस्य पदस्य बाधस्स्यात्पत्नीवतः त्वष्टूसापेक्षत्वे । मन्त्रे त्वष्टुनिदेशः प्रशंसायै नेतु शक्यः । यजमानस्सेवकस्सेव्यमानो भोजनाय गच्छतीत्यत्र सेवकानां भोजने नान्वयो यथा। अतः 'पत्नवत्पीतस्य' इत्पेव मन्त्रपठनमिति ॥ 
### १५. त्रिंशदधिकरणम् 
पात्नीवतयागे 'एभिरग्ने सरथं याह्यर्वाङ् नानारथं वा विभवो ह्यश्वाः । पत्नीवतस्त्रिंशतं त्रींश्च देवाननुष्बधमावह मादयस्व' ईति याज्यामन्त्रः । हे अग्ने त्रयस्त्रिशद्देवैरेभिःसरथमायाहि, तवाश्वा विविध रूपाः । अतः नानारथं वाऽऽयाहि, त्रयस्त्रिशद्देवान् अन्नमभिलक्ष्य प्रापय, तांश्च मादयस्व-तर्पयेति मन्त्रार्थः । अत्र पत्नीवतां त्रयस्त्रिशद्देवानां तृप्तिरवगतेति तेषां देवतात्वं प्रतीयते । अग्नेरपि देवतात्वमस्त्येव । तेन पत्नीवान् पत्नीवन्तश्च देवता अस्येति पात्तीवतशब्दस्य विग्रहे उभये षामपि देवतात्वं निश्चितं भवति । ततश्च होमानन्तरं भक्षणावसरे 'पत्नीवत्पीतस्य' इति गन्न पठ्यमानेऽग्निः त्रयस्त्रिशद्देवताश्च पत्नी वन्त इति ज्ञातव्या इति पक्षे प्राप्ते; 
सिद्धान्तः--याज्यामन्त्रे त्रयस्त्रिंशद्देवानां कीर्तनं प्रशंसार्थम् । महा नुभावोऽयमग्निः प्रशस्तः, येन यजमानद्वारा स्वस्मै त्यक्तेन हविषा त्रय स्त्रिंशद्देवानपि तर्पयति इति प्रशंसा) कीर्तनमुन्नेयम् । तद्धितान्तेन पात्नीवतशब्देन या देवता प्रतिपाद्यते तस्या एव देवतात्वम्, मन्त्रावर्णा पेक्षया तद्धितस्य प्राबल्यात् । यजमानोऽग्निमेव सङ्कल्प्य सोमरसं गृहीत्वा तस्मै त्यक्तवान् । अतोऽग्नेरेव देवतास्वम् अग्निस्तु स्वीयेन द्रव्येण 
मीमांसानयमञ्जयाँ त्रयस्त्रिंशद्देवान् तर्पयति । त्रयस्त्रिंशद्देवानां तृप्तिः न यजमानसङ्कल्प विषया, अग्निसम्बद्धद्रव्यविषया सेति न तेषां देवतात्वम् । अतः पत्नी वान् देवता अस्येत्येकवचनेनैव विग्रहः । तस्मात् 'पत्नीवत्पीतस्य' इति मन्त्रे न त्रयस्त्रिंशद्देवानां ग्रहणं किन्त्वग्नेरेव ग्रहणमिति ॥ 
### १६. अनुवषट्काराधिकरणम् 
प्रधानवषट्कारहोमानन्तरं सर्वत्रानुवषट्कारहोमः क्रियते सोमया गाभ्यासे। तत्र 'सोमस्याग्ने वीहीत्यनुयजति' इति विधिना मन्त्रो विनियुक्तः । मन्त्रे चाग्निर्देवता। शेषभक्षणावसरेऽनुवषट्कारदेवतायाः कीर्तनं कर्तव्यं न वेति सन्देहे 'अग्निपीतस्य' इत्यूहः कर्तव्य इति पक्षे प्राप्ते, 
सिद्धान्तः-अनुवषट्कारः सोमयागाभ्यासरूपेण न क्रियते । 'सोम स्याग्ने वीहीत्यनुयजति' इति विधिः सोमाङ्गतयाऽनुयजनं विधत्ते । 'सोमेन यजेत, इति विहिते यागे ग्रहणावसरे प्राप्तानामिन्द्रवारवादीनां देवतात्वं निश्चितम् । 'सोमस्याग्ने वीहीत्यनुयजति' इति विहितमनुयजनं सोमयागस्य विकृतिभूतं यदि स्यात् तर्हि ऊहस्य प्रसक्तिस्स्यात् । प्रकृतौ चोहस्य प्रसक्त्यभावेन भक्षणावसरे 'अग्निपीतस्य' इति नोहः ॥ 
### १७. अनैन्द्राणाममन्त्रकभक्षाधिकरणम् 
तदेवं कृत्वाचिन्तया पञ्चस्वधिकरणेषु द्वितीय ऊहसम्बन्धी पक्ष श्चिन्तितः । तमिमं प्रथमपक्षी अमन्त्रकभक्षणवादी खण्डयन् प्रत्यवतिष्ठते। ऐन्द्राणामनन्द्राणाञ्च प्रदानानां ज्यौतिष्टोमिकानां परस्परं प्रकृतिविकृति भावासम्भवात् कथं यथादेवतमूहस्स्यात् ? तस्मादलेन्द्रप्रदानेषूहाभावात् 'इन्द्रपीतस्य' इत्यस्यासमवेतार्थप्रकाशकत्वेनामन्त्रकमेव भक्षणमिति प्रथम पक्षे स्थिते तत्रापि कृत्वाचिन्तया त्रिष्वधिकरणेषु विचारः क्रियते ॥ 
### १८. ऐन्द्राग्नभक्षे मन्त्राभावाधिकरणम् 
ज्योतिष्टोम एव 'ऐन्द्राग्नं गृह्णाति' इत्यैन्द्राग्नग्रहो विहितः। तत्र भक्षावसरे ' इन्द्रपीतस्य' इति मन्त्रो भवति न वेति सन्देहे इन्द्राग्निभ्यां पीते सोमे इन्द्रपीतत्वस्यापि सत्वात् 'इन्द्रपीतस्य' इति मन्त्रः प्रवर्तते । इन्द्राग्न्युद्दे शेन गृहीतस्सोम इन्द्राग्निभ्यां प्रदीयते । प्रदत्तं सोमं ताबुभी 
११९ 
न 
स्वीकुरुतः । स्वीकृत्य पिबतः । पानञ्च प्रत्येक परिसमाप्तम् । तस्मा दैन्द्राग्नभक्षणे 'इन्द्रपीतस्य' इति मन्त्रः प्रयोक्तव्य इति पक्षे प्रप्ते, 
सिद्धान्तः-यदा चानेन्द्र प्रदानेभ्यः 'इन्द्रपीतस्य' इत्यस्य निवृत्तिः तदा ऐन्द्राग्ने भक्षणममन्त्रकम् । इन्द्रं केवलमुद्दिश्य द्रव्ये प्रदीयमाने इन्द्रो देवता भवति । अत्र चेन्द्राग्निभ्यां प्रदोयते हविः । अग्निसा पेक्ष स्यैवेन्द्रस्यात्र देवतात्वम्। इन्द्रोऽन्यः अग्निसापेक्ष इन्द्रोऽपरः। 'इन्द्रपीतस्य' इत्यत्रेन्द्रेण पीतस्सोम इति समासमङ्गीकृत्य इन्द्रपीतशब्दः सोमविशेषणमिति स्वीकर्तव्यम् । तत्र प्रदत्तो यस्सोमः स इन्द्रपीतशब्दे नोच्यत इति स्वीकारेऽनुपपत्तिः । प्रदत्तस्य स्वीकार एवोचितः न पानम्। अतः पीतशब्दस्य स्वीकारे लक्षणा । इन्द्राग्निभ्यां स्वीकृतस्सोम इन्द्रेणापि स्वीकृतो भवतु । किन्तु तद्धितानुसारेण दानं मिश्रयोरेवेन्द्राग्न्योरिति न तत्र 'इन्द्रपीतस्य' इति मन्त्रस्यावसरः । अपि च यो हुतस्सोमः स द्वाभ्यां स्वीकृतः, यश्च हुतशेषो भक्षणावसरे वर्तते स कथं इन्द्र पीतस्स्यात् । अत ऐन्द्राग्नभक्षणममन्त्रकमेवेति ॥ 
### १९. गायत्रीच्छन्दस्केऽपि भक्षमन्त्रविनियोगाधिकरणम् 
तस्मिन्नेव भक्षमन्त्रे 'गायत्रच्छन्दस इन्द्रपोतस्य' इति सोमविशेषणं 'गायत्रच्छन्दस' इति श्रुतम् । गायत्रं छन्दो यस्येति ब्रहुव्रीहिः । किमयं भक्ष मन्त्रः केवलगायत्रीच्छन्दस्के प्रदाने भवति ? उत छन्दोन्तरसहित गायत्रोच्छन्दस्केऽपि प्रदाने ? इति संशये, 'इन्द्रपीतस्य' इति पूर्वं केवलेन्द्र पोतस्थल एव प्रवर्तते नाग्न्यादिसहितस्थल इति प्रतिपादितम् तन्न्याये नात्रापि समासवशात् गायत्रछन्दोऽपि केवलमेव गृह्यते नान्यच्छन्दस्स हितमिति पक्षे प्राप्ते, सिद्धान्तः 
के ज्योतिष्टोमे प्रदानेषु सर्वेषु छन्दोऽन्तराणां सत्त्वात् केवलगायत्री च्छन्दस्कप्रदानाभावात् छन्दोन्तरसहित स्यैवान्यपदार्थत्वात् नित्यसा पेक्षस्थलेऽसामर्थ्यानङ्गीकारात् छन्दोऽन्त रसत्त्वेऽपि गायत्रच्छन्दस इति 
मन्त्रो भवत्येवेति । 
E २०. इन्द्रपीताधिकरणसिद्धान्तः 
एवं कृत्वाचिन्तया प्रथम पक्षे स्थिते सिद्धान्त उच्यते--ऐन्द्रानेन्द्र 
१२० । 
मोमांसानयमञ्जयां प्रदानानां भक्षणे ऐकमन्त्र्यमेव स्यात् । अविकृत एकरूप एव 'इन्द्रपीतस्य, इति अनैन्द्रेष्वपि प्रदानेषु प्रयोक्तव्यः । इन्द्रपीतशब्दस्सवनविशेषणम् न सोमविशेषणम्-इन्द्रेण पीतस्सोमो यस्मिन्निति विगृह्य प्रातस्सवन विशेषणमङ्गीकर्तव्यम् । इन्द्रेण पीतस्सोम इति सोमविशेषणत्वे लक्षणा बाहुल्यमापतेत् । प्रथमं पिबतिना स्वीकारो लक्षणीयः, देवतानां पाना भावात् । हुतशिष्टं यद्रव्यं तस्येन्द्राय दानाभावात् हुताहुतसमुदाये लक्षणा स्वीकार्या, अहुतस्य द्रव्यस्य भक्षाभावात्तेनाहुतश्शेषोऽवयवो भूतपूर्वगत्याऽऽक्षेप्तव्य इति लक्षणा, भक्षयतिस्सकर्मकः, 'इन्द्रपीतस्य' इति षष्ठ्या इन्द्रपीतं भक्षयामि इति कर्मत्वलक्षणा इत्येवं लक्षणाबाहुल्यम् । तस्मात् बहुव्रीहिणा सवनवाचित्वं स्वीकृत्य तत्सम्बन्धित्वस्यैन्द्रानन्द्र योस्समत्वाद्यथाम्नात एव मन्त्रस्सर्वत्रा प्रयोक्तव्य इति ॥ 
इति भक्षपेटिका तृतीयाध्यायस्य द्वितीयः पादस्समाप्तः । 
## तृतीयाध्यायस्य तृतीयः पादः 
### १. उपक्रमाधिकरणम् 
पादद्वयेन श्रुतिलिङ्गयोर्विचारः कृतः । तृतीयपादे वाक्य-प्रकरण स्थान-समाख्यानां स्वरूपोदाहरणानि निरूपयिष्यन्ते । तत्राप्यधिकरण त्रायेण वाक्यविचारः प्रकरण-स्थान-समाख्यानामेकैकेनाधिकरणेन विचार इति विवेकः । तत्रा यथाश्रुतार्थस्य पदस्याकाङ्क्षायोग्यतासन्निधिवशेन संसर्गविधया लक्षणया वाऽर्थान्तरकल्पनानुकूलः पदान्तरसमभिव्याहारो वाक्यम् । वाक्यं योग्यतारूपं लिङ्ग श्रुतिञ्च कल्पयित्वा विनियोजक भवति । 
ज्योतिष्टोमे 'प्रजापतिरकामयत प्रजास्सृजेयेति, स तपोऽतप्यत, तस्मात्तेपानात् आयो देवा असृज्यन्ताग्निर्वायुरादित्यः ते तपोऽतप्यन्त, तेभ्यस्तेपानेभ्यस्त्रायो वेदा असृज्यन्ताग्नेऋग्वेदः वायोर्यजुर्वेदः आदित्या 

१२१ सामवेदः, इत्यारभ्य 'उच्चैः ऋचा क्रियते उपांशु यजुषा उच्चैः साम्ना' इति । इदमेवास्याधिकरणस्य विषयवाक्यम् । किं ऋगादिशब्दा मन्त्र पराः ? उत वेदपरा इति सन्देहः । तत्रा 'उच्चैः' 'उपांशु' इति शब्दौ जाति प्रवृत्तिनिमित्तको उच्चस्त्वं उपांशुत्वञ्च प्रतिपादयतः । उच्चैस्त्त्व मुपांशु त्वञ्च विधीयते । तदाश्रयत्वेन ऋगादिपदं श्रूयते । वेदपदञ्च न श्रूयते । ततश्चोच्चैस्त्वमुपांशुत्वञ्च व्यक्तिमाक्षिपतः । व्यक्तिश्च मन्त्ररूपा न वेदरूपा । वेदपरत्वे लक्षणा स्यात् । उच्चैः ऋङ्मन्त्रोण क्रियते उपांशु यजुर्मन्त्रण क्रियत इति फलति । ननूपक्रमे वेदशब्दः स च मुख्यः, उपसंहारे ऋगादिशब्दः स च जघन्यः । मुख्यानुसारिणा जघन्येन भवि तव्यम्, उपक्रमानुसारेण चोपसंहारः कर्तव्य इति ऋगादिशब्दानां वेदपरत्वमेव युक्तमिति चेन्नैतद्यूक्त म्; वेदशब्दस्य वेव्यत्यनुष्ठेयमर्थ मिति व्युत्पत्त्या मन्त्रपरत्वमेवेति न मुख्यातिक्रमः नाप्युपत्र नातिक्रमः । किञ्च विधिरप्राप्तार्थप्रापकत्वेन मुख्यः, अर्थवादस्तु प्राप्तर्थबोधकत्वेन जघन्यः, विध्येकवाक्यतया चार्थवादानां स्वरूपलाभः। ततश्च विधेरेव मुख्यत्वम्, तदनुसारेणैवार्थवादगतो वेदशब्द ऋगादिमन्त्रपरत्वेन नेय इति पक्षे प्राप्ते, 
___ सिद्धान्तः--विधिवाक्यश्रवणात्पूर्वमर्थवाद उपक्रमे श्रुतोऽसजात विरोधीति निर्णीतः । तद्दशायामर्थवादगतवेदशब्दार्थो निश्चितः। उप संहारस्थो विधिस्तु सजातविरोधी। विधेरर्थवादापेक्षया यद्यपि प्राधा न्यम्, तथापि सञ्जातविरोधीति विधिरमुख्यः । अर्थवादस्तु विध्यपेक्षया गुणभूतोऽपि असञ्जातविरोधित्वेन मुख्यः । मुख्यापेक्षया प्रधानं बली यस्तदा भवति यदा प्रधानं लब्धात्मकं स्यात् । विधेरर्थवादाननुगुणार्थ कत्वे एकवाक्यतानिर्वाहो न भवेत् । अतो विधिर्न लब्धात्मकः । अर्थ वादस्तु ने तथा, असञ्जातविरोधित्वेन स्वार्थबोधनद्वारा लब्धात्मकः। अप्राप्तार्थावबोधकत्वाभावेऽप्यर्थवादस्य तद्गतस्य वेदशब्दस्यार्थोऽस न्दिग्धो निर्णीतश्च । अप्राप्तार्थबोधकत्वेऽपि विधेस्तद्गत ऋगादिशब्दा र्थो न निीतस्सन्दिग्धश्च । अर्थवादेनैकवाक्यतां प्रात्यैव ऋगादिशब्दा नामर्थो निर्णतव्यः । एकवाक्यतायास्तदा सम्भवों यदाऽर्थवादाननुगुणमर्थं न प्रतिपादयेत् । अतो ऋगादिशब्दानां वेदपरत्वं लक्षणया स्वीकृत्यार्थ 
१२२ 
मोमांसानयमञ्जयाँ वादैकवाक्यता प्राप्तुं शक्नुयाद्विधिरित्यसञ्जातविरोधिनोऽर्थवादस्य प्राबल्यमिति ॥ 
### २. गुणमुख्यतिक्रमाधिकरणम् 
यजुर्वेदे विहितस्याधानस्य सामवेदे 'वारवन्तीयं गायति' इति सामगानमङ्गविहितम् । आधानस्य प्रधानवेदो यजुर्वेदः । अङ्गस्य वा रवन्तीयगानस्य वेदस्सामवेदः । यजुर्वेदस्य स्वर उपांशुः, सामवेदस्य चोच्चैस्स्वरः। आधानेऽनुष्ठीयमानस्य सामगानस्य किं सामवैदिक मुच्चस्त्वं स्वरः ? उत याजुर्वेदिकस्वर उपांशुत्वमिति सन्देहे, आधा नस्य प्रधानस्य विधिर्यजुर्वेदे, अत उपांशुत्वस्वरः प्रधाने । तदङ्गञ्च साम गानं सामवेदे विहितम् तच्चोच्चस्त्वस्वरयुक्तम् । अङ्ग यावत्प्रधानेनैक वाक्यतां प्राप्य तदीयस्वरेण युक्तं भवति, ततः पूर्वमेव सामवेदीयोच्चैः स्वरयुक्त भवतीति सामवेदीयस्वर एव वारवन्तीय इति पक्षे प्राप्ते, 
सिद्धान्तः--प्रधानविधिस्साङ्ग प्रधानं विधत्ते-पूर्वापरसकलाङ्गो पकृतेनाधानेनाग्नीनुत्पादयेदिति । अयं प्रयोगविधिः प्रधानविधिरेव, अङ्गवाक्यैकवाक्यतामापन्नस्य प्रधानविधेरेव प्रयोगविधित्वात् । स च सन्निकृष्टविप्रकृष्टत्वमनादृत्य वेदान्तरीयाणामप्यङ्गानां परिग्रहेण प्रधानं विधत्ते । तत्र प्रधानविधिनिबन्धन एव स्वरः प्राप्नोति । अङ्गानि स्वा तन्त्र्येण धर्मग्राहकाणि न भवन्ति, प्रधानशेषत्वेनैव तेषां धर्मग्राहकत्वम् । ततश्च प्रधानवेदस्वरस्योपांशुत्वस्य प्रधानधर्मत्वात्तद्बाधे वैगुण्यमापद्येत। अङ्गवेदस्वरस्योच्चैस्त्रस्य बाधे त्वङ्गवैगुण्यमिति वारवन्तीयस्य प्रधान वेदनिबन्धनमुपांशुत्वमेवेति ॥ 
### ३. भूयस्त्वाधिकरणम् 
ज्योतिष्टोमस्त्रिष्वपि वेदेषु समाम्नातः । तत्र कस्स्वरोऽवलम्बनीय इति संशये-अनियम इति पक्षे प्राप्ते, 
सिद्धान्तः--यागस्य रूपं द्रव्यं देवता च । वेदान्तरे सोमद्रव्ययुक्तय जिमानं श्रूयते । तेन विशेषावगतिर्न जायते। यजुर्वेदे च सोमक्रयण मानाभिषवाद्यनेके धर्माः, इन्द्रवाय्वादिदेवताः समाम्नाताः । अङ्गबाहुल्यं यजुर्वेद एवोपलभ्यते । स्तोत्राणि सामवेदे ऋग्वेदे शस्त्राणि च विहि 
१२३ , 
OU 
तानि । तदपेक्षयाङ्गभूयस्त्वस्य यजुर्वेदे सत्वात् ज्योतिष्टोमाङ्गमन्त्रेषु याजुर्वेदिकमुपांशुत्वं स्वर इति ॥ 
### ४. प्रकरणाधिकरणम् 
श्रुतिलिङ्गवाक्यविनियोगः प्रदर्शितः । सम्प्रति प्रकरणेन विनि योगः प्रदर्श्यते । दर्शपूर्णमासयोस्सन्निधौ ‘समिधो यजति' 'तनूनपातं यजति' 'इडो यजति' 'बहिर्यजति' 'स्वाहाकारं यजति' इति प्रयाजपद वाच्या यागा आम्नाताः। त इमे दर्शपूर्णमासाङ्ग न वेति संशयः। श्रुतिलिङ्गवाक्यानामत्राभावात् प्रयाजादिकं नाङ्गम् । प्रकरणादङ्गत्व मुच्यतामिति चेत्, प्रकरणं नाम किं सन्निधिः ? उत साकाङ्क्षत्वम् ? अथवा प्रकाराकाङ्क्षत्वे सति सन्नि हितत्वम् ? 'दर्शपूर्णमासाभ्यां स्वर्ग कामो यजेत' इति विधाय तत्सन्निधौ प्रयाजा विहिताः । अतस्सन्निधिना प्रयाजानामङ्गत्वमस्तु इति प्रथमः पक्षो नोचितः। दर्शपूर्णमाससन्निधौ श्रुतगोदोहनादिगुणकामानां दर्शपूर्णमासाङ्गत्वापत्तेः । दर्शपूर्णमासवाक्य स्य प्रयाजादिवाक्यानाञ्च परिपूर्णार्थप्रकाशकत्वेनाकाङ्क्षाविरहात् न द्वितीयः पक्षः। न तृतीयः पक्षः, अनुष्ठानमेव हि यागस्य प्रकारः । अनुष्ठानमात्रेणाकाङ्क्षायाश्शान्तेः । अनुष्ठानञ्च लोकतो विज्ञातुं शक्यते। नन समिदादिवाक्यानां फलाकाङ्क्षायास्सत्त्वात् दर्शपूर्णमासयोश्च फल श्रवणात् तत्र प्रकारतयाऽन्वयं प्राप्य समिदादीनामङ्गत्वमुच्यतामिति चेन्न; प्रयाजादीनां विश्वजिन्न्यायेन रात्रिसत्रन्यायेन वा फलकल्पनेन स्वतन्त्रफलार्थत्वोपपत्तेः। अतो नास्ति प्रकरणं प्रमाणान्तरमिति न दर्शपूर्णमासाङ्गप्रयाजा इति प्राप्ते, 
सिद्धान्तः--'दर्शपूर्णमासाभ्यां स्वर्गकामो यजेत' इत्यत्राख्याते नाभिहिता भावना कि केन कथमित्याकाङ्क्ष ति । तत्र स्वर्गः साध्यत्वेन, धात्वर्थो यागः साधनत्वेनान्वेति । इतिकर्तव्यताकाङ्क्षा च तिष्ठति । करणगतशक्त्याधायको व्यापार इतिकर्तव्यता। एवं 'समिधो यजति' इत्यत्राप्याख्यातवाच्यभावनाया आकाङ्कात्रये जायमाने धात्वर्थस्य करण एवेनाभिक्रमणादीनाञ्चेतिकर्तव्यतात्वेनान्वये जाते फलाकाङ्क्षा साध्या काङ्क्षा तिष्ठति । एवं द्वयोराकाक्षायां सत्यां यागनिष्ठशक्त्याधायक सामग्रीसमर्पणेन प्रयाजादीनामितिकर्तव्यतया, एवं प्रयाजभावनायास्सा﻿१२४ 
मीमांसानयमञ्जयाँ ध्याकाङ्क्षायां यागानुग्रहस्य साध्यतयाऽन्वये जाते दर्शपूर्णमासवाक्यस्य प्रयाजवाक्यानाञ्च परस्पराभिसम्बन्धस्सिध्यति । तथा च नष्टाश्वदग्धर थन्यायेनैकवाक्यतायां सम्पद्यमानायां स्वतन्त्रफलार्थत्वं प्रयाजानामाश्रयणं नोचितम्, अन्यतराकाङ्क्षात उभयाकाक्षाया बलीयस्त्वात् । तस्मादु भयाकाङ्क्षव प्रकरणम् तच्च प्रयाजानां ग्राहकमिति ॥ 
### ५. क्रमाधिकरणम् 
सर्वत्र यजमानोऽग्नौ द्रव्यप्रक्षेपानन्तरं तां तां देवतां चतुर्थ्यन्तेन निर्दिश्य 'अग्नय इदं न मम' 'अग्नीषोमाभ्यामिदं न मम' इति पठति । अयं यागः कथ्यते । इमं यागमनु यजमानद्वारा उच्चार्यमाणो मन्त्रः 'अनुमन्त्रणमन्त्रः' इति कथ्यते। इमेऽनुमन्त्रणमन्त्राः क्रमेणाम्नाताः मन्त्रभागे । तत्र दर्शपूर्णमासयोः प्रकरणे उपांशुयाजक्रमे 'दब्धिरस्यदब्धो भूयासम्' इत्यनुमन्त्रणमन्त्र आम्नातः। तत्र चिन्त्यते-किमयं मन्त्रः प्रकरणादर्शपूर्णमासाङ्गम् ? उतोपांशुयाजाङ्गमिति । अस्मिन् मन्त्रे विशेषकयोः श्रुतिलिङ्गयोरभावात्, विनियोजकवाक्यस्याप्यसत्वात् प्रकरणस्याविशेषात् क्रमस्य च नियामकत्वाभावात् 'अग्नेरहं देवयज्यया' इत्यादिमन्त्राणां दब्धिमन्त्रस्य च विकल्पेन ग्रहणमिति पक्षे प्राप्ते, 
सिद्धान्तः--स्थानं क्रमश्चेत्यनन्तिरम् । उपांशुयाजविधेर्दब्धि मन्त्रस्य च स्थानसाम्यं वर्तते । स्थानस्यापि विनियोजकत्वं वर्तते । येन क्रमेण यागा आम्नाताः, येन च क्रमेण मन्त्राः पठिता इति मन्त्र समाम्नायं ब्राह्मणसमाम्नायञ्च पर्यालोच्य पुरुषो निश्चिनोति-प्रथमस्य प्रथमः, द्वितीयस्य द्वितीय इति । प्रथममतिक म्य द्वितीयं मन्त्रं प्रथमस्य प्रथमञ्च मन्त्रं द्वितीयस्येति निर्णयो निर्हेतुकः । मन्त्रः शेषः, तस्य शेषिणा सम्बन्धः कर्तव्यः । प्रथमेन शोषिणा प्रथमस्य शेषस्य सम्बन्ध स्सहेतुकः । उपांशुयाजक्र मे समाम्नातो दब्धिमन्त्रः क्रमात्तस्यैव शेषः। आग्नेययागस्य मन्त्राकाङ्क्षायां अग्नेरहं देवयज्यया' इत्यादिमन्त्रेण शान्तायां दब्धिमन्त्रस्य तत्र प्रसक्तिः कथम्, येन विकल्पस्स्यात् । विकल्पेऽङ्गीक्रियमाणेऽष्टदोषदुष्टता स्यात् । तस्मात् स्थानप्रमाणेन दब्धिमन्त्रस्योपांशुयाजाङ्गत्वम् ॥ 

### ६. समाख्याधिकरणम् 
शाखाच्छेदनादयः याज्यापुरोनुवाक्यापठनम् स्तोत्रपठनमित्यादयः पदार्थाः कर्तव्यत्वेन दर्शपूर्णमासज्योतिष्टोमादिषु विहिताः। कर्तारश्च तत्तत्क्र तुभेदेन चत्वारः पञ्च षट् इत्येवं सन्ति । पदार्थानुष्ठातारः कर्तारः के ? किं अनियमः ? उत व्यवस्थापकं किमपि प्रमाणमस्ति ? इति सन्देहः । नियामकश्रुत्याद्यभावेन येन केनचित् ये केचन पदार्था अनुष्ठातुं शक्यन्ते । आध्वर्यवं हौत्रमिति समाख्या अध्वर्योः होतुश्च सम्बन्धमात्रा वगमकाः, अध्वर्युणा होत्रा वा इमे कर्तव्या इति न दुद्धिं जनयन्ति । अमी पदार्था अनेन कर्तव्या इति विध्यभावेन कर्तृ नियमासिद्धेः। किञ्च सम्बन्धं विदित्वा पश्चात् समाख्यां विदधाति, समाख्यया च पदार्थं स्सम्बन्धो बोध्यत इत्यन्योन्याश्रयात् समाख्या न विनियोजिकेति पक्ष प्राप्ते, 
सिद्धान्तः-यथा क्रमो विनियोजकः पदार्थानां तथा समाख्यापि विनियोजिका, कर्तृ विशेषसमर्पणार्थत्वात् । आध्वर्यवम् इति समाख्याते काण्डे ये पदार्थाः पठिताः तेषां कर्ता अध्वर्युः हौत्रमिति समाख्याते काण्डे ये पदार्थाः पठिताः तेषां होता कर्तेति समाख्याऽवबोधयति । समाख्या सम्बन्धमात्रं नावबोधयति, सम्बन्धिना विना सम्बन्धमात्रस्य बोधनमप्रयोजकम् । सम्बन्धश्च सम्बन्धिनोईयोर्भवति । एकस्सम्बन्धी शाखाच्छेदनादिः, अपरश्चाध्वयु ः होता वा । अतस्सम्बन्धमात्रं न समाख्या बोधयति । यदुक्तमन्योन्याश्रय इति तन्न; एवमादयस्समाख्या वैदिका अनादयः, सम्बन्धक रस्मरणात्। तस्मात्समाख्यापि विनियो जिका इति ॥ 
### बलाबलाधिकरणम्
 श्रुत्यादीनि प्रमाणानि निरूपितानि । सम्प्रति तेषां बलाबल चिन्त्यते । पूर्वं पूर्व प्रमाणं प्रबलम् उत्तरमुत्तरञ्च दुर्बलम् । उत्तरोत्तरस्य प्रमाणस्य पूर्वपूर्वप्रमाणकल्पनाद्वारैव विनियोजकत्वम् । एतेषु द्वयो स्त्रयाणां वा सन्निपाते विरोधः प्रसरति । तत्र पूर्वस्य प्राबल्यमुत्तरस्य दौर्बल्यं सिद्धं भवति । लिङ्ग वाक्यस्य बाधकमिति स्थिते श्रुतेः लिङ्ग 
ति॥ 
१२६ 
मोमासानयमञ्जयाँ बाधकत्वात् वाक्यादिबाधकत्वमप्यनुक्त सिद्धम् बाधितबाध्यस्य वाक्यस्य बाधकबाधकेन श्रुतिप्रमाणेन सुतरां बाध्यत्वात् ॥ 
### ७. श्रुतिप्राबल्याधिकरणम् 
'ऐन्या गार्हपत्यमुपतिष्ठते' इत्यत्रैन्द्रीमन्त्रेण गार्हपत्योपस्थानं . विधीयते । 'ऐन्दया' इति तृतीयया मन्त्रस्य करणत्वं प्रतीयते । गाई पत्यम्' इति द्वितीयया कर्मत्वं साध्यत्वमवगम्यते । ऐन्द्रीमन्त्रस्य साम र्थ्यमिन्द्रप्रकाशने विद्यते । सामर्थ्यञ्च श्रुति कल्पयित्वा विनियोजक भवति । तेनैन्द्रीमन्त्रेणेन्द्रमुपतिष्ठत इति सिध्यति । 'गार्हपत्य' शब्दोऽ ग्निवाची । द्वितीया च तनिष्ठं कर्मत्वमवगमयति । तेनैन्द्रीमन्त्रेण गार्हपत्यस्याग्नेरुपस्थानं कर्तव्यमिति सिध्यति । एवं विरोधे जाते किं लिङ्ग श्रुतिश्चोभयं तुल्यबलम् ? उत लिङ्ग बलीयः ? अथवा श्रुतिरेव बलीयसीति सन्देहः । तत्र मन्त्रगतसामर्थ्यानुसारेणेन्द्रस्योपस्थानं क्रिय ताम् द्वितीयया गार्हपत्योपस्थानं वा क्रियताम्, उभयोस्तुल्यबलत्वात् । मन्त्रगतेन्द्रपदस्याग्निरिति, गार्हपत्यपदस्येन्द्र इत्युभयत्र कल्पकत्व व्यापारस्तुल्यः । अथवा मन्त्रस्यावृत्ति द्वारा समुच्चय एव भवतु । अथवा लिङ्गमेव प्रबलं भवतु । 'आख्यातानामर्थं ब्रुवतां शक्तिस्सहकारिणी' इति न्यायेन सर्वत्र शक्तेरावश्यकत्वाच्छक्ति मुपजीव्यैव श्रुतिवाक्यं प्रवर्तत इति लिङ्गस्यैव प्राबल्यमिति पक्षे प्राप्ते, 
सिद्धान्तः--श्रुत्या विनियोगावसरे यदि श्रुतिविनियोगकार्येऽसा मर्थ्यमनुभवेत् तदा सामर्थ्यापेक्षा तस्याः स्यात् । सा हि मन्त्रगतेन्द्रशब्द स्येशितृत्वादिगुणयोगेन गार्हपत्याभिधायकत्वमवलम्ब्य विनियोगनिर्वा हाय समर्था । अतो न लिङ्गस्य श्रुत्यपेक्षया बलवत्वम् नापि तुल्य बलवम् मन्त्रार्थज्ञानमात्रेण इदमेतेन कर्तव्यमिति ज्ञानानुदयात्, यतोऽयं मन्त्र इन्द्र प्रकाशयति अतोऽनेनेन्द्रोपस्थानं कर्तव्यमिति यावच्छुति कल्प यिनुमारभते तावत्ततः पूर्वमेव श्रुतिः मन्त्रं गार्हपत्यशेषत्वमापाद्य गाई पत्योपस्थानं कर्तव्यमिति विनियोगकार्य निर्वहति । अतो लिङ्गविनि योगस्य श्रुतिकल्पनाद्वारा विप्रकर्षात् श्रुतिलिङ्गयो समबलत्वम् । यदुक्तं समुच्चय इति तन्न; मन्त्रः प्रथमं मम किं कार्यमित्याकाङ्क्षति, 

१२७ तत्र विनियोजकसामग्याभावात् ताञ्चाकाङ्क्षां विनियोजकसामग्रीसत्त्वेन प्रत्यक्षा श्रुतिश्शमयति । एवञ्च मन्त्रगताकाङ्क्षाविच्छेदकत्वेन लिङ्ग श्रत्योविरोधसत्त्वेन समुच्चयस्य नावकाशः। नन्वैन्दया इति तृतीयया शेषत्वम्, गार्हपत्यम् इति द्वितीयया शेषित्वमित्यवगम्यते । किन्तु किन्निरूपिते शेषशेषित्वे इति नावगतम् । तदर्थं पदान्तरसमभिव्यवहार आश्रयणीयः । समभिव्याहारश्च वाक्यम् । वाक्यञ्च गार्हपत्यनिरूपित मन्त्रनिष्ठशेषत्वं प्रतिपादयति, लिङ्गञ्चैन्याः शेषत्वस्येन्द्रनिरुपितत्वं प्रतिपादयतीति लिङ्गवाक्ययोरेवायं विरोधः न तु श्रुतिलिङ्गयोरिति चेन्न, वाक्यस्य लिङ्गेन विरोधाभावात् श्रुतिलिङ्गविरोध एवोदाहरणम् । 'गार्हपत्यम्' इति द्वितीया श्रुत्युक्त शेषित्वसामान्यमाग्नेयीविषयं न भवितुमर्हति, नापि 'ऐन्द्या' इति तृतीयाश्रुत्युक्तशेषत्वान्द्र विषयं भवितुमर्हति, किन्तु तद्व्यतिरिक्तान्यविषयमेवेति तावत्स्पष्टम् । अन्यथा ऐन्द्या गार्हपत्यमुपतिष्ठत इति वचनानर्थक्यं प्रसज्येत, लिङ्गादेव शेषित्वस्य शेषत्वस्य च प्राप्तत्वात् । किञ्च विरोधस्थले प्रबलेन दुर्बलस्य बाधो निश्चितः । प्रबलदुर्बलयोश्च बाध्यबाधकभावो भवति, तयोरेव च विरोधः प्रकृते वाक्यापेक्षया लिङ्ग प्रबलमपि न वाक्यं बाधितु शक्नोति । यदि बाधेत तहिं श्रुतिवाक्ययोरुभयोरपि बाधे 
वेदाप्रामाण्यापत्तिः अतः श्रुतिलिङ्गयोरेवेदं विरोधोदाहरणम् ॥ 
### ८. लिङ्गप्राबल्याधिकरणम् 
दर्शपूर्णमासयोः 'स्योनन्ते सदनं करोमि घृतस्य धारया सुशेवं कल्पयामि । तस्मिन् सीदामृते प्रतितिष्ठ व्रीहीणां मेध सुमनस्यमानः' इत्यस्ति मन्त्रः । हे पुरोडाश तव घृतधारया समीचीनं स्थानं करोमि, तस्मिस्त्वं शोभनमनस्कस्सन् उपविश प्रतिष्ठाञ्च प्राप्नुहि इति मन्त्रार्थः। अत्र किं वाक्यं लिङ्गात् प्रबलम् ? उतोभयोरपि तुल्यबलत्वम् ? अथवा लिङ्ग प्रबलं वाक्यञ्च दुर्बलमिति संशयः । तत्र मन्त्रगतात 'तस्मिन' इति पदात् एकवाक्यत्वं प्रतीयते । वाक्यञ्च पदसमभिव्याहारः । सम भिव्यारमात्रेणास्यार्थप्रत्याकत्वं सिद्धम् । प्रतीयमानश्चार्थः-घतधारया सदनकरणपूर्वकः पुरोडाशप्रतिष्ठापनरूपः । अत्र लिङ्गसापेक्षता वाक्यस्य 
१२८ 
मीमांसानयमञ्जयाँ नास्ति । एतादृशार्थप्रतिपादकमन्त्रस्य विनियोजकसामग्री नास्ति वाक्ये । विनियोगायानेन मन्त्रेण सदनकरणपूर्वकपुरोडाशसादनं कर्तव्यमिति श्रुति कल्पयित्वा समोपजीनमन्तरा वाक्यं विनियोजक भवतु, मन्त्रं विभज्य विनियोगस्य काऽऽवश्यकता ? इदं कार्यं सामर्थ्यमपि कर्तुं शक्नोतीति चेत् लिङ्गवाक्ययोस्तुल्यबलत्वमस्तु इति पक्षे प्राप्ते, 
सिद्धान्तः-यद्यपि श्रुतिकल्पनापेक्षा लिङ्गवावययोस्तुल्या, तथापि लिङ्गस्य तव सन्निकर्षः, वाक्यस्य तु विप्रकर्षः । सर्वोऽपि विनियोगो विनियोज्यसामर्थ्यप्रयुक्तः । विनियोज्यसामर्थ्य पर्यालोच्यमाने पूर्वार्धस्य सदनकरणे, उत्तरार्धस्य सादनकरणे सामर्थ्यमवगम्यते । वाक्येन विनि योगे क्रियमाणे समग्रस्य मन्त्रस्य सदने सादने वा सामर्थ्य निश्चित्य तेन श्रुतिः कल्पनीया भवति । यावद्वाक्यं सामर्थ्य निश्चये प्रवर्तते तावदेव लिङ्ग क्लृप्तसामर्थ्यबलेन श्रुति कल्पयित्वा पूर्वार्ध सदनकरणे उत्तरार्धञ्च सादनकरणे मन्त्रं विनियुक्त इति न लिङ्गवाक्ययोस्तुल्य बलत्वं नापि वाक्यस्य बलीयस्त्वम् । तस्माद्वाक्याल्लिङ्ग बलीयः॥ 
### ९. वाक्यप्राबल्याधिकरणम् 
दर्शपूर्णमासयोस्सूक्तवाकनिगदस्य विभज्य विनियोगः द्वितीयपादे षष्ठाधिकरणे प्रतिपादितः । तत्र 'अग्नीषोमाविदं हविरजुषेताम् अवी वृधेतां महो ज्यायोऽक्राताम्' इति पौर्णमास्याम्, 'इन्द्राग्नी इदं हविर जूषेताम्' इत्यमावास्यायां यथालिङ्ग मन्त्रः पठ्यते । पौर्णमास्यां विनि युक्तस्य 'अग्नीषोमौ' इत्यस्य शेषः 'अवीवृवेताम्' इत्यादिः अग्नीषोम पदेनैकवाक्यतां प्राप्तो वाक्यप्रमाणेन पौर्णमास्यङ्गम् उत दर्शपूर्णमास प्रकरणेनोभयार्थस्सन् दर्शाङ्गमपि इति संशये, प्रधानस्याङ्गानाञ्चा काङ्क्षालक्षणं प्रकरणं प्रमाणं प्रधानसंस्पशि भवति । ऐन्द्राग्नयागोऽपि अग्नीषोमीययाग इव प्रधानम् । यथा 'अग्नीषोमौ' 'इदं हविरजुषेताम' इत्यादिशेषेण प्रकाश्येते तथा 'इन्द्राग्नी' अपि प्रकाशयितव्यौ। अतः प्रकरणात् मन्त्रशेषस्य दर्शाङ्गत्वमपीति पक्षे प्राप्ते, 
सिद्धान्तः--'इन्द्राग्नी' इत्यनेन मन्त्रशेषस्यैकवाक्यता नास्ति । 'अग्नीषोमौ' इत्यनेन तु प्रत्यक्षेणैकवाक्यता दृश्यते । तत आकृष्य इन्द्रा 

१२९ ग्नीति पदेनैकवाक्यतां कृत्वा लिङ्गश्रुती कल्पनीये यदि प्रकरणा दर्शाङ्गत्वमुच्येत । ततः पूर्वं वाक्यं लिङ्गश्रुती कल्पयित्वा विनियोजक भवति । अत्र सन्निकर्षः, तत्र विप्रकर्ष इति । सन्निकर्षेण विनियोगे जाते उभयाकाङ्क्षा न जायते, आकाङ्क्षायाश्शान्तत्वात् । एवञ्च प्रकरणस्य प्रधानसंस्पर्शित्वस्य सत्त्वेऽपि श्रुतिकल्पनाधीनमेव विनियोज कत्वम् । श्रुतिकल्पनायाञ्च विप्रकर्षः, वाक्यस्य सन्निकर्ष इति वाक्या प्रकरणं दुर्बलम् । तस्मात् 'इदं हविः' इत्यादिमन्त्रशेषः पौर्णमास्यङ्ग मेवेति ॥ 
### १०. प्रकरणप्राबल्याधिकरणम् 
राजसूये अनेके इष्टिपशुसोमयागाः फलवन्तस्समप्रधाना विहिताः । इमे दर्शपूर्णमासाग्नीषोमीयपशु-ज्यौतिष्टोमविकृतयः । एतेषां राजसूय' इति आख्यातपरतन्त्रं नामधेयम् । इमे इष्टिपशुसोमाः तत्तत्प्रकृति तश्शान्ताकाङ्क्षा अपि राजसूयत्वेनास्ति प्रकरणम् इति स्थितिः । तत्राभिषेवनीयाख्यः कश्चन सोमयागः । तत्सन्निधौ विदेवनादीन्यङ्गा न्याम्नातानि-'अक्षर्दीब्यति' 'राजन्यं जिनाति' 'शौनश्शेपमाख्यापयति' इत्यादीनि । तदिमान्यङ्गानि सन्निधि ( स्थान ) प्रमाणेनाभिषेचनीय सोमसम्बन्धीनि उत राजसूयसम्बन्धीनि ? इति सन्देहः । अर्थात् अभिषेचनीयसोमयागाङ्गत्वं विदेवनादीनाम् ? उत राजसूयाङ्गत्व मिति । इष्टिपशुसोमानां प्रकरणं साधारणम्, स्थानन्तु अभिषेचनीय स्यासाधारणम् । साधारणं सामान्यम्, असाधारणञ्च विशेषः । सामान्याच्च विशेषः प्रबलः । बलवत्वात् तद्वशेनाभिषेचनीयाङ्गत्वमेव विदेवनादीनामिति पक्षे प्राप्ते, ___सिद्धान्तः-सन्निधिस्त्वसाधारण इति सत्यम्, किन्तु आकाङ्क्षा कल्पनपूर्वकमेव तस्य विनियोजकत्वं वक्तव्यम् । यावदभिषेचनीय सोमयागस्येतिकर्तव्यताकाङ्क्षा, एवं विदेवनादीनामङ्गानामुपकाया काङ्क्षा नोदेति तावत् स्थानं विदेवनादीनां विनियोजकं कथं स्यात् ? प्राकृतज्यौतिष्टोमिकैरङ्गरभिषेचनीयसोमयागस्येतिकर्तव्यताकाङ्क्षाया एशान्तत्वेन स्थानेन तत्र विदेवनादिविषयकाकाङ्क्षोत्थापनीया भवति । 
१७ 
१३० 
मीमांसानयमञ्जयाँ तादेव प्रकरणं सन्देशपतितान् विदेवनादीन् विनियुक्त इति प्रकरणा 
स्थानं बाध्यते । अतः प्रकरणात् स्थानं दुर्बलमिति ॥ 
### ११. स्थानप्राबल्याधिकरणम् 
व्यवहाराय वैदभागानामध्ययनाय पदार्थानामनुष्ठानाय च वलुप्ताः कल्पिताश्च समाख्या वैदिक्यो लौकिक्यश्च सन्ति । तासु 'पौरोडाशिकम्' इति काचन समाख्या पुरोडाशसम्बन्धिपदार्थबोधिका। 'पौरोडाशिकम्' इति ष्ठन् प्रत्ययान्तः शब्दः । एवंसमाख्यया समाख्याते काण्डे दर्शपूर्ण माससम्बन्धिनि, 'शुन्धध्वं देव्याय' इत्यादिमन्त्रः सान्नाय्यपात्रशोधनक्रमे पठितः। किमयं मन्त्रः समाख्यया पुरोडाशसम्बन्धिपात्राङ्गम् ? उत स्थानात् सान्नाय्यपात्रशोधनाङ्गमिति संशये पुरोडाशसम्बन्धवाचि न्यास्समाख्यायाः, विनियोगे प्रमाणान्तरनिरपेक्षायाः पुरोडाशपात्राङ्गत्व बोधकत्वमेवेति पक्षे प्राप्ते, 
सिद्धान्तः-पौरोडाशिकमिति समाख्या मन्त्रस्य पुरोडाशसम्बन्धि पात्रसम्बन्धबोधने न समर्था, किन्तु प्रकृत्या पुरोडाशः प्रत्ययेन काण्ड मिति पुरोडाशसम्बन्धिकाण्डस्यैव बोधने समर्था । सम्बन्धस्तु समभिव्या हारलभ्यः । अनन्यलभ्यश्शब्दार्थ इति न्यायेन समाख्यायाः काण्डवा चित्वमेव । तेन मन्त्रस्य काण्डपठितस्य पुरोडाशस्य च कश्चन सम्बन्धोऽस्तीति कल्पनीयम् । ततः समाख्याकल्पितमन्त्रसम्बन्धेन पुरोडाशपात्रशोधनस्य स्मारकतन्मन्त्रापेक्षा कल्पनीया ततो वाक्यलिङ्ग श्रुतयः कल्पनीयाः। तदनन्तरं विनियोगः । मन्त्रस्य समानदेशत्व लक्षणस्थानस्य च सम्बन्धः प्रत्यक्षः। तत अकाङ्क्षा-वाक्य-लिङ्गश्रुति कल्पने स्थानं सन्निकृष्टम्, समाख्या तु विप्रकष्टेति स्थानात्समाख्याया दौर्बल्यमिति ॥ 
### १२. बाधयोग्यताधिकरणम् 
विचारितस्य प्राबल्यदौर्बल्यस्य फल विचारोऽस्मिन्नधिकरणे क्रियते। उत्तरोत्तर प्रमाणं लिङ्गादिकं किं लब्धप्रमाणभावं सत् पूर्वेण बाध्यते ? उतालब्धप्रमाणभावमेव बाध्यते ? अर्थात् उत्तरं प्रमाणं प्राप्त 
१३१ 
सद्बा यते उताप्राप्तं सत् इति सन्देहः । तत्र लब्धप्रमाणभावस्य प्राप्त स्यैवोत्तरस्य बाधः शरकुशन्यायेनेति पक्षे प्राप्ते, 
सिद्धान्तः-यद्धि प्रमाणं सत्प्राप्तं तदन्येन प्रमाणेन कथं बधितं भवेत् । ननु अलब्धप्रमाणभावमकिञ्चित्करम्, तेन पदार्थविनियोगोऽप्रसक्त एव, कथं तद् बाध्येत पूर्वेणेति चेन्नैष दोषः । पूर्वं पूर्व प्रमाणं प्रथम प्रवृत्तं सत् उत्तरोत्तरप्रमाणस्य या कल्पकत्वशक्तिः सा प्रतिबध्यते । प्रवृत्तिप्रतिबन्ध एवात्र बाधो विवक्षितः। शरकुशन्याये तु प्राकृतं कुश मयत्वमतिदेशेन विकृतौ प्राप्तं सत् वैकृतेन शरमयेन बाध्यते, उपदेशा पेक्षयाऽतिदेशस्य दुर्बलत्वात् । प्रकृते च लिङ्गादीनि पूर्वप्रमाणकल्पना द्वारैव विनियोजकानि । पूर्वेण श्रुतिप्रमाणेन पदार्थस्य विनियोगे कृते उत्तरस्य लिङ्गस्य श्रुतिकल्पकत्वशक्तिः क्षीणेति प्रवृत्तिरेव नास्तीति अलब्धप्रमाणभावन्तद्भवति अर्थादप्राप्तमेव तद्वाधितं भवति । एवञ्च तार्तीयो बाधोऽप्राप्तबाध इति फलति ॥ 
### १३. अहीनाधिकरणम् 
श्रुत्यादीनां बलाबलं चिन्तितम् । अधुना विरोधः क्वास्ति क्व च नास्तीति परीक्ष्यते । प्रथमं श्रुत्या प्रकरणस्य विरोधसदसद्भावो विचा यते । ज्योतिष्टोमे श्रूयते-'तिस्रः सान्हस्योपसदो द्वादशाहीनस्य' इति । यस्य क्रतोः सुत्या-सोमाभिषवादिकं समानेनान्हा समाप्यते स क्रतुः सान्हः कथ्यते । स च ज्योतिष्टोमः। एकदिनसाध्यसुत्याकः क्रतुरित्यर्थः । सान्हस्य ज्योतिष्टोमस्य तिस्र उपसदिष्टयोऽङ्गम् इति नियतम् । 'द्वाद शाहीनस्य' इति विधीयमानं द्वादशोपसत्कत्वमपि प्रकरणात्तस्यैवा ङ्गम् ? उताहीनानाम् इति संशयः । द्विरात्रं त्रिरात्रं चतूरात्रमित्येव महर्गणसाध्यास्सोमयागाः द्वादरात्रपर्यन्तं साध्यतया विहिताः । अत्र प्रतिदिनं सुत्याकर्म भवति, अतएवाहीनशब्देनैतेषां व्यवहारः । ज्योति ष्टोमः केनापि सोमयागेन न हीयते न त्यज्यत इति व्युत्पत्त्या अहीन शब्देनाभिधातुं शक्यते सर्वेषामपि सोमयागानां प्रकृतिः ज्योतिष्टोमः । इमं कोऽपि सोमयागो न त्यजति, प्रकृतित्वेनापेक्ष्यमाणत्वात् । अतो 
१३२ 
भौमांसानयमञ्जयां नाहीनश्रुत्या प्रकरणस्य विरोध इति द्वादशोपसत्कत्वं त्र्युपसत्कत्वं वा ज्योतिष्टोमाङ्गमिति पक्षे प्राप्ते, 
सिद्धान्तः--उपसद्वादशत्वं प्रकरणान्न ज्योतिष्टोमाङ्गम्, सान्ह शब्देनोपात्तस्य ज्योतिष्टोमस्याहीनशब्देनोपादानायोगाद् अहीनशब्द वाच्यद्विरात्रादीनामेवाङ्गम् । अहीनशब्दः सान्हशब्दवाच्यज्योतिष्टो मान्यस्यैव वाचकः । अहीनशब्दोऽहन् शब्दात् 'अन्हः खः क्रतौ' इति सूत्रेण खप्रत्यये कृते 'आयनेयीन इत्यादिना इनादेशे कृतेऽहीनशब्दो निष्पन्नः । खप्रत्ययश्च 'तस्य समूहः' इत्यधिकारे विहितः। तेन अहर्गणसाध्य सुत्यासमूहेऽहीनशब्दो वर्तत इति सिध्यति । अतो न हीयते न त्यज्यते इति नञ् समासो न कर्तुं शक्यते, तथासति सत्रेष्वप्यहीनशब्दप्रयोगा पत्तिरित्यहीनशब्दो द्विरात्रादिष्वेव वर्तत इत्यङ्गीकर्तव्यम् । अहीन शब्दो मध्योदात्तः 'अहीनः' पठ्यते । नञ समासे स्वीकृते पूर्वपदप्रकृ तिस्वकरः 'अहीनः' स्यात् । स्वरभेदेनार्थभेदः स्फुटः । एवं श्रुत्या प्रकरणस्य विरोधे जाते प्रकरणाच्छ्र तेः प्राबल्यमिति द्वादशोपसत्त्वं द्विरात्राद्यहीनाङ्गमिति । द्विरात्रादयस्सोमयागा ज्योतिष्टोममनुष्ठाया 
नुष्ठीयन्त इति तदङ्गमेव द्वादशोपसत्त्वमिति ॥ 
### १४. प्रतिपदधिकरणम् 
ज्योतिष्टोमे बहिष्पवमानस्तोत्रे 'उपास्मै गायता नरः' इति नित्यां प्रतिपदं विधाय 'युवं हि स्थः स्वर्पती इति द्वियजमानयोः प्रतिपदं कुर्यात्' 'एते असून मिन्दव इति बहुभ्यो यजमानेभ्यः' इति श्रूयते । बहिष्पवमानस्तोत्रे या आद्या स्तोत्रीया ऋग्भवति सा प्रतिपदित्युच्यते । एकैकस्मिन् स्तोत्रे तिस्र ऋचो भवन्ति । तास्वाद्या प्रतिपच्छब्देन व्यवह्रि यते । प्रतिपद्विधिद्वयमिदं किं ज्योतिष्टम एव निवेशं लभते ? अथवा ये द्विबहुयजमानकाः क्रतवस्तेषु विधिद्वयमुत्कृष्यत इति संशयः । ज्योति ष्टोमप्रकरणे पठितमिदं विधिद्वयम् । प्रकरणाद्विच्छिद्यान्यत्र नयनं न समुचितम् । ज्योतिष्टोमस्य प्रयोगद्वयं वर्तते-नित्यः काम्यश्च । तत्र नित्यप्रयोगे यथाशक्त्यनुष्ठानम्, काम्बप्रयोगे च सर्वाङ्गोपसंहार इति यावज्जीवाधिकरणे स्थितम् । षष्ठतृतीयाद्याधिकरणेऽशक्यकतिपयाङ्गानां 
त्यागेऽपि नित्यप्रयोगोऽनुमन्यत इति न्यायः प्रशितः । ज्योतिष्टोमस्य क्लेशबहुद्रव्यव्ययसाध्यत्वादेको यजमानः यदि क्लेशं द्रव्यव्ययञ्च सोढुम शक्तो भवेत् तहि द्वाभ्यां बहुभिर्वा मिलित्वा कर्तुं शक्नुयादिति द्वित्व बह त्वविधिः प्रकरण एव निवेष्टुं प्रभवति । काम्यप्रयोग एव सर्वाङ्गो पसंहार आवश्यकः । अतः प्रकरणाद्वित्वबहुत्वविधेर्नोत्कर्ष इति प्राप्ते, 
सिद्धान्तः--'ज्योतिष्टोमेन स्वर्गकामो यजेत' इत्यत्र कर्तृगामिनी एकत्वसङ्ख्या कतृ परिच्छेदेन भावनाङ्गम् । भावना च विधीयते । विधेयगता च सङ्ख्या विवक्षिता भवतोति पश्वेकत्वन्यायेन सिद्धम् । पुरुषप्रयत्नसाध्यं यच्चोद्यते तद्विषय एव यथाशक्त्युपबन्धः । सङ्ख्या तु न पुरुषप्रयत्नसाध्या । अतश्चैकमेव यजमानमधिकृत्य यथाशक्त्युपबन्धः प्रवर्तते, एको यथाशक्ति कुर्यादिति । तस्माद् ज्योतिष्टोमे यजमानद्वि बह त्वासम्भवात् द्विबह त्वसंयुक्ते कतौ कुलायादौ द्विबह प्रतिपद्विधान मुत्कृष्यते ॥ 
### मामा १५. जाघन्यधिकरणम्
 दर्शपूर्णमासयोः 'जाघन्या पत्नीस्संयाजयन्ति' इति श्रुतम् । जापनी पशोःपूच्छं कथ्यते । पत्नीसंयाजे सोमः त्वष्टा देवानां पत्नी अग्निर्गह पतिरिति देवताः पत्नीशब्देन सृष्टिन्यायेन विवक्षिताः। पत्नीरिति द्वितीया सम्प्रदानार्थे । अत्र सन्देहः-किं जाघनीमुद्दिश्य संस्करतया पत्नीसंयाजा विधीयन्ते ? अथवा पत्नीसंयाजोद्देशेन जाघनी विधीयत इति । प्रथम कोटौ संस्कार्यतया जघनी यत्र वर्तते तत्र पत्नीसंयाजानामुत्कर्षः, द्वितीयकोटौ च दर्शपूर्णमासयोरेवापणस्थां जाधनी सम्पाद्य तया पत्नी संयाजाः कर्तव्याः, पत्नीसंयाजानां नोत्कर्ष इति फलफलिभावः । तत्र जाधनीसंस्कारविधिरयं संस्कार्यानुसारेणाग्नीषोमीयपशावुत्कृष्यते । यद्यपि 'जाघन्या' इति तृतीयया जाघन्या गुणत्वं प्रतीयते न प्राधान्यम् तथापि जाघन्या एकदेशावयववाचित्वेन 'उत्तरार्धात्स्विष्टकृते समवद्यति' इतिवत् द्रव्यान्तराप्रयोजकतया यत्रायमेकदेशः तत्र तत्संस्कारतया निवे शोपपत्तेः । तृतीया तु व्यत्ययेन नेतु शक्यते । तस्मात्पत्नीसंयाजानाम् अग्नीषोमीयपशोनिष्पन्नजाघनीप्रतिपत्तिरूपेण प्रकरणं बाधित्वोत्कर्ष इति पक्षे प्राप्ते,﻿१३४ 
मीमांसानयमञ्जयाँ सिद्धान्तः--'पत्नीस्संयाजयन्ति' इत्युत्पत्तिवाक्यविहितपत्नीसंया जानां द्रव्यापेक्षायां जाघनीवाक्येनापेक्षितद्रव्यविधानमुचितम् 'उत्तरार्धा स्विष्टकृते समवद्यति' इत्यत्रोत्तरार्धशब्दोऽवयववचनो भवितुमर्हति, तत्रावयविनः पुरोडाशस्य सत्त्वात्, तद्वत्प्रकृतदर्शपूर्शमासयोरवयवी पशु र्नास्ति येनायमवयववाची स्यात् । प्रत्युत जाघनीशब्दो जातिवचनः, नावयववचनः । ततश्चाग्नीषोमीयपशुज्ञानाभावेऽपि जाघनी ज्ञातुं शक्यत इति जाधनीशब्दस्य निरपेक्ष बृत्तित्वम् । तथा च कस्यचित्प्रा णिनो जाघनीमापणादितस्सम्पाद्य पत्नीसंयाजाः कर्तव्याः, न जाधन्या उत्कर्ष इति ॥ 
### __१६. सन्तर्दनाधिकरणम्
 श्रतिप्रकरणयोविरोधाविरोधचिन्तां परिसमाप्याधुना वाक्य प्रकरणयोविरोधाविरोधविचारः क्रियते। 'हनू वा एते यज्ञस्य यदधिषवणे न सन्तृणत्ति' इत्यसन्तर्दनं विधाय 'अथो खलु दीर्घसोमे सन्तृयेत् धृत्यै' इति ज्योतिष्टोमे श्रूयते । सोमलतातो रसनिष्पीडनाथर्मधिषवणनाम्ना द्वे फलके यज्ञस्य हनुस्थाने भवतः । अतोऽनयोस्सन्तर्दनं-कीलेन द्रढीकरणं न कुर्यात् । दीर्घसोमे परं सन्तृछत्-अभिषवयोग्यदाढाय द्वयोविश्लेषणं यथा न स्यात्तथा कुर्यादित्यर्थः । तदिदमसन्तर्दनं सन्तर्दनञ्च किं प्रकृतिभते ज्योतिष्टोम एव विकल्पेन निविशतः ? उत सन्तर्दनस्यान्यनो त्कर्षः ? इति संशयः । तदर्थ 'दीर्घसोम' शब्दार्थो निर्णतव्यः-किं दीर्घस्य सोम इति षष्ठीसमासो वा उत दीर्घश्चासाविति कर्मधारयो वेति । तत्र यजमानगत दैर्घ्यम् यजमानकर्तृ ककर्मगतदेयं वाऽऽश्रित्य प्रकृतावेव दीर्घसोमत्वोपपत्तेः न प्रकरणात्सन्तर्दनस्यो कर्षः । अतस्सन्त र्दनासन्तर्दनयोर्योतिष्टोमे विकल्प इति पक्षे प्राप्ते, 
सिद्धान्तः---षष्ठीसमासाङ्गीकारे दीर्घशब्दस्य यजमानगतदैर्ये यजमानकतृ ककर्मगतदैर्ये वा लक्षणापत्तिः, तदपेक्षया कर्मधारयो बलीयान् । इष्ट्याद्यपक्षया सोमे विद्यमानस्य दैय॑स्य बोधने व्यर्थं विशेषणत्वम् । द्विरात्रादौ उक्थ्यादिसंस्थासु वा प्रदानविवृध्या सोम बृद्धेस्सत्वात् दीर्घशब्दोपपत्तिः, 'धृत्या' इत्यर्थवादसङ्गतिश्च भवेताम् । 
अतः प्रकरणं बाधित्वा वाक्येन द्विरात्रादौ उक्थ्यादिसंस्थासु च सन्तर्दनस्योत्कर्ष इति ॥ 
### १७. प्रवाधिकरणम् 
ज्योतिष्टोमे श्रूयते-'न प्रथमयज्ञे प्रवृञ्ज्यात्' इति प्रवयनिषेधः । निषेधोऽयं किं ज्योतिष्टोमाङ्गम् उत ज्योतिष्टोमीयप्रथमप्रयोगाङ्गम् ? इति सन्देहः । तव प्रथमयज्ञ इत्यत्र प्रथमशब्दो यज्ञपदसमानाधिकरणस्सन् ज्योतिष्टोमप्रथमप्रयोयवाचकः कथं स्यात् ? लक्षणया यज्ञशब्दस्य प्रयोगबोधकत्वं वक्तव्यम् । तदपेक्षया प्रथमयज्ञशब्दः 'एष वाव प्रथमो यज्ञो यज्ञानां यज्ज्योतिष्टिमो य एतेनानिष्ट्वाथान्येन यजेत गर्तपत्य मेव तत्' इति वाक्यान्तरबलेन ज्योतिष्टोमावगमक ई यङ्गीकारे लक्षाया अप्रसक्तेः । तस्माद् वाक्यानुगृहीतात्प्रकरणात् ज्योतिष्टो माङ्ग प्रतिषेध इति प्राप्ते, 
भी सिद्धान्तः--प्रथमशब्दः पूर्वमप्रवृत्तस्य कर्तुः आद्यप्रवृत्तौ मुख्यः । तादृशप्रवृत्तिविषयतया ज्योतिष्टोमे लाक्षणिकः । आद्यप्रवृत्ति माद्या नुष्ठानात्मकः प्रयोगः । कस्य प्रयोग इति जिज्ञासायां प्रकरणाज्ज्यो तिष्टोमस्येति ज्ञातु शक्यते । अतो ज्योतिष्टोमप्रथमप्रयोगाङ्ग प्रतियेधः । प्रकरणात् क्रत्वङ्गं प्रतिषेधो भवत्विति विसंवादे वाक्या त्प्रकरणस्य बाधितत्वात् प्रथमप्रयोगाङ्गमेव प्रतिषेध इति निश्चेत् शक्यते । यदुक्तं 'एष बाव प्रथमो यज्ञो यज्ञानाम्' इति वाक्यान्तरेण प्रथमयज्ञशध्दो ज्योतिष्टोमनामधेयमिति, एवं प्रथमयज्ञ शब्दस्य नाम धेयत्वे द्वितीयादिवारं ज्योतिष्टोमेऽनुष्ठीयमाने प्रथमयज्ञ इति प्रयोगा पत्तेः । तस्मात्प्रतिषेधोऽयं ज्योतिष्टोमप्रथमप्रयोगाङ्गम् ॥ 
### १८. पौष्णपेषणाधिकरणम् 
दर्शपूर्णमासयोः प्रोशित्रं प्रकृत्य श्रूयते-'पूषा प्रपिष्टभागः' इति । 
तनिदं पूषभागस्य पेषणं किं प्रकृतौ दर्शपूर्णमासयोनिविशते ? उत विकृतौ ? इति सन्देहे दर्शपूर्णमासयोराम्नातत्वेन प्रकृतावेव निविशते । १. प्राशित्रं ब्रह्मणो भागो भक्षणार्थ 'पुरोडाशस्य मस्तकाद्यवमानं पिप्पलमात्र 
वाऽवद्यति' इत्यवदाय 'ब्रह्मणे प्रहरति' इति विध्यनुसारेण दीयते। 
मीमांसानयमञ्जा ननु दर्शपूर्णमासयोः पूष्णो देवतात्वाभावात् कथं निवेश इति चेत्, पोषयतीति व्युत्पत्या पूषन् शब्दस्याग्न्यादिदेवतापरत्वमङ्गीकृत्य निवेशे विरोधाभावादिति पक्षे प्राप्ते, 
सिद्धान्तः--प्रकृतौ पूषदेवताककर्मणोऽविधानात् दन्तरहितदेवता विशेषे पूषन् शब्दस्य रूढत्वाद्यौगिकव्युत्पत्त्याऽग्न्याद्यभिधायित्वानुपपत्तेः मुख्यार्थालाभे एव गौणार्थस्य परिग्रहात् यत्र विकृतौ पूष्णो देवतात्वं तत्रास्योत्कर्षो न्याय्यः । अस्ति च 'पोष्णं चरुं निर्वपति' इति विहितं पूषदेवताक कर्म । पौष्णम् इति पूषशब्दात् 'तस्येदम्' इत्यनुशासनेनाण प्रत्ययान्तं पदम् । पेषणञ्च पौष्णद्रव्यसम्बन्धि भवति । अतस्तत्रैवास्य पेषणस्योत्कर्षः प्रकरणञ्च वाक्यादुर्बलम् इति वाक्यात्प्रकरणबाधो युक्तः । तस्माद्विकृतौ पेषणस्योत्कर्षः ॥ 
### १९. चरावेव पेषणस्य निवेशाधिकरणम् 
पूषदेवताकपशुद्रव्यकयागोऽपि 'पौष्णं श्याममालभेतान्नाद्यकामः' इति विहितः पौष्णः कथ्यते । एवं 'यदैवत्यः पशुः तवत्यः पुरोडाशः' इति विहितः पशुपुरोडाशयागोऽपि पीष्णो भवति । चरुद्रव्यकयागोऽपि 'पौष्णं चरुं श्यामो दक्षिणा' इति विहितः पौष्णो भवति । किमेतेषु सर्वेषु विकृति यागेषु पेषणस्य निवेशः ? उस चरावेव इति संशये सर्वेषु पशुपुरोडाश चरुषु पौष्णत्वस्य सत्त्वात् 'अदन्तको हि' इति हेतुवादस्य समन्वयात् अविशेषेण सर्वार्थं पेषणम् इति पक्षे प्राप्ते, 
सिद्धान्तः--पौष्णपेषणं चरावेव, न पुरोडाशे नापि पशौ। पुरो डाशे पेषणमादेव प्राप्तं न तत्र विधेरावश्यकता। विना पेषणेन पुरोडाश निर्माणासम्भवात् । पशौ पेषणं विप्रतिषिद्धम् । पशुस्तु हृदयादीनामव दानसंस्कृतद्रव्याणां साकाराणां प्रकृतिद्रव्यम्। अतः पशौ पेषणं न भवितु मर्हति । तदीयहृदयादीनां पेषणे हृदयाद्याकारस्य विप्रतिषेधस्स्यात् । ननु हृदयादीनि पिष्ट्वाऽनन्तरं तत्तदाकारं सम्पाद्य देवतायै दीयतामिति चेन्मैवम्, प्रत्येक हृदयादीनां पशौ देशः क्लप्तः, तस्मात्तस्माद्देशादवदाय देवतायै हृदयादिकं देयम् । पेषणे क्रियमाण अस्माद्देशादिदं उत्कृत्तमिति परिज्ञानं न स्यात् । तस्मात्पौष्ण चर वेवाप्राप्तं पेषणं विधीयते ॥ 
१३७ 
### २०. पेषणस्यैकदेवत्ये निवेशाधिकरणम्
 राजसूये केवलपूषदेवताकचरुद्रव्यकयागः देवतान्तरसहितपूष देवताकचरुद्रव्यकयागोऽपि विहितः । तत्र 'पूषा प्रपिष्टभागः' इति देव तान्तरसहितपूषदेवताकयागेऽपि प्रवर्तते ? उत केवलपूषदेवताकयाग एवेति संशये सद्वितीयेऽपि पूषणि पेषणं भवेत् पेषणस्य स्वरूपेण पूषप्रय क्तत्वात् । पेषणे निमित्तं पूषा, न देवतात्वेन, 'पूषा प्रपिष्टभाग इत्येत वन्मानं निनित्तम् नात्र तद्धितान्तत्वमस्ति । तथा च सोमापौष्णे चरौ पूष्णस्तद्धितवशेन व्यासज्य देवतात्वे सत्यपि स्वरूपेण सद्भावात् पेषणं स्यादेव। किञ्च पूष्णः प्रपिष्टभागत्वे हेतुः दन्तराहित्यम् । स च हेतुः देवतान्तरसहितस्य पूष्णो नास्ति इति वक्तुं न शक्यते । देवतान्तरसा हित्यमात्रेण पूष्णो दन्ता जायन्ते इति कथनं साहसमात्रम् । प्राशिवभक्षणेन पूष्णो दन्ताः पतिता इति यादृशो वाक्यशेषो वर्तते न तादृशः सद्वितीयस्य पूष्णो दन्ता जाता इति वाक्यशेषो दृश्यते । तस्मात् सद्वितीयपूषदेवताक चरावपि पेषणं स्यादेवेति पक्षे प्राप्ते, 
__ सिद्धान्तः--'पूषा प्रपिष्टभागः' इत्यत्र केवलस्य पूष्ण एव निर्देशन पेषणं श्रूयते । तच्च यदि सद्वितीयपूषदेवताकस्थले 'सोमापौष्णं चरुं निर्वपेत्' इत्यत्र पेषणं क्रियेत तदा सर्वस्य द्रव्यस्य पेषणं न कर्तुं शक्यते, सोमस्य देवताया चरुशब्दवाच्यौदनस्य लोपस्स्यात् । द्रव्या(शस्य पेषण मर्धान्तरस्यौदनसम्पादनमित्येवं स्वीक्रियेत, तदा एकस्यां स्थाल्यां पाके कर्तव्ये पिष्टतण्डुलयोः पाकेन पार्थक्यं विलीनं स्यात् । पात्रभेदेन पाकः कर्तुं न शक्यते, चरोर्यागं प्रत्युपादेयत्वेन 'चरुम्' इत्यत्र कत्वसङ्ख्याया विवक्षितत्वात् । पात्रभेदे सति तद्विरुद्धं स्यात्, चरोरेकत्वे पात्रैकत्वस्य नियामकत्वात् । यदुक्तमदन्तकत्वं हेतुरिति तत्रोच्यते-पेषणेऽदन्तकत्वं न हेतुः, हेत्वधिकरणे प्रशंसापरत्वेन हेतुवादो नीतः, केवलपूषदेवताकया गस्य प्रशंसापरकतया हेतुनेंतव्यः । तस्मात् केवलपौष्णयाग एव पेषण मिति ॥ 
इति तृतीयाध्यायस्य तृतीयः पादः 
## तृतीयाध्यायस्य चतुर्थः पादः 
### १. निवीताधिकरणम् 
अस्मिन्नपि पादे विनियोजकप्रमाणानां श्रुतिलिङ्गादीनां विरोधा विरोधविचारः क्रियते । पूर्वस्मिन् पादे श्रुतिप्रकरणयोविरोधाविरोधश्चि न्तितः । अस्मिश्च पादे प्रमाणान्तरैः श्रुतेः विरोधाविरोधविचार इति पादान्तरत्वम् । तत्र दर्शपूर्णमासयोः 'निवीतं मनुष्याणां प्राचीनावीतं पितृणामुपवीतं देवानामुपव्ययते देवलक्ष्ममेव तत्कुरुते' इति श्रुतम् । तत्र निवीतं मनुष्याणाम्' इत्यत्र विधिर्वा अर्थवादो वेति विचारः । विधि पक्षेपि किं शुद्धमनुष्यधर्मः ? उत कर्मधर्मः ? अथवा कर्मयुक्तमनुष्य धर्मः ? आहोस्वित् दशंपूर्णमासयोः प्रकरणे यन्मानुष्यप्रधानकर्मान्वाहार्यप चनादिकं कर्म तस्य धर्मः ? यद्वाऽप्रकरणे यन्मानुष्यप्रधानकर्मातिथ्यादि कर्म तद्धर्म इति संशयः । 
तत्र 'निवीतं मनुष्याणाम्' इति षष्ठयन्तशब्दस्य मनुष्यप्रधानत्वा वगमात् निव्यानेन मनुष्यान् संस्कुर्यादिति वचनव्यक्तिर्भवति । निवीतं नाम गलावलम्बि कर्णावसक्तं वा सूत्रम् अजिनं वासो वा कथ्यते । इदं प्रमाणान्तरेण न प्राप्तम्। कदाचित्प्राप्तत्वेऽपि पुरुषार्थतया नियमो भवितुमर्हति । अथवा दर्शपूर्णमासप्रकराणाम्नातत्वेन कर्मधर्मो भवतु । भावनाया इतिकर्तव्यताकाङ्क्षायां यथा प्रयाजादोनामन्वयस्तथा निवी तस्यान्वयात्कर्मधर्मः। ततश्च कर्मानुष्ठानावसरे यजमानो ऋत्विजश्च निवीतिनो भवेयुः। अथवा क्रतुयुक्ताध्वर्युधर्मः । यजुर्वेदसमाम्नातत्वेन तत्राध्वर्योः प्रधानत्वात्तद्धर्मः। अथवा दर्शपूर्णमासयोः मनुष्यप्रधानक मन्वाहार्यपचनं कर्म विहितम् । ऋत्विग्भ्यो दक्षिणात्वेन देयं यदोदनं तस्य दक्षिणाग्नौ पाको भवति । सोऽन्वाहार्यपचनः कथ्यते । तद्धर्मो निवी तम् । अथवा प्रकरणाबहिः यद् गुर्वतिथीनां पूजनं भवति तद्धर्मः । एवं पक्षेषु प्राप्तेषु, 
सिद्धान्तः--'निवीतं मनुष्याणाम्' इत्यस्य विधित्वमङ्गीकृत्येमे पक्षाः, वस्तुतस्तु नायं विधिः किन्त्वर्थवादः। विधित्वञ्चेत्तत्कीदृशमिति 
कृत्वाचिन्तारूपेणेमे पक्षाः प्रवृत्ताः। 'उपव्ययते देवलक्ष्ममेव तत्कूरुते' इत्युपवीतं विधीयते । तस्य स्तुत्यर्थं 'देवलक्ष्ममेव तत्कुरुते' इति प्रवृत्तम् । दैविकेषु कर्मसूपवीतं चिह्नम् । एवमुपवीतं स्तोतु निवीतादि वाक्यमपि प्रवृत्तम् । 'यज्ञोपवीत्येवाधीयीत याजयेद्यजेत वा' 'विपरीतं प्राचीनावीतम्' 'संवीतं मानुषम्' इत्यादिवचनं तैत्तिरीयादिशाखासु प्रत्यक्षम् । एवं प्राप्तान्युपवीतप्राचोनावीतसंवीतान्यनूद्यन्ते 'निवीतं मनुष्याणां प्राचीनावीतं पितृणामुपवीतं देवानाम्' इति । अनुवादत्वात्स्तु तिपरोऽर्थवाद इति ॥ 
### २. उपवीताधिकरणम् 
दशपूर्णमासयोः श्रुतमुपवीतं किं सर्वकर्माङ्गम् ? उत दर्शपूर्णमा साङ्गमिति संशये, सर्वकर्माङ्गम् । तत्र हेतुः-मृताग्निहोत्रे 'प्राचीना वीती दोहयेत् यज्ञोपवीती हि देवेभ्यो दोहयति' इति श्रुतं वाक्यम् । जीवदवस्थायामाहिताग्निना यजमानेनाग्निहोत्रमारब्धम् । सायं प्रात रग्निहोत्रमनुतिष्ठन् स यजमानो दिष्टङ्गतः। दिष्टगतस्य तस्याहिते नाग्निना संस्कारः कर्तव्यः पुत्रादिना । संस्कारात्पूर्वमग्निहोत्रार्थं दोह नमग्निहोत्र्याः कर्तव्यम् । तत्रायं विधिः-'प्राचीनावीती दोहयेत् यज्ञोप वीती हि देवेभ्यो दोहयति' इति । दोहने प्राचीनावीतविधानाद् ज्ञायते यदिदं दोहनं पैतृकमिति । यदीदमुपवीत सर्वकर्माङ्गम् तदाऽस्यानुवादः 'यज्ञोपवीती हि देवेभ्यो दोहयति' इत्यनेन कर्तुं शक्यते यतो हि जीवद ग्निहोत्रस्याग्निसूर्यादिदेवताकत्वात् । यदि चोपवीतं दर्शपूर्णमासाङ्गं तर्हि अग्निहोत्रे उपवीतस्य प्राप्त्यभावादनुवादो नावकल्पेत, अग्निहोत्रस्य दर्श पूर्णमासविकृतित्वाभावात् । उपवीतस्य सर्वकर्माङ्गत्वे जीवाग्निहोत्रेऽपि तस्य प्राप्तिरिति 'यज्ञोपवीती हि' इत्यस्य सिद्धवदनुवादो घटते । अतो दर्शपूर्णमासप्रकरणं बाधित्वोपवीतस्य सर्वकर्माङ्गत्वमिति पक्षे प्राप्ते, 
सिद्धान्तः-प्रकरणादुपवीतं दर्शपूर्णमासाङ्गमेव न सर्वकर्माङ्गम् । 'यज्ञोपवीती हि देवभ्यो दोहयति' इति दार्शपूर्णमासिकदोहनमेवानुवदति, अनुवादः प्राप्तिसापेक्षः, प्राप्तिश्च सन्निकृष्टाभावे विप्रकृष्टविषयोऽपि भवितुमर्हति । नन्वग्निहोत्रे देवताबहुत्वाभावात् कथं 'देवेभ्यः' इति 
१४० 
मीमांसानयभञ्जयाँ बहुवचनमिति चेन्मैवम्, प्रजापतिदेवतामादाय बहुत्वोपपत्तेः । तस्माद्दर्श पूर्णमासाङ्गतयैवोपवीतविधिरिति ॥ 
### ३. उपवीतविध्यधिकरणम् 
'उपव्ययते' इत्यनुवादो वा विधिर्वेति संशयः । 'नित्योदकी नित्य यज्ञोपवीती' इति स्मृतिमूलश्रुत्या पुरुषार्थतया यज्ञोपवीतं विहितम् । एवं 'यज्ञोपवीत्येवाधीयीत याजयेद्यजेत वा' इति श्रुत्या क्रत्वर्थतया विहितमुपवीतमपरम् । उभयविधस्य यज्ञोपवीतस्य 'उपव्ययते' इत्येतदुभय विधस्यानुवादकमिति पक्षे प्राप्ते, 
सिद्धान्तः--'उपव्ययते' इत्येषो विधिरेव, नानुवादः । अनुवादस्य किं प्रयोजनं स्यात् ? नानुवादेन कश्चन गुणस्समर्प्यते, नापि स्तुतिः क्रियते तादृशगुणस्यानुपलम्भात् स्तोतव्यस्य च कस्यचनाभावात् । यदुक्तमन्यतः प्राप्तस्यानुवाद इति तन्मन्दम्, स्मतिमूलश्रुत्या प्राप्तमनु वदति 'उपव्ययते' इति श्रुतिरिति कीर्तनं न युक्तियुक्तम् । यच्च 'यज्ञो पवीत्येवाधीयीत' इत्युपवीतं प्राप्तं तद् मनुष्यप्रधानान्वाहार्यपचने प्रोक्षणीशेषनिनयने पित्र्ये कर्मणि प्राप्ताभ्यां निवीतप्राचीनावीताभ्यां बाधितमिति तत्प्रतिप्रसवार्थं "उपव्ययते' इति विधिर्वक्तुं शक्यते । अस्यैवोपवीतस्य विधितः प्राप्तस्य 'यज्ञोपवीती हि देवेभ्यो दोहयति' इत्यनुवाद इति ॥ 
### ४. उदक्त्वाधिकरणम् 
मृताग्निहोत्रे श्रूयते-'ये पुरोदञ्चो दर्भास्तान् दक्षिणाग्रान् करोति' इति । पुरा-जीवदग्निहोत्रे ये दर्भा उदञ्चः-उदगग्रा आसन् तान् मृताग्निहोत्रे दक्षिणाग्रान् कुर्यादित्यर्थः । अत्र 'ये पुरोदञ्चः' इति किं विधिः ? उतानुवादः ? इति संशये-मृताग्निहोत्रे 'तान् दर्भान्' इत्यादिना दक्षिणाग्रत्वं यथा विधीयते तथा 'ये पुरोदञ्चः' इति जीवदग्निहोत्रे उदगग्रत्वं विधीयते । ननु 'प्रागग्राण्युदगग्राणि वा' इति स्मृत्योदगग्रत्वस्य प्राप्तौ सत्यां विधेः किं प्रयोजनमिति चेन्मेवम्; श्रुतेः स्मृतिप्राप्ता नुवादत्वासम्भवात् । स्मृत्या मूलभूतश्रुतिकल्पनेन स्मृतेः प्रामाण्यं वक्तव्यम् । तत्रेयमेव श्रुतिर्मूलं भवतु । ततश्च 'ये पुरोदञ्चः' इति 
विधिरेव भवति, नानुवादः । अस्मिन् वाक्ये विधिप्रतिबन्धकयच्छब्दो पबन्धे सत्यपि वाक्यभेदेन विधिद्वयमास्थेयम् । जीवदवस्थायां प्रक्रान्ते ऽग्निहोत्रे ये दर्भास्ते उदगग्राः कर्तव्या इत्येको विधिः । अपरश्च ये पुरोदञ्चो दर्भाः परिस्तीर्णाः तान् दक्षिणाग्रान् कुर्यादिति । ततश्चायं विधिरेव नानुवाद इति पक्षे प्राप्ते, 
सिद्धान्तः--'ये पुरोदञ्चो दर्भास्तान्' इति वाक्यस्य यत्तच्छब्द घटितत्वेन प्राप्तस्योदग्रत्वस्यानुवादोऽयं न विधिः 'प्रागग्राण्युदगग्राणि वे' ति स्मृत्योदगग्रत्वस्य प्राप्तत्वात् । 'ये पुरोदञ्चः' इति श्रुतिः जीवदग्नि होत्रमात्रविषया सर्वसाधारणविषयायाः स्मृतेमूलं न भवितुमर्हतीति स्मृतेर्मूलं कल्पनीयमेव । तस्मिन् कल्पिते तादृशमूलेनोदगग्रत्वस्य प्राप्तत्वात् विधिप्रतिबन्धकयत्तच्छब्दघटितस्यानुवादत्वं सुतरां सिध्यति, स्वरसतः प्रतीयमानमेकवाक्यत्वञ्च सिद्धं भवति । तस्माद् 'ये पुरोदञ्चः' इत्यनुवाद एव न विधिरिति ।। 
### ५. उपरिधारणाधिकरणम् 
मृताग्निहोत्रे श्रूयते-'अधस्तात्समिधं धारयन्ननुद्रवेत् उपरि हि देवेभ्यो धारयति' इति । 'गार्हपत्ये हवींषि श्रपयति' इति विधिना सर्वेषां हविषां श्रपणं गार्हपत्याग्नौ भवति । अग्निहोत्रहविषः पयसोऽपि श्रपणं गार्हपत्ये । गार्हपत्यप्रदेशात्तद्धविराहवनीयसमीपमानेतव्यं होमार्थम् । अर्थात् गार्हपत्यदेशे स्थितं हविर्जुह्वामुन्नीयाहवनीयं प्रत्यानयति होमकर्ता । तत्र मृताग्निहोत्रे जुहू बिलस्याधस्तात् काञ्चन समिधं धारयन् आहवनीयसमीपं नयेत् इति 'अधस्तात्समिधं धारय ननुद्रवेत्' इत्यस्यार्थः । अत्र हेतुः प्रतिपाद्यते-'उपरि हि देवेभ्यो धारयति' इति । हि यस्मात्कारणात् देवेभ्यस्ताहशीं समिधमुपरि धारयतीति । उपरिधारणमिदमाचारतस्सिद्धम् पयोदध्यादिकेऽन्यत्र नीयमाने केन चनाच्छादकेनाच्छाद्यैव नीयत इत्याचारः। अत एव समिध उपरि धारणमाच्छादनकार्यकारि जीवदग्निहोत्रे 'उपरि हि देवेभ्य' इति वाक्य मनुवदति । मृताग्निहोत्रे विहितमधस्ताद्धारणं स्तोतुमिति पक्षे प्राप्ते, 
सिद्धान्तः--जीवदग्निहोत्रे "उपरि हि देवेभ्यो धारयति' इति 
१४२ 
मौमांसानयमञ्जयाँ विधिरुपरिधारणं विधत्ते । आचारात्प्राप्तं धारणमिर्द वाक्यमनुवदतीति कथनापेक्षया आचारात्प्राप्तस्य धारणस्येदं मूलमिति कथनं न्याय्यम् । एतद्विध्यभावे 'मुग्दण्डे समिधमुपसङ्ग्रह्य जुहोति' समिधः कृत्स्नाया स्रुग्दण्ड एव धारणं भवेत्, न तु हविरुपरि । ततश्च समिधाऽऽच्छादन मत्यन्ताप्राप्तमिति तद्विधिरयम् । 'धारयति' इति लेटकल्पनेन विधाय कत्वं सिध्यति । हिशब्दश्च प्रसिद्धिद्योतकः, न हेतुसमर्पकः । एवञ्चो परिधारणविधौ स्वीकृते समिधो मुलांशस्य बिलसमीपप्रदेशे मध्यांशस्य बिलप्रदेशे च धारणमिति सिध्यति । अतएवाच्छादनरूपत्वमपि साधितं भवतीत्युपरिधारण विधिरेवायमिति॥ 
### ६. दिग्विभागाधिकरणम् 
ज्योतिष्टोमे 'प्राचीनवंशं करोति' इत्याम्नाय 'देवमनुष्या दिशो व्यभजन्त प्राची देवाः दक्षिणां पितरः, प्रतीची मनुप्याः, उदीची रुद्राः यत्प्राचीनवंशं करोति देवलोकमेव तद्यजमान उपावर्तत' इति श्रुतम् । तत्र 'प्राचीनवंशं करोति' इत्यस्य विधित्वं सिद्धम् । यस्य मण्डपस्योपरि वंशाः प्रागग्रा भवन्ति स मण्डपः प्राग्वंशः प्राचीनवंश इति कथ्यते । दिग्विभागवाक्ये 'प्रतीची मनुष्याः' इत्यत्र सन्देहः-किमिदं वाक्यं विधायकम् ? उत स्तावक मिति। विधायकत्वे मनुष्याः प्रतीची विभजे यरिति विधेराकारस्स्यात्। देवादीनां कर्मस्वनधिकाराद्विभागप्रसक्ति नास्ति। मनुष्याणामधिकारसत्वाद्विधिकोटेरुत्थितिः । किञ्च पुगकल्प रूपेण प्रवृत्तस्यास्य वाक्यस्यार्थवादत्वात् अर्थवादस्य विना विधिना स्वरूपलाभाभावाद्वि धित्वमस्य स्वीकर्तव्यमिति पक्षे प्राप्ते, 
सिद्धान्तः--प्राचीनवंशविधायकवाक्येनास्यैकवाक्यतायां सत्यां पृथग्विधित्वस्वीकारे प्रयोजनाभावात् निवीताधिकरणन्यायेन स्तावक त्वमेवास्योचितमिति तदधिकरणन्यायाति देश एवात्र कृतः ॥ 
### ७. परुषिदिनाधिकरणम् 
महापितृयज्ञे 'यत्परुपि दितं तद्देवानाम्, यदन्तरा तन्मनुष्याणाम्, यत्समूलं तत्पितृणाम् समूलं वहिर्भवति व्यावृत्यै' इति श्रुतम् । 'परुषि' पर्वणीत्यर्थः । 'दितं' दोऽवखण्डने खण्डितं लूनमित्यर्थः । 'अन्तरा' मूल 

१४३ पर्वणोर्मध्य इत्यर्थः । तत्रैव श्रुतम्-'यत्प्णं तन्मनुष्याणाम्, उपर्यों वा देवानाम्, अर्धः पितृणाम्' इति । 'यत्पूर्ण' धान्यं तन्मनुष्यणामित्यर्थः । एवं ज्योतिष्टोमे श्रुतम्-'घृतं देवानाम्, मस्तु पितृणाम्, निष्पक्वं मनुष्याणाम्, तद्वा एतत्सर्वदेवत्यं यन्नवनीतं नवतीतेनाभ्यक्ते' इति । अग्नौ विलीन माज्यं घृतमित्युच्यते । स्वयं विलीनं मस्तु कथ्यते । 'निष्पक्वं' सुरभिवस्तु प्रक्षिप्य यत्पक्वं तनिष्पक्वमुच्यते । तथा दर्शपूर्णमासयोः 'यो विदग्धः स नैऋतः, योऽशृतः स रौद्रः, यः शृतः स सदेवः तस्मादविदहता श्रपयित व्यम्' इति । एतेषु वाक्येषु मनूष्यपदघटितस्थले सर्वत्र निवीताधिकरण वद्विधिरिति पूर्वपक्षः, स्तुतिरिति च सिद्धान्तः । 
### जातः ८. कञधिकरणम्
 - दर्शपूर्णमासप्रकरणे 'नानृतं वदेत्' इति श्रूयते । निषेधोऽयं मनुष्य धर्मतया ( पुरुषार्थतया ) विधीयते ? उत क्रतुसम्बन्धिमनुष्यधर्मतयाऽ नद्यते ? अथवा केवलकत्वर्थतयाऽनूद्यते ? आहोस्वित् केवलक्रत्वर्थतया विधीयते ? इति चतुर्धा संशयः । तत्र मुनुष्यधर्मतया विधीयत इति प्रथमः पक्षः। 'नानृतं वदेत्' इत्यत्र धात्वर्थो वदनम् । आख्यातार्थश्च' कर्ता 'लःकर्मणि च भावे चाकर्मकेभ्यः' इत्यनुशासनात् । वदेत् इति प्रथमपुरुषबलेन कर्तृ विशेषसमर्पकप्रथमान्तपदसामानाधिकरण्यलाभाच्च कर्तृवाचकत्वमाख्यातस्य निश्चीयते। तेन प्रत्ययार्थत्वेन कर्तुः प्राधान्यं गम्यते । तं प्रति धात्वर्थो वदनं गुण भूतं पुरुषार्थं पर्यवस्यति । अनृतवदन मिष्टसाधनतया परिगृह्य प्रवृत्तं पुरुषं ततो निवर्तयितुं तत्रानिष्टसाधन तां बोधयन् प्रवृत्तः प्रतिषेधः पुरुषस्यानिष्टमेव साधयति तदनृतवदनं पुरुषार्थतया प्रसक्तम्, तन्न तथा किन्तु तत्पुरुषस्यानिष्टसाधनमेवेति । यदर्थं प्रतिषेध्यं तदर्थ एव प्रतिषेधोऽङ्गीकर्तव्यः । प्रतिषेध्यः पुरुषार्थः, प्रति षेधश्च क्रत्वर्थ इति वैरूप्यं न समञ्जसम् । ततश्च प्रतिषेध्यस्यानृतवद नस्य पुरुषार्थत्वमवगमयन्ती 'वदेत्' इत्येकपदश्रु तिः प्रतिषेधस्यापि पुरु षार्थत्वं बोधयन्ती प्रकरणबाधपुरस्सरमनृतवर्जनस्य पुरुषार्थत्वमेव साध यति । तस्मादनृतबदनप्रतिषेधः केवलमनुष्यधर्मः। क्रतुप्रकरणाबहिः यः प्रतिषेधः 'नानृतं वदेत्' इति स्मृतिसिद्धः तस्यायं प्रकरणान्तर्गतः प्रतिषेधो मूलम् । अतः केवलमनुष्यधर्मोऽयं प्रतिषेध इति प्रथमः पक्षः।﻿१४४ 
मोमांसानयमञ्जया क्रतुयुक्त मनुष्यधर्मो वाऽयं प्रतिषेधः । प्रकरणात्क्रतुसम्बन्धः प्रति षेधस्य प्रतीयते, उक्त रीत्या पुरुषसम्बन्धोऽपि । श्रुतिप्रकरणयोरविरोधाय क्रतुयुक्तपुरुषधर्म इति स्वीकारे दर्शपूर्णमासावनुतिष्ठन् यजमानोऽनृतवदनं वर्जयेत् इत्यर्थः पर्यवस्यति । अस्मिन् पक्षेऽनृतवर्जनं ( अनृतवदन प्रतिषेधो) न विधोयते, 'नानृतं वदेत्' इति नित्यसिद्धो यः प्रतिषेधस्सो ऽनूद्यते, यतश्चोपनयनप्रभृति यावज्जीवं विहितमनृतवदनवर्जनं दर्श पूर्णमासयोरपि प्राप्तम् । क्रतुयुक्तपुरुषसंस्कारकत्वमस्य प्रतिषेधस्येति नेयं श्रुतिः स्मृतेमू लम्, अनुमितश्रुतिमूलकत्वमेव स्मृतेरिति वैषभ्यम् । 
केवलक्रत्वर्थतयाऽनुवाद इति तृतीयपक्षोऽप्येवमुपपादनीयः-- आख्यातवाच्यः कर्ता क्रियां प्रति गुणभूतः, कर्तुःकारकत्वेन क्रियागुणत्व स्यावश्यकत्वात् 'भावप्रधानमाख्यातम्' इति स्मरणाच्च तस्य गुणत्वम् । ततश्चैकपदश्रुत्या धात्वर्थस्य वदनस्याख्यातार्थेऽन्वयो न भवति तस्य प्रधानत्वात् आख्यातार्थस्य च गुणत्वात् । प्रधानस्य गुणेऽन्वयो न युज्यते । तथा च प्रकरणं साक्षादेव प्रतिषेधं क्रत्वर्थतया विनियुक्ते, न पुरुष द्वारेति सिध्यति । स चायं प्रतिषेधः स्मृतिप्राप्तमनुवदति न विधीयते । पुरुषः पुरुषार्थतयाऽनृतवर्जनं कुर्वन् क्रतोरपि पुरुषार्थत्वात् तदानीं तद्वर्जनं क्रत्वर्थं सम्पद्यते । क्रतौ तद्बहिश्च स्मृतितः प्राप्तस्यानृतवर्जनस्य क्रत्वर्थतया प्रतिषेधश्रुतिरनुवाद इति पक्षेषु प्राप्तेषु, 
सिद्धान्तः--केवलक्रत्वर्थतया प्रतिषेधोऽयं प्रवृत्तः प्राकरणिकः । प्रतिषेधोऽयं यथा प्रकरणात्क्रत्वर्थः, तथा प्रतिषेध्यस्यानृतवदनस्य क्रतु मध्ये द्रव्यार्जनं निमित्तीकृत्य प्राप्तिस्सम्भवति, प्राप्तस्य तस्यानृतवदनस्य क्रत्वर्थतया प्रतिषेध आवश्यकः । एतादृशनिषेधातिक्रमणे क़तोर्वैगुण्यम्, पुरुषार्थतया प्राप्तानृतवदननिषेधस्यातिक मणे पुरुषः प्रत्यवायभाग्भवति क्रतोतं वैगुण्यम् । अतः क्रत्वर्थतया निषेधः । प्रकरणगतान्तवदनवर्जन श्रुतिः अनुतवदनेन प्रत्यवायं तद्वर्जनेन च तत्परिहारं बोधयन्ती अप्राप्त क्रतुसंयोगार्थत्वान्न तस्या अनुवादता । अतः प्रतिषेधोऽयं क्रत्वर्थः । 
अत्रायं विषयविवेकः-अप्राकरणिक प्राकरणिकञ्च द्विविधं 'नानृतं वदेत्' इति वाक्यमुपलभ्यते । तत्राप्राकरणिकस्य पुरुषार्थतया प्रवृत्तिः 
पुरुषोऽनृतवदनवर्जनं कुर्यादिति । प्रतिषेधातिक्रमणे पुरुषो नरकभाग्भवेत् अतस्तद्वर्जनं कुर्यादिति जानन् कश्चन पुरुषार्थतयाऽनृतवदनमाचरन् तेन यः प्रत्यवायस्तं प्रायश्चित्ताचरणेन परिहरिष्यामीति निश्चित्यानुत वदनपूर्वकं द्रव्यमर्जयित्वा क्रतुमनुतिष्ठति, तदा क्रतोगुण्यं न प्रसज्यते। पुरुषः परं प्रायश्चित्तमाचरन् अनृतवदनजन्यं पापं परिहरति । यश्च क्रतुमध्ये क्रत्वर्थद्रव्यार्जनविषयेऽनृतवदनमाचरन् द्रव्यमर्जयित्वा क्रतुमनु तिष्ठेत् तदा क्रतोवैगुण्यं प्रसज्यते । न तु पुरुषार्थतयाऽनृतवदने । तत्र क्रत्वर्थतया प्रतिषेधस्यावश्यकता। सोऽयं प्राकरणिकः प्रतिषेधः क्रत्वर्थ 
इति । 
### ९. जञ्जभ्यमानाधिकरणम् 
'जञ्जभ्यमानो ब्रूयान्मयि दक्षक्रतू इति' इति दर्शपूर्णमासयोः श्रूयते । जभजम्भणे यङन्तात्कर्तरि लटः शानच प्रत्ययान्तो जञ्जन्य मानशब्दः। जम्भणं कुर्वन् पुरुषो जञ्जभ्यमानः 'मयि दक्षक्रत्' इति मन्त्रं बूयात् इत्यर्थः । अत्र त्रेधा संशयः । मन्त्रवचनमिदं किं केवलक्रतु धर्मः ? उत केवलपुरुषधर्मः ? अथवा क्रतुयुक्तपुरुषधर्मः ? इति । तत्र पूर्वाधिकरणन्यायेन 'ब्रूयात्' इत्यत्र कर्तुरश्रवणात् प्रकरणप्रमाणेन केवलक्रतुधर्मः । 'ब्रूयात्' इत्यत्राख्यातस्य कर्तृवाचकत्वाभावेऽपि कक्षिप कत्वस्य सत्वात् 'जजभ्यमानः' इत्यस्य कर्तृ समर्पकत्वात् केवलक्रतुधर्मत्वं न युक्तियुक्तम्, किन्तु पुरुषधर्म एवायम्, 'जञ्जभ्यमानः' इति शानचा कर्तुरभिधानात् । एवञ्च जञ्जभ्यमानशब्दस्य जम्मणकर्तृवाचितया मन्त्राभिधानमिदं वाक्योपात्तेन पुरुषेण संयुक्तं सत् प्रकरणं बाधित्वा प्रबलाद्वाक्यात्पुरुषधर्मत्वमेव प्रतिपद्यतेऽहीनाधिकरणन्यायेन । ज्योति ष्टोमप्रकरणमुल्लङ्घय द्वादशोपसत्कत्वं वाक्यात् द्विरात्राद्यहीनेषु यथा निविशते तद्वत् । तस्मात्केवलपुरुषधर्म इति पक्षे प्राप्ते, कि सिद्धान्तः--जजभ्यमानस्य पुरुषस्य क्रतुयुक्त स्यैव मन्त्राभिधानं धर्मः। प्रकरणमितिकर्तव्यताकाङ्क्षालक्षणम् क्रतुयुक्तस्यैव पुरुषस्य जजभ्यमानस्य वाक्योपकल्पितमन्त्रोच्चारणव्यापारयुक्तस्याकाङ्क्षापूर्व कत्वेन गृह्णाति । यथा दर्शपूर्णमासौ तत्साध्यापूर्वसाधनतापन्नमेव 
मामांसानयमञ्जयाँ व्रीह्यादिद्रव्यं प्रोक्षणादिव्यापारमुखेन गृह्णोतः तद्वत् । प्रबलमित्येव वाक्यं न प्रकरणं बाधते, किन्तु सति विरोध एव । जञ्जभ्यमानवाक्य स्य प्राकरणिकपुरुषविषयत्वेनोपपत्तौ न वाक्यप्रकरणयोविरोधः। न च क्रतुयुक्तपुरुषधर्मत्वे फलकल्पनं स्यादिति वाच्यम्, पुरुषसंस्कारमुखेन क्रत्वर्थत्वाङ्गीकारान्न दोषः। यदुक्तमहीनाधिकरणन्यायेन वाक्यात्प्रक रणबाव इति तन्न; द्वादशोपसत्वम् अहीनसंयुक्तम् । अहीनञ्चातिवि प्रकृष्टम् ज्योतिष्टोमप्रकरणेन न गृह्यत इति प्रकरणादुत्कर्ष आश्रितः । प्रकृते च क्रतुयुक्तस्य पुरुषस्य लाभात् तद्विषयत्वेन मन्त्रोच्चारणमुप पन्नमिति न प्रकरणस्य बाधः । तस्मात्क्रतुयुक्त पुरुषसंस्कार एवेदं मन्त्रोच्चारणमिति ॥ 
### १०. अवगोरणाधिकरणम् 
दर्शपूर्णमासयोः 'ब्राह्मणाय नावगुरेत न निहन्यात्' 'यो ब्राह्मणा यावगुरेत तं शतेन यातयात्' इति श्रुतम् । नावगुरेत-हन्तुं नोद्युञ्जीत सोऽयं प्रतिषेधः किं क्रत्वर्थः ? उत पुरुषार्थं इति संशयः । 'कत्रधिकरण न्यायेन प्रकरणात् क्रत्वर्थः । पुरुषार्थत्वे फलकल्पनाप्रसक्तेः । न च 'योऽवगुरातै शतेन यातयात्, यो निहनत्सहस्रण यातयात्' इत्यर्थवादादेव तत्प्राप्तिरिति वाच्यम्, यातनाया अनिष्टत्वेन फलत्वाभावात् । अतः प्रकरणात् क्रत्वर्थ इति प्राप्ते, 
सिद्धान्तः--अवगोरणप्रतिषेधः पुरुषार्थः 'योऽवगुरातै शतेन यातयात्' इत्या दिवाक्यशेषे यच्छब्देन क्रतुतबहिविद्यमानपुरुषसाधा रण्येन पुरुषमात्रस्य परामर्शात् तत्संयुक्तस्यैव प्रतिषेधस्य प्रतीयमान त्वात् । न च पुरुषार्थत्वे फलकल्पनायाः प्रसक्तिः, रात्रिसत्रन्यायेनार्थ वादिकफललाभात् । नन्वार्थवादिकं फलं यातनारूपमिति चेन्न, शतयात नादिनिवृत्तेरवगोरणवर्जनसाध्यत्वावगमात् शतयातनादिनिवृत्तिमेवाव गोरणनिषेधः फलत्वेन स्वीकरोति, न क्रतूपकारम् । तस्मात्प्रकरणं बाधित्वा वाक्यमवगोरणवर्जन पुरुषार्थमिति बोधयति । किञ्चावत्य प्रकरणे शंयुनामको बृहस्पतेः पुत्रो देवैर्हव्यवहनाय प्रेरितो वरं वृणोति मज्जातीयायाः प्रजायाः कीदृशमभीष्टं सिध्यतीति । एवं तदीयमाशयं 

१४७ विदित्वा देवाः 'योऽवगुरातै शतेन यातयात्' इत्यादिवरान् देवा दत्त वन्तः । तदिदं वरदानं क्रतुतबहिस्साधारण्येन ब्राह्मण जातिविषयम् । अतः केवलपुरुषधर्म एवायमवगोरणादिप्रतिषेधः ॥ 
### _११. मलद्वाससा संवादनिषेधाधिकरणम्
 'मलवद्वाससा न संवदेत' इति दर्शपूर्णमासयोः श्रूयते। मलवद्वासाः रजस्वला । किमयं प्रतिषेधः क्रत्वर्थः पुरुषार्थो वेति सन्देहः । पुरुषार्थत्वे फलसमर्पकस्यार्थवादादेरभावाद्विश्वजिन्न्यायेन फलकल्पनापत्तेः कर्ब धिकरणन्यायेन क्रत्वर्थोऽयं प्रतिषेधः । तथासति प्रकरणानुग्रहस्सिध्यति । ननु तया सह संवादस्य प्रसक्तौ तन्निषेध उचितः । किन्तु 'यस्य व्रत्येऽ हन् पत्न्यनालम्भुका भवति तामपरुध्य यजेत' 'दैवे कर्मणि पित्र्ये च तामप्यपनयेत्ततः' इत्यादिश्रुतिस्मृतिवचनेभ्यः संवादप्रसक्तेरभावात् कथं प्रतिषेध इति चेन्न, व्रतग्रहणप्रभृति व्रतविसर्गपर्यन्तमेव तदपनयन स्यावगमेऽपि व्रतग्रहणात्प्राक् यागसम्बन्धिद्रव्यानुमतिविषये एवं व्रत विसर्गानन्तरं ब्राह्मणतर्पणोपयुक्तद्रव्यानुमतिविषये च संवादस्य प्रसक्तेः, 'नाशुचिः काम्यं तप आतिष्ठेत् न यजेत् न स्वाध्यायमधीयीतान्यत्राग्नि होत्रदर्शपूर्णमासेभ्यः' इति स्मृत्यन्तरवचनेन 'देवे कर्मणि' इति स्मृतेः तदन्यविषयत्वावगमात् संवादस्य प्रक्तिरनुमन्यत इति प्रतिषेधप्रसक्तेः। ततश्च क्रत्वर्थ एव प्रतिषेध इति प्राप्ते, 
सिद्धान्तः--नायं क्रत्वर्थः प्रतिषेधः, किन्तु पूर्ववत्पुरुषार्थ एव । 'तामपरुध्य यजेत' इत्यत्रापरोधः क्रतुव्यापारनिवर्तनरूपः । स चापरोध ः साङ्गप्रयोगविषयः । 'अपरुध्य' इति ल्यपा पूर्वकालत्वमवगम्यते । ततश्चारम्भप्रभृति समाप्तिपर्यन्तं क्रतौ संवादस्य प्रसक्तिरेव नास्तीति क्रत्वर्थत्वेन प्रतिषेधस्य प्रसक्तिः कयम् ? 'व्रत्येऽहन्' इत्यत्र नित्यकर्म योग्यः कालो विवक्षितः । तेनानियतकर्मसु नायमपरोध विधिः प्रवर्तते इत्यापाततः प्रतीयते । किन्तु 'नास्या अन्नमश्नीयात्' 'अभ्यञ्जने वाव स्त्रिया अन्नम्' इत्युपरितनवाक्यपर्यालोचनेन सिद्धं भवति यत्पुरुषार्थ स्यापि तस्य-अभ्यञ्जनरूपान्नस्य सङ्गमरूपस्य न प्रसक्तिरस्ति, येन तस्य क्रतौ प्रतिषेधस्स्यात् । अतो 'नास्या अन्नमश्नीयात्' 'अभ्यञ्जने 
जपाका 
१४८ 
मोमांसानयमञ्जयाँ वाव स्त्रिया अन्नम्' इति वाक्यशेषसहितप्रतिषेधानुसारात् पुरुषार्थ एवायं प्रतिषेध इति ॥ 
### १२. सुवर्णधारणाधिकरणम् 
'सुवर्णं हिरण्यं भार्यम्, सुवर्ण एव भवति' 'दुर्वर्णोऽस्य भ्रातृव्यो भवति' इत्यनारभ्य श्रुतम् । किमिदं हिरण्यधारणं क्रत्वर्थम् ? उत पुरुषार्थम् ? इति संशयः । प्रकरणानधोतमपि हिरण्यधारणं क्रत्वर्थम्, तस्य पुरुषार्थत्वाश्रयापेक्षया ऋतूपकारार्थत्वाश्रयणस्य ज्यायस्त्वात् । पुरुषार्थत्वे फलकल्पनागौरवम् । क्रत्वर्थत्वे क्रतुफलेनैवास्य फलवत्व सम्भवाल्लाघवम् । ननु हिरण्यस्य जुह्वादिवदव्यभिचरितक्र तुसम्बन्धा भावात् क्रतूपस्थापकशब्दाभावाच्च कथं क्रत्वर्थत्वं साधयितु शक्यत इति चेत्, 'हिरण्यं दक्षिणा' 'आत्रेयाय हिरण्यं ददाति' इत्यादिना हिरण्यस्य क्रतुसम्बन्धावगमात् सुवर्णविशिष्टहिरण्यधारणेन क्रतुमुपकुर्यात् इति क्रतुसम्बद्धं हिरण्यं धारणेन संस्कुर्यात् इति वा, क्रतौ धार्य यद्धिरण्यं तत्सुवर्ण कुर्यादिति वाऽऽश्रित्य क्रत्वर्थ वोपपत्तेरिति पक्षे प्राप्ते, 
सिद्धान्तः-प्रकरणाधीतस्य यथा क्रतूपकारकता तथा प्रकरणानधी तस्यापि क्रतूपकारकत्वे स्वीकृते प्रकरणाप्रकरणाम्नानविवेकः कथं सिध्येत्। दक्षिणासु देयत्वेन हिरण्यस्य सम्बन्धो वर्तत इति तस्य जुह्वा दिवत्क्रत्वव्यभिचरितत्वं न सिध्यति, येन संस्कारविधिर्गुणविधिर्वाऽङ्गी क्रियेत । हिरण्याभावे द्रव्यान्तरदानेनापि दक्षिणाकार्य निर्वर्तयितुं शक्यते, जुह्वभावे पात्रान्तरेण जुहूकार्य न निवर्तयितुं शक्यत इति भेदः । अतो न हिरण्यस्याव्यभिचरितः क्रतुसम्बन्धः । सर्वत्र विधिः पुरुषाभि लषितफलसाधनतया विहिते कर्मणि पुरुषं प्रवर्तयन् क्रतोः पुरुषार्थत्वम वगमयति । यत्र तादृशं फलं वाक्योपात्तं न भवति तत्र विश्वजिन्न्यायन फलं कल्पयन् क्रतोः पुरुषार्थत्वं बोधयति । क्वचिच्च फलकल्पनाक्लेशं दूरीकर्तुमार्थवादिकं फलं स्वीकृत्य पुरुषार्थत्वं क्रतोस्साधयति । तदत्र फलकल्पनाक्लेशो नास्ति, अर्थवादे श्रूयमाणं फलं स्ववाक्यगतत्वेनाश्रित्य विधिरार्थवादिकफलेनैव स्वशोभनवर्णत्वशत्रुदुर्वर्णत्वलक्षणफलेन सुवर्ण हिरण्यधारणस्य सम्बन्धं बोधयन् पुरुषार्थं हिरण्यधारणं इत्यवगमयति ॥ 

### १३. जयहोमाधिकरणम् 
'येन कर्मणेर्सेत्तत्र जयान् जुहुयात्' इत्यनारभ्य श्रूयते। येन कर्मणा ऋद्धि प्राप्तुमिच्छेत् तत्र 'चित्तञ्च स्वाहा 'चित्तिश्च स्वाहा' इत्यादिमन्त्रैः जयान् जुहुयादित्यर्थः। कर्मसमृध्यर्थमिमे होमाः क्रियन्ते । जयदिहोमशब्देन चाभिधीयन्ते । किमिमे होमाः लौकिकवैदिककर्मसाधारणाः ? उताहवनीये क्रियमाणवैदिकर्मपराः ? इति संशये, कर्मशेषत्वं तावद्धोमानां वाक्यादव गम्यते किन्तु प्रकरणं किञ्चिन्नास्ति । कर्मशेषत्वञ्चलौकिकवैदिकसाधा रणम् । ततश्च कृष्यादिलौकिककर्मस्वपि समृद्धिरूपफलकामनायां जया दिहोमा भवेयुः । 'येन कर्मणा' इति यच्छब्देन कर्मसामान्यस्य निर्देशात्। न च वैदिकानां कर्मणामाहवनीयसापेक्षत्वात् लौकिककृष्यादिकर्मणा 'मनाहिताग्निभिरपि क्रियमाणानामाहवनीयाभावात् कथं कर्मसामान्य मिति वाच्यम्, आहवनीयाभावेऽपि अङ्गगुणविरोधन्यायेन लौकिकेऽ प्यग्नौ जयादि होमान्तं कर्तुं शक्यत्वात्, आहिताग्नीनां तत्सत्त्वादाहव नीय एव जयादिहोमानुष्ठानसम्भवात् । तस्माल्लौकिकवैदिकसर्वकर्मार्था जयादिहोमा इति प्राप्ते, 
_ सिद्धान्तः-जयादिहोमा वैदिकेष्वेव कर्मसु अवस्थिताः न लौकि केष्वपि । वैदिकानां कर्मणाम् आहवनीये जुह्वति इत्याहवनीयसा ध्यत्वस्यावश्यकत्वात् । कृष्यादिकर्मसु तस्याभावात् । यदुक्त माहनी याभावे लौकिकेऽप्यग्नौ अङ्गगुणविरोधन्यायेन कर्तुं शक्यन्त इति तदसङ्गतम्, उत्पत्तिविधिना विनियोगविधिना च पदार्थेषु विहितेषु प्रयोगविधिस्तेषां पदार्थानामनुष्ठानाय क्रमं बोधयितुं प्रवर्तते । तत्र लौकिककृष्यादिकर्मणां नोत्पत्ति विधिरस्ति नापि विनियोगविधिः । तदा प्रयोगविधेः कुतः प्रसरः। यद्यपि क्वचित्स्मृतौ कृषिकर्मणः प्रारम्भात्पूर्वं क्षेत्रमर्यादायां बलिहरणाद्यङ्ग कर्तव्यत्वेन विहितम् 'तद्युक्त कृषि कुर्यात्' इति प्रयोगवचनं कल्पयितुं शक्यम्, तथापि तत्रा हवनीयस्य प्राप्ति!पपद्यते, आहवनीयस्याग्न्यगारे सत्वात्, कृष्या दिकञ्च केदारे क्रियते, अङ्गप्रधानयोस्समानदेशत्वनियमात् । आह वनीयस्य कृषिदेशे नयनं शास्त्र विरुद्धम् । वैदिकेषु कर्मस्वाहवनीय 
१५० 
मीमांसानयमञ्जयाँ सद्भावात् तत्र क्रियमाणानां जयादिहोमानां प्रधानसमानदेशसद्भावात् जयादिहोमास्सगुणा भवन्ति । तस्मात् 'येन कर्मणेर्सेत्' इति लोकिक वैदिककर्मणां यच्छव्देन सामान्येऽवगतेऽपि समानदेशसम्पत्तये जयादि होमविधिर्वैदिकविषय एवेति ॥ 
### । १४. अश्वप्रतिग्रहेष्टयधिकरणम्
 'वरुणो वा एतं गृह्णाति योऽश्वं प्रतिगृह्णाति, यावतोऽश्वान् प्रतिगृह्णाति तावतो वारुणांश्चतुष्कपालान् निर्वपेत् वरुणमेव स्वेन भागधेयेनोपधावति स एवैनं वरुणपाशान्मुञ्चति' इति श्रूयते। अत्र विचार द्वयम्-अश्वप्रतिग्रहेष्टिः पुरुषार्था उत क्रत्वर्थे ति प्रथमो विचारः, द्वितीयस्तु प्रतिग्रहीत्रेयमिष्टिरनुष्ठेया उत दात्रेति । द्वितीयो विचारोऽ निमाधिकरणे भविष्यति । अस्मिन्नधिकरणे किमियमिष्टिः लौकिके वैदिके चाश्वदाने निमित्ते भवति ? उत लौकिके ? अथवा वैदिके ? इति सन्देहः। अश्वदानं निमित्तीकृत्यास्या इष्टेरनुष्ठानं भवति । तच्च निमित्तमुभयत्रोपलभ्यते । अतो लौकिकवैदिकसाधारणीयमिष्टिरिति प्रथमः पक्षः । दोषं निमित्तीकृत्य प्रवृत्तेयमिष्टिः लौकिक्येव भवितुम हति, न वैदिको। वैदिकाश्वदानस्य विहितत्वेन तत्र दोषाभावात् । अश्वदानं दोषयुक्त मिति ज्ञानं प्रतिषेधप्रयुक्तं भवति । 'न केसरिणो ददाति' इति प्रतिषेधो लौकिकाश्वदान एव प्रवर्तते, वैदिकाश्वदानस्य विहितत्वेन तत्र निषेधो न प्रवर्तते, विहितेतरविषयकत्वान्निषेधस्य । यथा 'न हिंस्यात्सर्वा भूतानि' इति निषेधो विहितेतरविषयत्वेन सङ्कोच्यते, तथा नकेसरिवाक्यस्यापि सङ्कोचः । तथा च यतः 'अश्वो दाक्षिणा' इति विहितमश्वदानं वैदिकं न दोषयुक्तम् अतोऽवैदिक लौकिकमश्वदानं इष्टनिमित्तं पर्यवस्यतीति लौकिकाश्वदाने निमित्तेऽस्या इष्टेरनुष्ठानं पुरुषार्थतया कर्तव्यं न क्रत्वर्थतयेति पक्षे प्राप्ते, 
सिद्धान्तः--उपक्रमे योऽश्वं प्रतिगृह्णाति एतं वरुणो गृह्णाति' इत्यनेनाश्वप्रतिग्रहीतारं वरुणः-जलोदरव्याधिः गृह्णातीति बोधितम् । अनन्तरं वरुणग्रहादुन्मोचनाय साधनं विहितं वारुणीष्टिरूपम् । तदनन्तरं 'स एवैनं वरुणपाशान्मुञ्चति' इति वाक्यशेषः । अनेन 
१५१ 
सन्दर्भेणेदमवगम्यते यत् वरुणपाशात्-जलोदरव्याधित आत्मानं मोच यितुं तत्साधनतया विहिताया इष्टरवश्यमनुष्ठानं कुर्यादिति । एवं प्रवृत्तो विधिः स्वनिष्ठप्रवर्तकत्वसिद्धय इतिकर्तव्यतामपेक्षते । ताञ्च ‘स एवैनं वरुणपाशान्मुञ्चति' इति वाक्यशेषः लक्षणया प्राशस्त्यज्ञानं जनयित्वाऽऽकाङ्क्षां पूरयति । एतदर्थमेवायमर्थवादः प्रवृत्तः, न तु दोष निहरणाय । वरुणपाशशब्दस्य जलोदरव्याधौ प्रसिद्धत्वात् अस्य व्याधे निमित्तं लौकिकमश्वदानमिति न केनचन प्रमाणेनावगम्यते । 'न केसरिणो ददाति' इति प्रतिषेधवाक्यादश्वप्रतिग्रहः पापजनक इत्येव कल्पयितु शक्यते । तादृशपापजनकत्वं नात्रोपात्तम् । वाक्यशेषाद्वरुण पाशान्मोचनमात्रं प्रतीयते, नात्र पापाश्वादानयोहंतुहेतुमद्भावः प्रति पादितः, प्रसिद्धजलोदरानुवादेन तन्निर्हरणसाधनीभूतं कर्म विधीयते । यदि च वरुणशब्देनावयवव्युत्पत्त्या पापमेवोच्यत इति कल्पयित्वा तनिहरणाय साधनमिदं कर्मेत्याश्रीयेत, तहि वरुणशब्दस्य प्रसिद्धार्थ त्यागस्स्यात् । तस्माद्वाक्यशेषस्य फलपरत्वाभावात् ज्योतिष्टोमादियज्ञा ङ्गभूतेऽश्वदाने विहितेयमिष्टः क्रत्वर्थतयाऽनुष्ठेया। किञ्च ‘यावतोऽश्वान् प्रतिगृह्णोयात्' इत्यनेन यत्कर्म विधीयते तद्वैदिकमित्यत्र न सन्देहः अस्य कर्मणोऽनुष्ठाननिमित्तमश्वदानम् । वैदिके ज्योतिष्टोमे रवि ग्दक्षिणात्वेन 'गौश्चाश्वश्च' इत्यादिवाक्येनाश्वो विहितः । वैदिकदानं न दोषावहम् । अश्वदानं निमित्तोकृत्येष्टिविहिता । तस्याश्च फलमर्थवादेनैव समर्पितम् । वेदिकस्याश्वदानस्य विहितस्य 'न केस रिणो ददाति' इति प्रतिषेधस्य नावसरः। विहितेतरविषयत्वात् तस्य । तस्माद्वैदिक एवाश्वदाने इयमिष्टिरिति ॥ 
### १५. दातुर्वारुणेष्टयधिकरणम् 
'दोषात्त्विष्टिलौकिके स्याच्छास्त्राद्धि वैदिके न दोषस्स्यात्' 'अथं वादो वानुपपातात्तस्माद्यज्ञ प्रतीयेत' 'अचोदितञ्च कर्मभेदात्' 'सा लिङ्गादात्विजे स्यात्' इति चत्वारि सूत्राणि वार्तिककारैरेकाधि करणत्वेन व्याख्यातानि। भाष्ये तु 'अचोदितञ्च कर्मभेदात्' 'सा लिङ्गा दात्विजे स्यात्' इति सूत्रद्वयमधिकरणान्तरपरतया व्याख्यातम् । 
१५२ 
मोमांसानयमञ्जयां अस्यागोवेष्टौ 'प्रजापतिरुणायाश्वमनयत्, स स्वां देवतामार्छत्, स पर्यदीर्यत, स एतं वारुणं चतुष्कपालमपश्यत्, तन्निरवपत्, ततो वै स वरुणपाशादमुच्यत, वरुणो वा एतं गृह्णाति योऽश्वं प्रतिगृह्णाति यावतोऽश्वान् प्रतिगृह्णीयात्तावतो वारुणांश्चतुष्कपालान्निर्वपेत्' इति श्रुतम् । सन्दर्भस्यास्यायमर्थः-प्रजापतिर्वरुणायाश्वं दत्तवान्. अश्वदानेन प्रजापतिर्वरुणग्रहं प्राप्तवान्। वरुणग्रहेण-जलोदरव्याधिना पीडितः तस्योदरं विदीर्णः। स प्रजापतिः वारुणांश्चतुष्कपालानपश्यत्, तानन्व तिष्ठत्, अनुष्ठानेन वरुणपाशादमुच्यत, अतः वरुणस्तं गृह्णाति योऽश्वं प्रतिगृह्णाति, स वारुणोष्टि कुर्यात्, तेन स वरुणपाशान्मुक्तो भवतीति । 
- अत्र संशयः--किमियमिष्टिः प्रतिग्रहीतुः ? उत दातुरिति । संश यस्येदं बीजम्-उपक्रमे प्रजापतिर्वरुणायाश्वं दत्तवान् इति सङ्कीर्त्यानन्तरं 'स' इति तच्छब्देन तमेव प्रजापति परामृश्य 'ततो वै स वरुणपाशाद मुच्यत' इति प्रजापतेरेव वरुणपाशान्मुक्तिनिर्दिष्टा। तदनन्तरं विधि वाक्ये 'यावतोऽश्वान् प्रतिगृह्णाति' इति प्रतिग्रहीतुरिष्टिराम्नाता। अत उपक्रमे उपसंहारे च भिन्नयोरर्थयोनिर्देशात् किं प्रतिग्रहीतुरिय मिष्टिः ? उत दातुरिति सन्देहः । तत्र विधिवाक्ये प्रतिग्रहीतुस्सम्बन्धः 'यावतोऽश्वान् प्रतिगृह्णीयात्' इति स्पष्टतया निर्दिष्टो वर्तते । विधिश्चार्थवादाद् बलीयान् बिध्येकवाक्यतयाऽर्थवादानां प्रामाण्यस्वी कारात् । अत उपक्र मस्थोऽर्थवादोऽन्यथा नेयः । यद्यप्युपक्रमेऽर्थवादे प्रजा पतिरश्वदानाद्व रुणगृहीतोऽभवत्, वारुणीष्टयनुष्ठानेन वरुणपशान्मुक्त श्चाभवत् । तस्मादन्योऽप्येवमाचरेदिति ज्ञायते, तथापि विघेः प्रबलत्वात् तदनुसारेणैवार्थवादो नेतव्यः-यदा दातुरपि दोषः तदा किमुत प्रतिग्रहीतु रिति । तस्मात्प्रतिग्रहीतुरियमिति पक्षे प्राप्ते, 
सिद्धान्तः--सत्यमर्थवादापेक्षया विधिः प्रबलः, किन्त्वर्थवाद उप क्रमगतोऽसञ्ज्यातविरोधी भवति । असञ्जातविरोधित्वेनार्थवादस्य यथाश्रुत एवार्थो ग्राह्यः । अत्र अश्वदाता प्रजापतिः, अश्वस्य प्रति ग्रहीता वरुणः 'वरुणाय' इति सम्प्रदाननिर्देशात् । स स्वां देवतामार्छत्' 

१५३ इत्यत्र तच्छब्देन प्रजापतिरेव परामृश्यते न वरुणः, वरुणस्य चतुर्थ्यन्तेन निर्देशात् । एवं 'स पर्यदीर्यत' इत्यत्रापि तच्छब्देन प्रजापतिरेव परा मष्टः । एवं यथाश्रुतेऽर्थेऽवगम्यमाने प्रतिग्रहीता वरुण एव वरुणपाशं प्राप्तः, स एव वारुणीष्टया पाशान्मुक्त इति व्याहतार्थस्स्यात् । न खलु क्वापि स्वेनैव स्वयं पीड्यत इति भवति । वारुणीष्टौ वरुणो देवता, तद्यष्टापि वरुणश्चेत् आत्मोद्देशेन स्वद्रव्यस्य स्वयं त्यजतीति कथमुप पद्येत ? एवञ्चोपक्रमो दातृपरः, तदनुसृत्य विधिगतः 'प्रतिगृह्णीत्' इति शब्दः प्रयोजकगतव्यापारबोधकत्वेन नेयः । तथा सति 'प्रतिगृह्णीयात्' इत्यस्य 'प्रतिग्राहयेत्' इत्यर्थस्सम्पद्यते । तस्मात्प्रतिग्रहकर्तृर्नेयमिष्टिः किन्तु दातुरेव । किञ्च ज्योतिष्टोमाख्यं कर्म श्रौतं त्रेताग्निसाध्यम् । तत्राहिताग्निर्यजमानो दक्षिणात्वेनाध्वर्यवेऽश्वं ददाति । अध्वर्युश्च प्रति ग्रहीताऽनाहिताग्निरपि भवतुमर्हति । सोऽश्वं प्रतिगृह्येमामिष्टिं कथं कुर्यात् ? इष्टिश्चेयं वैदिकी, दानञ्चेदं वैदिकम् । अत उपक्रमानुसारेण विधिगतशब्द एवान्यथा नेयः, दातुरेवेयमिष्टिरिति । 
वार्तिककृतस्तु दातृप्रतिग्रहीत्रोरुभयोरियमिष्टिरिति मन्यन्ते । अत्र च मैत्रायणीयशाखावाक्यं मूलम् । किन्तु दातृप्रतिग्रहीतृभ्यामाहिताग्नि भ्यां भाव्यम् । दाता त्वाहिताग्निर्भवेदेव प्रतिग्रहीतापि आहिताग्निश्चेत् तेनापीयमिष्टिः कर्तव्यैवेति ॥ 
### १६. पानव्यापदधिकरणम् 
'सौमेन्द्र श्यामाकं चरु निर्वपेत् यः सोमं वमिति' इति श्रुतेष्टिः किं लौकिकवमनं निमित्तीकृत्य प्रवृत्ता ? उत वैदिकसोमवमने ? इति संशये, सोमवमनस्य क्वाप्यविहितत्वात् लोके तु धातुसाम्यार्थं वमनायैव सोमः पोयत इति लौकिक्येवेयमिष्टिरिति पक्षे प्राप्ते, 
___ सिद्धान्तः--यद्यपि वमनमत्रापि न विहितम्, किन्तु सोमपानं विहितम्, वैदिकं सोमं पीत्वा वमने जाते तेनापि वैदिकत्वोपस्थितिर्भवति। किञ्च 'इन्द्रियेणेष वीर्येण व्युध्यते यस्सोमं वमिति' इति सोमवामिनः इन्द्रयवीयर्यासमृद्धिदोषः कीतितः तन्निर्हरणार्थत्वेनेष्टिविहिता। सा वैदिक सोमवमन एव कर्तव्या, लौकिकसोमपानन्तु वमनायैव क्रियते । तत्र 
२०﻿१५४ 
मोमांसानयमञ्जयां वमनस्य न दोषः । अपि च भक्षमन्त्र 'हिन्व मे गात्रा हरिवः' इति भागस्सम्यग्जरणे विहितः । अतोऽत्र वमने दोषः, तन्निर्हरणायेष्टिरिति वैदिक्येव ॥ 
### मा १७. सौमेन्द्रचरोर्याजमानताधिकरणम्
 पूर्वोक्तं वैदिकवमनं याजमानमेव ? उतात्विजमपि ? इति सन्देहे, इष्टेरनुष्ठानस्य निमित्तं वमनम् । तच्चाविशिष्टं यजमानस्यत्विजामपि। यजमान इव ऋत्विजोऽपि सम्यग्ज रणपर्यन्तं क्रतोरवैगुण्याय भक्षयेयुः । सम्यग्जरणाभावे वमनम् । तेन क्रतोः वैगुण्यापत्तिरिति पक्षे प्राप्ते, 
_सिद्धान्तः--इष्टिविघायकवाक्ये 'यस्सोमं वमिति' इति यच्छब्देने ष्टिवमनयोरेककर्तृ कत्वमवगम्यते । इष्टः कर्तृत्वं यजमानस्य, अङ्ग प्रधानयोरेककर्तृत्वनियमात् क्रत्वाधिकारिकत्वमेवेष्टे रास्थेयम् । अतो याजमानमेव सोमवम नमिष्टेनिमित्तम् । ऋत्विग्वमने सर्वप्रायश्चित्ता दिना दोषनिहरणम् इति ॥ 
### १८. सर्वप्रदानाधिकरणम् 
दर्शपूर्णमासयोः ‘यदाग्नेयोऽष्टाकपालः' इत्याद्युत्पत्तिवाक्यानि श्रुता नि। तथा 'व्यवदानं जुहोति' इति, 'सकृदुपस्तृणाति' 'द्विहविषोऽवद्यति' सकृदभिधारयति' 'चतुरवत्तं जुहोति' इति च वाक्यानि श्रूयन्ते । अत्र किं कृत्स्नस्य पुरोडाशस्याग्नौ होमः ? उतोपस्तरणाभिधारणसंस्कृत द्व्यवत्तद्रव्यस्य होमः ? इति संशये, अष्टसु कपालेषु संस्कृतस्य पुरोडाश स्याग्निदेवताकत्वं 'यदाग्नेयोऽष्टाकपालः' इति तद्धितान्तेन पदेनावगम्य ते, व्यवदानन्तु पुरोडाशस्यावयवः, तस्याग्निदेवतासम्बन्धो नास्ति । देवतासम्बन्धरहितस्य द्वयवदानस्य होमे सति 'अग्नय इदं न मम' इति त्यागोऽपि कर्तुं न शक्यते । अतः कृत्स्नस्य पुरोडाशस्य देवतार्थत्वात्स मग्रस्य होमः । ननु कृत्स्नस्य होमे 'शेषात्स्विष्टकृते समवद्यति' इति विहितानि शेषकार्याणि कथं क्रियेरन् इति चेत्, न; आक्षिप्तपुरोडा शान्तरद्वारा शेष कार्याणां सम्भवात् न च पुरोडाशान्तरस्याक्षेपे तस्य शेषत्वं न स्यादिति वाच्यम्, शेषशब्दोऽन्यपर्याय इत्यङ्गीकारात् । 'आज्येन शेषं संस्थापयेत्' इत्यत्र शेषशब्दस्य तथाऽङ्गीकारात् । ततश्च 
तृतोध्यायायस्यः चतुर्थ पादः पुरोडाशान्तरमेव शेषशब्देन विवक्षितमिति कृत्स्नस्यैव होम इति पक्षे प्राप्ते, 
मात्रामा मा सिद्धान्तः-'द्वि हविषोऽवद्यति' 'मध्यात्पूर्वार्धाच्चावद्यति' 'अङ्गुष्ठ पर्वमात्रमवद्यति' ' ववदानं जुहोति' इत्यनेकानि वाक्यानि पुरोडाशान्नि ष्कृष्यावत्तस्य द्रव्यस्य होमसाधनतां बोधयन्ति । प्रत्यक्षश्रुतैतद्वाफ्या नुसारेण द्य्वदानप्रणाड्या होमसाधनत्वं पुरोडाशस्याग्नेयवाक्यमवगम यतीति स्वीकर्तव्यम्, अन्यथा बहूनां वाक्यानामानर्थक्यापत्तिः । अतो द्वयवदानमात्र हुत्वा पुरोडाशः शेषयितव्यः । शिष्टेन च स्विष्टकृदिडा भक्षणादीनि शेषकार्याणि कर्तव्यानि । नन्वाग्नेयवाक्येन पुरोडाशस्या ग्निदेवतासम्बन्धे सिद्ध 'अग्निमुखा वै देवाः' इति वाक्यशेषेण कृत्स्नस्य पुरोडाशस्य होमे निर्धारिते होमोपायबोधकतया द्वयवदानवाक्यानि नेतु शवयन्ते मध्यात्पूर्वार्धाच्च पुनःपुनरवदाय होतव्यमिति । उत्पत्त्य वगतकृत्स्नपुरोडाशहोमो द्वयवदानपूर्वकमनुष्ठेयः । तथासति द्वयव दानादिवाक्यानां नानर्थक्यमिति चेत्, न, सकृत्प्रयोगेणैव द्वयवदानहोमस्य पर्यवसन्नत्वात् नाभ्यासस्यावसरः । न चोत्पत्तिवाक्यावगतं कृत्स्नस्य पूरोडाशस्य होमसाधनत्वं द्वयवदानाभ्यासमन्तराऽनुपपद्यमानं तदाक्षि पतीति वाच्यम्, पुरोडाशस्याग्नेयत्वं नामाग्निदेवत्यहोमसाधनत्वम् । तच्च वाक्यान्तरपर्यालोचनया द्वयवदानद्वारोपपादयितु शक्यम् । यथा व्रीहीणां यागसाधनत्वं पुरोडाशप्रणाड्या, यथा वा सोमस्य रसप्रणाडि कया, यथा वा पशोर्ह दयादिप्रणाडिकयोपपाद्यते तद्वत् । किञ्च पुरोडाशो द्रव्यम् गुणभूतं होमसाधनत्वात् । हीमश्च सा यः प्रधानभूतः । गुण भूतद्राव्यानुरोधेन प्रधानस्य होमस्यावृत्तिरभ्यासो वा न न्याय्यः । यदुक्तं शेषशब्दस्यान्यपरत्वमाश्रित्य द्रव्यान्तरमुत्पाद्य तेन शेष कार्याण्यनुष्ठेया नीति, तत्सवंथाऽसङ्गतस्; प्रसिद्धि परित्यज्यान्यशब्दपर्यायताश्रयण स्यान्याय्यत्वात् । तस्मान्न सर्वहोमः॥ 
तदिदमधिकरणं वार्तिकेऽन्यथा परिष्कृत्य वर्णितम् । तथाहि-पुरो डाशप्रकृतितया व्रोहीणां रसप्रकृतितया सोमस्य हृदयादिप्रकृतितया पशोः यागसाधनत्वमुपपन्नम्, व्रीह्यादीनां नाशात् । किन्तु द्वयवदानप्रकृतितया 
मोमांसानयमञ्जयाँ पुरोडाशस्य यागसाधनत्वं नोपपद्यते द्वयवदानेन पुरोडाशस्य नाशा भावात् । पुरोडाशावरुद्ध कर्मणि व्रीहीणां साक्षात्साधनत्वमनुपपन्नमिति प्रणाड्य ति स्वीकृतम्, प्रकृते पुरोडाशस्य साधनत्वे सम्पद्यमाने न काचिद नुपपत्तिः द्वयवदानस्य प्रणाड्याश्रयणं कुतः ? 'चतुरवत्तं जुहोति' इति वाक्यं प्रणाड्याश्रयणे प्रमाणमिति वक्तुं न श यम्, चतुरवत्तवाक्ये किमुद्देशेन किं विधीयत इति चिन्तनीयम् । न तावद्धोमोद्देशन चतुरवत्तं विधीयते, होमस्याप्राप्तत्वादनुवादो न सङ्गच्छते। अतो यच्चतुरवत्त मुपस्तरणादिभिस्सम्पादितं द्रव्यं तदुद्देशेनाप्राप्तो होमो विधीयत इत्या श्रयणीयम्, द्वितीयाया अप्युपपत्तेः। ततश्च चतुरवत्तहोमस्संस्कार इति सिध्यति । यदि चेदं चतुरवत्त वक्यमुत्पत्तिवाक्यविहितस्य कर्मणस्सा धनद्रव्यविधायकमभविष्यत् तदा प्रणाडोसमाश्रयण नुचितमभविष्यत् । न च तथा, उपस्तरणादिवाक्यैश्चतुरवत्तस्य प्राप्तत्वात् । प्राप्तं चतुरवत्तमुद्दिश्य संस्कारो होमरूपोऽनेन विधीयते । होमश्च त्यागपूर्वकः विहितदेशे प्रक्षेपः । तत्रापि प्रक्षेपस्यैवाप्राप्तस्य विधानम् न त्यागस्यापि, उत्पत्तिवाक्येन त्यागस्य प्राप्तत्वात् । यथा प्राप्तव्रीह्याद्युदेशेन प्रोक्षणा दीनां विधानम् तथा प्राप्त चतुरवत्तोद्देशेन होमात्मकप्रक्षेपविधानं कर्मान्तरम् । यागस्तु सकलपुरोडाशद्रव्यकः । स चाग्निदेवतया सम्बद्धः । देवतोद्देशेन त्यागात्मकश्च । त्यक्तस्य द्रव्यस्य 'अग्निमुखा वै देवाः' ईति शास्त्रानुसारेणाग्नौ प्रक्षेपात्मकस्संस्कारो विधीयते । यथा वोपयुक्तो पयोक्ष्यमाणयोस्संस्कारो भवति तथोपयुज्यमानसंस्कारोऽयम् । कृत्स्नः पुरोडाशो हविः । तत्र द्वयवदानवाक्यानुसारेण प्राप्तं चतुरवत्तं प्रक्षपेण संस्क्रियत इति ॥ 
### १९. सर्वहविभिस्स्विष्टकृदनुष्ठानाधिकरणम् 
__ शेषकार्याणि किमेकस्माद्ध विषः शेषात् कार्याणि ? उत सर्वेषां हविषां शेषेभ्य इति संशये, स्विष्टकृदादीनि कर्माणि हविश्शेषेण क्रियन्ते। हविश्शेषश्च साधनत्वाद्गुणभूतः, साध्यत्वाच्च कर्मणः प्राधान्यम्, गुण भूतशेषानुसारेण प्रधानस्य कर्मण आवृत्तिरन्याय्या। अत एकस्माद्ध विश्शेषात् शेषकार्याणि सम्पादनीयानि । कार्यार्थमेव द्रव्यं संस्कारम 
१५७ 
पेक्षते । यागस्य कार्यस्य सम्पन्नत्वेन तदुत्तरं द्रव्यसंस्काराणां कुतो ऽवसरः ? किञ्च स्विष्टकृदादिभिः कर्मभिः हविश्शेषेष्वदृष्ट मुत्पाद्यते, तच्चादृष्टमेकेन शिष्टद्रव्येण निष्पादितं सत् सर्वेषु सिध्यतीत्येकस्मादेव शेषकार्याणीति प्राप्ते, सिद्धान्तः 
स्विष्टकृदादोनि न प्रधानकर्माणि किन्तु संस्कारकर्माणि। हवि शिष्टं द्रव्यं स्विष्टकृदादिभिः कर्मभिः संस्क्रियते । नात्र द्रव्यं गुणभूतम् किन्तु कर्मापेक्षया प्रधानभूतम् । प्रधानानुरोधेन गुणानामावृत्तिाय्या । यदुक्तं यागस्य निष्पन्नत्वात् कृतकार्य द्रव्यं संस्कारं नापेक्षत इति तत्रोच्यते-कृतकार्याणामेव हविश्शेषाणां प्रतिपत्यपेक्षा भवति । प्रति पत्त्यपेक्षायां तन्नियमः शेषकार्यविधायकैः क्रियते । स्वष्टकृदादिभिः कर्मभिर्नादृष्टमुत्पद्यते, किन्तु रिक्तोकरणादिकं दृष्टमेव फलमुत्पद्यते । अतस्सर्वेभ्यो हविर्यश्शेष कार्याणि कर्तव्यानि ॥ 
### २०. स्विष्टकृति कृत्वाचिन्ताधिकरणम् 
एकस्मादेव हविश्शेषाच्छेषकार्याणीति पक्षमभ्युपगम्य विचार्यते किं यस्मात्कस्माच्चिद्धविश्शेषाच्छेषकार्याणि ? उत प्रथमात् ? इति । तत्राविशेषात् यथेच्छं यस्मात्कस्माच्चिदित्यनियमः । न च प्रथमोपस्थिते आग्नेये पुरोडाशशेषे विद्यमाने तं परित्यज्यान्यस्य ग्रहणमन्याय्यमिति वाच्यम्, आग्नेयादीनां प्रधानानां कञ्चन क्रममवलम्ब्यानुष्ठाने जातेऽपि सर्वप्रधानोत्तरकालं विहितस्य शेषकार्यस्याग्नेययाग एवोपस्थापक इत्यत्र प्रमाणाभावात् । अतो यस्मात्कस्माच्चिदेकस्माच्छेषकार्याणीति पक्षे प्राप्ते, 
सिद्धान्तः--मुख्यात्प्रथमादेव हविश्शेषात् शेषकार्याणि भवेयुः । यस्मिन् काले शेषकार्योपस्थितिः, तस्मिन् काले प्रथमतो मुख्यस्यैवो पस्थापकत्वं सिध्यति । तत्तदुत्पत्तिवाक्यैः कर्मसु विहितेषु प्रयोगविधिः प्रकरणपठितानि प्रधानान्यङ्गानि च क्रमेणानुष्ठापयति । तत्र प्रकरणं तत्तकर्मणामुपस्थापकम् । प्रकरणेऽनुसन्धीयमाने तदनुसारेण प्रथमहवि श्शेषादेव शेषकार्याणां प्रथममनुष्ठाने सति तेनैवाकाङ्क्षायां शान्तायां नेतरेभ्यः शेषकार्याणि । तस्मात् मूख्यत एकस्मादेव शेषकार्याणि स्युरिति ॥ 
१५८ 
1 मीमांसानयभञ्जयाँ 
### २१. पुरोडाशविभागाधिकरणम् 
दर्शपूर्णमासयोराग्नेयपुरोडाशस्य चतुर्धाकरणं कृत्वा 'इदं ब्रह्मणः' 'इदं होतुः' 'इदम ध्वर्योः' 'इदमग्नीधः' इति निर्देशः क्रियते । निर्दिष्टं भागं 'अग्नीधे प्रथममादधाति' 'वेदेन ब्रह्मणे परिहरति' 'अथ काममन्येन' 'ततो हो।' 'अथाध्वर्यवे' इति ददाति । किमिदं दानमत्विकसंस्कारा र्थम् ? उत भक्षणार्थमिति संशये, आदधाति परिहरति इति भाग समर्पणपरश्शब्दः, समर्पणञ्च परिक्रयफलकं न भक्षणफलकम्, तस्या श्रवणात् । यद्यपि परिक्रयोऽपि न श्रुतः तथापि कर्म करेभ्यो दानमन्वा हार्यपचनवत्परिक्रयार्थमेव भवति । अल्पस्याप्यस्य दानस्यानतिकरत्व मस्त्येव । 'पुरोडाशं बहिषदं करोति' इत्यस्य दक्षिणात्वेन संस्तवोऽपि दश्यते-'दक्षिणा वा एता हविर्यज्ञस्यान्तवेद्यवरुन्धन्ते' इति । अतः परिक्रयार्थत्वमेव दानस्येति पक्षे प्राप्ते, 
सिद्धान्तः--सकले पूरोडाशे देवतायै यजमानेन त्यक्ते सति यज मानस्तदेकदेशैः ऋत्विजः परिक्रेतु कथं शक्नुयात् ? द्रव्यस्यादनीयत्वेन भक्षाश्रवणेऽपि योग्यतया भक्षार्थत्वमेव युक्तम् । हविश्शेषः प्रतिपत्त्य पेक्षोऽदनीयश्च भक्षणमेव प्रतिपत्तिरित्यवगन्तुं शक्यम् । भक्षणञ्च येन केनचिन्न कर्तव्यमिति ब्रह्मादयः कर्तारो नियम्यन्ते । नियमविधौ च लाघवम् । अन्यथा परिक्रपार्थत्वेऽन्वाहार्यपचनेन सह विकल्पस्समुच्चयो वेति गौरवं स्यात् । दक्षिणादानसादृश्यमस्तीति संस्तवः साम्यवाद इति भक्षार्थत्वमेव भागदानस्य ॥ 
इति तृतीयाध्याये चतुर्थः पादः 
## तृतीयाध्यायस्य पञ्चमः पादः 
### १. उपांशुयाजाज्ये स्विष्टकृदननुष्ठानाधिकरणम् 
अस्मिन् पादे शेष कार्यविचारो विस्तरेण क्रियते । स्विष्टकृदादिशेष कार्याणि किमुपांशुयाजद्रव्यादाज्यादपि कर्तव्यानि ? उत न ? इति संशयः । संशयस्येदं बीजम्-अङ्गप्रधानसम्बन्धीनि हवींषि सम्पाद्य वेद्यां प्रस्तरमास्तीर्य तदुपर्यासाद्यन्ते। तत्राज्यपानां देवतानां कृते जुहूपभृद्धृवासु आज्यस्थालीतस्समन्त्रकमाज्यग्रहणं क्रियते । जुह्वां यद्गृह्यते तत् । प्रयाजार्थम्, उपभृति यद्गृह्यते तत्प्रयाजानूयाजार्थम्, ध्रुवायां यद्गृह्यते तत्सर्वयज्ञार्थम् । तत्रोपांशुयाजानुष्ठानावसरे ध्रुवायां विद्यमानमाज्यं जुह्वां स्रु वेण गृहीत्वा पुनराज्यस्थालीतस्तावत्पूर्यते यावद्धृवातो गृहीत माज्यम् । जुहू स्थाज्येन निश्शेषेणोपांशुयाजोऽनुष्ठीयते । उपांशुयाज शेषकार्यायाज्यशषो न जुह्वां वर्तते नापि ध्र वायाम् । अतस्सन्देहः । तत्र पूर्वस्मिन् पादे स्विष्टकृदधिकरणे सर्वहविषां शेषकार्याणि कर्तव्यानीति व्यवस्थापितम् । आग्नेयादिषु हविष्षु स्विष्टकृतो भागप्राप्तेर्यत्कारणं हविर्वहनरूपं तद् उपांशुयाजाज्येऽपि वर्तत इति भवत्याज्यादपि स्विष्टकृत , सर्वयज्ञार्थत्वेन गृहीतं ध्रौवमाज्यं जुह्वामवदाय तत्प्रत्यभि द्यार्यते-पूर्यते किन्तु 'स्विष्टकृतेऽवदाय न प्रत्यभिधारयति, न हि ततः परामाहुति यक्ष्यन् भवति' इति वाक्यशेषादवगम्यते यदाज्यादपि स्विष्टकद्भवतीति पक्षे प्राप्ते, 
सिद्धान्तः--ध्रुवास्थाज्यस्योपांशुयाजशेषत्वाभावान्न शेषकार्याणि । ध्रुवायामाज्यस्य सर्वयज्ञार्थतया ग्रहण, तत्रोपांशुयाजशेषतैव नास्ति । उपांशुयाजार्थं ग्रहणानन्तरं यत्पूर्यते तत्सर्वयज्ञार्थन् । सर्वयज्ञार्थं यदाज्यं तदुपांशुयाजशेषभूतं कथं स्यात् ? उपांशुयाजानुष्ठानानन्तरमग्नीषो मोयपुरोडाशानुष्ठानावसरे उपस्तरणाभिधारणादिकार्यान्तरार्थत्वात्तस्य । १. 'देवा वै स्विष्टकृतमब्रुवन् हब्यं नो वहेति, सोऽब्रुवीत् वरं वृणे भागो मेऽस्त्विति - वृणीष्वेत्यब्रुवन् सोऽब्रवीत् उत्तरार्धादेव मह्यं सकृत्सकृत् समवद्यत' इति वाक्यशेषात् 
ज्ञायते। 
- 
१६० 
मोमांसानयमाया यद्धृ वातश्चतुरवत्तं जुह्वां गृहीतं तत्कृत्स्नं हुतम् । सशेषं न होतव्यम्, 'चतुरवत्तं जुहोति' इति विधानात् । 'सर्वेभ्यो हविय॑स्समवद्यति' इति सर्वशब्दो विद्यमानसर्वहविःपरः । यदुक्तं 'स्विष्टकृतेऽवदाय' इति लिङ्ग तत् पुरोडाशसन्नाय्यशेषपरम् । तस्मादुपांशुयाजाज्यान्न शेष कार्याणि ॥ 
### २. साकम्प्रस्थायीये शेषकार्याननुष्ठानाधिकरणम् 
द्वितीयतृतीये दाक्षायणयज्ञाधिकरणे 'साकम्प्रस्थायीयेन यजेत पशु कामः' इति साकम्प्रस्थायीयः दर्शपूर्णमासयोरवस्थाविशेषः फलाय विधी यत इत्युक्तम् । साकम्प्रस्थायः-सहप्रस्थानम् तत्सम्बन्धी साकम्प्रस्थायीयः इति व्युत्पत्यास हप्रस्थानलक्षणगुणबोधकः । तत्रामावास्यायां द्वौ सायं दोहौ प्रतिपदि च प्रातर्दोहौ द्वौ। सायं दोहाभ्यां दधि सम्पाद्यते । तेषां दोहानां चतस्रः कुम्भ्यो भवन्ति । प्रतिपदि प्रातः सङ्कल्पानन्तरमध्वर्युः आज्याभागाभ्यामाग्नेयपुरोडाशेन प्रचर्याग्नीधे सू चौ (ज हपभतौ ) प्रदाय सह चतसृभिः कुम्भीभिः वेदिमतिक्रम्य 'इन्द्रायानुब्रूहि' इति पुरोनुवाक्यार्थ होत्रे प्रेषं दत्त्वाऽनन्तरमाश्रावणप्रत्याश्रावणपूर्वकं याज्यार्थं प्रेषं ददाति यागसमाह्यनन्तरं स्विष्टकृदादिशेष कार्याणि सन्ति न वेति संशये उपांशुयाजस्य शेषाभावात् स्विष्टकृदाद्यभावेऽपि प्रकृते शेषसत्वात् स्विष्टकृदादि कर्तव्यमेव । इतराणि हवींषि यथा जुह्वामवदाय हूयन्ते तथैव दधि पयश्च जुह्वामवदाय होमे क्रियमाणे शेषस्स्यादेव । तेन च 
शेष कार्याणि कर्तव्यानीति पक्षे प्राप्ते, _ सिद्धान्तः--अन्येषु होमेष्वध्वर्युः जुह्वां द्रव्यमवदाय जुहूपभृ तावादाय वेदिमतिक्रम्य जुवा जुहोति । प्रकृते तु सुचावाग्नीध्राय दत्वा कुम्भीसहितो वेदिमतिक्रम्य जुहूस्थानापन्नकुम्भीभिः जुहोति । तत्र कुम्भीस्थद्रव्यस्य जुह्वामवदानाय प्रसक्तिरेव नास्ति । अतश्शेषा भावान्न स्विष्टकृदाद्यनुष्ठेयम् इति ॥ 
### ____३. सौत्रामण्यधिकरणम्
 सौत्रामण्यां 'पयोग हाश्च गृह्यन्ते सुराग्रहाश्च' इति त्रयः पयोग्रहाः त्रयश्च सुराग्रहास्सन्ति । तत्र पयोग्रहाः सान्नाय्यविकृतिः, सुराग्रहाश्च 
पुरोडाशविकृतिः। सुराऽत्र पिष्टप्रकृतिका । अतः पुरोडाशविकृतिः । एतेषु ग्रहेषु होमानन्तरं शेषकार्याणि कर्तव्यानि न वेति सन्देहे-सोमे ऐन्द्रवायवादिग्रहेषु 'न सर्वहुतं जुहोति' इति निषेधेन शेषसत्त्वात् इहापि 'पयोग्रहान् गृह णाति, सुराग्रहान् गृह णाति' इति गृह णाति शब्दघटितत्वसादृश्येन 'न सर्वहुतं जुहोति' इति विषेधस्स्यादेव । अतश्शे षसत्त्वाच्छेषकार्याणि स्युः । एतावान् विशेषः-सोमयागोऽपूर्वः-प्रकृतिः, तत्र स्विष्टकृदादिकं न क्रियते । किन्त्विह पयस्सुराग्रहा विकृतयः। यथाप्रकृति शेषकार्याणि स्विष्टकृदादीनि स्युरिति पक्षे प्राप्ते, 
सिद्धान्तः-सौत्रामण्यामपि न प्राकृतं शेषकार्यमस्ति । अत्रत्यशेषस्य वैकृतं कार्यान्तरं श्रूयते । त्रिषु पयोग्रहेषु आश्विन-सारस्वत-मैत्रेषु 'अध्वर्युः प्रतिप्रस्थाताऽऽग्नीध्रश्चाश्विनं भक्षयन्ति होता ब्रह्मा मैत्रावरुणश्च सार स्वतम्, मैत्रं यजमानः, सुराग्रहान् दक्षिणतः प्राचीनावीतिनो भक्षयन्ति, 'अपि वा ब्राह्मणं परिक्रीणीयादुच्छेषणस्य पातारम्, यदि ब्राह्मणं न विन्देत् वल्मीकवपायामवनयेत्' इति । अत्र प्रकृतिवज्जुह्वामवदाना दिकं कृत्वा न हूयते येन क्रिश्चिदवशेष्य स्विष्टकृदादिकं स्यात् । 'न सर्वहुतं जुहोति' इति वचनन्तु सोमे हुतशेषभक्षणविधिबलात् यथाऽनु वादः, तथेहापि तद्व लादनुवाद इति न प्राकृतं शेषकार्यम् ॥ 
### ४. सर्वपृष्ठेष्टौ स्विष्टकृत्सकृदनुष्ठानाधिकरणम् 
इन्द्रियकामस्य वीर्यकामस्य वा सर्वपृष्ठेष्टिविहिता-'य इन्द्रियका मो वा वीर्यकामो वा स्यात् तमेतया सर्वपृष्ठया याजयेत्' इति । अत्र द्वादशकणलः पुराडाशो द्रव्यम् इन्द्रो देवता । इन्द्रश्च राथन्तर-बाहत वैरूप-वैराज-शाक्वर-रैवतगुणकः । स्तोत्रसाधनीभूतसाम्नां ना मानि रथन्तरादीनि । अत्रेन्द्रस्यैकत्वेऽपि तत्तद्गुणभेदाद्भिन्नो भवति । यथा इन्द्रो महेन्द्र इति । एकै कस्यै देवतायै चतुर्मुस्टिपरिमितं धान्यं शूर्पे निरुप्य सहावहत्य शूर्पण विविच्य तण्डुलान् पिष्ट्वा पिष्टं भर्जयित्वा महान्तमेकं पुरोडाशं निर्माय द्वादशसु कपालेषु श्रययित्वा वेद्यामासाद्या नन्तरं प्रचरणं भवति । प्रचरणकाले पुरोडाशस्य मध्यभागमपहाय प्रान्तभागं षड्धा मनसा विभज्य प्रदक्षिणक्रमेण निश्चितप्रान्तदेशेभ्यो 
२१ 
१६२ 
मोमांसानयमञ्जयां यथाविधि द्विद्विरवदायैकैकां देवतां यजति । अत्रैवं सन्दिह्यते-कि षण्णां यागानां समाप्त्यनन्तरं तत्तत्प्रधानावदानदेशस्योत्तरार्धात् स्विष्टकृते सकृत्सकृदवदातव्यम् ? उत पुरोडाशस्योत्तरार्धात् सकृदेवावदातव्य मिति । तत्र द्रव्यस्यैकत्वेऽपि देवताभेदात् कर्मभेदः । षट्कर्माणि । कर्मणां प्रधानावदानार्थं कल्पितो देशो भिन्नः । तस्य तस्य देशस्योत्तरार्द्धभागोऽ पि भिन्नः। 'उत्तरार्द्धात्स्विष्टकृते समवद्यति' तत्तत्प्रदेशस्यौत्तरार्धात् स्विष्टकृदर्थमवदानं भवितुमर्हति । अतः 'समन्तं पर्यवद्यति' इति विध्य नुसारेण प्रधानार्थमवदानेषु कृतेषु तदुत्तरार्धदेशानां भिन्नत्वात् स्विष्ट कृदवदानभेदावश्यम्भावात् तत्प्रतिपत्तिकर्म भेदेनैवानुष्ठेयम् । प्रतियागं वषट्कारभेदोऽपि स्विष्टकृदवदानभेदप्रयोजकः । अत एव सोमे ऐन्द्र वायवग्रहे द्विर्भक्षणं भवति वषट्कारभेदात् । तस्मादत्र शेषकार्यभेद इति पक्षे प्राप्ते, 
सिद्धान्तः--नात्र प्रतियागं स्विष्टकृदवदानभेदः, सर्वयागं प्रति पूरोडाशस्य साधारणत्वेन तदीयोत्तरार्धस्यापि साधारण्यमङ्गीकर्तव्यम् । नात्र शेषस्य विभागः कल्पयितुं शक्यते, संसृष्टत्वात् । 'उत्तरार्धात् स्विष्टकृते समवद्यति' इति विधिः स्विष्टकृदवदानापादानतया यं भागं विधत्ते स एक एव, तत्र नानात्वमुपपन्नं न भवति । 'समान्तात्पर्यवद्यति' इति विध्यनुसारेण प्रधानावदानदेशस्स मन्तरूप आश्रितः । तत्र प्रति प्रधानं मनःकल्पितो देशभेदः । स्विष्टकृतस्तु 'उत्तरार्द्धात्स्विष्ट कृत मवद्यति' इति वाक्यमुत्तरार्द्ध देशमवदानस्य निदिशति । एकस्य पुरो डाशस्योत्तरार्धदेश एक एव भवेत् । स च सर्वसाधारण इति तन्त्रेणैव स्विष्टकृदवदानम् । यंदुक्तं वषट्कारभेदेन स्विष्टकृद्भद इति तन्न; दृष्टान्ते एन्द्रवायवग्रहे 'द्विरैन्द्रवायवं भक्षयन्ति' इति वचनाद्विर्भक्षणम्, 'द्विय॑तस्य वषट् करोति' इति हेतुत्वेन वषट्कारं न विदधाति, प्राप्त वषट्कारमनुवदन् हेत्वधिकरणन्यायेनार्थवादः । अतो वषट्कारस्य न भक्षप्रयोजकत्वम् । तस्मादिह सकृदेव पुरोडाशस्योत्तरार्द्धात्स्विष्टकृद वदानमिति प्रतिपत्तिरेकैव ॥ 
### ५. ऐन्द्रवायवे द्विः शेषभक्षणाधिकरणम् 
इदमधिकरणान्तरं न परिगणयन्ति केचन, पूर्वांधिकरणशङ्कापरि 

१६३ हारार्थत्वेनैव नयन्ति, परं जैमिनीयन्यायमालाशास्त्रदीपिकादिग्रन्थेष्व धिकरणान्तरत्वेन वर्णितम् । अतो नात्र संशयपूर्वपक्षयोरवसरः । तथापि सर्वपृष्ठेष्टौ यथा सकृत्प्रतिपत्तिः तथा ऐन्द्रवायवेऽपि सकृद्भक्षप्रतिपत्ति रिति पक्षे प्राप्ते, 
सिद्धान्तः--'द्विरैन्द्रवायवं भक्षयति' इति वचनादत्र द्विःभक्ष णम्, सर्वपृष्ठेष्टौ प्रतियागामुत्तरार्धादवदानाय नैतादृशं वचनमस्तीति प्रदर्शनार्थमिदमधिकरणम् ॥ 
### ६. सोमे शेषभक्षणाधिकरणम् 
ज्योतिष्टोमे ग्रहाश्चमसाश्च सन्ति बहवः । होतृब्रह्मादिगणान्तर्गता ग्रहचमसहोमकर्तारः । तत्र ग्रहचमसेषु किं कस्यचिदपि क्वचिदपि भक्षणं नास्ति ? उत सर्वेषां सर्वत्राविशेषेण भक्षणम् ? अथवा यस्य यत्र प्रत्यक्षं वचनं तस्य तत्र भक्षणम् ? किंवा यत्र समाख्या वषट्कर्तृत्वं वा होमा भिषव कर्तृत्वं वा तत्र तस्य भक्षणमिति संशयः । तत्र हुतशिष्टे यथा दर्शपूर्णमासयोः भक्षवचना निसन्ति तथाऽत्र सोमे वचनाभावान्नकस्यचिदपि भक्षणम् । 'अल्पं जुहोति' इति वचनेन यद्यपि शेषोऽस्ति, तथापि तस्य भक्षणे न प्रमाणमस्ति । 'पुरस्तादैन्द्रवायवं भक्षयति' इति वाक्यं राग प्राप्तकादाचित्कभक्षणपरम् । 'सर्व एव हार्योजनस्य लिप्सन्ते' इति वाक्यं लिप्सामात्रप्रतिपादकं न भक्षप्रापकम् । तस्माद्ग्रहचमसेषु कस्यचिदपि न भक्षणमिति प्रथमः पक्षः । 
सर्वेषामविग्यजमानां भक्षणमिति द्वितीयः पक्षः। 'पुरस्तादैन्द्र वायवं भक्षयति' इति वायं पुस्ताद्गुण विधिपरम् । तेन ज्ञायते प्राप्त भक्षणमनद्य गुणोऽनेन विधीयत इति । रागप्राप्तकादाचित्कभक्षपरत्वे पाक्षिकानुवाद इति स्यात् । तदपेक्षया प्राप्तभक्षानुवादेन पुरस्ताद्रूपगुण विध्यङ्गीकारे स्थालीपुलाकन्यायेन सर्वत्र सोमे सर्वेषां भक्षणमिति सिध्यतीति द्वितीयः पक्षः। 
नेदं प्राप्तभक्षानुवादेनं गुणविधिपरम्, गुणविशिष्टभक्षविधायकम्, भक्षणस्य नियमेन लोकतोऽप्राप्तत्वात् । तस्माद् भक्षणस्याप्राप्तत्वात् यत्र यस्य भक्षणमुपदिश्यते तत्र तस्य भक्षणमिति तृतीयः पक्षः।﻿१६४ 
मीमांसानयमञ्जयाँ - प्रत्यक्षवचनेन यस्य यत्र भक्षणं विहितं तत्र तस्य भक्षणमिति स्वीकुर्मः, किन्तु नैतन्मात्रम्-कारणान्तरादपि भक्षः प्राप्नोति । समाख्या वषट्कारः होमाभिषवौ ईत्यादीनामपि भक्षप्रापकत्वम् । 'होतृचमसः' 'ब्रह्मचमसः' इत्यादयस्सन्ति समाख्याः । एवं सम्प्रेषा अपि विद्यन्ते 'प्रैतु होतुश्चमसः, प्रब्रह्मणः' इत्यादयः। 'चमु अदने' धातोरसुच्प्रत्ययान्त श्चमसशब्दः चम्यते भक्ष्यतेऽस्मिन्निति चमसो भवति । होत्रादीनां भक्षणपात्रमित्यर्थः । तस्माद्धोत्रादीनां चमसेषु भक्षणमिति सिद्धान्तः ॥ 
### ७. उद्गातृचमसभक्षणाधिकरणम् 
उद्गातृचमसभक्षणे विचारः-किमुद्गातैव भक्षयेत् ? उत सर्वे ऋत्विजः ? अथवा स्तोतारस्त्रयः ? किं वा त्रिभिरस्तोतृभिस्सह सुब्रह्मण्योऽपि इति संशये, 'उद्गातृचमस' इति समाख्यया उद्गातुरेव भक्षणम् । क्वचित्प्रैषमन्त्रे 'प्रोद्गातृ णाम्' इति वहुवचनेन तद्गणान्तर्ग तानां सर्वेषां भक्षणं प्रतीयते तथापि एकत्वादुद्गातुः बहुवचनमविवक्षि तार्थकम् । अत उद्गातुरेव भक्षणमिति प्रथमः पक्षः । 
'प्रोद्गातॄणां चमसः' इत्यत्र उद्गातृ णामिति पदे पश्चास्थितस्य बहुवचनस्यात्यन्तबाधापेक्षया प्रथमपतितोद्गातृप्रातिपदिकस्याजहत्स्वार्थ लक्षणया तदितरेषां लक्षणयोपस्थितिं स्वीकृत्य प्रकरणात्सर्वे ऋत्विजो भक्षं कुर्युरिति द्वितीयः पक्षः । 
स्तोत्रकर्तार उद्गातृप्रस्तोतृप्रतिहारस्त्रय उद्गातृचमसं भक्ष येयुः त्रयाणामेव स्तोत्रसंयोगात् । एवञ्च 'प्रोद्गातृणाम्' इति प्रातिपदिक बहुवचनयोः मुख्यार्थत्वं स्वीकृतं भवति । सुब्रह्मण्यस्य गाने सम्बन्धो नास्तीति त्रयाणामेव भक्ष इति तृतीयः पक्षः । एवं पक्षेषु प्राप्तेषु, 
सिद्धान्तः-सामवेदसम्बन्धस्य चतुर्वप्युद्गातृगणान्तर्गतेषु सत्त्वात् उद्गातृप्रस्तोतृप्रतिहर्तृ सुब्रह्मण्या भक्षयेयुः । एकैकस्य साम्नः पञ्च भक्तयः-प्रस्तावः उद्गीथः प्रतिहारः उपद्रवो निधनञ्चेति सन्ति । साम गानसमये उद्गातृप्रस्तोतृप्रतिहर्तृणामेव सम्बन्धः सुब्रह्मण्यस्य तु सुब्रह्मण्यावाने । गानावसरे सुब्रह्मण्यस्य सम्बन्धाभावेऽपि सामवेद 

१६५ समाख्याततद्वेदविहितकर्मत्वलक्षणगुणयोगात् चत्वारोऽपि छन्दोगा व्यव ह्रियन्ते । अतस्समाख्यया चतुर्णामपि भक्षणमिति भाष्याभिप्रायः । 
वातिकककारास्तु-सुब्रह्मण्यं वर्जयित्वा प्रस्तोता प्रस्तौति, उद्गातो द्गायति, प्रतिहर्ता प्रतिहरति उपद्रवमुद्गाता गायति, निधनन्तु त्रय उपयन्ति' इति त्रयाणामेव स्तोस्त्रव्यापारसत्वात् त्रय एवेत्यपसुब्रह्मण्य वादमभिप्रयन्ति । अयमाशयः-हुतशिष्टस्य भक्षणं प्रतिपत्तिः । भक्षणञ्च तृप्तिफलकम् । तन्मुखेन कर्तारो नियम्यन्ते । नियमोऽयमदृष्टफलकः । त एव नियम्यन्ते ये च कर्मसु व्यापृता अभवन् । सुब्रह्मण्यस्य स्तोत्रकर्मणि सम्बन्धो नासीत्, तस्य प्रातरनुवाकानन्तरं सुब्रह्मण्यावाने व्यापारः । क्व चिच्छाखायां दक्षिणाकाले सुब्रह्मण्याह्वानमस्ति तथापि भक्षवेलायां तदभावात् सुब्रह्मण्यविषये भक्षकर्तृ नियमस्य केवलादृष्टार्थत्वं स्यात् । अतो न तस्य भक्ष इति ॥ 
### ८. हार्योजनाधिकरणम् 
'यथाचमसमन्यांश्च सांश्चमसिनो भक्षयन्ति, अर्थतस्य हार्योजनस्य सर्व एब लिप्सन्ते' इति श्रुतम् । चम सिसमाख्यया चमसिनश्चमसान् भक्षयन्ति, हार्योजनस्य तु सर्वे लिप्सन्ते । वचनबलात्समाख्याबलाच्च भक्षणे निमित्तमवधारितम् । अत्र हार्योजनस्य भक्षणं किं ग्रावस्तुतोऽपि विद्यते न वेति संशयः । कुतस्संशयः ? ग्रावस्तुतस्य वचनाभावात् 'सर्वे' इति पदोपादानाच्च संशयः । तत्र यथा वषट्कारस्य होमाभिषव योश्च भक्षणे कारणत्वं वक्ष्यते, वचनाच्च पूर्वमुक्तं कारणम्, तादृशं ग्रावस्तुद् विपये कारणाभावान्न तस्य भक्षः। किञ्च 'सर्वे लिप्सन्ते' इति सर्वशब्दः पूर्वंवाक्योपात्तचमसिन एव परामृशति । ग्रावस्तुतश्चमसित्वा भावात् न हार्योजनस्य भक्षः। 'लिप्सन्ते' इति पदं लिप्सामात्रमवग यति, न भक्षम् इति पक्षे प्राप्ते, 
सिद्धान्तः--सन्निधिप्रमाणेन सर्वशब्दस्य चमसिषु सङ्कोचो न युक्तः। यदा हि सर्वशब्दः सन्निध्यपेक्ष या प्रबलेन प्रकरणप्रमाणेन ऋत्विग्यजमानान् सर्वान वक्तुं समर्थः, तदा तस्य दुर्बलं सन्निधिप्रमाण माश्रित्य सङ्कोचायोगात् । अत्र 'चमसिनः' इति पदं सर्वपदबलेन 
१६६ 
मीमांसानयमञ्जयाँ चमसितदितरत्विग्यजमानविषय सिद्धिपरत्वेन नेतु शक्यम्। यदुक्त लिप्सन्तेपदं लिप्सामात्रावगमकं न भक्षपरमिति, तत्रोच्यते-पूर्ववाक्ये 'भक्षयन्ति' इत्युपात्तत्वात् लिण्सते क्षपरत्वे पर्यवसानात् न लिप्सामात्र 
परम् ॥ 
### ९. वषट्कर्तृप्रथमभक्षाधिकरणम् 
वषट्कारोऽपि भक्षणे निमित्तमिति साधयितु विचारः प्रवर्त्यते। . 'वषट्कर्तुः प्रथमभक्षः' इति श्रुतम् । अत्र किं वषट्कर्तुर्यो भक्षः स प्रथम इत्यनेन विधीयते ? उत यो वट्करोति स प्रथमभक्ष इति विधीयत इति संशयः । वपट्कर्तुर्मानान्तरेण प्राप्तं भक्षमुद्दिश्य प्राथम्यं यदि विधीयते तहि वषट्कारो भक्षणे न निमित्तम् । यदि च यो वट्करोति तद्देशेन प्राथम्यविशिष्टभक्षविधाने निमित्तं भवति वषट्कारः । तत्र येन केनापि प्रमाणेन प्राप्तं भक्षमुद्दिश्य प्राथम्यमात्रविधाने विशिष्ट विधानाश्रयणं न युक्तम् । होत्रादेश्चमसिनः समाख्यया भक्षः प्राप्त एव । स भक्षः प्रथमं कर्तव्यः ततश्च समाख्यया यत्र वषट्कर्तुः भक्षणं प्राप्तं तत्प्रथमं कर्तव्यमिति वाक्यार्थस्सम्पद्यते । यत्र तु ग्रहेषु चमसान्तरेषु च न समाख्यया भक्षणप्राप्तिस्तत्र वषट्कारे सत्यपि होत्रादेर्न भक्ष इति पक्षे प्राप्ते; 
सिद्धान्तः--भक्षमात्रमुद्दिश्य प्राथम्यमात्रं न विधातुं शक्यते, सर्वस्य भक्षस्य प्राथम्यासम्भवात् किन्तु वषट्कर्तृ विशिष्टभक्षोद्देशेन प्राथम्यं विधेयम्, तथासति विशिष्टोद्देशे वाक्यभेदापत्तेः । किञ्च विधे यान्वयित्वमुद्देश्यत्वम् । विधेयप्रतीतेः पूर्वमुद्दे श्यप्रतीतिरावश्यिकी। तदत्र न सम्भवति 'प्रथमभक्ष' इति समस्तपदत्वात् । 'समर्थः पदविधिः' इति समासे समर्थ्यस्यापेक्षितत्वात् । व्यपेक्षालक्षणसामर्थ्यस्य वा एकार्थी भावलक्षणसमार्थ्यस्य वाऽभावात् । तस्माद्वषट्कारे निमित्त प्राथम्य विशिष्टभक्षविधिरित्याश्रयणीयम् । एवं सति वषट्कारस्य भक्षनिमि त्तत्वलाभो भवति ॥ 
### १०. होमाभिषवयोर्भक्षनिमित्तत्वाधिकरणम् 
'हविर्धाने चर्मण्यधि ग्रावभिरभिषुत्य आहवनीये हुत्वा प्रत्यञ्चः 

१६७ परेत्य सदसि भक्षयन्ति' इति श्रुतम् । अत्र किं भक्षानुवादेन गुणविधि ? उताभिषवहोम निमित्तं भक्षान्तरं विधीयत इति संशये, प्राप्तभक्षान वादेनाभिषवहोमादिगुणविधानमेव । प्राप्ताप्राप्तविवेकन्यायेन वाक्यभेद मन्तरा गुणविधित्वसम्भवादिति पक्षे प्राप्ते, 
सिद्धान्तः-होमस्याभिषवस्य च कर्ता अध्वयुः। समाख्ययाऽध्वर्योः न भक्षप्राप्तिः, अध्वर्यु चमस इत्यभावात् । यदि समाख्ययाऽध्वर्योः भक्षः प्राप्तो भवेत् तदा गुणमात्रं विधीयत इति युक्तम् । अध्वर्यो वषट्कर्तृत्वमपि नास्ति । अतः कथञ्चिदप्यध्वर्योर्भक्षप्राप्तिर्नास्ति, 'अभिषुत्य हुत्वा भक्षयन्ति' इत्यनेनैव भक्षो विधेयः होमाभिषवसमान कर्तृत्वमध्वर्योरेव वर्तते । क्त्वाप्रत्ययः पूर्वकालतायां स्मर्यते । भक्षण प्राग्भावित्वं होमाभिषवयोरस्ति । अतः होमाभिषवौ निर्मित्तीकृत्य भक्ष एव विधीयत इति सिध्यति । अतश्च भक्षे होमोऽभिषवश्चेति निमित्तम् । निमित्तभेदान्नैमित्तिको भक्षो भिन्नो भवतीति भक्षान्त रविधिरयम् ॥ 
### ११. भक्षनिमित्तसमुच्चयाधिकरणम् 
हुतशिष्ट स्य सोमस्य भक्षणे समाख्यावषट्कारहोमाभिषवाणां निमित्तत्वं प्रतिपादितम् । सम्प्रयि तेषामेकत्र समवाये किं बाध्यबाधक भावम् विकल्पं वाऽङ्गीकृत्य भक्षः कर्तव्यः ? उत समुच्चयमङ्गीकृत्येति संशये, ग्रहचमससाधारणः वषट्कारहोमाभिषवनिमित्तो भक्षः, होतृचम स इत्यादिसमाख्याकल्पितविधिना चमसभक्षणं विशिष्य विहितम् । विशिष्य विहितेनैकेन भक्षणरूपप्रतिपत्तिसम्भवात् समुच्चयस्य नावश्य कता। ग्रहेषु परं वषट्कारस्य होमाभिषवयोश्च बलवत्वाद्विकल्पो भवत्विति पक्षे प्राप्ते, 
सिद्धान्तः--समख्यादीनि भक्षनिमित्तानि, निमित्तेषु सत्सु नैमि त्तिकैर्भाव्यम् । समाख्याकल्पितविधिना चमसभक्षणं विशिष्य विहितमिति यदुक्तम्, तत्र यद्यपि 'चमसिनश्च मसान् भक्षयन्ति' इति समाख्या विशेषविधिप्रापिका; तथापि चमसानां भक्षणे प्रत्यक्षेण विहितयोः वषट्कत होमाभिषवनिमित्त कयोर्भक्षयोविरोधाभावात् न बाध्यबाधक 
१६८ 
मोमांसानयमञ्जयां भावः, हुतशिष्टस्य सोमरसस्यावयवः चमसिभिस्तदितरैश्च भक्षयितुं शक्यत्वात् । यदुक्त ने केनैव भक्षेस प्रतिपत्ति सम्भव इति, तत्रेदमुत्तरम् नात्र प्रतिपत्तिमात्रे दृष्टिः कर्तव्या, प्रतिनिमित्तं नैमित्तिकान्यावर्तनीया नीत्यत्रापि दृष्टि निक्षेपणोया। तथा सति विना बाधेनोपपत्तौ बाधो न न्याय्यः । तस्माच्च नसेषु समाख्यादिभक्षाणां समुच्चयः, एयं ग्रहेषु वषट्कारनिमित्त होमाभिषवनिमित्तयोस्समुच्चयः ॥ 
### १२. भक्षकर्तृव्यवस्थाधिकरणम् 
तत्रैवैकस्मिन् पात्रे द्वयोः वषटकर्तृ होमाभिषवकर्बोस्समवाये प्रसक्ते प्राथम्यं कस्येति सन्देहे, हुत्वा भक्षयति' इति होमभक्षयोः पौर्वापर्य विधानात् होमाभिषवकर्ताऽध्वयुः प्रथमं भक्षयेत् । वषट्कर्तृ भक्षस्य प्राथम्ये होमानन्तर्यावगमकशास्त्रस्य विरोधस्स्यात् । वषट्कर्तुः प्रथम भक्षः, इति शास्त्रन्तु चमसिभ्यः पूर्वं भक्ष येदिति नेतु शक्यत इति पक्ष प्राप्ते, 
सिद्धान्तः--वषट्कर्तुरेव प्रथमं भक्षः, ततो होमाभिषवकर्तुः । होतेव नः पाहि' इति मन्वलिङ्गात् । एवं कारणीभूतवषट्काराच्च प्रथम वषट्कर्तु भक्षः । यद्यपि वषट्कारो होमश्च समकालौ तथापि विना वषट्कारेण होमो न भवतीति वषट्कारस्य पूर्ववतित्वमङ्गीकार्यम् । 'हुत्वा भक्षयती'ति क्त्वा प्रत्ययः पूर्वकालतायां नेतुं शक्यते । 'वषट्कर्तुः प्रथमभक्षः' इति प्राथम्यमप्यनुगृहीतं भवति । एवञ्च मन्त्रलिङ्गात् निमित्तक्र मात् वचनाच्च वषट्कर्तुव प्रथममुपस्थितो भवतीति तस्यैव प्रथमं भक्षणम् ॥ 
### १३. अनुज्ञानानुज्ञापनाधिकरणम् 
'नानुपहूतेन सोमः पातवे' इति वचनात् अनुज्ञातैरेवर्तिग्भिः सोम पानं कर्तव्यम् । 'पातवै' कृत्यार्थे तवै प्रत्ययः पातव्य इत्यर्थः । उपह्वा नेन विना सोमो न पातव्य इति यावत् । उत्तरविवक्षार्थमिदम् ।। 
__अनुज्ञान मनुज्ञापनञ्च किं लौकिकवाक्येन उत मन्त्रणेति सन्देहे सोमपातु मानमुल्लिख्य 'होतरुपह्वयस्व' 'अध्वर्यवुपह्वणयस्व' इत्येव मनुज्ञापनम् 'उपहूतः' इत्यनुज्ञानम् ॥ 

१६९ 'उपहूत उपह्वयस्व' इति मन्त्रपाठः । अत्रानुज्ञानमन्त्रः प्रथमम् अनुज्ञापनमन्त्रस्त्वनन्तरं पठितः । अनुज्ञानात्पूर्वमनुज्ञापनमावश्यकम् । क्रमस्य वैपरीत्ये विद्यमानेऽपि सामर्थ्यानुसारेण पाठक्रमं बाधित्वा 'अग्निहोत्रं जुहोति' 'यवागू पचति', इत्यत्र यथा प्रयोजनवशात् क्रम आश्रितस्तथा प्रकृतेऽपि 'उपहूतः' इत्यस्य व्युत्क्रम आश्रयणीयः ॥ 
### १४. एकपात्राणामनुज्ञापनाधिकरणम् 
अनुज्ञापनस्यानुज्ञानस्य च लक्ष्यनिश्चयाय विचारः क्रियते। किम् अनुज्ञापयिता यं कञ्चनानुज्ञापयेत्, अनुज्ञानञ्च यः कश्चन कुर्यादित्य नियमः? उत बहूनामेकपात्रस्थल एवानुज्ञापनमनुज्ञानञ्चेति नियमः? इति संशये, अनुज्ञापनस्यानुज्ञानस्य वा विधिः मन्त्रगतसामर्थ्यद्वारा कल्प्यते । एकमेवानुज्ञाप्यं भक्षणकर्तारमाश्रित्य विधेश्चरितार्थत्वात् यं कञ्चिदेकमन ज्ञापयेत्, स एव चानुजानीयात् इति पक्षे प्राप्ते, 
सिद्धान्तः-अनुज्ञानुज्ञापने एकपात्र विषये एव प्रवर्तते । नानापात्रेषु बहुभिर्भक्ष्यमाणेषु न प्रवर्तते । एक भक्षणपात्रं येषान्ते अध्वर्यु-प्रति प्रस्थातृ-होत्रादय एकपात्राः । हुतशिष्टं द्रव्यमेकस्मिन् पात्रे वर्तते । तत्र निमित्तभेदेन भक्षणकर्तारोऽनेके । भक्षणावसरे न्यूनाधिकभागस्य प्रसक्तिरस्ति, तन्मर्षणायानुज्ञानं कर्तव्यम् । अत एकपात्रे प्रसक्तानां भक्षणकर्तृणां विषय एवानुज्ञापनस्यानुज्ञानस्य च नियमः । स्वस्वपात्रे 
### १५. स्वयं यष्टुर्भक्षाधिकरणम् 
___याज्यामन्त्रपठने समाख्यया होतुरधिकारः, स एव वषट्कर्तापि। एका याज्या 'यजमानस्य याज्या' इति वचनेन यजमानसम्बन्धितया प्राप्ता। परं यजमानः 'होतरेतद्यज' इति होतारं प्रेष्यति, 'स्वयं वा निषद्य यजति' इति कल्पद्वयम् । यदा होता याज्यां पठति न तदा सन्देहः यद् होतुरेव वषट्कारनिमित्तो भक्ष इति । किन्तु यजमानो यदा याज्यां पठति तदा होतुर्भक्षो विद्यते न वेति सन्देहे, यजमानः स्वयं निषद्य ( धिष्ण्यस्य पश्चाद्भाग उपविश्य ) यदा याज्यां पठति तदा होतुस्सका शाद्याज्यैवापनीता, न तु वषट्कारः । भक्षश्च वषट्कारनिमित्तकः । 
१७० 
मोमांसानयमञ्जर्या वषट्कारश्च न याज्यान्तर्गतः-'याज्याया अधि वषट्करोति' इति बचनात् । अतो वषट्कारनिमित्तो भक्षो होतुरेवेति पक्षे प्राप्ते, . 1 सिद्धान्तः--याज्यापाठकतु रेव भक्षः, 'याज्याया अधि वषट्करोति' इति वचनं याज्यातो भिन्नं वषट्कारं न बोधयति, यो याज्यां पठति सोऽन्ते वषट्कुर्यात् इत्येवावगमयति । याज्यामन्त्रपठनावसरे 'सन्ततमृचा वषट्कर्तव्यम्' इति विधानात् याज्यापाठका अन्यः, वषट्कारकर्ता चान्य इत्येवं प्रसक्तेरवसर एव नास्ति, सन्ततश्रुतेः । सान्तत्यं नामा विच्छेदेन प्रयोगः । किञ्च 'स्वयं यजति' इत्यनेन यजमानस्य वषट्कार प्रयोक्तृत्वमपि सिध्यति । तस्माद्याज्याप्रयोक्तुरेव वषट्कारो भक्षश्च ॥ 

### ____१६. फलचमसाधिकरणम्
 ज्योतिष्टोमे श्रुतम्-'यदि राजन्यं वैश्यं वा याजयेत् स यदि सोमं बिभक्षयिषेत् न्यग्रोधस्तिभिनीराहत्य तास्सम्पिष्य दधन्युन्मृज्य तमस्मै भक्षं प्रयच्छेत् न सोमम्' इति । याजने ब्राह्मणानामेवाधिकरः, यजने त्रैवर्णिकानामिति स्थितौ, राजन्यः (क्षत्रियः) वैश्यो वा सोमं बिभक्षयि षेत् भक्ष यितुमिच्छेत् तहि न्यग्रोधस्य वटवृक्षस्य स्तिभिनीः फलस्त बकान् आनीय ताः सम्यक् पिष्ट्वा दधि सम्मेल्य क्षत्रियाय वैश्याय वा तं भक्षं प्रयच्छेत् सोमं न दद्यात् इत्यर्थः। दधिसंसृष्टन्यग्रोधफल पिष्ट द्रवपूर्णश्चमसः फलचमसः कथ्यते । अत्र सन्देहः-किमयं फलचमसः यजमानकर्तृकभक्षप्रत्याम्नायः ? यजमानस्य भक्षार्थः, यागार्थस्तु यजमानचमसो वर्तत एव उत यजमानचमसस्यैवायं प्रत्याम्नायः, नास्त्त्यन्यो यजमानचमसः, फलचमसेनैव यागः कर्तव्य इति । तत्र फल चमसोऽयं राजन्यवैश्ययोर्याजमानत्वे विहितः सोमभक्षं विकरोति 'तमस्मै भक्षं प्रयच्छेत्' इति सोमभक्षणकार्यकरित्वेन विधानात् । यजतिपदा श्रवणात् यागसम्बन्धः फलचमसस्य न प्रतीयत इति सोमभक्षप्रत्याम्नाय एवायं फल चमसः, यागार्थस्तु यजमानसोमचमसो विद्यत एव । तस्य भक्षणं वषट्कर्ता कुर्यात् प्रतिपत्तये इति पक्षे प्राप्ते, 
सिद्धान्तः--यागार्थ एवायं फलचमसः यजमानसोमचमस प्रत्याम्नायतया विधीयते, यजिपदाश्रवणेन फलचमसस्य यागार्थत्वा 
१७१ 
भावस्साधयितु न शक्यते, हुतशिष्टस्य भक्षणसंस्कार विधानादेव यागार्थत्वं सिध्यति । यागे विनियुक्तस्यैव प्रतिपत्तिसंस्कारसम्भवात् । 'यदि सोमं बिभक्ष यिषेत्' इत्यनेन यागीयसोमभक्षस्यैव प्रत्याम्नायत्वं बोध्यते । तेन फलचमसस्य यागार्थत्वं नास्तीति कथमुन्नेतुं शक्यम् प्रत्युत यागार्थत्वमेवोन्नेतुं शक्यते। किञ्च फलचमसस्य चमसान्तर होमेन सह 'दर्भतरुणकेनोपहत्य जुहोति' इति होमो विहितः । होमश्च यागाविना भूतः । अतो यागार्थत्वं फलचमसस्य । अस्य भक्षविकारत्वे याग उपयुक्तत्वाभावेन भक्षणं प्रतिपत्ति कर्म न स्यात्, 'भूतभाव्यु पयोगि हि द्रव्यं संस्कारमहति' इति न्यायेनास्य भूतोपयोगित्वं भाव्यु पयोक्ष्यमाणत्वं वा नास्तीति कथं प्रतिपत्ति संस्कारः क्रि येत । तस्मात् इज्या विकार एवायं फलचमसः यजमानचमसोऽप्ययमेव ॥ 
### १७. अनुप्रसlधिकरणम् 
राजन्यकर्तृ के राजसूये दशपेयो नाम सोमयागः । अयं ज्योतिष्टो मस्य विकृतिः । प्रकृतितो दश चमसाः प्राप्ताः। तत्रेदं श्रूयते-'शतं ब्राह्मणाः पिबन्ति दश दश एकैकं चमसमनुप्रसयुः' इति । अनुप्रसर्पणं गमनम् । यजमानचमसं विहायान्येषु चमसेषु सन्देहो नास्ति। यज मानचमसे सन्देहः-यजमानस्य क्षत्रियत्वात् अत्र यजमानचमसो ब्राह्मणै रेव भक्षयितव्यः ? उत राजन्यैरिति संशये, तत्र 'दशदशैकैकं चमसमनु प्रसयुः' इत्यत्र विधिप्रत्ययः श्रुतः 'शतं ब्राह्मणाः पिबन्ति' इत्यत्र वर्त मानापदेशः । प्रकृतितो यजमानचमसभक्षणे यदेकत्वं प्राप्तं तत् दश दशेति विधीयमानेन दशत्वेन बाध्यते यजमानगता या जातिः सा न बाध्यते । शतं ब्राह्मणा इत्यस्य विधायकत्वाभावात् ब्राह्मणपदं राज न्येषु लक्षणया नेयम् । शतपदञ्च विधिलभ्यसमस्तसङ्ख्यानुवादकम् । ततश्च यजमानचमसं दश राजन्या एव भक्षयेयुरिति पक्षे प्राप्ते, 
सिद्धान्तः--यजमानचमसमपि ब्राह्णा एव भक्षयेयुः 'शतं ब्राह्मणाः पिबन्ति' इत्यस्य लेट्लकारकल्पनया 'अनुप्रसयुः' इति लिङ्प्रत्ययान्तेन तुल्यशब्दत्वाद्विधायकत्वमेव सिध्यति। विधायकत्वे किं विधीयत इति जिज्ञासायां दशदशेति विधिना लब्धां शतसङ्ख्यां 'शतं' 
१७२ 
मोमांसानयमञ्जयां इति पदेनानूद्य ब्राह्मणाः तदाश्रयत्वेन विधियन्त इति ब्राह्मणानां विधिः । तेन यजमानचमसे राजन्यजातिनिवर्तते । तथा च दशैकैकञ्च मसमित्येवं ये सोमस्य भक्षयितारस्ते ब्राह्मणा इति निष्पद्यते । एवञ्चो भयोरपि विधायकत्वं सिध्यति ब्राह्मणशब्दे लक्षणाश्रयणञ्च न भवति । तस्माद्ब्राह्मणा एव यजमानचमसं भक्षयेयुः ॥ 


## तृतायाध्यायस्य षष्ठः पादः 
### १. अनारभ्याधोतानां प्रकृतिगामित्वाधिकरणम् 
चतुर्थपादेगा सुवर्णधारणाधिकरणमारभ्यानारभ्याधीतवाक्य विचारें प्रस्तुते हविश्शेषविचारः प्रसङ्गाच्चिन्तितः । स एव विशेषरूपेण पञ्चमपादे विचारितः । षष्ठेऽस्मिन् पादेऽनारभ्याधीतानां विशेषेण चिन्ता प्रस्तूयते । किमपि प्रकरणमारभ्याधीतान्यारभ्याधीतानि, प्रकरणमनार भ्याधीतानि अनारभ्याधीतानि कथ्यन्ते। प्रकरणञ्चाधिकारवाक्यानि 'दर्शपूर्णमासाभ्यां स्वर्गकामो यजेत' 'ज्योतिष्टोमेन स्वर्गकामो यजेत' 'उद्भिदा यजेत पशुकामः' इत्यादीनि विलोक्य निर्णीयते । एभिर्वाक्यः फलसाधनेषु यागादिषु प्रतिपादितेषु, तत्रेतिकर्तव्यताकाक्षायां जातायां तत्रैवोपकारकपदार्थानामाम्नातत्वात् आकाङ्क्षा पूर्यत इति प्रकरणेन निश्चीयते । एवं निश्चेतुं यत्र सामग्री नास्ति, अपि चाङ्गान्याम्नायन्ते तत्र तानि वाक्यान्यनारभ्याधीतत्वेन व्यवह्रियन्ते । तेषु 'यस्य पर्णमयी जुहूर्भवति' 'यस्य खादिरस्स्र वो भवति' इत्यादीन्यनारभ्याधीतानि सन्ति । तत्र जुहूः स्रवः इत्यादीनां पात्राणामव्यभिचरितत्वेन क्रतु सम्बन्धस्य सत्वात् पर्णत्वखदिरत्वादीनां प्रकृतिविकृतिसाधारण्येन निवेशः ? उत प्रकृतावेव ? इति सन्देहे-यदा प्रकरणं किञ्चिन्नियामक नास्ति तदा प्रकृतिविकृतिसाधारण्येन निवेशो भवतु । न चैवं 'प्रकृति 

१७३ वद्विकृतिः कर्तव्या' इत्यतिदेशेन प्राकृतपदार्थानां विकृतिषु प्राप्तानां तैस्सहानारभ्याधीतानामपि प्राप्तुं शक्यत्वात् किमित्युभयसाधारण्येना नारभ्याधीतानां सन्निवेशोऽङ्गीकर्तव्य इति वाच्यम्, प्राकृतपदार्थप्राप्तेः पूर्वमेवानारभ्याधीतानां विकृतिषु निवेशाङ्गीकारात् । तथासति द्विरुक्त त्वदोषोऽपि न भवति । ननु कथं विकृतिषु प्राकृतपार्थप्राप्तेः पूर्वमनार भ्याधीतानां सन्निवेशः ? विकृतौ सौर्येष्टौ 'प्रयाजे प्रयाजे कृष्णलं जुहोति' इति वाक्यं प्रकृ ततः प्राप्तान प्रयाजाननूद्य कृष्णलहोमं विधत्ते । तत्रा नारभ्याधीतैरेव पदार्थैः विकृतिभावनाया इतिकर्तव्यताकाङ्क्षायाश्शान्त त्वात् प्रयाजानां प्राकृतानां प्राप्तेरसम्भवादिति चेन्न, प्राकृतानामनारभ्या धीतानाञ्च भिन्न कार्यकरत्वात् एककार्यकरत्वे एव बाध्यबाकभावाङ्गी कारात् न दोष इति प्राप्त उच्यते-- 
अनारभ्यविहितं यत्तत्प्रकृति गच्छति, न विकृतिम् । तथाहि-- 'सौर्यं चरु निर्वपेद्ब्रह्मवर्चसकामः' इति विकृतिभावना इतिकर्तव्यतात्वेन कृत्स्नपदार्थविशिष्टाखण्डोपकारमाकाङ्क्षति । प्रतिपदार्थमतिदेशो न भिद्यते । यदि प्रतिपदार्थं पृथक्पृथ गतिदेशस्स्यात् तहि प्रयाजेष्वागतेषु ताननूद्य विकृतौ किञ्चिद्विधीयत इत्यङ्गीक मुचितम् । नैवं भवत्यति देशः, दृष्टं वाऽदृष्टं वोपकारं साधयितुमवान्तरव्यापारसमूहात्मकाखण्डो पकारस्यातिदेशो दशमे साधयिष्यते । अस्यां स्थितौ प्रयाजमात्रातिदे शोऽनुपपन्नः । विकृतौ च प्रयाजानुवादेन कृष्णलहोमः प्रत्यक्षेण विधीय मानो दृश्यते । तेनातिदेशप्रवृत्तेः पूर्वमेवानारभ्याधीतानां विकृतौ सन्नि वेश इति कथनमनुपपन्नमेव । किञ्च 'यस्य पर्णमयी जुहः 'यस्य खादिरः स्र वः' इत्यनारभ्यवाक्ये जुहूपर्णतयोः, स्र वखादिरयोश्चाङ्गाङ्गिभाव बोधके, पर्णतया जुहूं भावयेत्, खादिरत्वेन स्रवं भावयेत् इति बोध यतः । तत्र जुह्वाः सवस्य च प्राप्तिर्वक्तव्या। न चात्र तत्तत्प्रकतिभूत काष्ठविशिष्टायाः पर्णताया वा स्वादिरत्वस्य वा विधानं सम्भवति, जुह वादीनांप्राप्तत्वात् प्राप्तप्रापकत्वञ्च विधेरनुपपन्नम् । एतेनानारभ्या धीतं प्रत्यक्षमपि जुह वादिसापेक्षत्वात् आनुमानिकातिदेशात् पूर्वं प्रवर्तत इति प्रत्युक्तम् चोदकबाधकत्वमपि निरस्तम् । एवञ्च पर्णतादीनां प्रकृ तितो विकृतौ प्रवृत्तिसम्भवात् अनारभ्याधीतानां प्रकृतिगामित्वमेवेति ॥﻿१७४ 
मीमांसानयमञ्जयाँ 
### २. सामिधेन्यधिकरणम् 
अनारभ्य श्रूयते--'सप्तदश सासिधेनीरनु यात्' इति । आहव नीयाग्निः समिद्भिस्समिध्यते, तत्प्रकाशनाय होत्रा पठ्यमानाः 'प्रवो वाजा अभिद्यव' इत्याद्या ऋचस्सामिधेन्यः कथ्यन्ते । तास्सप्तदशसङ्ख्य याऽनुवयादित्यर्थः । इदमनारभ्य पठितं साप्तदश्यं किं प्रकृतौ गच्छति ? उत विकृतौ ? इति संशयः । पूर्वस्मिन्नधिकरणेऽनारभ्याधीतानां प्रकृती निवेशस्साधितः । तेन न्यायेन प्रकृतिगामित्वमेव । यद्यपि प्रकृतौ 'पञ्च दश सामिधेनीरि' ति पाञ्चदश्यं श्रुतम्, तथापि विकल्पेनास्यापि निवेशो भवतु । उभयोरपि पाञ्चदश्यसाप्तदश्ययोः क्रतुसम्बन्धश्शब्दमर्यादया तुल्य एव । न च पाञ्चदश्यस्य प्रकरणात् दर्शपूर्णमासरूपक्रतुविशेष सम्बन्धः, साप्तदश्यस्य तु अव्यभिचरितसामिधेनीमुखेन क्रतुसामान्य सम्बन्ध इति न तुल्यबलत्वमिति वाच्यम्, प्रकरणस्य साक्षाद्विनियोजक स्वाभावाद्वाक्यादि कल्पनाद्वारैव विनियोजकत्वम्, ततश्च वाक्यस्यो पजीव्यत्वात् वाक्येन दर्शपूर्णमाससम्बन्धे साप्तदश्यस्य जाते पश्चादेव प्रकरणस्य प्रवृत्तेः। तस्मात्प्रकृतौ साप्तदश्यस्य पाञ्चदश्येन विकल्प इति पक्षे प्राप्ते, 
। उच्यते--साप्तदश्यं विकृतिष्वेव निविशते न प्रकृतौ। सर्वेषाम ङ्गानां तत्तत्स्वरूपोद्देशेन विधीयमानानामानर्थक्यापत्तेरपूर्वसाधनत्वेन विधानमिति नवमाद्ये व्यवस्थापयिष्यते । तन्न्यायेन पाञ्चदश्यसाप्तदश्य योः सामिधेनीस्वरूपोद्देशेन विधाने आनर्थक्यमित्यपूर्वपर्यन्तमनुधावन मावश्यकम् । अपूर्वञ्च प्रकरणान्निर्धार्यते-एतद्यागजन्यमिति । तत्र दर्श पूर्णमासगतं पाञ्चदश्यं दर्शपूर्णमासजन्यापूर्वप्रयुक्त मिति प्रकरणेन निश्ची यते । साप्तदश्यन्तु अनारभ्याधीतं स्वापेक्षितापूर्वसाधनत्वोपस्थापकप्रमा णाभावात् सामिधेनीशब्देन तदुपस्थापने लक्षणाद्यश्रयणीयेति पाञ्चदश्या पेक्षाया दुर्बलं भवति । ततश्च बलवता पाञ्चदश्येन बाधितं साप्तदश्यं विकृतिष्वेव निविशते । सत्यं प्रकरणाद्वाक्यं प्रबलम् प्रकरणस्योपजी व्यत्वञ्च, तथापि प्रकरणं यथाऽपूर्वोपस्थापनं झटिति करोति न तथा वाक्यम् । वाक्यञ्च सामिधेन्यङ्ग साप्तदश्यमिति बोधयितुं समर्थम्, 

१७५ किन्तु सामिधेनीषु यदपूर्वसाधनत्वं तत् प्रमाणाश्रयणेन विना बोधयितु मसमर्थम् । तच्च प्रमाण प्रकरण नेव । प्रकरणे चानधीतं साप्तदश्यम् । प्रकृतौ च निवेष्टुं न शक्नोति, पाञ्चदश्यावरोधात् । अतो विकृतिष्वेव साप्तदश्यस्य निवेशः ॥ 
### ३. साप्तदश्याधिकरणम् 
दर्शपूर्णमासयोः ‘पञ्चदश सामिधेनोरन्वाह' इत्याम्नाय 'सप्तदशा नुब्रूयाद्वैश्यस्य' इत्याम्नातम् । इदं दर्शपूर्णमासप्रकरणगतं वाक्यम् । अस्मिन् वाक्ये सन्देहः किं साप्तदश्यनिदमनारभ्यसाप्तदश्यात् विकृतिषु गच्छति ? उत प्रकृतौ ? इति । तत्र प्रकृतेः पाञ्चदश्येनावरुद्धत्वात् अनारभ्याधीतसाप्तदश्यवत् प्राकरणिक साप्तदश्यस्य विकृतिषूत्कर्षः कर्तव्यः । ब्राह्मण कत कदरीपूर्गनासप्रयागे साप्तदश्यस्य सर्वथा निवेशो नास्तीति सिद्धमेव । तेन प्रकृतौ पाञ्चदश्यं लब्धात्मकं भवति, ‘पञ्चदश सामिधेनीरन्वाह' इति वाक्ये विशिष्य ब्राह्णादिकर्तृकत्वनिर्देशो न दृश्यते । निर्देशाभावेन वैश्यकत केऽपि दर्शनासाख्ये कर्नणि पाञ्च दश्यमेव प्राप्नोति । अथवा पाञ्चदश्यसाप्तदश्ययोः प्राकरणिकत्वेन शैष्यमान्द्यकृतविशेषाभावात् प्रकृती तयोविकल्पो भवत्विति पक्षो प्राप्ते, 
उच्यते--नात्र विकल्पः, नापि साप्तदश्यस्य विकृतिषूत्कषः । अनारभ्याधोतस्य साप्तदश्यस्य विकृतौ निवेश इति तु युक्त न् । 'सप्त दशानुबयाद्वैश्यस्य' इति प्राकरणिकं साप्तदश्यं वैश्यनिमितकं प्रकृतावेव पाञ्चदश्यबाधकतया निविशते, अनयोनित्यत्वेन नैमित्तिकत्वेन च सम्बन्धभेदात् । पाञ्चदश्यं प्रकरणाविशेषात् दर्शपूर्णमासप्रयोगसामान्य विषयं सत् अनुष्ठानाय प्रयोगविशेषानाक्षिपति । प्रयोगविशेषेषु वैश्य कर्तृकप्रयोगो यावदागच्छति ततः पूर्वमेव वैश्यसम्बद्धं साप्तदश्यं वैश्य कर्तृकप्रयोगे सम्बद्धं भवतोति बलवद्भवति । बलवत्वाच्च न विकल्पः । नित्यं पाञ्चदश्यं निमित्तं नापेक्षते, अतस्तस्य पूर्व प्रवृत्तिः। नैमित्ति कन्तु निमित्तं पर्यालोच्य पश्चात्प्रवर्तते । वैश्यकर्तृकत्वे निश्चिते नैमि त्तिकं साप्तदश्यं नित्यत्वेन पूर्वं प्रवृत्तं पाञ्चदश्यं बाधित्वैव निविशते । नैमित्तिकं साप्तदश्यं पश्चात्प्रवर्तमानमपि बलवद्भवति निरवकाश त्वात् । पाञ्चदश्यन्तु ब्राह्मणक्षत्रियविषये सावकाशम् । सावकाशनिरव 
१७६ 
मोमांसानयमञ्जयाँ काशयोनिरवकाशस्य बलवत्वं न्यायतस्सिद्धम् । तस्मात्प्रकृतावेव साप्तदश्यं पाञ्चदश्यं बाधित्वा निविशत इति भाष्यानुसारी पन्थाः । यवातिककृतस्त्वन्यथाऽधिकरणशरीरं वर्णयन्ति । तथाहि--नित्यनै मित्तिकोदाहरणस्थले नैमित्तिकस्य साप्तदश्यस्य प्रकरणाम्नानमनर्थ कम् । विकृतौ तदुत्कर्षपूर्वपक्षः, सावकाश निरवकाशस्थले विकल्पपूर्व पक्षश्च दाढ्यं नावहतीति नित्यकाम्योदाहरणस्थलं प्रदर्श्य पूर्वोत्तरपक्षी प्रदर्शयन्ति । दर्शपूर्णमासयोः 'चमसेनापः प्रणयन्ति' इत्यपां प्रणयनाय नित्यं चमसं विदधाति । एवं 'गोदोहनेन पशुकामस्य प्रणयेत्' इति पशु फलाय गोहोहनं विदधाति । गावो दुह्यन्ते येन पात्रेण तद्गोदोहनम् । अत्र गोदोहनं किं विकृतिषूत्कृष्यते ? उत प्रकृतावेव निविशते ? इति सन्देहे, नित्यचमसेन प्रकृतेरवरुद्धत्वात् काम्यं गोदोहनं विकृतावुत्कृष्टं सदर्थवद्भविष्यति । चमसः क्रत्वर्थः, गोदोहनं पुरुषार्थमिति भिन्न विषय त्वेन विरोधाभावात् नानयोर्बाध्यबाधकभावः । यदि च काम्येन नित्यं बाध्येत, तर्हि विगुणः क्रतुस्स्यादिति फलाय बिधीयमानस्य गोदोहन स्याश्रयालाभेन फलार्थत्वं तस्य कथं सिध्येत् । अतो विकृतिषु गोदोहन स्योत्कर्षः । ननु विकृतावपि चमसबाधे कतोवैगुण्यात्कथं गोदोहनस्य निवेश इति चेत्, लौकिकमेवापां प्रणयनमाश्रित्य गोदोहनं फलसाम्पादक भवतु इति पक्षे प्राप्ते, सिद्धान्तः-- 
'काम्यं नित्यस्य बाधकम्' इति न्यायेन फलं प्रति गोदोहनं प्रत्या सन्नम् शीघ्र प्रवर्ततेऽपां प्रणयनायेति गोदोहनं प्रबलम् । तेन चमसस्य बाधः । ननु भिन्नविषयत्वेन कथं बाध इति चेत्--प्रणयनरूपद्वारस्यो भयोरेकत्वात्सत्यपि कार्यभेदे द्वारस्याभेदात् विरोधो भवति, विरोधे च प्रबलं दुर्बलं बाधेत । एवञ्च चमसस्य बाधितत्वात् पशुकामप्रयोगे चम साभावकृतवैगुण्यं नास्ति । बाधितः पदार्थः क्रतोरङ्ग न भवति, कथं वैगुण्यमापद्येत ? कृष्णलचराववघाताभावकृतवैगुण्यं नाश्रीयते तद्वत् । अतो गोदोहनस्य प्रकृतावेव निवेश इति ॥ 
### ४. पवमानेष्टय धिकरणम् 
'अग्नीनादधीत' इत्युपक्रम्य अग्नयें पवमानायाष्टाकपालं पुरोडा 
१७७ 
शं निर्वपेत् अग्नये पावकाय अग्नये शुचये' इति तिस्रः पवमानेष्टय आम्नाताः। किमिदिमग्न्याधानं पवमानेष्टयङ्गम् उत स्वतन्त्रमिति संशये, आधानं पवमानेष्टयङ्गम् । पवमानेष्ट्युत्पत्तिवाक्येषु फलाश्रवेणेऽपि वि श्वजिन्न्यायेन रात्रिसत्रन्यायेन वा फलवत्वात्,फलवत्सन्निधौ पठित मग्न्या धानमफलमङ्ग भवति । फलवत्वाच्चेप्टीनां कथमिदं फलमनेन सम्पाद नीयमित्याकाङ्क्षासत्वात् आकाङ्क्षारूपं प्रकरणं सिध्यति । अतः प्रकर णादाधानं तदङ्गम् । यद्यपि 'अग्नीनादधीत' इत्यत्र द्वितीयाविभा त्या ग्नीनां फलत्वं गम्यते । तेन चाधानस्य फलवत्वमेव सिध्यति न त्वफ लत्वम्, तथाप्यग्नयोऽ पुरुषार्था इत्याधानस्य नाग्नयः फलम् । पवमा नेष्टिष्वतिदेशेन प्राप्तानामग्नीनां संस्कारद्वाराऽऽधानं पवमानेष्टयङ्ग मिति प्राप्ते, 
सिद्धान्त उच्यते-'अग्नीनादधीत' इति द्वितीयावगतसाध्यताका ये अग्नयः तदर्थमेवाधानम् । अग्नयश्च न स्वतःपुरुषार्थाः, किन्तु फल वदग्निहोत्राद्यर्थंतयाऽग्निषूपयुज्यमानेपु पुरुषार्थत्वं तेषां सिध्यत्येव । यथाऽऽधानमग्न्यर्थम् तथा पवमानेष्टयोऽप्यग्न्याः । 'यदाहवनीये जुह्वति' इति पवमानेष्टिप्रकरणगतमेकं वाक्यम् अनारभ्याधीतञ्चापरं वाक्य मस्ति । तत्रानारभ्याधीतस्य प्रकृतिगामित्वात् दर्शपूर्णमासयोनिवेशे सति ततः पवमानेष्टिष्वतिदेशतः प्राप्तिः । पवमानेष्टिसान्निधौ स्थितस्य वाक्यस्यानर्थक्यपरिजिहीर्षया सप्तम्या द्वितीयार्थलक्षकत्वम्, जुहोतेश्च पवमानेष्टिलक्षकत्वमाश्रित्य पवमानेष्टिभिः आहवनीयाद्यग्नीन् सम्पाद येदित्येवं पवमानेष्टीनामग्न्यर्थत्वं विधीयते । एवं सति विश्वजिन्न्यायेन फलकल्पनाक्लेशौ नायितव्यः । यथाधानमग्न्यर्थत्वेन गुणमूतं तथा पवमा नेष्टयोऽपि गुणभूता इति मिथो नाङ्गाङ्गिभाव इति भाष्यानुसारी पन्थाः । 
वातिककारास्तु 'यदाहवनीये जुह्वति' इति प्राकरणिकं वाक्यं नाङ्गीकुर्वन्ति । आधानमग्निसिध्यर्थत्वेन फलवत् । फलवत्सन्निधावफलं तदङ्ग भवति इति न्यायमाश्रित्य पवमानेष्टीनामाधानाङ्गत्वम् अथवा यथाऽऽधानमग्न्यर्थम् तथा पवमानेष्टयोऽप्यग्न्यर्था इत्यभिप्रयन्ति । 
### ५. आधानस्य प्रकृतिविकृत्यर्थताधिकरणम् 
अग्निसिध्यर्थमाधानमिति निर्धारितम् । तदाधानं किं प्रकृत्यङ्गम्, 
२३ 
१८० 
मीमांसानयमञ्जयाँ सोमयागश्च सुत्यादिने (पञ्चमे) भवति । तस्मिन्नेव दिने सोमलताया अभिषवादिद्वारा सोमरसो हूयते । तत्रैव च सवनीयपशोरनुष्ठानम् । अतः सवनीयपशोरवान्तरप्रकरणमुन्नीय महाप्रकरणेन पशुधर्माणां सर्व पश्वर्थत्वे गम्यमानेऽपि नहाप्रकरणादवान्तरप्रकरणस्य प्रबलत्वेन सव नीयपश्वर्थत्वमेव धर्माणां भवतु इति द्वितीयः पक्षः। 
कि यथाऽवान्तरप्रकरणेन सवनीयपश्वर्थत्वं धर्माणां ज्ञायते, तथा स्था नप्रमाणेनाग्नीषोमीयपश्वर्थत्वमपि सिध्यति, यतः औपवसथ्येऽन्हि अग्नी षोमीयः पशुरनुष्ठानायोत्कर्षेण प्रापितः तस्मिन्नेव दिने पशुधर्मा आम्ना ता। ततश्चानुष्ठानसादेश्यमादायाग्नीषोमीयपश्वर्थत्वमङ्गीकर्तुं शक्यते । यद्यपि प्रकरणात्स्थानं दुर्बलस्, तथाप्यग्नीषोमीययागस्य पशुधर्मविष यकाङ्क्षायास्सत्वात्, तदाकाङ्क्षाबलेन धर्माणामप्याकांक्षोत्थानात् प्रकर णेन स्थानं न बाध्येत । अत उभयार्था धर्मा इति पक्षेषु प्राप्तेषूच्यते 
-गाठ अग्नीषोमीयपश्वर्था धर्माः । सुत्यादिनात्पूर्वस्मिन् दिनेऽग्नी षोमीयपशोरनुष्ठानं नियतम् । तत्रैव च धर्मा आम्नाताः । तेषां धर्माणां सवनीयार्थत्वे ततः पशुधर्माकाङ्क्षायुक्तेऽग्नीषोमीयपशौ धर्माणामतिदेशेन प्राप्तिर्वक्तव्या । अतिदेशेन त एव पदार्थां अतिदिश्यन्ते ये च क्लृप्तोप कारकाः। परेधुरनुष्ठीयमाने सवनीये धर्माणामुपकारकत्वं भविष्यति । ततः पूर्वमेवाग्नीषोमीयपशोराकाङ्क्षा वर्तते । तामाकाङ्क्षां सवनीय पश्वर्थत्वेन स्वीकृताः पशुधर्माः कथं पूरयितुं शक्नुयुः ? प्रकृतित्वेन निश्चि ते क्रतावनुष्ठिता एव पदार्था विकृतीतिकर्तव्यताकाङ्क्षां शमयितु शक्नुव न्ति ।अतः अग्नीषोमीयपश्वर्था धर्मा इति स्वीकृत्य तत्रत्यक्लृप्तोपकारक पशुधर्माः सवनीयपश्वाकाङ्क्षा पूरयन्तीति उपपादनं युक्तम् । एवं सति पशुधर्माणां सवनीयपश्वर्थत्वशङ्कव कथमुदितेति प्रश्नो जायते। शङ्काया मूलमित्थमुपपादनीयम्--तदर्थं प्रथमं सवनीयपशोरुत्पत्तिवा क्यं किमिति परीक्षणोयम् । वाक्यद्वयमुपलभ्यते । 'आग्नेयोऽग्निष्टोम आलभते' इति वाक्यं औपवसथ्येऽहनि श्रुतमेकम्, अपरञ्च 'आश्विनं गृहं गृहीत्वा त्रिवृता यूपं परिवीयाग्नेयं सवनीयं पशुमुपाकरोति' इति सुन्यादिने श्रुतम् । यदि सवनीयस्यौपवसथ्येऽहन्युत्पत्तिः तर्हि तत्रैव पशुधर्माणामाम्नातत्वेन सवनीयार्थत्वशङ्काया उत्थितेः कारणमुक्तं 

१८१ भवति । यदि चेदं गुणविधायकं तहि सुत्यादिने श्रुतस्य 'आश्विनं ग्रहन्' इत्यादि वाक्यस्योत्पत्तिविधित्वम् । यदि चाश्विनवाक्यस्य गुणविधाकत्वं 
हि औपवसथ्येऽहनि श्रुतस्योत्पत्ति वाक्यत्वं सिध्यति । तत्र किं युक्तमिति परीक्षायाम् आश्विनवाक्ये आश्विनग्रहग्रहणोत्तरकाललक्षणानुपादेयस्य सत्वात् तस्य चाविधेयत्वात् तद्विशिष्टसवनीयपविधीयत इत्यङ्गीकारे प्रकरणान्तराधिकरणन्यायोऽनुसृतो भवति । तस्मात् औपवसथ्येऽहनि श्रुतं 'आग्नेयस्सवनीयः पशुरग्निष्टोम आलभ्यते' इति वाक्यं नोत्पत्ति वाक्यमिति सिद्धे पशुधर्माणामग्नीषोमीयपश्वर्थत्वं साधितं भवति ॥ 
### ८. शाखाहरणादीनामभयदोहार्थताधिकरणम् 
दर्शर्णमासयोः दर्श 'ऐन्द्र दध्यमावास्यायाम, ऐन्द्रं पयोऽमावास्या याम्' इति यागद्वयम् । प्रकृतियागो द्विदिनसाध्यः । अमावस्यायामारभ्य परेछुः प्रतिपदि यागस्समाप्यते । अमावास्यायां सायं दोहं दुग्छ्वा श्रपयित्वा दध्यर्थमातञ्च्य निक्षिप्यते, परेवुः प्रातर्दोहं दुग्ध्वा श्रपयित्वा पयोयागार्थमवस्थाप्यते। पूर्वेयुः सायं दोहार्थं शाखाहरण-वत्सापाकरण दिकं क्रियते । तदिदं शाखाहरणादिकं दधिधत्वेन ग्राह्यम् ? उतोभय धर्मत्वेन ? इसि सन्देहे, दहन एव शाखाहरणादयो धर्माः, तत्सन्निधावा म्नातत्वात् । परेयुः प्रातर्दोहे धर्मा नाम्नाताः । अतो दधिधर्मा इति पक्ष प्राप्ते-- 
उच्यते उभयवर्मा इमे, दर्शपूर्णमासप्रकरणाम्नानात् । सन्निधि वशेन दधिमात्रधर्मत्वं वक्तुं न शक्यम्, ततः प्रकरणस्य प्रबलत्वात् । दधियागस्यावान्तरप्रकरणसाधनाय सन्दंशसामग्यभावादवान्तरप्रकरणं न सिध्यति । शखाहरणाद्यङ्गविधायकवाक्येषु दधियागसंयोगोऽपि न दृश्यते । पूर्वेद्य ः शाखाहरणादयो धर्मा अनुष्ठेया इति पूर्वेद्य ः कालवि. धानमात्रमिति शाखाहरणादयोऽनुष्ठीयन्ते । तावता दधियागार्थत्वमिति निश्चतु न शक्यते । तस्मादुभयदोहार्थाः शाखाहरणादय इति ॥ 
### ९. ग्रहधर्माणां सवनत्रयार्थताधिकरणम् 
ज्योतिष्टोमे सन्ति ग्रहधर्माः-- 'ग्रहं सम्माष्टि गृहीत्वा खरे साद यन्ति' इत्यादयः। प्रातस्सवनं माध्यन्दिनं सवनं सायं सवनमिति त्रोणि सवनानि । प्रतिसवनं ग्रहयज्यभ्यासा भवन्ति । तत्र ग्रहधर्माः प्रातस्सवने 
१८२ 
मीमांसानयमञ्जयाँ ये ग्रहाः तदर्था एव ? उत सवनत्र यसाधारणा इति संशये, पूर्वाधिकर णस्यैवातिदेशः । प्रातस्सवनिकग्रहार्थत्वमिति पूर्वपक्षः, महाप्रकरणात् सवनत्र यसम्बद्धग्रहार्थत्वमिति सिद्धान्तः ॥ 
### १०. रशनाधर्मसाधारण्याधिकरणम् 
ज्योतिष्टोमे पशुधर्माणां मध्ये यूपपरिव्याणं श्रुतम्-'यूपं परिव्य यति' इति। परिव्याणं रशनया वेष्टनम् । तत्र केचन रशनाधर्मा आम्ना ताः-त्रिगुणा भवति' दर्भमयी भवति' इत्यादयः। पूर्वं पशुधर्माणामग्नी षोमीयपश्वर्थत्वं व्यवस्थापितम् । तेन सवनीययूपयरिव्याणसाधनीभूत रशनायां रशनाधर्मा अग्नीषोमीयाद् अतिदेशेन प्राप्नुवन्तीति निश्चि तम् । सवनीयपशौ ‘स आश्विनं ग्रहं गृहीत्वोपनिष्क्रम्य यूपं परिव्ययति' इति वाक्येनापूर्वं परिव्याणान्तरं विद्यते । अनेन वाक्येनातिदेशप्राप्त परिव्याणे आश्विनग्रहग्रहणोत्तरकालो न विधीयते, तस्य सवनीयोत्प त्तिवाक्येनैव प्राप्तत्वात्, किन्तु यूपसंस्कारार्थं नूतनमप्राकृतकार्यकाल विशिष्टं परिव्याणान्तरमेव विधीयते । तत्र ये 'त्रिगुणा भवति' 'दर्भ मयी भवति' इत्यादयो रशनाधर्माः ते रशनाद्वयसाधारणाः ? उताग्नी षोमीयरशनामात्रार्था इति सन्देहे, परिव्याणोद्देशेन विधीयमानाः त्रैगुण्य दर्भमयीत्वादयो धर्माः परिव्याणस्वरूपं परित्यज्यापूर्वसाधनीभूतपरि व्याणोद्देशेन विधातव्याः । तत्र किमपूर्वसाधनत्वमाश्रयणीयमिति जिज्ञा सायां स्थानात् अग्नीषोमीयपरिव्याणरशनार्थत्वमेवेति सिध्यति । तथा सति सवनीयपशावतिदेशात् प्राप्तपरिव्याणरशनायामेव त्रिगुणत्वादयो धर्मा निविशन्ते न त्वपूर्वपरिव्याण रशनायामिति प्राप्तेऽभिधीयते-- 
भी सवनीयापूर्वपरिव्याणरशनायामपि ते धर्मा भवेयुः । अग्नीषोमीय सवनीयपरिव्याणरशनासाधारणा अमी धर्माः । 'यूपं परिव्ययति' इति परिव्याणं यूपसंस्कारः यूपार्थः । परिव्याणञ्च रशनया सम्पाद्यते । रशनायां क्रियमाणा धर्मा अपि यूपार्थाः प्रतिपद्यन्ते। यूपश्च त्रयाणामपि पशूनामेकस्साधारणः । तत्र अग्नीषोमीययूपः, सवनीययूप इति यूपे भेदप्रतीतिः न समुचिता, एकादशे यूपस्य पशुत्रयसाधारण्यं व्यवस्था पितम् । अतश्चाग्नीषोमीययूपपरिव्याणम् सवनीययूपपरिव्याणमिति 

१८३ भेदव्यवहरापेक्षया यूपसम्बन्धित्वमात्र कल्पना लघीयसी। तस्मादुभयर शनार्था त्रिगुणत्वादयो धर्माः ॥ 
### ११. अंश्वदाभ्याधिकरणम् 
__'अंशुं गह्णाति' 'अदाभ्यं गृह्णाति' इति ग्रहद्वयमनारभ्य श्रुतम् । अनारभ्याधीतानां प्रकृतिगामित्वात् ज्योतिष्टोमे ग्रहद्वयस्य निवेशः । तत्र 'ग्रहं सम्माष्टि' इत्यादयो ग्रहधर्माः अंश्वद्राभ्ययोर्भवन्ति न वेति संशये, प्रकरणपठितैर्ग्रहधर्मैरनारभ्याधीतयोरंश्वदाभ्ययोस्सम्बन्धाभावात् प्रकरणपठितसोमग्रहेष्वेव ग्रहधर्मा निविशन्त इति पक्ष प्राप्त उच्यते 
सम्मार्गादि धर्माणां ग्रहोद्देशेन विहितानां वाक्येन ग्रहप्रयुक्तत्वं तावदङ्गीकर्तव्यम् । प्रकरणबलाच्च प्राकरणिकग्रहमात्रार्थत्वं सम्मार्गस्य प्रतीयत इति तु सत्यम्, तावताऽनारभ्याधीतग्रहयोावृत्तिन कर्तुं शक्यते, प्रकरणस्य धर्मविधिविशेषणत्वासम्भवात् । प्रकरणं हि विनियोगमात्रे प्रमाणम् । 'ग्रहं सम्माष्टि' इत्यत्र ग्रहशब्दो ज्योतिष्टोमापूर्वलक्षणः ग्रह स्वरूपोद्देशेन विधीयमानस्य सम्मार्गस्यानर्थक्यापत्तेः । अनारभ्याधीत योश्च ग्रहयोः ज्योतिष्टोमप्रकृतिसम्बन्धस्य विद्यमानत्वात् प्रकृतिजन्या पूर्वसाधनत्वं सिध्यति । तस्माज्जोतिष्टोमीयसर्वग्रहार्था धर्माः ॥ 
### १२. चित्रिण्यधिकरणम् 
चयने 'प्राणभृत उपदधाति' इत्यादयः प्रकरणपठिता इष्टकास्सन्ति, एवं 'चित्रिणीरुपदधाति' इत्यनारभ्याधीता अपीष्टका विद्यन्ते । तत्रेष्ट काधर्मेषु 'न खण्डामुपदध्यात्' इत्यादि वाक्यविहितेषु संशयः--किमिमे धर्माः अनारभ्यविहितेष्टकासु निविशन्ते न वेति । पूर्वाधिकरणन्यायस्यै वातिदेशः । पूर्वपक्षसिद्धान्तौ पूर्वाधिकरणवदेव भवतः ॥ 
### १३. अभिषवादिधर्माणां सोमार्थत्वाधिकरणम् 
पूर्वस्मिन् पादे क्षत्रियवैश्यकर्तु के ज्योतिष्टोमे सोमप्रत्याम्नायतया फलचमसविधिरिति फलचमसाधिकरणे निरूपितम् । तदत्र फलचमसे सोमाभिषवादयो धर्माः कर्तव्याः ? उत न इति संशये, 'सोममभिषुणोति' इति विधौ सोमशब्दो ज्योतिष्टोमापूर्वसाधनत्वेन सोममाचष्टे, न सोमत्वे नेति तावदङ्गीकर्तव्यम् । अन्यथा व्रीह्यवहननादयो धर्मा यवेषु न प्रवर्ते 
१८४ 
मीमांसानयमजाक रन् । यथा सोमः क्रत्वपूर्वसाधकः तथा फलचमसोऽपि क्रत्वपूर्वसाधक इत्यभिषवादयो धर्माः फलचमसेऽपि प्राप्नुवन्तीति पक्षे प्राप्त उच्यते 
फलचमसो नैमित्तिकः । निमित्ते सति प्रवर्तते, तदभावे च न प्रवर्तते । अभिषवादयो धर्मा नित्यं सोममवलम्ब्य प्रवर्तन्ते । अतो नित्य संयोगविरोधादभिषवादिधर्माणां फल चमससाधारण्यं न युज्यते । यद्यपि व्रीहियवद्रव्ययोः प्रयोगभेदादनित्यत्वमस्ति तथापि शब्दतो नित्य त्वात्तयोः धर्मसाधारण्ये न विरोधः । प्रकृते तु 'यदि राजन्यं वैश्यं वा' इति यदिशब्दोपबन्धादनित्यत्वं शब्दत एव गम्यते । किञ्च नित्यसोम द्रव्यप्रवृत्तिवेलायां नैमित्तिकफलचमसद्रव्यस्य प्रवृत्त्यभावेन फलचमस सस्यापूर्वंसाधनत्वावगतेरभावात् तदुद्देशेन धर्माणामभिषवादीनां कथं सम्बन्धस्स्यात् । साप्तदश्याधिकरणे नित्यप्रवृत्तिवेलायां नैमित्तिकस्य प्रवृत्त्यभ वः साधितः । एवं सति फलचमसगतापूर्वसाधनत्वानवगमाद भिषवादिविधयः स्वार्थान विधाय चरितार्था न नैमित्तिकद्रव्यागमनं प्रतीक्षन्ते । तस्मान्नाभिषवादयो धर्मा नित्यनैमित्तिकसाधारणाः॥ 
### १४. मुख्यप्रतिनिध्योरसमानविध्यधिकरणम् 
नित्यकाम्यकर्मसु श्रुतद्रव्यस्यालाभे प्रतिनिधरुपादातव्य इति षष्ठे प्रतिनिधिपादे वक्ष्यते । तत्र येऽवधात प्रोक्षणादयो धर्मास्ते किं श्रुतप्रति निध्युभयसाधारणाः ? उत श्रुतमात्रधर्मा इति फलच मसन्यायेन नित्या नित्यसम्बन्धस्यायुक्तत्वात् धर्मा नोभवसाधारणाः, इति पक्षे प्राप्ते, 
। उच्यते-श्रुतव्ये ये धर्मा विहितास्तान् प्रतिनिधेया नीवारादयोऽपि प्राप्तुवन्ति । प्रतिनिधितया तदेव द्रव्यं गृह्यते यत् श्रुतद्रव्यगतावयववत् । 'ब्रीहिभिर्यजेत' इत्यत्र व्रीहित्वजातिरर्थः अमूर्तायास्तस्या यागसाधनत्व मनुपपन्न मिति व्यक्तयो लक्ष्यन्ते । व्यक्तौनामपि यासधनत्वमनुपपन्नम्, अवहननपेषणादिना व्यक्तीनां नाशान् । अतो ब्रीह्यवयवा एव यागसा धनमिति ब्रोहिशास्त्रस्य तात्पर्य कल्पनीयम् । ब्रीहिषु अवयवबाहुल्यम्, नीवारादिष्वल्पा अवयवाः । व्रीहयो यदि न लभ्यन्ते ब्रीहिशास्त्रानुग्रहाय नीवारगता अल्पा अवयवा एव गृह्यन्ते नान्तरीयकतया। नीवारग्रहणं ब्रीह्यवयवबुध्यैव । तथा च व्रीय इव नीवारास्सकानाः, यथा व्रीहयो धर्मान् लभन्ते तथा नीवारा अपीति श्रुतप्रतिनिध्युमयसाधारणा धर्माः ॥ 

### १८५ १५. प्रतिनिधिषु मुख्यधर्मानुष्ठानाधिकरणम् 
'यदि सोमं न विन्देत् पूतीकानभिषुणुयात्' इति सोमालाभे पूती कानां प्रतिनिधिनियमविधिः । प्रतिनिधिग्रहणं सादृश्यमादाय भवति, न तु विधितः । किन्तु प्रकृते सोमसदृशीष्वनेकलतासु प्राप्तासु तत्र पाक्षिकांशपूरणाय नियम विधिरयम् । अर्थात्तदितरलतानां निवृत्तिः । तत्र पूतीकेषु सोमे ये क्रयणाभिषवादयो धर्मा अनुष्ठीयन्ते ते पूती केषु न कर्तव्याः ? उत कर्तव्याः ? इति सन्देहे, व्रीह्यलाभे नीवाराणां व्रीहिबुध्या ग्रहणम्, नीवारा ग्राह्या इति तत्र विधिर्नास्ति, प्रकृते च पूतीकानां सोमबुध्या ग्रहणं नास्ति, अपितु विधिवशेन पूतीकबुध्या ग्रहणम् । अतः फलचमसे यथा न सोमधर्माः, तथा प्रकृतेऽपि न सोम धर्मा इति प्राप्त उच्यते-- 
विधिवाक्ये पूतीकग्रहणं सोमावयवोपलक्षणम् । एतद्वि ध्यभावद शायां पूतीकानां नात्यन्ताप्राप्तिः, अनेकेषु सदृशद्रव्येषु पाक्षिकी अप्रा प्तिः पूतीकानाम् । तां पूरयत्ययं विधिः । अतः पूतीकानां सोमसमान धर्मवत्वमस्त्येव ॥ 
### १६. संस्थाधिकरणम् 
'सोमेन यजेत' इति ज्योतिष्टोमस्योत्पत्तिवाक्यम् । तस्याधिकार वाक्यं 'ज्योतिष्टोमेन स्वर्गकामो यजेत' इति । अयं यागो नित्यः काम्यश्च । ज्योतिष्टोमयागः सप्त संस्थाकः--अग्निष्टोमः, उक्थ्यः, अत्यग्निष्टोमः, षोडशी, वाजपेयः, अतिरात्रः अप्तोर्यामइति । एतासु संस्थासु अत्य ग्निष्टोमः, वाजपेयः अप्तोर्यामश्चाग्निष्टोमोक्थ्यादीनामनुष्ठानप्रकारभेदेन भिन्ना भवन्ति । प्रधानतया चतस्रः संस्था भवन्ति--अग्निष्टोमः उक्थ्यः, षोडशी, अतिरात्र इति । संस्था नाम स्तोत्रेण क्रतूपरमः । अग्निष्टोमस्तोत्रेण क्रतोरुपरमे अग्निष्टोमसंस्थाको ज्योतिष्टोमः, उक्थ्य स्तोत्रेण क्रतूपरमे उक्थ्यसंस्थाको ज्योतिष्टोम इति । एवमन्यत्रापि । स्तोत्रेण क्रतूपरम इत्यस्य क्रतोस्समाप्तिरिति नार्थः, अन्ये क्रियाकलापा भवेयुः, किन्तु स्तोत्रव्यापारो न भवतीत्यर्थः । स्तोत्रव्यापारो यद्यग्निष्टो मस्तोत्रण समाप्तस्तहि अग्निष्टोम संस्था। एवमुक्थ्यसंस्था इत्येवं व्यव हारः । उक्थ्यादयस्संस्थाः काम्या विहिताः--'पशुकाम उक्थ्यं गृहणी यात्, 'षोडशिना वीर्यकामस्य स्तुवीत' 'अतिरात्रेण प्रजाकामं याजयेत्' 
२४﻿१८६ 
मोमांसानयमञ्जयाँ इति । अग्निष्टोमोक्थ्यषोडश्यतिरात्रशब्दाः स्तोत्रविशेषवाचिनोऽपि संस्थावाचिनोऽपि भवन्ति । 'अग्निष्टोमेन यजेन' इत्यत्र यजिसामाना धिकरण्यादग्निष्टोनशब्दः संस्थानिमित्त कक्रतुपरोऽपि भवति । तथा चायमत्र निष्कर्षः-अग्निष्टोमसंस्थाया नित्यत्वं काम्यत्वञ्च । उक्थ्याद यस्तु काम्या एव । अग्निष्टोमादिशब्दानां प्रचुरप्रयोगात् तत्तत्संस्थासु शक्तिः, तादशसंस्थावति ज्योतिष्टोमे निरूढलक्षणा, तद्वति क्रत्वन्तरे सम्प्रदायतः प्राप्ता साप्रतिकी लक्षणा, ग्रहणे स्तोत्रे च गौणी । उक्थ्याद यस्संस्थाः प्रकृतज्योतिष्टोममाश्रित्य पश्वादिफलोद्देशेन विधीयन्ते । प्रकृतज्योतिष्टोमाश्रितोक्यसंस्थया पशून्, तथाविधषोडशिसंस्थया वीर्यम् तथाविधातिरात्रसंस्थया प्रजां भावयेदित्यर्थो भवति । सर्वत्र ज्योतिष्टो मस्वरूपमनुस्यूतं भवति । तत्तदवस्थाभेदेन ज्योतिष्टोमस्य भेदः, ज्योति ष्टोमत्वन्तु सर्वत्र वर्तत इति स्थितिः । अस्यां स्थितौ चिन्त्यते-अग्निष्टो मसंस्थाकज्योतिष्टोमस्य यान्यङ्गानि दीक्षणीयाप्रायणीयादीनि तान्यु क्थ्यादिसंस्थासाधारणानि ? उताग्निष्टोमसंस्थाक ज्योतिष्टोमस्यैव, उक्थ्थादिसंस्थास्वतिदेशेन तान्यङ्गानि प्राप्नुवन्ति इति । 
___ तत्र नित्याग्निष्टोमसंस्थायाः काम्योक्थ्यसंस्थानाञ्च प्रकरणमेकं ज्योतिष्टोमाख्यम् । प्रकरणाविशेषात् संस्थास्समानविधानाः । यथाऽग्नि ष्टोमसंस्थाकः क्रतुरङ्गानि गृह्णाति-दीक्षणीयादिभिरङ्गः क्रतूपकार कुर्यादिति, तथा तैरङ्गः फलवदुक्थ्यादिसंस्था उपकुर्यादित्युक्ते न फल चमसवन्नित्यानित्यसंयोगप्रयुक्तो विरोधः प्रसरति । नैमित्तिकफलचमस स्याफलत्वात् न स्वतो वर्मग्रहणे सामर्थ्यम्, काम्यसंस्थानान्तु फलवत्वात् स्वतो धर्मग्रहणे सामर्थ्य विद्यत एव । यद्येवं नाश्रीयते तहिं ज्योतिष्टो मस्य नित्यस्याग्निष्टोमसंस्थाकस्यैव धर्माणामुपकारकत्वं काम्यज्योतिष्टो मस्याग्निष्टो संस्थाकस्य धर्माणामुपकारकत्वं नास्तीति कल्पनीयं स्यात् । ये धर्मा नित्यप्रयोगे उपकुर्वन्ति ते काभ्यप्रयोगेऽपीत्यङ्गीक्रियत एव। तथैव पश्वादिफलकामनायामुक्थ्यादिसंस्था धर्मा उपकुर्वन्तीति समानविधानतैव धर्माणाम् । 
किञ्च धर्माणां समानविधानत्वाभावे सवनीयपशुनां समुच्चयदर्शन मनुपपन्नं स्यात् । तथाहि-'आग्नेयनजं सवनीयमग्निष्टोम आलभते, ऐन्द्राग्नमुपथ्ये द्वितीयम्, ऐन्द्रं वृष्णिं षोडशिनि तृतीयम्, सारस्वतों मेषीं 

१८७ चतुर्थीमतिरात्रे' इति सवनीयपशवो विहिताः । अत्र 'अग्निष्टोमे' 'उक्थ्ये' 'षोडशिनि' 'अतिरात्रे' इति सप्तम्यन्तानि पदानि स्तोत्रपराणि, न तु संस्थापराणि । संस्थापरत्वे उक्थ्यसंस्थाकक्रतौ अग्निष्टोमसंस्थाया अभावः, एवं षोडशिसंस्थाकक्रतौ अग्निष्टोमोक्थ्ययोरभावः, तथाऽति रात्रसंस्थाकक्रतौ अग्निष्टोमोक्थ्यषोडशिसंस्थानामभाव इति हेतोः तत्तन्निमित्तकपशूनामभावस्स्यात् । तथा सति 'द्वितीयम्' 'तृतीयम्' 'चतु र्थीम्' इत्युपपन्नं न भवेत् । अतः अग्निष्टोमादिसप्तम्यन्तानि पदानि स्तोत्रपराणीत्यङ्गीकर्तव्यम् । एवमङ्गीकृतेऽग्निष्टोमसंस्थे ज्योतिष्टोमेऽ ग्निप्टोमस्तोत्रनिमित्तक आग्नेय एकस्सवनीयः पशुः, उक्थ्यसंस्थाके ज्योतिष्टोमे अग्निष्टोमोक्थ्यस्तोत्रे निमित्तीकृत्याग्नेयेन्द्रौ सवनीयपशू द्वौ, षोडशिसंस्थे ज्योतिष्टोमे निमित्तत्रयसत्वात् त्रयः पशवः, तथाति रात्रसंस्थे ज्योतिष्टोमे चत्वारस्सवनीयाः पशवः । उत्तरोत्तरसंस्थासु पूर्वपूर्वसंस्था न भवन्ति किन्तु पूर्वपूर्वस्तोत्राणि भवन्तीति स्तोत्राणि निमित्तीकृत्य सवनीयपशूनां विधानं सङ्गतं भवति । संस्थां निमित्तीकृत्य सवनीयपशूनां विधाने उत्तरोत्तरसंस्थासु पूर्व पूर्वसंस्थानामभवात् तन्नि मित्त कपशूनां प्राप्तिर्न स्यात् । तदा 'द्वितीयं' 'तृतीयं' इति समुच्चय दर्शनं नोपपद्यत । तस्मात् स्तोत्रपरा एवाग्निष्टोमादयश्शब्दाः । 
एवं स्थिते दीक्षणीयाप्रायणीयाद्यङ्गानामसमानविधानता स्याहि काम्योक्थ्यादिसंस्थानाम् अग्निष्टोमसंस्थाक ज्योतिष्टोमः प्रकृतिरित्या श्रयणीयम् । तदैवोक्थ्यसंस्थायामाग्नेयसवनीयपशोरतिदेशतः प्राप्ति स्स्यात् । अतिदेशतः प्राप्तेः पूर्वं 'ऐन्द्राग्नमुक्थ्ये द्वितीयम्' इति वाक्यं प्रवृत्तं सत् ऐन्द्राग्नपशुं यदि विदध्यात् तहि अतिदेशतः प्राप्तस्याग्नेयस वनीयस्य औपदेशिकसवनीयस्य च विरोधो जायेत । तेन बाध्यबाधक भावो वा विकल्पो वा जायेत, तथा 'द्वितीयम्' इति समुच्चयोऽनुपपन्न स्स्यात् । यदि चाङ्गानां समानविधानता स्यात् तर्हि सर्वे पशवः संस्थासु प्रकरणविशेषात् प्राप्ताः पूर्वपूर्वसंस्थासु परः परः पशुः निमित्ताभावान्न भवेत् उत्तरोत्तर संस्थासु च प्रत्यक्षेण निमित्तेन पूर्वः पशुक्यिात्प्राप्नो तीति समुच्चयस्सिध्येत् एककार्यकरत्वाच्च बाधो वा विकल्पो वा न भवेत् । तस्मात्समानविधाना धर्मा इति पक्षे प्राप्ते, 
१८८ 
मोमांसानयमञ्जा सिद्धान्तः-दक्षिणीयादयो धर्मा असमानविधानाः । अग्निष्टोम संस्थाकज्योतिष्टोमस्य काम्या उक्थ्यादयस्संस्था विकृतयः। पश्वादिफला न्तरसाधनतया उक्थ्यादिसंस्थाः काम्या विधीयन्ते, अग्निष्टोमसंस्था च नित्या। धर्माणां साधारण्ये नित्यानित्यविरोधस्स्यात् । पश्वादिकामनायां सत्यां काम्यसंस्थासु प्रवर्तते, असत्यान्तु न प्रवर्तते इत्यनित्यत्वं काम्य संस्थानाम् । यदा प्रवर्तते तदा फलसाधनीभूता संस्था आश्रयमपेक्षन्ते दध्यादिवत् । आश्रयश्चाग्निष्टोमसंस्थाकज्योतिष्टीमः । ज्योतिष्टोम क्रियामाश्रित्यैव संस्थानां फलसाधनता। अङ्गरुपकृत एव ज्योतिष्टोम आश्रयो भवितुमर्हति । ज्योतिष्टोमक्रिया काम्यसंस्था अनपेक्ष्यैव दीक्षणी यादीन् धर्मान् स्वोपकारार्थं गृह्णाति न तु काम्यसंस्थार्थम् । तथाहि-- 'सोमेन यजेत' इत्युत्पन्नस्य सोमयागस्य नित्यः काम्यश्चेति द्वौ प्रयोगौ । तत्र नित्यः प्रयोगः 'वसन्ते वसन्ते ज्योतिषा यजेत' इति विहितः, अननु ष्टानप्रयुक्तप्रयवायपरिहाराय धर्मान् गृह्णाति, 'ज्योतिष्टोमेन स्वर्ग कामो यजेत' इति विहितः काम्यः प्रयोगः कामनासाधनाय धर्मान् गृहणाति । इमौ प्रयोगौ उत्पन्नमात्रे सोमयागे युगपत्प्रवर्तेते, गैर्वापर्ये नास्ति किञ्चिद्विनिगमकम् । तत्राङ्गोपकृतेन ज्योतिष्टोमेन प्रत्यवाय परिहारं कुर्यादिति, अङ्गोपकृतेन ज्योतिष्टोमेन स्वर्गं कुर्यादिति च वाक्या र्थस्सम्पद्यते । एवञ्च नित्यकाम्योभयविधज्योतिष्टोमसाधारण्येन धर्म विधय इति ज्ञातं भवति । उक्थ्यादयस्संस्थास्तु फलाय गुणविधिसरूपाः ज्योतिष्टोमाश्रिताः । ततश्च प्रथमं धर्मा दीक्षिणीयादयो ज्योतिष्टोमक्रिय याऽन्वयं प्राप्नुवन्ति, पश्चात् काम्यसंस्थाविधिषु धर्मा अन्वयं प्राप्नु वन्तीति धर्माणां न समानविधानत्वम् । ___ यदुक्तं 'द्वितीयं' 'तृतीयम्' इति समुच्चयदर्शनं नोपपद्यत इति तत्रो च्यते-वचनादेव समुच्चयो भविष्यति । अग्निष्टोमसंस्थाकज्योतिष्टोम प्रयोगं समाप्यैव प्रयोगान्तरे उक्थ्यादिसंस्थाकज्योतिष्टोमानुष्ठानेऽधि कारी भवतीति नियमस्य सत्वात् द्वितीयतृतीयादिशब्दानां वचना दुपपत्तिर्भवितुमर्हतीति धर्माणामसमानविधित्वमिति ॥ 
इति तृतीयाध्याये षष्ठः पादः 
## तृतीयाध्याये सप्तमः पादः 
### १. वेदिबहिरधिकरणम् 
पूस्मिन् पादे प्रधानयोः प्रकृतिविकृत्योस्सामानविध्यं विचारितम् । अस्मिन् पादेऽङ्गप्रधानानां सामानविध्यं प्राधान्येन विचार्यते । यागेषु वेदिः बहींषि अङ्गानि । वेद्यां बहीष्यास्तीर्य तदुपरि हवींष्यासाद्यन्ते । हविष्षु प्रधानयागसम्बन्धीन्यपि भवन्ति, अङ्गायागसम्बन्धोन्यपि । वेद्याः खनन-समार्जन-परिग्रह-प्रोक्षणादयो धर्माः कर्तव्याः, एवं बहिषां लवनसम्भरण-सन्नहन प्रोक्षणादयो धर्माः कर्तब्याः । इमे धर्मा विचार्यन्ते किं अङ्गप्रधानसाधारणाः उत प्रधानहविषामेव ? इति । तत्र 'वेद्यां हवीष्यासादयति' 'बहिषि हवींष्यासादयति' इति विहितं वेद्यादिक प्रकरणात् प्रधानहविरर्थमेव, न त्वङ्गहविरर्थमपि । प्रधानमाश्रित्यैव प्रकरणव्यवहारः । अतस्तत्तत्प्रकरणसम्बन्धी नि प्रधानहवींषि संस्कृत वेद्यां संस्कृतबहिष्षु चासादनीयानि, तदर्थमेव च खननलवनादयस्संस्करा इति पक्षे प्राप्ते, 
सर्वेषामेवाङ्गप्रधानहविषां वेद्यादिकमङ्गम्, वेदिहिस्तद्धर्माणा मविशेषप्रवृत्तवाक्यविहितत्वात् । 'वेदि खनति' 'बहिर्जुनाति' 'वेद्यां हवीष्यासादयति' 'बर्हिषि हवींष्यासादयति' इत्यादि वाक्यैरविशेषण प्रवृत्तैः प्रकरणद्वारा सङ्कोचायोगात् । यद्यपि प्रकरणसहकृतमेव 'वेद्यां बर्हिषि हवींष्यासदयति' इति वाक्यं विनियोजकम् दर्शपूर्णमासप्रकरण पाठात्, तथापि वेदिबहिस्तद्धर्माणामङ्गप्रधानहविरर्थत्वे न कोऽपि विरोधः । उत्पत्तिविधिना विनियोगविधिना च प्रधानतदङ्गष्ववगतेषु प्रयोगविधिरेतान्यनुष्ठापयति । प्रयोगविधिश्च साङ्गप्रधानविषयः । स च प्रधानापूर्वोपयोगि हविरासादनद्वारा प्रधानापूर्वं कुर्यादित्येवमर्थपर्यव सायी । ततश्च वेदि बहिस्तद्धर्माणामङ्गप्रधानार्थत्वे को विरोधः ? किञ्च वेदिबहिर्धर्माणामङ्गप्रधानसाधारण्ये एव प्रयाजशेषाभिघारणम् आज्य भागीयहविषि सिद्धं स्यात् । तथाहि--'चतुर्बुवायां गृह्णाति सर्वस्मै वा एतद्यज्ञाय गृह्यते' इति ध्रुवास्थमाज्यं प्रधानोपांशुयाजेऽप्युपयुज्यते, 
१९० 
मीमांसानयमञ्जयाँ अङ्गभूताज्यभागयोरप्युपयुज्यते । तत्र प्रयाजानिष्ट्वा 'प्रयाजशेषेण हवीष्य भिघारयति' इति विध्यनुसारेण हविरभिघारणं क्रियते । तत्रेदं श्रयते--'स वै ध्रुवामेवाभिघारयति ततों हि प्रथममाज्यमागौ यक्ष्यन् भवति' इति । अत्र हविरभिघारणे क्रमः प्राथम्यञ्च कीर्तितं वर्तते । ततश्च' वेद्यामासादितेषु हबिष्षु ध्रुवास्थमाज्यभागाज्यं प्रथममभिघार्य ततो ऽन्यानि हवींष्यभिघारयेत् । प्रधानहविभिस्सहाङ्गहविषो वेद्यामासदने सत्येव क्रमो हेतुवन्निगदश्चोंपपन्नस्स्यात् । तस्माद्वेदिबहिस्तद्धर्मा अङ्गप्रधानहविरर्थाः ॥ 

### मा २. याजमानानां प्रधानार्थत्वाधिकरणम्
 ज्योतिष्टोमे पुरुषसंस्काराः वपनादयो विहिताः-'केशश्मश्र वपते, नखानि निकृन्तते' इति । किमिमे अङ्गप्रधानार्थाः ? उत प्रधानार्थाः ? इति संशयः। यागानुष्ठातरि यजमाने कर्तुत्वं भोक्तृत्वञ्चेति धर्मद्वयं वर्तते । तत्र कर्तृत्वमुपसर्जनं भोक्तृत्वञ्च प्रधानम् । तत्र भोक्तृत्वं कर्म जन्यफलभावत्वम् । तदर्थत्वे वपनादिसंस्काराणां प्रधानाङ्गत्वं न स्यात्, प्रधानतुल्यकक्ष्यत्वात् । अतः कर्तुगामिन ईमे संस्काराः। कर्ता चाङ्ग प्रधानसाधारणः । तथा चाङ्गप्रधानार्थत्वं सिध्यति वपनादीनामिति प्राप्ते, 
उच्यते--यजमाने यद्भोक्तृत्वमस्ति तदर्था एवेमे संस्काराः । अर्थात् यजमानगतफलभोक्तृत्वयोग्यतासम्पादकाः । यागेन फले जननीये तेषामुपयोगः । कर्तृत्वार्थत्वे च कर्तृत्वस्य वपनादिसंस्काराणाञ्च गुणत्वात् 'गुणानाञ्च परार्थत्वात्' इति न्यायेन परस्परं सम्बन्धो न स्यात् । भोक्तृत्वार्थत्वे तु नायं दोषः, क्षेत्रसंस्काराणां कर्षणादीनां बीजावापरूप प्रधानर्थत्वं यथा तथा पुरुषसंस्काराणां प्रधानभोक्तृत्वार्थत्वे न विरोधः । वपनादिसंस्कारा अङ्गप्रधानार्थत्वे अग्नीषोमीयपशोरप्यङ्गभूता इति तद्विकृतौ वायव्यपशावपि प्रवर्तेरन्, सिद्धान्ते तु न प्रवर्तेरनिति फलभेदः। तस्मात्प्रधानमात्रार्था वपनादयः ॥ 
### ३. वेदिहविरभिमर्शनयोरङ्गप्रधानार्थत्वाधिकरणम् 
___ अस्मिन्नधिकरणे उदाहरणद्वये विचारः । ज्योतिष्टोमे महावेदिः, दर्शपूर्णमासयोर्ह विरभिर्शनञ्च । ज्योतिष्टोमे दार्शपौर्णमासिकवेद्या सह 

प्राग्वंशः, तस्य पुरस्तात्सदः, हविर्धानमण्डपः, तत्पुरस्ताच्चोत्तरवेदिरितो यतो भूमिस्सौमिको वेदिरित्युच्यते। सेयं वेदिः प्रधानार्था उताङ्ग प्रधानार्था ? इति सन्देहः । एवं दर्शपूर्णमासयोः वेद्यामासादितानां हविषां चतुर्होतृमन्त्रेण पौर्णमास्यां पञ्चहोतृमन्त्रणामावास्यायाञ्चाभिमर्शनं क्रियते-'चतुर्होत्रा पौर्णमासीमभिमृशेत्' 'पञ्च होत्रामावास्याम्' इति । 'पृथिवी होता' इत्यादिको मन्त्रश्चतुर्होता, 'अग्निर्होता' इत्यादिको मन्त्रः पञ्चहोता । तदिदमभिमर्शनं प्रधानहविषाम् ? उताङ्गप्रधानहविषाम् ? इति सन्देहः । तत्र ज्योष्टोमः फलं प्रति साधनं प्रधानम् । सर्वत्र प्रधानस्य चिकीर्षा भवति । तदेव फलं प्रति चिकीर्षितम् । अङ्गानि च तदुपकारार्थतयाऽनुष्ठीयन्ते । तानि फलसाधानतया न चिकोर्ण्यन्ते । तस्माद्वेदिः चिकीर्षितप्रधानमात्रार्थेति पक्षे प्राप्ते, 
उच्चते-'ज्योतिष्टोमेन स्वर्गकामो यजेत' इति वाक्यमङ्गसहितस्य प्रधानस्य फलसाधनत्वमभिधत्ते, न केवलं प्रधानस्य । ततश्च साङ्ग प्रधानस्यैव चिकोर्षा युक्ता । तदर्था महावेदिः । महावेदेरङ्गप्रधानार्थत्वे ऽग्नीषोमीयपश्वर्थत्वस्यापि सिद्धत्वात् अग्नीषोमीयपशुविकारे निरूढपशु बन्धेऽपि प्रवृत्तिर्भवितुमर्हति । तस्मादङ्गप्रधानार्था महावेदिः ॥ 
'चतुर्होत्रा पौर्णमासीमभिमृशेत् । पञ्चहोत्राऽमावास्यामभिमृशेत्' इत्यत्र पौर्णमास्यमावस्या शब्दौ द्वितीया विभक्तौ वर्तेते। द्वितीयान्त 
• त्वादिमौ शब्दौ कर्मवचनौ। कर्मणोऽभिमर्शनमनुपपन्नम् । तत्रानर्थक सदभिमर्शनं 'आनर्थक्यतदङ्गन्यायेन तदीयहविषि पर्यवस्यति । पौर्ण मासीनाम्नः प्रधानस्य अमावास्यानाम्नः प्रधानस्य यानि हवींषि तदर्थ त्वमेवाभिमर्शनस्येति पक्षे प्राप्ते, 
उच्यते--अभिमर्शनं न प्रधानमात्रार्थं किन्त्वङ्गप्रधानार्थम् । चतु हॊतृपञ्चहोतृवाक्याभ्यां नाभिमर्शनं विधीयते, अभिमर्शनस्य ‘आसन्नानि हवींष्यभिमृशति, इत्यनेनाभिमर्शनस्य प्राप्तत्वात्, किन्तु प्राप्तमभिमर्श नमनूद्य गुणो विधीयते । पौर्णमासीकर्मण्यमावास्याकर्मण्यभिमृशेत् चतुझेतृपञ्चहोतमन्त्रैरिति सिध्यति । आसन्नानि च हवींषि अङ्गप्रधान सम्बन्धीनि । तस्मात् द्वितीयाप्रतिपाद्यकर्मत्वस्य 'आसन्नानि हवींष्य 
१९२ 
मोमांसानयमञ्जयाँ भिमृशेत्' इत्यनेन प्राप्तत्वात् द्वितीयायाः सप्तम्यर्थे लक्षणामाश्रित्याङ्ग 
प्रधानहविषामभिमर्शनम् ॥ 
### ४. दीक्षादक्षिणयोः प्रधानार्थत्वाधिकरणम् 
ज्योतिष्टोमे 'वाससा दीक्षयति' 'दण्डेन दीक्षयति' 'कृष्णाजिनेन दीक्षयति' इत्यादयो दीक्षितसंस्काराः श्रुताः । एवं 'तस्य द्वादशशतं दक्षिणा' 'तस्य' ज्योतिष्टोमस्य द्वादशोत्तरं शतं गावो दक्षिणा इति दक्षिणा श्रुता। तदिदं दीक्षादक्षिणमङ्गप्रधानर्थम् ? उत प्रधानार्थम् ? इति संशयः । तत्र 'यो दीक्षितो यदग्नीषोमीयं पशमालभते' 'दीक्षितस्सोमं क्रीणाति' इत्यग्नीषोमीय-सोमक्रयणाद्यङ्गार्थत्वेन दीक्षासंस्काराणां श्रुत त्वात् फलसंयोगाच्च प्रधानार्थत्वस्यापि सत्त्वात् अङ्गप्रधानार्थत्वम् । एवं दक्षिणायाश्च ऋत्विगानमनस्य सहायोपादित्सया प्रयोगार्थत्वात् प्रयोग स्याङ्गप्रधानार्थत्वात् महावेदिन्यायेनाङ्गप्रधानार्थत्वमिति पक्षे प्राप्ते, 
उच्यते--'दीक्षा सोमस्य, दक्षिणा सोमस्य' इति वचनात् साक्षात् प्रधानेन सम्बन्धे सम्भवति परम्परासम्बन्धो न युक्तः। अग्नीषोमीय सोमक्रमणादीनां दीक्षानन्तरभाक्त्वेिन 'यो दीक्षित' इति वाक्यस्य तत्क्रमानुवादे तात्पर्य कल्पनीयम् । दक्षिणाया अपि यागकर्तृत्वकार यितृत्वयोर्यजमानस्य सत्त्वादृत्विक्त्वमुखेन प्रधानार्थतैव । तेन निरूढपशौ दीक्षादक्षिणस्य निवृत्तिः प्रयोजनं सिध्यति ॥ 

### सपा ५. यूपावटदेशलक्षणाधिकरणम्
 ज्योतिष्टोमेऽग्नीषोमीये पशौ 'अर्धमन्तर्वेदि मिनोत्यधैं बहिर्वेदि' . इति श्रुतम् । यूपस्या? भागो वेद्या अन्तः, अर्धश्च भागो वेद्या बहिर्यथा स्यात् तथा यूपस्य खननं कर्तव्यम् । अर्थात् यूपस्य मूलभागे विद्यमानं स्थौल्यपरिमाणं विज्ञाय तस्या? भागो वेद्या अन्तः अर्धश्च वेद्या बहिः यथा स्यात्तथा मिनुयात् । अत्र किमन्तर्वेदीति वेद्येकदेशो मीयमानयूपाङ्ग तया विधीयते, बहिर्वेदीत्यनुवादः ? उतोभाभ्यामेक एव सन्धिदेशो विधीयते ? इति सन्देहे, दीक्षादक्षिणं यथा वचनात् प्रधानाङ्ग तथा महावे दिरपि तदेकदेशद्वारा मीयमानयूपाङ्गम् । तत्रान्तर्वेदि इति विधिः । एकस्मिन्नर्धे वेद्या अन्तः स्थिते अर्धान्तरं वेद्या बहिरेव तिष्ठे दिति बहिर्वेदीत्यनुवाद इति प्राप्ते, 

१९३ उच्यते--'अर्धमन्तर्वेदि मिनोत्यधु बहिर्वेदि' इत्यत्रार्धमन्तर्वेदि इत्यस्य विधायकत्वम् अर्धं बहिर्वेदीत्यस्य न विधायकत्वमित्यत्र न किञ्चिद्वि निगमकमस्ति । 'अर्धं बहिर्वेदि इत्येव बहिर्देशविधायकमस्तु, अर्थादन्तर्वे द्यर्धस्य प्राप्तिरस्तु इति प्रश्नः स्यात् । अत उभाभ्यामेव वेद्येकदेशत्वं पुरुस्कृत्य तदुपलक्षितान्तर्देशबहिर्देशोभयात्मक एव सन्धि देशो यूपमानाङ्गतया विधीयते । उभयविधाने वाक्यभेदापत्तेः । किञ्च यपमानमेव न वेदिकार्यम्, वेद्या सदो मिनोति, हविर्धानं मिनोति, वेद्यामुत्तरवेदि निवपति, इत्यादीन्यनेकानि सन्ति वेदिकार्याणि । तत्तत्कार्ये वेदिविधेरावश्यकत्वात् न वेदिपरिमाणस्यादृष्टार्थत्वम् । तस्माद्वेदित्वानादरेणैव सन्धिदेशविधिरिति ॥ 
### ६. हविर्धानस्य सामिधेन्यनङ्गताधिकरणम् 
ज्योतिष्टोमे 'उत यन्सुन्वन्ति सामिधेनीस्तदन्वाहुः' इति श्रुतम् । अयमत्र सन्दर्भः-यागीयहविषां निधानाय ज्योतिष्टोमे हविर्धानमण्डपः उत्तरवेदेः पश्चाद्भागे निर्मीयते । तस्य मण्डपस्य उत्तरदक्षिणभागयोः हविर्धानाख्ये द्वे शकटे भवतः। उभयोरपि शकटयोस्सोमलताऽवस्थापिता भवति । तत्र दक्षिणभागे स्थिते शकटे यस्सोमः तं तदधस्तादुपावहृत्या धिषवणफलकसाधनेनाभिषुण्व न्त । अभिषवणावसरे होता तत्र स्थित्वा सामिधेनीमन्त्रान् पठति । तथा च विषयवाक्यस्यायमर्थः-'उत' अथेत्यर्थे । यत्तत्पदं सप्तम्यन्तम् । यत्' यच्छकटसमीपेऽधस्तात् 'सुन्व न्ति' अभिषुण्वन्ति सोमलताम्, 'तत्' तस्मिन् शकटे-तत्समीपे स्थित्वा होता सामिधेनीमन्त्रान् अनुब्रूयादिति । अत्र संशयः-किं हविर्धानशकटं सामिधेन्यङ्गम् ? उत तल्लक्षितो देशः ? इति । तत्र दक्षिणं शकट सामिधेन्यङ्गम्, तस्मिन् स्थित्वा सामिधेन्यनुवचनस्य विधानात् इति पक्षे प्राप्ते, 
उच्यते-शकटं नाङ्ग तत्समीपदेश एवाङ्गम्, होतुश्शकठे स्थातुम शक्यत्वात्, सोमस्य तत्रासादितत्वाच्च। ततश्च लुप्तसप्तम्यन्तस्य तच्छब्दस्य सामीपिकाधारे लक्षणा। तस्माच्छकटसमीपदेश एवात्र विधीयते ॥ 
२५ 
१९४ 

### मोमांसानयमञ्जयां ७. यजमानभिन्नकर्त्रन्तरप्रतिपादनाधिकरणम्
 सर्वमपि श्रौतं कर्म दर्शपूर्णमासादिकं किं साङ्गप्रधानं यजमानेन कर्तव्यम् ? उत द्रव्यत्यागदक्षिणादानेषु यजमानः, अन्येषु कर्मसु यज भानो वाऽन्यो वेत्यनियमः ? अथवा द्रव्योत्सर्गे यजमानः कर्ता, अन्येषु चान्य एवेति सन्देहे, 'यजेत स्वर्गकामः' इति वाक्यं यत्फलं प्रतिपादयति तस्य साङ्गप्रधानप्रयोगनिबन्धनत्वात् फले च प्रयोगकर्तुरेवाधिकारात् प्रयोक्ता यजमान एव कर्ता। दक्षिणादानञ्चादृष्टार्थतयाप्युपपद्यते । होत्रध्वर्वादिसमाख्या च यजमानस्यैव । ___ साङ्गप्रधानानुष्ठातुः फलम् इति युक्तम्, अङ्गानान्तु ऋत्विकर्तृक त्वेऽपि यजमानस्य न विरुध्यते, द्रव्यत्यागे यजमानस्य मुख्यत्वात् । ऋत्विकर्तृकाङ्गविषये प्रयोजककर्तृत्वसम्भवात् अङ्गानां कर्ता यज मानादन्यो वा भवतु, स्वयं यजमानो वा । अन्यापेक्षा यदा भवति तदा परिक्रयद्वाराऽन्यः कर्ता भवति, यदि नापेक्षा तदा यजमान एव साङ्ग प्रधानमनुतिष्ठतीति पक्षे प्राप्ते, 
उच्यते--ऋत्विक्परिक्रयस्याम्नानात् द्रव्योत्सर्गे यजमानः कर्ता अन्यत्र त्वङ्गजाते ऋत्विज एव कर्तारः। परिक्रयो नाम द्रव्यदानेन भृत्यस्वोकरणम् । तदर्थमेव दक्षिणा विहिता। तच्च दक्षिणादानं स्वस्मै न भवति । न हि स्वस्मै स्वयमेव दातुं क्षमते, स्वस्वत्वनिवृत्तिपूर्वकपर स्वत्वापादनस्य दानपदार्थत्वात् । तस्मादङ्गविषये यजमानादितरे कर्तारः, द्रव्यत्यागे च यजमानः कर्तेति युक्तम् ॥ 
### ८. ऋत्विक्सङ्ख्यानियमाधिकरणम् 
__ यजमानादन्ये कारस्सन्तीत्यवगतम् । ते कि बहवः ? उतैक एव ? किं वा यावत्यस्समाख्याः तावन्तः कर्तारः ? इति संशये, कर्तृपरि माणस्य न नियमः। एको द्वौ त्रिचतुरा वा कर्तारो भवितुमर्हन्ति । यस्मिन् प्रयोगे यावििद्भः कार्य निर्वर्तयितुं शक्यते तावन्तः कर्तार इत्य नियमः । परिक्रयविध्यनुसारेण परिक्रीयन्ते ऋत्विजः । परिक्रयविधि श्चैकस्य द्वयोः त्रिचुराणां समावेशेऽप्युपपद्यते । अतोऽनियम इति प्रथम पक्षः। 
१९५ 
एकस्यैव कर्तुः परिक्रयेण विध्युपपत्तौ न द्वितीयादेरुपादानम् । अतो द्रव्योत्सर्गे यजमानः, अन्येषामनुष्ठानायकः कर्तेति द्वितीयः पक्षः । 
सिद्धान्तस्तु--क्रतुषु 'अध्वर्युर्ग्रहं गृह्णाति, होता शंसति, उद्गा तोद्गायति, ब्रह्माभ्यनुजानाति, आग्नीध्रोऽग्नीन् विहरति' इत्येवं या वन्ति कर्तृणां नामानि श्रूयन्ते तावन्तः कर्तारो भवेयुः । यथा 'अथैष ज्योतिः, अथैष विश्वज्योतिः' इत्यत्र संज्ञया कर्मभेदः तथैवाध्वर्वादिनाम भेदेन कर्तृ भेद आश्रयणीयः। कर्मण आरम्भे ऋत्विजां वरणसंस्कारो भवति-'अग्निमें होतासौ मानुषः' इति होतुः, चन्द्रमा मे ब्रह्मासौ मानुषः' इति ब्रह्मणः, इत्येवमन्येषां वरणश्रवणात् । तस्य तस्य क्रतोः कर्तृ सङ्ख्यापि नियता वर्तते-'दर्शपूर्णमासयोश्चत्वार ऋत्विजः, पशु बन्धस्य षड़त्विजः, चातुर्मास्यानां पर्चा वजः, ज्योतिष्टोमे षोडशत्वि जः सदस्यश्च' इति । तस्माद्वरणं समाख्याञ्चाश्रित्य कर्तृणां सङ्ख्या नियमः॥ 
### ९. चमसाध्वर्वधिकरणम् 
कर्तृणामन्यत्वं तेषां सङ्ख्या परिमाणञ्च साधितम् । ज्योतिष्टोमे चमसाध्वर्यव इति केचन वियन्ते--'रश्मयो मे चमसाध्वर्यव' इति मन्त्रेण । ते किमुस्विक्ष्वेवान्तर्भवन्ति ? उतान्ये ? इति सन्दिह्यते । पूर्व वरणनिमित्तकः कर्तृ भेदस्साधितोऽध्वर्युब्रह्मादीनाम् । चमसाध्वर्युशब्दो यौगिकः--चमससम्बन्धिनोऽध्वर्यव इति । यौगिकत्वाद् वरणनिमित्तक कर्तृ भेदकत्वं नाश्रयणीयम् । यद्यपि 'चमसाध्वर्यन् वृणीते' इति वरण विधिरस्ति, तथाप्यदृष्टार्थं तद्व रणं भविष्यतीति ऋत्विक्ष्वेव चमसाध्व र्यवोऽन्तर्भवन्ति इति पक्षे प्राप्ते, 
_उच्यते--'मध्यत्तः कारिणां चमसाध्वर्यवः' 'होत्रकाणां चमसाध्व र्यवः' इति भेदेन व्यवहारदर्शनात् चमसाध्वर्यवो भिन्ना ऋत्विग्भ्यः । ब्रह्महोत्रादिषु 'मध्यतः कारिणः' इति 'होत्रका' इति भेदद्वयम् । तत्र ब्रह्म होतृयजमानोद्गातारश्चत्वारो मध्यतः कारिणः, मैत्रावरुणब्राह्मणा च्छंसि-पोतृ-नेष्ट्रच्छावाकानीघ्रा होत्रकाः षट् । इमे चमसिनः । एतेषां सम्बन्धिनोऽध्वर्यवश्चमसाध्वर्यव इति भेदघटितस्वान्न तेषु चमसा ध्वYणामन्तर्भावो भवितुमर्हति । तस्मादृत्विग्भ्योऽन्ये चमसाध्वर्यवः ॥﻿१९६ 

### मोमांसानयमञ्जयामि । मा १०. चमसाध्वYणां बहुत्वाधिकरणम्
 चमसापर्युषु एको द्वौ बहव इत्यनियमः ? उत बहव इति नियमः ? इति सन्देहे-'चमसाध्व! न् वृणीते' इत्यत्रोद्देश्यगतबहुत्वस्य ग्रहैकत्वन्यायेनाविवक्षितत्वादनियम इति पक्षे प्राप्ते, 
उच्यते-'चमसाध्व! न् वृणीते' इत्यस्य वरणेन चमसाध्व! न् संस्कुर्यादिति नार्थः । वाक्यान्तरेण चमसाध्वपूणामविहितत्वात् । 'ग्रह सम्माष्टि' इत्यत्र ‘ग्रहैर्जुहोति' इति वाक्येन क्रत्वर्थतया प्राप्तग्रहोद्देशेन 'ग्रहं सम्माष्टि' इति वाक्यं सम्मार्गाख्यं संस्कारं विधत्त इत्युद्देश्यगता यास्सङ्ख्याया अविवक्षा स्वीकृता । प्रतुते तु क्रत्वर्थत्वेन चमसाध्वयूणां प्राप्तिरनेनैव वाक्येन वक्तव्या। तथा च वरणसंस्कृतश्चमसाध्वर्युभिः क्रतूपकारं भावयेदित्यर्थस्स्वीकर्तव्यः । एवं सति चमसाध्वपूणां क्रतु प्रत्युपादेयत्वात् पश्वेकत्वन्यायेन बहुत्वं विवक्षणीयम् । ज्योतिष्टोम प्रकरणपठितत्वेन क्रतुसम्बन्धश्चमसाध्व! णां प्रयोगवचनेन सुलभः । ततश्चैकमेव वाक्यं प्रकरणसहकृतं सद्वरणस्य चमसाध्वhणां सङ्ख्या याश्च क्रतुसम्बन्धं विधत्ते, अनन्तरञ्चारुणैकहायनीन्यायेन यथायोग मन्वयस्सिध्यति-वरणोत्पादितैश्चमसाध्वर्युभिः क्रतमुपकुर्यादिति। अतश्च बहुत्वमुपादेयगतं विवक्षणोयमिति बह्वश्च मसाध्वर्यव इति ॥ 
### ११. चमसाध्वर्गृणामियत्ताधिकरणम् 
बहवश्चमसाध्वर्यवः कियन्त इति संशये 'प्रथमं वा नियम्येत' इति कपिञ्जलाधिकरणन्यायेन (११. १. ८) त्रयाणां ग्रहणमिति प्राप्ते, 
उच्यते--होतृचमसः ब्रह्मचमस इति चमसस्वामिनो दश भवन्ति । तेपां चमसोमो विहितः । अतश्चमसाध्वर्पूणां दशत्वं सिध्यति । तेन ज्योतिष्टोमविकृतौ दशपेये 'दश दश चमसाध्वर्यवः' इत्यनुवाददर्शनमुप पन्नं भवतीति दश चमसाध्वर्यवः ।। 
### १२. शमित्रधिकरणम् 
ज्योतिष्टोमे शमिता-पशुसंज्ञपयिता परिगणितेषु ऋत्विक्षु अन्तर्भ वति, तेभ्योऽन्यो वेति संशयः। यथा चमसाध्वर्यव ऋत्विग्भ्योऽन्ये तथा शमितापि तेभ्योऽन्यः संज्ञाभेदात् इति पक्षे प्राप्ते, 

१९७ उच्यते--संज्ञाधिकरणे द्वितीये उत्पत्तिवाक्यगतसंज्ञाया भेदकत्वं प्रतिपादितम् । तन्न्यायेन 'चमसाध्वर्यन् वृणोते' इत्युत्पत्तिगतचमसाध्व यु संज्ञाशब्दः प्रकृतऋत्विग्म्यो भेदक इति युक्तम्, तथा 'शमितारं वृणीते' इति वा यं न श्रूयते । शमयति पशुं संज्ञपयतीति यौगिकव्युत्पत्त्या शमि तृशब्दो नेयः। संज्ञपनञ्चाध्वर्यवम् । अध्वर्युगणे अध्वर्युः प्रतिप्रस्थाता नेष्टा उन्नेता चेति चत्वारः पुरुषाः। तत्र 'पराङावर्ततेऽध्वर्युः पशोस्सं प्यमानात् इत्य वर्योः पराङावर्तनस्य श्रुतत्वात् प्रतिप्रस्थातृनेष्ट्र न्नेतृषु कश्चिच्छमिता भवति । तेनाध्वर्यवसमाख्याया उपपत्तिरिति शमिता ऋत्विक्ष्वेवान्तर्भवति । ननु 'क्लेमानं वैकर्तस्य शमितुः दद्यात् स ब्राह्म णाय दद्यात् यद्यब्राह्मणस्स्यात्' इति वाक्ये ‘स यद्यब्राह्मणस्स्यात्' इति शमितुरब्राह्मणत्वकीर्तनेन ऋत्विग्भ्योऽन्यश्शमिता (क्लेमा मांसखण्ड विशेषः । विकर्ता एव वैकर्तः-प्राणशैथिल्यसंज्ञपनकतेत्यर्थः ।) इति चेदुच्यते-'यद्यब्राह्णस्स्यात्' इति वाक्यस्य क्षत्रियो वैश्यो वा यदि यजमानस्स्यात् तदा शमिता स्वभागं ब्राह्मणाय दद्यात् न स्वयमुप भुजोतेत्यर्थपरत्वान्न दोषः । अतः ऋत्विक्ष्वेव शमितान्तर्भवति । आचारे तु शमिता ऋत्विग्भ्योऽन्य एव चतुर्थवर्णो गृह्यते । विशसना दिकन्तु ऋत्विकर्तृ कम् । वैकर्तः विशसनकर्तेत्यर्थः ॥ 
### १३. उपगात्रधिकरणम् 
। ज्योतिष्टोमे 'उपगातार उपगायेयुः' इत्युपगातारः श्रुताः । गाय केषु मुख्यो गायकः कश्चन भवति । तस्मिन् विरम्य गायति सति तद न्तराले तद्गुणभूता गायका उपगातारो भवन्ति । प्रकृते गानकर्तारो मुख्या उद्गाता प्रस्तोता प्रतिदर्ता चेति त्रयः । तद्गुणभूता गायकाः किमृत्विक्ष्वेवान्तर्भवन्ति ? उतान्ये ? इति संशये, ऋत्विग्भ्योऽन्य एवो पगातारः, ऋत्विक्षु मिथो गुणप्रधानभावोऽनुपपन्नः, सर्वेषां गुणभूतत्वात् गुणानां मिथस्सम्बन्धोऽनुपपन्नः। अत उपगातारः ऋत्विग्भ्योऽन्ये इति पक्षे प्राप्ते, 
उच्यते--शमित्रधिकरणन्यायेन ऋत्विक्ष्वेवान्तर्भवन्त्युपगातारः । मिथो गुणभावस्तु वचनादुपपद्यते । किञ्च 'नाध्वर्युरुपगायेत्' इति 
१९८ 
मोमांसानयमञ्जयां निषेधबलाज्ज्ञायते उपगातार ऋत्विक्ष्वन्तर्भवन्ति इति । याज्ञिकास्तु 
ऋत्विग्भ्योऽन्य इति मन्यन्ते ॥ 
### १४. सोमविक्रेतुः पृथक्त्वाधिकरणम् 
सोमविक्रेता किं ऋत्विक्ष्वन्यतमः ? उत तेभ्योऽन्य इति संशये सोमविक्रेतृशब्दस्य यौगिकत्वात् वरणविध्यभावाच्चोपगातृवत् ऋत्वि जामन्यतम इति पक्षे प्राप्ते, 
उच्यते--ऋत्विग्भ्योऽन्यः । उपगातृणां 'उपगातार उपगायन्ती' ति विधिरस्ति, तथा सोमविक्र यिणो विधिर्नास्ति । अध्वर्युप्रभृतयः क्रत्वर्थतया विहिताः, सोमविक्रयी तु न तथा विहितः । न च 'सोमं क्रीणाति' इति क्रयविधिना विक्रयविधिराक्षिप्यत इति वाच्यम् । द्रव्य लोभेन विक्रये प्रवृत्तं पुरुषमादाय क्रयविध्युपपत्तेः विक्रयविध्यनपेक्षणा दृत्विकर्तृ कत्वानुपपत्तेश्च । तस्मादृत्विग्भ्योऽन्यस्सोमविक्रयी ॥ 

### का १५. ऋत्विक्च्छब्दवाच्यताधिकरणम्
 ऋत्विक्छब्दार्थो विचार्यतेऽस्मिन्नधिकरणे। ज्योतिष्टोमे ऋत्वि जस्सप्तदश भवन्ति । अध्वर्युः प्रतिप्रस्थाता, नेष्टा, उन्नेता ( अध्वर्यु गणः ) ब्रह्मा, ब्राह्मणाच्छंसी, आग्नीध्रः पोता ( ब्रह्मगणः ) होता मैत्रावरुणः अच्छावाकः, ग्रावस्तुत् ( होतृगणः) उद्गाता प्रस्तोता प्रति हर्ता सुब्रह्मण्यः ( उद्गातृगणः ) सदस्य ईति सप्तदश । चमसाध्वर्यव इत्येतेभ्योऽन्ये इत्यवगतम् । इमे सर्वेऽपि कर्तार इत्येतदपि समधि गतम् । किं चमसाध्वर्युसहितास्सर्व एव ऋत्विक्छब्दवाच्याः ? उत सप्तदशैव तच्छब्दवाच्या इति संशयशरीरम् । तत्र यागोयकर्मकरत्वमृ त्विक्छब्दस्य प्रवृत्तिनिमित्तम् । ऋतौ यज्ञे यजन्ति यज्ञसम्बन्धीनि कार्याणि कुर्वन्तीति ऋत्विजः । एतादृशकार्यकरत्वं चमसाध्वर्युसहितेषु सर्वेषु वर्तत इति सर्वे ऋत्विज इति पक्षे प्राप्ते, 
उच्यते-'सौम्यस्याध्वरस्य सप्तदत्विजः' इति सङ्ख्यासप्तदशत्व दर्शनात् सप्तदशभ्योऽन्ये नत्विजः। अन्येषामपि ऋत्विक्त्वे प्राप्ते सप्तदश वचनं द्वादशकपालेऽष्टाकपालशब्दवदवयुत्यानुवादो भवत्विति चेन्न; द्वाद शकपाल इत्यत्र द्वादशत्वं 'वैश्वानरं द्वादशकपालं निर्वपेत्' इति विधि 

१९९ विषयं यथा तथाऽत्र परमसङ्ख्या न विधिविषया। विधिबोधितद्वादश सङ्ख्यायामष्टत्वसङ्ख्याऽवयुत्यानुवादो भवति । प्रकृते तु न परमसङ्ख्या काचिदाम्नायते, येन तत्स्तोतु सप्तदशसङ्ख्याऽनूद्यत । ऋत्विक्छब्दो न यौगिकः किन्तु वरणनिमित्तकः, 'ऋत्विजो वृणोते' इति वचनात् । वरणेन ऋत्विजस्संस्कुर्यादिति तदर्थः, न तु ऋत्विजस्सतो वरणेन संस्कुर्यादिति । वरणात्प्राक क्वापि ऋत्विक्छब्दप्रयोगाभावात् । अतस्स प्तदशवरणान्येव ऋत्विक्छब्दप्रवृत्तिनिमित्तम् । ननु वरणं निमित्ती कृत्य ऋत्विक्छब्दस्सप्तदशसु वर्तते, ऋतौ यजतीति यौगिकव्युत्पत्ति माश्रित्य सप्तदशभ्योऽन्यत्रापि स्यादित्यनेकार्थत्वमन्याय्यमिति चेत् प्रकरणवशेन नानार्थत्वेऽप्यदोष इति भाष्यकृतः। सवातिककृतस्तु-वरणनिमित्तकत्वेऽवयशक्तिबाधापत्तिः, योगप्रदर्श कस्य 'ऋत्विग्दधक्' इति व्याकरणानुशासनस्य बाधापत्तिश्च स्यादिति योगाबाधेनाध्वर्युत्वब्रह्मत्वादिकं प्रयोगोपाधिरित्युचितम् । अध्वरं युनक्तीति व्युत्पत्त्या तु अध्वरयुक् इत्येव रूपं स्यात् न त्वध्वर्युरिति । अतो वरणनिमित्तकत्वमेव । ऋत्विक्छब्दस्तु प्रसिद्धावयवार्थकत्वात्सप्त दशववचनाच्च यज्ञियकर्मविशेषनिबन्धन इत्यभिप्रयन्ति । एतेन नानार्थ कत्वं नाङ्गीकृतं भवति ॥ 

### ____१६. ऋत्विक्त्वनियमाधिकरणम्
 सोमे सप्तदशत्विज इत्यधिगतम् । तत्राध्वर्युब्रह्मादीनां चमसाध्व यूंणाञ्च मध्ये यैः कश्चित्सप्तदशत्वं पूरणीयम् ? उतास्ति नियमः ? इति सन्देहे नियामकाभावादनियम इति पक्षे प्राप्ते, 
उच्यते--सप्तदशत्वे दक्षिणादानं नियामकम् । सप्तदशत्वञ्च चमसाध्वर्युवजितेषु पर्यवस्यति । 'ऋत्विग्भ्यो दक्षिणां ददाति' इति प्रकृत्याग्नीध्रमारभ्य प्रतिह–न्ताः सप्तदश चमसाध्वर्युवजिता ऋत्वि जः श्रूयन्ते । चमसाध्व' णां द्रव्यान्तरेण परिक्रयः । किञ्च सत्रे दीक्षा वसरे गृहपति दीक्षयित्वा' ब्रह्माणं दीक्षयति' इत्यादिना ब्रह्मादयस्सप्त दशैवानुक्रान्ताः न तु चमसाध्वर्यव इत्यतश्चमसाध्वर्यवो न ऋत्विजः ॥ 
### १७. यजमानसप्तदशत्वाधिकरणम् 
दक्षिणायां दीक्षायाञ्चानुक्रान्ता ऋत्विज इत्यधिगतम् । अध्वर्खा 
२०० 
मीमांसानयभञ्जयाँ दिगणभेदेन षोडशवत्विजो भवन्ति । सप्तदशः कः ? किं सदस्यः ? उत यजमानः ? इति सन्देहे, कर्मकरत्ववत्सप्तदशः सदस्य एव न तु य जमानः। कृताकृतप्रत्यवक्षेणकार्याय सदस्यो नियुज्यते । अतस्सदस्य एव सप्तदश इति पक्षे प्राप्ते, 
उच्यते--यजमानसप्तदशा एवत्विजः । अध्वर्यु ब्रह्मादिषु यागी याङ्गकर्मकर्तृत्वमस्तीति ते ऋत्विजः। तत्सामान्याद्यजमान एव तादृशः, न तु सदस्यः । विहिताङ्गकर्मणां कर्तृत्वेन ये विहितास्त ऋत्विजो भवन्ति । अनेन सोमविक्रयिणो व्यावृत्ति स्सिध्यति, विक्रयस्याविहित त्वात् । चमसाध्वर्यु णामन्यतमो न सप्तदशो भवितुमर्हति, अन्यतमस्या निर्धारणात् । कृताकृतपर्यवेक्षणमपि न विहितम् । अतस्सदस्य व्यावृत्तिः । यजमानस्तु-त्यागानुमन्त्रणपठनाद्यवेक्षणविष्णुक्र मक्रमणादि विहिताङ्गकर्माण्यनुतिष्ठतीति यजमान एव सप्तदशः ॥ 

### ma १८. ऋत्विजां नियतपदार्थकर्तुत्वाधिकरणम्
 12 अध्वर्वादोनां यागीयाङ्गकर्मकर्तुत्वेन शेषत्वमधिगतम् । तच्च शेष त्वमनियमेन किं सर्वकार्येषु ? उत समाख्यया नियमः ? इति संशये, प्रक रणे कर्तव्यत्वेन विहितान्यङ्गानि स्वस्वानुष्ठानाय कर्तृ नाक्षिपन्ति । कर्ता रश्च क्रतुभेदेन चत्वारः पञ्च षट् इत्येवं नियताः। ते यद्यदङ्ग कर्तु समर्थाः स्वशक्त्यनुसारेण तत्तदङ्गमनुतिष्ठन्तीति प्रकरणसहकृतेन साम र्खेनैवाङ्गानामनुष्ठाने सम्भवति दुर्बलाः आध्वर्यवम् हौत्रमित्यादयोऽ किञ्चित्कराः । अतो लिङ्गप्रकरणाभ्यां कर्तृणामनियमः । ननु स्फयक पालाधिकरणन्यायेन (३.१.५) स्फयादोनाम् उद्धननादिनियतकार्यसाधन त्वमध्वर्युप्रभृतीनामस्त्विति चेन्न; तत्र 'स्फये नोद्धन्ति' 'कपालेषु श्रप यति' 'शूर्पण विविनक्ति' इत्यादिविनियोगवचनानां सत्त्वात् अत्र तादृश वचनानामभवात् समाख्यायाश्च दुर्बलत्वात् । किञ्चाधानसिद्धाहवनी याद्यग्नोनां यथा प्रकृतिविकृतिसर्वार्थत्वम् 'अग्नयश्च स्वकालत्वात्' ( ३.७.३७ ) इति सूत्रेण व्यवस्थापितं तथा लिङ्गप्रकरणाभ्यां कर्तृ णा मनियम इति पक्षे प्राप्ते, 
उच्यते--'आध्वर्यवम्' हौत्रम्' इत्यादिभिस्समाख्याभिः संयुक्तानि 
३ 

२०१ कर्माणि सन्ति । तासां समाख्यानां प्रयोजनवत्वं तावदङ्गीकर्तव्यम्, अन्यथा समाख्यानां वैयर्थ्य स्यात् । समाख्या इमा नित्यवच्छ ताः। तासामनुवादत्वेन नयने नित्यवच्छ्वणविरोधस्स्यात् । समाख्यापेक्षया लिङ्गप्रकरणयोर्बलीस्त्वं तदा सिध्यति यदा च समाख्याभिविरोधो भवति । न चात्र विरोधोऽस्ति । प्रत्युत लिङ्ग प्रकरणञ्च समाख्यासा पेक्षे। शक्ति रस्तीति न सर्वस्सर्वं कतुं प्रवर्तेत । अनेकेषु कर्तव्यपदार्थेषु सत्सु किं मया कर्तव्यनित्यपेक्षेतैव । प्रकरणेन पदार्थेषूपस्थापितेषु कः पदार्थो ममानुष्टेय इति कर्तु रपेक्षा जायत एव । तत्र समाख्या 'आध्वर्य वम्' इत्यादिः इमेऽध्वर्युणाऽनुष्ठेयाः इमे होत्राऽनुष्ठेया इति सविभागं पदार्थानवबोधयति । तत्राप्येकोऽध्वर्युोता वा एकाकी सर्वमाध्वर्यवं होतं वा न शक्नोति कर्तु मिति तत्तत्सहायकाः तत्तद्गणे त्रयस्त्रयः परिग णिताः । अतः लिङ्गप्रकरणाभ्यां कर्तृष्वव्यवस्थया प्राप्तेषु केन कि कर्तव्यमिति व्यवस्थासमर्पकत्वेन समाख्या प्रवर्तते । अन्यथा समाख्याऽन थिका स्यात् । तस्मात्समाख्यया कर्तृ नियमः ॥ 
### १९. प्रैषानुवचनस्य मैत्रावरुणकर्तृकत्वाधिकरणम् 
मैत्रावरुणकर्तव्यमत्र विचार्यते । मन्त्रेषु प्रैषमन्त्रा अनुवचनमन्त्राः प्रेषानुवचनमन्त्रा इति भेदेन व्यवहारः । तत्र 'अनुब्रूहि' 'यज' इत्या दयः प्रैषा आध्वर्यवसमाख्याकाः । एवमध्वर्यु णा प्रेषितेन ऋत्विजा पठ्य माना मन्त्रा याज्यापुरोनुवाक्याः । इमे च हौत्रसमाख्याकाः । 'प्रेष्य' इत्यध्वर्यु कर्तृक प्रषानन्तरं मैत्रावरुणेनानूच्याः 'हौतायक्षदग्निम्' इत्या रभ्य 'होतर्यज' इयन्ताः प्रषानुवचनोभयात्मका इति वैदिकी स्थितिः । ज्योतिष्टोमे 'मैत्रावरुणः प्रेष्यति चानुचाह' इति श्रुतम् । प्रेषं करोति अनुवचनञ्च करोतीति तदर्थः । तत्र किं सर्वेषु प्रेषेषु सर्वे ध्वनुवचनेषु च मैत्रावरुणविधिः ? उत प्रैषानुवचनेष्वेव ? इति सन्देहे, 'मैत्रावारूणः प्रेष्यति चानुचाह' इति वाक्येन केवलप्रैष-केवलानु वचन-प्रैषात्मकानुवचनेषु साधारण्येन मैत्रावरुणो विधीयते । यद्यप्यत्र चणब्दाभ्यां समुच्चयोऽवगम्यते तेन प्रैषात्मकानुवचनेष्वेव तत्कर्तृत्व प्रतीयते, तथापि समुच्चयस्योद्देश्यगतत्वेनाविवक्षितत्वात् सर्वेषु प्रेषेष्व नुवचनेषु मैत्रावरुणः कर्ते ति पक्षे प्राप्ते, 
२०२ 
मोमांसानयमलया उच्यते-दर्शपूर्णमासयोः प्रेषकर्ताऽध्वर्यु ः अनुवचनकर्ता च नियतः । ज्योतिष्टोमे 'प्रेष्य' इति प्रेषेऽध्वर्युणा कृते मैत्रावरुणः प्रैषात्मकानु वचनमन्त्रेण होतारं प्रेष्यति । तदनु होता केवलानुवचमन्त्रं पठति । तत्र केवलप्रैषे केवलानुवचने च समाख्ययाऽध्वर्युः होता च प्राप्तौ। उभयात्मकमन्त्रेषु 'होता यक्षत्' इत्यादिषु मन्त्रकत्वेन कर्तृ भेदो न सम्भ वति । मन्त्रभेदे सति कर्तृ भेदः प्राप्तुयात्। अत उभयानकमन्त्रे होतु रध्वर्योश्च प्रच्युतत्वात्कर्ताऽपेक्षितः । स चानेन मैत्रावरुणो विधीयते । न च केवलप्रेषेषु केवलानुवचनेषु च समाख्यया कर्तृत्वमवगन्तव्यम् । समाख्या च विलम्बितप्रवृत्तिका । वचनन्तु शीघ्रप्रवृत्तिकम् । अतो वव नात्सर्वप्रैषानुवचनेषु मैत्रावरुणकर्तृ कत्वमेवास्त्विति वाच्यम्, समाख्याया अबाधेनैवोभयात्मकमन्त्रेषु मैत्रावरुण विधरुपयत्तेः। तस्मादुभयात्मक मन्त्रेष्वेव मैत्रावरुणविधिः ॥ 

### ... २०. चमसहोमेष्वध्वर्युकर्तुकत्वाधिकरणम्
 'चमसाजुहोति' इत्यादिचमसकार्याणि किं चमसाध्वर्यु कर्तृ काणि ? उताध्वर्य कर्तृकाणि ? इति संशये, चमसाध्वर्यव इति समाख्यविशेषण चमसाध्वर्यव एव कर्तार इति पक्षे प्राप्ते, - उच्यते--अध्वर्युरेव चमसकार्याणि कुर्यात् । चमसाध्वर्युकर्तृ कं कार्यम् आध्वर्यवमिति सामान्यसमाख्याप्रवृत्तिमूलकम् । आध्वर्यवमिति समाख्यासामान्यम्, चमसाध्वर्यव इति विशेषसमाख्या । सामान्यविशेषयो बर्बाध्यबाधकभावस्तत्रैव प्रवर्तते, यत्र सामान्यसमाख्यामनपेक्ष्य विशेष समाख्या प्रवर्तते । यथा नेष्ट्रीय पोत्रीयमित्यादौ । यत्र तु सामान्यसमा ख्यामपेक्ष्यैव विशेषसमाख्या प्रवर्तते न तत्र बाध्यबाधककभावः । प्रकृते चमससाधनाध्वर्युकार्यकारित्वाच्चमसाध्वर्युसमाख्या प्रवर्तत इति सामा न्यसापेक्षत्वात्। यदि सामान्यसमाख्ययाऽध्वर्युश्चमसकार्याणि न कुर्यात् तदा तत्कार्यकारिणामध्वर्युकार्यकारित्वाभावेन चमसाध्वर्युसमाख्यैव न स्यात् । तस्मादध्वर्युरेव चमसकार्याणि कुर्यात् । किञ्च 'हुत्वा हुत्वा तं तं चमसं चमसाध्वर्यवे प्रयच्छति' इति सवनमुखप्रचारे श्रवणात् चमसा ध्वर्यु भ्यो भिन्नः चमसहोमकर्ता प्रतीयते । अतोऽध्वर्युरेव चमसका र्याणि कुर्यादिति ॥ 
२०३ 

### २१. वाजपेयादेरनेककर्तृकत्वाधिकरणम्
मान ज्योतिष्टोमाख्यं कर्म ऋग्यजुस्सामवेदैस्साध्यं कर्म । ऋग्वेदो होतृवेद इति यजुर्वेदोऽध्युवेद इति सामवेद उद्गातृवेद इति समाख्याः । ऋग्वेद सम्बन्धीन्यङ्गानि याज्या-पुरोनुवाक्या-प्रातरनुवाक-शस्त्रादीनि । सोमा भिषवादीनियानुषाणि । स्तोत्रादीनि सामवेदीयान्यङ्गानि । ज्योतिष्टोम इमान्यङ्गानि भवन्ति, तानि ज्योतिष्टोमविकृतिष्वतिदिश्यन्ते । अस्यां स्थितौ वाजपेयाख्यः सोमयागो यजुर्वेद उत्पन्नः । तत्र पूर्वोक्तान्यङ्गा न्यतिदेशेन प्राप्नुवन्ति, तानि कि सर्वाण्यध्वर्युणैव कर्तव्यानि ? उत प्रकृ तिवत्समाख्यावशेन तेन तेन कर्तव्यानि ? इति संशये, तृतीयाध्यायस्य तृतीयपादीयगुणमुख्यव्यतिक्रमाधिकरणेऽङ्ग मुंख्यस्यानुसरणं कर्तव्यमिति व्यवस्थापितम् । तन्न्यायेन प्रधानोत्पत्तिवेदानुसारेण तदङ्गानि नेतव्या नि। प्रधानोत्पत्तिवेदश्च यजुर्वेदः, अङ्गानामुत्पत्तिवेदश्चान्यः । अध्वर्युवेदसमाख्याते यजुर्वेदे प्रधानमात्रस्यैव वाजपेयस्य पाठो विद्यते, तदङ्गानां वेदान्तरपठितत्वेऽपि प्रधानोत्पत्तिवेदेनैव तानि विहितानी त्यङ्गीकर्तव्यम् । यदा हि 'वाजपेयेन स्वाराज्यकामो यजेत' इति फलो द्देशेन यागो विधीयते, तदाऽङ्गसहितस्यैव यागस्य विधानमङ्गीकर्तव्यम् । साङ्गं वाजपेयाख्यं कर्म याजुर्वेदिकमिति समाख्यायां सिद्धायाम् अवि हितेतिकर्तव्यताकत्वादस्यानन्तरमतिदेशेनाङ्गानि प्राप्नुवन्ति । अति देशात्प्रागेव समाख्यया वाजपेयस्य साङ्गस्याध्वर्यवत्वं निर्धारितं भव तीति स्तोत्रशस्त्रादीनां कर्ताऽध्वर्युरेव । ज्योतिष्टोमे च 'होता शंसति' 'उद्गाता स्तुवते' इत्यादिवचनबलेन होत्रादिकर्तुकत्वम्, प्रकृते च तादृशवचनाभावेनाध्वर्यु रेव सर्वेषामङ्गानां कर्ते ति पक्षे प्राप्ते, 
उच्यते--ज्योतिष्टोमादङ्गानि तत्तत्कर्तृकाण्येवातिदिश्यन्ते । सो माभिषवस्तोत्रशस्त्रादीनि यथाङ्गानि तथा कर्ताप्यङ्गम् । अङ्गवा क्यैकवाक्यतामापन्नः प्रधानविधिरेव प्रयोगविधिर्भवति । स च 'वाज पेयेन स्वाराज्यकामः' इत्यधिकारविधिः प्रयोगविधिरेव । प्रयोगविधित्वं तदैव परिपूर्ण भवति, यदा चातिदेशेन सर्वाण्यङ्गानि प्राप्नुवन्ति । तदनन्तरमेव समाख्यायाः प्रवृत्तिः, न ततः पूर्वम् । एवञ्च समाख्या 
२०४ 
मीमांसानयमञ्जयाँ प्रथमं प्रवृत्ता सती चोदकतः प्रबलेति वक्तुं न शक्यते । चौदकश्च नाना कर्तृकाण्यङ्गानि प्रापयति । तन्निवारणं समाख्यया न भवितुमर्हति । तस्माद्वाजपेये प्रकृतिवत् भिन्नकर्तृकाण्येवाङ्गानि, न केवलमध्वर्यु कर्तृकाणि ॥ 
इति तृतीयस्य सप्तमः पादः 
## तृतीयाध्यायस्याष्टमः पादः 
### १. दक्षिणादानस्य स्वामिकर्तृत्वाधिकरणम् 
पूर्वस्मिन् पादे समाख्यामवलम्ब्य कर्तृव्यवस्था प्रदर्शिता । अथास्मिन् पादे तदपवादः प्राधान्येन निरूप्यते । ज्योतिष्टोमे-'तस्य द्वादशशतं दक्षिणा' ऋत्विग्भ्यो दक्षिणां ददाति' इति श्रुतम् । दक्षिणा ऋत्विगानमनाय दीयते । आनमनं परिक्रयरूपम् लोके कर्मकरा यथा परिक्रीयन्ते, तथा क्र तुसम्बन्धीनि कार्याणि कर्तु मृत्विजः दक्षिणादानेन परिक्रीयन्ते । तदिदं परिक्रयणं किमध्वर्युणा कर्तव्यम् ? उत यजमानेन ? इति संशयः । अध्वर्युकाण्डे ज्योतिष्टोमस्य तदङ्गस्य दक्षिणादानस्या म्नातत्वात् आध्वर्यवमिति सामाख्यावशादध्वर्युणा कर्तव्यम् । 'स्वर्ग कामो यजेत' इत्यधिकारविधिः साङ्गस्य क्रतोरनुष्ठाने यजमानस्यैव कर्तृत्वं बोधयति, तथापि 'आध्वर्यवम्' इति समाख्या निरवकाशा सती यजमानकर्तृकत्वं बाधित्वाऽध्वर्यु कर्तृकत्वं बोधयतीति पक्षे प्राप्ते, ___उच्यते-साङ्गे कर्मणि यजमानस्यैवाधिकारः, स एव साङ्गस्य कर्मणः कर्ता किन्तु परिक्रयाम्नानबलेनाङ्गेषु परम्परया कर्तृत्वमिति पूर्वस्मिन् पादे सप्तमाधिकरणे व्यवस्थापितम् । ऋत्विजां परिक्रयणानन्तरमेव तत्तत्समाख्यया तस्य तस्य कर्तृत्वं वक्तव्यम् । परिक्र यो नाम द्रव्यदानेन भृत्यस्वीकरणम् । लोके कार्यापवर्गे कार्यकर्तृभ्यो द्रव्यं दीयते । परि क्रयावसरे तस्मै द्रव्यं न दीयते । वाचा केवलं निर्दिश्यते-एतावद्ददा मीति । तथैवाऽध्वर्युः होता वा अस्मिन् क्रतावियती दक्षिणा, स्वमा 

२०५ ध्वर्यवं कुरु, त्वं हौत्रं कुरु इत्णेवं निश्चयानन्तरमेवाघ्वर्यवादयस्समाख्याः प्रवर्तन्ते । तथा सति परिक्रयमध्वर्युः कथं कुर्यात् ? द्रव्यन्तु यजमानस्य, नाध्वर्योः। स कथं परिक्रयं कुर्यात् । यजमानद्रव्येऽध्वर्योस्स्वामित्वा भावात् । अतो यजमान एव परिक्रेता नाध्वर्युः॥ 
### २. फलिसंस्काराणां याजमानताधिकरणम् 
अध्वर्युवेदविहिते ज्योतिष्टोमे 'केशश्मश्रु वपते' 'नखानि निक न्तते' 'दतो धावते' इति विहितवपनादयस्संस्कारा उदाहरणम् । वपते वापयति, निकृन्तते-निकृन्तयतीत्यर्थः । इमे संस्कारा अघनिर्हरणद्वारा पुरुषार्थाः। ते किमाध्वर्यवाः ? उत याजमाना इति सन्देहे, पूर्वस्मिन्न धिकरणे ऋत्विक्परिक्रयस्य यजमानकर्तृकत्वं स्थापितम् । तेन परि क्रयादन्यत्र परिक्रयविधेः कञन्तरप्रापकत्वं सिद्धं भवति । वपनादयः परि क्रयाद्भिन्नाः पुरुषार्थाः । अत्राध्वर्यवसमाख्यायाः प्रवृत्ती परिक्र य इव बाधकं किमपि नास्ति । स्तोत्रशस्त्रादिकर्मसु यथावेदं यथा कर्तृव्यवस्था, तथाऽध्वर्युवेदे व्यवस्थितकर्तृ विशेषा अध्वर्वादयः कर्तारो भवितुम हन्ति । अत इमे संस्कारा आध्वर्यवा इति पक्षे प्राप्ते, 
उच्यते--वपनादयस्तंस्कारा याजमानाः। यजमानं निमित्तीकृत्य प्रवृत्ता वपनादयः । कर्मयोग्यत्वलक्षणातिशयविशेषजननार्थाः यजमानः स्वस्यिन्नेव कर्मयोग्यताजनककर्माण्यनुष्ठाय ऋत्विजः परिक्रीणीते । परिक्रीता ऋत्विजः वपनादिसंस्कारेभ्योऽन्यत्रैव व्यापृता भवन्ति । कर्म जन्यफलभोक्तृत्वं यजमानस्यैव । स च तादृशभोक्तृत्वयोग्यतासम्पादनाय कानिचन कर्माणि करोति । साङ्गस्य कर्मणोऽनुष्ठानमेकाकी यजमानः कतुं न शक्नोतीति सः ऋत्विजः परिक्रोणीते, तथैव वपनादिभिस्सं स्कारैः कर्मानुष्ठानयोग्यतातिशयजनकैस्संस्कृतो भवति । परिक्रीताना मृत्विजां स्वस्वप्रयोगान्तर्गतपदार्थपरिज्ञानयोग्यतैवावश्यकी, न त्वलौ किकातिशयविशिष्टयोग्यता। अतस्तेषामत्र विशेषव्यवस्थापकसमाख्या प्रवर्तत इति याजमानत्वमेव वपनादिसंस्काराणाम् । यथा यागात्मक प्रधानकाणि पुरुषार्थत्वाद्य जमानकर्तृकाणि, तथा पुरुषार्था वपनादय स्संस्कारा यजमानकर्तृकाः। यथा प्रयाजादय आरादुकारकाः परमापूर्व﻿२०६ 
- 
_____________
 जननौपयिकास्तथा वपनादयोऽपि परमापूर्वप्राप्तियोग्यं यजमानं विद धाना यजमानमाश्रयमवाप्य कृतार्था भवन्ति, न ऋत्विक्षु निवेशं लभन्ते । ननु वपनादयस्संस्कारा यथा याजमाना भवन्ति, तथा समाख्यावशेन ऋत्विामपि ते भवन्तु, विरोधाभावादिति चेन्न, वपनादिविधानानामस्वि ग्यजमानसमानविधानत्वाभावात् । ऋत्विक्कत केषु कर्मसु 'वाससा दीक्ष यति' 'सोमं क्रीणाति' इति परस्मैपदप्रयोगः, यजमानकर्तृकेषु तु कर्मसु 'वपते' 'निकृन्तते' आङ्क्ते' इत्येवमात्मनेपदप्रयोगो दृश्यते । अतोऽपि वपनादयो नाध्वर्यवाः किन्तु याजमाना एव ॥ 
### ३. तपसो याजमानताधिकरणम् 
ज्योतिष्टोमे दीक्षितस्य व्रतं विहितमस्ति-‘पयो ब्राह्मणस्य यवागू राजन्यस्य, आमिक्षा वैश्यस्य' इति । दीक्षाकालेषु ब्राह्मणेन पयः पीत्वा वर्तितव्यम्, यवागू पीत्वा क्षत्रियेण, आमिक्षासेवनेन वैश्येनेत्यर्थः । यद्य वं वर्तनं दुश्शकमिति चेत्तदाऽनुकल्पोऽपि श्रुतः-'यदि मन्येतोपद स्यामीति ओदनं धानाः सक्तून् घृतमित्यनुवर्तयेदात्मनोऽनुपदस्याय' इति । पयोमात्रव्रतेन यदि उपदस्यामि-शुष्यामीति मन्येत तदौदनादिना सह व्रतं कुर्यादित्यर्थः। अनुव्रतेऽप्यस्ति कश्चन नियमः-पयसा यवा ग्वाऽऽमिक्षया सह यद्यनुव्रतमोदनादिना कुर्यात् तदा 'द्व्यहं नाश्नाति, अथाश्नाति व्यहं नाश्नाति, अथाश्नाति चतुरहं नाश्नाति' इत्यादि श्रुतम् । अर्थाद्यदि अनुव्रतमोदनादिकमश्नीयात् तदा दिनद्वयमनशनम्, तदूर्वं यद्यश्नीयात् तदा दिनत्रयमित्येवमनशनं विहितम् । तदिदमन शनं चिन्त्यते-किमिदमाध्वर्यवम् ? उत याजमानमिति ? फलिसंस्का राणां वपनादीनां याजमानत्वं युक्तम्, अनशनरूपं व्रतं कष्टमयम् । स्वयं यजमानः क्लेशस्य दूरीकरणाय ऋत्विजः परिक्रीणाति । परि क्रयणञ्च स्वसुखाय । तादृशः कथं दुःखमयमनशनं कुर्यात् ? फलिसंस्का राणां यजमानेऽतिशयाधायकत्वेन तत्र कत्रन्तरप्राप्तिर्वारिता, प्रकृते त्वन शनस्य यजमानगतसुखाधायकातिशयजनकत्वाभावेन दुःखात्मकानशना नुष्ठानाय ऋत्विजः परिक्रीतवान् यजमान इति कञन्तरप्राप्ती सत्यां तद्व्यवस्थापिकायास्समाख्यायाः प्रवृत्तिः । अतोऽनशनस्याध्वर्यवत्वमेव युक्तमिति पक्षे प्राप्ते, 
२०७. 
तृतीयाध्यस्याष्टमः पादः उच्यते--अनशनं कायशोषणम् । तदेव तपः। यथा वपनादयस्सं स्कारा यजमानं संस्कुर्वन्ति तथैवानशनरूपं तपोऽपि यजमानसंस्कार कम् । कार्यसम्पादनयोग्यताधायका यथा संस्कारा भवन्ति तथा प्रति बन्धकनिरसनद्वारापि योग्यताधायका भवन्ति । स्वर्गफलककर्मणि प्रवृत्तो यजमानः कदाचित्प्रतिबन्धकविशेषेण प्रतिबद्धः दुःखात्मकानशनरूपतपसा प्रतिबन्धं नाशयितुं योग्यो भवति । लोक इव वैदिककर्मस्वपि स्थितिः । लोके मलिनस्य दर्पणस्य विम्बग्राहत्वयोग्यताभावेऽपि प्रोञ्छनादिना दर्पणं स्वच्छीकृत्य मुखं पश्यामस्तदा बिम्बग्राहकत्वशक्ति मनुभवामः । तथैव वैदिककर्मसु स्वल्पक्लेशात्मकेन तपसा प्रायश्चित्तेन वा महतो दुरितस्य निवृत्तिद्वारा स्वर्गसुखमनुभवितुं शक्नुमः । पुण्यं वा पापं वा न प्रत्यक्षेणानुभूयते, किन्तु तज्जन्यं सुख-दुःखं वाऽनुभूयते । यजमानकर्तृ के कर्मणि अध्वर्युप्रभृतयस्समाख्ययाऽनशनरूपं तपो यदि कुर्यु ः तदा ‘सोमेन यक्ष्ये' इति संङ्कल्प्य प्रवृत्तस्य यजमानस्य को लाभः ? अतौ याजमानमै वेदमनशनम् न त्वाध्वर्यवम् । ऋत्विकर्तृकं वचनं यत्रास्ति 'ऋत्विज उपवन्ति' इति तत्र तत्कर्तृकत्वमपीष्यते ॥ 
### ४. द्विरण्यमालित्वाधिकरणम् 
1 अध्वर्युवेदसमाम्नाते वाजपेये 'हिरण्यमालिन ऋत्विजः प्रचरन्ति' इति श्रुतम् । तदिदं हिरण्यमालाधारण नध्वर्युणा तत्पुरुषैः प्रतिप्रस्थातृ नेष्ट्र न्नेतृभिरेव कर्तव्यम् ? उत सर्वविग्भिरिति संशये, ऋत्विक्छब्दस्य सर्वत्विग्वाचकत्वेऽपि समाख्ययाऽध्वर्युगणेनैव कर्तव्यमिति पक्षे प्राप्ते, 
- उच्यते--'ऋत्विजः' इति ऋत्विसामान्यस्य प्राप्तं हिरण्यमाला धारणं समाख्यया सङ्कोच मर्हति । अनेन वाक्येन हिरण्यमालाधारणं गुणो विधीयते, ऋत्विजां तेषां प्रचारस्य च प्राप्तत्वात् । मालाधारण रूपगुणापेक्षया ऋत्विजामुद्देशत्वात्प्राधान्यस् । प्रतिप्रधानं गुणावृत्तिरिति न्यायेन गुणस्य मालाधारणस्यावृत्तिरेबोचिता। 'ऋत्विज' इत्यस्या ध्वर्युगणमात्रवाचकत्वं नास्ति, यद्यध्वर्यु गणमात्रबोधकत्वमस्य शब्दस्य तदा लक्षणयैव तद्बोधकत्वं वक्तव्यम् तदा लक्षणैव दोषः । अतस्सर्व त्विग्विषयमिदं मालाधारणम् ॥ 
२०८ 

### मोमांसानयमञ्जयाँ ५. गुणकामानां याजमानताधिकरणम्
 ज्योतिष्टोमे 'यः कामयेत वर्षकः पर्जन्यस्स्यात् इति नीचैस्सदो मिनुयात्' इति श्रुतम् । सदोनामकमण्डपस्य कामनाविशेषे सति मान विधायकवाक्यमिदम् । अस्य मण्डपस्य पुरस्तात् प्राचीनवंशमण्डपः, पश्चाच्च हविर्धानमण्डप उच्चैः, तदपेक्षया सदोमण्डपो नीचैः निर्मातव्यः यदि वष्टिं कामयते । अध्वर्योर्वृष्टिकामनायामिदं मानं विधीयते ? उत यजमानकामनायाम् ? इति सन्देहे, सदोमानमाध्वर्यवं कर्म । अध्वर्युः कामयते स एव मिनोतीति सामानाधिकरण्यसिद्धयेऽध्वर्यु रेव कामयिता मण्डपमानकर्ता चेति पक्षे प्राप्ते, 
उच्यते-'मिनुयात्' इति परस्मैपदप्रयोगात् अध्वर्युव्यापारजन्य फलस्य वृष्टिलक्षणस्य परगामित्वं तावज्ज्ञायते । वाक्यात्सदोमान कामनयोरेककर्तृत्वे प्रतीयमानेऽपि परस्मैपदश्रुत्या कामस्य परगामित्व मेष्टव्यम् । ततश्च यजमानस्य कामनां पर्जन्यः पूरयत्विति धिया सदोमानमध्वर्यः कुर्यात् इति वाक्यस्यार्थः ॥ 

### ___६. प्रोत्साहनमन्त्राणां याजमानताधिकरणम्
 _ अग्निहोत्रे 'आयुर्दा अग्नेऽस्यायुमें देहि' इत्यादयो मन्त्राः पठ्यन्ते । ते किम् आध्वर्यवाः ? उत याजमाना इति सन्देहः । आध्वर्यवसमाख्य याऽध्वयुणैवेमे पठनीया इति पक्षे प्राप्ते, 
उच्यते--पूर्ववद्याजमाना इति । यथा गुणकामा याजमानास्तथै वेमेऽपि । करणक्रियमाणानुवादिमन्त्रा आध्वर्यवा भवितुमर्हन्ति, 'आयुर्दा' इत्यादयो मन्त्राः प्रार्थनारूपाः। हे अग्ने त्वमायुर्दा असि, अतो मे आयुर्देहि इति प्रार्थना क्रियते। यजमानः क्रतुफलावाप्तये सङ्कल्पपुरस्सरं क्रतु मनुतिष्ठन् अग्नि प्रार्थयते-'आयुमे देहीति । एवं सत्येव मन्त्रार्थस्स मन्वितो भवति । यजमानारब्धक तूपकारकोऽयं मन्त्रः उपकारश्च दृष्टार्थप्रकाशनद्वारेति मन्त्राधिकरणे स्थितम् । तत्र यजमानः स्वीये ऽग्नौ कर्माणि सम्पादयितुमध्वयु नियुज्य कर्मानुतिष्ठति । तत्रान्यदीय क्रतूपकारकमन्त्राणामन्यदीयायुरादिफलाशासनपरत्वं कथं सङ्गतं स्यात् । 
अध्वर्युणा यत्किमपि प्रार्थ्यते तद्यजमानादेव प्रार्थनीयम्, न त्वग्नेः । अत एते मन्त्राः यजमानगामिफलपरा एवेति याजमानत्वमेवैषां युक्तम् ॥ 
### ७. व्याम्नाताधिकरणम् 
'वाजस्य मा प्रसवेन' इत्यादिमन्त्रः पौराडाशिककाण्डे यजमान काण्डे च पठिताः। ते किमध्वर्य यजमानयोरन्यतरेण पठनीयाः ? उता ध्वर्युर्णव ? आहोस्विद्यजमानेनैव ? अथवोभाभ्यामिति संशये, अनियम इप्रिथमः पक्षः। न चान्यतरेण पाठे सतोतरत्र पाठो व्यर्थस्स्यादिति वाच्यम्, स्वरूपज्ञापनार्थत्वेन विनियोगार्थत्वेन चोपपत्तेः। अङ्गानां प्रधानसमानकर्तृत्वनियमादिमेऽध्वर्युणैव पटनीया इति द्वितीयः पक्षः । आध्वयंवसमाख्या सामान्यभूता, याजमानसमाख्या तु विशेषभूता । सामान्यतो विशेषस्य बलवत्वात् यजमानकर्तृत्वमेवास्त्वस्य मन्त्र स्येति तृतीयः पक्षः । एवं पक्षेषु प्राप्तेषूच्यते--- __द्वाभ्यामेव मन्त्रोऽयं पठनीय इति । काण्डद्वयाम्नानस्य सार्थक्यं तदैव स्यात् यदा द्वाभ्यां पठ्यते, अन्यथाऽन्यतराम्नानं व्यर्थं स्यात् । विशेषसमाख्याया बलीयस्त्वं तत्रैव भवति यत्र यजमानेनैव मन्त्रः पठनीयो भवति । यथा प्रयाजानुमन्त्रणमन्त्रेषु । किञ्च मन्त्राणां क्रत्वङ्गता स्वरूपेण न भवति, किन्तु पाठविशिष्टत्वे एव । पाठश्च द्वाभ्यामिति समाख्याद्वयस्य सार्थकता सिध्यति । अत उभाभ्यामेते मन्त्राः प्रयोक्तव्याः ॥ 
### ८. अभिज्ञवाचनाधिकरणम् 
'आयुर्यज्ञेन कल्पताम्' 'प्राणो यज्ञेन कल्पताम्' इत्यादयः क्लूप्ति मन्त्रा यजुवेदे समाम्नाताः । एतेषां 'क्लुप्तीर्यजमानं वाचयति' इत्यनेन वाचने विनियोगः कृतः । 'क्लृप्तीः' क्लृप्त्यर्थकशब्दघटिता मन्त्रा इत्यर्थः । वाचने सन्देहः--किम् अधीतमन्त्रोऽनधीतमन्त्रस्सर्वोऽपि वाचयितव्यः ? उतानधीतमन्त्र एव ? अथवाऽधीतमन्त्र एव ? इति । विशेषाभावादुभयोऽपि वाचयितव्यः । अथवाऽधीतवेदविषये वाचनस्या दृष्टार्थत्वापत्त्याऽनधीतमन्त्र एव वाचयितव्यः, अधीतवेदस्तु स्वयं ब्रूयादिति प्राप्ते, 
२७ 
२१० 
मोमांसानयमञ्जयाँ 10 उच्यते--अनधीतवेदस्याविदुषः क्रत्वनुष्ठानेऽधिकाराभावात् स्वाध्यायाध्ययनविधिसिद्धवेदलाभो यस्य तमुद्दिश्यैव क्रतुविधिप्रवृत्ते रधीतवेद एव वाचयितव्यः । वाचनमिदम् अदृष्टार्थं प्रवर्तते । वेदाध्ययनं गुरुकुलवासभिक्षाचरणानध्यायवर्जनरूपव्रताचरणपुरस्सरं विहितश् । व्रताचरणमिदं यद्यपि स्वशाखाध्ययनमधिकृत्य विहितम्, तथापि क्रतवः प्रायेण स्वपरशाखागतमन्त्रसाध्या भवन्तीति क त्वनुष्ठानारम्भा त्पूर्वमेव व्रताचरणाभावेऽपि अधीतसकलमन्त्र एव क्रतुष्वधिकरोति । 
अतः क्रतुप्रयोगात्प्रागेवाधोतसकलमन्त्रस्य वाचनमिदम् । 
अत्र भाष्यकृतः 'कियता पुनर्विदितेन विद्वानधिक्रियते' इति प्रश्न मुत्थात्य 'यावता विदितेन शक्तो भवति यथोक्तं क्रतुमभिनिवर्तयितुम्' इत्यादिना समस्तवेदाध्ययनाभावेऽपि क्र तुषूपयुक्त वेदभागाध्येतापि क्रत्वनुष्ठानेऽधिकरोतीत्यभिप्रयन्ति । 
____ वार्तिककृतस्तु-ब्रह्मचर्यकाले सकलो वेदो यथायथमध्येतव्य एव । यदि कश्चनाशक्तो नाधीते सकलं वेदम् अग्निहोत्रदर्शपूर्णमासमात्रं कथञ्चिदधिगच्छति तावन्मात्रवैदुष्येणाग्निहोत्रे दर्शपूर्णमासयोश्चाधिकारी भवितुमर्हतीति वदन्ति ॥ 
### ९. द्वादशद्वन्द्वाधिकरणम् 
यजुर्वेदे दर्शपूर्णमासयोः अध्वर्यु काण्डे यजमानकाण्डे च वत्सो पावसर्जनोखाधिश्रयणादिद्वादश द्वन्द्वान्याम्नातानि--वत्सोपावसर्जनम् उखाधिश्रयणम् अवहननम्, दृषदुपलयोस्समाहननम् अधिवपनम् कपालोपधानम्, पुरोडाशाधिश्रयणम्, आज्याधिश्रयणम्, स्तम्बयजुर्ह रणम् अभिग्रहणम् वेदिपरिग्रहणम्, पत्नीसन्नहनम्, प्रोक्षण्यासादनम्, आज्यासादनम्, इमानि सप्तद्वन्द्वानि । स्फ्यः, कपालानि, अग्निहोत्र हवणी, शूर्पः, कृष्णाजिनम्, शम्या; उलूखलः, दृषत् उपला इति पञ्च द्वन्द्वानि, आहत्य द्वादश। इमानि कार्याणि किं याज मानानि ? उता ध्वर्यवाणि ? इति सन्देहे, यजमानकाण्डपठितत्वात् याजमानमिति विशेषसमाख्यया अध्वर्यु काण्डपठितत्वेऽपि आध्वर्यवसमाख्यायाः सामान्य रूपत्वात् विशेषेण सामान्यं बाधितं भवतोति याजमानान्येवेति पक्षे प्राप्ते, 

२११ उच्यते--अध्वर्युरेवैतानि द्वन्द्वानि सम्पादयेत् न यजमानः । एव मादीनि कार्याणि सम्पादयितुमेवाध्वर्युः परिक्रीतः । दर्शपूर्णमासादिषु कर्माणि कर्तुं क्रन्तरमपेक्षितम् । तत्राध्वर्यु काण्डे उत्पन्नानि कर्माण्यध्वर्यु रेव कुर्यात् । एतेषां कर्मणामुत्पत्तिवाक्यानि 'वत्सञ्चोपावसृजति, उखाञ्चाधिश्रयति' इत्यादीन्यध्वर्युकाण्डेऽपि पठितानि यजमानकाण्डे ऽपि । तथापि द्वन्द्वतासम्पादनामध्युरेव कुर्यात्, यजमानस्तु द्वन्द्वतास म्पादनायाध्वयं प्रयोजयति । नाध्वयुकाण्डपाठमात्रेणाध्वर्यु कर्तृकत्वम् किन्तु न्यायपूर्वकमप्यध्वर्युकर्तृकत्वम् । कर्मणामुत्पत्तिकाल एव प्रथमम सञ्जातविरोधितयाऽध्वर्यु कर्तृकत्वं प्रतीतम् । यजमानकाण्डे पठिता नामपि कर्मणां तत्कर्तृत्वम् अङ्गगुणविरोधन्यायेन बाधितं भवति । अध्वर्युणा क्रियमाणानां कर्मणां यजमानेन द्वन्द्वतासम्पादनस्याशक्य त्वात् । यजमानस्तु द्वन्द्वानि कुरु इत्यध्वयु प्रयोजयति । ततश्चाध्वयु रेवैतानि कर्माणि द्वन्द्वतासम्पादनञ्च कुर्यात् ॥ 
### १०. होतुः करणमन्त्रानुष्ठातृत्वाधिकरणम् 
ज्योतिष्टोमेऽग्नीषोमीयपशौ 'यूपाय परिवीयमाणायानुब्रूहि' इत्य ध्वर्युषानन्तरं होता 'युवासुवासाः' इति मन्त्रं पठति । अध्वर्यु स्तु 'परिवीरसि' इति मन्त्रेण यूपं परिव्ययति । अध्वर्योरयं करणमन्त्रः, होतुस्तु क्रियमाणानुवादी मन्त्रः । अध्वर्युणा क्रियमाणस्य परिव्याणस्या नुवादक इत्यर्थः । परिव्याणारभ्भात्पूर्व मध्वर्युणा पठ्यमानो मन्त्रः करण मन्त्र इति कथ्यते । करणमन्त्रोऽध्वर्युवेदे, क्रियमाणानुवादी तु होतृवेदे पठितः। तदिदं ज्योतिष्टोमे उभयकर्तृकम् । कुण्डपायिनामयने संवत्सर साध्ये सत्रे ज्योतिष्टोमाच्चोदकत इमौ मन्त्रावतिदिष्टौ। तत्र 'यो होता सोऽध्वर्युः' इति श्रुतम् । एकेनोभयोर्मन्त्रयोः प्रयोक्तुमशक्यत्वात् अन्यतर स्त्त्यक्तव्यो भवति होत्रा। किमाध्वर्यवो मन्त्रस्त्याज्यः ? उत हौत्रः ? इति सन्देहे, 'यो होता सोऽध्वयुः' इति होतुस्सतोऽध्वर्युत्वं विदधाति । स्वधर्माविरुद्धैरेवाध्वर्युकायोता सम्बध्नाति । अतः 'परिवीरसि' इति मन्त्री होत्रा त्यक्तव्यः। यथा 'परिधौ पशुं नियुञ्जीत' इति यूपकार्ये पशुनियोजने परिधौ विधीयमाने परिधित्वाविरोधेनैव यूपकार्य सम्पाद्यते 
२१२ 
मोमांसानयमञ्जयां तथा होतृकार्याविरोधेन होताऽध्वर्युकार्यं कुर्यादिति परिवीरसोति मन्त्र - स्त्यक्तव्य इति पक्षे प्राप्ते, 
व उच्यते--अध्वर्य होत शब्दौ विभिन्न पुरुषवाचिनौ । तयोर्मूख्यसा मानाधिकरण्यं तावद्बाधितम् । अन्यतरशब्दस्य तत्कार्यकारित्वे लक्षणा स्वीकर्तव्या । तत्र होतृशब्दः प्रथमपठितः, अध्ययु शब्दस्त्वनन्तरं पठितः। 'मुख्यं वा पूर्वचोदनात्' इति न्यायेन प्रथमश्रुतहोतृशब्दस्यैव मुख्यवृत्तित्वम्, जघन्यश्रुताध्वर्यु शब्दः तत्कार्यकारित्वे लक्षकः । तथा च यो होता सोऽध्वर्यु कार्यकारोति आश्रयणीयम् । अर्थादध्वर्युकार्यं यत् तद्धोता कुर्यादिति पर्थवस्यति । एवञ्च होता हौत्रमन्त्रं परित्यल्य आध्व र्यवं करणमन्त्रं 'परिवीरसि' इति ब्रूयात् । क्रियमाणानुवादिमन्त्रन्तु होतृगणान्तर्गतो मैत्रारुणो ब्रूयात् । यदुक्तं होतारमुद्दिश्याध्वर्युत्वं विधी यत इति तदयुक्तम्, अध्वर्युकार्ये कर्तृत्वेन होतुः प्रत्यक्षविधानात् । परिधिदृष्टान्तो विषमः, परिधौ यू पधर्मा अतिदेशेन प्राप्नुवन्ति तक्षणा ष्टश्रीकरणादयः, तथैव परिधिधर्मा अपि 'सत्वक्काः परिधयो भवन्ति' इत्यादयोऽतिदेशेन प्राप्नुवन्ति । तत्रोभयेषामातिदेशिक वाविशेष प्रथ मोपस्थिताः परिधिधर्मा एव ग्राह्या इति ॥ 
### ११. प्रैषप्रषार्थयोभिन्नकर्तृकत्वाधिकरणम् 
'प्रोक्षणीरासादय' 'अग्नीन् विहर' इत्यादयः प्रैषाः । 'प्रोक्षणोरा सादयति' 'अग्नीन् विहरति' इति प्रैषार्थाः। उभयेऽप्यध्वयु वेदे दर्शपूर्ण मासयोस्सन्ति । किमुभयेऽप्येककर्तृकाः ? उत भिन्नकर्तृकाः? इति सन्देहे, आध्वर्य वसमाख्ययाऽध्वयु कर्तृकत्वं तावत्सिद्धम्, तद् बाधकमत्र किमपि नास्ति । पूर्वत्र 'यो होता सोऽध्वयुः' इत्यत्र तू समाख्यालब्ध कर्तृबाध इवात्र कर्तृ बाधकं नास्तीति समाख्यानुग्रहाय प्रेषप्रैषार्थयोरेक एव कर्ता । लोट्लकारस्तु प्राप्तकालतायां द्रष्टव्यः । मध्यमपुरुषोऽपि स्वात्मनि युष्मत्त्वारोपादिना नेय इति प्राप्ते, 
उच्यते-प्रेषेषु प्रैषार्थेषु चान्य एव कर्ता । प्रेष्य प्रति प्रेषणा भवति । अतो भिन्न कर्तृ कत्वमुभयोः । लोटः मध्यमपुरुषस्य मुख्य वृत्तित्वे सम्भवति उपचाराश्रयण मयुक्तम् । अतो भिन्नकर्तृ को प्रेष प्रैषाौं ॥ 
२१३ 

### १२. प्रेषस्याध्वर्यवत्वाधिकरणम् 
प्रेषषार्थयोभिन्न कर्तृकत्वे सिद्धे प्रेषिता किमाग्नीध्रः अध्वर्यु स्तु प्रैषार्थकर्ता ? उत विपरीतमिति सन्देहे, न्यायेनाध्वर्युः प्रैषार्थकर्ता भवेत् । 'प्रोक्षणीरासादय' इत्यत्रानुष्ठेयार्थ आसादनम् । आसादनं प्रधानं प्रति सम्प्रेषवाक्यं गुणभूतम् । षषार्थयोः समाख्ययाऽवयु कर्तृ कत्वं तावत्सिद्धन् । अध्वर्युणा प्रेषे क्रियमाणे प्रैषार्थः कर्तुं न शक्यते, प्रैषार्थे च क्रियामाणे प्रेषः कर्तुं न शक्यते। प्रोक्षण्यासादनञ्चानेक 
र्व्यापारः--चमसे प्रोक्षण्यभिपूरणम् उदग्दिशि स्पयापोहनम्, तद्दक्षिणेन स्फ्येन सहासंस्पृष्टाः प्रोक्षणीरुपनिनीयासादनम् इत्यादिभिस्साध्यम् । अध्वर्योः प्रेषकर्तृत्वे आसादनस्य तत्कर्तृत्वं बाधितं भवेत् । आसादनञ्च प्रधानम् । अङ्गगुणविरोधन्यायेन गुणानां प्रधानार्थत्वसम्पादनं न्याय्य ।। अत आसादनमध्वर्यु कर्तृ कमेष्टव्यम्। तत्र ब्रह्मणः सर्वपदार्थावेक्षणकार्ये व्यापृतत्वात् होतुश्चेदानीमप्रवेशात् परिशेषादध्वर्योरन्य आग्नीघ्र एव प्रेषिता, अध्वर्युस्तु षार्थकर्तेति पक्षे प्राप्ते, 
। उच्यते--अध्वर्यु रेव प्रेषकर्ता,प्रेषस्य 'मुख्यं वा पूर्वचोदना' इति न्यायेन प्राधान्यात् अत्राध्वर्यु कर्तृकत्वबाधो न युक्तः, प्रैषानन्तरभाविवा त्प्रैषार्थानुष्ठानस्य । अध्वर्युनिष्ठप्रयोजक कर्तृत्वमादाय प्रैषप्रैषार्थयोः समाख्यानुग्रहो भवितुमर्हतीति नाङ्गगुणविरोधन्यायविरोधः । अतः प्रैषार्थकर्ता आग्नीघ्रः प्रेषकर्ता चाध्वर्य रिति ॥ 
### १३. करणमन्त्रफलस्य याजमानत्वाधिकरणम् 
'समाग्ने व! विहवेष्वस्तु वयन्त्वेन्धानास्तनुवं पुषेम' इति करण मन्त्रः । इति पूर्वमग्निं गृहणाति' इति ब्राह्मणवाक्येन विनियुक्तः । गार्हपत्यादग्निं प्रणीयाहवनीयार्थं गृह्णाति । अग्नेर्ग्रहणं नाम समित्प्रक्षे पेण प्रज्ज्वालनम्। तदिदमन्वाधानमित्यपि व्यवह्रियते। अग्निग्रहणात्पूर्व मन्त्रमिममुच्चार्य ग्रहणं क्रियत इत्ययं करणमन्त्रः । अध्वर्युवेदे श्रुतत्वा दध्वर्युकर्तृकः। अत्र वर्चस आशंसनं श्रुतं तत्कस्येति सन्देहः किमध्वर्योः ? उत यजमानस्येति । करणमन्त्रेषु यत्फलं तत् 'ऋत्विज एव । मन्त्र मिममुच्चारयन्नध्वर्युः 'मामास्तु' इत्यस्मच्छब्द कीर्तयति । 
२१४ 
मीमांसानयमञ्जयाँ 'मम' इति शब्दस्य यजमानवाचित्वे गौणत्वं स्यात् । ततश्च वर्चः प्रभृतिकमग्न्यन्वाधानक्रियाफलमाध्वर्यवमेव, अन्वाधानक्रियाकारिणा ऽध्वर्युणा मन्त्रस्य प्रयुज्यमानत्वात् । ममेति शब्दः प्रयोक्तृपुरुषवाची भवति । अतो मन्त्रलिङ्गात्तद्गतं वर्चःफलमाध्वर्यवमिति पक्षे प्राप्ते, 
उच्यते--वर्चःप्रभृतिफलं यजमानस्यैवाध्र्युणाशासितब्यं, न त्वात्मनः, साङ्गप्रधानकर्मणः फलं यजमानगामि भवति 'यजेत' इत्या त्मनेपदश्रुतेः । मदीयस्य यजमानस्य वचं इत्येवं 'मम' इति लिङ्ग श्रुत्या बाध्यते । अतो याजमानमेवेदं फलमिति ॥ 
### १४. क्वचित्करणमन्त्रफलस्यत्विग्गामिताधिकरणम् 

आहवनीयस्याग्नेरुत्तरतोऽवस्थायाध्वयुः वेद्यामासादिताद्धविषः जुह्वामवदाय यजेति होतारं सम्प्रेप्यावत्तेन हविषा सह वेदिमतिक्रम्य दक्षिणत आगच्छन् मन्त्रमिमं पठति--'अग्नाविष्णू मा वामवक्रमिषं विजिहाथां मा मा सन्ताप्तम्' इति । अग्निशब्देनाहवनीयः, विष्ण शब्देन यज्ञः यज्ञसाधनपुरोडाशादिर्वा विवक्षितः । तौ प्रर्थयतेऽध्वर्यः हे आहवनीय हविषी युवां नाक्रमेयम् विजिहाथां कोपं त्यजताम् मां युव योरन्तरा दक्षिणातिक्रामन्तं मा सन्ताप्तं न सन्तापयतम् इति । अत्रा सन्तापलक्षणं फलं यदाशास्यते तत्कि याजमानम् उताध्वर्यवमिति सन्देहे, पूर्वन्यायेन याजमानमिति प्राप्ते, 
उच्यते-यद्यपि करणमन्त्रेषु याजमानमेव फलमाशास्यम्, तथापि प्रकृते 'मा सन्ताप्तम्' इत्यसन्तापलक्षणं फलं ऋत्विक्सम्बन्धि; होम निर्वृत्यर्थमध्वर्युदक्षिणातिक्रम्यागच्छन् अग्निज्वालाजनितं सन्तापं कदा चिदनुभवेत् । सन्तप्तः कर्म कर्तुं न शक्नुयात् इति आत्मार्थमेवासन्ताप लक्षणं फलमध्वर्युः कामयते । अतस्सामर्थ्यात् ऋत्विजैव स्वात्म्मन्य सन्तापलक्षणं फलं कामयितव्यमिति ॥ 
### १५. भद्रादेरुभयगामिताधिकरणम् 
ज्योतिष्टोमे हविर्धानशकटस्याधस्तात् उपरवाख्याश्चत्वारो गर्ता निर्मीयन्ते । तत्र यजमान एकस्मिन् हस्तं प्रवेशति, अपरस्मिश्च गर्तेऽ ध्वर्युः स्वीयं हस्तं प्रवेशयति । उभावपि हस्तौ सङ्गतौ भवतः । तदा 
२१५ 
यजमानोऽध्वयं पृच्छति 'अध्वर्यो किमत्र' इति । अध्वर्यु ः प्रतिवदति 'भद्रम्' इति । यजमानश्च 'तन्नौ सह' इति वदति । अयमेव मन्त्रोऽ स्याधिकरणस्य विषयः । अत्र तद् भद्रं 'नौ' आवयोः सह इति भद्ररूपं फलं यजमानगामि, उतोभयगामि इति सन्देहे, 'यजेत' इत्यात्मनेपदश्रुत्या 'नौ' इति द्विवचनमेकत्वे लाक्षणिकम् । अतो यजमानगाम्येव भद्राख्यं फल मिति प्राप्ते, ___ उच्यते--पूर्वाधिकरणे 'मम' शब्दस्याजहत्स्वार्थलक्षणयाऽस्मदीय स्वाम्यर्थपरत्वमाश्रित्यात्मनेपदस्य लिङ्गबाधकत्वं स्वीकृतम् इह तु 'नौ' इति द्विवचनस्यैकत्वे लक्षणास्वीकारे द्वित्वस्यात्यन्तं बाधस्स्यात् द्विवचन मत्यन्तमनर्थकञ्च स्यात् । अत आनर्थक्यप्रतिहतन्यायेन द्विवचनमात्मने पदश्रुतिमेव बाधते । 'नौ' इति विशिष्य द्विवचनेनोभयनिर्देशात् । अतो भद्राख्यं फलमुभयगामि ॥ 
### १६. प्राकृतधर्माणां वैकृतापूर्वपदार्थानङ्गताधिकरणम् 

अग्नीषोमीयपशौ 'बहिषा यूपावटमवस्तृणाति' इति श्रुतम् । अग्नीषोमीयः पशुः दर्शविकृतिः । दर्शे च लवनादिसंस्कृतेन बहिषा वेदिरास्तीर्यते । अत्र यूपावटास्तरणसाधनीभूते बहिषि प्राकृतलवनादयो बहिर्धर्मा भवन्ति न वेति विशये, पूर्वस्मिन् पादे बहिर्धर्मा अङ्गप्रधान साधारणा इति व्यवस्थापितम् । अतो विकृतावपि यूपावटास्तरण बर्हिषि ते धर्माश्चोदकतः प्राप्नुवन्तीति प्राकृतधर्माः कर्तव्या इति पक्षे प्राप्ते, 
उच्यते-प्रकृतितो विकृतौ धर्माः प्राकृतकार्यमुखेनैव प्राप्नुवन्तोति दशमाद्यन्यायः। बहिषां प्राकृतं कार्य 'बर्हिषि हवींष्यासादयति' इति हविरासादनं कार्यम् । अत्र च यूपः खन्यते यस्मिन्नवटे-गर्ते तदास्तरण साधनतया बहिषो विधानम् । अतोऽत्र प्राकृतधर्मैः लवनादिभिर्न सम्बन्धः प्राकृतहविरासादनादिकार्यसाधनत्वाभावात् । बहिरास्तरणमिदं वैकृ तमपूर्वम् यूपावटास्तरणसाधनम् । तस्मान्न कर्तव्या धर्माः ।। 
### १७. लवनादेस्सर्वार्थताधिकरणम् 
प्रकृतावेव क्वचिहिषि लवनादयस्संस्कारा न भवन्तीत्यस्मिन्न﻿२१६ 
मोमांसानयमञ्जयां धिकरणे निरूप्यते । दर्शपूर्णमासयोः पवित्रार्थं द्वौ दभौ भवतः विधृत्यर्थ मपि द्वौ भवतः । पवित्रार्थदभौं साग्रौ प्रादेशमात्रौ-'समावप्रच्छिन्नाग्रौ दभौ प्रादेशमात्रौ पवित्रे कुरुतः' इति । विधृत्यथौ द्वौ दभौ । बहिषा वेद्यास्तरणानन्तरं प्रस्तराख्यदर्भमुष्टिस्तर णात्पूर्वं यौ दभौ तिर्यगवस्था प्येते तो विधतिपदवाच्यौ। तिर्यगवस्थापितयोर्दर्भयोरुपरि प्रस्तर आस्ती र्यते । प्रस्तरो नाम प्रथमं लूनो दर्भमुष्टिः विधृत्योः तिर्यगवस्थापितयो रुपरि आस्तीर्णस्य प्रस्तरस्य प्रस्तरप्रहरणसमये सुखेन ग्रहणं भवत्विति हेतोविधृती तिर्यगास्तीते । इमे प्रवित्रे विधृती च किं लवनादिसंस्का र संस्कृताद् बहिषः कर्तव्ये ? उतासंस्कृताद् बहिष इति सन्देहे, बहिः प्रधानस्याङ्गम्-उपकारकम्, बहिर्धर्माश्च लवनादयः प्रधानाङ्गमुद्दिश्य विहिताः। पवित्रयोः विधृत्योश्च प्रधानोपकारित्वात् तत्रापि बहिर्धर्माणां प्राप्तिरिति संस्कतादेव बहिषः पवित्रविधृतिकरणमुचितमिति पक्ष प्राप्ते, 
___ उच्यते--यथा यूपावटास्तरणबहिषि बहिर्धर्मा न भवन्ति तथा पवित्रविधतिसाधनीभूतबहिष्यपि धर्मा न भवन्ति । वेद्यास्तरणार्थं यानि बींषि तत्रैव संस्कृतबहिषां विनियोगवचनं दृश्यते-"त्रिधातु पञ्चधातु वा बहिस्तृणाति' इति । संस्कृतस्य बहिषोऽन्यत्र विनियोगवचनं न दश्यते । अतः पवित्रे विधृती चासंस्कृतबहिषैव सम्पादनीये ॥ 
### १८. शेषनिधानाधिकरणम् 
ज्योतिष्टोमे 'पुरोडाशशकलमैन्द्रवायवपात्रे निदधाति' इति श्रुतम् । ऐन्द्रवायवमैत्रावरुणादीनि पात्राणि सवनीयदिने उपयुज्यन्ते । सवनीये च 'धानाः करम्भाः परीवापाः' इत्यादिना सवनीयपुरोडाशा विहिताः । तत्र पुरोडाशशकलस्यैन्द्रवायवपात्रे निधानमनेन वाक्येन विधीयते। किं सवनीयपुरोडाशसम्वन्धिशकलस्य निधानं कर्तव्यम् ? उतैतदर्थं पुरोडा शान्तरमुत्पाद्य तच्छकलस्य निधानमिति सन्देहे, सवनीयार्थस्य पुरोडाश स्यान्यत्र पूर्वाधिकरणन्यायेन विनियोगासम्भवात् पुरोडाशान्तरमुत्पाद्य तच्छकल एव पात्रे पुरोडाशसंस्कारार्थतया निधातव्य इति पक्षे प्राप्ते, 
उच्यते--सवनीयपुरोडाशस्यैवैकदेशस्य निधानम्, तस्य सन्निहित त्वात् विद्यमानत्वाच्च । 'पुरोडाशशकलम्' इति द्वितीयया शकलस्य 
२१७ 
संस्कार्यत्वमवगम्यते । पुरोणाशान्तरशकलस्यायं विधानाख्यसंस्कारो नोचितः, अस्य भूते वाभाविनि वोपयोगाभावात् । तदेव द्रव्यं संस्कारार्ह यद्भूते वोपयुक्तम्, भाविनि वोपयोक्ष्यमाणम् । सवनौययागोपयुक्त पुरोडाशशकलस्य निधाने उपयुक्तत्वात् प्रतिपत्तिसंस्कारो घटते । देश रिक्तीकरणाख्यं दृष्टं प्रयोजनमपि लभ्यते । अन्यत्र विनियोगाभावेन पूर्वाधिकरण विरोधोऽपि न भवति । यद्यपि चतुर्थेऽध्याये प्रथमपादस्य त्रयोदशाधिकरणे एकदेशद्रव्यस्य द्रव्यान्तरप्रयोजकत्वं नास्तीति वक्ष्यते तेन पूर्वपक्षस्योत्थितिरेव न भवति, तथापि ‘पयस्यां मैत्रावरुणपात्रे निदधाति' इति वाक्यमिहोदाहरणं भवितुमर्हति, अत्रैकदेशस्यानुल्लेखात्। 
### १९. उपांशुत्वस्य प्रधानार्थत्वाधिकरणम् 
'यज्ञाथर्वणं वै काम्या इष्टयस्ता उपांशु कर्तव्याः' इति श्रूयते । वाक्यस्यायमर्थः--अथर्वशब्दश्चतुर्थवेदपरः । तत्र शान्तिकपौष्टिका भिचारादिकर्माण्याम्नातानि । तानि च सरहस्यानि। आथर्वणा रहस्या यज्ञाः आथर्वणयज्ञाः । यस्माद्धेतोः काम्या इष्टयः अभिचारादिवद्रहसि कर्तव्याः तस्मात्ता उपांशु कर्तव्या इति । इष्टय द्देशेन विधीयमानमिद मुपांशुत्वं किमङ्गप्रधानसाधारणम् उत प्रधानार्थमेवेति सन्देहे, काग्ये ष्टिष्वाम्नातमुपांशुत्वमङ्गप्रधानार्थम् । उपांशुत्वं मन्त्रोच्चारणधर्मः । मन्त्रद्वारोपांशुत्वस्य कर्मान्वयः । मन्त्राश्चाङ्गप्रधानसाधरणाः, तद्धर्मो ऽप्यङ्गप्रधानार्थ एवेति पक्षे प्राप्ते, 
उच्यते--उपांशुत्वं प्रधानार्थत्वेनैव विधीयते। वेदिबहिाये वेद्यां बहिषि प्रधानहवींषि यथाऽऽसाद्यन्ते तथाऽङ्गहवींष्यपीति वेदेः बहिषाञ्चाङ्गप्रधानार्थत्वं युक्तम्, इह तु काम्येष्टि प्रत्युपांशुत्वं विधीयते। तत्रोपांशुत्वस्य साक्षात्सम्बन्धाभावेऽपि मन्त्रोच्चारणद्वारा सम्बन्धः । तत्र प्रधानमन्त्राणामेव ग्रहणम् नाङ्गमन्त्राणाम् । तस्मात्काम्यास्विष्टि षूपांशुत्वमिति ॥ 
### २०. दृतिनवनीताधिकरणम् 
'श्येनेनाभिचरन् यजेत' इति विहितः श्येनयागो ज्योतिष्टोम विकृतिः । तत्र 'दृति नवनीतमाज्यं भवति' इत्याज्यं विहितम् । तदिद 
२१८ 
मोमांसानयमञ्जयो माज्यम् किं प्रधानार्थम् ? उताङ्गार्थमिति संशये, अस्य यागस्य ज्योतिष्टोमविकृतित्वेन प्रकृतितः सोमस्य प्राप्तौ तदपवादतया विशिष्टा ज्यस्य विधानात् प्रधानार्थत्वमेव । ननु विशिष्टविधिः कुत आश्रीयते, गौरवात् । अङ्गयागेषु प्राप्तमाज्यमाश्रित्य तत्र दृतिनवनीतत्वं विधीय ताम् । तथा सत्यङ्गार्थत्वं दृतिनवनीतस्य प्राप्तं भवतीति चेन्मैवम् ; प्रकरणबाधापत्तेः विशिष्टविधिगौरवमपि सोढ्वा प्रकरणसनाथेन वाक्येन दृतिनवनीतत्वविशिष्टमाज्यं प्रधान एवावतिष्ठत इति पक्षे प्राप्ते, 
उच्यते--आज्यानुवादेनैव दतिनवनीतत्वविधिः, न तु विशिष्ट विधिः, गौरवात् । अनुवादः प्राप्तिसापेक्षः, यत्राज्यं प्राप्तं तत्रैवायं विधिरवतिष्ठते । प्रधाने श्येनेऽतिदेशेन सोमद्रव्यस्यैव प्राप्तिः, तदङ्गानि चाज्यद्रव्यकाणि कर्माणि दोक्षणीयादीनि प्राप्नुवन्ति। तदुद्देशेन दृतिन वनीतत्वविधाने लाधवम् । नात्र प्रकरणविरोधः, अङ्गानां प्रधानोप कारकतया अङ्गार्थस्यापि दृतिनवनीतत्वस्य प्रकरणिनि प्रधान एव विश्रान्तेः । तस्मात् दृतिनवनोतत्वमङ्गार्थमेव । दृतिः चर्मभस्त्रिका । तद्गतं नवनीतं यस्य प्रकृतिद्रव्यं तदाज्यं दृतिनवनीतमित्यर्थः । 
### २१. दृतिनवनीतस्य सर्वाङ्गार्थत्वाधिकरणम् 
दृतिनवनीतमाज्यं श्येनाङ्गार्थम् न प्रधानार्थमिति पूर्वाधिकरणे व्यवस्थापितम् । तत् किं सुत्याकाले क्रियमाणेष्वङ्गेषु निविशते ? उत सर्वेष्वङ्गष्विति संशये, सुत्याकालिकाङ्गष्वेव निविशते न सर्वेषु । तथाहि--ज्योतिष्टोमे अग्नीषोमीयसवनीयानुबन्ध्यपशूनां त्रयाणां भिन्नकालानुष्ठेयानां श्येनयागे चोदकतः प्राप्तानां सुत्यादिने सहालम्भः कर्तव्यो भवति, अग्नीषोमीयस्थाने पुरोडाशस्य आनुबन्ध्यस्थाने मैत्राव रुण्यामिक्षायाश्च विहितत्वेन पश्वभावात् श्येनवैशेषिकमङ्ग साहित्यं सवनीयकाले प्राप्तम्, तद्वत् तिनवनीतस्य श्येनवैशेषिकत्वात् सुत्या कालकत्वमेवेति सुत्याकाले क्रियमाणेष्वेवाङ्गषु दृतिनवनीतं निविशत इति पक्षे प्राप्ते, 
उच्यते--दृतिनवनीतं सर्वेष्वङ्गषु निविशते, न केवलं सुत्याका लिकेष्वङ्गषु । 'दृतिनवनीतमाज्यं भवति' इति सामान्यवचनम्, सुत्या 
NA 

२१९ तदितरकालिकसमस्तश्येनाङ्गार्थतया दृतिनवनीतस्य निवेशमवगमयति । तस्यानुमानेन सङ्कोचो न युक्तः। अतस्सर्वेष्वङ्गषु दृतिनवनीतं निविशते ॥ 
### २२. तरसमयाधिकरणम् 
षट्त्रिंशत्संवत्सरसाध्यं शाक्यानामयनं नाम सत्रं गवामयनस्य विकृतिः । तत्र संस्थिते संस्थितेऽहनि गृहपतिद्गयां याति, स तत्र यान् मृगान् हन्ति तेषां तरसमयाः सवनीयाः पुरोडाशा भवन्ति' इति श्रुतम् । तरसं मांसमित्यर्थः । अत्र किं पुरोडाशोद्देशेन तरसमयत्वं विीधयते ? उत सवनीयोद्देशेन ? इति सन्देहे, सवनीयशब्दो यद्यपि सन्निहितः सन्निहितत्वात्तेनैव तरसमया इत्यस्य सम्बन्ध उचितः, तथापि सवनीय पदं विशेष्यसापेक्षम्, पुरोडाशपदञ्च न तथा, अत उद्देश्यसमर्पकं पुरोडा शपदमेव । तदुद्देशेनैव तरसमयत्वं विधीयते । तस्मात्सर्वपुरोडाशविषय स्तरसमयत्वविधिरिति पक्षे प्राप्ते, ___उच्यते--सवनीयानां मांसमयत्वं न पुरोडाशानाम् । सवनीयाश्च 'धानाः करम्भाः परीवापः पुरोडाशः पयस्या' इति पञ्च हवींषि । तेषा मेव प्रकृतिद्रव्यं मांसम्, 'सवनीयान्निर्वपति' इत्यनेन पञ्चानां हविषां विधानात् । सवनीयशब्दस्योद्देश्यसमर्पकत्वे सन्निहितान्वयेन विशेष लाभः । 'तरसमयाः पुरोडाशा भवन्ति' इत्यत्र पुरोडाशशब्दस्य हविष्षु लक्षणा न दोषः, पुरोडाशशब्दस्य चरमश्रुतत्वात् सवनीयशब्दस्य प्रथम श्रुतत्वान्मुख्यत्वम् । तस्मात्सवनीयानामेव हविषां तरसमयत्वमिति ॥ 
इति म०म० चिन्नस्वामिशास्त्रिपादानामन्तेवासिना पट्टाभिरामशास्त्रिणा 
प्रणीतायां मीमांसानयमञ्जयाँ 
तृतीयोऽध्यायस्समाप्तः 
परिशिष्टम् 
भाट्टमानमेयसङ्ग्रः 
'तुतातितमतेनाहं मानमेयार्थसङ्ग्रहम् । 
कुर्वे मुदा विनेयानां ज्ञानवैशद्यकारकम् ॥ द्रव्य-गुण-कर्म-सामान्य-शक्तयः पञ्च भावपदार्थाः। विशेष-समवाययोन पदार्थान्त रत्वम् । विशेषश्च नित्यद्रव्येषु परमाण्वादिषु मिथो व्यावृत्तिसिद्धये स्वीकर्तव्यः । 'अन्त्यो नित्यद्रव्यवृत्तिविशेषः परिकीर्तितः' इति वदन्तः परे विशेष साधयन्ति, किन्तु भाट्टा अन्त्येन विशेषेण व्यवहारो न भवतीति विशेषं नानुमन्यन्ते । अन्त्यशब्दस्यान्ते भव इत्यर्थः। कस्यान्ते ? इति जिज्ञासायां परिमाणस्येति वक्तव्यम् । तच्च पारिमाण्डल्य शब्देन कथ्यते । पारिमाण्डल्यं नामाणुगतपरिमाणम् । तच्च कस्यापि कारणं न भवति । कार्यकारणभावमादाय पदार्थानां व्यवहारः प्रवर्तते । अन्त्यमादायापि व्यवहारः प्रवर्ततामिति चेत् अतीन्द्रियत्वात्तस्यैकैकस्य वाऽन्यसहितस्य वा प्रत्यक्षत्वव्यवहारो न सम्भवी। अतीन्द्रियानपि पदार्थान् योगिनः प्रत्यक्षीकुर्वन्तीति चेत्-वेदस्यापौरुषेयत्वं स्वतः प्रामाण्यञ्च प्रतिपादयितु प्रवृत्ता भट्टपादा योगिनोऽपि निराकुर्वन्ति, अन्यथा वेदबाह्य आत्मानं योगिनं सर्वज्ञं प्रतिपादयेदिति मूलं योगिनो निराकरणे। तदिदं प्रतिपादयन्त्यनुमानपरिच्छेदान्ते भट्ट पादाः 
'न चान्त्येन विशेषेण व्यवहारोऽस्ति कस्यचित् । न च प्रत्यक्षता तस्य सङ्घाते केवलस्य वा' । 
(श्लोक वा अनु०प०१७७) इति । 
एवं समवायोऽपि न पदार्थान्तरम् । अवयवावयविनोः जातिव्यक्त्योः गुणद्रव्ययोः क्रियाक्रियावतोस्सम्बन्धस्समवाय इति परैरङ्गीकृतः । भट्टपादास्तु समवायस्थाने तादात्म्यसम्बन्धमनीकुर्वन्ति । सम्बन्धश्च सम्वन्धिपरतन्त्रः सम्बन्ध्यधीननिरूपणश्च । 
१. अस्मिन् मानमेयार्थसङ्ग्रहे बालानां पदार्थपरिज्ञानाय भट्टपादाभिमतास्सिद्धान्ता एव सगृहीताः । अतो नात्र खण्ढनस्य वा मण्डनस्य वाऽवसरः । क्वचिभट्टपादप्रवर्तितस्य पथो मूलमात्रं निर्दिष्टम् । सर्वस्य दार्शनिकस्य कश्चन नियतः पन्था भवति । तेनैव पथा) गन्तव्यं दार्शनिकेन, अन्यथा पथभ्रष्टस्स भवेत् । 
( २ ) संयोगसम्बन्धे तथानुभूयते। समवाये तु भिन्नोऽनुभवः। समवाय एको वा नाना वा, नित्यो वाऽनित्यो वेति नाना विकल्पाः प्रादुर्भवन्ति । व्यक्त्यपेक्षया जातिरतिरिक्ता न भवति, अवयवायेक्षयाऽवयवी नातिरिक्त इति ये वादिनस्तान्निराकतु जातिमवयविनञ्च साधयितु भट्टपादा भिन्नं पन्थानमाविरकायुः-यद् भेदाभेदो नाम । जातिः व्यक्त्य पेक्षया नात्यन्तं भिन्ना नाप्यभिन्ना। एवमवयवापेक्षया नात्यन्तमवयवी भिन्नः नाप्यभिन्नः। इमं पन्थानमवलभ्व्य गच्छद्भिः भट्टपादैः समवायस्थाने तादात्म्यमभिषिच्य जात्याद्य नङ्गीकुर्वागानां वादास्समालोचिताः । वेदबाह्यानां वादास्समवायमवलम्व्य जातिव्यक्त्या देर्भेदाभेदमनङ्गीकृत्यैव नैयायिकादिभिस्समालोचिताः किन्तु भट्टपादैार्गान्तरमवलम्बि तम् । अतएव प्रत्यक्षसूत्रे लिखन्ति 
'न चाप्ययुतसिद्धानां सम्बन्धित्वेन कल्पना। नानिष्पन्नस्य सम्बन्धः निष्पत्तौ युतसिद्धता ॥ 
( श्लोक वा० प्र० सू० १४६) इत्यादि। 
द्रव्यलक्षणं तद्विभागश्च गुणाश्रयो द्रव्यम् । तच्चैकादशविधम्-पृथिवी आपः तेजो वायुराकाशः कालो दिक् आत्मा मनश्शब्दस्तम इति । 
तत्र पृथिवीत्ववती पृथिवी। सा च रूप-रस-गन्ध स्पर्श सङ्ख्या परिमाण-संयोग गरुत्व-द्रवत्व-स्नेह- संस्कारवती। इमे गुणा नित्या अनित्याश्च । चित्ररूपं नातिरिक्तम् । सुवर्णं पार्थिवमिति विशेषः। 
अप्त्वसामान्यवत्य आपः । गन्धवजं पूर्वोक्तगुणवत्यः । नित्यानित्यत्वं पूर्ववत् । 
तेजस्त्ववत्तेजः । रूप-सङ्ख्या-स्पर्श-परिमाण-संयोग-संस्कारवत् । तेजस्त्रिविधम् दिव्यं भौमम् उदर्यञ्चेति । 
वायुत्ववान् वायुः। स्पर्श-सङ्ख्या-परिमाण संयोगवेगवान् । स च प्रत्यक्ष इति विशेषः। 
अवकाशात्मकं व्योम । सङ्ख्या-परिमाणसंयोगवत् । तच्चैकं विभु नित्यञ्च । तच्चाक्षुषमिति नित्यसंयोगवदिति च विशेषः। 
_ अतीतादिधी हेतुः कालः । स च प्रत्यक्ष इति विशेषः । ज्ञानलक्षणाप्रत्यासत्ते. रनङ्गीकाराद् भाट्टमते कालः प्रत्यक्ष इति विशेषः। 
___प्राच्यादिधीहेतुर्दिक् । दिक्कृतपरत्वापरत्वगम्या। होलाकाधिकरणन्यायेन प्राच्य त्वादय औपाधिकाः न निर्वचनार्हाः। 
आत्मत्ववानात्मा । सः शरीरेन्द्रियाद्यतिरिक्तो विभुनित्यश्च । सङ्ख्या परिमाण संयोग-बुद्धि-सुख-दुःखे-च्छा-प्रयत्न-धर्मा-धर्म-संस्करवान्, नित्यज्ञानसुखवांश्च ।। 
मनस्त्वयोगान्मनः । सङ्ख्या-परिमाण-संयोगवत् । तच्च नित्यं विभु च ।। 
शब्दत्ववान् शब्दः । ध्वनिः वर्णात्मकश्चेति द्विविधः। तत्र वर्णात्मको नित्यः, कण्ठताल्वाद्यभिधातजन्यवायुनाऽभिव्यङ्ग्यः। सङ्ख्या-परिमाण-संयोगवांश्च । शब्दो द्रव्यमिति विशेषः नाकाशगुणः । ध्वन्यात्मकशब्दे वेगोऽपि वर्तते । तारत्वमन्द्रत्वादयो धर्माः ध्वनिनिष्ठा वर्णेषु भासन्ते । 
तमस्त्वजातिमत्तमः । रूप-सङ्ख्या परिमाण-संयोग-वेगवत् । अवतमसम् सन्त मसम् अन्धतमसञ्चेति त्रिविधम् । 
गुणाः द्रव्यकर्मभिन्नत्वे सति सामान्यवान् गुणः । रूप-रस-गन्ध-स्पर्श-सङ्ख्या-परिमाण संयोग-गुरुत्व-द्रवत्व-स्नेह-बुद्धि-सुख-दुःखे-च्छा-प्रयत्न धर्मा-धर्म संस्कार भेदादष्टादशविधः । पृथक्त्वम् परत्वम् अपरत्वम् विभागश्चेति चत्वारो गुणा नाङ्गीक्रियन्ते । पृथक्त्वमन्यो न्याभाव एव न गुणः । परत्वमपरत्वञ्च कालदिक्संयोग एव, संयोगाभाव एव विभागः 
एवं द्वेषोऽपि न गुणान्तरम् ज्ञानस्यैव विशेषः । 
चक्षुर्ग्राह्यो गुणो रूपम्, रूपत्ववद्वा । रूपं षड्विधम्-नीलपीतादिभेदात् । चित्ररूपं नाङ्गीक्रियते। 
रसनग्राह्यो गुणो रसः मधुरादिभेदेन षड्विधः । घ्राणग्राह्यो गुणो गन्धः सुरभ्यसुरभिभेदेन द्विविधः । 
त्वगिन्द्रियग्राह्यो गुणः स्पर्शः। शीतोष्णानुष्णाशीतभेदात् त्रिविधः। इमे चत्वा रोऽपि उद्भूतानुद्भूतभेदाद् द्विविधाः । एकत्वादि परार्धपर्यन्ता सङ्ख्या । सा च व्यासज्य वृत्तिरव्यासज्यवृत्तिश्च । द्वित्वादिसङ्या व्यासज्यवृत्तिः, एकत्वसङ्ख्याऽव्यासज्यवृत्तिः। 
मानव्यवहारहेतुः परिमाणम् । अणु-मह-द्दोघ-ह्रस्वादिभेदम् । त्रसरेणुगतमणु त्वम् । तद्भिन्नः परमाणुर्नाङ्गीक्रियते । परमपरञ्चेति महत्त्वं द्विविधम् । आद्यमाकाशा दिगतम् । अपरं महत्त्वं पञ्चविधम्-सङ्ख्याज, परिमाण उभयचं, परिमाणप्रचयजं, सङ्ख्यापरिमाणप्रचयजञ्च । दीर्घत्वयोगि दीर्घम्, ह्रस्वत्वयोगि ह्रस्वम् । 
- घटात् पटः पृथगिति व्यवहारसिद्धं पृथक्त्वं गुणान्तरमिति परे मन्यन्ते किन्तं भादृमतावलम्बिनस्तत्-अन्योन्याभावेनान्यथासिद्धमभिप्रयन्ति । 
संयुक्तधीहेतुस्संयोगः । स च नित्योऽनित्यश्च । कालाकाशादेस्संयोगो नित्यः । अनित्यसंयोगो द्विविधः---अन्यतरकर्मजः उभयकर्मजश्चेति । श्येनक्रियया वृक्षस्य संयोग 
आधः। मेषयोस्संयोगोऽन्त्यः। संयोगजसंयोगो नाङ्गीक्रियते । विभागो न गुणान्तरम्, संयोगाभावेनैव विभागोपपत्तेः । संयोगाभावपदेनात्र संयोगध्वंसमङ्गीकुर्वन्ति । तथाचो त्तरदेशसंयोगफलकपूर्वसंयोगध्वंस एव विभाग इति सिध्यति । बुद्धिर्ज्ञानम् । अनुभवस्मृ त्यात्मना तद् द्विविधम् । अनुभवोऽपि द्विविधः-यथार्थोऽयथार्थश्च । यथार्थः प्रमाणजन्यः । सैव प्रमेति कथ्यते । प्रमाकरणञ्च प्रमाणम् । अनधिगतार्थगन्तृत्वं प्रमाणलक्षणम् । तेन स्मृतेः अनुवादवाक्यस्य चाप्रामाण्यं सिध्यति । अनधिगतार्थगन्तृत्वं धारावाहिकज्ञानेऽप्य स्तीति तत् प्रमाणम् । 
तानि च प्रमाणानि षट्-प्रत्यक्षम् अनुमानम् उपमानम् अर्थापत्तिः अनुपलब्धिः शब्दश्चेति । 
प्रत्यक्षम् तत्र सदर्थेनेन्द्रियाणां संयोगजन्यं ज्ञानं प्रत्यक्षम् । अत एव भ्रमज्ञानं न प्रत्यक्षम् सदर्थाभावात् । तथा च सूत्रं जैमिनेः-'सत्सम्प्रयोगे पुरुषस्येन्द्रियाणां बुद्धिजन्म तत्प्रत्यक्षम्' इति । इन्द्रियजन्यं ज्ञानं द्विविधम्-निर्विकल्पकं सविकल्पकञ्चेति । संसर्गा नवगाहि ज्ञानं निर्विकल्पकम्, विशिष्टवैशिष्ट्यावगाहि ज्ञानं सविकल्पकम् । तत्करणमिन्द्रि यम्, हानोपादानादिकं फलम् । तथा च प्रमाणानां त्रैफल्यं सिद्धं भवति । यी 
इन्द्रियाणि षट्-ध्राण-रसन-चक्षुः-श्रोत्र-त्वङ्-मनांसि । सन्निकर्षश्चतुर्धा संयोगः संयुक्ततादात्म्यम्, संयुक्ततादात्म्यतादात्म्यम् विशेष्यबिशेषणभावश्चेति । चक्षुस्सं योगेन यथा घटो गृह्यते तथा श्रोत्रसंयोगेन शब्दो गृह्यत इति विशेषः, शब्दस्य द्रव्यत्वात् । संयुक्ततादात्म्येन रूपरसादिः शब्दत्वञ्च गृह्यते । संयुक्ततादात्म्यतादात्म्येन रूपत्वादिक गृह्यते, विशेषणविशेष्यभावेनाभावो गृह्यते । 
अनुमानम् अनुमितिकरणमनुमानम् । व्याप्तिज्ञानत्वेन तज्जन्यं ज्ञानमनुमितिः। वह्निव्याप्य धूमवानयं पर्वत इति परामर्शो नाङ्गीक्रियते । अयं धूमवानिति पक्षधर्मताज्ञाने धूमो वह्निव्याप्य इत्यनुभवजन्यसंस्कारोबोधेऽनुमितेर्जायमानत्वात् परामर्शज्ञानस्य हेतुत्वकल्पने गौरवात् । वन्ांशेऽनुमितिः, पर्वतांशे च प्रत्यक्षमेव । जातिसङ्करस्तु न दोषाय । व्याप्टिश्च सर्वसाधननिष्ठसाध्यसामानाधिकरण्यम् । 
अतएव व्यतिरेकयोर्न व्याप्तिः । व्याप्तिश्च व्यभिचाराज्ञानसहकारदर्शनाभ्यां गृह्यते। सहकारदर्शनञ्च भूयो वा सकृद्वा । अन्वयिरूपमेवानुमानम्, न व्यतिरेकिरूपम्, व्यतिरेकव्याप्त्या साध्यधीश्चार्थापत्या सिध्यति नानुमानात् । अत एवार्थापत्तिः प्रमा णान्तरं भाट्टानाम् । 
तदिदमनुमानं स्वार्थं परार्थञ्चेति द्विविधम् । परार्थमनुमानं व्यवयवम्-प्रतिज्ञा हेतू-दाहरणरूपम्, उदाहरणोपनयनिगमनरूपं वा । द्वेधापि भाष्यकृता वर्णितत्वात् । 
उपमानम् सादृश्यप्रमाकरणमुपमानम् । ग्रामे गामनुभूतवतो वनं गतस्य पुंसो गवयेन्द्रिय सन्निकर्षेण गोसदृशोऽयं पिण्ड इति धीरुदेति । सा करणम् । एतत्सदृशी मदीया गौरिति गोनिष्ठसादृश्यज्ञानं फलम् । इयमेवोपमितिः । ग्रामस्थगोंरिन्द्रियासन्निकृष्टत्वान्नेदं प्रत्यक्षम् नाप्यनुमानम् गवयनिष्ठसादृश्यस्यातल्लिङ्गत्वात्, उपमितेः नियमेन व्याप्तिज्ञानजन्यत्वस्य वक्तुमशक्यत्वाच्च । अतो मानान्तरम् । किञ्च-भाट्टा उपमितिप्रमाणं विशिष्य ऋतूनां सादृश्यमवलम्ब्य प्रकृतिविकृतिभावनिर्णयाय स्वोकुर्वन्ति । तथाहि-'सौर्यं चरुं निर्वपेद् ब्रह्मवर्चसकामः' इति वाक्यमवगत्यात्र भावनायाः साध्यसाधनाकाङ्क्षापूरकफलयाग योस्सत्त्वेनेतिकर्तव्यतापूरकसामग्रयभावेन सौर्ययागं विकृतित्वेन निश्चित्यैतद्गतौषधि प्रभवद्रव्यकत्वं निर्वपति पदघटितत्वञ्च सादृश्यमादायाग्नेययागसुपमिन्वन्ति-एतत्सदृश आग्नेययाग इति । प्रकृतियागानुष्ठानोत्तरकाल एव विकृतियागानुष्ठानेऽधिकार इति सौर्ययागानुष्ठानकाले आग्नेयस्य परिचितत्वेन यथाऽऽग्नेययागानुष्ठानेन फलं सम्पादितं तथा सौर्ययागेन फलं सम्पादयेदिति निश्चयो भवति, सौर्ययागवद् ओषधि प्रभवद्रव्यकत्वनिर्व पतिघटितत्वस्याग्नेये सत्वात् आग्नेययागप्रकृतिकोऽयं सौर्ययागः। अतस्तस्मादितिकर्त व्यताया अतिदेशः कर्तव्य इति । नात्र वाच्यवाचकभावनिर्णयः फलम्, किन्तु सादृश्या त्प्रकृतिविकृतिभावनिश्चय एवा 
अर्थापत्तिः उपपाद्यज्ञानादुपपादककल्पनमर्थापत्तिः। येन विना यन्नोपपद्यते तदुपपाद्यम् । तज्ज्ञानं करणम् । दिनेऽभुञ्जानस्य पीनत्वं रात्रिभोजनेन विनाऽनुपपन्नम् । अत्रोपपाद्यं पीनत्वम् । रात्रिभोजनमुपपादकम् ! रात्रिभोजनस्य कल्पनमर्थापत्तिः। पीनत्वज्ञानं करणम् । तेनार्थस्यापत्तिः कल्पना यस्मादित्यर्थः पर्यवस्यति । सेयं द्विविधा-दृष्टार्थापत्तिः श्रुतार्थापत्तिश्चेति । दृष्टार्थापत्तेरुदाहरणम्-पीनो देवदत्तो दिवा न भुङ्क्ते इति । श्रुतार्थापत्तेरुदाहरणम्-स्वर्गसाधनत्वेन श्रुतस्य यागस्योपपत्तयेऽपूर्वकल्पनम् । 
अनुपलब्धिः योग्यस्य घटस्यानुपलब्धिदशायां यस्तदभावः तस्य ग्रहिकाऽनुपलब्धिः। यद्यत्र घटस्स्यादुपलभ्येत, नोपलभ्यते । अयमभावोऽनुपलब्ध्या गृह्यते। अनुपलब्धेश्च भावग्रहे हेतुत्वं क्लष्टम् करणत्वमात्रं कल्प्यमिति विशेषः।।﻿शब्दः अबधितार्थसंसर्गविषयं वाक्यं शब्दः । वाक्यञ्चाकाङ्क्षा-योग्यता-सन्निधि-मदर्थकानां पदानां सङ्घः । पदञ्च सुप्तिङन्तम् । न वर्णसमूहः, क च ट त प इति वर्णसमूहेऽतिव्याप्तेः । नापि शक्तं पदम्, घटोत्पादनशक्तिमत्वाद्दण्डस्य पदत्वापत्तेः । नाप्यर्थप्रत्ययानुकूलशक्ति मत्पदम्, वह्निरूपार्थप्रत्ययानुकूलशक्तिमत्त्वाद्धमस्यापि पदत्वापत्तेः। नापि वर्णत्वे सति तत्त्वम्, घटं घटेन इत्यत्र प्रकृतिप्रत्ययोः प्रत्येकं पदत्त्वापत्तेः । यद्यपि प्रकृतिप्रत्यययोः प्रत्येकं शक्तिः स्यात् तथापि केवलयोस्तयोः प्रयोगासाधुत्वेन मिलितयोरेवार्थगमकत्वम् । 
पदस्य वर्णात्मकत्वाद्वर्णानाञ्च नित्यत्वात्पदं नित्यम् । पदस्य नित्यत्वञ्च प्रवाहानादित्वेन सिध्यति । पूर्वपूर्वक्रमवशादुत्तरः प्रयोगः, न त्विदम्प्रथमः। एतेन वेद नित्यत्वं साधितं भवति । शब्दनित्यत्वाधिकरणे भट्टपादैरुक्तम् 
'अन्यथानुपपत्त्यातस्सर्वथा पदनित्यता' एवं 'यत्नतः प्रतिषेध्या नः पुरुषाणां स्वतन्त्रता' इति च । 
वेदापौरुषेयत्वम् एवं शब्दनित्यत्वे सिद्धे वेदस्यापौरुषेयत्वं साधितं भवति । नित्यानां वर्णानां विभूनां स्वतः क्रमशून्यत्वादुच्चारणक्रमप्रवाहस्यानादित्वादपीरुषेयत्वं वेदस्य । अपौरुषेय स्वञ्चार्थमुपलभ्य रचितत्वाभाव एव । वाक्यत्वात्सकर्तृकत्वानुमानं न सङ्गतम्, धर्म रूपार्थस्यालौकिकत्वेनोपलम्भायोगात् उपलभ्य रचितत्वाभावेन बाधात् । उपलभ्य रचितत्वस्योपाधित्वाच्च । यत्र यत्र पौरुषेयत्वम् तत्र तत्रोपलभ्य रचितत्वमनुभवाम इति साध्यव्यापकत्वमुपलभ्यरचितत्वस्य, शुकवाक्ये च वाक्यत्वमस्ति उपलभ्य रचितत्वं ना स्तीति साधनाव्यापकत्वम् । अतो बाधात् सोपाधिकत्वाच्च नेदमनुमानं वेदानां पौरुषेयत्वे घटते । वेदानामीश्वरकर्तृकत्वे स्वीक्रियमाणे 'सर्वैश्च वेदैरहमेव वेद्यः' इति कण्ठरवेण कथयन्नीश्वरः स्वस्य वेदवेद्यत्वरूपमर्थमुपलभ्य वेदान् रचयामासेत्येष्टव्यम् । यतो हि वाक्यरचनाऽर्थज्ञानपूर्विका भवति । स्वस्य वेदवेद्यत्वरूपमर्थं वेदान्तरादुपलब्धवा नीश्वर इति वक्तव्यम् तेन यस्माद्वेदात् स्वस्य वेद्यत्वमुपलब्धवान् स वेद ईश्वरेण न निर्मित इत्यायाति । अस्मात्सङ्कटाद्विमुक्तये भाट्टाः पूर्वपूर्वक्रमवशादुत्तरः प्रयोग इत्यनादिप्रवाहेण वेदापौरुषयत्वं प्रसाधयन्ति 
_ 'वेदाध्ययनं सर्व गुर्वध्ययनपूर्वकम् । 
वेदाध्ययनसामान्यादधुनाध्ययनं यथा' ।। इति वदन्तः। शब्दार्थसम्बन्धस्य नित्यत्वस्वीकारादपि वेदनित्यत्वं सिध्यति । स च सम्बन्धः शक्तिरूपो नित्यः । अत एव शब्दानां जातिवाचित्वम् । 
S 
एवं पदनित्यत्वे सिद्धे तत्पदं चतुर्विधम्-नामाख्यतोपसर्गनिपातभेदेन । तत्रोप सर्गनिपातानामर्थद्योतकत्वं न वाचकत्वम् तदिदमुक्त भट्टपादैः 
'चतुर्विधे पदे चात्र द्विविधस्यार्थनिर्णयः । क्रियते संशयोत्पत्तेर्नोपसर्गनिपातयोः । तयोरर्थाभिधाने हि व्यापारो नैव विद्यते । यदर्थद्योतकौ तौ तु वाचकस्स विचार्यते' ।। इति । 
नामार्थः नामार्थः शक्य लक्ष्य-गौणश्चेति त्रिविधः । अभिधा लक्षणा गौणो चेति तिस्रो वृत्तयः । एतेन शब्दोऽपि त्रिविध इत्युक्तं भवति। तत्र घटादिपदानां जातौ शक्तिः, न तु व्यक्तौ, नापि जातिविशिष्टव्यक्तौ । शक्तिश्च पदार्थान्तरम्, नेश्वरेच्छारूपा, इच्छा हि सम्बन्धरूपा न क्वाप्यनुभूयते । सम्बन्धग्रहपूर्वकमेव घटादिशब्दा अर्थमवबोधयन्तीति नियमः । तत्र सर्वासु व्यक्तिषु जातिविशिष्टासु वा तासु सम्बन्धग्रहो दुर्लभः, व्यक्तीनामा नन्त्यात् । अतो नागृहीतविशेषणा बुद्धिर्विशिष्टमुपसङ्गामति' इति न्यायेन लाघवात् प्राथम्याश्च जातेर्वाच्यत्वमुचितमिति भाट्टाः। व्यक्तीनां बोधस्तु लक्षणया। लक्षणयो पस्थिता अप्यर्थाः शाब्दा एव भवन्ति । अत एकत्वादिसङ्ख्यानां व्यक्तिष्वन्वये 'न हि शाब्दमशाब्देनान्वेति' इति न्यायोल्लङ्घनमपि न भवति; लक्षणयोपस्थितानामपि शाब्द त्वात् । तस्माच्छब्दोऽर्थस्तत्सम्बन्धः शक्तिरूपश्च नित्या इति भाट्टानां राजमार्गः । 
लक्षणा शक्यसम्बन्धो लक्षणा। तत्र मुख्यार्थबाधो हेतुः, तात्पर्यानुपपत्तिश्च बीजम. नान्वयानुपपत्तिः । अन्वयानुपपत्ते/जत्वे गङ्गायां घोष इत्यत्र जघन्ये घोषपदे मीने लक्षणा किं न स्यात्, अथवा गङ्गापद एव नौकादौ लक्षणा किं न स्यात् ? अन्वयस्य लाभात् । लक्षणावृत्तिः पदे, न त्वर्थ इति भाट्टाः। 
गौणी भाट्टमते गौणी वृत्तिस्तृतीया। वेदवाक्येषु तत्र तत्रार्थनिर्णयाय गौण्या वत्ते रावश्यकता भवति । तदर्थं सूत्रकारो महर्षि मिनिः गुणाश्रयत्वेन निमित्तानि षट् प.रगणयति-तत्सिद्धिः जातिः सारूप्यम्, प्रशंसा भूमा-लिङ्गसमवाय इति । कचिच्च सूत्रकारः ‘गुणवादस्तु' इति सूत्रयित्वा गौणार्थो ग्राह्य इति निर्दिशति । सूत्रारूढां गौणी वृत्तिमाश्रित्य वार्तिककृतो गौर्णी लक्षयन्ति 
_ 'अभिधेयाविनाभूते प्रतीतिर्लक्षणोच्यते । 
लक्ष्यमाणगुणर्योगाद्वृत्तेरिष्टा तु गौणता' ॥ इति । 
( ८ ) 'यजमानः प्रस्तरः' इति वेदवाक्यम् । अत्र यजमानशब्दो यागकर्तारमाचष्टे, प्रस्तरशब्दश्च दर्भमुष्टिं ब्रवीति । उभयोस्सामानाधिकरण्योपपत्तये तत्सिद्धिनिमित्तं गुणा श्रत्यत्वेन स्वीक्रियते । गुणाश्रयशब्दस्य गुणः आश्रयो निमित्तं तत्सिद्धिरित्यर्थः । यजमान शब्दस्य प्रस्तरे प्रवृत्तिः यजमानगतगुणयोगाद्भवति । अतो यजमानपदेन यजमानकार्य लश्यते, तादृशकार्यकारित्वस्य प्रस्तरे सत्वात् यजमानशब्दस्य प्रस्तरे प्रवृत्तिः। साङ्ग प्रधानस्यानुष्ठानं यजमानकार्यम् । प्रस्तरोऽपि साङ्गप्रधानहविषां धारणद्वारा यजमानकार्य सम्पादयति । अतो यजमानकार्यकरत्वसिद्धिः प्रस्तरेऽस्तीति यजमानशब्दस्य प्रस्तरे प्रवृत्तिः । तथा च ‘सिंहो माणवकः' इत्यत्र सिंहशब्दस्येव माणवके यजमानशब्दस्य गौण्या प्रस्तरे प्रवृत्तिरिति फलितम् । नात्र लक्षितलक्षणया -निर्वाहः, उभयोश्शब्दयोस्सामाना धिकरण्यनिर्वाहाय यजमानशब्दस्य प्रस्तरे वृत्तिरवश्यं वक्तव्या। सामानाधिकरण्यञ्च एकविशेष्यकबोधजनकत्वम् । नेदं प्रस्तरेऽपि यजमानशब्दस्य व्यापाराभावे घटते । स च व्यापारो न लक्षितलक्षणात्मको भवितुमर्हति । लक्षणायां मुख्यार्यसम्बन्धित्वमात्रेण प्रतीतिः, इह तु मुख्यार्थयजमान गतकार्यकरत्वगुणयोगित्वमात्रेण प्रस्तरस्य प्रतीतिः । यद्यपि मुख्यार्थेन परम्परासम्बन्धो विद्यते तथापि तद्रूपानादरेण गुणयोगित्वमात्रेण प्रतीति सिध्यर्थं गौणी वृत्तिरभ्युपगम्यते । अनेनैवाभिप्रायेण भट्टपादाः-'लक्ष्यमाणगुणैर्योगात् वृत्तेरिष्टा तु गौणता' इतित्याहुः। 
गौः गावी गाव इत्यादिनामपदेषु प्रकृत्या लक्षितो योऽर्थः तद्गता सङ्ख्या विभक्त्योच्यते । एको द्वौ बहव इत्यादौ सङ्ख्याविशिष्टो धर्मी वाच्यः, सङ्ख्या च प्रकृत्युपात्तैवानूद्यते । विंशतिघंटाः सहस्रं घटा इत्यादौ एकत्वेन प्रकृत्यर्थस्य सङ्ख्योच्यते न घटगता, बहुत्यधिरोधात् । तेनैकत्वविशिष्टविंशतिसङ ख्याविशिष्टा घटा इत्यर्थः पर्य वस्यति । विंशत्यादयश्शब्दा अत्र सङ ख्येयप्रधानाः । विंशतिर्गवाम् इत्यादौ तु सङ्ख्या मात्रप्रधानाः । एकादिशब्दानां सङ्ख्यार्थत्वाभावे प्रातिपदिकत्वाभावात् वचनानां प्रवृत्तिरेव न स्यात् । अत एकादिशब्दाः सङ ख्यार्थकाः। ‘स घटः' 'तमानय' इत्यादौ तच्छब्दस्य सर्वनाम्नः सन्निहितपदान्तरात् प्रकरणाच्च ज्ञानप्रकारीभूतधर्मविशिष्टे बुद्धिस्थे शक्तिः । न चात्र सर्वनामपदं घटादिपदवाव्यम्, विना सर्वनाम्ना यत्पदादेः साकाङ क्षत्वात्, विना च घटाद्युपपदेन विशेषालाभात् । एवं परोक्षबुद्धिस्थत्वावच्छिन्ने यत्तदोः प्रत्यक्षबुद्धिस्थत्वावच्छिन्ने इदमे तदोः शक्तिः। 
समासार्थः द्वन्द्वस्येतरेतरयोगः साहित्यं वाऽर्थः । स चैकक्रियान्वयलभ्यः । तत्र शक्तिी लक्षणा वा। समाहारद्वन्द्वे समुदायोऽर्थः, समुदायाभिप्रायञ्चकत्वम् । अव्ययीभावे आधार 
त्वादिकमर्थः । कर्मधारये त्वभेदोऽर्थः । द्विगौ समाहारोऽर्थः । राजपुरुष इत्यादौ तत्पुरुषे षष्ठ्यर्थे सम्बन्धे तद्वति च लक्षणा। 'नीलोत्पलमिति कर्मधारये तत्पुरुषवत् नीलवति यद्यपि लक्षणाऽस्ति तथापि 'निषादस्थपतिः' इत्यत्र निषादश्वासाविति कर्मधारये लक्षणा भावात् तत्पुरुषात् कर्मधारयस्य प्राबल्यं साधितं निषादस्थपत्यधिकरणे । बहुव्रीहिसमास स्यान्यपदार्थे शक्तिरिति भट्टपादा अरुणाधिकरणे प्रतिपादयन्ति । तेषामयमाशयः-यथा 
राज्ञः पुरुष इत्यत्र षष्ठयन्तत्वाद्राजा पुरुषविशेषणम्, प्रथमान्तत्वाच्च प्रधान्येन पुरुषः समासार्थो भवति तथैव चित्रगुरित्यत्र देवदत्तादिविशिष्टा गाव एव प्रतीयेरन्, न चित्रगो. विशिष्टः पुरुषः, यदि चित्रा गावो यस्येति विग्रहः क्रियेत । तस्माच्चित्राणां गवामयम् इतीदृशेऽर्थे बहुव्रीहिर्वर्तते । यद्यप्यन्यथा विग्रहः तथापि समासोत्तरकालमीदृशार्थदर्शना देवमेव विग्रहोऽपि कर्तव्यः। ततश्च सम्बन्धविशिष्टाभिर्गोभिर्देवदत्तादिविशिष्ट इति समासार्थो विज्ञायते । तस्माद्बहुव्रीहेरन्यपदार्थे शक्तिरिति । तदिदमुक्तं वार्तिके 
'अतश्च दण्डिशब्देन सम्बन्ध्येवोच्यते यथा। 
तथैव यौगिकैश्शब्दैः पिङ्गक्ष्यादिपदैरपि ॥ इति । एतेन यौगिकानां शब्दानां सम्बन्धिवाचित्वमेव न सम्बन्धवाचित्वमित्युक्त भवति । 
कारकाणि 'कर्म कर्ता च करणं सम्प्रदानं तथैव च। 
अपादानाधिकरणमित्याहुः कारकाणि षट् ।। 'अनभिहिते' इत्यधिकारः, 'कारके' इत्यनुवृत्तिश्च । तथा च 'कर्मणि द्वितीया' इत्यस्य तिङा कृता चानभिहिते कर्मणि द्वितीयेत्यर्थो निष्पन्नः । 'घटं करोति ओदनं पचति' इत्युदाहरणम् । तच्च कर्म इप्सितमनोप्सितञ्चेति द्विविधम् । तत्रेप्सितं चतुर्वि धम्-उत्पाद्यं प्राप्यं विकायं संस्कार्यञ्चेति । ईप्सितानिप्सितोभयानुगतं साध्यत्वं द्वितीयार्थः । तिङा कृता वाऽभिहिते कर्मणि तु प्रातिपदिकार्थमात्रे प्रथमा । हरिस्सेव्यते, 
ओदनः पच्यते इति । क्वचिदनुशासनात् द्विकर्मकतापि-गां पयो दोग्धि, अजां ग्राम नयतीत्यादि । क्वचिद् द्विकर्मताया नियमस्य भङ्गोऽपि । यथा दुदोह गाम्, कुशशयने विशो निनायेति । 
तिङा कृता वानभिहित सङ्ख्ये कर्तरि तृतीया। लक्ष्म्या हरिस्सेव्यते चैत्रेणौदनः पच्यते मैत्रेण घटः कर्तव्य इति । विकारेऽभेदे उपलक्षणे च तृतीयाऽनुशिष्टा । 
तिङा कृता वाऽनभिहिते सम्प्रदाने चतुर्थी । ब्राह्मणाय गां ददाति । 
C 
(१० ) समासेन कृता वाऽनभिहितेऽपादाने पञ्चमी। अपादानं नाम विभागावधिः । वृक्षा त्पततीति । 
समासेन कृता वाऽनभिहितेऽधिकरणे सप्तमी। कटे आस्ते शेते वा । करणसम्प्रदा नाधिकरणानां तिङाभिधानमेव नास्ति । अतस्तत्र कृता समासेन वाऽनभिहित इत्युक्तम् । 
चैत्रः पचतीत्यादौ प्रथमायान्तु तिङाभिहितकर्तृ सङ्ख्याश्रयत्वाच्चैत्रादेः कर्तृत्वम् । तिङा सुपा चोक्तमेकत्वं चैत्रगतमेव न तु प्रथमायाः कर्तृत्वमर्थः, प्रातिपदिकार्थमात्रे तद्विधानात् । विरुद्धविभक्तिराहित्ये सति कर्तृसङ्ख्यारूपैकार्थपरत्वात् सामाना धिकरण्यम् । अत एव लक्षणया कर्तुर्बोधः । तथा च प्रातिपदिकार्थमात्रविवक्षायां प्रथमा तत्सम्बन्धविवक्षायान्तु षष्ठी। 'कर्तृकर्मणोः कृति' इति कचित् कर्तृत्वाद्यपि षष्ठ्यर्थः । यथा वज्रस्य भर्ता इति । अत्र वजे कर्मणि षष्ठी । 
आख्यातार्थः तिप्रत्यय आख्यातशब्देनोच्यते । स्थानी लकारो नाख्यातशब्देन कथ्यते । तत्र लिङ्लोट्लेट्सु ये तिप्रत्ययाः तेषु धर्मद्वयं लित्वादिकमाख्यातत्वञ्चेति । अर्थात् तत्र तिङ् प्रत्यया लिङ्त्वादिना आख्यातत्वेन चावच्छिन्ना भवन्ति । लिङ्त्वावच्छिन्नस्य प्रत्ययस्या न्योऽर्थः आख्यातत्वावच्छिन्नस्य चान्यः। आख्यातत्वावच्छिन्नस्य तस्य कृतिरर्थः। कृति रेव भावनापदेनाभिधीयते । सर्वाख्यातार्थः कृतिरेव सैवार्थभावना । यजति ददाति जुहोति इत्यादिषु करोतिना विवरणमनुभवामः-यागं करोति दानं करोति होमं करोतीति । अत्र यागं दानं होममिति धात्वर्थो निदिश्यते करोतिना च प्रत्ययार्थो निर्दिश्यते। अतो धात्वर्थातिरिक्तः प्रत्ययार्थः कश्चनावगम्यते । स एवाख्यातार्थः भावनापदाभिधेयः । तदिदमुक्तं भट्टपादैः 
'सिद्धकर्तृक्रियावाचिन्याख्यातप्रत्यये सति । 
सामानाधिकरण्येन करोत्यर्थोऽवगम्यते ॥ इति ।। सर्वाख्यातेषु करोतिना वित्रियमाणेयं क्रिया आश्रयभूतं कर्तारं विनाऽनुपपन्ना तमाक्षिपति । किमाक्षेपेण ? कतैवाभिधीयतामाख्यातेनेति चेन्न; कृत्याश्रयः कर्ता भवति । कृतिश्च विशेषणम् 'नागृहीतविशेषणा बुद्धिर्विशिष्टमुपसङ्क्रामति'इति, 'विशेष्यं नाभिधा गच्छेत् क्षीणशक्तिविशेषणे' इति च न्यायेन प्रथमं कृतावेवाभिधाया व्यापारः । अतः कृति रेवाख्यातवाच्या, न तु कर्ता वाच्यः । 'भावप्रधानमाख्यातम्' इति यास्कस्मृतिरपि कृत्य परपर्याया भावनाया एवाख्यातार्थत्वमनुमन्यते। भावो नाम भावना, न शुद्धधात्वर्थः, तत्प्रधानमाख्यातं भवति । धात्वर्थस्य धातुवाच्यत्वेनाख्यातप्रत्ययार्थत्वाभावात् । अनन्य. 
( ११ ) लभ्यश्शब्दार्थ इति न्यायेन कृत्याश्रयस्य कर्तुः प्रकारान्तरेण लाभसम्भवे आख्यातवाच्य.. त्वं न सिध्यति । तस्मादाख्यातस्य कृतिः = भावनैवार्थः । ननु 'लः कर्मणि च भावे चाकर्म केभ्यः' इति स्मृतिविरोधः। तत्र हि 'कर्तरि कृत्' इत्यतः कर्तरिपदस्यानुवृत्तौ लकाराः कर्तरि कर्मणि अकर्मकेभ्यो भावे च विधीयन्ते । तेन कत्रर्थकत्वं सिध्यतीति चेदत्र भट्टपादा अभिप्रयन्ति-'लः कर्मणि' इत्यस्य सूत्रस्य 'येकयोद्विवचनैकवचने बहुषु बहुवचनम्' इति सूत्रयोरेकवाक्यत्वस्यावश्यकत्वात् कर्तृगतैकत्वादौ विवक्षिते एकवचनात्मकाः द्विवचना त्मका बहुवचनात्मका लकारा भवन्तीत्यर्थनिष्पत्तेः नानुशासनविरोध इति । 'द्व्येकयोः' इत्यस्य कर्बर्थकत्वं न सम्भवति, कर्तृपरत्वे द्व्येकेषु इति बहुत्वापत्तेः । तेन भावप्रधान निर्देशोऽङ्गीकर्तव्यः-द्वित्वैकत्वयोरिति । तथा च सङ ख्यामात्रवाचित्वं लादेशस्येति निष्पद्यते । आख्यातस्य कर्तृवाचित्वे ‘सत्त्वप्रधानानि नामानि' इति स्मृत्या सत्वप्राधान्या नामत्वं स्यान्नाख्यातत्वम् । यथा द्रव्यमनभिधाय केवलं कपिशशोणादिशब्देषु प्रयुज्य मानेषु द्रव्यगतरूपविशेषाः प्रतीयन्ते तथा कर्तारमनभिधाय द्वित्वैकत्वादिसङ ख्यासूच्य मानासु सङ ख्येयगतत्वेनैव प्रतीतेर्जायमानत्वात् कतुरनभिधानेऽपि सङ ख्यावाचित्वो पपत्तः । सङख्या च तिप्त्वेन वाच्या भवति न तु लत्वेन, सङ ख्याशून्यत्वात्तस्य । कर्बर्थे लविधिशास्त्रेण लकारो विहितः, अनन्तरं तिबादीनामादेशः, तदादेशन्यायेन तिबादीनां कत्सम्बन्धः, तदैव 'व्येकयो' रिति सङख्याशास्त्रेणैकवाक्यत्वे कर्ता सङ ख्याविशेषणं भवति । सङ ख्यासम्बन्धं विना तिबादीनां विधानं नोपपद्यते । एवं सति कर्तुराख्यात वाच्यात्वं कथं नियम्यते । यत्र सङ ख्यायास्सम्बन्धो न विद्यते तत्र कर्थे शतृशानजादिर्भ वतु, तिबादयस्तु कर्तृगतसङख्यामाश्रित्यैव भवेयुः। तस्मान्नाख्यातार्थः कर्ता किन्तु कृति रेव । सैव च भावनेति । 
आर्थीभावना भावना नाम प्रयोज्यनिष्ठफलकप्रयोजकव्यापारः। भावयतीति भावनेति व्यु प्तत्तिः । सा शाब्दी आर्थी चेति द्विविधा । तत्र प्रवर्तनाख्यस्य प्रयोजकलिङादियापरस्य प्रवृत्तिरूपभाव्यफलकत्वात् भावनात्वम्, एवं पचतीत्यादौ स्थाल्यधिश्रयण-फूत्कार-तण्डु लावापादीनाम् ओदनानुकूलानां नानायत्नानां समुदायः तन्निष्ठमन्योत्पादानुकूलत्वं वा भावना । तदिदमुक्तम् । 
'यदा त्वाद्यपरिस्पन्दात्प्रभृत्याफललाभतः। 
यत्नाः पूर्वापरीभूताः क्रिया सा वर्तते तदा' ॥ इति । यत्नस्य भाचनात्वेऽकर्मकत्वात् करोतेश्च सकर्मकत्वात् करोतिना विव्रियमाणस्य यत्नस्य कथं सङ्गतिरित्याक्षेपस्स्यात् किन्तु करोत्यर्थों यत्ननिष्ठमनुकूलत्वमेवेति न 
( १२ ) दोषः। अन्योत्पादानुकूलत्वस्वरूपे स्वीकृतेऽकर्मकस्थलेऽपि धातौ भावनाकर्मास्त्येव । धात्वर्थकर्मान्यत् भावनाकर्म चान्यत् । इयञ्च भावना सर्वाख्यातार्थः । 'स्वास्थ्यकामः शयीत आसीत वा इत्याद्यकर्मकस्थलेष्वपि शयीत इत्यस्य शयनं कुर्यात् इति विवरणदर्श नेन करोति भावयत्योः सकर्मकत्वसिद्धिः । भवत्यर्थस्य यः कर्ता करोतेः कर्म जायते । धात्वर्थांशेन विशेषः प्रत्ययांशेन च सामान्यमर्थः। 'करोति' इत्यत्र प्रत्ययः कर्तृ सङ ख्या प्रतिपत्त्यर्थः। शेतेऽस्ति विद्यते इत्यादावपि केचन सुखाद्याक्ष पाद् भावनाबोधमभि प्रयन्ति । 'यजेत स्वर्गकामः' इत्यत्र फलोद्देशप्रवृत्तकर्तृव्यापारव्याप्यत्वाद्यागस्य करणत्वं भावनानिरूपितम् । यथा दण्डेन घटं करोति इत्यत्र दण्डस्य स्वरूपेण साध्यघटे नान्वयः, घटस्यासिद्धत्वात् । किन्तु यस्यां कृतौ दण्डः करणत्वेनावच्छेदकः तस्यां कृतौ घटः कर्म त्वेनान्वेति इत्यनयोस्साध्यसाधनभावः, एवं प्रकृतेऽपि । एवञ्च यत्नसमुदायो वा प्रत्ययार्थः अनुकूलत्वं वा प्रत्ययार्थः पक्षद्वयेऽपि समन्वयो भवति । 
। ननु यागस्य धात्वर्थस्य क्रियारूपत्वेन साध्यत्वात् कथं तस्य करणत्वमुच्यत इति चेदत्र वदामः-यागस्य साध्यत्वे 'ज्योतिष्टोमेन' इति तृतीयान्तस्यान्वयो न स्यात् । ज्यो तिष्टोम इति यागनामधेयम् स्वस्य स्वं प्रति करणं कथं भवेत् ? अतो धात्वर्थस्य क्रिया रूपत्वं परित्यज्याख्यातार्थभावनायाः किं केन कथमित्याङ्काक्षानुरोधेन सिद्धं रूपमङ्गो. कृत्य लक्षणया करणत्वेनान्वयो वक्तव्यः । तथाच ज्योतिष्टोमेन तन्नामकयागेनेति ज्योतिष्टोमपदस्यान्वयस्सुकरः। कृतेः कर्तव्यताबोधावसर एव फलावाङक्षा जायते-किं भावयेदिति । तत्र स्वर्गकामपदस्य स्वर्गे फले लक्षणामङ्गीकृत्य स्वर्ग भावयेदिति, केने त्याकाङ क्षायां यागे करणत्वं लक्ष्यते, इतिकर्तव्यताकाङ क्षायां क्रियारूपाणां सोमादेश्व करणानुग्राहकत्वेनान्वयः क्रियते। तत्सिद्ध प्रयत्नोऽन्योपादानुकूलत्वं वा भावनेति । इयमेवा भावनेति व्यपदिश्यते । इयमेव च शाब्दीभावनया प्रेरणापरपर्यायया भाव्यते। 
विध्यर्थनिरूपणम् 
लिङ लोट्लेट्तव्यप्रत्ययघटितेषु वाक्येषु लिङादिविधीनां प्रेरणा-प्रवर्तनाऽर्थः । प्रव तना च प्रवृत्त्यनुकूलव्यापारः । तेषु श्रुतेषु मामयं प्रवर्तयति मत्प्रवृत्त्यनुकूलव्यापारवानयम् इति प्रतीतिर्भवति, लट्लङादिघटितेषु वाक्येषु श्रूयमाणेषु प्रतीतिस्तादृशी न भवति इत्य न्वयव्यतिरेकाभ्यां विधोनां प्रवर्तनैवार्थ इति निश्चीयते। यद्यपि प्रवृत्तिरिष्टसाधनताज्ञाने नैव भवति तथापि इष्टसाधनत्वादिकं न विध्यर्थः। सत्यपीष्टसाधनताज्ञाने कृत्यसाध्ये कर्मणि प्रवृत्त्यदर्शनात् कृतिसाध्यत्वज्ञानमपि विध्यर्थत्वेन स्वीकर्तव्यं स्यात् । न चेष्टा 
( १३ ) पत्तिः, सति सम्भवे शब्दस्यानेकार्थत्वमन्याय्यमिति न्यायविरोधात् । इष्टसाधनत्वज्ञाना भावेऽपि गुरुराजादिप्रेरिते कर्मणि प्रवृत्तिदर्शनात्-गुरुप्रेरितोऽहं करोमि, राजप्ररितोःहं करोमोति । यद्यपि मण्डनमिश्रपार्यसारथिमिश्रप्रभृतय इष्टसाधनत्वं विध्यर्थ इति वर्णयन्ति तथापि भट्टपादाः 'अनुष्ठेये हि विषये विधिः पुंसां प्रवर्तकः' इति वदन्तो विधेः प्रवर्तकत्वमभिप्रयन्ति । प्रवर्तकत्वञ्च प्रवृत्त्यनुकूलव्यापारः । तादृशव्यापार एव प्रवर्तना । सा च स्वांशत्रयपरिपूर्णा प्रवर्तयति । वार्तिके 'प्रवर्तक' इति पदं कर्तृ वाचि ण्वुल् प्रत्ययान्तम् । तेन प्रवृत्तिकर्ता विधिरिति पर्यवस्यति । विधेः प्रवृत्तिकर्तृत्वं स्वव्यापारबोधनेनैव सिध्यति । तस्मात् विध्यर्थः प्रवर्तना-प्रवृत्त्यनुकूव्यापारः। किश्चा भावार्थाधिकरणे तन्त्रवार्तिके आर्थीभावनास्वरूपनिरूपनिरूपणावसरे भट्टपादा लिखन्ति 'तत्रार्थात्मिकायां भावनायां लिङादिशब्दानां यः पुरुषं प्रति प्रयोजकव्यापारः सा द्वितीया शब्दधर्मोऽभिधात्मिका भावना विधिरित्युच्यते' इति । (तं, वा, पृ० ३७८ पू. सं ) अनेन स्पष्टमिदं सिध्यति-विध्यर्थः प्रवर्तना-प्रवृत्त्यनुकूलव्यापार इति । 
शाब्दीभावना विध्यर्थः प्रवर्तना। सैव शाब्दीभावनोच्यते । शब्दनिष्ठत्वाच्छाब्दीभावना। लोके प्रवृत्त्यनुकूलो व्यापारः-अयमत्र प्रवर्ततामिति प्रयोजकपुरुषनिष्ठः । वेदे च पुरुषाभावात् शब्दनिष्ठ एव स व्यापारः स्वीक्रियते । लोके लिङादेः पुरुषनिष्ठव्यापारत्वेनैव प्रयोगदर्शनात् तत्रैव शक्तिग्रहः, शब्दनिष्ठव्यापारवाचकतया प्रयोगाभावात् कथं शक्तिग्रह इत्याक्षेपे, लोकेऽप्यव्युत्पन्नो बालः प्रयोजकवृद्धस्य वाक्यमाकर्ण्य प्रयोज्यवृद्धस्य च प्रवृत्तिमसकृद् दृष्ट्वा नूनमनेन प्रयोजकवृद्धेन प्रयोज्यवृद्धनिष्ठप्रवृत्त्यनुकूलव्यापारः शब्देन कथित इति लिङादेः शक्ति गृह्णाति-प्रयोज्यवृद्धप्रवृत्तिः प्रवर्तनाज्ञानजन्या, लिङगदिश्रवणानन्तर भावित्वात् शिशोः रोदनानन्तरभाविमातृप्रवृत्तिवत् इति । अत्र प्रयोजकवाक्यश्रवणम्, प्रयोज्यप्रवृत्तिदर्शनञ्चासकृद्यदा बालोऽनुभवति तदा कालान्तरे लिङादेश्शब्दस्य प्रवर्त नायामेव शक्तिरिति निश्चिनोति । यद्यपि सर्वत्र प्रवर्तनाज्ञानजन्यैव प्रवृत्तिनं भवति, भोजनादौ तथाऽदर्शनान् । तत्र चेष्टसाधनताज्ञानेनैव प्रवृत्तिदर्शनात् प्रबर्तनाज्ञानजन्य त्वस्याभावात व्यभिचारः, तथापीष्टसाधनताज्ञानाभावेऽपि राज्ञा सेनापतिना वा प्रेरितः राजप्रेरितः सेनापतिप्रेरितो वा कार्य करोमीति व्यवहारदर्शनात् प्रेरणोत्तरजायमान प्रवृत्ति प्रति प्रेरणाज्ञानमेव कारणमुचितम् । तच्च प्रवर्तनाज्ञानमन्वयव्यतिरेकाभ्यां प्रयोजकलिङादिघटितवाक्यजन्यमिति व्युत्पित्सुर्वालोऽध्यवस्यति । यत्र चेष्टसाधनता ज्ञानपुरस्सरं प्रवर्तते तत्रापि प्रवर्तकवाक्यस्यार्थ बुध्वैव प्रवर्तत इत्यङ्गीकर्तव्यम् । अर्थश्च प्रवृत्त्यनुकूलो व्यापारः। तं बुध्वाऽनन्तरमेवेष्टसाधनं वाऽनिष्टसाधनं वेत्यालोचनीयम् । 
एतादृशस्सन्देहो नूनं लौकिकवाक्येषु कदाचित् भवेत्, वैदिकवाक्येषु च न तस्यावसरः, पुरुषसम्बन्धाभावात् । वेदवाक्यानि पुरुषाभिलषितानि तानि तानि फलान्युल्लिख्य तत्साधनतया विविधानि कर्माणि विदधति । एवं प्रवृत्तानां वेदवाक्यानां पुरुषप्रवृत्त्यनुकूल व्यापारबोधनमेव कार्यम् । प्रवृत्त्यनुकूलव्यापार एव प्रवर्तना । स च व्यापारो लिङादिनैव बोध्यते । तस्माल्लिङादीनां प्रवर्तनायां शक्तिः । 
प्रवर्तनैव शाब्दी भावना। तस्याः साध्यम् साधनम् इतिकर्तव्यतेत्याकाङ्क्षात्रयं जायते । तत्र प्रवृत्त्यनुकूलव्यापारेण प्रवृत्तिरेव साध्यत इति प्रवृत्तिरेव साध्यत्वेनान्वेति । प्रवृत्तिरेव चा भावना । साधनाकाङ्क्षायां लिअदिज्ञानं साधनत्वेनान्वेति, लिङादिज्ञान वत एव प्रवृत्तिदर्शनात् । अतः शाब्दीभावनाभाव्या भावनानिवर्तकत्वरूपमेव करण त्वमभिप्रेतम्, न तु शाब्दीभावनोत्पादकत्वरूपम् । इतिकर्तव्यताकाङ्क्षायाम् अर्थवादलक्षित प्राशस्त्यज्ञानमन्वेति । तथा च प्रवृत्तिभाव्यका लिङादिज्ञानकरणिका प्राशस्त्यज्ञानेति कर्तव्यताका शाब्दीभावनेति वाक्यार्थः पर्यवस्यति । 
विधिविभागः स च विधिश्चतुर्विधः-उत्पत्ति-विनियोग-पयोगा-धिकारभेदात् । तत्र प्रमाणान्तरा नवगतकर्मावबोधको विधिरुत्पत्तिविधिः । अङ्गाङ्गिभावसम्बन्धबोधको विधिविनियोग विधिः । साङ्गकर्मानुष्ठापको विधिः प्रयोगविधिः। कर्मजन्यफलभोक्तृत्वबोधको विधि रधिकारविधिः। एतन्निरूपणपरमेव पूर्वमध्यायषट्कम् । अत्रोत्पत्तिविनियोगविधिष्वेवा पूर्वविधिः नियमविधिः परिसङ्ख्याविधिश्चेति विधित्रयमन्तभवति । एतेषामुत्पत्त्यादि विधीनामेकस्मिन् वाक्ये साङ्कर्येऽपि तद् दोषाय न परिगण्यते । प्रायेणाधिकारविधिवाक्येष विधीनां साङ्कयं भवत्येव । 'अग्निहोत्रं जुहोति' इत्यत्र मानान्तरानवगतहोमस्य विधायक त्वेनोत्पत्तिविधित्वम् । 'अग्निहोत्रं जुहुयात् स्वर्गकामः' इत्यत्राधिकारविधौ ।गतः प्राप्तस्य फलस्याविधेयत्वात् होम एव फलसाधनत्वेन विधेयः-अग्निहोत्रहोमेन फलं भावयेदिति । एवञ्च यागस्वर्गयोः साध्यसाथनरूपाङ्गाङ्गिभावोऽपि बोध्यत इति विनियोगविधिः, मानान्तरानवगतत्वात् यागस्वर्गयोस्साध्यसाधनभावस्य बोधकत्वेनोत्पत्तिविधिः, कर्म जन्यफलभोक्तृत्वबोधकत्वेनाधिकारविधिरिति विधित्रयस्य साङ्कयं विद्यते । क्वचिदु त्पत्तिविधावेव विनियोगोऽधिकारश्चाङ्गीकर्तव्यो भवति । यथा-'उद्भिदा यजेत पशुकाम इति । क्वचिदुत्पत्तिविधौ विनियोगोऽपि स्वीकर्तव्यः । यथा-'सोमेन यजेत' इति । यद्यप्यत्र श्रूयमाणो विधिः यागमेव मानान्तरानवगतं विधत्ते, तथापि विशिष्टविधिस्थले विशेषणस्यापि विधानमावश्यकमिति श्रूयमाणविधेरन्यत्र व्यापृतत्वेनाथिको विधिः कल्प नीयो भवति-सोमेन यागमिति । अतोऽत्र विनियोगोऽपि विद्यत इति विधिद्वयम् । विशिष्ट 
( १५ ) विधिस्थलेऽयं क्रमः-आख्यातोपात्ता भावनायां प्रधानान्वयस्याभ्यहितत्वात् सोमयाग योरन्वये जाते विधिः समानपदोपात्तं यागं विधेयत्वेन गृह्णाति, सन्निहितत्वात्-यागेन भावयेदिति । सोमपदस्य द्रव्यवाचित्वेन क्रियानाविष्टस्य द्रव्यस्य यागावरुद्धायां भावनाया मन्वयायोगात् सोमविशिष्टस्यान्वयं विधिरनुमन्यते । ततो विशेषणसम्बन्धेन विना विशिष्ट त्वायोगात् यागोद्देशेन सोमविधिः। बतः श्रुतविधौ भावनान्वयनिर्वाहार्थं मत्वर्थो लक्ष्यत इति। 
वाक्यार्थः पदजन्यपदार्थज्ञानात् तत्संसर्गो वाक्यार्थः। वृत्या पदजन्यपदार्थस्यैव शब्दबोधे भानमिति नियमात् संसर्गस्यापि शाब्दबोधे भानाय लक्षणावृत्तिः स्वीक्रियते भाट्टैः, न च शब्दतात्पर्यविषयत्वात्संसर्गस्य शाब्दत्वं वक्तुं शक्यम्, तात्पर्येण तस्य भानस्वीकारे 'पिधेहि' इत्यत्र शब्दाध्याहारस्य गङ्गायां घोष इत्यत्र लक्षणायाश्चोच्छेदापत्तेः । तात्पर्यश्च न वृत्तिः, किन्तु लक्षणाहेतुः। अतस्संसर्गे लक्षणैव । सा च लक्षणा पद इव वाक्येऽपि साध्वी। अन्यथा 'जातपुत्रः कृष्णकेशोऽग्नोनादधीत' इत्यत्र प्राप्ताधानोद्देशेन जातपुत्रत्व कृष्णकेशत्वयोविधाने वाक्यभेदापत्तेः पदद्वयेनावस्थाविशेषे लक्षणा न स्यात् । विना लक्षणया वाक्यभेदपरिहारो न स्यात् । अतस्संसर्गस्य लक्षणयोपस्थितस्य शाब्दबोधे भानमिति भट्टपादाः । तदुक्तं वार्तिके 
'भावनैव च वाक्यार्थः स्वकारकविशेषिता' इति । एतेन भावनामुख्यविशेष्यक शाब्दबोधो भाट्टानामिति सिध्यति । 
प्रामाण्यवादः 
__भाट्टमते सर्वं ज्ञानं स्वतः प्रमाणम् । विषयस्य याथार्थ्यमेव प्रामाण्यम् । या सामग्री ज्ञानोत्पादिका सैव प्रामाण्यमपि गृह्णाति । प्रामाण्यग्रहणाय कारणगुणज्ञानस्य संवादज्ञानस्यार्थक्रियाज्ञानस्य वा नापेक्षा, येन परतः प्रमाण्यं सिध्येत् । तथा सति तेषा मपि ज्ञानानां प्रामाण्यग्रहणाय ज्ञानान्तरमित्यनवस्था स्यात् । यदि च कारणगुण ज्ञानस्य संवादज्ञानस्यार्थ क्रियाज्ञानस्य वा स्वतः प्रामाण्यमित्यङ्गीक्रियते तहि प्रथम ज्ञानेन किमपराद्धम् । ज्ञानानां स्वतः प्रामाण्यसाधनेन वेदानां प्रामाण्यं साधितं भवति । 
ख्यातिवादः यथार्थानुभव उक्तः । अयथार्थानुभवः संशयतर्कविपर्ययभेदेन त्रिविधः । एकत्राने ककोटिकं ज्ञानं संशयः। यथा स्थाणुर्वा पुरुषो वेति । संशयश्च निश्चयविरोधी, निश्च यस्यैकमात्रकोटिकज्ञानत्वात् । व्याप्यारोपे व्यापकारोपस्तर्कः । वन्ह्यभावस्य व्याप्यस्या﻿( १६ ) रोपे धूमामावस्य व्यापकस्यारोपः । व्यापकस्य धूमाभावस्य प्रतियोगिनि धूमे सति न सम्भवतीच्छाजन्यत्वादाहार्यस्य । विशेष्यावृत्तिप्रकारकं ज्ञानं विपर्ययः। अयमेव भ्रमः । शुक्तौ इदं रजतमिति विशिष्टज्ञानमिदम् । अत्र रजतांशेऽन्यत्र ज्ञातस्य रजतस्य स्मृत्योप नीतस्य भानमित्यन्यथाख्यातिः । 'इदं रजत' मित्येकमिदं ज्ञानं ज्ञानलक्षणाप्रत्यात्तिम नङ्गीकृत्य व्याकारमित्यन्यथाख्यातिमुपपादयन्ति भट्टपादाः । स्मृतित्वानुभवत्वयोस्सा कार्य दोष इति नाभ्युपगच्छन्ति । 
रूपरसादिगुणानां स्वरूपविचारावसरे बुद्धर्विचारप्रसङ्ग प्रसक्तानुप्रसक्ततया प्राप्त विचारं समाप्य सुखादीनामवशिष्टानां गुणानां स्वरूपमुच्यते । सुखं प्रीतिः । सुखञ्च वैषयिक मनित्यम् मुक्तौ तु नित्यम् । दुःखं पीडा । इच्छामीति प्रत्ययवेद्या इच्छा, सा च ज्ञान जन्या । पाकेऽहं प्रयते इति प्रत्ययवेद्यः प्रयत्नः । स च करोतिवेद्यः सकर्मकः । स एव भावना क्रियेति चोच्यते। धर्माधर्मी विहितनिषिद्धक्रियाजन्यादृष्टरूपी सुखदुःखहेतू । संस्कारस्त्रिधा-वेगो भावना स्थितिस्थापकश्चेति । 
कर्म 
चलतीति प्रत्ययहेतुः कर्म । तच्च पूर्वदेशसंयोगनाशोत्तरदेशसंयोगहेतुः। भाट्टमते कर्म नित्यं प्रत्यक्षञ्च । अत्रेयमुपपत्तिः-शब्दनित्यत्वसाधनावसरे भाष्यकृतः ‘स एवायं गकारः' इति प्रत्यभिज्ञामूलकतया शब्दस्य नित्यत्वं साधयन्ति । प्रत्यभिज्ञया शब्दस्य नित्यत्वं यदि साध्यते तहि कश्चन शङ्कते-'स्यादेतत् ! बुद्धिकर्मणी अपि ते प्रत्यभिज्ञा येते। ते अपि नित्ये प्राप्नुतः' इति । भाष्यकृतः समादधते-'नैष दोषः, न हि ते प्रत्यक्षे। अथ प्रत्यक्षे नित्ये एव' इति। ज्ञानरूपाया बुद्धेश्चाप्रत्यक्षत्वं शून्यवादे साधि तम् । कर्मणोऽप्रत्यक्षत्वन्तु परमाण्वाश्रितकर्माभिप्रायेण । बुद्धिशब्देनात्र चैतन्यस्वभावः प्रमातैव विवक्षितः। स च प्रत्यक्षो नित्यश्च । एवं प्रत्यक्षद्रव्यवर्तिनीनां तु क्रियाणां शब्दवदेव प्रत्यक्षत्वं नित्यत्वञ्चेष्टमेवेति विपक्षत्वाभावान्न व्यभिचार इति समाधान भाष्यस्याशयः । भाष्यमिदं विवृण्वाना भट्टपादाः 
'अप्रत्यक्षेति बुद्धिश्च शून्यवादे निरूपिता ॥ प्रत्यक्षद्रव्यवतिन्यो दृश्यन्ते याः पुनः क्रियाः। तासां वर्णवदेवेष्टं नित्यत्वं प्रत्यभिज्ञया' ॥ इति । 
(श्लोक वा० शब्दनि ३९४, ३९५ ) अनेन सन्दर्भणेढं निर्गलितं यत् भट्टपादानां मते कर्म नित्यं प्रत्यक्षञ्चेति । कर्मण उत्क्षेपणापक्षेपणादयो विभागा भट्टमतावलम्बिभिर्नेष्यन्ते ॥ 
M 
( १७ ) 
सामान्यम् सामान्यमनुगतप्रत्ययहेतु । तत् त्रिविधम्-परमपरं परापरश्चेति । सत्ता सामान्य परम्, घटत्वपटत्वाद्यपरं सामान्यम्, द्रव्यत्वादि परापरसामान्यम् । अपोहवादेपोहनिरा सेन साधितमिदं भट्टपादैः । क्वचिज्जातिसङ्गर्येऽप्युपाधिसाङ्कर्यवन्न दोषः। 
शक्तिः शक्तिरतिरिक्तः पदार्थो भाट्टानाम् । यथा शब्देष्वर्थावबोधकत्वसामर्थ्यम्-शक्ति रस्ति, तथा सर्वेषु भावपदार्थेष्वपि विलक्षणं किञ्चित्किञ्चित् सामर्थ्यमस्ति । शब्दगत सामर्थ्यमेव विनियोगविधौ प्रमाणत्वेन स्वीकृतं मीमांसकैः । तदेव लिङ्गपदेन व्यव ह्रियते। अर्थगतं सामर्थ्यमादायैव 'हस्तेनावद्यति' 'सुवेणावद्यति' 'स्वधितिनावद्यति' इत्यादाववदानसाधनद्रव्यनिर्णयः कृतः सामर्थ्याधिकरणे । अनेन 'आख्यातानामथं ब्रवतां शक्तिस्सहकारिणी' इति न्यायस्सिध्यति । तत्तदधिकरणसिद्धन्यायाः पदार्थनिर्णयायो पयुज्यन्त इति मीमांसकानां पन्थाः। इमं पन्थानमवलम्ब्यैव वन्हेर्दाहकत्वं वा वन्हिनिष्ठ शक्तेर्दाहकत्वं वेति विचारः प्रवर्तनीयः । वन्हिश्च कदाचिद्दहति कदाचिच्च मणिमन्त्रौषधि समवधाने न दहति इति प्रत्यक्षमनुभवामः । मण्यादिसमवधानदशायां वन्हिरस्ति, न दहति । तदपसारणे दहति । एवञ्च मण्यादेर्वन्हिनिष्ठदाहकत्वसामग्रीविघटनद्वारा प्रतिबन्धकत्वमिति सिध्यति । अत्र कार्यमा प्रति साधनान्तरैस्सह प्रतिबन्धकसंसर्गा भावस्य कारणत्वात् तादृशकारणविघटकत्वेन मण्यादेः प्रतिबन्धकत्वं स्वीक्रियताम्, मण्यादेः प्रतिबन्धकत्वोपपत्तये किमिति शक्तिः स्वीकार्येति शङ्का भवितुमर्हति, किन्तूत्ते जके सति प्रतिबन्धकमणेस्सत्वे कथं दाहोऽनुभूयते ? प्रतिबन्धकासंसर्गाभावरूपकारणस्या भावात् । तत्र वक्तव्यं भवति–उत्तेजकाभावविशिष्टं यत्प्रतिबन्धकं तदभावस्य कारणत्व मिति । तत्र विशिष्टाभावः विशेष्याभावप्रयुक्तः विशेषणाभावप्रयुक्तः विशेष्यविशेषणोभया भावप्रयुक्त इति त्रिविधः। एतादृशविशिष्टाभावस्य कारणत्वे परस्परं व्यभिचारः। तदर्थं विशिष्टाभावस्याप्यवच्छेदकभेदेन त्रितयातिरिक्तत्वं स्वीकर्तव्यम् । तदपेक्षया दाहं प्रति वन्हिनिष्ठशक्तः कारणत्वकल्पने लाधवं भवति । किञ्च घटं प्रति तन्तूनां पटं प्रति च मृत्ति कायाः कारणता भवत्विति प्रश्नस्य समाधानम्-अदृष्टाभावादिति वक्तव्यम् । अदृष्टमार्ग प्रविशतां शक्तिद्वेषः कुतः? यथाऽदृष्टं कार्यमानं प्रति क्लृप्तं कारणं तथैव शक्तिरपि क्लुप्तव । तथाहि-सर्वाण्यङ्गान्यपूर्वप्रयुक्तानीति साप्तमिको नावमिकश्च मीमांसान्यायः। 'व्रीहीन् प्रोक्षति' इति विधीयमानं प्रोक्षणं केवलं व्रीहिप्राप्तये न क्रियते, विना.प प्रोक्षणेन व्रीहि प्राप्तिसम्भवात् । प्रोक्षणमिदं जलसंयोगमात्रेण न चरितार्थम्, किन्त्वदृष्टाश्रयत्वं व्रीहीणां सम्पादनीयम् । तदर्थ समन्त्रकं प्रोक्षणं क्रियते ! तेन यागीयव्रीहित्वेन व्रीहीणामुद्देश्यता, 
न तु व्रीहित्वमात्रेण । ततश्च व्रीहिद्वारा प्रोक्षणस्य यागार्थत्वं सिध्यति । यागार्थत्वञ्च याराजन्यापूर्वोपकारकत्वम् । उपकारकत्वञ्च प्रोक्षणोत्पवनादीनां स्वस्वापूर्वद्वारा । तथा च प्रोक्षणोत्पवनादीनामनुष्ठापकं तत्तक्तियाजन्यमपूर्वमिति सिध्यति । क्वचित्तु प्रधानयाग जन्यमेवापूर्वमङ्गानां प्रयोजकमिति सिद्धा शक्तिः । सा च त्रिविधा सहजा आधेया पद निष्ठा चेति । 
मी मोक्षविचारःोलीलाल एवं विदितपदार्थतत्त्वो नित्यानित्यवस्तुविवेकशमदमवैराग्यभक्तिसम्पन्नो नियमेन नित्यकर्माण्याचरन् काम्यानि च परित्यजन् 'यो वै भूमा तत्सुखम्' इत्यादिश्रुतिभ्यो मोक्षस्य पुरुषार्थत्वमाकलय्य योगाभ्यासेन सगुणब्रह्मोपासनयाऽध्यक्षीकृतब्रह्मतत्त्वः परे ब्रह्मणि लीयते । 
थी अत्रायं विषयविमर्शः-'स्वाध्यायोऽध्येतव्यः' इति विधिः सकलस्य वेदस्याध्ययन कर्तव्यतां बोधयन् सकलो वेदः प्रयोजनवदर्थपर्यवसोति प्रतिपादयति । वेदवाक्यार्थनिर्ण याय पूर्वमुत्तरमिति मीमांसाद्वयं प्रवृत्तम् । तत्र जैमिनिः कर्मकाण्डसम्बन्धीनि वेदवाक्यानि विचारयति, बादरिश्च वेदान्तसम्बन्धीनि वाक्यानि विचारयति । तत्रोभावपि स्वस्वसूत्र ग्रन्थे स्वनाम्ना सहापरस्यापि नाम निर्दिशतः । तेनेदं निश्चेतव्यं भवति-यदुभावपि पूर्व मुत्तरश्च तन्त्रं परिशीलयत इति । तृतीयाध्यायारम्भे जैमिनिः 'परार्थश्शेषः' इति सूत्रेण पारायं शेषलक्षणमभिधाय तदुत्तराधिकरणे लक्षणस्य लक्ष्याणि मतभेदेन दर्शयति 'द्रव्य-गुण-संस्कारैषु बादरिः' इति बादरिमतेन द्रव्यगुणसंस्काराणामङ्गत्वं स्वमतेन 'कर्माण्यपि जैमिनिः फलार्थत्वात्' 'फलञ्च पुरुषार्थत्वात्' 'पुरुषश्च कर्मार्थत्वात्' इति सूत्र त्रयेण कर्म-फल-पुरुषाणामपि द्रव्य-गुण-संस्कारैस्सहाङ्गत्वमिति । अनेन ज्ञायते यद् बादरे मते कर्म-फल-पुरुषाणामङ्गात्वं नास्ति, स्वमते च 'कर्माण्यपि' इत्यपिशब्दनिर्देशेन द्रव्य गुण-स्वंस्काराणामप्यङ्गत्वमस्तीति । महर्षजैमिनेराशयः-तत्तत्स्वर्गपशुपुत्रादिफलाय कर्मणां दर्शयूर्णमासादीनां विहितत्वात्कर्माण्यङ्गानि भवन्ति, फलानां च पुरुषार्थत्वेन निर्दिष्टत्वात् तच्छेषत्वम्, कर्मानुष्ठानाय कर्तुत्वेन निर्दिष्टत्वात् पुरुषाणामङ्गत्वमिति । महर्षे दरेमंते तु पुरुषार्थत्वेन मोक्षस्यैव स्वीकृतत्वात्, तस्य च साध्यत्वाभावेन साधना पेक्षाभावात् कर्मफलपुरुषाणां शेषत्वाभ्युपगमोऽनावश्यकः, विदेहकैवल्याय जीवन्मुक्तये वा द्रव्य-गुण-संस्कारणामावश्यकतेति तत्र शेषत्वाभ्युपगम आवश्यकः । प्रारब्धवशेन यच्छ रीरमवाप्तं तत्र प्रविष्टस्यात्मनः संस्कारैः शमदमवैराग्यादिगुणाधानमावश्यकमिति द्रव्य गुण-संस्काराणामङ्गतेति । 
तत्र किमिदं जगत् ? कस्मादिदं प्रावतिष्ट ? अस्माकं तत्र कस्सम्बन्धः ? इत्यादिक विविच्य निर्णेतु प्रवृत्तौ द्वावपि महर्षी । तयोरुभयोः वेद एव मूलं निर्णयाय । प्रवृतिमार्ग मवलम्व्य जैमिनिः निवृत्तिमार्गञ्चाश्रित्य बादरिः प्रवृत्तौ । मार्गयोरुभयोः प्रतिपादनं वेदे समुपलभ्यते । अत्रान्यतरस्याप्रामाण्यमुभयोरपि नाभिमतम् । उभावपि महर्षी मिथस्स ङ्गतौ अहं पवृत्तिमार्गमवलम्ब्य गच्छामि इति जैमिनिः, त्वं निवृत्तिमार्गमाश्रित्य गच्छेः इति सम्भाष्य सूत्रप्रणयने प्रवृत्ताविवेति । अतएव क्वचिन्मतभेदे विद्यमानेऽपि द्वयोः खण्डने मण्डने वा न तात्पर्य कल्पनीयम् । समन्वयदृष्टयैव पूर्वोत्तरमीमांसे नेतव्ये । तत्र ज्ञानेन मुक्तिरिति बादरिः, कर्मणा मुक्तिरिति जैमिनिः । ज्ञानञ्च संसारान्मोचकम्, कर्म च संसारसम्बन्धकम् इत्यनयोविरोधः । एवं जगन्मिथ्येति बादरिः, तच्च सत्यमिति जैमिनिः। मिथ्यासत्ययोविरोधः। एवमादीनां विरोधानां समन्वयदृष्ट्या परिहारे कृते उभयोर्दर्शनयोरुपादेयत्वं सिध्यतीति परवर्तिनो ग्रन्थकृतो भट्टपादमण्डनमिश्रप्रभृतयो द्वारमुद्घाटितवन्तः। न केवलं द्वारमुद्घाटितवन्तः किन्तु द्वारपालरूपेणापि द्वयोः स्थिति रिति वक्तुं शक्यते । यथा हि बादरिजैमिन्योर्गुरुशिष्यभावस्सम्बन्ध इति लोकोक्तिस्तथैव भट्टपादमण्डनभिश्रयोरपि । पूर्वं पन्थानं जैमिनिः परिष्चकार उत्तरञ्च पन्थानं बादरिः । उभयोरपि पथोः कलेबरं विस्तृतवन्तो भट्टपादा मिश्राश्च, येन च विस्तृते पथि परवर्तिन स्सुखेन सञ्चचरितुं क्षमा भवेयुः। मार्गो विना स्खलनेन लक्ष्यप्राप्तये निर्मीयते । क्रममव लम्ब्य यानेन पद्भ्यां वा गमनेन मिथस्सङ्घटनादेरवसरो न भवति । विस्तृतेऽपि मार्ग सङ्घट्टनं प्रमादाद्यदि जायेत तर्हि मार्गावरोधो निश्चितः । 
तत्र भट्टपादाः 
'मोक्षार्थो न प्रवर्तेत तत्र काम्यनिषिद्धयोः । 
नित्यनैमित्तिके कुर्यात् प्रत्यवायजिहासया' । इति लक्ष्यप्राप्तये मार्ग निर्दिशन्ति । मोक्षार्थिनो नित्यानित्यविवेकमात्रेण कृतकृत्या न भवेयुः किन्तु स्वीयं कर्तव्यं नियमेन परिपालयेयुः। काम्यनिषिद्धे हि कर्मणी स्वस्वज न्याभ्युदयप्रत्यवायफलोपभोगाय शरीराम्भके भवतः। मोक्षार्थिना शरीरारम्भं परिहतुं. कामेन काम्यनिषिद्धे न कर्तव्ये, नित्यनैमित्तिके पुनः जन्मजन्मान्तराजितपापक्षयाय कर्तव्ये, तदैव चात्मज्ञानमात्मोपासना वा पूर्वकृतपापक्षयद्वारा मोक्षसाधनं भवितुमर्हति । ये चाभ्युदयार्थिनस्ते निषिद्धानाचरणेन नित्यानि नैमित्तिकानि चाचरन्तः काम्यान्यनुतिष्ठन्तु तत्तत्फलभोक्तारश्च भवन्तु । एतादृशा अपि लोका जगति भवेयुः ये पुनः पुनर्जनित्वा विविधानि फलानि भोक्तुमभीप्समानाः। एवं ये च सर्वथा मुक्तिमेव कामयन्ते तेषामषि मार्गः प्रशस्तो भवत्वित्यभिप्रयन्ति । एवं तात्पर्यमत्रोन्नेतुं शक्यते-यत् प्रारब्धम्, सश्चितम् 
( २० ) आगामि इति पात्रत्रयं कल्पयित्वा 'हेयं दुःखमनागतम्' इति न्यायेनागामिपात्रं रिक्तमेव यथा स्यात्तथा यत्नः कर्तव्यो मानवेन । तदर्थं काम्यानि कर्माणि सर्वथा परित्यजन् नित्य नैमित्तिकानामपरित्यागेन यथावदाचरन् पापनिराकरणाय विहितानि पवित्रेष्टि-कूष्माण्ड होमादीनि श्रौतस्मातकर्माण्यनुतिष्ठन् प्रारब्धस्योपभोगेन सञ्चितस्य च प्रविलापेन पात्रत्रयं रिक्तं यथा स्यात्तथा मानवः कर्तुं शक्नोति । इममेव पन्थानमवलम्ब्य पार्थसारथिमिश्रः 'प्रपञ्चसम्बन्धविलयो मोक्षः' इत्यङ्गीचकार । जीवस्य प्रपञ्चसम्बन्धश्च प्रपञ्चेजननम् । जननञ्च सशरीरं भवति । तदारम्भकं काम्यं निषिद्धञ्च कम । काम्यनिषिद्धयोः परि हारे सति शरीरारम्भकं किमपि नास्तीति मुक्तिरिति मिश्रस्याशयः। 'मोक्षार्थी न प्रव र्तेत' इति भट्टपादवार्तिकद्वाराऽऽपाततोऽयमेवाशयः प्रतिभाति, किन्तु भट्टपादाः समन्वाः यपक्ष- पातिनः वेदबाह्यानि दर्शनानि खण्डयन्तोऽप्यन्ते 'उपनिषदर्थवादप्रभवत्वं' तेषां समर्थयन्तः कथमिव वेदान्तभागमनास्थया परिगणयेयुः ? आत्मवादान्ते च 
दृढत्वमेमद्विषयप्रबोधः प्रयाति वेदान्तनिषेवणेन' इति कथं वदेयुः ? अतो भट्टपाद समन्वयदृष्ट्याऽत्रापि समन्वये यतितव्यम् । काम्यनिषिद्धे कर्मणी शरीरारम्भके, प्रत्यवाय जिहासया नित्यनैमित्तिकेऽनुष्ठातव्ये इत्युभयमुभयेषां समानम् । सञ्चितकर्मणां प्रविलापः कर्मणा उतात्मज्ञानेनेत्येव विवादः । तत्र पूर्व तन्त्रं कर्म प्रतिपादयति उत्तरञ्च तन्त्रं ज्ञानम् । उत्तरतन्त्रेण प्रतिपाद्यमानं ज्ञानमात्मैकत्वज्ञानं स्वस्वरूपज्ञानं वा । देहेन्द्रियाद्यात्मवादिनां मतमुभयेषां नाभिमतम् । देहेन्द्रियाद्यतिरिक्त आत्मा चोभयसम्मतः। व्यावहारिकदशा पारमार्थिकदशा चेति दशाविशेषो भिन्नः । पारमार्थिकदशायां जगदिदं बाधितं भवतोति जगन्मिथ्या उत्तरतन्त्रे । पूर्वतन्त्रे च व्यावहारिकत्वसिद्धये जगत्सत्यं नित्यञ्च । तत्र पार मार्थिकदशायां भट्टपादानामनास्थेति वक्तुं न शक्यते यतो हि 'दृढत्वमेतद्विषयप्रबोधः प्रयाति वेदान्तनिषेवणेन' इति कीर्तयन्ति । व्यावहारिकसत्यत्वं जगत उत्तरतन्त्रावल म्बिभिरपि स्वीक्रियत एव । तस्मादेवं प्रतिभाति-यत्पक्षद्वयं समुच्चित्य नेतव्यमिति । समुच्चयश्च ज्ञानकर्मणोः । उपनिषत्सु कर्मणां मुक्तिसाधकत्वेन बाधकत्वेन च वाक्यान्युलभ्यन्ते । एवं कर्मनिरपेक्षेण ज्ञानेनैव मुक्तिरिति प्रतिपादकानि च वाक्यान्युप लभ्यन्ते । तत्रदं निश्चेतव्यम्-यत् कर्म यदि त्यजेम, नूनमधः पतेम अकरणे प्रत्यवाय ग्रासात् । यद्याचरेम काम्यानि, न कदापि भवं तरेम, फलोपभोगाय शरीरारम्भकत्वात् । कर्माणि त्यजेदिति चरेदिति च वेदवाक्यानि प्रवृत्तानि। किमत्र विधेयम् इति महत्सङ्कट मापतितम् । अत्रैव विवेकोपयोगस्यावसरः। बादरिजैमिन्यभिमतयोः पक्षयोरन्यतरस्य न द्रागप्रामाण्यं वक्तुं शक्यम्, पक्षद्वयस्यापि श्रुतिप्रतिपाद्यत्वात् । श्रतिषु ईदृशानि स्थला नि भूरिश उपलभ्यन्ते । तेषां समन्वयाय प्रेक्षावता यतितव्यम् । तदर्थं संयम आवश्यकः । अत्र शाखान्तराधिकरणन्यायोऽवलम्बनीयः । वेदशाखा भिन्नाः तच्छाखिनश्च परम्पराप्राप्ता 
Tur 
( २१ ) भिन्नाः । तत्र यथा तत्तच्छाखिनः स्वस्वशाखोक्तप्रकारेण कर्माण्यनुनिष्ठन्तः शाखान्तरगतं प्रकारं हेयत्वेन वाऽप्रमाणत्वेन वा न गृह्णीयुरिति व्यवस्था, तथैवात्रापि व्यवस्था भवितु मर्हति । प्रवृत्तिमार्गावलम्बिनस्तेनैव पथा गच्छन्तु, निवृत्तिमार्गावलम्बिनः स्वपथा निर्यान्तु । यदा स्वीयं मागं विहाय मार्गान्तरावलम्बो भवेत् तदैव विप्लवः। एकस्य मार्गेऽन्येनावरोधो न कर्तव्यः । तदैव निन्दायाः कलहस्य च प्रसरः। उभावपि मागौँ स्वस्वसम्प्रदायेन समागतौ । सम्प्रदायश्च-अनवछिन्नगुरुशिष्यपारम्पर्यण विद्याप्राप्तिः । परम्परासंरक्षणं बुद्धिमतां कार्यम् । तच्च भट्टपादैः भगवत्पादैश्च संरक्ष्यते । 
'मोक्षर्थी न प्रवर्तत तत्र काम्यनिषिद्धयोः । 
नित्यनैमित्तिके कुर्यात्प्रत्यवायजिहासया' ।। दृढत्वमेतद्विषयप्रबोधः प्रयाति वेदान्तनिषेवणेन' इत्यादिषु भट्टपादीयवचनेषु, 
'तदुदितं कर्म स्वनुष्ठीयताम्' 'काम्ये मतिस्त्यज्यताम्' 'दृढतरं कर्माशु सन्त्पज्यताम्' 'अहरहर्गर्वः परित्यज्यताम्' 'जनकृपानैष्ठुर्यमुत्सृज्यताम्' 'प्राक्कर्म प्रविलाप्यताम्' इत्या दिषु भगवत्पादीयोपदेशवचनेषु पर्यालोच्यमानेषु एकः पक्षः पक्षान्तरस्य पूरक इत्येव प्रतिभाति । अतः पक्षद्वयपरिग्रहादृते नापरः कश्चन मार्गः श्रुतिषु परिदृश्यमानविरोध परिहाराय दृश्यत इति मुक्तये ज्ञानकर्मसमुच्चयो भट्टपादानामभिमत इति सिध्यति । पारमार्थिकव्यावहारिकपक्षसाधनं पृथक्पृथग्यत्नसाध्यम् । तत्रोभयोरुभयत्र न्यूनताव बोधकानि भवेयुर्वचनानि । तथापि तेषां वचनानां स्वस्वपक्षस्तुतावेव तात्पर्य कल्पनीयम्, न तु पक्षद्वयस्यापि त्यागे। उदितहोमं विधायानुदितहोमं निन्दति, एवमनुदितहोम विधायोदितहोमं निन्दतीति अग्निहोत्रमेव न परित्यजामः, तथा सत्स्वपि न्युनतावबोधक वचनेषु न पक्षद्वयं परित्यजामः । यथोदितानुदितहोमयोः सम्प्रदायो व्यवस्थापकः तथैवा त्रापि । प्रपञ्चमङ्गीकृत्य तत्सम्वन्धपरित्यागोपायावलम्बनेन मुक्तिरवाप्यताम् अथवा 'पूर्णात्मा सुविभाव्यतां जगदिदं तद्बाधितं दृश्यताम्' इति भगवत्पादोपदेशदिशा ज्ञानेन जगद्वाधितं विभाव्य मुक्तिरवाप्यताम् । फलत उभयोरेकरूपत्वमेव सिध्यति । मुक्त्य वस्थाया सुखरूपत्वं वा दुःखाभावरूपत्वं वेति विवेको न भट्टपादैः कृतः नापि शबरस्वामि भिः, क्रिन्तु तत्सिद्धिपेटिकान्तर्गतभूमाधिकरणन्यायेन वा भूयोऽधिकरणन्यायेन वा सुख रूपत्वे भूयसां वाक्यानामुपलम्भात् सुखरूपत्वमेव पूर्वतन्त्राभिमतं वक्तुं शक्यते । इदमे वाभिप्रेत्योक्तम्-'प्रयाति वेदान्तनिषेवणेन' इति भट्टपादैः। 
तत्र ज्ञानकर्मसमुच्चयः किमङ्गाङ्गिभावेन ? उत समप्राधान्येन ? इति संशये व्याकरणाधिकरणतन्त्रवातिकग्रन्थेन भट्टपादानां समप्राधान्येनैव समुच्चयोऽभिमत इति प्रतीयते । तथाहि तत्रत्यो ग्रन्थः-- 
( २२ ) STORITTET'न च ज्ञानविधानेन कर्मसम्बन्धवारणम्' ANT 'प्रत्याश्रमवर्णनियतानि नित्यनैमित्तिककर्माण्यपि पूर्वकृतदुरितक्षयार्थमकरण निमित्तानागतप्रत्यवायपरिहारार्थञ्च कतैव्यानि, न च तेषां भिन्नप्रयोजनत्वाद् भिन्नमार्ग त्वाच्च बाघविकल्पपरस्परङ्गाङ्गिभावास्सम्भवन्ति' इति । (तं. वा. २८८ पू० सं) 
ग्रन्थसन्दर्भस्येदं तात्पर्यम्-निषिद्धकर्मणामनाचरणेन विहिनित्यनैमित्तिका नामचरणेन च तेषां कर्मणां चित्तशुद्धिमात्रहेनुत्वं न, किन्तु ज्ञानसाधनत्वमपि संयोग पृथवत्वन्यायेन ( पू० मी० ४.३.३ ) सिध्यति चेत् न कोऽपि विरोधः यानि चोपनिषद् वाक्यानि आत्मतत्त्वजिज्ञासायै उपासनाय अन्वेषण-श्रवण-मनननिदिध्यासनादिकार्याय च प्रवर्तकानि, यानि च ‘स सर्वांश्च लोकाप्नोति सर्वांश्च कामानावानोति तरति शोकमात्मवित्' इत्यादीन्यभ्युदयनिःभ्रेयसरूपोभयविधफलसम्बन्धबोधकानि, यानि चापुनरावृत्यात्मकपरमात्मप्राप्त्यवस्थाफलवचनानि तेषामर्थवादत्वं निराकत्य भट्टपादाः 
'न च ज्ञानविधानेन कर्मसम्बन्धवारणम्' इत्याभिदधानाः 'प्रत्याश्रमवर्णनियतानि' इत्यादिग्रन्थसन्दर्भ लिखन्ति । अतो ज्ञानकर्मणोर्न बाध्यबाधकभावः, न विकल्पः, नाप्यङ्गाङ्गिभाव इति सिध्यति । एवञ्च मोक्षे यथा ज्ञानसम्बन्धस्तथा कर्मणोऽपि सम्बन्ध इति ज्ञानकर्मसमुच्चयो भट्टपादाना मभिमतः। 
सृष्टिं प्रलयञ्चानङ्गीकृत्य जगन्नित्यत्वमङ्गीकुर्वन्तोऽपि भट्टपादा वेदान्तिमताद भिन्नामेव मोक्षावस्थामभिप्रयन्ति । अतएव व्याकरणाधिकरणे ‘स खल्वेवं वर्तयन् यावदा युषं ब्रह्मलोकमभिसम्पद्यते न स पुनरावर्तते' इत्यपुनरावृत्त्यात्मकपरमात्मप्राप्त्यवस्था फलवचनं + + + नाञ्जन-खादिर-ववाक्या-दिफलश्रुतिवदर्थवादः' इति लिखन्ति । सृष्टिप्रलयानङ्गीकारे जगन्नित्यत्वाङ्गीकारे च तेषां कारणं वेदनित्यत्वस्थापनमेव । अविच्छिन्न गुर्वध्ययन पूर्वकत्वं वेदाध्ययनस्य तदैव सिध्येत् यदा जगन्नित्यं भवेत् । पुराणेषु वर्ण्यमानं सृष्टिप्रलयादिकं खण्डसृष्टिप्रलयपरत्वेन नेतुं शक्यत इति पुराणानां प्रामण्ये न काचन विसङ्गतिः । सर्वज्ञनिराकरणञ्च वेदबाह्यनिराकरणपरम्, तन्मतनिराकरणप्रसङ्ग एव सर्वज्ञचर्चाया उत्यापितत्वात् । भट्टपादानां नानात्मवादोऽपि नायुक्तः । देहेन्द्रियादीना मेवात्मत्वमभ्युपेयतां मतनिरासप्रसङ्गे देहेन्द्रियाद्यतिरिक्तस्यात्मनस्साधने प्रवृत्ता भट्ट पादाः कर्तृत्वभोक्तृत्वयोरुपपत्तिहेन्द्रियाद्यतिरिक्तस्यैवेति साधयन्ति । तत्र कर्मकर्तृत्वं कर्मजन्यफल भोक्तृत्वञ्चानेकेषामिति नानात्मवादो नायुक्तः। 
। ईश्वरवादः भट्टपादाः स्वीयवार्तिकादौ भगवन्तं श्रीविश्वेश्वर नमस्कुर्वन्ति श्लेषविधया । अन्ये 
UU 
( २३ ) सर्व एव भाट्टमतावलम्बिनो मीमांसाग्रन्थ प्रणेतारः स्वस्वाभिमतेष्टदेवतां ग्रन्थारम्भे प्रणमन्ति । अनुमानेन न साधयन्तीश्वरम्, प्रसक्त्यभावात् । वेदवाक्यार्थनिर्णयायावैदिक मतनिरासाय च प्रवृत्तानां वेदवेद्ययोर्धर्माधर्मयोः स्वरूपनिरूपणमेव प्रधान कार्यम् । यथा हि वेदवेद्यो धर्मस्तथैवेश्वरोऽपि वेदवेद्यः । यथाहि द्रव्य-गुण-जाति-याग-होम दानादयो धर्मास्तथैव 'अयन्तु परमो धर्मो यद्योगेनात्मदर्शनम्' इत्यात्मदर्शनमपि धर्मः । आत्मदर्शनञ्च 'वेदान्तनिषेवणेन' इति स्पष्टं भट्टपादैरुक्तमेव । यद्यवि 'धर्मः क्षरति कीर्त नात्' इति कीतननाश्यत्वं धर्मस्योक्तम्, तथापि तत् दानादिधर्मपरम्, नात्मदर्शनरूप धर्मपरम्, आत्मदर्शनानन्तरं कीर्तनस्यैवाप्रसक्तेः । यागदानादिकमनुष्ठाय मानवः कीर्त यितुं शक्नोति-मयाज्यं धर्मः कृत इति । अत आत्मदर्शनरूपधर्मस्य कीर्तननाश्यत्व सम्भव एव नास्ति । तस्मादुपनिषद्भिः प्रतिपादित ईश्वरो भट्टपादानामभिमत एव, भट्टपादानामयमाशयः तन्त्रवातिकटीकाकर्तृभिः भट्टसोमेश्वरैः प्रकटीकृतः-- 
'अपि च व्योमरूपोऽपि परमात्मा श्रुतौ श्रुतः । 
इज्यते वारिणा नित्यं यः खं ब्रह्मेति चोदितः ॥ 'को ह्येवान्यात् कः प्राण्यात् य एष आकाश आनन्दो न स्यात्' 'कं ब्रह्म खं ब्रह्म' इति श्रुत्युक्तस्तत्त्वमस्यादिगम्यस्तच्छब्दार्थः स्वाधिष्ठातृसूर्यरूपी सन्ध्यायां गायच्या जलो नार्येणार्यते' इति । 
( न्यायसु० पृ० १०१० चौ० सं० ) एवञ्चानादिकालतः प्रवृत्तस्य वर्णाश्रमधर्मस्य वेदोदितस्य परिपालनाय कृताव ताराः श्रीकुमरिलपादा निरीश्वरवादिन इति प्रवादस्सर्वथा निर्मूल इति भट्टपादमते विदितपूर्वोक्तपदार्थतत्त्वो नित्यानित्यवस्तुविवेकशमदमवैराग्यभक्तिसम्पन्नो नियमेन नित्यकर्माण्याचरन् काम्यानि च परित्यजन् 'यो वै भूमा तत्सुखम्' इत्यादि श्रुतिभ्यो मोक्षस्य पुरुषार्थत्वमाकलय्य योगाभ्यासेन सगुणब्रह्मोपासनयाऽध्यक्षोकृतब्रह्मतत्त्वः परे ब्रह्मणि लीयत इति सिद्धम् ॥ 
पाय 
विविद्यालय 
निन्द 
المطملا﻿मीमांसात्रयमाञ्जरी 
[ द्वितीयो भागः] 
कुलपतिश्रीविद्यानिवासमिश्रप्ररोचनया 
समलङ्कता 
प्रणेता सम्पादकश्च म० म० चिन्नस्वामिशास्त्रिचरणानामन्तेवासी पण्डितश्रीपट्टाभिरामशास्त्री ‘पद्मभूषणम् 
सम्पूर्णानन्दसंस्कृतविश्वविद्यालयः 
वाराणसी 
सम्पूर्णानन्द-ग्रन्थमाला 
[१३] मीमांसानयमञ्जरी 
[द्वितीयो भागः] 
(परिशिष्टसहिता) 
कुलपति श्रीविद्यांनबालमिश्रप्ररोधमा 
प्रणेता 
पण्डित श्रीपट्टाभिरामशास्त्री पत्रभूषणम् 
सम्पूर्णानन्दसंस्कृतविश्वविद्यालयः 
SAMPŪRNĀNANDA-GRANTHAMĀLĀ 
[ Vol. 13 ] 
MĪMĀMSĀNAYAMANJARI 
(PART TWO) [ WITH PARISIȘȚA ] 
FOREWORD BY DR. VIDYANIWAS MISRA 
VICE-CHANCELLOR 
AUTHOR PT. PAȚTĀBHIRÃMA ŚĀSTRĪ 'PADMABHŪŞANA’ 
SOS 
TERUKTUR 
So 
VARANASI 
1992 
Research Publication Supervisor Director, Research Institute, Sampurnanand Sanskrit University Varanasi. 
Published by Dr. Harish Chandra Mani Tripathi Publication Officer, Sampurnanand Sanskrit University Varanasi – 221 002. 
Available at Sales Department, Sampurnanand Sanskrit University Varanasi - 221 002. 
First Edition-1000 copies Price-Rs. 120.00 
Printed at - Mahakant Press 
B 2/61, Bhadaini, Varanasi - 221 001. 
सम्पूर्णानन्द-ग्रन्थमाला 
[१३] 
मीमांसानयमञ्जरी 
(द्वितीयो भागः) [ परिशिष्टसहिता] 
कुलपतिश्रीविद्यानिवासमिश्रप्ररोचनया 
समलङ्कृता 
प्रणेता पण्डितश्रीपट्टाभिरामशास्त्री 'पद्मभूषणम्' 
OK 
निन्द-सस 
पालक 
SMO10 
वाराणस्याम् १६१३ तमे शकाब्दे 
२०४८ तमे वैक्रमाब्दे 
१९६२ तमे रैस्ताब्दे 
अनुसन्धानप्रकाशनपर्यवेक्षकः निदेशकः, अनुसन्धानसंस्थानस्य सम्पूर्णानन्दसंस्कृतविश्वविद्यालये वाराणसी। 
प्रकाशकः डॉ० हरिश्चन्द्रमणित्रिपाठी प्रकाशनाधिकारी, सम्पूर्णानन्दसंस्कृतविश्वविद्यालयस्य गजरा वाराणसी - २२१ ००२. 
प्राप्तिस्थानम् विक्रय-विभागः, सम्पूर्णानन्दसंस्कृतविश्वविद्यालयस्य वाराणसी- २२१ ००२. 
POPYAगावागणी 
प्रथमं संस्करणम्, १००० प्रतिरूपाणि 
मूल्यम्-१२०-०० रूप्यकाणि 
मुद्रकः महाकान्त प्रेस बी. २/६१, भदैनी, वाराणसी-२२१ ००१. 
प्ररोचना 
मीमांसानयमञ्जरीग्रन्थस्य द्वितीयो भागोऽधुना प्रकाशमानीयत इति महतो मोदस्य विषयः । पण्डितवयः पद्मभूषणश्रीपट्टाभिरामशास्त्रिमहोदयैरयं ग्रन्थः प्रणीतः, सम्यक् सम्पादितश्च । अस्मिन् भागे चतुर्थाध्यायाद् अष्टमाध्याय पर्यन्तं ग्रन्थो विद्यते । एषु अध्यायेषु मीमांसासूत्रेष्वागतानाम् अधिकरणानां यथाक्रमं सोपपत्ति व्याख्या प्रस्तुता। 
__ मीमांसाशास्त्रेऽस्य ग्रन्थस्य बह्वीभिदृष्टिभिः महती प्रतिष्ठा। एकतस्तु अस्मिन् ग्रन्थे तर्कोपपत्तिः नितान्तं सुस्पष्टा, ऋज्वी च, द्वितीयतोऽस्य ग्रन्थस्य भाषाऽत्यन्तं प्रगल्भा, तृतीयतोऽनेन ग्रन्थेन मीमांसाशास्त्र प्रसक्ता विषयाः सोदाहरणं तथा स्फुटतां नीताः, यथा ते शास्त्रान्तरेष्वपि प्रयोक्तुमर्हा भवन्ति । अत एवास्य नयमञ्जरीति नाम सार्थकम् । परमविद्वांसः श्रीपट्टाभिरामशास्त्रि महोदया अस्य ग्रन्थस्य लेखने सम्पादने च संलग्नाः, अतस्ते साधुवादार्हाः । 
वाराणस्याम् वसन्तपञ्चम्याम, २०४८ वैक्रमाब्दे (८-२-१९६२ स्रेस्ताब्दे) ) 
विद्यानिवासमिश्रः 
___ कुलपतिः सम्पूर्णानन्दसंस्कृतविश्वविद्यालयस्य 
सम्मतिः 
षड्भिः व्याकरणादिभिरङ्गैः चतुभिः पुराणन्यायमीमांसाधर्मशास्त्रसंज्ञ कैरुपाङ्गश्च सहिताश्चत्वारो वेदाः धर्मविद्यास्थानत्वेन परिगणिताः । अङ्गा न्युपाङ्गानि च वेदानामुपकारभेदानातन्वते। उपकारभेदावलम्बनेनैव तेषां परस्परं भेदः । तत्र मीमांसाशास्त्रेण वेदानां क्रियमाण उपकारः अतिशयितः । मीमांसाशास्त्रस्य वाक्यशास्त्रमिति नामान्तरम् । अनेकपदघटितमेकं वाक्यं भवति । तत्र पदानामर्थः क इति निश्चयाय सन्ति अनेके उपायाः-- 
शक्ति ग्रहं व्याकरणोपमान कोशाप्तवाक्याद् व्यवहारतश्च । वाक्यस्य शेषात् विवृतेर्वदन्ति 
सांनिध्यतः सिद्धपदस्य वृद्धाः ।। इति श्लोकोक्ताः । अपि तु वाक्यार्थनिर्णयविषये उपकारकं मीमांसा शास्त्रमेवेति सर्वसंप्रतिपन्नम् । तत्रापि वेदवाक्यार्थनिर्णये मीमांसाया एव मुख्य स्थानम् । वेदेषु हि क्वचित् वाक्यानि अर्थशून्यानीव दृश्यन्ते । क्वचित् मिथो विरुद्धार्थानीव भान्ति । कुत्रचित् अनुपपन्नार्थानीवावलोक्यन्ते । एतादृशस्थले वाक्यार्थविषये मतिमतामपि संशयः समुपजायते। तादृशसंशयनिवर्तकन्याय निबन्धनात्मकमेव मीमासाशास्त्रं नाम । तदुक्तम् 
धर्मे प्रमीयमाणे तु वेदेन करणात्मना। 
इतिकर्तव्यताभागं मीमांसा पूरयिष्यति । इति । यथा च्छेदनसमर्थोऽपि कुठारः उद्यमननिपातनरूपेतिकर्तव्यतासह कारेणव दारु च्छेत्तं शक्नोति, यथा निःसंशयविपर्ययं धर्मप्रमापि मीमांसास हकारेणैव वेदः जनयितुं शक्नोति । अतो मीमांसा वेदस्यतिकर्तव्यता भवति । करणस्य यदुपकारकं तत् इतिकर्तव्यतेत्युच्यते। उपकारकत्वं च संशयविपर्य यनिरासमात्र, न प्रमोत्पादने । नातो वेदस्य स्वतः प्रामाण्यहानिः। मोमांसा नाम पूजिविचार इति वाचस्पतिमिश्राः । सर्वैः पूजितस्य वेदस्यार्थविचारः अत्र शास्त्र क्रियते । यद्वा पूजितश्चासौ विचारश्च पूजितविचारः । विचारस्य पूजितत्वं च इष्टानिष्टप्राप्तिपरिहारोपायप्रतिपादकत्वम् । जैमिनिकृतस्य वेद पूर्वभागार्थविचारस्य पूर्वमीमांसेति, बादरायण कृतस्य तदुत्तरभागार्थविचारस्य उत्तरमीमांसेति च व्यवहारो वर्तते । मीमांसायास्तर्क इत्यपि नामान्त रमस्तोति 
( ख ) 'मीमांसासंज्ञकस्तर्कः' इत्यादिप्रमाणेनावगम्यते। मीमांसासंज्ञकेन तर्केण यः वेदार्थमनुसन्धत्ते स एव वेदार्थविदिति मनुराह 
आर्षं धर्मोपदेशं च वेदशास्त्राविरोधिना। 
यस्तकेंणानुसन्धत्ते स धर्म वेद नेतरः ।। इति । मीमांसाशास्त्रस्य न्यायशास्त्रमित्यपि व्यपदेश उचित इति जैमिनीयन्यायमाला, न्यायसुधा, न्याय रत्नमाला इत्यादीनां न्यायपदघटितानां मीसांसाशास्त्र ग्रन्थानामवलोकनेन ज्ञायते । गौतमीयस्य शास्त्रस्यापि न्याय विस्तर इति न्यायपदधटितं नाम चकास्ति । अत एव गौतमीयन्यायदर्शनानु सारिणो ग्रन्थाः न्यायकुसुमाञ्जलिः न्यायभूषणम् न्यायमुक्तावली इत्यादयः न्यायपदघटिताः सन्ति। एवं सति कोऽनयोः शास्त्रयोर्भेद इति जिज्ञासोदेति । तत्थं समाधानम् -मीमांसायां न्यायशब्दः विषयविशयपूर्वपक्षसिद्धान्तफलरूप पञ्चावयवकाधिकरणवाची। गौतमीये न्यायशास्त्रे तु प्रतिज्ञाहेतूदाहरणोपन यनिगमनरूपपञ्चावयवकवाक्यवाची इति अनयोर्भेद इति । यद्वा न्यायशब्देन युक्तिः तर्क इत्यर्थग्रहणेऽपि कोऽसौ तर्क इति सामान्यतः निरुपणं न्यायदर्शने । तत्तद्वेदवाक्यार्थनिर्णायकतर्कविशेषाणां निरूपणं मीमांसादर्शने इत्यनयोर्भेदः । अथवा तर्कस्य लक्षणादिभिनिरूपणं न्यायशास्त्र । निरूपितस्य तर्कस्योपयोगः मीमांसाशास्त्र इति भेदः । तदुक्तं मीमांसापादुकायाम् 
न्यायाख्यं धर्मविद्यास्थितिपदमुदितं तत्र तत्राप्तशास्त्रे तेनैवालं तदन्यद् भवति कृतकरं नीतिमात्रप्रवत्तेः। इत्येतन्नानुयोज्यं नयपथविषयो मानतर्कादिमात्र मीमांसायान्तु तत्तच्छतिगतिविषया नीतिभेदा निरूप्याः ॥ जैमिनिकृतं मीमांसाशास्त्रं प्रायः सहस्राधिकरणगर्भं प्रत्यधिकरणमनेक सूत्रघटितं बहुविचारपूर्ण सागरतुल्यत्वात् न सर्वेः सुखेनावगाहितुं शक्यम् । शबरस्वामिविरचितं तद्भाष्यमपि प्रसन्नगम्भीरमतिविस्तृतम् । तद् व्याख्यानं श्लोकवार्तिकतन्त्रवातिकटुप्टीकात्मकं ततोऽपि विस्तृतं प्रौढबुद्धयावगाह्यम् । तद्व्याख्यानं न्यायसुधादिकमपि तादृशमेव । सर्वेषामेतेषां पठनस्य एकं पुरुषायुषं न पर्याप्तम् । अत एव सूत्रतद्व्याख्यानपरम्परात्मकप्रणाल्याः दुरवगाहत्वमालो चयद्भिः पार्थसारथिमिश्रप्रभृतिभिः शास्त्रदीपिका-भाट्टदीपिकाप्रभृतयः अधिकरणार्थसंग्रहरूपाः सूत्रव्याख्यानात्मकाः ग्रन्थाः प्रणिन्यिरे। तेऽपि ग्रन्थाः प्रौढशैलीगर्भत्वात् उत्तरोत्तरयुक्तिप्रत्युक्तिजटिलत्वाच्च कालक्रमेण दुरधिगमाः अभवन् । अपि च तेषु ग्रन्थेषु किं विषयवाक्यम् ? कः संशयः ? पूर्वाधिकरणेन का संगतिः ? इत्यादिमनुक्त्वैव प्रायः विचारः प्रारभ्यते । क्वचित् पूर्वतननन्थखण्डनतात्पर्येण वाक्यानि विन्यस्यन्ते । अतस्तेषां ग्रन्थानामध्ययनं प्रायेण सभासु शास्त्रार्थं कर्तुमिच्छतामुपयोगि नाधिकरणार्थजिज्ञासूनाम् । 
( 
ग 
). 
जैमिनीयन्यायमाला विस्तरसहिता यद्यपि सरला वर्तते । तथापि सा बहुत्रातिसंक्षिप्ता वर्तते। अतः प्रत्यधिकरणं संगति-विषय-संशय-पूर्वपक्ष. सिद्धान्त-फलानां प्रतिपादकः छात्राणां पण्डितानां च सुगमः अनपेक्षितस्थले संक्षेपः अपेक्षितस्थले विस्तर इति रोतिमवलम्बमानः परिपूर्णः द्वादशाध्याया त्मकः कश्चन ग्रन्थः मीमांसाशास्त्रमधिजिगांसमानानामत्यन्तमस्मिन् कालेऽपे. क्षितः । तामिमामपेक्षां मनसि कुर्वाणैः मीमांसाशास्त्रश्रमविमलमनोभिः चिरकालाध्यापनानुभवसम्पन्नः अत एव जिज्ञासूनां हृदयं सम्यक् जानद्भिः विश्वविख्यातः पद्मभूषण-महामहोपध्यायेत्यादिविरुदालंकृत राष्ट्रपतिसंमानितः उत्तरप्रदेशसंस्कृत-अकादम्या विशिष्टपूरस्कारेण पुरस्कृतः आचार्य पटटाभि रामशास्त्रिभिः निमिता मीमांसानयमञ्जरी सर्वोपकारिणी भविष्यतीति द्रढीयसी मम प्रतिपत्तिः । एते महानुभावाः दक्षिणदेशे लब्धजन्मानोऽपि बाल्या. त प्रभति उत्तरदेशं स्वदेशं कुर्वन्तः महामहोपाध्यायचिन्नस्वामिशास्त्रिप्र भूतीनां पण्डितरत्नानां सविधे मीमांसा-न्याय-वेदान्त-अलंकारादिशास्त्राणि यथावदधीत्य चिरमाध्याप्य तेषु शास्त्रेषु बहून् ग्रन्थान् इदंप्रथमतया संपाद्य प्राचीकशन, स्वतन्त्रांश्च लघून निबन्धान व्यरचयन् । न केवलं पाण्डित्यम, शान्त्यादयो गुणाश्च एतान् भूषयन्ति । एतेषां परोपकारस्वभावः अन्यादशः । गुणग्राहिभिरेतैः उदीच्याः प्राच्याः दक्षिणात्याः प्रतीच्याश्च बहवो विद्वांसः समुचितस्थानप्राप्त्यादिना उपकृताः। एतेषामुपदेशं मार्गदर्शनं च स्वीकृत्य केन्द्रशासनाधिकारिणः प्रान्तशासनाधिकारिणश्च संस्कृतस्य कृते बह कार्य कृतवन्तः कुर्वन्ति चेति सर्वविदितमेतत् । प्रवयस एते अस्मिन् चतुरशीतितमेऽपि वयसि स्वयं वेदमीमांसाकेन्द्र स्थापयित्वा वेद-मीमांसादीनां संरक्षणं कुर्वन्तः इमं मीमांसानयमञ्जर्याख्यं ग्रन्थं व्यरचयन्निति पश्यतामस्माकं चेतश्चित्रीयते । वस्तुतः ईदृशा एव महापुरुषाः शास्त्राणां संरक्षकाः संरक्षकाणां मार्गदर्शकाश्च । प्रकृतमनुसरामः। 
ग्रन्थस्य वैलक्षण्यं हि कर्तवलक्षण्यात् विषयवैलक्षण्यात् प्रयोजनवैल क्षण्याच्च भवतीति कर्तृवैलक्षण्यमेतावतोक्तमिति मन्यतां वाचकैः एतद्ग्रन्थपठनेन कोऽपि श्रमः नानुभूयते । उत्तरोत्तरं पठनोयमिति रुचिर्जायते । अधिकरणार्थाश्च मनसि सुलग्ना भवन्ति । एतद्ग्रन्थपठनानन्तरं भाटटदीपिकादयः पठनीया इति मम वैयक्तिकोऽभिप्रायः । अत्र उदाहरणार्थ कानिचित् अधिकरणानि निदिश्य न्ते, तेषां पठनेन सर्वे ज्ञास्यन्ति अस्य ग्रन्थस्य उपयोगातिशयम् । 

### अर्थवादाधिकरणम्
, विधिवन्निगदाधिकरणम्, शिष्टाकोपाधिकरणम्, आकृत्यधिकरणम्, तत्सिद्धिपेटिका, भावार्थाधिकरणम्, अनुषङ्गाधिकरणम्, पौर्णमासस्यधिकरणम्, रेवत्यधिकरणम्, अवेष्टयधिकरणम्, अश्वप्रतिग्रहेष्टय धिकरणम्, संस्थाधिकरणम् । 
( घ ) इमान्यधिकरानि तृतीयाध्यायान्तप्रथमभागसम्बन्धोनि । एवमेवाष्ट मान्तद्वितीयभागे सन्ति बहून्यधिकरणानि 

### जातेष्टेर्ने मित्तिकत्वाधिकरणम्
, श्रुतिक्रमाधिकरणम्, स्वर्गकामाधिकरणम् स्त्रीणामप्यधिकाराधिकरणम्, अभ्युदयेष्टयधिकरणम् (अभ्युदयेष्टिपेटिका), (अपच्छेदपेटिका) अपच्छेदे प्राबल्यदोर्वल्यनिर्णयाधिकरणम्, विश्वजिति सर्वस्वदानाधिकरणम् (विश्वजित्पेटिका), विध्यन्तधिकरणम्, द्वयोः प्रणयन्ती त्यत्र प्रणयनस्य मध्यमपर्वनिवेशित्वाधिकरणम्, जनकसप्तरात्राधिकरणम्, दविहोमस्यापूर्वताधिकरणम् । 
इमान्यन्यानि चाधिकरणानि विशेषतो दर्शनार्हाणि । अस्मिन् द्वितीय भागे परिशिष्टे शास्त्रिवयः छात्राणां सौकर्याय कात्यायनसूत्रानुसारेणाधानाग्नि होत्र दर्शपूर्णमास-चातुर्मास्यज्योतिष्टांमादिश्रौतकर्मणां संक्षिप्त स्वरूपम् प्रदार्थ विवरणञ्च समायोजितम् । 
शास्त्रिवर्याणां विषयविवरणरीतिः सुगमा । अथापि कतिपयस्थलान्यु दाहृतानि । अपि च विषयवाक्येषु कठिनपदानि विवृण्वन्ति । पारिभाषिक पदानि च तत्र तत्र विवण्वन्ति । मीमांसाशास्त्र्याचार्यकक्ष्ययोः पाठ्यपुस्त कत्वेनायं विश्वविद्यालयाधिकारिभिः निर्देष्टव्य इति प्रार्थये। मितमतिरप्यहं ग्रन्थं समग्रमवेक्ष्य यथामति सम्मति व्यलिखम् । गुणपक्षपातिनः प्रस्तूयमान ग्रन्थगौरवेण गुणं गृह्वीयुः, शास्त्रिचरणाश्च मामनुगृह्णीयुरित्यर्थये । 
तिरुपति ११-४-१९६२ 
कुलपतिः तिरुपति राष्ट्रिय संस्कृत विद्यापीठस्य 
एन्. एस्. रामानुजताताचार्यः 
किञ्चन्निवेदनम् 
मीमांसानयमञ्जर्याः चतुर्थाध्यायतोऽष्टमाध्यायान्तो द्वितीयो भागोऽ भिरूपाणां शयकुशेशयान्यलङ्करोतीति प्रसीदामि। प्रथमं तृतीयाध्यायान्तं भागं प्रणीय विदुषां सम्मतिपरिज्ञानाय मीमांसातत्त्वपरिशीलनपरिपक्वमतिवैभवानां सकाशे प्राहिणवम् । तैरहमवबोधितः-मीमांसाशास्त्रे प्रविविक्षूणां छात्राणां महत उपकाराय भवेदयं ग्रन्थः । अनयव शैल्या द्वादशाध्यायान्तं भागं पूरयेति । अतोऽहमस्मिन् कर्मणि प्रावतिषि । विदुषां तोषाय नायं ग्रन्थः, तदर्थं चिरन्तनः प्रणीता दुरधिगमास्सन्त्येवानेके ग्रन्थाः। सुकुमारमतयोऽद्यतनाश्छात्रास्सुखन शास्त्रे प्रवेशं लभन्तामितीच्छयैव मदीयाऽत्र प्रवृत्तिः । वेदवाक्यार्थनिर्णयाय महर्षि मिनिः शास्त्रमिदं प्रणिनाय । प्रत्यधिकरणं वेदवाक्यमुदाहृत्य विचार यति । जैमिनिसूत्राणि प्रायो वेदवाक्यभितानि भवन्ति । तान्यन्विष्य भाष्यकृतः श्रीशबरस्वामिनो वाक्यं निदिश्य भाष्यमभाषिषत। ते हि विशये प्रायदर्शनात्' (२. ३. १६) इति सूत्रं व्याचक्षाणा निर्दिशन्ति–'किमिहोदा हरणम् ? न तावत्सूत्रणव परिगृहीतम्। यथा-'अवेष्टौ यज्ञसंयोगात् ऋतु प्रधानमुच्यते' (२. ३. ३.) इति । नापि च साध्यं प्रतिज्ञातम् । यथा-'अयनेषु चोदनान्तरम् । केवलं विशये संशये प्रायदर्शनं हेतुरिति निर्दिश्यते । कस्यायं हेतुरिति न विजानीमः-प्रकृतं यजिमदेतत्कर्मेति । तदपि न सम्बध्यमानमिव पश्यामः । अथ काऽत्र प्रतिज्ञा? कश्च सन्देहः ? इति वक्तव्यम् वृत्तिकारवचनात् प्रतिज्ञा संशयञ्चावगच्छामः । अत्र भगवानाचार्य इदमुदाहृत्य 'वत्समालभेत वत्सनिकान्ता हि पशव इतीमं संशयमुपन्यस्यतिस्म'। किं यजिमदेतदभिधान एवालभतिः ? उतालभतिमात्रवचनः ? इति' अनेन भाष्यसन्दर्भेण स्पष्टं विज्ञातूं शक्नुमः- यत् जैमिनिसूत्राणि वेदवाक्य गभितानि, अथवा ऋतुसम्बन्धिपदार्थ गभितानीति। इदमप्यनेन सन्दर्भेण निश्चेतुं शक्यते-यत् मीमांसाध्ययनाय प्रवृत्तानां विनेयानां वेदतत्सम्बन्धिश्रौतस्मार्त पदार्थज्ञानं किञ्ििदवावश्यक मिति । अध्यापनावसरेऽध्यापका यद्यपि पदार्थान् ग्राहयेयुः, तथापि कोमलमती नामिदानीन्तनच्छात्राणां क्षीणस्मृतिशक्तीनाम् अधीतभागस्य चिन्तनावसरे स्मत्युद्वोधकसामग्रीसापेक्षाणामुपकाराय कश्चन ग्रन्थ आवश्यक इति मत्वा ग्रन्थाममं व्य रचयम् । पूर्वजैविरचिता लघुग्रन्था 'मीमांसानुक्रमणिका' 'मीमां सा शास्त्रमाला' 'जमिनीयन्यायमाला' प्रभृतयस्सन्ति, तथापि ते विवरणापेक्षाः। इम ग्रन्थमधीत्यानन्तरं तेषु ग्रन्थेषु स्वयं पठ्यमानेषु सुखेनाधिकरणसन्दर्भमव﻿( 
च 
) 
बोद्धं शक्नुयुः छात्राः । प्रथमभागस्य परिशिष्ट रूपेण मीमांसाभिमतभानमेयानां संग्रहः, द्वितीय भागपरिशिष्टे आधानप्रति सोमान्तानां श्रौतप्रक्रियासंग्रहश्च बालानां कृते योजितः । सपरिशिष्टं ग्रन्थभिममधीत्य भाष्य-वार्तिक-भाट्ट दीपिकाद्यध्ययने सारल्यमनुभवेयुविनेयाः । गृहीतपदपदार्थ सङ्गतिकान् छात्रान् अध्यापनावसरेऽध्यापका यां शैलीमवलम्ब्य पदार्थान् ग्राहयन्ति सैव शैली ग्रन्येऽस्मिन्नवलम्बिता, न तू ग्रान्थिकी शैली। ग्रान्थिकशैल्याऽभिरूपा स्तुष्यन्ति । तेषां तोषाय नायं ग्रन्थः प्रणीतः। 
शास्त्रेऽस्मिन् द्वादशाध्यायात्मके मानमेय प्रस्थानम्, अधिकरणप्रस्थानम् इति द्वेधा विभज्य पर्यालोच्यमाने प्रथमभागनिरूपणाय तर्कपादाभिधः प्रथमा ध्याय प्रथमपाद एव प्रवृत्तः, द्वितीयभागनिरूपणाय तु अवशिष्टा एकोनषष्टि. पादाः प्रवृत्ताः । तत्र भूयोऽनुग्रहन्यायेन मीमांसा द्वितीयप्रस्थानेनैव विशेषण सम्बध्नाति । अतएव निरुपपदमीमांसाशब्दः पूर्वतन्त्रवाचकः प्रसिद्धोऽभवत् । भगवतो महर्षेज मिनेरात्मा मीमांसा। जगत्स्रष्टा प्राणिभ्य आत्मरक्षायै साध नान्यपि प्रददाति; तथैव जैमिनिरपि स्वात्मनो मीमांसाया रक्षार्थं तर्कपादेनकेन दुर्गमं पन्थानमाविष्कृत्य सहस्रसङ्ख्याकान्तर्गृहसमेतं सुन्दरं प्रासादञ्च निरमास्त। तर्कपादाविष्कृतदुर्गमे पथि कलहमाचरन्तो वेदबाह्या प्रासादाद् बहिरेव तिष्ठन्तु, पन्यानमुल्लध्यान्तः प्रवेशं न लभन्ताम्, यथाकथञ्चित् प्रविश्यापि ते तपस्विनो भगवती मीमांसां किं कर्तुं शक्न्यः । अत्र च वादिप्रति वादिनोः पूर्वपक्षिसिद्धान्तिनोस्तर्केण वेदसमुद्भवेन भवितव्यमिति नियमः । 'मीमांसाभिमतस्तर्कस्सर्वो वेदसमुद्भवः' इति खलु न्यायः । न हि वेदब्राह्मानां तर्कः वेदसमुद्भूतो भवितुमर्हति । जैमिनिस्तु महान् शासको नयाभिज्ञश्च । तेन प्रथममाविष्कृतस्य पथ उल्लङ्घनं दुष्करम् । कथं कथमप्युल्लध्यान्तः प्रविष्ट रपि निमितान्तर्गुहेभ्यो दूरत एव स्थातव्यम् । तेषां कलहस्थानं तर्कपाद एव, अन्तर्गृहाणि चाधिकरणानि । अधिकरणेषुपयुक्तविषया एव विचाराय गृह्यन्ते, अनुपयुक्ताश्च विषया निरस्यन्ते न्यायमूर्तिभिः । अतो वेदवाह्यानां कोलाहलः कण्ठशोषणायैव भवेत्, ये च वेदान्तर्गताः स्वयूथ्या विचारायागच्छन्ति, तेषां तर्को यदि वेदसमुद्भवस्तदा निर्णयः पक्षपातरहित एव भवेत् । अनेन सन्दर्भेणे दमुक्तं भवति-ये वेदप्रामाण्यमङ्गीकृत्य वेदाभिमततर्केण वेदवाक्यार्थविचारं चिकीर्षन्ति त एवान्तर्गृहेष्वधिकरणषु प्रवेशमहन्तीति । विषयोऽयं जैमिनेः 'लिङ्गदर्शनात्' 'तथा च लिङ्गम्' इत्यादि सूत्रकलापैनिश्चेतुं शक्यते । पूर्वपक्षे वा सिद्धान्ते वा स्वस्वमतदृढीकरणायोभाभ्यामपि तर्काः प्रदर्श्यन्ते । ते च तर्का वेदसमुद्भवाः । वेदबाह्या ब्रूयुरिभांस्तनि नाङ्गीकुर्म इति । ब्रुवन्तु ते, तेषामन्तर्गृहेष्वधिकरणेषु प्रवेश एव निरस्तः । वेदानुगामिनस्तु नवं वक्तुं शक्नुयुः । यदि वदेयुस्तदा 'कुक्कुटाण्डस्याधं प्रसवायाधुञ्च भक्षणाय' इत्य वलम्बितं स्यात् । अतस्ते वेदानुयायिनः नास्माकमयं विषय इति अन्तर्गुहेभ्योऽ 
धिकरणेभ्यो बहिरेवावस्थिता भवेयुः । तर्कपादसध्बन्धिषु च विषयेषु विचाराय स्ति तेषामधिकारः,तथापि वेदाध्ययनं निमित्तीकृत्य वेदवाक्यार्थं धर्म जिज्ञासितुं प्रवृत्तो जैमिनिः स्वानुकूलं पन्थानं निर्माय जिगिमिषति तत्र नास्माभिरुपरोधः कर्तव्य इति तूष्णीं तिष्ठेयुः, अथवा विचाराय प्रवृत्ता अपि खण्डन-मण्डन व्यापारास्यान्तो नास्तीत्यवधार्य जैमिनेस्सरणिरन्या अस्माकञ्च सरणिरन्या; सः स्वेन पथा गच्छतु, वयमन्येन पथा गच्छाम इति निश्चित्य विरता भवेयुः । युक्तञ्चेदम् । न खलु खण्डनव्यापारस्यान्तो भवति । खण्डनव्यापाराद्विरतिरेव शान्तिप्रदायिनी। यतो हि व्यासज मिनिकणादगोतमादिमहर्षीणां अविरता तिशयचिन्तनेन प्रसूता अध्वानः । तत्रदानीन्तनानां तपसा शक्त्या बुध्या च क्षीणानां खण्डने समालोचने वा क्वावसरः? अस्मच्चिरन्तनैयल्लिखितं तस्यै वावृत्तिरस्माभिः क्रियते। तत्र विशेषतो जैमिनिना प्रवर्तितोऽध्वरोऽध्वा । अत्र अध्वरशब्दो हिंसाविरहवाचकः । अस्मिन्नध्वनि सञ्चरितुं त एव विनेयाः सक्षमाः ये गृहीतपदपदार्थसङ्गतिका वेदवैदिकपदार्थज्ञानवन्तः । सम्प्रत्येतादृशा विनेया दुर्लभाः । तत्र च वेदाध्ययन परम्परायाः कर्मानुष्ठानपद्धतेश्च लोप एव कारणम्। किन्तु मीमांसाया अध्ययनमावश्यकम् । यतश्च 'मीमांसाख्या तु विद्येयं बहुविद्यान्तराश्रिता' परिगण्यते । सर्वमिदं समालोच्य ग्रन्थस्यास्य प्रणयने मम प्रवृत्तिरजायत । न जाने मदुद्यमः कियदवधि साफल्यमवाप्नुया दिति । साफल्यस्य वैफल्यस्य वा निर्णयोऽभिरूपैरेव कर्तव्यः । अध्ययनावसरे गुरुचरणाः पूज्यपादा यथा माम् अध्यापयन्, यांश्च विषयान् अग्राहयन् तां शैली विषयान् अवलम्व्य यथामति ग्रन्थमिमं प्राणैषम् । अतो ग्रन्थमिमं तेभ्य एव समर्पयितुमभिलषामि-- 
मीमांसाध्वर धर्मशास्त्रजलधेः श्रेयस्समावर्जने यैराजोवनमुच्चितस्समुचितस्सिद्धान्तरत्नोच्चयः । चिन्नस्वामि गुरुभ्य आदरभरात्तेभ्यो बुधेभ्यो मया 'मीमांसानयमञ्जरी' कृतिरियं स्वीयाय॑ते साञ्जलिः ॥ 
ग्रन्थस्यास्य प्रकाशनाय सम्पूर्णानन्दसंस्कृतविश्वविद्यालयकुलपतयः पद्मश्रीयुत विद्यानिवासमिश्रमहेच्छाः प्रकाशनाधिकरिणं डा० हरिश्चन्द्रमणि त्रिपाठिनं समादिश्य स्वयञ्च प्ररोचनां विलिख्य मां ग्रन्थञ्च गौरवान्वितम कार्ष रिति तेभ्यः स्वीयां हार्दिकी कृतज्ञतामाविष्करोमि। एवमेव न्यायमीमांसा वेदान्तादिदर्शनेषु लब्धप्रतिष्ठा विद्वदगेसराः निरुपतिराष्ट्रीय संस्कृतविद्यापीठ कुलपतयः श्रीयुत रामानुजताताचार्याः ग्रन्थमिमं सुपरीक्ष्य ल्वोयसम्मतिलेखनेन महदुपकृतवन्त इति तेभ्योऽपि कृतज्ञता प्रकटयामि । चरमे वयसि विद्यमानं मां पालयन्तीं 'प्रूफ संशोधने च महत्साहाय्यं कृतवतीं स्वीयां जायां शुभाशंसनः संयोजयामि। ग्रन्थसम्पादनकर्मणि काशीहिन्दूविश्वविद्यालयसंस्कृतमहा 
विद्यालये मीमांसाविभागाध्यक्षेण श्री श्रीनिवासाचार्येण जम्मूसंस्कृतविद्यापीठ प्राचार्यच रैः श्रीमुरलीधरपाण्डेयैश्च पाण्डुलिपिसंशोधने मदस्वास्थ्यसमये प्रूफ शोधने च कृतनुपकारं न विस्मरामि । अन्ते च विद्वदवतंसान्प्रार्थये-सावधानेन सम्पादनकार्ये लेखनकार्ये च कृतेऽपि बव्यस्त्रुटयो भवेयुः । तांस्सशोध्याध्याप काश्छात्रान् विषयान् ग्राहयेयुरिति । 
वेदमीमांसानुसंधानकेन्द्रम् 
चैत्रशुक्लनवमी सं० २०४६ ४/७, हनुमानघाट वाराणसी 
विदुषामाश्रवः पट्टाभिरामशास्त्री 
१९६२ 
___श्रीः 
मीमांसानयमञ्जरीद्वितीयभागनयानां सूची 
o 
२५ 
xo x 
of w 
o 
नयाः 
पृष्ठम् | नयाः 
पृष्ठन् ४-१ 
८. अवभृथपदस्य देशलक्षणा १. प्रतिज्ञा 
नयः 
२८ २. लिप्सानयः 
। ९. कतेकालादिनियमनयः ३. प्राजापत्यव्रतनयः 
१०. द्रव्यगुणानां नियमार्थता ४. स्फयकपालनयः 
नयः 
२५-२६ ५. पश्वेकत्वनयः 
११. अवधातादीनां नियमार्थता ६. पशुगतविशेषणनयः 
नयः ७. आश्रयकर्मनयः 
१२. यागहोमलक्षण नयः ८. प्रयुक्तिप्रतिज्ञानयः 
|१३. अतिथ्याबहिर्नयः २७-२८ ९. वाजिननयः 
४-३ १०. पदकर्मनयः 
१०१. पर्णमयी नयः 
२९-३० ११. तुषोपवापनयः १०-११ / २. बाह द्गिर नयः 
३०-३१ १२. लोहितशकृन्निरसननयः ११-१२ / ३. संयोगपृथक्त्व नयः 
३१-३२ १३. स्विटकृदप्रयोजकत्वनयः १२ | ४. पयनित नयः 
३२-३३ १४. प्रयाजशेषाभिधारणनयः १२-१३ 
५. विश्वजितः पुरुषार्थत्व १५. औपमृतसमानयननयः १४-१५ 
नयः 
३३-३४ १६. औपभृतजौहवाज्यनयः१५ | ६. विश्वजीत एकफलकत्व नयः ३४ १७. अष्टसङ्ख्यानियमननयः १५ ७.विश्वजिन्नयः 
३४-३५ ८. रात्रिसत्र नयः 
३६ ४-२ 
९. काम्यकर्म नयः १. स्वरुयूपनयः 
१७ १०. सार्वकाम्यनयः ३६-३७ २. शाखाहरणनयः 
१७ ११. योगसिद्धि नयः | ३. छेदनादीनां शाखाप्रयुक्तत्व १२. फलानामैहिकामुष्मिकत्व 
१८-२० नयः ४. शाखाप्रहरणप्रतिपत्तिनयः 
३८-३९ २०१३. बृहस्परिसव नयः ३९-४० ५, निनयनप्रतिपत्ति नयः २११४. वैमधनयः 
४०-४१ ६. दण्डदानस्यार्थ कर्मता नयः २१ १५. अनूयाजानामाग्निमारुतोत्तर ७. कृष्णविषाणाप्रतिपत्ति नयः २३ । - कालत्व नयः गाव ४१-४२ 
नयः 
( २ 
) 
नयः 
नयः 
८५ 
नयाः 
पृष्ठम् । नयाः 
पृष्ठन् १६. सोमस्य दर्शपूर्णमासोत्तर १०. प्रयोगवचनाच्चोदकस्य 
कालत्व नयः 
४२ प्राबल्य नमः 
६८-६९ 
१७. जातेष्टि नयः 
४२-४४|११. विकृतीष्टीनां सद्यस्कालत्व १८. बृहस्पतिसवस्य स्वकाला 
६९-७० नुष्ठेयत्व नयः ४५-४६ १२. तदाद्यत्कर्ष नयः ७०-७१ 
१३. सवनीयहविः प्रोक्षण ४-४ 
नियमन नयः 
७२-७३ १. विदेववादि नयः 
४७-४८ 
१४. तदन्तापकर्ष नयः ७३-७४ २. विदेवनादीनां राजसूयाङ्गत्व 
१५. सोमे दाक्षिणाग्निकहोमोत्कर्ष नयः 
४८-४९ 
नयः 
-७४-७५ ३. राजसूये सौम्यस्य प्राधान्य 
१६. अमावास्यायाँ वेदिकरण 
४९-५० मात्रापकर्ष नयः ४. साङ्ग्रहणो नयः 
१७. सान्तपनीया नयः ५. दधिग्रह नयः 
५१-५२ १८. ज्योतिष्टोमे षोडश्यत्कर्ष ६. वैश्वानरेष्टेनैमित्तिकत्व 
नयः 
७६-७७ 
नयः 
५२-५३ 
५-२ ७. षट्चितिनयः 
५३-५४ ८. पिण्डपितृयज्ञ नयः 
| १. पदार्थनुसमय नयः ९. त्रिवद्रशनाया यूपाङ्गत्व 
२. तदपवाद नयः 
५४-५५ 
३. मुष्टिकपयालानुसमय नयः ७९-८० नयः १०. स्वरोः पश्वङ्गत्व नयः 
४. व्यवदानादिहोमान्तानुसम ५५-५६ 
यनयः 
८०-८१ ११. आज्यभागादीनामङ्गत्व 
८१-८२ नयः 
५. काण्डानुसमय नयः 
५६-५७ १२. दीक्षणीयादीनामङ्गत्वनयः ५७-५८ 
६. प्राजापत्यपशुषु पदार्थानु 
समय नयः 
८२-८३ 
७. नानाबीजेष्टि नयः १. श्रुतिक्रम नयः 
६०-६२८. पशौ पात्रभेद नयः 
८४ २. आर्यक्रम नयः ६२-६३ | ९. नक्षत्रष्टावुपहोम नयः प ८५ ३. प्रयाजानुमन्त्रणमन्त्र नयः ६३ १०. विदेवनादीनामभिषेकात्पूर्व ४. पाठक्रम नयः 
। ६३-६४ भावित्व नयः 
८६-८७. ५. प्रवृत्तिक्रम नयः ६४-६५ ११. सावित्रहोमादीनांदीक्षणीया ६. स्थानक्रम नयः 
पूर्वभावित्व नयः ८७-८९ ७. मुख्यक्रम नयः 
६६-६७ /१२. चयने यजमानसंस्काराणां ८. पाठप्राबल्य नयः 
रुक्म प्रतिमोकपूर्वभावित्व ९. मन्त्रपाठप्राबल्य नयः ६७-६८ | नयः 
७९ 
५-१ 
नयः 
( ३. ) . नयाः 
पृष्ठम् | नयाः 
पृष्ठम् ५-३ 
६. विकृतीष्टानां सद्यस्काल 
त्वनयः १. पशौ प्रयाजेषु सङ्ख्या 
१०६ ७. सान्नाय्यविकृतीनां सोमोल सम्पादन नयः 
८९-९० २. स्वस्थानविद्धि नयः 
कालत्वनयः 
१०७ ९० ३. आगन्ननामन्ते निवेश नयः ९०-९१ 
८. विकृतिसोमानामिष्य्युत्तर ४. विवद्धस्तोकस्तोत्रेषु ऋचां 
। कालत्वनयः 
१०७ निवेश नयः 
९१-९२ ५. आगन्तूनां साम्नां निवेश नयः ९२ | १. स्वर्गकामनयः 
१०८-१११ ६. ग्रहेष्टकानयः 
९२-९३ | २. तिरश्चामधिकारनयः १११-११२ ७. अनारभ्याधीतेष्टकानिवेश ३. स्त्रीणामप्यधिकारनयः ११३-११५ 
नयः 
४. स्त्रीपुरुषयोासक्त ८. तासां लोकम्पणातः पूर्वनिवेश 
धिकार नयः 
११६ नयः 
९३-९४ 
५. क्षौमवसान नयः ११७-११८ ९. आधानेऽग्निहोत्रस्य पव 
६. पत्न्या यावदुक्ताधिकार मानेष्टयुत्तरकालत्व नयः ९४-९५ 
११९-१२० १०. अग्निचिह्त नयः ९५-९६ 
७. अपशूद्रनयः 
१२०-१२१ ११. ज्योतिष्टोमे दीक्षानिमि 
८. अद्रव्यत्रैवर्णिकाधिकार त्त प्रतिपादन नयः ९६-९७ 
नयः 
१२१-१२२ १२. काम्य कर्मानुष्ठाने क्रम 
| ९. अङ्गहीनाधिकार नयः 
१२२ नियमाभाव नयः 
९७ १०. आर्षेयवरण नयः १२२-१२३ १३. ज्योतिष्टोमस्याग्निष्टोम 
११. रथकाराधान नयः १२३-१२५ पूर्वकत्व नयः 
१२. निषादस्थपतीष्टिनयः १२५-१२६ १४. विकृतिसोभानामग्नि 
ष्टोमोत्तरकालत्व नयः ९९-१०० 
६-२ १५. एकानेकस्तोमकानामग्नि 
१. सत्रेषु कर्तृबहुत्व नयः १२७-१२८ ष्टोमपूर्वकत्व नयः 
२. दर्शपूर्णमासयोः कर्बकत्व १०० 
१२८-१२९ ५-४ 
३. काम्यकर्मम) समाप. १. श्रत्यर्थक्रमप्राबल्यनयः १०१ नोयत्व नयः 
१२९-१३०. २. मुख्यक्रमप्राबल्यनयः १००-१०२ ४. गृहनिर्माणादीनां समाप ३. इष्टिसोमयोः पौर्वापर्य 
नीयत्वनियमाभाव नयः १३१ निर्णयनयः 
१०२ 
५. निषेधेष्वधिकार नयः १३२-१३३. ४. ब्राह्मणस्येष्टिसोमपूर्वकत्व ६. स्मार्त नियमानायुपनय 
कल्पयोर्विकल्पनयः १०४-१०५ 
नोत्तरकालत्व नयः १३४ ५. अग्नीषोमीयपुरोडाशोत्कर्ष ७. अग्निहोत्रस्य सायम्प्रातर 
नयः 
१०५-१०६ । नुष्ठेयत्व नयः १३४-१३५. 
१८-९९ 
नयः 
नयः 
नयः 
नयः 
पृष्ठम् पृष्ठम् । नयाः नयाः ८. तस्य प्रतिसायं प्रातरा १६. प्रतिनिधिसंकल्पानन्तरं वृच्यानुष्ठान नय १३५-१३६ | मुख्यद्रव्यलाभे तस्य 
वोपादेयत्व नयः ९. निमित्तानुसारेण नैमित्ति 
१५१ कानुष्ठान नयः १३५-१३७ १७. मुख्यलाभेऽपि क्वचित्प्रति १०. गुर्वनुगमन नयः १३६-१३८ निध्युपादान नयः १५१-१५२ ११. सोमविद्याप्रजनयः १३८ १८. द्रव्यसंस्कारविरोध नयः १५२ 
१९. अर्थद्रव्यविरोष नयः १५३ *६-३ 
२०. अवदानक्षम मुख्यद्रव्यग्रहण 
१५३-१५४ १. सर्वशक्ति नयः १३९-१४० २. काम्येषु सर्वांगोपसंहार 
६-४ 
६४१ १. द्वयवदाननाशे हविरन्त-सा ३. द्रव्यभेदे कमक्य नयः १४१-१४२ वेत्पत्ति नयः १५५-१५६ ४. श्रुतद्रव्यापचारे प्रतिनिधि 
| २. स्विष्टकृदवदाननाशे शेष १४३ 
___कार्यलोप नयः १५६-१५७ ५. देवताग्निशब्दकिताणां प्रति 
| ३. शंयुवाकभक्ष नयः 
१५७ निध्यभाव नयः १४३-१४४ | 
४. कपालभेदस्य प्रायश्चित्त ६. प्रतिषिद्धानां प्रतिनिध्य 
प्रयोजकत्व नयः 
। १५८ माव नयः 
१४४-१४४ 
५. पुरोडाशदाहस्य प्रायश्चित्त ७. यजमानप्रतिनिध्यमाव 
प्रयोजकत्व नयः 
'१५९ १४५ 
६. हविराति नयः 
१६० ८. सत्रे यजमानापचारे प्रति 
७. होमाभिषवभक्ष नयः १६१-१६२ निध्युपादान नयः 
८. पुनराधेय नयः 
१६२-१६३ ९. तस्य फलभागित्वाभाव नयः । १४६ 
९. पञ्चशरावौदनस्य कर्मान्त १०. सत्रे प्रतिनिहितस्य फलि 
रत्व नयः 
१६३-१६४ संस्कारसत्तानयः 
१०. तस्य दर्शाङ्गत्व नयः १६४ ११. प्रतिनिधिद्रव्येषु सादृश्य. 
११. सत्रे विश्वजिदनुष्ठानप्रकार नियामकत्व नयः 
नयः 
१६५-१६६ १२. सुसदृशद्रव्यालाभे 
१२. बहिर्वत्स नयः 
१६६ ईषत्सदृशोपादान नयः १४८-१४९ 
१३. व्रतस्य सन्नयदसन्नयद्वि १३. सोमाभावे पूतिकप्रति 
षयत्व नयः । १६६-१६७ विधित्व नयः १४९-१५० 
१४. शाखाप्रहरणस्य प्रतिपत्ति १४. प्रतिनिध्यपचारे मुख्यद्रव्य 
त्व नयः 
१६७-१६८ प्रतिनिध्यपादान नयः १५० १५. पूतिकापचारे सोमप्रति 
६-५ निध्युपादान नयः १५० | १. अभ्युदयेष्टि नयः १६९-१७१ 
नयः 
१७२ 
नयाः 
पृष्ठम् | नयाः 
पृष्ठम् २. तत्रोपांशुयाजे देवताप- १७१-१७२ 
नय नयः 
१. सत्र समानकल्पानामधि ३. तत्र प्रायश्चित्तनिमित्त 
कार नयः 
१८८-१८९ प्रदर्शन नयः 
२. कुलाययज्ञे भिन्नकल्प नयः १९० ४. तत्रैव कृतदेवताभ्यो । 
३. सत्रे ब्राह्मणाधिकार नयः १९१-१९२ निर्वापव्यवस्था नयः १७१-१७३ 
४. वासिष्ठनयः 
१९२-१९३ ५. तत्र सामिकृत निर्वापस्य 
५. सत्रे आहिताग्नीनामेवा तूष्णीं कर्तृत्व नयः १७३-१७४ | _धिकार नयः १९३-१९४ ६. तत्र सन्नयदसन्नयत्पक्षा 
६. सत्रे पात्रसाधारण्य नयः १९४-१९५ धिकार नयः १७४-१७५ ७. सत्रे सःम्युत्थानाधिकार 
नयः 
१७५१. विश्वजिति सर्वस्वदान ८. ज्योतिष्टोमे दीक्षापरि 
नयः 
१९६-१९७ माण नयः 
१७६-१७७ | २. तत्रैव भूमिदानधिकार ९. एकाप्टका नयः १७७-१७९ नयः 
१९७-१९८ १०. दीक्षाकाल नयः । ___ १७९ ३. तत्रैवाश्वातिरिक्तसर्वदान ११. अवभृथोत्कर्षे प्रतिहोमा 
नयः 
१९८-१९९ भाव नयः १७९-१८० ४. तत्रैव विद्यमानसर्वदान १२. उदवसानीयोत्कर्षे प्रतिमा 
नयः 
१९९ होमाभाव नयः १८०५. तत्रैव शूद्रदानानधिकार नयः १९९ १३. प्रतिहोमानुय्ठाननियम 
६. तत्रैव दक्षिणाकालिकसर्व 'नयः 
१८०-१८१ दान नयः १४. भेदनहोमस्य दर्शपूर्णमास ७. तत्रैव दक्षिणार्थत्वेन विभक्त 
विकृतिषु निवेश नयः १८१-१८२ | सर्वदान नयः- 
२०० १५. प्रसर्पणे युगपदपच्छेदे 
८. अहीनविश्वजित्यपि सर्वस्व प्रायश्चित्तनिर्णय नयः १८२-१८३ दान नयः 
२०१-२०२ १६. तत्र प्रायश्चित्तविकल्प 
९. विश्वजित्यधिकदाना-ः नयः 
१८३ धिकार नयः 
२०२ १७. अपच्छेदे प्राबल्यदौर्बल्य 
१०. अपरिमितदान नयः २०३ निर्णय नयः 
१८४-१८५११. आधाने सहस्राधिकदान १६. तत्रैव पुनः प्रयोगेऽधिकार 
नयः 
२०३ नयः 
१८७ १२. परकृति नयः २०२-२०४ १९. अपच्छेदेऽहर्गणेऽन्ह एव 
१३. सहस्रसंवत्सर साध्यसत्र पुनः प्रयोगनयः 
नयः 
२०४-२०५ 
१८७ 
८-१ 
पृष्ठम् पृष्ठम् | नयाः जयाः 
७. निर्मन्थ्यशब्दस्य धर्माति देशकत्व नयः 
२२८ १ः चतुर्होतृ नयः 
८. द्वयोः प्रणयन्ति नयः २२८-२३० २. उपनयनहोमेषु लौकि | काग्निग्रहण नयः 
२०७ 
९. तत्रैव प्रणयनस्य मध्यम 
पर्वनिवेशित्व नयः २३०-२३० 
२०८ ३. स्थपतीष्टिनयः 
२३२-२३३ ४. अवकोणिप्रायश्चित्तनयः २०८-२०११०. स्वरसाम नयः ५ दैवकर्मणां कालनियम नयः २०९ ११. संस्कारानतिदेश नयः २३४-२३५ 
१२. गर्गत्रिरात्रीयाज्यदोहनयः २३५ ६. पित्र्यकर्मणां कालनियम 
२०९ १३. उपशययूप नयः २३५-२३६ नयः 
२३६-२३७ न नयः 
२०९-२१० /१४. पृष्ठोपस्थान नयः ८. पयोव्रतस्य नित्यत्व नयः ११० 
७-४ 
९ पशुशब्दस्य छागपरत्व 
१. अनुमितवचनातिदेश नयः २३८ 
नयः 
२१०-२११ | २. सौर्यादौ वैदिकधर्माति 
देश नयः २ ३८-२३९ 
३. गावामयनिकत्र्यह नयः २३९-२४० १.विध्यन्त नयः 
२१२-२१५ २. प्रत्यक्षवचनातिदेश नयः २१५-२१६ 
१. विशेशधर्मातिदेश नयः २४१ ३. पञ्चसञ्चर नयः २१६-२१८ 
२. सादृश्याद्धर्मातिदेश नयः २४१-२४२ ४. एककपालेन्द्राग्न नयः २१८ | 
३. सोमे ऐष्टिकधर्मानतिदेश । १. साकमेधककपाल नयः २१८-२१९ 
नयः ७-२ 
४. इष्टीनां दर्शपूर्णमास 
प्रकृतिकत्व नयः २४३-२४४ १. रथन्तरादिसाम्नां गीति 
वाचित्व नयः २४०-२२१ 
५. दक्षपशोर्दर्शपूर्णमास 
विकृतत्व नयः - २४३-२४४ ७-३ 
६. सवनीयादीनां देक्षप्रकृति १. सामातिदेश नयः २२२-२२३ 
कत्व नयः 
२४४ २. प्रायणीयशब्दस्यतिदेश 
७. ऐकादशिन नयः 
२४५ 
कत्वाभाव नयः 
२२३ / ८. पशुगण नयः 
२४५ ३. विश्वजित्सर्वपृष्ठ नयः २२४-२२५ / ९. अव्यक्तासु सौमिकविध्यन्त ४. वरुणप्रधासेषु सौमिकाव. 
नयः 
२४६ 
देश नयः 
२२६ १०. अहर्गणेषु द्वादशाहिधर्म ५. तत्रैव द्रव्यनियामकत्व 
नयः 
२४६-२४७ 
नयः 
२२६-२२७ ११. सत्रेषु गावामयनिकधर्म ६. वैष्णवनवकपाल नयः २२७-२२८ नयः 
२४७ 
२४२ 
नयः 
नयाः 
पृष्ठम् | नयाः 
पृष्ठम् १२. निकायिनयः 
२४७-२४८ 
८-३ १३. फलनियमकर्तृसमुदाय 
१. हविर्गण नयः नयः 
२६२ २४०-२४९ 
२. जनकसप्तरात्र नयः २६२-२६३ १४. गुणकामनयः २४९-२५० 
३. षड्विशातिरात्र नयः २६४-२६५ १५. हविरभिमर्शन नयः २५०-२५२ 
४. संस्थागण नयः १६. सौर्यस्याग्नेयप्रकृतिकत्व 
२६५-२६६ ५. शतोक्थ्य नयः 
२६६ २५२ 
६. बृहस्पतिसवे गायत्री १७. हविस्साम्यप्राधान्यनयः २५२-२५४ 
___समानयन नयः १८. आयुः कामेमिष्टि नयः २५४ 
२६७-२६८ १९. मधूदक नयः २ ५४-२५५ 
८-४ 
१. दर्वीहोमशब्दस्य नामत्व ८-२ 
नयः १. वाजिनसौत्रामणिग्रह 
२६९ 
२. तस्यैव सर्वसाधारण नामत्व नयः 
२५६-२५७ 
नयः २. पशोस्सान्नाय्यविकृतित्व 
२७० ३. तस्यैव होमसाधारण नयः 
२५७-२५८ 
नामत्व नयः ३. तस्यैव पयोविकृतित्व नयः २५८ 
२७०-२७१ 
४. तस्यवगुणसमर्पकत्व ४. आमिक्षायाः पयोविकृतित्व 
निराकरण नयः 
२७१ २५८-२५९ | ५. दर्वी होमस्यापूर्वता नयः २७१-२७२ ५. सत्राहीनेषु व्यवस्थित 
परिशिष्टम् धर्मातिदेश नयः 
२७३-३२२ २५९-२६० ६. पञ्चदशरात्रकुण्डपायि 
नामयनयोः सत्रत्वनयः २६०-२६१ । 
नयः 
श्रीः 
श्री गुरुभ्यो नमः 
मीमांसानयमञ्जर्याम् 
## चतुर्थाध्यायस्य प्रथमः पादः 

### प्रतिज्ञाधिकरणम्
 पूर्वस्मिन्नध्यायेऽङ्गाङ्गिभावो विचारितः । इदानीं चतुर्थेऽध्याये हेतुहेतु मद्भावसङ्गत्या क्रत्वर्थपुरुषाौं विचार्यते। ननु क्रत्वर्थपदमङ्गस्य पुरुषार्थपद ञ्चाङ्गिनोऽवबोधमिति तयोः पूर्वाध्याय एव विचारितत्वादत्र पुनः किमिति तौ विचार्येते इति चेत्सत्यम्; क्रत्वर्थपुरुषार्थपदाभ्यां प्रयोज्यप्रयोजकभावौ विवक्षितौ । अङ्गं प्रयोज्यं भवति, अङ्गी च प्रयोजकः । प्रयोज्यम्-अनुष्ठाप्यम्, प्रयोजकश्चानुष्ठापकः । प्रयोज्यप्रयोजकत्वसिद्धयेऽङ्गाङ्गिभावनिरूपणमावश्यक मिति पूर्वस्मिन् अध्याये तं विचार्य सम्प्रति प्रयोज्यप्रयोजकभावो विचार्यते । यो यश्शेषी स सर्वोऽपि प्रयोजको भवतीति नार्थः, किन्तु यः प्रयोजकस्स शेष्येव भवतीत्यर्थः। 
तथाहि-'तप्ते पयसि दध्यानयति सा वैश्वदेव्यामिक्षा, वाजिभ्यो वाजि. नम्' इत्यनेन वाक्येन तप्तपयोऽधिकरणकदध्यानयनमङ्गं विधीयते । द्वौ च यागौ विधीयते-आमिक्षायागो वाजिनयागश्चेति। तप्ते पयसि दधन्यानीते तदिदं दध्यानयनमामिक्षां निष्पादयति वाजिनमपि । अर्थात् तप्तपयोधिकरणकदध्या नयनं यागद्वयस्याप्यङ्गम्। किन्तु तदङ्गस्य प्रयोजक किमिति विचारः। तत्रा मिक्षैव प्रयोजिका न तु वाजिनमिति न्यायः प्रदर्शयिष्यतेऽनुपदमेव, अन्यार्था नुष्ठितसाधनकत्वाद्वाजिनस्य न वाजिनं दध्यानयनस्य प्रयोजकमिति । एवं 'पुरोडाशकपालेन तुषानुपवपति' इत्यत्र तुषोपवापस्य शेषित्वेऽपि स पुरोडाश कपालस्य न प्रयोजकः,'कपालेषु श्रपयति' इत्यनेन पुरोडाशश्रपणार्थतया विनियु बनय कपालस्य तुषोपवापे विहितत्वेनान्यार्थानुष्ठितसाधनत्वात् । अतस्तुषोप वापो न प्रयोजकः । अस्यापि न्यायो वक्ष्यते।। 
आर्थीभावनायां ये कथम्भावाकाङ्क्षापूरकत्वेनान्वयं लभन्ते ते क्रत्वर्था इति, तस्यां भावनायां साध्यत्वेन च येऽन्वयं प्राप्नुवन्ति ते पुरुषार्था भव स्तीति सामान्यतया क्रत्वर्थपुरुषार्थयोस्स्वरूपं बोद्धव्यम् । यद्यपि कथम्भावा 
मीमांसानयमञ्जर्याम् काङ्क्षापूरकत्वेनार्थीभावनायां क्रियारूपाणामेवाङ्गानामन्वयः, न द्रव्यगुणयोः, तथापि तद्द्वारा द्रव्यगुणयोरप्यन्वयस्साम्प्रदायिकैः कथित इति तयोरपि क्रत्वर्थत्वे न हानिः । अतोऽस्मिन्नध्याये क्रत्वर्थपुरुषार्थ विचारद्वारा प्रयोज्य प्रयोजक भावो विचार्यत इति प्रतिज्ञा परमिदमधिकरणम् ॥ 
इति प्रतिज्ञाधिकरणम् ।। 

### लिप्साधिकरणम्
 'यस्मिन् प्रीतिः पुरुषस्य तल्लिप्सार्थलक्षणाविभक्तत्वात्' इति सूत्रं पूर्वाधिकरणे क्रत्वर्थपुरुषार्थयोर्लक्षणपरतया नीतम् । तदेव सूत्रमधिकरणपरतया भाष्यकृद्भिर्व्याख्यातम् । अस्मिन्नधिकरणे स्वर्गादेः फलस्य विधिः प्रयोजको भवति न वेति विचार्यते। 
अप्रवृत्तप्रवर्तकत्वम् अज्ञातज्ञापकत्वं विधेः स्वरूपम् । यागदानहोमादीनां लोकतस्स्वरूपे ज्ञातेऽपि फलसाधनतया तेषां स्वरूपस्याज्ञातत्वात विधिस्तज्ज्ञाप यतीति साधनतांशेऽज्ञातज्ञापकत्वं यथा वर्तते, तथा स्वर्गादीनां फलानां पुरुषा भिलषितत्वेन स्वरूपे ज्ञातेऽपि यागनिष्ठसाधनतानिरूपितसाध्यत्वेन रूपेणाज्ञात तया यागादिवत् विधिविषयत्वमस्त्त्विति पक्षे प्राप्त उच्यते 
अप्रवृत्तप्रवर्तन विधिरिति पक्षे विधिमन्तरेण यत्र प्रवृत्तिर्न भवति तत्रव विधिः प्रवर्तते । स्वर्गादिसाधनीभूते यागादौ विधि विना प्रवृत्तिर्न भवतीति तत्र यागादौ विधिः प्रवर्तयतीति युक्तम्, स्वर्गादौ सुखे विधिमनपेक्ष्य प्रवृत्तिस्सुलभेति न तद्विषयो विधियुक्तः, रागत एव प्रवृत्तिसिद्धेः । यदि चाज्ञातज्ञापनं विधि रित्याश्रीयते, तदा शास्त्रतो लोकतश्च स्वर्गपशुपुत्रादेः फलस्य ज्ञातत्वादेव तदंशेऽज्ञातज्ञापनं विध व विद्यते। स्वर्गपश्वादिनिष्ठसाध्यतानिरूपितसाधन तायां यागादिनिष्ठायां विधिना बोधितायाम् अर्थात् यागादिनिष्ठसाधनता निरूपितस्वर्गादिनिष्ठसाध्यता ज्ञातैव भवतीति न तत्राज्ञातज्ञापनं सिध्यति । अतो न फलांशस्य विधिः प्रयोजकः । अत एव श्येनेनाभिचरन् यजेत' इत्याद्यभिचार स्थले शत्रुवधस्य फलस्य 'न हिंस्यात्' इति निषेधविषयत्वं नास्ति 'यो हिंसितु मिच्छेत् तस्यायमभ्युपायः न त्वभिचरितव्यमिति' भाष्यात् ॥ 
इति लिप्साधिकरणम् ।। 
- वर्णकान्तरम् पूर्वाधिकरणसूत्रमेवान्यथा वर्ण्यते। दर्शपूर्णमासयोः श्रयते 'चमसेनापः प्रणयति, गोदोहनेन पशुकामस्य प्रणयेत्' इति । अपां प्रणयनस्य नित्यं साधन चमसः, काम्यं साधनं गोदोहनम् । गावो दुह्यन्ते यस्मिन् पात्रे तद् गोदोहनम् । तेनापां प्रणयनं कुर्यात् पशुकाम इति तदर्थः । तदिदं गोदोहनं क्रतुपुरुषोभयार्थम् 
उत पुरुषार्थमेवेति संशये, पशुफलोद्देशेन विहितत्वाद्गोदोहनस्य पुरुषार्थत्वे न सन्देहः, किन्तु ऋतूपकारकतया तस्य विधानमप्यावश्यकम्, अपां प्रणयनस्यानेन कर्तव्यत्वाद् विधि विना कर्तुमशक्यत्वाद् विधिविषयत्वे गोदोहनस्य सिद्धे उभ यार्थत्वं गोदोहनस्येति पक्षे प्राप्त उच्यते 
पुरुषार्थनैव गोदोहनेन प्रसङ्गात् ऋतूपकारस्सिध्यति, न तदर्थ विधेर पेक्षा । यथा ग्रहणार्थं विहिता देवताः प्रसङ्गात् सोमयागस्योपकारं सम्पादयन्ति तथा फलार्थं विहितं गोदोहन प्रसङ्गाद् दर्शपूर्णमासयोरुपकारकं भवतीति न तत्र विधरावश्यकतेति गोदोहनं पुरुषार्थमेव । अत एव न तस्य ऋतुः प्रयोजकः । एवञ्च विकृतौ तस्य नातिदेशः 
इति द्वितीयं वर्णकम् ॥ 
तृतीयं वर्णकम् गोदोहनस्य क्रत्वर्थत्वेऽपि क्रतुर्न प्रयोजकः, किन्तु पशुफलमेव प्रयोजकम् । फलप्रयुक्तेन तेन ऋतूपकारसिद्धिरिति ऋतुस्तत्रोदासीनः। अतः पूर्वोत्तरपक्षयोः फलप्रयुक्तत्वमेवेति उभयार्थपूर्वपक्षो निर्मूल इत्यरुच्या विषयान्तरमादाय विचारः। 'ब्राह्मणः प्रतिग्रहादिना धनमजयेत्, राजन्यो जयादिना, वैश्यः कृष्यादिना' इति श्रुतं द्रव्यार्जन विषयः । किमिदं द्रव्यार्जनं कृत्वर्थम् उत पुरुषार्थमिति संशये, अत्र पुरुषार्थत्वं नाम पुरुषोपभोगक्षमत्वं विवक्षितम्, 'धनमर्जयेत्' इत्यत्रा भावनायाः किं केनेत्याकाङ्क्षापूरकत्वं न द्रव्यार्जनस्य। न हि द्रव्यार्जनं पुरुषार्थतया विधातुं शक्यते, तस्य रागतः प्राप्तत्वात् । न च द्रव्यार्जनोपायनियमनाय विधिरिति वक्तुं शक्यम्, पुरुषार्थत्वपक्षे नियमनस्या नपेक्षत्वाद् यजनयाजनादिनियमाभावेऽपि शिल्पसङ्गीतकलादिनापि द्रव्यार्जन सम्भवाच्च । द्रव्यार्जनं क्षुन्निवृत्तिरूपभोगफलकम् । तच्च फलं नियम विनापि शिल्पादिद्वाराऽजितद्रव्येणापि सिध्यति । अतो द्रव्यार्जनस्यापूर्वविधिविषयत्वे पुरुषार्थत्वे चानर्थक्यप्रसक्तेः नियमविधि त्वं स्वीकार्यम्-यजनयाजनादिनैव ब्राह्मणो धनमर्जयेत् इति । तेन च शिल्पादीनां व्यावृत्तिः । नियमस्य ऋतु सम्बन्धं विनाऽनुपपत्तेः क्रत्वर्थताप्यनुमीयते-नियमपुरस्सरमजितेनैव धनेन क्रतुष्वनुष्ठितेषु ते फलप्रदा भवेयुरिति । अतो द्रव्यार्जनं कृत्वर्थमिति पक्षे प्राप्त उच्यते 
द्रव्यार्जनमुद्दिश्य यजनयाजनादयो विधातव्याः-यजनयाजनादिभिरेव द्रव्यमर्जयेदिति नियमविधरयमेवाकारो निष्पद्यते । अत्रोद्देश्यं द्रव्यार्जनं कुतः प्राप्तं यदुद्देशेन यजनादयो नियमा विधीयन्त इति जिज्ञासायां रागतः प्राप्त मिति वक्तव्यम् । यद्यपि ज्योतिष्टोमे 'भृति वन्वीत' इति द्रव्यप्राप्तये वननं याचन विहितम् तथापि तत्रोपायान्तरप्रसक्तिनॊचिता वननस्योत्पत्तिवाक्य सिद्धत्वात् । अतो रागतःप्राप्त द्रव्यार्जनमुद्दिश्य यजनयाजनादयो विधातव्याः।﻿मीमांसानयमर्याम् रागतोऽजितञ्च द्रव्यं पुरुषं प्रीणयत् पुरुषार्थ मेवेति प्रत्यक्षतस्सिध्यति । अत्र ऋत्वर्थत्वकल्पनायाः प्रसङ्ग एव नोदेति । न चैवं पुरुषार्थतयाऽजितद्रव्यस्य ऋतुष्वविनियोज्यत्वात् ऋतुनिर्वृत्तिरेव न स्यादिति वाच्यम्, पुरुषार्थेषु क्रत वोऽपि परिगणिता इति न दोषः । ऋतुभिरपि पुरुषोपभोगयोग्यस्वर्गपशुपुत्रा दीनां जायमानत्वेन तत्र विनियुज्यमाना नियमाः पुरुषार्था एव भवेयुः न क्रत्वर्थाः। एवं सति द्रव्यार्जनं दृष्टार्थं सिध्यति, अन्यथा क्रत्वपूर्वार्थत्वेऽदृष्टार्थं नियमस्यावश्यकत्वात् । एवञ्च रागप्राप्तद्रव्यार्जनोपायनियमेन प्रत्यवाय परिहारं कुर्यादिति द्रव्यार्जनमाश्रित्य पुरुषगतादृष्टार्थतया नियमोऽत्र विधीयत इति सम्पद्यते । तेन द्रव्यार्जनं पुरुषार्थम् उपायनियमस्त्वदृष्टार्थ इति सिध्यति ।। 
इति लिप्साधिकरणम् ॥ 

### प्रजापतिव्रताधिकरणम्
 'नेक्षेतोद्यन्तमादित्यं नास्तंयन्तं कदाचन' इत्यादि प्राजापत्यव्रतमाम्ना तम् 'तस्य व्रतम्' इत्युपक्रम्य । तदिदं क्रत्वर्थमुत पुरुषार्थमिति संशयः। अस्य वाक्यस्य प्रतिषेधकत्वे उद्यदादित्येक्षणं न कर्तव्यमित्यर्थः । पर्युदासत्वे उद्यदादि त्येक्षणभिन्नं कर्तव्यमित्यर्थः । तत्र प्रतिषेधपक्षमाश्रित्य पूर्वपक्षी अस्य क्रत्वर्थत्वं साधयति । प्रतिषेधस्य प्राप्तिपूर्वकत्वाद् वैदिकत्वसामान्याद् वैदिकीमेव प्राप्ति पर्यवेक्ष्य तन्निषेधोऽनेन क्रियते । ज्योतिष्टोमे बहिष्पवमानाङ्गतया विहितस्या दित्येक्षणस्यायं प्रतिषेधः, न लौकिकस्यादित्येक्षणस्य। ततश्च प्रतिषेध्यप्राप्ति द्वारा क्रतोरुपस्थितत्वात् प्रतिषेधोऽयं क्रत्वर्थः । एवं सति ऋतुफलेनैवास्य फल वत्वं सिध्यति, पुरुषार्थत्वे तु पृथक् फलं कल्पनीयं स्यात् । तस्मात्क्रत्वर्थ एवायं प्रतिषेध इति पक्षे प्राप्त उच्यते 
नात्र प्रतिषेधः, किन्तु पर्युदासः, 'तस्य व्रतम्' इत्युपक्रमात् । 'तस्य व्रतम्' इत्युपक्रम्याम्नातानां 'नेक्षेतोद्यन्तमादित्यम्' इत्यादीनां कर्तव्यत्वप्रकारकबोध जनकत्वमेवोचितम्, अन्यथोपक्रमबाधस्स्यात् । प्रतिषेधस्यैव प्राप्तिसापेक्षत्वम् न पर्यदासस्य । उपक्रमवशेन कर्तव्यत्वप्रकारकबोधजननाय पर्युदासश्चेदङ्गी क्रियते तहि तत्कर्तव्यं किमित्यपेक्षायां लक्षणयाऽनीक्षणसङ्कल्पं गृहीत्वा कर्तव्य त्वप्रकारकबोधद्वारोपक्रमोपपत्तिः क्रियते । अतश्च पुरुषकार्य मुद्दिश्यानीक्षण सङ्कल्पादीनि कर्माणि 'नेक्षेतोद्यन्तम्' इत्यादिवाक्यविधीयन्ते । एवं विहितानां फलाकाङ्क्षायां फलं न कल्पनीयं भवति 'एतावता हैनसा वियुक्तो भवति' इत्यार्थवादिकपापक्षयरूपस्य फलस्य विद्यमानत्वात् । तस्मात्पुरुषार्थत्वमेव 'नेक्षेतोद्यन्तम्' इत्यादीनाम् ।। 
इति प्रजापतिव्रताधिकरणम् ।। 


### स्फ्यकपालाधिकरणम्
 'स्फ्यश्च कपालानि चाग्निहोत्रहवणी च शूर्पश्च कृष्णाजिनञ्च शम्या चोलूखलञ्च मुसलञ्च दृषच्चोपला चैतानि वै दश यज्ञायुधानि' इति दर्शपूर्ण मासयोः श्रुतम्। किमत्र प्रधानयागीयद्रव्यविधिः ? उत 'स्फयेनोद्धन्ति' 'कपा लेषु श्रपयति' इत्यादिवाक्यप्राप्तानां स्फयादोनामनुवादः ? इति संशये, यज्ञायु धानीति ऋतूपस्थापकयज्ञशब्दसंयोगेन स्फयादीनि द्रव्याणि प्रधानयागोय हविष्ट्वेन विधीयन्ते। यज्ञशब्द आग्नेयादियागवाची, आयुधशब्दस्तु प्रहरण साधनवाची सन्नपि प्रकृते केवलसाधनलक्षकः। स्फयादीनि यज्ञसाधनानि भवेयुरित्यर्थः । तथा च स्फयाधुदेशेन यज्ञसाधनत्वं विधीयत इत्यर्थो निर्गलति; न तु यज्ञोद्देशेन स्फयादीनां साधनत्वविधिः, तथा सत्येकप्रसरताभङ्गापत्तेः । नन्वस्मिन् वाक्ये विधिप्रत्ययस्याश्रवणात् प्रत्युत विधिप्रतिबन्धक 'व'शब्दस्य श्रवणाच्च कथं यज्ञसाधनत्वं विधातुं शक्यम् ? अतः 'स्फयेनोद्धन्ति' 'कपालेषु श्रपयति' इत्यादिवाक्यैः प्राप्तानां स्फयादीनामनुवाद एव युक्त इति चेत् न; 'वादमात्रं ह्यनर्थकम्' इति न्यायेन वाक्यस्यानर्थक्यापत्तेः। विधित्वाङ्गीकारे च सार्थक्यं वाक्यस्य स्यादिति विधिप्रत्ययाश्रवणेऽपि विधिप्रतिबन्धकेवै' शब्दश्रवणऽपि उपरिधारणाधिकरणन्यायेन विधिकल्पनमेव युक्तम् । तस्माद् आग्नेयादियागेषु स्फयादीनां यज्ञसाधनत्वेन विधानम् । न च तत्रोत्पत्तिशिष्ट पुरोडाशावरुद्धत्वात् स्फयादीनां निवेशः कथं स्यादिति वाच्यम्, अविशेषण श्रुतस्य यज्ञशब्दस्य प्रधानपरत्वाश्रयणात् स्फयादीनां समुच्चयेन वा विकल्पेन वा निवेशोपपत्तेः । अतोऽत्र स्फयाद्युद्देशेन साधनत्वविधिरिति पक्षे प्राप्त उच्यते 
उद्धननादिषु भिन्नभिन्नकर्मसु पृथग्वाक्यः स्फयादीनां विहितत्वात् तदु देशेन यज्ञसाधनत्वविधानं नोचितम् । तत्राप्यायुधशब्दस्य प्रहरणसाधनवाचिनो लक्षणया केवलसाधनत्वबोधकत्वेऽङ्गीकृते विधिवाक्ये लक्षणादोषः । यद्यपि सिद्धान्ते यज्ञशब्दस्य यज्ञियोद्धननादिरूपे लक्षणाऽस्ति तथाप्यनुवादत्वान्न दोषः। किञ्च स्फयादीन्यनदनीयानि तेषामदनीयपुरोडाशादिभिर्विकल्पसमुच्चयाङ्गी. करणं न युक्तम्,यज्ञशब्दस्य साङ्गप्रधानवाचित्व एव प्रसिद्धिः न प्रधानमात्रवाचि स्वे । तत्रापि लक्षणाश्रयणम्, उत्पत्तिशिष्टगुणावरुद्धे कर्मण्युत्पन्नशिष्टगुणानां न निवेश इति न्यायोल्लङ्घनञ्च स्यादिति स्फयादिवाक्यमनुवादकमेव । अनुवादस्य स्फयादीनां प्रहरणसाधनत्वेन रूपेण स्तुतिबुद्धिः फलम् । किञ्च स्फयाधुदेशेन यज्ञसाधनत्वे विधीयमाने आहुतयो वर्द्धरन् ‘चतुर्दश पौर्णमास्यामाहुतयो हूयन्ते त्रयोदशामावास्यायाम्' इत्यनेन विरोधस्स्यात् । पञ्च प्रयाजाः, द्वावाज्यभागौ, स्विष्टकृत्, त्रयोऽनूयाजाः प्रधानाहुतयस्तिस्र इति पौर्णमास्यां चतुर्दश, अमा वास्यायान्तु प्रधानहुती द्वे शिष्टाश्चातय एकादश इति त्रयोदश सम्पद्यन्ते । 
मीमांसानयमञ्जर्याम्म स्फयादीनामपि साधनत्वे वर्द्धरन्नाहुतयः । अतोऽप्यनुवाद एवाङ्गीकर्तव्यः । 
इति स्फयकपालाधिकरणम् ॥ 

### पश्वेकत्वाधिकरणम्
 'पशुना यजेत' इत्यत्र पशुगतं यदेकत्वं तद् यज्ञाझं न वेति विचारः । अत्र यागसाधनत्वेन पशुविधीयते तेन पशोर्यागाङ्गत्वं निर्बाधम् । एकत्वसङ्ख्या तु प्रत्ययगम्या प्रकृत्यर्थे पशावन्वेति, न तु यागक्रियायाम् । यागक्रिया हि भिन्नपदोपात्ता, तया सहान्वये वाक्यं प्रमाणमवलम्बनीयम्, प्रकृत्यर्थेनान्वये पदश्रुतिः प्रमाणम् । वाक्याच्च श्रुतिर्बलीयसीत्येकत्वस्य यागसंस्पर्शाभावान्न यागाङ्गत्वम् । प्रत्ययानां प्रकृत्यान्वितस्वार्थबोधकत्वनियमादपि न यागक्रिया यामामन्वयः। अतो ग्रहैकत्वन्यायेन सङ्ख्याया अविवक्षा, विवक्षायान्तु वाक्यभेदस्स्यात्-पशुसाधनको यागः, स पशुरेक इति । यद्विधेयं तदङ्गं भवति । विधेयश्च पशुः स यज्ञाङ्गम् । एकत्वस्यापि विधाने वाक्यभेद इति भावः । यद्यपि पशुमानय इत्युक्त एक पशुमानयति पशूनानयेत्युक्ते बहूनानयति, तथाच सङ्ख्याया विवक्षेति गम्यते, तथापि तत्र वक्तुस्तात्पर्यस्य नियामकत्वेन स्वीकाराद्विवक्षा भवतु, वेदे च वक्तुरभावात् नियामक किमपि नास्तीति सङ्ख्याया अविवक्षा यज्ञानङ्गत्वादिति पक्षे प्राप्त उच्यते 
पशुमानयेत्युक्ते एकत्वविशिष्टपशोरेवानयनं भवति, तथैव ‘पशुना यजेत' इति श्रुते वाक्येऽप्येकत्वविशिष्टपशुना यष्टव्यमिति बोधो भवति । पशोर्याग साधनत्वे तद्गतकत्वमपि यागसाधनमिति ज्ञानं जायते । अत्रायं क्रमः-पशुनेति शब्दे श्रुते प्रातिपदिकेन पशुः प्रत्ययेनैकत्वं करणकारकञ्च युगपत्प्रतीयन्ते। एतेषां मिथस्सम्बन्धावसरे एकपदोपात्तप्रातिपदिकार्थापेक्षया एकप्रत्ययोपात्तकारकस्य प्राधान्यात् सन्निहितत्वाच्चैकत्वं कारकेण सम्बध्नाति न तु प्रातिपदिकार्थन, प्रातिपदिकार्थोऽपि तदानीमेव कारकेण सम्बध्नाति, कारकस्य प्राधान्यात् । तत्र पशुः कारकीभवितुमर्हति मूर्तत्वात्। एकत्वन्तु कारकीभवितु नाहँति, अमूर्तत्वात् । इमानि त्रीणि सङ्ख्याप्रातिपदिकार्थकारकाणि स्वापेक्षया 'यजेत' इत्याख्यातप्रत्ययाभिहितार्थीभावनायाः प्राधान्यात् तत्र सम्बध्नन्ति । तदानीमेव धात्वर्थस्य यागस्यापि भावनायामन्वयः । धात्वर्थातिरिक्ता भावनापरपर्याया क्रिया आख्यातप्रत्ययवाच्येति भावार्थाधिकरण स्थितम् । तस्यास्सर्वापेक्षया प्राधान्यात् प्रधानान्वयस्याभ्यहितत्वात् वाक्यावगतास्सर्व एव पदार्था गुणप्रधान भावमुत्सृत्य भावनायामन्वयं प्राप्नुवन्ति । क्रियायामन्वेतु त एव योग्या भवन्ति ये च कारकभावमापन्नाः। पशोस्तु क्रियानिवर्तकत्वरूपकारकत्वमुपपन्नम् । एकत्वसङ्ख्यायास्तु तन्नोपपद्यत इति पशोः परिच्छेदकत्वमवाप्य क्रियानिर्वर्तक त्वं प्राप्नोति । एवं धात्वर्थस्य यागस्याप्राप्तस्थले करणत्वं प्राप्तस्थले च साध्यत्वं 
लक्षणया स्वीकृत्यान्वयः क्रियते । एवञ्च सङ्ख्याया अपि यागाङ्गत्वं सिध्यतीति सङ्ख्या विवक्षिता भवति । 'पशुना यजेत' इति यागस्योत्पत्तिवाक्यम्, स च यागो ज्योतिष्टोमस्याङ्गम् । तथाचैकत्वविशिष्टपशुद्र व्यकयागेन भावये दिति बोधः। यदुक्तं लोके वक्तुस्तात्पर्यस्य नियामकत्वात्सङ्ख्याया विवक्षा, वेदे च तदभावान्न विवक्षेति तत्रोच्यते-वेदे वक्तुरभावेऽपि लौकिकवैदिक शब्दतदर्थयोरनन्यत्वस्य लोकवेदाधिकरण साधितत्वात् लोकवदेव वेदेऽपि सङ्ख्यायाः क्रियाङ्गत्वमाश्रित्य विवक्षा साधनीया। तस्मादत्र सङ्ख्याया विवक्षा ।। 
इति पश्वेकत्वाधिकरणम् 

### पशुगतलिङ्गविवक्षाधिकरणम्
 'पशुना' इत्यत्र यथा सङ्ख्या विवक्षिता तथा तद्गतं लिङ्गं पुंस्त्वं विवक्षितं न वेति विचाराय पूर्वाधिकरणगुणसूत्र तथा लिङ्गम्' इत्यधिकरणान्तर परतयापि भाष्यकृद्भिर्व्याख्यातम् । क्रियान्वयायोग्यत्वान्न विवक्षितं पुंस्त्वमिति पक्षे प्राप्ते, 
अश्वमारोहति अश्वामारोहति, तटः तटी तटमिति लौकिकव्यवहारेषु पुस्त्वादिलिङ्गप्रतीतेः पुंस्त्वाद्यारोपेण लौकिकव्यवहारा निर्वाह्यन्ते यथा, तथा प्रकृतेऽपि सङ्ख्यावत् पशोः परिच्छेदकत्वेन पुस्त्वस्योपादानम् । तथा च पुंपशु रेवेह विवक्षितः ॥ 
इति पशुगतलिङ्गविवक्षाधिकरणम् ॥ 

### आश्रय्यधिकरणम्
 द्वितीयाध्याये प्रथमपादस्य तृतीये तानिद्वैधाधिकरण प्रधान कर्माणि गुणकर्माणीति द्वधा कर्माणि विभज्य तेषां स्वरूपं निरूपितम् । तत्र प्रधानकर्माणि प्रयाजानयाजादीनि, गुणकर्माणि 'व्रीहोनवहन्ति' 'व्रीहीन प्रोक्षति' इत्यादीनि । गुणकर्माणि दृष्टार्थानि अदृष्टार्थानि दृष्टादृष्टार्थानोति त्रेधा भवन्ति । तत्रा वहननं दृष्टार्थम्, प्रोक्षणमदृष्टार्थम्, दृष्टादृष्टार्थञ्च कर्म पञ्चमः प्रयाजः स्विष्टकृद्यागः पशुपुरोडाशयागादिश्च । दृष्टादृष्टार्थं गुणकमवाश्रयिकर्मेति व्यव ह्रियते । इदमेव कर्मास्याधिकरणस्य विषयः । पञ्चमप्रयाजे स्वाहाकारयागे याज्यामन्त्रे इष्टानां यक्ष्यमाणानाञ्च देवतानां नामानि 'स्वाहाग्निम् स्वाहा सोमम्' इत्यादीनि कृताकृतप्रत्यवेक्षणाय कीर्त्यन्ते । एतदंशे स्मरणरूपं दृष्टं प्रयोजनमस्तीत्यत्र न विवादः, किन्त्वदृष्टार्थत्वे पञ्चमप्रयाजस्य विवादः किमदृष्टार्थत्वमस्ति न वेति । एवं स्विष्ट कृद्यागेऽपि इष्टानां यक्ष्यमाणानाञ्च 
मीमांसानयमञ्जर्याम् देवतानां कीर्तनद्वारा द्रव्यप्रक्षेपः क्रियते । अत्र द्रव्यप्रक्षेपो यज्ञदेशरिक्तीकरण रूपदृष्टप्रयोजनकः । अत्रापि त्यागांशस्यादृष्टार्थत्वमस्ति न वेति विचारः । एवं पशुपुरोडाशयागेऽपि मन्त्रमुखेन देवतास्मरणरूपं दृष्ट प्रयोजनमस्ति, त्यागां शस्यादृष्टार्थत्वमस्ति न वेति विचारः। Jठम तत्र यागो नाम देवतोदेशेन द्रव्यत्याग इति साधारणो व्यवहारः-अग्नय इदं न मम इत्यादिः । अयं त्यागो दविहोमेषु स्वाहान्तमन्त्रप्रदेयेष्वपि भवतीति होमयागयोर्भेदो न सिध्येत् । अतो याज्यामन्त्रकरणकदेवतोद्देश्यकप्रक्षिप्यमाण द्रव्यत्यागात्मको याग इति वक्तव्यम् । अयं विशिष्टरूप एव विधिना विधीयते, न केवलमेकदेशस्त्यागांशः । एवं विशिष्टरूपेण विहितस्य प्रयोजनं याज्यामन्त्र द्वारा समर्पितं देवतास्मरणमेव । अनेनैव प्रयोजनेन निराकाङ्क्षतया त्यागांशस्य पृथक्प्रयोजनं नास्तीति नादृष्टमपरमङ्गीकर्तव्यम् । तस्मादुत्तमप्रयाजे, स्विष्ट कृति, पशुपुरोडाशे च न त्यागांशेऽदृष्ट कल्पनीयमिति पक्षे प्राप्त उच्यते 
उत्तमप्रयाजीययाज्यामन्त्रे इष्टयक्ष्यमाणदेवतासङ्कीर्तनात् कृताकृत प्रत्यवेक्षणाय स्मरणरूपसंस्कारो जायत इति संस्कारकर्मत्वमभ्युपगन्तव्यं भवति, किन्तु समिदादीनां चतुर्णा प्रयाजानां प्रधानकर्मत्वं पञ्चमप्रयाजस्य गुणकर्मत्व मिति स्वीकारे तत्प्रायपाठो विरुध्येत, अदृष्टार्थस्समिदादिभिरुत्तमप्रयाजस्या विशेषात् । अस्याप्यदृष्टार्थत्वं वक्तव्यम् । देवतास्मरणरूपदष्टफलजनकत्वेऽपि त्यागांशनादष्टं फलं कल्प्यते । यद्यपि विधिना केवलं त्यागांशो न विधीयते, विशिष्टरूप एव विधीयते, तथापि विशिष्टेऽवयविनि विहिते तदवयवोऽपि विधिगोचरो भवत्येव । यथा सोमविशिष्टे यागे विहितेऽपि विशेषणीभूतस्सो मोऽपि विधिविषय आश्रीयते तथा अवयवावयविस्थलेऽपि । यथा विधिविषयस्य सोमस्य प्रयोजनापेक्षायां यागनिर्वृत्तिः प्रयोजनम्, तथा विधिविषयस्य त्यागां शस्य प्रयोजनापेक्षायामदृष्टमेव कल्पनीयं भवति । मन्त्रांशेन देवतासंस्काररूपं गुणकर्मत्वे सत्यपि त्यागांशेन यागस्य प्रधानकर्मत्वमङ्गीकर्तव्यमेव । अतस्त्यागां शोऽदृष्टजनक इति अदृष्टार्थत्वं त्यागांशस्य । एवमेव स्विष्टकृति पशुपुरोडाशे च त्यागांशमादाय तस्यादृष्टार्थत्वं सिध्यति । तस्मात् उत्तमप्रयाजः स्विष्ट कृद्यागः, पशुपुरोडाशयागश्च दृष्टादृष्टसंस्कारेऽन्तर्भवन्तीति सिद्धम् ॥ 
इत्याश्रयिकर्माधिकरणम् ॥ 

### प्रयुक्तिप्रतिज्ञाधिकरणम्
 गोदोहनादीनां शेषित्वविचारमुखेन प्रयुक्तिविचारः कृतः । इदानीं साक्षादेव प्रयुक्ति विचारः क्रियते । प्रयुक्तिः शेषत्वस्य फलम्, तदेव प्राधान्येन वक्ष्यमाणाधिकरणषु विचार्यते। तत्र तत्र शेषत्वकथनन्तु तदुपयोगितया, न प्राधान्येन ॥ 
इति प्रयुक्तिप्रतिज्ञाधिकरणम् ॥ 
UU 


### वाजिनाधिकरणम्
 'तप्ते पयसि दध्यानयति सा वैश्वदेव्यामिक्षा,वाजिभ्यो वाजिनम्'इत्यत्र तप्तपयोधिकरणकदध्यानयनं प्रति आमिक्षा वाजिनञ्चेत्युभयं प्रयोजकम् ? उतामिक्षवेति संशये,तप्ते पयसि दधन्यानीते आमिक्षापि निष्पद्यते वाजिनमपि। यो यदर्थमनुष्ठीयते स तस्य प्रयोजक इति विधया दध्यानयनमामिक्षावाजिन योनिष्पत्तयेऽनुष्ठीयत इति उभयमपि प्रयोजकम् । दध्यानयनसाध्यता आमि क्षायां यथा तथा वाजिनेऽपि। साध्यञ्च साधनमनुष्ठापयतीति न्यायः। अत उभयमपि दध्यानयनस्य प्रयोजकमिति पक्षे प्राप्त उच्यते 
आनयतेद्विकर्मकत्वं तावत्सिद्धम् । तत्र दधिशब्दत एक कर्म, आनयन क्रियया तस्य व्याप्यमानत्वात् । द्वितीयञ्च कर्म पयः, पयः प्रति दध्यानीयते । आनयनकर्मीभूतेनापि दध्ना तस्य व्याप्यमानत्वात् प्रधानं कर्म पयः । 'तप्ते पयसि' इति सप्तम्या नानुपपत्तिः, सप्तमीनिर्दिष्टस्य रूपद्वयवत्वात् । सप्तमीनिर्दिष्टः आधारतया गुणभूतो भवति, आधेयेन दना व्याप्यमानतया प्रधानभूतमपि भवतीति गुणत्वं प्राधान्यञ्चेति सप्तम्या रूपद्वयम् । आनयतेद्वि कर्मकत्वोपपादनाय सप्तमीनिर्दिष्टाधिकरणताबलाद् आधेयेन व्याप्यमानत्व रूपोऽर्थः कश्चन एष्टव्यः, स एव प्रकृते प्रधानीभूतः, आनयनकर्मणा व्याप्य मानं दधि, तेन च व्याप्यमानं पयः । अतो दध्नोऽपि प्राधान्यं पयसः कर्मणः सिध्यति । पर्यास दध्यानयति इत्यस्य पयः प्रति दध्यानयतीत्यर्थो भवति । 
प्रथमवाक्यस्यार्थः । आनयनं संस्कारः । आनयनञ्च कर्मद्वयसापेक्षम् । एकञ्च कर्म दधीति शब्दतो निदिष्टं वर्तते । द्वितीयं कर्म किमिति वक्तव्यम् । द्वितीया निर्दिष्टकर्मणापि व्याप्यमानत्वात् सप्तमीनिदिष्टं प्रधानतया निर्णीयते तत्प्रति दध्न आनीयमानत्वात् । अतस्सप्तम्या नानुपपत्तिः । एवञ्च तप्तं पयो दध्यानयनेन संस्कुर्यात् प्रथमवाक्यस्यार्थे निष्पन्ने द्वितोयवाक्ये 'सा' इति सर्व नामशब्दः प्रकृतस्य पूर्ववाक्यनिदिष्टस्य परामर्शक इति वक्तव्यम् । पूर्ववाक्ये च दध्यानयनसंस्कृतं पय एव प्रधानतया वर्तते तस्यैव परामर्श उचितः, सर्वनाम्नः प्रधानपरामशित्वात् । पय एव चामिक्षा, तप्ते पयसि दधन्यानीते पयो घनी भवति । तदेवामिक्षेति कथ्यते । तस्याश्चामिक्षाया विश्वेदेवतासम्बन्धः 'सा वैश्वदेवी' इति । दध्यानयनसंस्कृतं पयो विश्वेदेवदेवताकमित्यर्थः । ततश्च दध्यानयनस्य घनीभूतपयोविशेषात्मकामिक्षार्थत्वादामिक्षव प्रयोजिका, न वाजिनम् । वाजिनञ्चानुनिष्पन्न द्रव्यं भिन्नरसञ्च। तस्मात्पय एवामिक्षा, वाजिनन्त दकं न पयः । आमिरेव दध्यानयनस्य प्रयोजिका न वाजिनमिति सिद्धम् ॥ 
इति वाजिनाधिकरणम् ॥ 
मीमांसानयमञ्जर्याम् 
१० 

### पदकर्माधिकरणम्
 - ज्योतिष्टोमे द्वितीयदिने सोमक्रयणं क्रियते । तदर्थं उत्तरवेदिदेशे उपरवदेशे वा यत्र सोमक्रयो निर्णीतः तद्देशं प्रति प्राग्वंशदेशात् सोमक्रयणो नेतव्या। नीयमाना सा येषु षट्स् प्रदेशेषु दक्षिणं पदं निदधाति तं तं प्रदेशमध्वर्यः दक्षिणेन स्वपदेनावक्रामन् गच्छेत् । यत्र सोमक्रयणी सप्तमं पदं निदध्यात् तत्रत्यान् पांसूनध्वर्युरञ्जलिना गृहीयात् । यदा हविर्धाने सोमाधार भूते शकटे प्राची प्राङ् मुखं प्रवर्तयेयुस्तदा तेन-अञ्जलिना (आज्यसिक्तःपांसुभिः) शकटस्याक्षं चक्रसन्धि प्रदेशं अज्यात् अध्वर्युः । तदिदमुच्यते-'षट्पदान्यनुनिष्क्रामति सप्तमं पदम. ध्वर्युरर्जालना गृह्णाति''यहि हविर्धाने प्राची प्रवर्तयेयुस्तहि तेनाक्षमुपाज्यात्' इति । अत्र किं सोमक्रयण मक्षाभ्यञ्जनञ्चोभयं सोमक्रयणीनयनस्य प्रयोजकम् ? उत सोमक्रयणमेवैकं प्रयोजकमिति संशये, देशविशेषे कर्तव्यत्वेन निर्दिष्टस्य सोमक्रयणस्य सप्तमपदपांसुभिस्साध्यस्याक्षाभ्यञ्जनस्य च सोमक्रयणीनयनेन विना सम्पत्तिरनुपपन्नेति सोमक्रयणीनयनसाध्यत्वं सोमक्रयस्याक्षाभ्यञ्जनस्य चाविशिष्टम् । तेनोभयं नयनस्य प्रयोजकम् । 'षट्पदान्यनुनिष्क्रामति' 'तेनाक्ष मुपाज्यात्' इत्युभयत्र सोमक्रयणीनयनं न संयुक्तम् । यदि संयुक्तमभविष्यत् तहि येन संयुक्तं तदेव प्रयोजकमभविष्यत् । अत उभयं प्रयोजकमिति पक्षे प्राप्त उच्यते 
सोमक्रयण्या नयनं संस्कारः । नयनसंस्कारेण संस्कृतायास्तस्याः क्रयणे विनियोगो दश्यते-'एकहायन्या क्रीणाति' इति । परार्थं क्रियमाणस्य नयनस्य अक्षाजनं कथं प्रयोजकं स्यात् ? एकहायनी तावत्क्रयार्था ‘एकहायन्या' इति तृतीयाश्रुतेः । नयनञ्चैकहायनीसंस्कारः । संस्कारकमिदं नयनमेकहायनीद्वारा कयार्थमेवेति सिध्यति । अतः स्वसिध्यर्थं क्रयणं नयनं प्रयोजयति इत्येवोचितम् , नाक्षाभ्यञ्जनम् । यद्यपि 'सप्तमं पदम्' इति साकाक्षं कस्य सप्तमं पदमिति । आकाङ्क्षापूरणाय वक्तव्यं सोमक्रयण्या इति । तेन सोमक्रयण्या सम्बद्धस्य सप्तमपदस्याक्षाञ्जने विनियोगो दृश्यते-'तेनाक्षमुपाञ्ज्यात्' इति । एवमक्षा भ्यञ्जनस्यापि सोमक्रयणीपदसाध्यत्वात् अक्षाञ्जनमपि प्रयोजकं भवतीति विज्ञायते, तथापि क्रयार्थतया विनियुक्तायाः सोमक्रयण्याः प्रसङ्गात् पदपांसु ग्रहणोपकारकतया सम्बन्धमात्रेण सप्तमपदवाक्यं निराकाङ्क्षं भवतीति नाक्षा भ्यञ्जनं प्रयोजकं भवितुमर्हति, सोमक्रयण्यास्तु क्रयमात्रार्थत्वात् । तस्मात्सोम क्रयणमेव नयनस्य प्रयोजकम् ॥ 
इति पदकर्माधिकरणम् ।। 
इ 

### तुषोपवापाधिकरणम्
 दर्शपूर्ण मासयोः व्रीह्यवहननानन्तरं तण्डुलेषु संल्लग्नानां तुषाणाम् उप 
वापः-अपनयः क्रियते। अपनयसाधनं विहितं 'पुरोडाशकपालेन तुषानुपवपति' इति । एवं पुरोडाशश्रपणेऽपि कपालानां साधनत्वं विहितम् 'कपालेषु श्रपयति' इति । कपालसाध्यता यथा पुरोडाशश्रपणे तथा तुषोपवापेऽपि विद्यते। उभयो श्शेषिणोरङ्ग कपालमिति यावत् । तत्र किं कपालस्योभयं प्रयोजकम्-पूरोडाश श्रपणं तुषोपवापश्चेति ? उत पूरोडाशश्रपणमेवेति सन्देहे, 'कपालेन' इति तृतीयया 'कपालेषु' इति सप्तम्या च कपालस्य शेषत्वं तावदविवादम् । शेषस्य प्रयोजकश्शेषी भवति । शेषित्वञ्चोभयत्र वर्तत इत्युभयं प्रयोजकम् । ननु 'पूरोडाशकपालेन' इत्ययं शब्दः पुरोडाशार्थत्वेन विद्यमानं कपालमाचष्टे । तद्रपेण विद्यमानं कपालं तुषोपवापे सम्बध्नाति । अन्यार्थमुपात्तस्य कपाल स्यान्यत्र विनियोगदर्शनात् तुषोपवापो न प्रयोजकः पुरोडाशश्रपणमेव प्रयोजक मिति चेत्, न; कपालत्वेनैव कपालस्य तुषोपवापसाधनत्वाङ्गोकारात् । साधन तावच्छेदकं कपालत्वमेव, न तु पुरोडाशार्थकपालत्वम् तस्य गुरुभूतत्वात् । कपालं परोडाशश्रपण इव तषोपवापेऽपि विनियूज्यते । एवं विनियक्त कपालं प्रयोगकाल एवमेवोभयार्थतयोपादीयते । तस्मादुभयं कपालस्य प्रयोजकमिति पक्ष प्राप्त उच्यते 
यथा सोमक्रयार्थं क्रियमाणस्य सोमक्रयणीनयनस्य पदकर्म प्रयोजक न भवति, तथा पुरोडाशश्रपणार्थं 'कपालेषु श्रपयति' इति विनियुक्तस्य कपालस्य तुषोपवापः प्रयोजको न भवति । पुरोडाशार्थो यः कपालविशेषः स तुषोपवपने विधीयते । ननु प्रयोगकाले तुषोपवापः प्रथम निपतति, पुरोडाशश्रपणन्त्वन न्तरम् । तुषोपवापसमये कपालस्य पुरोडाशार्थता न सिद्धति कथं कपालस्या न्यार्थत्वमुच्यत इति चेन्न; भविष्यता पुरोडाशेन कपालसंयोगस्य सत्वात् । यथा गङ्गायां घोषः इत्यत्र गङ्गातीरस्यैव तीरत्वेन रूपेण प्रतीतिः, तथा पुरोडा शकपालपदेनापि पुरोडाशार्थत्वाधिष्ठानलक्षणया पुरोडाशप्रयुक्तकपालस्यैव केवलकपालत्वेन रूपेण प्रतोतस्य तस्यान्यत्र तुषोपवापे विनियोग इति तुषो पवापः पुरोडाशप्रयुक्तमेव कपालं साधनत्वेन गृह्णाति, न स्वयं प्रयुक्त । अतः कपालस्य पुरोडाशश्रपणमेव प्रयोजकम्, न तुषोपवापः ॥ 
इति तुषोपवापाधिकरणम् ॥ 
१२ 

### लोहितशकृन्निरसनाधिकरणम्
 अग्नीषोमीयपशौ 'हृदयस्याग्रेऽवद्यति अथ जिह्वायाः' इत्यादि श्रुतम् । तथा 'शकृत्सम्प्रविध्यति लोहितं निरस्यति' इति च । अत्र किं पश्वालम्भस्य हृदयादि शकृल्लोहितञ्चेत्युभयं प्रयोजकम् ? उत हृदयाद्ये व ? इति सन्देहे, 'तप्ते पयसि दध्यानति' इत्यत्र पयस्सम्बन्धित्वेन दध्यानयनस्य श्रुतत्वात् आमिक्षामात्रार्थत्वमिति आमिक्षायाः प्रयोजकत्वं न वाजिनस्येति, एवं क्रयणार्थ 
मीमांसानयमञ्जर्याम् त्वमेकहायन्याः श्रुतमिति एकहायनीनयनस्य सोमक्रयणमेव प्रयोजकं न पदकर्मेति युक्तम्, प्रकृते पश्वर्थत्वेन हृदयादेः लोहितनिरसनस्य च पशुसम्बन्धस्याश्रवणात् उभयं प्रयोजकम् । उभयत्र कस्येत्याकाङ्क्षायास्सत्वात् सन्निहितपशुसम्बन्धः प्रकृतिद्रव्यत्वेन वक्तव्यः । स च सम्बन्ध उभयोरविशिष्ट इत्युभयं प्रयोजकमिति पक्षे प्राप्त उच्यते 
अत्र साक्षात्पशुन यागसाधनम्, पशोविशसनात् । किन्तु हृदयादि प्रकृति तया पशुर्यागसाधनम् । हृदयादीनि चावदीयन्ते, अर्थादवदानसंस्कारेण संस्क्रि यन्ते । संस्कृतानामेव तेषां हविष्ट्वव्यवहारः । एतादशहविषां सिध्यर्थं पशुरा लभ्यते। शकृल्लोहितयोविदानम् नापि हविष्ट्वम् । तदर्थं पश्वालम्भनं न भवति । अतः पश्वालम्भस्य हृदयाघव प्रयोजक न शकृत् लोहितम् । पशोविश सनेनापतितयोस्तयोः देशरिक्तीकरणाय शकृत्प्रव्यथनं लोहितनिरसनञ्च संस्कारः । न च भूतभाव्युपयोगाभावात् कथं संस्कार इति वाच्यम् । भूतभाव्यु पयोगाभावेऽपि आकीर्णकरत्वेन पिष्टलेपफलीकरणादिवत् प्रतिपाद्यत्वात् । तस्मात् शकल्लोहितं न प्रयोजकम् हृदयाघव प्रयोजकम् ॥ 
इति लोहितशकृन्निरसनाधिकरणम् ॥ 

### पुरोडाशस्य स्विष्टकृदप्रयुक्तताधिकरणम्
 दर्शपूर्णमासयोः पुरोडाशयागेष्वाग्नेयादिषु अवदानद्वाराऽनुष्ठितेषु स्विष्ट कृद्यागार्थमवदाय स्विष्टकृद्यागः क्रियते । 'उत्तरार्धात् स्विष्टकृते समवद्यति' इति तदवदानविधायकं वाक्यम् । अत्राग्नेयादियागः स्विष्टकृद्यागश्चोभयं पुरोडाश प्रयोजकम् ? उताग्नेयादियाग एवेति संशये, आग्नेययागः स्विष्ट कृद्यागश्च पुरोडाशसाध्यः। पुरोडाशसम्बन्ध उभयत्राप्यविशिष्टः ‘एकनिष्पत्तेस्सर्व समं स्यात्' इति न्यायेनोभयं प्रयोजकमिति पक्षे प्राप्त उच्यते 
स्विष्टकृद्यागो लोहितशकृद्वन्न प्रयोजकः । आग्नेययागस्योत्पत्तिवाक्ये शिष्टस्य पुरोडाशस्यैकदेशेन स्विष्टकृतोऽनुष्ठेयत्वात् । स्विष्टकृद्विधायकवाक्ये 'उत्तरार्धात्' इति पदस्य कस्योत्तरार्धमित्याकाङ्क्षायामाग्नेययागसम्बन्धिनः पुरोडाशस्येति वक्तव्यम्। द्रव्यान्तरस्योत्तरार्धात् स्विष्टकृदनुष्ठानं न भवति । प्रकृतेनैव पुरोडाशेनाकाङ्क्षाशान्तेः । तथा च परप्रयुक्तोपजीवित्वात् स्विष्ट कृन्न प्रयोजकः ॥ 
इति पुरोडाशस्य स्विष्टकृदप्रयुक्तताधिकरणम् ।। 
१४ 

### प्रयाजशेषाभिधारणाधिकरणम्
 वाजपेये प्राजापत्याः पशवः ऋतुपशव आग्नेयादयश्च प्रातस्सवने तन्त्रणो. 
पक्रम्यन्ते । तत्र प्राजापत्यपशुषु पर्यग्निकरणान्तमङ्गकलापमनुष्ठाय ते पशवः 'ब्रह्मसामन्यालभते' इति वाक्यबलान्माध्यन्दिनसवने ब्रह्मसाम्नि प्रस्तुते संज्ञप्यन्ते । आग्नेयादयः क्रतुपशवस्तु प्रातस्सवन एवान्तिम प्रयाजं विहाय दश प्रयाजेषु कृतेषु पर्यग्निकरणे चानुष्ठिते संज्ञप्यन्ते । तत उत्तमः प्रयाजः, आज्य भागौ वपाप्रचारश्चेति क्रमः । दर्शपूर्णमासविकृतित्वात्पशुयागस्य प्रयाजशषा भिधारणं 'प्रयाजशेषेण हवींष्यभिधारयति' इति विहितमतिदेशेन प्राप्नोति । तच्चाभिधारणं क्रतुपशष्वनुष्ठातुं शक्यते, प्रातस्सवने तेषामनुष्ठानात् । माध्य न्दिनसवनेऽनष्ठास्यमानानां प्राजापत्यपशनां वपाः किं प्रयाजशेषणाभिधारणीयाः न वा? यद्यभिधारणीयास्तहि प्रयाजशेषधारणाय पात्रान्तरं कल्पनीयम्, प्रातस्सवने जुह्वा आज्यभागादिप्रचारे व्यापृतत्वात् । यदि द्वितीयः पक्षस्तहि न पात्रान्तरस्यावश्यकता । ततश्च सन्देहः माध्यन्दिनसवनीयप्राजापत्यवपाभिधार णाय प्रयाजशेषधारणार्थं पात्रान्तरमुत्पाद्यम् ? उत नेति। 'प्रयाजशेषेण हवींष्य भिधारयति' इति विधिहविरर्थतयाऽभिधारणं विदधाति 'हवींषि' इति द्वितीया श्रुतेः । माध्यन्दिनसवनीयाः प्राजापत्यवपा अपि हवींषि । तेषामप्यभिधारणं प्राप्तम् । प्रयाजशेषधारणं विना तन्न सम्भवति, प्रयाजानां प्रातस्सवने तन्त्रेणा नुष्ठितत्वात् । अतो जुह्वाः कार्यान्तरे व्यापृतत्वेऽपि शेषधारणाय पात्रान्तर कल्पनीयम् । यथा 'पृषदाज्येनानूयाजान् यजति' इत्यनूयाजार्थं पृषदाज्यस्य कृते पशुयागे पात्रान्तरं स्वीक्रियते तथा प्रयाजशेषधारणार्थं पात्रान्तरमुत्पाद्यमिति पक्षे प्राप्त उच्यते 
प्रयाजशेषाभिधारणं हविरर्थतया नानुष्ठीयते। यदि हविरर्थमभिधारणं स्यात्तदा प्राजापत्यवपाः स्वाभिधारणाय प्रयाजशेषधारणं तदर्थञ्च पात्रान्तरं प्रयोजयेयुः । नैवमस्ति, प्रयाजेष्वनुष्ठितेषु तच्छेषस्य कृतकार्य द्रव्यैकदेशस्य प्रति पत्त्यपेक्षायामिदमभिधारणं विधीयते। तदा प्रयाजशेषाभिधारणेन हवींषि संस्कुर्यादिति नार्थः किन्तु आज्यभागाद्युपरितनकर्मानुष्ठानाय जुह्वपेक्षायां तद्रिक्तीकरणायैकदेशस्यास्य द्रव्यस्य क्वचनोपयोगो वक्तव्यः । जुह्वा-रिक्तीकरण दृष्टं प्रयोजनम् । तत्सम्पादनार्थं हविष्षु क्षारणं प्रतिपत्तिरनेन वाक्येन विधीयते अर्थात् प्रयाजशेषं हविष्षु क्षारयेदिति 'सक्तूञ्जुहोति' इत्यत्र दृष्टार्थत्वलाभाय यथा विभक्तिव्यत्यय आश्रीयते तथा विभक्तिव्यत्ययमाश्रित्य दृष्टार्थत्वमुपपाद नीयम् । हविरभिधारणं पात्रासंसर्गफलकं दृष्टप्रयोजनकम् । तच्च ‘सकृदुप स्तृणाति सकृदभिधारयति' इत्यवदानसमय एव सम्पादितम् । पुनरिदमभि धारणं नापेक्ष्यते। प्रयाजशेषप्रतिपत्तिरेवापेक्ष्यते । सा च सन्निहिताग्नेयादि पशुवपाभिधारणमात्रेणापि सिध्यति । शेषधारणेन विना न काप्यनुपपत्तिरिति प्राजापत्यवपाः प्रयाजशेषस्य धारणं न प्रयुञ्जते । तदर्थञ्च पात्रान्तरं नोत्पाद्यम् ।। 
इति प्रयाजशेषाभिधारणाधिकरणम् ।। 
मीमांसानयमञ्जर्याम् । 
### १५ प्रौपभृत समानयनस्यान्यधर्मप्रयोजकताधिकरणम् 
दर्शपूर्णमासयोः जुहूपभृध्रुवाख्येषु त्रिषु पात्रेषु आज्यस्थालीतः स्रवेणा ध्वर्युः समन्त्रकमाज्यं गृह्णाति । तद्विधायकानि च वाक्यानि-'चतुर्जुह्वां गृह्णाति अष्टावुपभृति गृह्णाति चतुध्रुवायाम्' 'यज्जुह्वां गृह्णाति प्रयाजेभ्यस्तत्, यदु पभृति गृह्णाति प्रयाजानूयाजेभ्यस्तत्' इति । आज्यस्थालीतः सुवेण जुह्वा यच्चतुर्वारमाज्यं गृहीतं तत्प्रयाजार्थम्। अष्टवारं यदुपभृति गृहोतं तत् प्रयाजानूयाजोभयार्थम् । यद्धृवायां चतुर्गृहीतं तत् यद्यत्कर्म द्रव्यसापेक्ष तदर्थम् तत्र जुह्वां गृहीतमाज्यं प्रयाजत्रयार्थम्, उपभृति गृहीतं यदाज्यं तस्यार्धं प्रयाज द्वयार्थ अशिष्टमर्धञ्चानूयाजार्थमिति व्यवस्था। जुहूस्थाज्येन समिद्यागं तनूनपाद्यागं तृतीयमिडभिधानं यागञ्च कृत्वा चतुर्थपञ्चमप्रयाजानुष्ठानाय उपभृत्पात्रस्थाज्यस्यार्धं जुह्वामानेयम् । तदिदं विधीयते-'अतिहायेडो बहिः प्रति समानयते जुह्वामौपभृतम्' इति । अतिहायेडः-इडभिधानं यागं समाप्य बर्हिः प्रति चतुर्थप्रयाज प्रति औपभृतमाज्यं जुह्वां समानयेदित्यर्थः । 
तदिदं समानयनं किमौपभृतस्य प्रयाजार्थं चतुर्ग्रहीताज्यस्य न प्रयोजकम्? उत प्रयोजकम् ? इति सन्देहे, तत्र शेष्येव शेषस्य प्रयोजको भवतीति न्यायः । जुह्वां समानयनं यदि शेषि स्यात् तदा तदौपभृतस्य प्रयोजकमिति वक्तुं शक्यम् । 'अतिहायेडो बहिः प्रति समानयति जुह्वामौपभृतम्' इति वाक्यस्य इडयागं परिसमाप्य वहिर्यागं प्रति समानयनेनौपभृतं संस्कुर्यादित्यर्थः । अत्र समानयन गुणभूतं प्रधान भूतस्यौपभृतस्य कथं प्रयोजक स्यात् ? 'औपभृतम्' इति द्वितीया निर्देशात् तस्य प्राधान्यावगतेः । अतस्समानयनं न प्रयोजकम् । किञ्च 'यज्जुह्वां गृह्णाति प्रयाजेभ्यस्तत्' इति जौहवमाज्यं सर्वप्रयाजार्थमिति गम्यते । एवं 'यदुपभृति गृह्णाति प्रयाजासूयाजेभ्यस्तत्' इत्यौपभृतं चतुर्गृहीतमाज्यमपि सर्व प्रयाजार्थमिति गम्यते, 'प्रयाजानयाजेभ्यः' इत्यस्य प्रयाजाश्चानयाजाश्च प्रयाजानयाजाः तेभ्य इति विग्रहेण सर्वप्रयाजार्थत्वस्य गम्यमानत्वात् । एक प्रयोजनजनकत्वाद् जौहबौपभृतयोराज्ययोविकल्पः । 'अतिहायेडो बहिः प्रति समानयति' इति वाक्यस्य सङ्गतिः कथमिति चेदित्थम्-जौहवाज्येन प्रयाजेषु क्रियमाणेषु बहिरुपक्रमे औपभृतस्यानयाजार्थस्याज्यस्य किञ्चित् क्षारणमेव समानयनम् । यदौपभताज्येन सर्वेऽपि प्रयाजा अनुष्ठीयन्ते तदा तत्रापि बहि रुपक्रमे औपभृतस्याज्यस्य किञ्चित् क्षारणमिति 'अतिहायेड' इति वाक्यस्य सङ्गतिः । तस्मात्समानयनमिदं न प्रयोजकमिति पक्षे प्राप्त उच्यते 
'औपभृतं प्रयाजार्थं यच्चतुर्ग्रहीतं तस्य जुह्वामानयनं तावत् कर्तव्यम् 'जुह्वा जुहोति' इति वचनात् । तदनद्य कालमामिह विधीयते – 'अतिहायेडो बहिः प्रति समानयति' इति । जुह्वां समानयनं कस्मिन् काले कर्तव्यमिति जिज्ञासायां इड्याग समाप्य बहिरुपक्रमे कर्तव्यमिति । तेन होमरूपदृष्टार्थत्वाय 

१५ समानयनमिति गम्यते । जौहवाज्येन त्रिषु प्रयाजेषु कृतेषु अवशिष्टप्रयाजद्वयार्थं समानयनं कर्तव्यमेवेति समानयनं न विधातव्यम् । अतस्समानयनांशेऽनुवादः । तच्च समानयनं चतुर्थपञ्चमप्रयाजार्थस्यैव । एतेन सर्वप्रयाजार्थमौपभूतमिति परास्तम्। कालविधिबलादेव चतुर्थपञ्चमप्रयाजार्थमेव समानयनं सिद्धं भवति । एवं कालविधिबलात् 'यज्जुह्वां गृह्णाति प्रयाजेभ्यस्तत्' इति वाक्ये 'प्रयाजेभ्यः' इत्यस्य आद्यप्रयाजत्रयार्थं जौहवमाज्यमिति सिध्यति । तथा सति जौहवमाज्यं प्रयाजत्रयार्थम् औपभृतञ्चान्त्यप्रयाजद्वयार्थमिति विषयभेदेनैकार्थ त्वाभावात् अष्टदोषदुष्टो विकल्पो न स्वीकर्तव्यः । एवञ्चोत्तमप्रयाजद्वयार्थ मौपभृतञ्चतुर्गहीतजुह्वां समानयनं इति यत् तदतिहायेडो बहिः प्रतीति कालमात्रं दृष्टार्थञ्च समानयनं भवति । बहिरुपक्रमे क्षारण यत् कथितं तददृष्टार्थं स्यात् । दृष्टे फले लभ्यमानेऽदृष्टस्वीकारो न न्याय्यः । किञ्च समानयनञ्चैतदर्थात सिद्ध नौपभतस्य संस्कारः, किन्तु औपभतचतुगहोतेनो परितनप्रयाजद्वये कर्तव्ये द्वारभूतमेव, द्वारभूतत्वेनौपभृतमाज्यं प्रति शेषिभूतं भवति । शेषी च प्रयोजको भवतीति समानयनं प्रयोजक सिध्यति ॥ 
इत्यौपभृतसमानयनस्यान्यधर्मप्रयोजकताधिकरणम् । 

### प्रौपभृतजौहवाज्ययोर्व्यवस्थाधिकरणम्
 आज्यग्रहणोत्पत्तिवाक्येषु 'चतुर्जुह्वां गृह्णाति' 'अष्टावुपभृति,' 'चतुध्रु वायाम्' इत्येतेषु यदाज्यग्रहणं विहितम् तत्सर्वयज्ञार्थं वा ? उत व्यवस्थितविषयं वेति सन्देहे-उत्पत्तिवाक्येषु कार्यविशेषासंयुक्त तया प्रकरणं स्वाकाङ्क्षापूरणा येमानि परिगृह्याग्नेयादिप्रधानयागेषु पुरोडाशाद्यवरुद्धतया तत्रानर्थकानि भूत्वा तदङ्गेषु निविशन्त इति पक्षे प्राप्त उच्यते 
उत्पत्तिवाक्येषु विशेषसंयोगाभावेऽपि विनियोगवाक्यैः व्यवस्था स्वी कार्या। तत्र प्रकरणं न बाधक भवति । तस्माज्जौहवं प्रयाजार्थम् औपभृतं प्रयाजानूयाजार्थम् ध्रौवञ्च द्रव्यापेक्षितसर्वयागार्थमिति व्यवस्था ॥ 
इत्यौपभृतजौहवाज्ययोwथवस्थाधिकरणम् ॥ 
१७ 

### अष्टसङ्ख्यानियमनाधिकरणम्
 'अष्टावपभूति गृह्णाति' इत्यत्र किम् एकं द्वे त्रीणि चत्वारि पञ्च षट सप्त अष्टौ इत्येवमष्टग्रहणं संस्कृतमेकं हविः ? उत एक द्वे त्रीणि चत्वारि इति चतुर्ग्रहणद्वयसंस्कृतं हविर्द्वयम् इति संशये, 'अष्टावुपति' इत्यष्टत्वसङ्ख्या श्रवणात् श्रुतिवृत्त्याऽष्टवारं गृहीतं हविरिति प्रतीयते, चतुर्ग्रहणद्वयस्याश्रयणे लक्षणा स्यात्, चतुष्ट्वद्वयस्याष्टत्वाविनाभूतत्वेन लक्षणोयत्वात् । सम्भवन्त्यां श्रुतौ लक्षणाश्रयणं न युक्तम् । तथा चाष्टवारं गृहोतमिदं हविः अन्तिमप्रयाज 
मीमांसानयमञ्जर्याम् द्वयानूयाजार्थतयाऽव यवशो विनियोक्तव्यम् । ननु 'समं स्यादश्रुतत्वात्' इति न्यायेन चरमप्रयाजद्वयार्थमर्धमेकम् अनूयाजार्थञ्चापरमर्धमिति हविर्द्वयमेव पर्यवस्यतीति चेत्-सत्यम्; औपभूतस्याज्यस्य जुह्वां समानयनं जोहवस्यानु ग्रहार्थं क्रियते। जौहवेनाज्येनाघाराख्यं कर्म प्रयाजत्रयञ्चानुष्ठेयम्, उत्तम प्रयाजद्वयानुष्ठाने कर्तव्ये जौहवस्य व्ययीभूतत्वात् आज्यापेक्षायामौपभृतं समानेयम् । तत्र कालो विधीयते-'अतिहायेड' इति । आर्थिकं यत्समानयनं तस्य कालमात्रमनेन विधिना बोध्यते । औपभृतस्यार्धमनेयमिति नोच्यते। जौहवोप वृहणार्थ यत्किञ्चित्क्षारणेनापि समानयनस्योपपत्तेः न नियोगतश्चतुर्गहीत मानेतव्यमित्यष्टगृहीतमेकमेव हविर्भवतु इति पक्षे प्राप्त उच्यते 
- चतुस्सङ्ख्याद्वयस्यैव विधिः न त्वष्टगृहीतमेकम् । 'अष्टावुपभृति गृह्णाति प्रयाजानूयाजेभ्यस्तत्' इति वाक्ये विधेयं किमिति परीक्षणीयम्-नात्र चतु र्गृहीतद्वयं विधीयते, 'चतुर्ग्रहीतञ्जुहोति' इत्यनेनैव चतुष्ट्वस्य प्राप्तत्वात् । यजति चोदनाचोदितेषु कर्मसु चतुरवत्तस्य वा चतुर्ग्रहीतस्य वा द्रव्यस्य होमो नियतः । अतश्चतुष्ट्वं न विधेयम् । 'आज्यं गृह्णाति' इत्यनेन ग्रहणस्यापि प्राप्तत्वात् ग्रहणमपि न विधेयम्, ग्रहणं बिना चतुस्सङ्ख्याया होमाङ्गत्वमनु पपन्नमिति तस्यार्थात्प्राप्तेः । किन्तु चतुस्सङ्ख्याद्वयस्यैकपात्रतामात्रं विधेयम् । चतुस्सङ्ख्यायाश्च होमाङ्गत्वं नान्यसापेक्षम् किन्तु निरपेक्षमेव । ततश्चाष्टा. वुपभृतीत्यत्रौपभृतचतुर्ग्रहीतद्वयस्य प्रत्येकं प्रयाजानूयाजहोमद्वयार्थत्वावगमात् 'यदुपभृति' इति वाक्यं प्रयाजार्थमेकञ्चतुर्ग्रहीतम् अन्याजार्थमपरमिति व्यवस्था सिध्यति । तस्मात् 'अष्टावुपभृति' इत्यत्र चतुर्गृहीतद्वयेनाष्टत्वसङ् ख्येति हवियमङ्गीकर्तव्यम् ॥ 
इति चतुर्थाध्यायस्य प्रथमः पादः 
## चतुर्थाध्याये द्वितीयः पादः 
### स्वरोश्छेदनाद्यप्रयोजकताधिकरणम् 
पूर्वस्मिन् पाद आमिक्षादीनां साक्षाद्यागसाधनानां तत्सम्बन्धिनां तुषो पवापादीनाञ्च प्रयोजकत्वाप्रयोजकत्वचिन्ता कृता। अस्मिन् पादे परम्परया यागसाधनानां स्वरुशाखादीनां प्रयोजकत्वाप्रयोजकत्वचिन्तेति पादभेदः । 
- अग्नीषोमीयपशो 'यूपस्य स्वरुं करोति' इति श्रुतं वाक्यमुदाहरणम् । पशुबन्धनार्थं खादिरस्य वृक्षस्य यूपो विहितः । वृक्षाधूपकाष्ठे छिद्यमाने यः प्रथमः शकलो निपतति सः स्वरुरिति कथ्यते । 'स्वरुणा पशुमनक्ति' इति तस्य स्वरोः पश्वञ्जनसाधनतया विनियोगः । छेदनमात्रेण काष्ठस्य यूप इति न व्यवहारः, किन्तु यूपाहुतिजोषणतक्षणाष्टाश्रीकरणादिषु दृष्टादृष्टेषु संस्कारेषु कृतेषु यूप इति व्यवहारः । अतो दृष्टादृष्टसंस्कारगणो यूप इति वैदिका व्यवहरन्ति । यूपोत्पादनाय यूपाहुतितक्षणादयस्संस्काराः क्रियन्त इति तेषां यपः प्रयोजकः । तथा कि स्वरुः स्वोत्पादनाय तान् धर्मान् प्रयोजयति ? अथवा परप्रयुक्तत्वाद्धर्मान स्वरुः न प्रयोजयति ? इति सन्देहे, 'यपस्य स्वरुं करोति' इति स्वरोः स्वोत्पादनक्रियाविधायकवाक्यस्य सत्त्वात् स्वरुः स्वोत्पादनाय धर्मान् प्रयुक्त । तथाहि-'यूपस्य स्वरुं करोति' इत्यत्र करोतिः उत्पादना परपर्यायभावनार्थकः । तस्याश्च भावनायाः करणेतिकर्तव्यताकाङ्क्षायां यूपशब्दः करणमितिकर्तव्यताञ्च समर्थयति । यूपः खादिरवृक्षप्रकृतिकः दृष्टा. दृष्टसंस्कारगणविशेषवचनः स्वरुभावनापेक्षितं करणं खादिरवक्षं यूपाहुति जोषणच्छेदनादीतिकर्तव्यताञ्च समर्पयितुं क्षमः । तथा च स्वादिरवृक्षकरणक यूपाहुत्यादीतिकर्तव्यताका स्वरुभावनेति बोधः । एवञ्च स्वरुभावनायां यूप शब्देन यूपवृक्षतद्धर्माणां शेषतया समर्पितत्वात् स्वरुस्तेषां धर्माणां प्रयोजक इति यूपमुत्पाद्य पुन!पधर्मानुष्ठानेन स्वरुः सम्पाद्य इति पक्षे प्राप्त उच्यते 
स्वरुपस्यैकदेशः यूपे छिद्यमाने तदनु निष्पन्नश्शकलः। एवं सिद्धस्य स्वरोः पश्वञ्जनार्थमादानं भवति । तथा च पश्वञ्जनार्थतया यस्स्वरुरुपादीयते स यूपप्रकृतिकवृक्षकदेश इति 'यूपस्य स्वरुं करोति' इति वाक्यस्यार्थस्सम्पद्यते । पश्वञ्जनार्थ यस्स्वरुः स यूपनिमित्तिक इति यावत् । स्वरोनिमित्तं यूपः, निमित्तमेवोद्देश्यम, उद्देश्यञ्च प्रधानमिति स्वर्वपेक्षया यूपस्य प्राधान्यमेव सिध्यति, न तु स्वरुशेषत्वं यूपस्य। एवञ्च स्वरुभावनायाः करणेतिकर्तव्यता 
Int﻿मीमांसानयमञ्जर्याम् समर्पकत्वं यूपस्य परास्तम् । अतः परप्रयुक्त स्वरुन यूपधर्माणां प्रयोजको भवितुमर्हतीति ।। 
___ इति स्वरोश्छेदनाद्य प्रयोजक ताधिकरणम् ।। 

### __शाखाहरणाधिकरणम्
 दर्शपूर्णमासयोः शाखाच्छेदनं वत्सापाकरणार्थं विहितम् । तत्प्रकृत्येदं श्रयते- 'प्राचीमाहरति' इति । इदमेव वाक्यमस्याधिकरणस्य विषयः । अत्र 'प्राचीम्' इति शब्दस्यार्थी विचार्यते-किमयं प्राचीशब्दो दिग्वाचो ? उत शाखावाचीति। दिग्वाचित्वे प्राच्यां दिशि या शाखा तामाहरतीत्यर्थः । शाखावाचित्वे वृक्षस्य या प्राचीशाखा तामाहरतीत्यर्थः । तत्र प्राचीशब्दों मुख्यया वृत्त्या दिग्वचनः । दिश आहरणकर्मत्वमनूपपन्नमिति सप्तम्यर्थे द्वितीया मङ्गीकृत्य प्राच्यां दिशि या शाखा तामाहरति । प्राचीत्यित्र प्रातिपदिकमस्य प्रथमश्रुतत्वेन मुख्यत्वाद् जघन्यश्रुत द्वितीयाया लाक्षणिकत्वं युक्तम् । अथवा प्रतिशब्दाध्याहरेण प्राचीदिशं प्रत्याहरति इति स्वीक़र्तुं शक्यते । नास्मिन् पक्षेऽध्याहारप्रयुक्तो दोषः, हरतेद्विकर्मकत्वेन प्राच्या अप्रधानकमत्वम्, किमपेक्षया प्राचोमित्याकाङक्षायां प्रकृता शाखा प्रधानकमत्वेनान्वेति इति वक्तुं शक्यत्वादिति पक्ष प्राप्त उच्यते 
शाखां प्रत्याहरणस्य श्रुतत्वात् प्राची शाखामाहरतीत्येव वाक्यस्यार्थः । आहरण क्रिया प्रथम स्ववाक्योपात्तमेव प्रधानतया गृह्णाति । स्ववाक्ये 'प्राची' इति पदमेव द्वितीयान्तं प्रधानं कर्म समर्पयति, तस्य 'शाखां छिनत्ति' इति पूर्ववाक्यगतसमानविभक्तिकशाखापदसामानाधिकरण्यलब्धविशेष्यकत्वात् । ततश्च प्राचीशाखामाहरतीत्यर्थस्सम्पद्यते । एवं सति द्वितीयाविभक्तेः सप्तम्यां लक्षणा न भवतीति लाघवम् । 'गुणे त्वन्याय्यकल्पना' इति न्यायेन गुणभूते लक्षणा समुचिता न प्रधानभूते। प्रातिपदिकार्थापेक्षया द्वितीयाकारकस्य प्राधान्यात् तत्र लक्षणा न समुचितेति भावः । ततश्च वृक्षस्य या प्राची शाखा तामाहरेत्, न तु वृक्षस्य दक्षिणादिसम्भूतामिति सिध्यति । तस्मात्प्राची दिक् शाखाप्रयुक्तैव, शाखाविशेषणत्वात् प्राचीशब्दस्येति प्राचीशब्दः शाखावचनः न तु दिग्वचनः ॥ 
र इति शाखाहरणाधिकरणम् ॥ोगमा 

### छेदनादीनां शाखाप्रयुक्तत्वाधिकरणम्
 2 अस्याधिकरणस्य 'शाखायां तत्प्रधानत्वादुपवेषण विभागस्स्याद्वैषम्यात्' इति सूत्रात् एकदेशम् ‘शाखायां तत्प्रधानत्वात्' इति पृथक्कृत्याधिकरणान्तर परतया भाष्यकृतो व्याख्यातवन्तः । तदधिकरणं पूर्वं प्रदर्शितम् । अस्मिन् अधिकरणे 'शाखामाच्छिनत्ति, शाखामाहरति, शाखया वत्सानपाकरोति, 
शाखया गान्दोग्धि, मूलतश्शाखां परिवास्योपवेषं करोति, उपवेषेण कपालान्यु पदधाति' इति वाक्यानि विचार्यन्ते । 'अपाकरोति' वत्सं मातृतः पृथक्करोति, 'परिवास्य' छित्वा, इत्यर्थः । एभिर्वाक्य विहितानां छेदनाहरणपरिवासनादीनां कि वत्सापाकरणं दोहनं कपालोपधानञ्चेति सर्वं यथायथं प्रयोजकम् ? उत, वत्सापाकरणं दोहनञ्च प्रयोजकम् ? न तु कपालोपधानमिति संशयः । वत्सापाकरणं गोदोहनञ्च शाखासाध्यम् । छेदनेनाहरणेन च विना शाखा प्राप्तिर्न भवति । विना शाखया वत्सापाकरणं गोदोहनञ्च कर्तुं न शक्यते, शाखायास्त दङ्गत्वेन विहितत्वात्- 'शाखया वत्सानपाकरोति' 'शाखया गां दोग्धि' इति । एवञ्च वत्सापाकरणं दोहनञ्च शाखाच्छेदनस्य तदाहरणस्य च प्रयोजकम् । ननु विना शाखया गावो दोग्धं शक्यन्ते, शाखाया का आवश्यक तेति चेत्-न; 'कुम्भ्यां शाखापवित्रमत्याधाय पय आसिञ्चति' इति शाखा पवित्रस्यावश्यक त्वात् । एवं 'मूलतः शाखां परिवास्योपवेषं करोति' इति शाखापरिवासनेन छेदनेनोपवेषः सम्पाद्यते । वितस्तिपरिमाणन शाखाच्छेदनेन यः शाखाखण्डः पृथविक्रयते स उपवेष इति व्यवह्रियते। तेनोपवेषणाङ्गारा पसारणद्वारा कपालोपधानं क्रियते-'उपवेषेणाङ्गारान्निरुह्य कपालान्यु पदधाति' इति कपालोपधानमपि साध्यते । अतः कपालोपधानमपि प्रयोजकम् । तस्मात् शाखाच्छेदनाहरणपरिवासनानां वत्सापाकरणदोहनकपालोपधानानि यथायथं प्रयोजकानीति पक्षे प्राप्त उच्यते 
शाखासाध्यं वत्सापाकरणं दोहनञ्च । एतदर्थं शाखा छेदनेनाहरणेन च संस्क्रियते - 'शाखां छिनत्ति. 'शाखामाहरति' इति । संस्कृतशाखाकर्मत्वात् वत्सापाकरणस्य दोहनस्य च प्रयोजकत्वे न काचन हानिः । किन्तु कपालोपधानं न प्रयोजकम् । कपालोपधानमुयवेषसाध्यम्, न शाखासाध्यम् । ननु परिवासित शाखावयवमूलभूतस्योपवेषत्वात् तद्वारा साध्यं कपालोपधानमपि शाखाकार्य मेव । तथा सति छेदनादीनां कपालोपधानं कथं न प्रयोजकमिति चेत्, अत्र वदामः-'मूलतश्शाखां परिवास्योपवेष करोति' इत्यत्र 'मूलतः' इति तसिल्प्र त्ययान्तस्य पदस्य प्रथमं कुत्रान्वय इति जिज्ञासायां सन्निहितत्वात् 'परिवास्य' इत्यनेनेति वक्तव्यम् । मूलत उपवेषं कुर्यादिति व्यवहितान्वयस्स्यात् । सन्निहि तेनान्वये सति व्यवहितान्वयो नोचितः । तथाच मूलात्परिवास्येति बोधो जायते। कस्य मूलमित्यपेक्षायां शाखाशब्दवाच्याग्रस्य मूलमिति वक्तव्यम् । ततश्च मूलापादानकपरिवासनेनाग्रं संस्कुर्यादिति वचनव्यक्तिः । एवं संस्कृतस्याग्रस्य 'कुम्भ्यां प्रागग्रं शाखापवित्रमत्यादधाति' इत्यादौ विनियोगः । एवञ्च परिवा सनमग्रार्थं क्रियत इति पर्यवसन्नम् । परिवासनानुनिष्पन्नस्य मूलस्य विनियो गापेक्षायां यदिदमग्रार्थपरिवासनानुनिष्पन्नं मूलं तत् कपालोपधानार्थत्वेन परिगलीयादित्यर्थः पर्यवस्यति । एवञ्चाग्रप्रयुक्त मूलोपजीवित्वान्न कपालो. पधान, शाखाधर्माणां प्रयोजकम् । छेदनादयो धर्मा अग्रार्थाः क्रियन्ते । 
२० 
मीमांसानयमञ्जर्याम् अतश्शाखाशब्दः परिवासनात्पूर्वमपि अग्रमात्रवचनः, न तु समूलवचनः । मूलस्य सहभावो मूलाच्छाखायाः परिवासनं यथा स्यादित्येवमर्थः । न हि मूलं विना छिन्ने आहृते च मूलच्छेदनं भवितुमर्हति । अतश्शाखानुनिष्पन्नोपवेष कार्य कपालोपधानं न शाखाधर्माणां प्रयोजकम् ॥ 
। इति छेदनादीनां शाख प्रयुक्त त्वाधिकरणम् ।। 

### शाखाप्रहरणस्य प्रतिपत्तिताधिकरणम्
 _ 'सहशाखया प्रस्तरं प्रहरति' इति विषयवाक्यम् । दर्शदूर्णमासयोः बहिर्लवनावसरे प्रथमो लूनो दर्भमुष्टिः प्रस्तरः कथ्यते । वत्सापाकरणाद्यर्थं या शाखा छिन्ना तया सह प्रस्तरस्य प्रहरणम्-आहवनीयाग्नौ प्रक्षेपात्मको होमः क्रियते । अत्र किमिदं शाखाप्रहरणं प्रधानकर्म ? उत प्रतिपत्तिकर्म ? इति सन्देहे, 'सहशाखया प्रस्तर प्रहरति' इत्यत्र 'सूक्तवाकेन प्रस्तरं प्रहरति' इति वाक्य प्राप्तं प्रस्तरप्रहरणमनद्य 'सहशाखया' इत्येव विधीयते। द्रव्यदेवताबलात् सूक्त वाकवाक्ये प्रहरतिः यागभितप्रक्षेपरूपः । तेन यागांशे प्रस्तरस्य गुणभावः प्रक्षेपांशे तु प्राधान्यम् । अग्न्यादिदेवताकप्रस्तरद्रव्यकयागेन ऋतूपकारं कुर्या दिति, प्रहरणेन प्रस्तरस्य प्रतिपत्ति सम्पादयेदिति च वाक्यार्थस्सिध्यति । प्रस्तरप्रहरणस्यार्थकर्मत्वं प्रतिपत्तिकर्मत्वञ्चेति तृतीयद्वितीये सूक्तवाकाधिक रणे सिद्धान्तितम् । एवञ्च 'सहशाखया' इति वाक्येऽपि प्रहरतेः यागयुक्तप्रक्षे पपरत्वं स्वीकृत्य यथा प्रस्तरस्य यागांशे साधनत्वेन गुणत्वं तथा शाखाया अपि तत्सहभूताया गुणत्वमेवोचितम्, प्रस्तरस्य प्रतिपत्तित्वं द्वितीयाबलात्स्वीकृतम्, शाखापदोत्तरं द्वितीयाश्रवणाभावात् शाखायाः प्रस्तरवत् न प्रतिपत्तिरिति शाखाप्रहरणमर्थकम वेति पक्षे प्राप्त उच्यते 
शाखाप्रहरणं प्रतिपत्तिकमैव, प्रहरतिशब्दस्य मुख्यया वृत्या प्रक्षेपमात्र परत्वात् । प्रक्षेपे प्रस्तरस्य प्रतिपाद्यतया तत्सहभावमापन्नायाः शाखाया अपि प्रतिपत्तित्वमेवोचितम् । सूक्तवाकेन प्रस्तरं प्रहरति' इत्यत्र तु प्रहरतिर्यागयुक्त प्रक्षेपलक्षकः, देवतासम्बन्धबलात् । 'सहशाखया' इत्यत्र मुख्यप्रक्षेपमनूद्य शाखा सहभावमात्रं विधीयते। यद्यपि सूक्तवाकमन्त्रमुच्चार्य प्रस्तरवत् शाखापि प्रहियते। तथा च मान्त्रवणिकदेवतासम्बन्धन शाखाप्रहरणमपि होम एव, तथापि शाखाप्रहरणवाक्ये सूक्तवाकस्य साधनत्वेन विनियोगाभावात् प्रस्तरप्र हरणमात्रे तस्य साधनत्वेन विनियोगात् सहभावमात्रमेव शाखाया इति न देवतासम्बन्धः । किञ्च सूक्तवाकमन्त्रे 'यदनेन हविषाऽऽशास्ते' इति हविः पदेन प्रस्तरस्यैव निर्देशः न शाखायाः। ततो न देवतासम्बन्धश्शाखाया इति केवलप्रक्षेप एव शाखाप्रहरणं न यागयुक्तो होमः । यद्यपि यागविनिर्मुक्तकेवल प्रस्तरप्रक्षेपानुवादेन शाखासहभावस्य विधानमस्तु, तथापि द्रव्यस्य कर्मणा सं योगेन शाखाया गुणभाव एव प्रतीयते-यत्प्रस्तरं प्रक्षिपति तत् शाखया सहेति । 

तथा च शाखायाः प्रतिपत्तिरिति कथमुच्यत इति चेदत्र वदामः-वत्सापाकरणे विनियुक्ता शाखा कृतकार्यकरत्वात् प्रतिपत्तिमपेक्षते। प्रतिपत्तिश्च प्रक्षेपा त्मिका । प्रेक्षेपेण च वेदिरिक्तीकरणं दृष्टं प्रयोजनं लभ्यते । शाखासाधनकप्रक्षे. पाङ्गीकारे किञ्चिदृष्टं प्रयोजनं न लभ्यते तस्माच्छाखाप्रहरणं केवलप्रक्षे. पात्मकं प्रतिपत्तिकर्म ॥ 
इति शाखाप्रहरणस्य प्रतिपत्तिताधिकरणम् ॥ 

### निनयनप्रतिपत्त्यधिकरणम्
 दर्शपूर्णमासयोः 'अपः प्रणयति' इत्यपां प्रणयनं विहितम् । जलकुम्भात् चमसपात्रे प्रोक्षणादिकार्यकरणायापां पृथक्करणं प्रणयनमुच्यते । प्रणयनसंस्कार संस्कृताभिरद्भिः पिष्टसंयवनं क्रियते वेद्यां निनयनञ्च क्रियते-'प्रणीता भिरदिर्हवींषि संयौति' 'अन्तर्वेदि प्रणीता निनयति' इति । प्रणीतानामपां कि संयवनं निनयनञ्चेत्युभयं प्रयोजकम् ? अथवा संयवनार्था एवापः अतस्संयवन मेव प्रयोजकम् निनयनन्तु प्रतिपत्तिरिति सन्देहे, अपां प्रणयनस्योत्पत्तिवाक्यम् 'अपः प्रणयति' इति । तत्र संयवनस्य निनयनस्य वा सम्बन्धो नास्ति । यदि संयवनसंयोगेन प्रणीतानामुत्पत्तिस्स्यात् तदा तेनैव निराकाङ्क्षतया निनयनं प्रतिपत्तिस्स्यात् । अतः प्रणीतानामपां संयवने निनयने च विनियोगादुभय प्रयुक्ताः प्रणीता इति पक्षे प्राप्त उच्यते 
'प्रणीताभिहवींषि संयौति' इति वाक्ये प्रणीताः तृतीयया निर्दिष्टाः । 'प्रणीता निनयति' इत्यत्र तु प्रणीता द्वितीयया निदिष्टाः। तृतीयया च प्रणीतानां गुणभावः, द्वितीयया च प्राधान्यमवबोध्यते । एवञ्चोत्पत्तिवाक्ये संयवनादिसंयोगाभावेऽपि कैमर्थ्याकाङ्क्षाणामपां संयवनमेव प्रयोजनमिति तृतीययाऽक्गम्यते । द्वितीयायोगात् निनयनं प्रतिपत्तिरिति ननु द्वितीयाश्रवण मात्रेण न सर्वत्र प्रतिपत्तिरिति वक्तुं शक्यते 'सक्तून् जुहोति' इत्यादौ प्रति पत्तित्वाभावात् । अतो विभक्तिव्यत्ययेनार्थकर्मत्वमेवोच्यताम् इति चेन्न; संयवनमात्रपर्याप्तानामपां ग्रहणापत्तेः । अतिकौशले सत्यपि किञ्चिन्न्यूनाधिक भावस्यावर्जनीयतया तन्मात्रपर्याप्तानामपां ग्रहणं कर्तुं न शक्यम् । अल्पग्रहणे संयवनानिष्पत्तिः, पुनर्मध्ये संयवनकालेऽपां ग्रहणे क्रमभङ्गः। पात्रसादना नन्तरमपां प्रणयनस्य क्रमः। तस्य भङ्गस्स्यात् यदि संयवनानुष्ठानकालेऽपां ग्रहणं भवेत् । अधिकानामपां ग्रहणे स्वयमन्यत्रोपयुक्तत्वाभावेऽपि उपयुक्तानु निष्पन्नतया प्रतिपत्त्यर्हत्वमस्त्येवेति सक्तुवैषम्यान्न विभक्तिव्यत्ययः । तस्मा न्निनयनस्य प्रतिपत्तित्वात् संयवनमेवापां प्रणयनस्य प्रयोजकं नोभयम् ।। 
इति निनयनप्रतिपत्त्यधिकरणम् ॥ 
का मीमांसानयमञ्जर्याम् । 
REPEARL 
. 
E 

### mir दण्डदानस्यार्थकर्मताधिकरणम्
 
। 7 ज्योतिष्टोमे दीक्षासु 'दण्डेन यजमान दीक्षयति' इति श्रूयते । स दण्डः 'क्रीते सोमे मैत्रावरुणाय दण्डं प्रयच्छति इति द्वितीयदिने सोमक्रयानन्तरं मैत्रावरुणाय दीयते । किमिदं मैत्रावरुणसम्प्रदानकं दण्डदानं दीक्षायामुपयुक्तस्य दण्डस्य प्रतिपत्तिरूपम् ? उत उपयोक्ष्यमाणमैत्रावरुणसंस्काररूपम् ? इति सन्देहे, 'दण्डेन दीक्षति' इति तृतीयया दण्डस्य दीक्षायां शेषत्वेन कृतकार्यत्वात् मैत्रावरुणाय दानं प्रतिपत्तिः, दीक्षायामुपयुक्तस्यापेक्षितत्वेन 'मैत्रावरुणाय प्रयच्छति' इति विधानात् । यथा हि 'कृष्णविषाणया कण्डूयते' इति कण्डूयन साधनत्वेनोपयुक्तायाः कृष्णविषाणायाः 'नीतासु दक्षिणासु कृष्णविषाणां चात्वाले प्रास्यति' इति प्रासनं प्रतिपत्तिः, तथा दण्डप्रदानमपि प्रतिपत्तिः । प्रतिपत्तित्वे 'दण्डं प्रयच्छति' इति द्वितीयायास्सार्थक्यं भवति। द्वितीया च कर्मणि विहिता। 'कर्तृरीप्सिततमं कर्म' इति कर्मलक्षणम। कर्मत्वञ्च यत्र तिष्ठति तत्र साध्यत्वं प्राधान्यञ्च तिष्ठतः । यदि च दण्डदानेन मैत्रावरुणं संस्कर्यादित्यर्थस्स्वीक्रियते तदा दण्डो गुणभूतस्स्यात्, द्वितीयया गम्यं प्राधान्यं विहन्येत। तस्माद्दण्ड प्रदानं प्रतिपत्तिरिति पक्षे प्राप्त उच्यते 
- मैत्रावरुणोपकारायैव दण्डः प्रदीयते। दण्डदानेन मैत्रावरुणस्सस्कृतो भवति । पुरुषसंस्कारकं दण्डदानमिति यावत् । मैत्रावरुणपदोत्तरं चतुर्थी श्रूयते । सम्प्रदाने च चतुर्थी विहिता । 'कर्मणा यमभिप्रेति स सम्प्रदानम्'इति सम्प्रदान लक्षणम्। ततश्च ददातिक्रियाकर्मणा दण्डेनाभिप्रेयमाणस्य मैत्रावरुणस्य दण्डापेक्षयापि प्राधान्यमवगम्यते । 'दण्डम्' इति द्वितीया च तथा युक्तञ्चा नीप्सितम्' इत्यनीप्सितसाधारण्येनापि विहितेति ईप्सिततमत्वाभावेऽपि न काचिद्धानिः । किञ्च 'कर्मण यमभिप्रैति' इति सूत्रे कर्मपदम् अनीप्सितकर्मपर स्वीकर्तव्यम्, ईप्सिततमेनान्यस्याभिप्रयमाणत्वायोगात् । योऽभिप्रेयते तस्य प्राधान्यम्, येनाभिप्रेयते तस्याप्राधान्यमिति दण्डापेक्षयाऽभिप्रेयमाणस्य मैत्रा वरुणस्य प्रधानत्वात् मैत्रावरुणश्शेषी, द्वितीयया साध्यत्वावगनमात्रेण न दण्डश्शेषी भवितुमर्हति । ईप्सितानीप्सितसाधारणं साध्यत्वं द्वितीयार्थो यद्यपि, तथापि शेषत्वानाक्रान्तसाध्यत्वस्यैव प्राधान्यमभ्युपगम्यते, न तु शेषत्वा क्रान्तस्य। दण्डप्रदानस्य शेषत्वे सुतरां दण्डस्यापि शेषत्वम् । शेषी च मैत्रा वरुणः । अतो दण्डप्रदानं मैत्रावरुणार्थम् । ननु दीक्षासूपयुक्तस्य दण्डस्य मैत्रावरुणाय दान प्रतिपत्तिरेवास्तु, विहारदेशरिक्तीकरणेन दृष्टार्थत्वलाभात् मैत्रावरुणार्थत्वे चादृष्टार्थत्वादिति चेन्न; 'दण्डी प्रैषानन्वाह' इति मैत्रावरुण कर्तकप्रैषानुवचनक्रियायाम् आलम्बनत्वेन दण्डस्य विनियोगात् । वेद्यां दण्ड मवष्टभ्य औषानुवचन कुर्यादिति दृष्टार्थत्वमेव लभ्यते। तस्माद्दण्डप्रदानं मैत्रावरुणार्थमर्थकर्म । 
इति दण्डदानस्यार्थकर्मताधिकरणम् ।। 

ETTE 
Rom 
REAL 

### कृष्णविषाणाप्रासनस्य प्रतिपत्तित्वाधिकरणम्
 UES 
ज्योतिष्टोमै 'कृष्णविषाणया कण्ड्यते' इति दीक्षितस्य कण्डवपनोदनाय दीक्षासु कृष्णमगस्य विषाणा विहिता। सा च दक्षिणादानानन्तर चात्वाले तन्नामके गर्ने प्रक्षिप्यते 'नीतासु दक्षिणासु कृष्णविषाणां चात्वाले प्रास्यति' इति । तदिदं प्रासनं किमर्थकर्म ? 'उत प्रतिपत्तिकर्म ? इति सन्देहे, चात्वाले कृष्णविषाणाप्रासनमर्थकर्म, न प्रतिपत्तिः । प्रतिपत्तिस्संस्कारः। संस्कारश्च कार्ययोग्यतापादनम् । कार्ये निष्पन्ने योग्यतापादनं व्यर्थम् । अतो न संस्कारः प्रयोजनवान् । प्रयोजनाभावात् कृष्णविषाणापदोत्तरं द्वितीयायाः श्रवणेऽपि संस्कार्यत्वं परित्यज्यानीप्सितकर्मत्वमङ्गीकृत्य द्वितीया नेतव्या। तस्मादर्थ कम वेदं प्रासनमिति पक्षे प्राप्त उच्यते 
उत्पत्तिविधौ यद् यदर्थत्वेन श्रुतं.तस्य तदर्थत्वेन विनियोगे जाते कृतकार्य * तत् प्रतिपत्तिमेवापेक्षते । 'कृष्णविषाणया कण्डूयते' इति कण्डूयनार्थत्वेन श्रुतायाः कृष्णविषाणायाः कण्डयनकाय सम्पन्ने कृतकरत्वात् प्रतिपत्त्यपेक्षा....जायते । अपेक्षापूरणाय 'नीतासु दक्षिणासु कृष्णविषाणां चात्वाले प्रास्यति' इति वाक्यं प्रवृत्तम् । अनेन चात्वालाधिकरणकप्रासनेन कृष्णविषाणा संस्कृता भवति । संस्कारश्च यथा भाव्युपयोक्ष्यमाणस्य भवति तथा भूतोपयुक्तस्यापि भवति । यथा गृहानागते गुरौ राज्ञि वा पुष्पमालाप्रदानेन गुरुं राजानं वा सत्कुर्मः । मालाधारणकार्य सम्पन्ने त्यक्तां मालां शुचौ देशे निक्षिपामः, तेन च कश्चन संस्कारः परिगण्यते तथैव निष्पन्नकार्याया अपि कृष्णविषाणायाः तदुचित 'चात्वालाख्यदेशे प्रासनं संस्कारः । लोके च तादृशसंस्कारः गुरोर्वा राज्ञो वा प्रीतिकारकस्सन् दृष्टार्थः, प्रकृते तु प्रासनरूपस्संस्कारः कृतकार्यायां कृष्ण विषाणायां कञ्चनातिशयं न जनयतीति विशेषः । अत्रैवं विवेकः -'कृष्ण विषाणया कण्डयते' इति कण्डवपनोदनार्थं विहितायाः कृष्णविषाणाया नियमविधिः स्वीकर्तव्यः । कण्डवपनोदनं नखैरपि भवितुमर्हति । कण्ड्वपनोदने नखैः क्रियमाणे कृष्णविषाणायाः प्राप्तिर्नास्ति । तामप्राप्ति पूरयितुमयं नियम विधिरिति स्वीकर्तव्यम् । नियमविधौ नियमजन्यमदृष्टं कल्प्यत एव । तच्चादृष्टं प्रासनोत्तरभावि प्रधानयागाभ्यासेषुत्पत्यपूर्वजननसामर्थ्याधायकम्। कृष्ण विषाणाप्रासनं माध्यन्दिनसवने दक्षिणादानानन्तरं कर्तव्यं भवति । प्रासन पूर्वकाले प्रातस्सवने ये प्रधानयज्यभ्यासा अनुष्ठिताः तज्जनितानामुत्पत्त्यर्वाणां परमापूर्वजननसामर्थ्याधायकमिदं नियमापूर्वम् । एवं देशरिक्तीकरणं दृष्टमपि फल प्रासनस्य वर्तते । अतो दृष्टादृष्ट फलकमिदं प्रासनाख्य प्रतिपत्तिकर्मेति सिध्यति । तत्र 'कृष्णविषाणाम्' इति द्वितीयाप्यनुगृहीता भवति इति ॥ 
इति कृष्णविषाणाप्रासनस्य प्रतिपत्तित्वाधिकरणम् ।। 
मीमांसानयमञ्जर्याम् 

### अवभृथगमनस्य प्रतिपत्तिताधिकरणम्
 ज्योतिष्टोमेऽवभृथेष्टिविहिता - 'वारुणेनैककपालेनावभृथमभ्यवयन्ति' इति । यागसमाध्यनन्तरं नदीतडागादिजलतटं गत्वा तत्र जल एव वरुणदेवताकैक कपालद्रव्यकेष्टिमाचरन्ति । इष्टयन्ते दीक्षितदम्पतिभ्यां सह सर्वेऽपि स्नानमा चरन्ति । तत्रान्यदिदं वाक्यमाम्नायते-'यत्किञ्चित्सोमलिप्तं द्रव्यं तेनावभृथं यन्ति' इति । सोमलिप्तशब्देन सोमलतातो रसनिष्पीडनानन्तरभवशिष्टं यद जीषाख्यं द्रव्यम् निष्पीडनसाधनीभूतं यद्ग्रावाभिषवणफलकादिक द्रव्यञ्चा भिधीयते । यदिदं सोमलिप्तं द्रव्यं तेनावभृथः कर्तव्यः ? उत सोमलिप्तेन द्रव्येण सह जले तत्प्रक्षेपणायावभृथदेशं प्रति गन्तव्यमिति सन्देहः। प्रथमपक्षेऽर्थकर्म, द्वितीयपक्षे च प्रतिपत्तिकर्मेति संशयनिष्कर्षः । 
तत्र 'तेनावभृथं यन्ति' इति तच्छब्देन तृतीयान्तेन सोमलिप्तं द्रव्यं परामश्यते । अवभथोद्देशेन सोमलिप्तद्रव्यस्य साधनत्वेन विधानमिति स्पष्ट प्रतीयते । अतोऽवभृथेष्टिः तेन द्रव्येण कर्तव्येत्यर्थकमै वेदम् 'वारुणेनैककपालेन' इत्युत्पत्तिवाक्ये वरुणदेवताकपुरोडाशद्रव्यावरुद्धत्वेऽपि विधिबलात् सोमलिप्त द्रव्यस्य विकल्पो भवितुमर्हति। ततश्च सोमलिप्तं द्रव्यमवभथाख्ये कर्मणि हविष्टवेन विधीयत इति सिध्यति । अत्रावभथशब्द इष्टिविशेषे मख्यः तेनेति तेतीया साधनत्वे मुख्या। उभयमिदं अर्थकर्मत्वे सत्येव युक्तं भवति, प्रतिपत्ति कर्मत्वेऽवभृथशब्दो देशलक्षकः, तृतीया च द्वितीयार्थ इति स्यात् । नन्ववभृथशब्देन धात्वर्थो नोच्यते, किन्तु नामार्थः, तत्र कथं सोमलिप्तस्य साधनत्वेनान्वयः, कारकयोमिथस्सम्बन्धाभावादिति चेन्न; यन्तीति आख्यातोपात्तक्रियाद्वारा तदुपपत्तेः । तस्मात्सोमलिप्तेन द्रव्येण हविषाऽवभृथं कुर्यादित्येव वचनव्यक्तिः, न प्रतिपत्तिकति पक्षे प्राप्ते 
उच्यते-अवभृथगमनं सोमलिप्तस्य प्रतिपत्तिरेव, न त्विष्टौ तस्य हविष्ट्वेन विधानम् । उत्पत्तिवाक्येनेष्टेः पुरोडाशद्रव्यावरुद्धत्वात् सोमलिप्तस्य तत्र निवेशो न सम्भवी । न च विधिबलान्निवेश इति स्वीकृत्योभयोविकल्प इति वक्तुं शक्यम्, विधेः प्रतिपत्तिविधानेनापि नेतुं शक्यत्वात् । किञ्चार्थकर्म पक्षेऽवभृथयानं धात्वर्थो न विधीयते, तस्य वारुणवाक्येनैव प्राप्तत्वात्, किन्तु सोमलिप्तस्य विधानम् । तथासति वाक्यार्थविधानं पर्यवस्यति । प्रतिपत्तिकर्मत्वे तु 'अवभृथयानेन सोमलिप्तं प्रतिपादयेत्' इति वचनव्यक्तौ श्रुत्यर्थविधानं लभ्यते । तेन 'वाक्यार्थविधिरन्याय्यः श्रुत्यर्थविधिसम्भवे' इति न्यायोऽनुगृहोतो भवति । यद्यपि प्रतिपत्तिकर्मत्वेऽवभथशब्दस्य देशे तृतीया च द्वितीयार्थ लक्षणा भवत्येव, तथाप्यर्थकर्मत्वपक्षे मख्ये लक्षणा स्वीकर्तव्या भवति । तथाहि 'यत्किञ्चित् सोमलिप्तम्' इति वाक्ये सोमलिप्तपदं प्रथमश्रुतम् अवभृथ पदन्त्वन्ते । प्रथमश्रुतं यत्तन्मुख्यम् अन्ते श्रुतं यत् तज्जघन्यम् । प्रथमश्रुतेन 
२५ 
सोमलिप्तपदेन सोमार्थता प्रतीयते। तथा प्रतीयमानस्यावभृथशेषतया विधानं न युक्त मिति अधिष्ठानलक्षणा पुरोडाशकपालपद इवाङ्गीकर्तव्या भवेदिति मुख्य लक्षणा। प्रतिपत्तित्वपक्षे तु जघन्यावभृथपदस्य देशलक्षणोचितैवेति न दोषः। तस्मात् सोमलिप्तेन सहावभृथगमनञ्च यज्ञदेशात् सोमलिप्तस्य देशान्तर प्रापणद्वारा प्रतिपत्तियुक्ता इति ॥ 
इत्यवभृथगमनस्य प्रतिपत्तिताधिकरणम् ॥ 

### कत देशकालादिनियमाधिकरणम्
 दर्शपूर्णमासयोः कर्तदेशकालद्रव्यबोधकानि वाक्यानि सन्ति--तस्यै तस्य यज्ञक्रतोश्चत्वार ऋत्विजः' 'समे दर्शपूर्णमासाभ्यां यजेत' 'पौर्णमास्यां पौर्णमास्या यजेत' 'व्रीहिभिर्यजेत' इति । एतेषु संशयः--किमिमानि वाक्यान्यनु वादकानि ? उत विधायकानि ? इति । 
तत्र कर्मणां प्रयोगा विना कर्तदेशकालद्रव्यर्न कर्तुं शक्यन्त इत्यर्थादेव कादीनां प्राप्तत्वात् अप्राप्तप्रापणरूपो विधिः न भवितुमर्हति । यदि नियमार्था इति मतम् तहि इतरवर्जनरूपा परिसङ्ख्या भवेत् । सा च त्रिदोषग्रस्ता। अतोऽनुवादा एवेमे न विधय इति पक्षे प्राप्ते 
उच्यते-नियमविधय एवेमे नानुवादाः । नात्रेतरवर्जनेन परिसङ्ख्या पत्तिः, यत्र द्वयोस्समुच्चित्य प्राप्तौ सत्यामितरवर्जनाय विधिः प्रवर्तते तत्रैव परिसङ्ख्याविधिरिति व्यवहारः। 'समे यजेत' इत्यादौ समविषमयोर्देशयोः 'पौर्णमास्यां यजेत' इत्यत्र पौर्णमास्यमावास्ययोः 'व्रीहिभिर्यजेत' इत्यत्र व्रीहियवयोः समुच्चित्य न प्राप्तिः । विषमस्य प्राप्तौ समस्याप्राप्तिः, अमावा स्यासमये पोणमास्या अप्राप्तिारत्येवमप्राप्तांशस्य पूरणमात्र नियमविधिस्थले ऽङ्गीक्रियते । तत्रतरनिवृत्तिरर्थादेव भवति। न तत्र विधापारः। एवं परिसंख्यास्थले 'इमामगृभ्णन्' इत्यादौ मन्त्रगतलिङ्गेनाश्वगर्दभरशनयोरुभयो रादाने प्राप्ते गर्दभरशनादाननिवत्तय एव विधिः प्रवर्तते, नियमस्त्वर्थात इत्येवं नियमपरिसङ्ख्ययोर्भेदे स्थिते प्रकृते नियमविधिसिध्यर्थमेवेमानि वाक्यानि नानुवादकानि, तथासति वाक्याम्नान व्यर्थं स्यादिति ॥ 
___ इति कतृ देशकालादिनियमाधिकरणम् ॥ 

### द्रव्यगुणानां नियमार्थताधिकरणम्
 कर्तृदेशकालादीनां नियमार्थं विधानमिति प्रतिपाद्य गुणानामपि विधानं नियमार्थत्वेन विधानमित्यारभते । 'श्वेतमालभेत' 'कृष्णानां व्रोहोणां चरुम्' इत्यादी श्वेतादिश्रवणं किमनुवादमात्रम् उत नियमविधिः ? इति संशयः । 
hur 
मीमांसानयमअर्याम् तत्र कतृ देशादीनां क्रियान्वययोग्यतायास्सत्वान्नियमविधित्वं युक्तम् । गुणानां तादशयोग्यताया अभावात् न नियमविधिः। यत्र पाक्षिकी प्राप्तिस्तत्र नियम इत्युक्तम्, व्रीह्यादीनां मूर्त त्वेन क्रियानिष्पादकत्वं सम्भवति, तेन तेषां पाक्षिकप्राप्तेस्सम्भवः । गुणानाममूर्तत्वेन क्रियानिष्पादकत्वमेवानुपपन्नम् कुतः पाक्षिकप्राप्तेस्सम्भवः । किञ्च 'कृष्णानाम्' इति षष्ठ्या गुणस्य चरुसम्बन्ध एव प्रतीयते न क्रियासम्बन्धः तस्य क्रियार्थतया नियमः कथं भवितुमर्हति । तस्मादनुवादमात्रमिति पक्षे प्राप्ते - 
सिद्धान्त उच्यते--क दिवन्नियमार्थमेव गुणानां श्रवणम् । गुणा हि क्रियोत्पादक द्रव्यपरिच्छेदकतया श्रूयन्ते। गुणानाममूर्ततया साक्षात् क्रिया साधनत्वमनुपपन्नमिति तु सत्यम् किन्तु द्रव्यपरिच्छेदद्वारा क्रियासाधनत्वे को दोषः । गुणरहितस्य द्रव्यस्य क्वापि क्रियासाधनत्वं न दृश्यते। अतः क्रिया स्वसाधनं द्रव्यमाक्षिपन्ती तत्परिच्छेदक गुणमप्याक्षिपतीति वक्तव्यम् । एवं क्रियासम्बन्धो गुणानां भवत्येव। 'कृष्णानाम् इत्यत्र च गुणविशिष्टश्चरुः यागसाधनत्वेन विधीयते, ततश्च क्रियासम्बन्धो गुणस्यास्तीति नियम विधिरिति ।। 
इति द्रव्यगुणानां नियमार्थताधिकरणम् ।। 
### ११ अवघातादीनां नियमार्थताधिकरणम् 
गुणानां नियमार्थत्वं प्रतिपाद्य क्रियात्मकानामपि नियमार्थत्वं प्रति पाद्यते। 'अवहन्ति' 'पिनष्टि' 'संयौति' इत्यादयः किमनुवादाः ? उत विधय इति संशयः । 
__नात्र नियमविधिस्सम्भवति। अवघातादयो द्रव्यनिष्ठत्वेन श्रूयन्ते, यागसम्बन्धस्तेषां नावगम्यते । कृष्णानां व्रीहीणामित्यत्र गुणानां द्रव्यपरिच्छेद द्वारा यागसम्बन्धोऽस्तीति तत्र नियमः स्वीकतः, गुणविशिष्ट द्रव्यस्य याग साधनत्वेन विधानात् । प्रकृते तु अवहननादिविशिष्ट द्रव्यस्य यागसाधनत्वं न श्रूयते। 'व्रीहिभिर्यजेत' इति द्रव्यमात्रस्यैव तथा श्रवणात् । अतो ब्रोहीणां पुरोडाशसम्पादनायाक्षेपेण प्राप्तायाः अवहनन-पेषणादि-क्रियाया अनुवादमात्र मेतदिति पक्षे प्राप्ते 
सिद्धान्त उच्यते--क-दिवदत्रापि नियमविधिरेव । पुरोडाशनिष्पाद नायावहननविधायकवाक्ये यागवाचकशब्दाभावेऽपि आक्षिप्यमाणासु नाना क्रियासु अवहननमेव तुषविमोकाय गृह्णीयात् इति नियमबोधनाय विधिः प्रकरणबलेन स्वीक्रियत इति नियमविधिरेवायम् -अवहतैरेव व्रीहिद्रव्यर्यागे क्रियमाणेऽपूर्वं भवेत् इति ॥ 

### अवघातादीनां नियमार्थताधिकरणम्
 ।। 


### यागहोमलक्षणाधिकरणम्
 यागाद्यङ्गभूतानां कादीनां नियमविधिरिति स्थितम् । प्रसङ्गात् यागहोमलक्षणपरतया भाष्यकारेण सूत्रद्वयं योजितम् । प्रथमसूत्रेण यागस्य द्वितीयसूत्रेण होमस्य च लक्षणं सूत्रकारेण कथ्यत इति । यजतिचोदनाचोदितत्व यागस्य लक्षणम्, प्रक्षेपाधिकजुहोतिचोदनाचोदितत्वं होमस्य लक्षणमिति । 
वातिके तु पूर्वाधिकरणशेषत्वेन सूत्रद्वयमिदं व्याख्यातम् । दर्शपूर्णमास यागानुवादेन कर्तृ देशादयो नियम्यन्त इति यदुक्तं तदनुपपन्नम्, यतो हि 'यदाग्नेयोऽष्टाकपालः' इत्यादिवाक्येषु यजेरश्रवणात् इत्याक्षेपे प्राप्ते 
'आग्नेय' इति तद्धितान्तेन पदेनाष्टाकपालद्रव्यमग्न्यादिवता तत्सम्बन्धश्चेति द्रव्यदेवतासम्बन्धसमुदायो यत्र श्रूयते तत्र यजतिपदाभावेऽपि यागविधिरित्यवगम्यते। द्रव्यदेवतासम्बन्धे ज्ञाते तस्य त्यागाविनाभतत्वात त्यागोऽपि लभ्यते । एवञ्च देवतोद्देशेन यजमानः स्वीयं स्वं त्यजति ‘अग्नय इदं न ममेति' । अयमेव यागः। किञ्च त्यज्यमानद्रव्योद्देश्यत्वं देवतात्वम् । तच्च त्यागाविनाभूतम् । एवं द्रव्यदेवतासम्बन्धान्यथानुपपत्या यागोऽनुमोयत इति यदाग्नेयादिवाक्ये याविधिः फलति । एव त्यक्तस्य द्रध्यस्य क्वचित्प्रक्षेप आवश्यकः । स च प्रक्षेपः चतुरवत्तं जुहोति' इत्यनेन विधीयते । एवञ्च प्रक्षेपान्तं यागशरीरमनुवर्तते। यागे एव होमोऽपि अन्तर्भवतीति यावत् । तस्मादाग्नेयादिवाक्यं यागविधिपरम् ॥ 
इति यागहोमलक्षणाधिकरणम् ।। 

### आतिथ्याबहिरधिकरणम्
 'यदातिथ्यायां बहिस्तदुपसदामग्नीषोमीयस्य च' इति श्रुतम् । अत्र चतुर्धा संशयः-किम् आतिथ्येष्टयर्थं यद् बहिर्ल वनादिसंस्कारैस्संस्कृतं तत् आतिथ्येष्टौ हविरासनाद्यर्थं विनियोगमनङ्गीकृत्य आतिथ्येष्टित आच्छिद्योप सदग्नीषोमीयार्थत्वेन विनियोगः कर्तव्यः ? उतातिथ्यायां विनियुक्तं यद् बहि तस्यैवोपसदग्नीषोमीययोरपि निरिष्टकोपदेशः ? (उपयुक्तस्योपयोगो निरिष्ट कोपदेशः) किं वा आतिथ्यायां यादृशं बहिः तादृशमुपसदामग्नीषोमोयस्य चेति धर्मातिदेशः ? अथवाऽऽतिथ्योपसदग्नीषोमीयाणां त्रिविधकर्मणां साधारण्य विधिरिति। 
तत्र यथा देवदत्तस्य गौर्यज्ञदत्ताय दीयताम् इत्यत्र देवदत्तादाच्छिद्य गौर्यज्ञदत्ताय दीयते तद्वत् आतिथ्यार्थं लवनादिसंस्कार रदृष्टार्थं बहिस्सम्पाद्य तत आच्छिद्योपसदादिषु बहिषो विनियोगो भवत्विति प्रथमः पक्षः। 
____यत्कर्मार्थं यदङ्ग सम्पादितं तस्य तदङ्गत्वं कर्मापवर्गपर्यन्तावसायि भवति । कर्मसमाप्तेः पूर्वं तत आच्छिद्यान्यत्र विनियोगे तस्यात्यन्तादृष्टार्थत्वं 
२८ 
मीमांसानयमञ्जर्याम् स्यात् । अतः कर्मसमाप्त्यनन्तरमुपयुक्तस्यापि विधिबलादन्यत्रोपयोगे न शिष्टाचारविरोधः । अतो निरिष्टकोपदेश इति द्वितीयः पक्षः । 
T आतिथ्यायां बहिर्धर्मः-'आश्ववालः प्रस्तरः' इति । स धर्म उपसत्सु अग्नीषोमीये चातिदिष्टोऽस्तु इत्येतदर्थं प्रवृत्तमिदं वाक्यम्--‘यदातिथ्यायां बहि'रिति । यादृशमातिथ्यायां बर्हिः तादृशमुपसदग्नीषोमीयेषु, न तु निरिष्ट कोपदेशः, आतिथ्यायामुपयुक्तं बहिरित्येवं भूतपूर्वगत्याश्रयणे लक्षणाप्रसङ्गात् । तस्मान्न निरिष्टकविधिरिति तृतीयः पक्षः।। 
1 उपसदामग्नीषोमीयस्य च नातिथ्याप्रकृतिकत्वम, येन ततो धर्माति देशस्स्यात्। अतो न धर्मातिदेशपक्षो युक्तः। किञ्चाश्ववालत्वादिर्धर्मः विशिष्यातिथ्यार्थत्वेन न विधीयते, आतिथ्याप्रकरणपाठेन प्रतीयतेऽस्यातिथ्या सम्बन्ध इति । प्रकरणाद्वाक्यस्य बलवत्वेन 'यदातिथ्यायां बहिः' इति वाक्य मातिथ्योपसदग्नीषोमीयार्थत्वं बोधयति-यदातिथ्यायां बहिस्सम्पाद्यते तन्न केवलमातिथ्यार्थत्वेन किन्तु उपसदग्नीषोमीयार्थतयापीति । ततश्चातिथ्या प्रकरणपठितोऽप्याश्वबालत्वादिधर्मो बहिरा त्रयाणां साधारण एव, प्रकरणा द्वाक्यस्य बलीयस्त्वादिति चतुर्थः पक्षः ॥ 
इति आतिथ्या बहिराधिकरणम् ॥ इति मीमांसानयमञ्जर्यां चतुर्थाध्यायस्य द्वितीयः पादः॥ 
## चतुर्थाध्यायस्य तृतीयः पादः 
### पर्णमय्यधिकरणम् 
पादद्वयेन ऋतुप्रयुक्तिविचारिता, अस्मिन् पादे फलप्रयुक्तिः प्राधान्येन विचार्यते। अनारभ्याधीतानि सन्ति वाक्यानि-इष्टौ 'यस्य पर्णमयी जुहूर्भवति न स पापं श्लोकं शृणोति'इत्यादिः । ज्योतिष्टोमे 'यदाङक्त चक्षुरेव भ्रातृव्यस्य वृक्ते' इत्यादि। तथेष्टावेव 'वर्म वा एतद्यज्ञस्य क्रियते यत्प्रयाजानूयाजा इज्यन्ते वर्मैव तद्यज्ञाय क्रियते वर्म यजमानाय भ्रातृव्याभिभूत्यै' इत्यादि । पर्णः-पलाशः । वङ्क्ते-उत्खिदति । वर्म-कवचम् । किमेते फलविधयः ? उता र्थवादाः ? इति संशयः। फलविधित्वे फलप्रयुक्ताः पर्णमप्यादयो भवन्ति । अर्थवादत्वे प्रशस्ता इमे भवन्ति इति फलफलिभावः । 
___तत्र यद्यप्येतेषु वाक्येषु फलबोधकं कमिपदं न श्रूयते, नापि विधिप्रत्ययः, तथापि 'प्रतितिष्ठन्ति ह वा एते य एता रात्रीरुपयन्ति' 'य इदमौषधं सेवते स नीरोगो दृढगात्रश्च भवतो' इति वैदिकलौकिकवाक्येषु फलपरत्वमनुभूयते यथा, तथेहापि फलपरत्वमाश्रीयते । तस्माद् यो नीरोगो दृढगात्रश्च भवितुमि च्छति तेनेदमौषधं सेवितव्यम्, ये च प्रतिष्ठां लब्धुमिच्छन्ति त एता रात्रीरुपेयु रितिवत् योऽपकीति न श्रोतुमिच्छति स पर्णमयीं जुहूं कुर्यात्, यश्च भ्रातृव्या भिभूतिमभिलषति स कवचरूपान् प्रयाजान याजाननुतिष्ठेदित्येवं विपरिणामे नापापश्लोकश्रवणादिकं फलपरं भवत्विति पक्षे प्राप्ते, 
उच्यते-पर्णमयी द्रव्यम्, आङ्क्ते संस्कारः, प्रयाजान याजाः प्रधानकर्माणि, एतेषु फलश्रवणमर्थवादः । फलविधित्वस्वीकारे पर्णमय्याः संस्कारस्य प्रधानकर्मणश्च स्वातन्त्र्येण फलार्थत्वं वक्तव्यम्, तन्न सम्भवति, तत्तत्प्रकरण पाठवैयर्थ्यात् । अथवा क्रत्वर्थं सत् फलार्थमिति वक्तव्यम्, तदापि न सम्भवति, कत्वर्थत्वे ऋतुफलेनैव फलवत्वादेतेषाम् । अथवा 'गोदोहनेन पशुकामस्य प्रण येत'वत् इति ऋतुमाश्रित्य फलविधिरिति वक्तव्यम,तदपि न सम्भवति, गोदोहनं हि प्रणयनक्रियामाश्रित्य फलाय विहितम् । न चात्र तादृशाश्रयसमपिका क्रियोपात्ता विद्यते । प्रकरणबलेन प्रकृतं ऋतुमेवाश्रित्य फलपरत्वमेषां न सङ्गच्छते, प्रकरणात् ऋतूपस्थितिरानुमानिको, अपापश्लोकश्रवणदि च स्ववाक्ये प्रत्यक्षश्रुतम् । तेन स्वातन्त्र्येणैव प्रत्यक्षतः फलार्थत्वे गम्यमानेऽनुमानस्य बाधस्स्यात् । अतः कथमपि फलविधिर्न सम्भवतीत्यर्थवादा एवेमे। ननु 
मीमांसानयनञ्जर्याम् विपरिणामेन फलपरत्वमुक्तं तत्परिहर्तव्यमिति चेत्, न; जुह्वादीनां प्रकरणा स्क्रत्वर्थतानिश्चये जाते शान्ताकाङ्क्षतया विपरिणामेन फलपरत्वकल्पनाया अनुन्मेषात् । यदुपन्यस्तं लौकिकं वाक्यम् तत्र वक्तुस्तात्पर्यवशाद् भवितुमर्हति, वेदे च तदभावात् विषम उपन्यासः । तस्मादर्थवादा एव ॥ 

### बाह द्गिराधिकरणम्
 ज्योतिष्टोमे माध्यन्दिनसवने ब्रह्मसामाख्यं स्तोत्रं क्रियते। तज्ज्योति ष्टोमविकृतौ द्वादशाहेऽतिदिष्टम्। द्वादशाहे श्रूयते-'वाह द्गिरं ब्राह्मणस्य ब्रह्मसाम कुर्यादि' ति। ब्राह्मणकर्तकत्वे निमित्त बाहद्गिराख्यसामसाधनकं ब्रह्मसाम स्तोत्रं कुर्यादिति तदर्थः । कि नैमित्तिकमिदं बार्हदिगरी नित्यार्थत्वेनापि ग्राह्यम्? उत नित्यार्थत्वेनाभीवर्तसाम ग्राह्यमिति सशयः । द्वादशाहे 'अभीवर्तो ब्रह्मसाम भवति' इति विधेः श्रवणात् संशयः । 
_तत्र नैमित्तिकमेव नित्यार्थमपि भवितुमर्हति । ब्राह्मणकर्तृकद्वादशाहे ब्रह्मसामसाधनतया बार्ह द्गिरस्य नैमित्तिकत्वेऽपि नित्यार्थतयापि तदुपादानं युज्यत एव । नैमित्तिकमिदं बार्ह द्गिरं पुरुषार्थम्, ब्राह्मणकर्तृकत्वं निमित्तीकृत्य प्रवृत्तत्वात् । तथापि नित्यनैमित्तिकयोरकरणे प्रत्यवायः, करणे च प्रत्यवाय परिहार इति रूपं सामान्यम् इति हेतोः ब्राह्मणप्रयोग एव पुरुषार्थमपि बार्हद्गिरं क्रत्वर्थमपि भवति । यद्यपि द्वादशाहे 'अभिवर्तो ब्रह्मसाम भवति, इति श्रुतम्, तथापि तस्य सामान्यविधित्वमङ्गीकृत्य 'ब्राह्मणस्य बार्हद्गिरम्' इति विशेषविधिना ब्राह्मणकौण्डिन्यन्यायेन बाधस्स्वीकर्तुं शक्यते। अतो नित्यार्थतयापि बार्हद्गिरस्य ग्रहणमिति प्राप्ते। 
____ उच्यते- अभीवर्ते नित्यार्थतया विहिते विद्यमाने नैमित्तिक बाहद्गिर नित्यार्थं न भवितुमर्हति । ब्रह्मसामनाम स्तोत्रम् । तत्साधनं साम भवति। साम्नो ऋगक्षराभिव्यक्तिरूपे दृष्टे प्रयोजने सत्यपि तत्साधनकस्तोस्त्रस्य द्वितीयप्रथमस्तु शस्त्राधिकरणन्यायेन प्रधानकर्मत्वनिश्चयात् अभीवर्तसामसाध्य कस्तोत्रेण यादशोऽदृष्टरू पः क्रतूपकारो जायते न तादृशो बार्हद्गिरसाध्यक स्तोत्रण जनयितुं शक्यत इत्येष्टव्यम् । अभोवर्तसाम विधिना विहितमस्ति । तस्मिन् विद्यमाने बार्हद्गिरस्य कथं प्रसक्तिः । एक नित्यम् अपरञ्च नैमित्ति कम् इत्युभयो(लक्षण्यात्, नियतनिमित्तकं नित्यं भवति, अनियतनिमित्तकञ्च नैमित्तिकं भवति । ततश्च निमित्ताभावे नैमित्तिकं बाहद्गिरं प्राप्नोति । एवं तहि क्षत्रिय-वैश्यकर्तृकद्वादशाहे 'पाथुरश्मं राजन्यस्य, रायोवाजीयं वैश्यस्य' इति पाथुरश्मरायोवाजोययोस्साम्नोः तत्तत्कर्तृकत्वनिमित्तमादाय विहितत्वात् अभीवर्तस्य निविषयत्वं प्राप्नोति। अतो निमित्तत्रयरहितप्रयोगेऽभीवर्तस्य निवेशो वक्तव्यः । तत्र निमित्तत्रयरहितः प्रयोगः कीदृशः ? यत्र बार्हद्गिरादीनां 
प्राप्तिनं भवेत् अभीवर्तस्यैव प्राप्तिस्स्यादिति जिज्ञासायाम् अनुलोमाधिकारक प्रयोगमादाय निर्वाह इति खण्डदेवाचार्याः। अत्रायं विवेकः-यथा क्षत्रियात् क्षत्रियायामुत्पन्नः क्षत्रियः, तथा ब्राह्मणात् क्षत्रियायामुत्पन्नोऽपि क्षत्रिय एव । एवं क्षत्रियात् वैश्यायामुत्पन्नो वैश्य एवेत्यनुलोमनिश्चयः स्मृतिकारैरङ्गी कृतः । तत्र यथाधिकारमनुलोमकतृ कद्वादशाहप्रयोगे पाथुरश्म-रायोवाजीययोः विलम्बेनोपस्थितिः, प्रकरणपाठाच्छीघ्रोपस्थितिरभीवर्तस्यानन्यगतिकस्य ग्रहणं सिध्यति । तस्मान्नैमित्तिकानां न नित्यार्थतापीति। 
पूर्वं नैमित्तिकमुदाहृत्य तस्य नित्यार्थत्वेनापि ग्रहणं निराकृतम् । तत्रैव सूत्रानुसारेण काम्यमुदाहृत्य तस्य नित्यार्थ त्वेन ग्रहणं सम्भवति न वेति विचारो ग्रन्थकृद्धिः प्रवर्तितः। तद्यथा-दर्शपूर्णमासयोरपां प्रणयनं विहितम-'अपः प्रणयति' इति । प्रणयनं नाम जलकुम्भात् प्रोक्षणाद्यङ्गानुष्ठानार्थं पात्रविशेष पर्याप्तजलस्य पृथक्करणम् । तत्र श्रूयते-'मृण्मयेन प्रतिष्ठाकामस्य' इति । यो यजमानो दर्शपूर्णमासजन्यफलापेक्षयाऽतिरिक्त प्रतिष्ठाख्यं फलं कामयते स मण्मयेन पात्रणापां प्रणयनं कुर्यादित्यर्थः । अपां प्रणयनं साधनमाकाङ्क्षति । अन्यस्य साधनस्य कल्पनापेक्षया कामे श्रुतस्य मण्मयपात्रस्य पुरुषार्थस्यापि सन्निहितत्वात् क्रत्वर्थतयाप्युपादानं भवतु । यद्यपि 'चमसेनापः प्रणयति' इति विधिः प्रणयनसाधनतया चमसं वारणवृक्षनिमितं विधत्ते, तथापि चमसशब्दः चतुष्कोणाकृतिवाची, तादृशाकृतिश्च मृदापि सम्पादयितुं शक्यते, वारणवृक्षस म्बन्धश्च 'यज्ञावचर' शब्दोपात्तेषु पात्रान्तरेषु सावकाशो विशेषविधिना बाध्यत इति न दोषः । अतश्च मृण्मयपात्रं पुरुषार्थं सत् क्रत्वर्थमपि भवितुमर्हतीति पक्षे प्राप्ते-- 
सिद्धान्तः-वारणपात्रमेव ऋतुसाधनम्, न काम्यं मृण्मयपात्रम्। मृण्मय पात्रञ्च कामाभावे च न प्राप्नोतीति तस्यानित्यत्वम् । अत एव तत् न नित्यं वारणपात्रं बाधितुमर्हति । 'चमसेनापः प्रणयति' इति क्रत्वर्थतया चमसो वि. हितः, मृण्मयपात्रञ्च पुरुषार्थतया विहितम् । तत्र प्रणयननित्यचिकोर्षया नित्यवदाम्नातवारणपात्रस्यैव ग्रहणम् मृण्मयस्यानित्यत्वान्न ग्रहणमिति ॥ 
इति बर्बाहदगिराधिकरणम् ॥ 

### संयोगपृथक्त्वाधिकरणम्
 पुरुषार्थस्य क्रत्वर्थत्वमपि न भवितुमर्हतीति स्थितम् । इदानीं तदपवादः प्रदर्श्यते । पशौ यूपच्छेदनं विहितम्--'यूपञ्छिनत्ति' इति । तत्र श्रूयते 'खादिरो यूपो भवति' इति, 'खादिरं वीर्यकामस्य यूपं कुर्यात्' इति च । अस्याधि करणस्येदं विषयवाक्यम् । खादिरवृक्षात्काष्ठं छित्वा तक्षणजोषणाष्टा श्रीकरणाञ्जनादिसंस्कारान् विधाय यूपः सम्पाद्यते । तत्र 'खादिरो यूपो भवति' इति खादिरत्वं यूपाङ्गत्वेन विधीयते । तदेव खादिरत्वं 'खादिरं﻿मीमांसानयमञ्जर्याम् वीर्यकामस्य' इति वाक्येन फलायापि विधीयते । अत्रायं संशयः--किं खादिरत्वं केवलं पुरुषार्थम् ? उत क्रत्वर्थमपीति । केवलपुरुषार्थत्वे फलं प्रयोजकम्, उभयार्थत्वे ऋतुः फलञ्चेत्युभयं प्रयोजकमिति फलफलिभावः ।। 
तत्र 'खादिरो यूपो भवति' इति वाक्यस्य 'खादिरं वीर्यकामस्य' इति वाक्येन सहैकवाक्यतामङ्गीकृत्यार्थो वर्णनीयः-यूपार्थं यत्खादिरत्वं तद्वीर्य कामायेति । यथा 'सोमेन यजेत' इति विहितस्य यागस्य ज्योतिष्टोमवाक्येन फलाय विधानं तद्वत् । अतः पूर्वाधिकरणन्यायेन केवलपुरुषार्थत्वं खादिरत्वस्येति पक्षे प्राप्ते 
उच्यते-एकस्यैव . खादिरत्वस्य क्रत्वर्थत्वं पुरुषार्थत्वञ्चेत्युभय रूपत्वम् । पूर्वाधिकरणे मण्मयपात्रस्य क्रत्वर्थताबोधकवाक्यान्तरस्याभावात् केवलपुरुषार्थत्वं साधितम् । इह तु 'खादिरो यूपो भवति' इति क्रत्वर्थता बोधकवाक्यान्तरस्य सत्वात् उभयार्थत्वं खादिरत्वस्येति वैषम्यम् । यदुक्तं ज्योतिष्टोमवाक्येन सोमवाक्यस्य शेषत्वमङ्गीकृत्य सोमयागस्य केवलपुरुषार्थत्वं तद्वदिति तन्न; दृष्टान्तदाष्र्टान्तिकयोवैषम्यात् । यागस्वरूपावति विना ज्योतिष्टोमवाक्यं फलसम्बन्धं बोधयितुमसमर्थम् इति ज्योतिष्टोमवाक्यं यागस्वरूपमपेक्षते । 'सोमेन यजेत' इति विधिश्च यागे पुरुषं प्रवर्तयितुमिष्ट विशेषमपेक्षते। एवं मिथोऽपेक्षति उभयोरेकवाक्यता। प्रकृते तादृशापेक्षाया विरहः। 'खादिरं वीर्य कामस्य' इति वाक्यं खादिरत्वस्य लोकसिद्धत्वेन तत्स्वरूपपरिज्ञानाय न वाक्यान्तरमपेक्षते।' 'खादिरो यपो भवति' इति वाक्यमपि प्रकरणबलाल्लब्धऋतूपकारकत्वेन परिपूर्णम् । 'यूपं छिनत्ति' इति विहितछेदनं कस्य वृक्षस्येति जिज्ञासापूरणाय 'खादिरो यूप' इति वाक्यं क्रत्वर्थत्वेन खादिरत्वं समर्पयति । तस्मात् खादिरत्वं पुरुषार्थं क्रत्वर्थञ्चे त्युभयार्थत्वं खादिरत्वस्येति । अयमेव संयोगपृथक्त्वन्यायः कथ्यते ॥ 
इति संयोगपृथक्त्वाधिकरणम् ॥ 

### पयोव्रताधिकरणम्
 'पयोव्रतं ब्राह्मणस्य यवागू राजन्यस्य, आमिक्षा वैश्यस्य' इति ज्यो तिष्टोमे वर्णभेदेन यजमानानां व्रतमाम्नातम् । व्रतं नाम भोज्यं द्रव्यम् । किमिदं केवलपुरुषार्थम् ? उत ऋतुयुक्तपुरुषार्थम् ? इति संशयः । ब्राह्मणराजन्यवैश्यश ब्दोत्तरं या षष्ठी सा तादर्थ्ये । तत्तदर्थत्वेन व्रतं विधोयत इत्यर्थः । तेन प्रकरण बाध्यत इति व्रतस्य क्रत्वर्थत्वं न सम्भवतीति सिध्यति । ननु तृतीये 'जञ्जभ्य मानो ब्रूयान्मयि दक्षऋतू' इत्यत्र पुरुषसंयोगे विद्यमानेऽपि प्रकरणाबाधेन ऋतुयुक्तपुरुषार्थत्वं भवत्विति चेन्न; तत्र केवलपुरुषधर्मत्वं स्वीकृतम्। प्रकृते तु व्रतस्य न फलकल्पनाभीतिः, व्रतस्य प्राणधारणबलाधानरूपफलकत्वस्थ लोकसि द्धत्वात्। पय आदिद्रव्याणामपि तत्फलकत्वं लोकसिद्धम् । तदर्थं नियमविधिः 
३ 
स्वोकर्तव्यः । नियमेन चादृष्टं स्वीकर्तव्यम् । अदृष्टञ्च ऋतुसम्बन्धेन विना न सिध्यति । एवं ऋतुसम्बन्ध विद्यमानेऽपि व्रतकरणन पुरुषप्रीतिरेव फलमेष्टव्यम्। पय आदीनां श्रवणेन पुरुषप्रीतिस्स्वतस्सिद्धति न फलं कल्पनीयम। अतो जजभ्यमानाधिकरणन्यायस्य नात्रावसरः । तस्मात्पयोव्रतादि केवलपुरुषार्थ मिति पक्षे प्राप्ते, 
उच्यते-ब्राह्मणस्य राजन्यस्य वैश्यस्येत्यत्र तादर्थ्य षष्ठीति स्वीकारे षष्ठ्याः पयोव्रतमित्यत्रोद्देश्यतासम्बन्धेनान्वयो वक्तव्यः, तदैव ब्राह्मणाद्यर्थं पयआदिव्रतमिति केवलपुरुषार्थत्वं सिध्येत् । किन्त्वत्र कर्तरि षष्ठी। तथासति ब्राह्मणस्येत्यादि प्रकृतज्योतिष्टोमेऽन्वेति । ततश्च ब्राह्मणकर्तृ के ज्योतिष्टोमे पयोव्रतम् राजन्यकतृ के तास्मिन् यवागूः वैश्यकर्तृ के चामिक्षा इत्येव पय आदिव्रतं व्यवस्थितं भवति । प्रकृतक्रत्वधिकृतपुरुषप्रीणनद्वारा ऋत्वर्थत्वं पर्यवस्यति । अन्यथा प्रकरणबाधापत्तेः । केवलपुरुषार्थत्वं साधयता ऋतुसम्बन्ध, परिहर्तुं न शक्यते, यस्य कस्यापि भोज्यद्रव्यस्य व्रतकरणन पुरुषप्रोतेस्सम्भवात्। अतः क्रत्वधिकृतानां पुरुषाणां संस्कारः क्रतुधर्मः । तस्मात्क्रतुयुक्तपुरुषार्थमिद पय आदिव्रतम् ॥ 
इति पयोव्रताधिकरण म् ।। 

### विश्वजितः पुरुषार्थत्वाधिकरणम्
 अनिदिष्टफलकं कर्मोदाहृत्य तत्र त्रेधा विचारः क्रियते यथा एकाहकाण्ड पठिते बिश्वजिद्यागे-'विश्वजिता यजेत' इति विहिते फलमस्ति न वेति प्रथमो विचारः । अत्र विधिप्रत्ययः कर्मणः कर्तव्यत्वमात्रमवबोधयति । यद्यपि विध्यर्थः प्रवर्तना च प्रवृत्त्यनुकूलव्यापारः । अस्य फलं प्रवृत्तिश्चार्थीभावनाऽपरपर्याया। सा च कि केन कथमित्याकाङक्षावती। आकाङ्क्षया च किमपि फलं परिकल्प्य फलवत्वं कर्मणो बोधयितुं शक्यते, तथापि समानपदोपात्तधात्वर्थेनैव यागं भावयेदित्याकाङ्क्षायाश्शान्तेः फलकल्पनप्रसङ्गस्यानुन्मेषात् धात्वर्थमेव स्वी कृत्य फलकल्पनेन विना प्रवृत्तिरुपपन्ना भवितुमर्हति । सर्वत्र फलं 'स्वर्गकामः' 'वृष्टिकामः' इत्येवं शाब्दं दृष्टम् । शाब्दस्य तस्य तत्तद्यागसाध्यत्वोपपत्तये यागजन्यमपूर्व द्वारं स्वीकृतम्, यद्वदत्राप्यपूर्वं परिकल्प्य कर्मणः फलवत्वमुच्य तामिति शङ्काया नावसरः, फले विद्यमानेऽपूर्वकल्पनम् फलाधीनत्वादपूर्वस्य । अपूर्व मस्तीति फलं न कल्प्यते । तथा सत्यन्योन्याश्रयस्स्यात् । तस्मादेवजाती यकं कर्म फलरहितमिति पक्षे प्राप्ते, 
उच्यते-फलवति फलरहिते वा कर्मणि विधेः प्रवर्तकत्वधर्मस्समानो भवति । फलवति कर्मणि यथा प्रवत्तिविषयीभूतस्येष्टसाधनत्वमवबोध्य चेतन परुपं प्रवर्तयति तथैवाफलेऽपि कर्मणि किञ्चिदिष्ट परिकल्प्य तत्साधनत्वं कर्मणोऽवबोध्य प्रवर्तयतीत्यङ्गीकर्तव्यम् । क्वचिच्च स्वीयेष्टसाधनत्वज्ञाना 
३४ 
मीमांसानयमञ्जर्याम् 
भावेऽपि राजप्रेरितोऽहं कार्य करोमोति वदन् पुरुषः कर्मणि प्रवर्तत इति पश्यामः । तत्रापि राजाज्ञाया अपरिपालनेऽनिष्टमापद्यत, तत्परिहार एवेष्टमव गत्य प्रवर्तत इतोष्टसाधनताज्ञानजननं विधेरपरिहार्यमेव । शत्रूणां निग्रहाय सैनिकान् अग्रे नयन् सेनापतिः मध्येमार्ग गर्त मार्गावरोधकं पश्यन् कतिपयान सैनिकान् गर्ते निपतध्वमित्याज्ञापयति, सा चाज्ञा पश्चात्तनसैनिकानामग्रे गमनानुकूल्यं सम्पादयेदित्यवगत्य सैनिका गत निपतेयुरेव । अर्थाद्विधिः स्वप्रव तकत्वधर्मं क्वापि न जहाति । अतः प्रकृते फलश्रवणाभावेऽपि प्रवर्तनात्मिका शाब्दीभावना स्वव्यापारे पुरुष प्रवर्तयितुमभिलषन्ती किमपि सामान्यतः फलमाक्षिप्य तद्विशेषसमर्पणमन्यतो गवेषमाणा समानपदोपात्तमपि धात्वर्थम पुरुषार्थतया परित्यज्य तं करणकोटौ निक्षिप्य यागेन सम्पादयत्किमित्यपेक्ष माणाऽवतिष्ठते। आकाङ्क्षाशमनेनैव वाक्यं परिपूर्ण स्यादिति पुरुषार्थभूतभा व्यस्याध्याहारायानुमन्यते । तस्मात्तदध्याहार आवश्यकः । अध्याहृतं फलपदं पौरुषयमपि प्रमाणमेव । वेद एव स्थलान्तरे स्थितस्य फलपदस्य प्रकृतवाक्ये नैकवाक्यत्वकल्पनात् । एकवाक्यतायां सन्निध्यभावेऽपि आकाङ्क्षाया योग्य तायाश्च सत्त्वात् व्यवहितान्वयस्य दोषाभावात् । एवञ्च 'विश्वजिता यजेत' इत्यत्राध्याहृतफलपदस्य सत्वात् पुरुषार्थमिदं कर्मेति सिद्धम् ॥ 
इति विश्वजितः पुरुषार्थत्वाधिकरणम् ॥ 

### विश्वजिदादीनामेकफलवत्वाधिकरणम्
 एवं विश्वजितः फलवत्वे सिद्ध द्वितीयो विचारः -कि वेदे तत्र तत्र श्रुतानि सर्वाणि फलपदान्यध्याहर्तव्यानि, तेन च सर्वफलार्थो विश्वजिद्यागः ? उतकं फलपदमध्याहर्तव्यम् तेन चैकफलार्थमिदं कर्मेति। 
तत्रेदमेवाध्याहर्तव्यमिदं नेति निर्णये प्रमाणाभावात् सर्व फलार्थत्वे प्राप्ते सिद्धान्तः- आकाङ्क्षावशादध्याहारः क्रियते । एके नाध्याहृतेनाकाङ्क्षायां निव त्तायामाकाङ्क्षाभावात् नान्यदध्याहार्यम् । यदेवैकमध्याहियते तत्प्रयुक्तत्वे सिद्धेऽनेकफलप्रयूक्तत्वाश्रयणं गौरवाय स्यादिति नानेकफलपदाध्याहारः ।। 
इति विश्वजिदादीनामेकफलवत्वाधिकरणम् ।। 

### विश्वजिदधिकरणम्
 एक फलमध्याहर्तव्यमिति स्थिते तदेकं किमिति तृतीयो विचारः । कि स्वर्ग-पशु-प्रजा-पुत्रादिफलेष्वनियमेन यत्किञ्चिदेकं कल्पनीयम् ? उत स्वर्ग एव ? इति सन्देहः। 
नियमाभावेन यत्किञ्चिदेकमिति पक्षे प्राप्ते, सिद्धान्तः- स्वर्ग एव कल्पनीयः, सर्वफलापेक्षया स्वर्गस्यैवाविशिष्टत्वात् । नास्ति विशिष्टं यस्मादि 
त्यविशिष्टम्। स्वर्गः दुःखरहितस्सुखविशेषः, दुःखरहितसुखप्रदो देशविशेषो वा, ‘स एष यज्ञायुधी स्वर्ग लोकं याती' ति प्रमाणेन लोकविशेषो वा । सर्वो हि सुखं मे भूयात् दुःखं मे मा भवत्विति वाञ्छति। तत्र पशुपुत्रधानधान्यादिना सुखप्राप्तावपि दुःखासम्पृक्तत्वं तत्र नास्ति । दुःखासम्पृक्तनिरतिशयसुखमेव सर्वाभिलषणीयं तदेव फलं कल्पनीयम् । ततश्च स्वर्ग ए व फलं कल्पनीयं विश्वजितः । यान्यश्रूयमाणफलकानि कर्माणि तेषां विश्वजिन्न्यायेन स्वर्ग एव फलं कल्पनीयम् ।। 
इति विश्वजिदधिकरणम् ॥ 

### रात्रिसत्राधिकरणम्
 अश्रयमाणफलकल्पनापेक्षया क्वचित् वाक्यशेषप्रतिपादितफलेनैव विधेराकाङ्क्षा पूरयितव्येति न्यायप्रदर्शनायेदमधिकरणम् । 'ज्योतिः गौः आयुः' इत्ये कैकदिनसाध्यास्सुत्या रात्रिशब्देनाभिधीयन्ते। यथाऽहश्शब्दोऽहोरात्रपर स्तथा रात्रिशब्दोऽप्यहोरात्रपरः । एवमुत्पन्नानां ज्योतिरादीनां सन्निधौ 'प्रतितिष्ठन्ति ह वा एते य एता रात्रोरुपन्ति' इत्यर्थवादः श्रुतः । उत्पत्तौ फलाश्रवणात फलं कल्पनीयम् । किमत्र प्रतिष्ठालक्षणफलाय रात्रिसत्रविधिः? उतार्थवादः ? इति संशयः । 
____ तत्र कार्णाजिनिमहर्षिः प्रतितिष्ठन्तीति वाक्यमर्थवाद इति मन्यते । यथा पर्णताविधिसन्निधौ श्रूयमाणस्य 'न स पापम्' इत्यस्यार्थवादत्वं तथैवा स्यापीति । तत्र हेतुः कमिपदाघटितत्वं 'प्रतितिष्ठन्ति' इति वर्तमाननिर्देशश्च । अतश्चानिदिष्टफलत्वात्पूर्वाधिकरणन्यायेन स्वर्ग एव फलं कल्पनीयमिति पक्षे प्राप्ते, 
सिद्धान्तः-महर्षिरात्रेयोऽर्थवादनिर्दिष्टं प्रतिष्ठाख्यमेव फलं रात्रिसत्राणां मन्यते । यत्र केनापि प्रकारेण फलाश्रवणं तत्र विश्वजिन्न्यायेन स्वर्गकल्पनम् । न चात्र प्रतिष्ठाख्यफलाभ्युपगमे कमिपदाघटितत्वं वर्तमाननिर्देशश्च प्रतिबन्धकौ, प्रतिति ठन्ति' इत्यस्य 'प्रतितिष्ठासन्ति' इति विपरिणामेन फलपरत्वोपपत्तेः ये प्रतितिष्ठासन्ति ते रात्रीरेता उपेयुरिति । अश्रुतफलकल्पनापेक्षया विपरिणामे लाघवम् । अश्रुतस्वर्गस्य कल्पने तत्स्वरूपं तस्य ऋतुसम्बन्धः फलत्वञ्च कल्प्यम्, प्रतिष्ठायास्तु स्वरूपं लोकतः क्लुप्तम्, श्रुतत्वादेव ऋतुसम्बन्धः क्लप्तः, फलत्वं केवलं कल्प्यमिति लाघवम् । नात्र पर्णतान्यायस्य प्रसरः, तत्र जुहः कत्वङ्गम् ऋतुफलेनव तस्य फलवत्वं सिद्धमिति न फलाकाङ्क्षा। अत एव योऽपायश्लोकश्रवणकामस्स पर्णमयीं जुहं कुर्यादिति न विधिकल्पना सम्भवति। प्रकृते तू रात्रिसत्राणां ऋतूपस्थापकाभावेन ऋतूपकारकत्वं न सिद्धमिति फलाकाङ्क्षासत्वात् इति वैषम्यम् । अत आर्थवादिकं प्रतिष्ठाख्यं फल मभ्युपगम्यते ।। 
इति रात्रिसत्राधिकरणम् ।। 
मीमांसानयमञ्जर्याम् 

### काम्यकर्मणां श्रुतफलार्थत्वाधिकरणम्
 श्रूयमाणफलकानि काम्यानि कर्माणि-'सौर्य चरु निर्वपेद् ब्रह्मवर्चसकामः' इत्येवमादिभिविहितान्युदाहृत्य विचार्यन्ते-किमिमानि विश्वजिन्न्यायेन कल्पित स्वर्गार्थानि सन्ति अधिकतया श्रुतफलार्थानि ? उत श्रुतफलार्थान्येव न स्वर्गार्थान्यपीति । 
तत्र ब्रह्मवर्चसादीनि फलानि काम्यानि, सत्यां कामनायां भवेयुः, स्वर्गस्तु नित्यः । विधिप्रत्ययः प्रवर्तनासामान्यमभिदघानः सत्यां कामनायामसत्यां वा तस्यां प्रवर्तयति। कामनाविशेषरहितस्य सौर्ययागं कुर्वाणस्य नित्यस्स्वर्गः, ब्रह्मवर्चसकामनया कुर्वाणस्य ब्रह्मवर्चसफलमपि भवति। स्वर्गश्च सर्वपुरुषाभि लषितं फलम् । सत्यामसत्याञ्च कामनायां स्वर्गो भवेदेव, कामनायां सत्या मधिकं ब्रह्मवर्चसादिकं भवति । एकस्य कर्मणः फलद्वयं नानुपपन्नम्, स्वर्गफलक ज्योतिष्टोमादेः 'खादिरं वीर्यकामस्य यूपं कुयात्' इति 'दध्नेन्द्रियकामस्य जुहुयात्' इति फलद्वयाङ्गीकारात् । किञ्च वीतायां फलेच्छायां कर्मणस्समाप्तेः पूर्वं लब्धे वा फले कर्म समापनीयमिति विधिदृश्यते-'यदि वर्षेत्तावत्येव होतव्यम्' इति । काम्यकर्मणां श्रुतमात्रफलकत्वे तदिदमनुपपन्नं स्यात् । यदि नित्येन फलेन सह श्रुतं फलमन्वाचीयत इत्यभ्युपगमे सति समापनविधिरुपपन्न स्स्यात् तस्मात् काम्यकर्मणां श्रुताश्रुतफलवत्वमिति पक्षे प्राप्ते। 
2 उच्यते-काम्ये कर्मणि श्रुतमेव फलम्, न तु स्वर्गः कल्पनीयः । काम्यस्य कर्मणः श्रुतफलेनैव निराकाङ्क्षत्वात् । विधेस्सर्वसाधारण्यं फलविशेषाश्रवण भवति । फल विशेषश्रवणे विधेस्समीहितसाधनन्वं श्रुतफलविशेषमाप्तयैव पर्यव सन्नं भवति । यदुक्तं 'खादिरं वीर्यकामस्य' इति तत्र ज्योतिष्टोमस्य स्वर्गार्थत्वेन विधानात् खादिरत्वादेस्तदङ्गत्वात् अङ्गस्य च फलसाधनत्वावगमात् उभयार्थत्वं यूक्तम् । प्रकृते तु न तथा विद्यते, सौर्येष्टेः स्वर्गार्थत्वेनाश्रवणात् । यदुक्तं 'यदि वर्षेत्तावत्येव होतव्यम्' इति तन्न, प्रारब्धस्य कर्मणस्समाध्यभावे प्रत्यवायः श्रतः। तत्परिहाराय समापनविधानम् । प्रत्यवायपरिहाराय क्रियमाणस्य कर्मणः स्वर्गार्थत्वकल्पनं नोचितम्। तथासति नित्यनैमित्तिकानाचरणेन जनितं दुरितं परिहतुकामः पुरुषोऽपि विहितं प्रायश्चित्तमनुष्ठाय दर्शपूर्णमास ज्योतिष्टोमयाजिभिस्सह स्वर्ग लोकं गच्छेत् इति स्यात् । तस्मात् काम्यकर्मसु श्रुतमेव फलम् न स्वर्गादिकल्पनमिति सिद्धम् ।। 
इति काम्यकर्मणां श्रुतफलार्थत्वाधिकरणम् ।। 

### सार्वकाम्याधिकरणम्
 'सर्वेभ्यः कामेभ्यो दर्शपूर्णमासौ' 'सर्वेभ्यः कामेभ्यो ज्योतिष्टोमः' इति । सर्वफलार्थत्वेन दर्शपूर्णमासज्योतिष्टोमयोविधानं श्रूयते । किमिदमनुवादकम् ? 
उत विधिरिति संशयः। दार्शपूणिमासिकायां प्रणयनयनमेवाधिकृत्य पात्राणि पशु-ब्रह्म वर्चस-प्रतिष्ठाकामेभ्यो विधीयन्ते । एवं वेदिनिर्माणाय साधनानि विविधफलेभ्यो विधीयन्ते । 'गोदोहनेन पशुकामस्य प्रणयेत्' 'कांस्येन ब्रह्मव र्चसकामस्य' 'मण्मयेन प्रतिष्ठाकामस्य' 'आहार्यपुरोषां पशुकामस्य वेदि कुर्यात्' 'खननपुरीषां प्रतिष्ठाकामस्य' इत्यादि। तथैव ज्योतिष्टोमेऽपि । ज्योतिष्टोमदर्शपूर्णमासयोः स्वर्गार्थत्वेन विधानं प्रसिद्धमेव । गोदोहनादि वाक्येषु श्रतानि फलानि सर्वशब्देनानूद्यन्ते, सर्वेभ्यः कामेभ्य इति । अत्रत्यस्स वंशब्दो गुणकामानुवादस्सङ्कुचितवृत्तिः । बह्वायासव्ययसाध्याश्वमेधसत्रादि ऋतुजन्यफलपरत्वेन सर्वशब्दो नेतुं न शक्यते । तद्विधायकवाक्यानामानर्थ क्यापत्तेः। किञ्चास्मिन् वाक्ये विधायकप्रत्ययोऽपि न दृश्यते । अत इदं वाक्यद्वयं गुणकामानुवादकमेवेति पक्षे प्राप्ते 
सिद्धान्तः-वाक्यद्वयमिदमनुवाद इत्युक्ते दर्शपूर्णमासज्योतिष्टोमशब्दयोः प्रधानयागवाचिनोः गोदोहनादौ लक्षणाऽङ्गोकर्तव्या भवेत् । न च लक्षणया गोदोहनादिपरत्वं शब्दद्वयस्य युज्यते, मुख्यवृत्तिसम्भवे लक्षणाश्रयणासम्भवात् । यदुक्तमत्र विधायकप्रत्ययाभावेनानुवादकत्वमिति, तत्रोच्यते-सर्वत्राप्राप्तस्थलेषु विधिभावनयोरभावेऽपि तदध्याहरणे सर्व फलार्थत्वेन ज्योतिष्टोमदर्शपूर्णमासयो विधातु शक्यत्वात् । न चैवमस्य वाक्यद्वयस्य विधायकत्वे 'ज्योतिष्टोमेन स्वर्गकामो यजेत्' 'दर्शपूर्णमासाभ्यां स्वर्गकामो यजेत' इत्यनयोः का गतिस्स्यात् आनर्थक्यमेवाङ्गीकर्तव्यमिति वाच्यम्, गोबलीवर्दन्यायेन भिन्नविषयत्वकल्पने नानर्थक्याभावात् । तथाहि-गोमिथुनेच्छया कश्चन गामानय बलोवर्दञ्चान येति वाक्यं प्रयुक्त। तत्र प्रथमवाक्येनैव बलीव नयनबोधे जायमाने द्वितीय वाक्यस्य पूर्ववाक्यस्य गोपदं स्त्रीव्यक्तिमात्रपरमिति तात्पर्य कल्पनीयम्, तथैव प्रकृतेऽपि ज्योतिष्टोमदर्शपूर्णमासवाक्यगतं स्वर्गपदं तन्मात्रपरम् । अतो नानर्थक्यं वाक्यद्वयस्य । तदुक्तं सर्वशब्दोऽत्र सङ्कुचितार्थपर इति, तन्न; हार्यो जनन्यायविरोधात् । तृतीयपञ्चमे भक्षपेटिकायां 'यथाचमसमन्यांश्चमसान् चमसिनो भक्षयन्ति अर्थतस्य हार्यो जनस्य सर्व एव लिप्सन्ते' इत्युदाहृत्य सर्व नाम्नामुपस्थितसन्निहितपरामशित्वस्वाभाव्येन चमसिनामेव सर्वशब्देन ग्रहण मित्याशक्यान्येषु चमसेष्वेकैकस्यैव चमसिनो भक्षणं न्याय्यम्, हार्यो जने तु चमसिनामन्येषाञ्च सर्वेषामत्विजां भक्षणं साधितम्, तन्न्यायेनात्र सर्वशब्दो न सकूचितार्थपरः। एतेन सर्वशब्दो वैदिकानामेव फलानां परामर्शको न लौकि कानामिति सङ्कोचो निरस्तः, सर्वनामोपस्थितपरामर्शकः, उपस्थितिश्च यथा वैदिकानां तथा लौकिकानामपि तुल्या। यदुक्तमश्वमेधादिविधायकवाक्यानर्थक्य मिति तत्रोच्यते-अर्थवादाधिकरणे 'फलस्य कर्मनिष्पत्तेर्लोकवत् परिमाणतः फलविशेषस्स्यात्' इति गुणसूत्रेण शङ्काया निरस्तत्वान्न किञ्चिदेतत् । तस्मात् सर्व फलार्थत्वेन ज्योतिष्टोमदर्शपूर्णमासयोविधिरेवायम् ॥ 
इति सार्वकाम्याधिकरणम् ॥ 
मीमांसानयमञ्जर्याम् 

### योगसिध्यधिकरणम्
 पूर्वस्मिन्नधिकरणे ज्योतिष्टोमदर्शपूर्णमासयोः कर्मणोस्सर्व फलार्थत्वेन विधानं व्यवस्थापितम् । अस्मिन्नधिकरणे तानि फलानि केन प्रकारेणोत्पद्यन्त । इति विचार्यते। किमेकेनव प्रयोगेण सर्वफलावाप्तिः ? उत प्रयोगभेदेन कैकस्य फलस्योत्पत्तिरिति सन्देहः । 
सकृत्प्रयोगादेव सर्वाणि फलानि भवेयुः, सर्व फलार्थत्वेन दर्शपूर्णमासयोः ज्योतिष्टोमस्य च विधौ विद्यमाने फलेष्वन्यतममेव भवतीत्युक्ते तत्रेदमेव फलं भवतीति नियामक प्रमाणं किं स्यात् ? अतस्सर्वाणि फलानि युगपदेव स्युरिति पक्षे प्राप्ते, 
2. उच्यते-पर्यायेणैव फलसिद्धि युगपत् । फलेष्वैहिकानि आमुष्मिकाणि च सन्ति । ऐहिकं फलं वृष्ट्यादि, आमुष्मिकञ्च फलं लोकान्तरादिकम् । एकस्मात्साधनात्साध्यद्वय युगपन्नोत्पादयितुं शक्यते । साधनोभूतस्य कर्मण एकदा एकफलजनन एव सामर्थ्यम। लोकेऽपि अनेककार्यसम्पादनसमर्थोऽपि पुरुषो युगपदनेकत्र न विनियज्यते, किन्तु पर्यायेणव । 'सर्वेभ्यः कामेभ्यः' इति वाक्यमधिकारविधिः, अधिकारविधिरेव प्रयोगमपि विधत्ते। यत्फलोद्देशन यः प्रवर्तते तस्यायं विधिः प्रयोगमपि बोधयति । तत्रोद्देश्यकामविशेषणत्वेन यत्सर्वत्वं श्रुतं तदविवक्षितमिति ग्रहैकत्वन्यायेन सिद्धम् तत्र सर्वकामोद्देशेन विधानं कथं सङ्गच्छत इति चेदयमेवाधिकारविधिः प्रयोगभेदमपि कल्पयन् 
पुरुषं प्रवर्तयति । तस्मात्पर्यायेणैव कामाः ।। 
इति योगसिध्यधिकरणम् ॥ 
१२ 

### पश्वादिफलानामहिकामुष्मिकत्वाधिकरणम्
 सर्वफलेभ्यो ज्योतिष्टोमो दर्शपूर्णमासौ चेति निरूप्य फलानि युगपन्नो त्पद्यन्ते प्रयोगभेदेन कैकं फलमुत्पद्यत इति साधितम् । पूर्वाधिकरणसूत्रद्वयमेव विषयान्तरनिर्णयाय सम्प्रंति योज्यते। वेदप्रसिद्ध फलेषु स्वर्ग आमुष्मिको देहान्तरभोग्यः, वृष्ट्यादिकन्त्वैहिकम् एतद्देहभोग्यम् । पशुपुत्रादिकञ्चासति प्रतिबन्धके इह जन्मनि भोग्यम् सति प्रतिबन्धके जन्मान्तरभोग्यमित्यहिक मामूष्मिकञ्च। तत्रोद्भिद्यागचित्रेष्टिजन्याः पश्वादयः किमामुष्मिका एव विवक्ष्यन्ते ? उतैहिका अपि ? इति विचार्यते । 
तत्र यथा स्वर्गो यागनिवृत्तिमात्रेण नोत्पद्यते तथा पश्वादयोऽपि नोत्प द्यन्ते । अतो विशेषाभावादामुष्मिका एव पश्वादयोऽपि । यथा दर्शपूर्णमासयो रनुष्ठानमात्रेण न स्वर्गो लभ्यते तथैव चित्रष्ट्यादिनिवृत्तिमात्रेण पशवो लभ्यन्ते । इह जन्मनि प्रतिग्रहणादिना लभ्यन्त इयि चेत्, प्रतिग्रह एव तत्र 

३६ कारणं नेष्टिः । इष्टयनुष्ठानेन विनापि प्रतिग्रहण पशुषु लभ्यमानेषु इष्टेः कारणत्वं न सिध्यति । अतः 'चित्रया यजेत पशुकामः' 'उद्भिदा यजेत पशुकामः' इत्याद्युपपत्यर्थं देहान्तरभोग्यमेव कर्मफलं कल्पनोयम् । आमुष्मिकफलो पभोगाय कर्मजन्यमदृष्टमेव देहारम्भकं भवति । विनाऽदृष्टेन देहारम्भो न सम्भवी। देहान्तरं प्राप्यैव जन्मान्तरे पशुपुत्रादयो भोग्या भवन्तीति पक्षे प्राप्ते 
उच्यते-'चित्रया यजेत' इत्यादिविधिवचनानि न प्रतिपादयन्ति-यत् पशुपुत्रादिकं फलं जन्मान्तरैकभोग्यमिति । 'अमुष्मै वै कामाय यज्ञा आह्रियन्ते' इति वाक्यशेषः न हि निन्दान्यायेन स्वर्गप्रशसार्थोऽथ वादः । तथाहि-राष्ट्र प्रतिपादनीया नाम्मी काचनेष्टिः राष्ट्र प्राप्तिफलका। तदनुष्ठानाय प्रवृत्त कञ्चन निवर्तयितुं प्रवृत्तोऽयं वाक्यशेषः-अमुष्मै वै कामाय यज्ञा आह्रियन्ते' इति। ऐहिकफलोपभोगाय यज्ञानुष्ठाने प्रवृत्तिरनुचिता अमुष्मै कामाय यज्ञा अनुष्ठी यन्ते दर्शपूर्णमासादयः । अतो नात्र प्रवर्तस्वेति तात्पर्येण प्रवृत्तोऽयं वाक्यशेषः । तेन वाक्यशेषस्य नायमभिप्रायः-पशुपुत्रराष्ट्रप्राप्त्यादीनामैहिकफलत्व नास्तीति । अत ऐहिकत्वमपि पशपुत्रादिफलानामेष्टव्यम् । पश्वादीनामैहिक फलत्वे तत्प्राप्तिः प्रतिग्रहादिना भवतीति चित्रष्ट्यनुष्ठानमन्यथा सिद्धमिति वक्तुं न शक्यते, कर्मजन्यादृष्टं तद्घटकमिति स्वीकारात् । चित्रष्ट्ययनुष्ठानसम नन्तरमेव पशव उत्पद्यन्ते अथवा प्रदेशान्तरात्पशव उत्प्लुत्य समागच्छन्तीति विधिवाक्यस्य नार्थः, पशुफलस्य यागस्य च साध्यसाधनभावो वाक्ये बोध्यते । तदुपपत्तिक्यिान्तरेष्विवात्रापि कर्तव्या। अर्थादपूर्वद्वारेति वक्तव्यम् । तच्चापूर्व फलघटकम्। फलप्राप्तये चोपायः प्रतिग्रहः प्रतिग्रहकतरि इष्ट्यनुष्ठातारोऽपि भवेयुः तदननुष्ठातारोऽपि । तत्र येऽदृष्टसंवलिता तेऽवश्यं प्रतिग्रहेण फलम वाप्नुयुः। यदि कदाचिन्नाप्नुवन्ति तदा जन्मान्तर इति फलबलात्कल्प्यते । तस्मादिहापि जन्मनि पश्वादयः कामा इति सिद्धम् ॥ 
इति पश्वादिफलानामैहिकामुष्मिकत्वाधिकरणम ।। 

### बृहस्पतिसवाधिकरणम्
 वाजपेयप्रकरणे 'वाजपेयेनेष्ट्वा वृहस्पतिसवेन यजेत' इति श्रुतम् । अस्याधिकरणस्येदमेव विषयवाक्यम् । अत्रायं संशयः-किमयं विधिः वृहस्पति सवस्य वाजपेयोत्तरकालेऽनुष्ठेयत्वबोधनाय प्रवृत्तः ? अथवा वाजपेयाङ्गतया बृहस्पतिसवानुष्ठानं बोधयितुं प्रवृत्तः ? इति। संशयस्य किं बीजमिति चेत् - बाजपेययागः स्वाराज्यफलाय विहितः-'वाजपेयेन स्वाराज्यकामो यजेत' इति । तव 'यः पुरोधाकामस्स्यात् स वृहस्पतिसवेन यजेत' इति वाक्येन स्वतन्त्र फलाय विहितः । 'वाजपेयेनेष्ट्वा ' इति वाक्यगत 'वृहस्पतिसवेन' इति पदं स्वतन्त्रफलार्थ विहितं वृहस्पतिसवं गृह्णाति वा, उत वृहस्पतिसवाख्यं कर्मान्तरं 
मीमांसानयमञ्जर्याम् गृह्णाति वेति संशयो भवति । यदि प्रथमः पक्षः तदाऽङ्गाङ्गिभावोऽनुपपन्नः । यदि च द्वितीयः पक्ष तदाऽङ्गाङ्गिभाव उपपद्यते । 
तत्र 'वाजपेयेनेष्ट्वा' इति क्त्वा प्रत्ययः पूर्वकालतायां स्मर्यते-'समान कर्तृकयोः पूर्वकाले' इति । यदि पुरोधाकामो वृहस्पतिसवानुष्ठाने प्रवर्तते तदा सः पूर्वं वाजपेयमनुष्ठाय तदनन्तरं वृहस्पतिसवमनुतिष्ठेत् इति वाजपेयोत्तरका लानुष्ठेयत्वं बोधयितुं वाक्यमिदं प्रवृत्तम् नत्वङ्गाङ्गित्ववोधनाय। तेन वृहस्पतिसवः पुरुषार्थः न क्रत्वर्थः, फलमेव प्रयोजकम् न वाजपेययाग इति पक्षे पाप्ते, 
उच्यते-पुरुषार्थस्य बहस्पतिसवस्य वाजपेयोत्तरकालानुष्ठेयत्वबोधना येदं वाक्यमिति स्वीकारे वाजपेयप्रकरणपाठो निरालम्बनस्स्यात् । बृहस्पति प्रकरण एवेदं पठितुं शक्यते । वाजपेयप्रकरणे वाक्यमिदं श्रूयते । तेन वाजपेय यस्य बृहस्पतिसवस्य च कश्चन सम्बन्धो वर्तत इति ज्ञायते । न टेकस्य स्वतन्त्रफलकस्य कर्मणः स्वतन्त्रफलकान्तरकर्मणः प्रकरणे पाठ औचित्यमाव हेत् । अतो वाजयेयप्रकरणपठितो बृहस्पतिसवः प्रकरणान्तरन्यायेन प्रसिद्ध स्वतन्त्रफलकबृहस्पतिसवधर्मकः कर्मान्तरं स्वीकर्तव्यम् तथा कुण्डपायिनामय नान्तर्गतमासाग्निहोत्रं कर्मान्तरम्। क्त्वाप्रत्यय उत्तरकालोपलक्षकः । समानकर्तृकत्वञ्च युक्तमेव । यः स्वाराज्यफलाय वाजपेयमनुतिष्ठति सः तं यागं परिसमाप्य बहिः क्रत्वङ्गत्वेन स्वकाले बृहस्पतिसवमनुतिष्ठेत् । स च बृहस्पतिसवः प्रसिद्धबृहस्पतिसवधर्मकः । अतोऽङ्गाङ्गिबोधनायै वेदं वाक्यं प्रवृत्तम् ॥ 
इति बृहस्पतिसवाधिकरणम् ॥ 

### वैमृधाधिकरणम्
 वाजपेयबृहस्पतिसवयोः प्रकरणादङ्गाङ्गिभाव इति स्थितम् । क्वचित्प्र करणपाठसत्त्वेऽत्यङ्गाङ्गिभावो नास्तीति प्रदर्शयितमिदमधिकरणम् । दर्शपूर्ण मासयोः 'संस्थाप्य पौर्णमासीमिन्द्राय वैमधाय पुरोडाशमेकादशकपालमनु निर्वति' इति श्रुतम् । दर्शयागानां पौर्णमासीयागानाञ्च भिन्नकालानुष्ठेयत्वेऽपि प्रकरणमेकम्, भिन्नकालानुष्ठेयानां षण्णां यागानां फलसम्बन्धश्रवणात् । पौर्ण मासी समाप्येन्द्रदेवताक एकादशकपालद्रव्यको वैमधयागो विहितः 'संस्थाप्य पौर्णमासीम्' इत्यनेन । तदत्र सन्देहः-किमयं वैमधयागो दर्शपूर्णमासाङ्गम् ? उत पौर्णमास्या एवाङ्गमिति । दर्शपूर्णमासाङ्गत्वे तयोः प्रयोजकत्वम् पौर्णमास्या अङ्गत्वे पौर्णमास्याः प्रयोजकत्वम्। 
तत्र दर्शपूर्णमासप्रकरणपाठात् तदङ्गत्वमेवोचितम्, 'संस्थाप्य पौर्ण मासीम्' इति वाक्यन्तु वैमृधस्यानुष्ठानकाल बोधयितुं प्रवृत्तम् । एवं सति पौर्णमासीसमाप्त्युत्तरकालेऽनुष्ठीयमानो वैमृधो दर्शपूर्णमासयोरुभयोरङ्गमिति पक्षे प्राप्ते, 
उच्यते-अत्रानुनिर्वपतीति विधिप्रत्ययस्य सकृच्छ तस्य संस्थाप्येति कालेन, प्रकरणोपस्थितदर्शपूर्णमासाभ्याञ्च सम्बन्धो वक्तव्यः-वैमृधेन दर्शपू र्णमासावपकुर्यात्, स चोपकारः पौर्णमासीसमाप्त्युत्तरकालिक इति । एवं सति वाक्यभेदस्स्यात् । अतः पौर्णमासी संस्थाप्येति न कालार्थस्संयोगः । 'संस्थाप्य' इति ल्यप्श्रुतिः समानकर्तृकत्वविशिष्टपूर्वकालताबोधकक्त्वाप्रत्ययादेशरूपा। स्थानी यत्कार्यं करोति तदेव तदादेशोऽपि करोति । स्थानी च समान कर्तृकत्वविशिष्टपूर्वकालताबोधकः, तदादेशोऽपि तमेवार्थं बोधयति । अत्र च फलचिकीर्षया प्रवृत्तस्य कर्तुः स्वरूपं साङ्गप्रधानानुष्ठानेनैव सिध्यति, अङ्गप्र धानयोरेककर्तृकत्वनियमात् । एतादृशं कर्तृ स्वरूपमङ्गाङ्गिभावे सत्येव घटते । ततश्च क्त्वादेशल्यप्श्रुतिः प्रकरणं बाधित्वा पौर्णमास्यङ्ग वैमृध इति बोधयति । 
पक्षद्वयेऽप्यनुष्ठाने न कोऽपि भेदः कालार्थसंयोगेऽपि वैमधः पौर्णमासी समाप्य कर्तव्यः, अङ्गाङ्गिभावपक्षेऽपि तथैवानुष्ठानम् किं चिन्तायाः प्रयोजन मिति चेत्-पूर्वपक्षे पौर्णमास्याः स्वकालातिक्रमे प्रायश्चित्तमनुष्ठाय दर्शः कर्तव्यः । तदा दर्शोपक्रमात् प्राक् वैमृधः कार्यः । सिद्धान्ते तु पौर्णमास्याः स्वकालातिक्रमे प्रायश्चित्तं कृत्वा दर्श एव कर्तब्यः न वैमध इति । 
इति वैमृधाधिकरणम् ॥ 

### अनूयाजानामाग्निमारुतोत्तरकालताधिकरणम्
 ज्योतिष्टोमे सुत्यादिने स्तोत्राणि शस्त्राणि च पठ्यन्ते । तेष्वाग्निमारुतं नामैक शस्त्रम् । तस्मिन्नेव दिने सवनीयपशोरनुष्ठानम्। तत्र 'आग्निमारुता तुर्वमनयाजैश्चरन्ति' इति श्रुतम्। अस्याधिकरणस्येदमेव विषयवाक्यम् । अव सन्दिह्यते-आग्निमारुतोर्ध्वकालिकानयाजानाम् आग्निमारुताङ्गतया विधानम् ? उत येऽनयाजास्ते आग्निमारुतोत्तरकाला इति कालसंयोगार्थो विधिरिति । तत्र बृहस्पतिसवन्यायेनानयाजानामाग्निमारुताङ्गत्वम् अन्यथाऽ स्मिन्वाक्ये आग्निमारुतोल्लेखस्य नैरर्थक्यं स्यात् । न चानयाजानामङ्गत्वं शस्त्रो वकालश्चेति विधेयद्वयेन वाक्यभेदः शयः, विशिष्ट कर्मान्त रविधान स्वीकारात् । प्रसिद्धानयाजापेक्षया भिन्ना इमेऽनयाजा विधीयन्ते। तथा सति जनयाजोत्तरं विधिप्रत्ययश्रवणं सार्थकं भवति । तस्मादाग्निमारुताङ्गतया नूयाजविधिरिति पक्षे प्राप्ते 
सिद्धान्तः-ग्रहग्रहणावसरे चमसोन्नयनावसरे ज्योतिष्टोमाङ्गतया स्तो पाण्युद्गातृगणन शस्त्राणि च होतृगणेन पठ्यन्ते । ज्योतिष्टोमाङ्गतयैव च सबनीयपशोरनुष्ठानम् । सवनीयपशुश्चाग्नीषोमीयपशुविकृतिः । प्रकृतितोऽ पानूयाजा अतिदिश्यन्ते । ते चानूयाजा एकादशसङ्ख्याकाः 'देवं बहिः' इत्या 
४२ 
मीमांसानयमञ्जर्याम् दिभिः पाशुकहौत्रकाण्डपठितमन्त्रैरनुष्ठीयमाना होमाः । अस्यां स्थितौ सवनीय पशूपकारकतयाऽनुष्ठीयमानानामनूयाजानाम् आग्निमारुताङ्गत्वं कथं विधातुं शक्यम् । अस्मिन् वाक्ये 'आग्निमारुतात्' इति तदुत्तरकालः स्पष्टं प्रतीयते । इदं परित्यज्य विशिष्टकर्मान्तरत्वविधाने गौरवं भवेत् । तस्मात्कालार्थ एव संयोगः-सवनीयाङ्गतया येऽनूयाजा अनुष्ठीयन्ते ते आग्निमारुतादूर्व मनुष्ठेया इति। 
इति अनूयाजानामाग्निमारुतोत्तरकालताधिकरणम् ॥ 

### सोमस्य दर्शपूर्णमासोत्तरकालानुष्ठानाधिकरणम्
 'दर्शपूर्णमासाभ्यामिष्ट्वा सोमेन यजेत' इति श्रूयते । किमत्र दर्शपूर्णमा साङ्गतया सोमो विधीयते ? उत सोमस्य दर्शपूर्णमासोत्तरकालविधिरिति संशयः । तत्र दर्शपूर्णमासाङ्गतया सोमस्य विधिरिति युक्तम्, कालविधौ दर्शपू र्णमासशब्दस्य कालोपलक्षकत्वं स्यात् । अतोऽङ्गाङ्गिभाव एवात्र विधोयत इति पक्षे प्राप्ते, 
____ सिद्धान्तः-नात्राङ्गाङ्गिभावः सोमस्य स्वतन्त्रफलार्थतया विधेः श्रवणात् । फलार्थतया श्रुतस्य प्रधानस्यान्याङ्गत्वकल्पनं नोचितम्, उभयोनि तिप्रयोजनत्वात् । अतो विध्यन्तरलब्धदर्शपूर्णमासावादाय सोमयागस्य तदुत्तरकालविधिरुपपद्यते । तस्मात्कालविधिरेव नाङ्गाङ्गिभावः । 
इति सोमस्य दर्शपूर्णमासोत्तरकालानुष्ठानाधिकरणम् ॥ 

### जातेष्टनैमित्तिकत्वाधिकरणम्
 आहिताग्नेः पुत्रजनने निमित्ते जातेष्टिविहिता-वैश्वानरं द्वादशकपाल निर्वपेत पुढे जाते' इति । पुत्रजनननिमित्तकत्वादियमिष्टिनैमित्तिकी, किन्तु पसंहारे 'यस्मिजात एतामिष्टि निर्वपति पूत एव तेजस्व्यन्नाद इन्द्रियावी पशुमान् भवति' इति वाक्यशेषश्रवणात् रात्रिसत्रन्यायेन फलवत्वप्रतीतेः काम्याप्यवगभ्यते । यथा सायं प्रातः कालावच्छिन्ने जीवने निमित्तेऽग्निहोत्रं नैमित्तिकम् 'अग्निहोत्रं जुहुयात्स्वर्गकामः' इत्यनेन काम्यमप्यङ्गीक्रियते तथैव जातेष्टिरपि। कामनाभावेऽननुष्ठानं सौर्यचित्रादीष्टिवदननुष्ठानमिति न शयम् । नियतनिमित्तकानामनियतनिमित्तकानाञ्चाननुष्ठाने यथा प्रत्यवाय स्तथा जातेष्टेरनियतनिमित्तकत्वादननुष्ठाने प्रत्यवायस्स्यात् । नित्यानां नैमित्तिकानाञ्च कर्मणामयमेव भेदः-नियतनिमित्तकत्वं नित्यानाम्, अनियत निमित्तकत्वं नैमित्तिकानाम् । अननुष्ठाने प्रत्यवायजनकत्वन्तु तुल्यम् । प्रत्यवाय परिहारस्यार्थवादिकपूतत्वादिफलस्य च योगसिध्यधिकरणन्यायेन प्रयोगभेदेन प्राप्तिरिति न शङ्कनीयम्, किन्त्वेकेनैव प्रयोगेण फलद्वयसिद्धिः । दर्शादिः कालो नियतः-नित्यः, जीवनञ्चानियतम् । अतो दर्शपूर्णमासयोनित्यत्वं नैमित्ति 
। 
४३ कत्वमुपपद्यते । पुत्रजन्म चानियतमेव । अत इष्टेर्नैमित्तिकत्वमेव । दर्शपूर्णमा सयोरधिकारवाक्येन फलमुपदिष्टम्, पुत्रजन्मनस्तु अर्थवादोपदिष्टम् । एवं भेदे सत्यपि अननुष्ठाने प्रत्यवायजनकत्वन्तु तुल्यम् इति स्थितिः । 
_एवं स्थिते पूतत्वादिकं यदार्थवादिकं फलं किमिष्टिकर्तुः पितुः फलम् ? उत जातस्य पुत्रस्य ? इति विचार्यते। 
तत्र पितुः फल मिति पूर्वपक्षः । यः कर्माण्यनुतिष्ठति स फलमवाप्नोतीति साधारणो न्यायः । वैश्वानरेष्टेः कर्ता पिता। तत्र 'यस्मिन् जाते एतामिष्टि निर्वपति' इत्यत्र सप्तम्यन्तो यच्छब्दः विभक्ति व्यत्ययेन प्रथमान्त इति स्वीकृत्य 'आत्मा वै पूत्रनामासि' 'तज्जाया जाया भवति यदस्याञ्जायते पूनः' इत्यादिवचनपर्यालोचनया पुत्रात्मना जातस्य पितुरेव यच्छब्देन निर्देश इति उपपादयितुं शक्यते। किञ्च-आधानेनाग्नयो निष्पद्यन्ते आहव नीयादयः । ते चात्मगामिनः, तत्साध्यऋतुजन्य फलानामाधातृगामित्वं स्वी क्रियते यथा, तथैव गर्भाधानेन पुत्रो जायते, तत्फलत्वेन श्रयमाणानि पूतत्वादीनि आधातृगामीनीति स्वीकारे को दोषः ? अतः पूतत्वादीनि फलानि पितुरेव। 
सिद्धान्तस्तु-सर्वत्र विधिस्समीहितसाधने पुरुष प्रवर्तयति। वैश्वानरेष्टि विधायके वाक्ये समीहितं किमपि नोपात्तम् । एतादृशस्थले द्वयी गतिः विश्वजिन्न्यायेन फलकल्पनम, रात्रिसत्रन्यायेन वाऽऽर्थवादिकफलकल्पनम । इष्टिविधायकं वाक्यन्तु पुत्रजनने निमित्ते नैमित्तिक कर्म विदधाति । नैमित्तिकस्य कर्मणोऽननुष्ठाने प्रत्यवायः, अनुष्ठाने च केचन प्रत्यवायपरिहारं फल मन्यन्ते, अपरे च न मन्यन्ते । एतादृशस्थले फलमवश्यं कल्पनीयमिति नास्ति निर्बन्धः। यदि कल्पनीयमेव, तहि आर्थवादिकं तत्कल्पनीयम् अर्थवादश्च पुत्रगतत्वेन पूतत्वादिकं प्रतिपादयति । तथासति पूतत्वादि विशिष्टपुत्रकत्वमेव फलं कल्प्यम्। तच्च फलं पितुरभीप्सितमेवेति विधेः समीहितसाधनबोधकत्वं निर्वोढव्यम्। ततश्च यस्मिन्नित्यस्य लक्षणाऽपि नाश्रयितव्या। अतः पुत्रगतमेव पूतत्वादिकम् । अथवा-नैमित्तिकं कर्म केवल नैमित्तिक नैमित्तिककाम्यञ्चेति द्वेधा विभज्य वैश्वानरेष्टः केवलनैमित्तिकत्व स्वीकारेण पूतत्वादिकं पुत्रगतमेवेति सिध्यति इति ॥ 
वर्णकान्तरम् भाष्यकारैः पूर्वाधिकरणगुणसूत्र मधिकरणान्तरपरकतया व्याख्यातम् । जातेष्टिरियं जातकर्मणः प्रागेव पुत्रजननानन्तरमेव कर्तव्या ? उत जातकर्मा नन्तरम् ? इति सन्देहे जातकर्म स्मृतिविहितम्, इष्टिस्तु श्रुत्या विधीयते । रमतेश्च श्रतिबलीयसी। अतो जननानन्तरमेव प्राग्जातकर्मणः कर्तव्येति पूर्वपक्षः । 
४४ 
मीमांसानयमञ्जर्याम् सिद्धान्तस्तु जातकर्मानन्तरमेवेयमिष्टिः कर्तव्या। स्मृत्या श्रुतेविरोधे सत्येव श्रुतिर्बलीयसीति न्यायः । न हि श्रुतित्वेन श्रुतिर्बलोयसी। स्मृतेरयं क्रमः-'प्राङ्नाभिकृन्तनात् पुंसो जातकर्म विधीयते, स्तन्यप्राशनतः पूर्वम्' इति स्मत्या जातकर्म नाभिच्छेदनम् स्तन्यपानम् इति । अत्र जातमात्रेणेष्टिश्चे दारभ्यते होरात्रयेणष्टेस्समाप्तिः, तदनन्तरं जातकर्म, नालच्छेदनं स्तन्यपान ञ्चेद्भवेत् यदर्थं जातकर्म क्रियते तस्यास्तित्वमेव न स्यात् । स्तन्यपानेन विना शिम्रियेत। तत्र जातकर्मणः कथं प्रवृत्तिर्भवेत् । श्रुतिश्च 'पुत्र जाते निर्वपति' इति नैमित्तिकं विदधाति । अत्र 'जात' इति भूतकालमात्रवाची क्त प्रत्ययः। स च जातकर्मानन्तर्येऽप्युपपद्यते। अतो न स्मतिबाधकत्वं श्रुतेरिति जातकर्मानन्तरमेव जातेष्टिः ।। 
वर्णकान्तरम् 
तदेव गुणसूत्र वर्णकान्तरपरतया व्याख्यातं भाष्यकारैः । जातकर्मानन्तरं वैश्वानरेष्टिरिति स्थितम् । सम्प्रति विचार्यते-किमिष्टिः जननाशौचकाल एव कर्तव्या ? उताशौचनिवृत्त्यनन्तरम् इति । जातकर्मानन्तरमेवेयमिष्टिः कर्तव्या। निमित्ते सति विहिताया इष्टेः स्तन्यपानवशेनोत्कर्षे जातेऽपि जातकर्माव्यव हितोत्तरकालातिक्रमे कारणाभावात् जातकर्मानन्तरमेवेष्टिरनुष्ठेया । न चात्र जननाशौचस्य बाधकता। यद्यपि 'शुचिना कर्तव्यम्' इत्यस्ति विधिः, स्तन्यपानवशाद्यथा जातकर्मोत्तरमुत्कर्षः, तथा शुचित्ववशादाशौचसमाप्त्य नन्तरमुत्कर्षो भवेत्, तथापि निमित्ते विहिताया इष्टेः शुचित्वाङ्गविरहेऽपि अनुष्ठाने बाधकाभावः । आहिताग्नेः पितुर्मातुर्वाऽग्निहोत्रकाले मरणे जातेऽग्नि होत्रमनुष्ठायैव दाहादिकर्मणि व्यापृतो भवत्याहिताग्निः अयं न्यायः सर्वशक्त्यधिकरणे षष्ठतृतीयप्रथमे निरूपितः। मरणाशौचे सत्यप्यग्निहोत्रं कालेऽनुतिष्ठति । अतो जातकर्माव्यवहितोत्तरमेवेष्टिरनुष्ठेया। 
ननु ‘य इष्टया पशुना सोमेन वा यजेत सोऽमावास्यायां पौर्णमास्यां वा यजेत' इतीष्टि पशुसोमानां पर्वकालानुग्रहः कर्तव्य इति नियमस्य बाधस्स्या दिति चेन्मैवम्, पर्व कालानुग्रहविधेरेतदन्यविषयत्वकल्पनात् । तस्माज्जात काव्यवहितोर्ध्वमेव जातेष्टिरनुष्ठेयेति पूर्वपक्षः । 
सिद्धान्तस्त्वाशौचनिवृत्त्यनन्तरमेवेष्टिः कर्तव्या। अग्निहोत्रं नैमित्तिक काम्यञ्च । 'यावज्जीवमग्निहोत्रं जुहोति' इति नैमित्तिकाग्निहोत्रविधायकम् । ‘अग्निहोत्रं जुहुयात्स्वर्गकामः' इति काम्याग्निहोत्रविधायकम् । एवं सत्यपि विधिभेदेऽप्यग्निहोत्रं कर्मकम् । तत्र यावज्जोविकमग्निहोत्रं नित्यं नैमित्तिकमेव । काम्यमग्निहोत्रं सत्यां कामनायामनुष्ठीयते । उभयोः प्रयोगे भेदः । कामनास ङ्कल्पपूर्वकमनुष्ठाने काम्यं भवति। विना कामनासङ्कल्पेनानुष्ठाने नैमित्तिकम् । काभ्यप्रयोगे सर्वाङ्गोपसंहार आवश्यकः, नैमित्तिकप्रयोगे च यथाशक्तिप्रयोगः 

४५ न्यायद्वयमपि षष्ठद्वितीय तृतीपादयोर्द्रष्टव्यम् । प्रकृतेष्टिः केवलनैमित्तिक्येव । अतोऽत्र शुचित्वादेः कतिपयाङ्गोपसंहाराभावेऽपि न हानिः । यदि चार्थवाद प्रतिपादितफलसम्बन्ध इष्यते, तदा तत्फलस्य साक्षात्पुत्रगामित्वेन पुत्र पूतत्वादि फलसिद्धये जातेष्टया यक्ष्ये इति सङ्कल्पः कर्तव्यो भवेत् । पुत्रगतञ्च फलं कर्तुः पितुरप्यभीष्टमिति तत्र प्रवृत्तिर्वक्तव्या। यदि कश्चनैतादशी कामनां न करोति, तस्य जातेष्टौ प्रवृत्तिरेव न स्यात्, कामनाभावात् । एवमियमिष्टिर्न विधीयते । नियमेन कर्तव्यत्वप्रकारकबोधमेव जनयति विधिवाक्यम् । अतः शौचस्याङ्गस्योपसंहाराभावेऽपि आशौचापगमनोत्तरमेवानुष्ठेयेयमिष्टिरिति ।। 
१८ 

### स्वकाले बृहस्पतिसवानुष्ठानाधिकरणम्
 'वाजपेयेनेष्ट्वा बृहस्पतिसवेन यजेत' 'चयनेनेष्ट्वा सौत्रामण्या यजेत' इति बृहस्पतिसवसौत्रामण्योस्तत्तदङ्गत्वं पूर्व प्रतिपादितम् । इदानीं तयोः प्रधानसमकालकतयाऽनुष्ठानम् ? उत भिन्नकालकतया ? इति चिन्त्यते । 
तत्र सर्वाण्यङ्गानि प्रधानेन सहैवानुष्ठीयन्ते । अङ्गानां मिथस्साहित्यम् अङ्गश्च सह प्रधानस्य साहित्यमपेक्षितम् । तदैव साङ्गं प्रधानं फलजननसमर्थं भवेत । अङसाहित्येन विना केवलं प्रधानमात्रानष्ठानेन फलनिष्पत्तिन भवति । साङ्गस्यैव कर्मणः कालसम्बन्धोऽपि प्रतीयते। 'पौर्णमास्यां पौर्णमास्या यजेत' इत्यत्र तृतीयान्तं पौर्णमासीपदं कर्मणो नाम। तन्नामकयागकरणकफल भावनायां विधीयमानायां 'पौर्णमास्याम्' इति सप्तम्यन्तप्रतिपादितस्य कालस्य सम्बन्धो न प्रधानमात्रेण किन्त्वङ्गसहितेन तेन । अयञ्च न्यायस्तन्त्राध्यायस्य द्वितीयपादस्य द्वितीयाधिकरणे सिद्धः । वाजपेयस्य कालः 'शरदि वाजपेयः' इति शरत्काल उपदिष्टः । स च साङ्गस्य । अङ्गेषु बृहस्पतिसवोऽपि । तत्र बृहस्पतिसवो ज्योतिष्टोमविकृतिः । ज्योतिष्टोमस्य च वसन्तः कालः अतिदेशेन प्राप्तोऽपि उपदिष्टशरत्कालेन बाध्यते। 'वाजपेयेनेष्ट्वा' इति तृतीयान्तं वाजपेयपदं साङ्गवाजपेयप्रयोगमाचष्टे। तत्र बृहस्पतिसवस्यापि प्रवेशे बृहस्प तिसवस्यापि बृहस्पतिसवपूर्वकालकत्वमापतेत् । अतः ‘क्त्वा प्रत्ययः बृहस्पति सवातिरिक्ताङ्गसहितवाजपेयप्रयोगानुष्ठानबोधक इति स्वीकृत्य तादृशं प्रयोगं समाप्य बहस्पतिसवानुष्ठानं प्रधानकाल एव भवेत् । अतिदिष्टस्तु वसन्तकालः प्रधानशरत्कालेन बाध्यते। अङ्गसंकोच इव कालसंकोचे प्रमाण नास्तीति बृहस्पतिसवस्य प्रधानेन सहैवानुष्ठानमिति पूर्वपक्षः। 
सिद्धान्तस्तु-बृहस्पतिसवस्स्वकाले वसन्त एवानुष्ठेयः, न तु शरदि, बाजपेयेनेष्टवा' इत्यनेन साडं वाजपेयं समाप्य बहस्पतिसवस्य विधानात। साङ्गवाजपेयकरणकफलव्यापारे समाप्ते परमापूर्वे चोत्पन्ने बृहस्पतिसवस्य विधानमिति यावत् । परमापूर्वोत्पत्त्यनन्तरं बृहस्पतिसविधानस्य काऽऽवश्यक तेत्यत्र त्रेधा समाधान भवति-उत्पन्नेऽपि परमापूर्वे बृहस्पतिसवविधानबलादेव﻿मीमांसानयमञ्जर्याम् तत्र किञ्चिद्वैकल्यं कल्प्यते । तच्च बृहस्पतिसवानुष्ठानेन निराकृतं भवतीति । अथवा दर्शपूर्णमासयागानां भिन्नकालानुष्ठेयानां समुदायापूर्वद्वारा साहित्यं सम्पाद्य परमापूर्वजनकत्वं स्वीक्रियते तथा प्रकृतेऽपि बहस्पतिसवरहिताङ्ग सहितवाजपेयप्रयोगं समाप्य, कालान्तरे साङ्गबृहस्पतिसवप्रयोगजन्यापूर्वद्वारा साहित्य सम्पाद्य वैकल्यपरिहारः कर्तुं शक्यते। अथवा-वाजपेयक्रतोः बहिर नुष्ठीयमान बृहस्पतिसवजन्यमपूर्वं वाजपेयजन्यपरमापूर्वदाढायेति । 'इष्ट्वा' इति क्त्वा प्रत्ययेन वाजपेयोत्तरकालत्वमात्र प्रतीयते, आनन्तर्यन्तु औत्सर्गिकम् । तस्य च स्वकालबाधसम्भवे त्याज्यत्वात्, स्वकाले बृहस्पतिसवानुष्ठानमिति ॥ 
इति मीमांसानयमञ्जयाँ महामहोपाध्याय शास्त्ररत्नाकर श्री चिन्नस्वामिशास्त्रिचरणानाम् अन्तेवासिना श्री पट्टाभिरामशास्त्रिणा प्रणीतायां चतुर्थस्य 
तृतीयः पादः ।। 
## चतुर्थाध्यायस्य चतुर्थः पादः 
### विदेवनादीनामङ्गत्वाधिकरणम् 
तृतीयपादे फलप्रयुक्तिः प्राधान्येन विचारिता, चतुर्थपादे तदपवादः प्राधान्येन विचार्यते । राजसूयप्रकरणे इष्टयः पशुयागाः सोमयागाः दविहोमाः विदेवनादयश्च समाम्नाताः । तत्सन्निधौ ‘राजा राजसूयेन स्वाराज्यकामो यजेत' इति फलवाक्यमाम्नायते। इदमेवास्याधिकरणस्य विषयवाक्यम् । अत्र सन्दिह्यते-कि राजसूयपदं सर्वेषां यागायागहोमानां नामधेयं सत्सर्वेषां फलसम्बन्धबोधनेन समप्राधान्यं प्रतिपादयति ? उत यागानामेव नामधेयं सत् तेषामेव फलसम्बन्ध बोधयत् अन्येषामङ्गत्वं प्रतिपादयति इति । 
अत्रायं पूर्वपक्षः-राजसूयपद दर्शपूर्णमासपदवत् क्वचिद्यागेषु न प्रसिद्धम् । दर्शपूर्णमासपदन्तु आग्नेयाद्युत्पत्तिवाक्येषु पौर्णमास्यमावास्यापद घटितत्वेन तेषामेव षण्णां यागानां नामेति निश्चेतं शक्यम, तद्वत राजसयपदं निश्चेतुं सामग्र्यभावेन प्रकरणगतयागायागहोमानविशेषेण बोधयतीति सर्वेषां समप्राधान्यं सिध्यति । ननु राजसूयशब्दस्य क्वचित्प्रसिध्यभावेऽपि राजा-सोमः सूयते अभिषयते, राजा क्षत्रियः सूयते-अभिषिच्यत इति व्युत्पत्त्या सोमयागपरत्वं अभिषेचनीयोक्थ्यपरत्वं वाऽऽश्रीयतामिति चेदुच्यते-छत्रिष्वच्छत्रिषु च सम्भूय गच्छत्सु छत्रिणो गच्छन्तीति व्यवहरामः, तथैव यागेष्वयागेषु तत्तदुत्प त्तिवाक्यस्सम्भूयकत्र विहितेषु राजसूयपदेन व्यवहारे को दोषः । अयञ्च प्रकारस्सिद्धान्तिनाप्येष्टव्यो भवत्येव । अन्यथा इष्टिपशुषु अभिषेचनीयेतर सोमयागेषु च राजसूयपदस्य प्रवृत्तिः कथमुपपादयितुं शक्यते ? न च ‘राजसूयेन यजेत' इत्यत्र यजिसमानाधिकरणराजसूयपदस्य यागमात्रपरत्वमुचितम्, यागायागसमुदायपरत्वे यजेर्लक्षणा स्यात् इति वाच्यम्, जघन्यश्रुतयजेर्लक्षणायां दोषाभावात् । यदि राजसूयपदं क्वचित्प्रसिद्धं स्यात् तदा यजिसामानाधिकरण्येन तन्मात्रपरत्वं भवेत् । प्रकरणात् यागायागसमुदायपरत्वेन यजेर्यागायागसमुदाये लक्षणा समुचिता। सर्वसाधारण्येन प्रथमश्रुतराजसूयपदस्य यागमात्र लक्षणापेक्षया जघन्यश्रुतयजेर्लक्षणायां न दोषः । अतो यागानामयागानाञ्च फलसम्बन्धात् सर्वेषां प्राधान्यमिति । 
सिद्धान्तस्तु-राजसूयपदं तावदप्रसिद्धमित्युभयवादिसिद्धम् । तस्य वाक्योपात्तत्वाद्भावनायामन्वयो वक्तव्य उभाभ्याम् । भावनायाः कि केन 
४८ 
मीमांसानयमञ्जर्याम् कथमिति साध्यसाधनेतिकर्तव्यताकाङ्क्षायां साध्यत्वेन फलम्, साधनत्वेन भावार्थाधिकरणन्यायेन समानपदोपात्तो धात्वर्थो यागः, इतिकर्तव्यतात्वेनाङ्ग कलापश्चान्वयं प्राप्नुवन्तोति क्रमः। तत्र साधनत्वेनान्वीयमानो यागः क इति वक्तव्यं भवति । यागसामान्ये विधीयमाने विधेः प्रवर्तकत्वं न सिध्येत् । विशेषो वक्तव्यः । विशेषश्च द्रव्यदेवताभ्यां नाम्ना वाऽवगन्तव्यो भवति । द्रव्यदेवते त्वस्मिन् वाक्ये न स्तः । तृतीयान्तं राजसूयपदन्त्वस्ति । तृतीययाः करणविभ क्ति त्वाद् भावनान्वये योग्यताऽस्ति । साधनत्वेनान्वयस्तु समानपदश्रुत्या धात्व र्थस्य जातः । तत्सामानाधिकरण्येन राजसूयपदस्यान्वयो नामत्वेन वक्तव्यः । तत्र राजसूयपदं प्रकरणात् यागायागसमुदायपरमङ्गीकृत्य यजेरपि लक्षणया तद्बोधकत्वमिति वक्तव्यम् । प्रकरणञ्चोभयाकाङ्क्षारूपं भवति । अत्र चाङ्गित्वेनाङ्गत्वेन च विभागो न विद्यत इत्युभयाकाङ्क्षारूपप्रकरणं न सिध्यति, सन्निधिलक्षणप्रकरणमित्येष्टव्यम् । सन्निधिना राजसूयपदं यागायागसमुदाय परमित्युक्ते वाक्यप्रमाणेन सन्निधेधिः । यजिसामानाधिकरण्यलक्षणवाक्य प्रमाणेन राजसूयपदं यागपरमिति वाक्येन सन्निधेर्बाध इत्यर्थः। तथा च राजसूयशब्दस्य यागायागपरत्वेन नयनं दुश्शकम् । किञ्च प्रथमश्रुतमपि राजसूयपदं यागनामत्वादनुवादकम् । तस्य सन्निहितयागायागपरत्वं अनुवाद कत्वादुचितमेव । यजिपदस्य जघन्यत्वेऽपि विधिगतत्वात् अनुवादकत्वाभावाच्च यागायागसमुदायपरत्वाश्रयणं नोचितम्, 'न विधौ परश्शब्दः' इति न्यायात् । 'विधौ' इत्यस्य विधिवाक्ये इति नार्थः, किन्तु सप्तम्या विषयत्वमथ इति स्वीकृत्य विधेयताख्या विषयता यत्रास्ति तत्र परशब्दार्थो लक्षणादिः न स्वीकार्य इति न्यायस्य तात्पर्य बोध्यम् । तेन विधिवाक्ये उद्देश्यताख्या विषयता यत्रास्ति तत्र परशब्दार्थत्वस्वीकारे न दोष इति पर्यवस्यति । नामधेयन्तु न विधेयं भवति किन्तु विधेययागादेरनुवादकम् । तेन सन्निहित यागायागपरत्वमपि तस्य न सिध्यति, विधेययागादेरेवानुवादकत्वात् । अतस्सिद्धान्ते न क्वापि लक्षणेत्यपि वक्तु शक्यते । ये विदेवनादयः फलमाकां क्षन्ति तेषां 'फलवत्सन्निधावफल तदङ्गम्' इति न्यायेन ऋतूपकारकत्वमेव फलम्। एवञ्च राजसूयशब्दवाच्याः इष्टिपशुसोमा एव। तदन्यत्सर्व विदेवनादिकमङ्गम् इष्टिपशुसोमाश्च प्रधानभूताः ॥ 
इति विदेवनादोनामङ्गत्वाधिकरणम् । 

### विदेवनादीनां राजसूयाङ्गत्वाधिकरणम्
 विदेवनादीन्यङ्गानीत्युक्तम् । तानि कस्याङ्गानीति विचार्यते । तानि किं यत्सन्निधौ पठितानि तदङ्गानि ? किं वा प्रकरणात् राजसूयशब्दवाच्येष्टि पशुसोमानामङ्गानि ? इति संशयः । तत्र विदेवनादीन्यङ्गानि अभिषे वनोय 
। सन्निधौ पठितानि सहैव चानुष्ठीयन्ते । अतस्सन्निधिप्रमाणेन तदङ्गानीति पूर्वपक्षः । 
सिद्धान्तस्तु सन्निध्यपेक्षया प्रकरणस्य बलीयस्त्वमिति तृतीये साधितत्वात् प्रकरणेन राजसूयशब्दवाच्यानामिष्टिपशुसोमानां विदेवनादीन्यङ्गानि इति ।। 
इति विदेवनादीनां राजसूयाङ्गत्वाधिकरणम् ॥ 

### सौम्यस्य प्राधान्यनिरूपणाधिकरणम्
 इष्टिपशुसोमात्मके राजसूये अग्नेयाष्टाकापालादीनि दश हवींषि विहितानि । इमानि संसृच्छब्देन व्यवह्रियन्ते । तेष्वष्टमनवमदशमानि क्रमेण सोम-त्वष्ट-विष्णुदेवताकानि। तत्रेदमाम्नायते–'पुरस्तादुपसदां सौम्येन प्रचरन्ति, अन्तरा त्वाष्ट्रण, उपरिष्टाद्वैष्णवेन' इति । राजसूये ये सोमयागास्ते ज्योतिष्टोमविकाराः। तत्र ज्योतिष्टोमादुपसदिष्टयोऽतिदेशेन प्राप्नुवन्ति । तत्रोपसदामारम्भे सौम्येष्टिः, मध्ये त्वाष्ट्रिष्टिः, उपरिष्टात् वैष्णवेष्टिरिति वाक्यस्यार्थः । तत्र सन्देहः-किमिमानि कर्माणि उपसदामङ्गानि ? उत अनुमत्या दीष्टिवत् प्रधानानीति । अन्वयभेदप्रयुक्तोऽयं संशयः–'उपसदां सौम्येन' इत्यन्वयः संशयप्रथमकोटेः पोषकः । उपसदां पुरस्तादित्यन्वयो द्वितीयकोटेः पोषकः। 
तत्र ‘सौम्येनोपसदाम्' इति करणत्ववाचिन्या तृतीयया सम्बन्धवाचिन्या षष्ठया चाङ्गाङ्गिभावः प्रतीयते। सम्बन्धसामान्यवाचिनी षष्ठी योग्यताव शाच्छेषिणं बोधयितुं शक्नोति । राजसूयप्रकरणे उपसदो न विहिताः, ताः सोमयागेषु अतिदेशतः प्राप्नुवन्ति । अन्ततः सौम्योपसदोरङ्गाङ्गिभावः तृतीया षष्ठोश्रुतिभ्यां सिध्यति । ननु 'उपसदां सौम्येन' इत्यन्वये कथञ्चिदङ्गाङ्गि भावः, किन्तु तथा नान्वयः, उपसदां पुरस्तात् इत्येवान्वयः षष्ठो च दिग्योगलक्षण पञ्चमीसमानार्थति स्वीकारे उपसद्भ्यः पुरस्तात् इत्यन्वयः स्वरसतः प्राप्नोति । ततश्च स्वाराज्यफलप्राप्तये सौम्यप्रचारमनद्यानेनोपसत्पुर्वकालत्व विधिः भवत्विति चेन्न; तस्या उपपदविभक्तित्वेन पदान्तरसापेक्षत्वात् पदान्तरमनपेक्ष्याङ्गाङ्गिभावसम्बन्धवाचित्वस्यैव 'उपसदां सौम्येने'त्यत्राश्रय णीयत्वात् । तथा च सौम्ययागेनोपसदामुपकुर्यादिति वचनव्यक्तिः । तस्मादुप सदङ्गं सौम्ययाग इति पूर्वपक्षे प्राप्ते 
_सिद्धान्तः-यथा पश्वङ्गत्वेन विज्ञातानामन्याजानां सोमार्थ त्वेन विज्ञातस्याग्निमारुतशस्त्रस्य च नाङ्गाङ्गिभावः, किन्तु कालार्थस्संयोग इति 'आग्निमारुतादूर्ध्वमनूयाजैश्चरन्ति' इति पूर्वं तृतीयपादे उक्तम्, तथैव सोमार्थ स्वेन प्रज्ञातानामुपसदां फलार्थत्वेन विहितस्य सौम्यस्य च नाङ्गाङ्गिभावः, किन्तु उपसत्पूर्वकालत्वं सौम्यस्येति बोधनायव 'पुरस्तादुपसदां' इति वाक्यम् । 
मीमांसानयमञ्जर्याम् यदि अङ्गाङ्गिभाव एवाङ्गीक्रियते तदा पुरस्ताच्छब्दस्यानर्थक्यं भवेत् । अतो दिग्योगलक्षणां षष्ठीमाश्रित्योपसद्भ्यः पुरस्तादिति युक्तम् । यद्यपि षष्ठी सम्बन्धसामान्यवाचिका; तथापि पुरस्ताच्छब्दस्यानर्थक्यस्वीकारापेक्षया षष्ठ्यास्सम्बन्धसामान्यबोधकत्वहानेरदोषत्वात् । तस्मात्कालार्थ एव संयोगः, नाङ्गाङ्गिभाव इति ॥ 
इति सौम्यस्य प्राधान्यनिरूपणाधिकरणम् ।। 

### साङ्ग्रहणेष्ट्यधिकरणम्
 काम्येष्टिषु ग्रामकामाय विहितेष्टिः साङ्ग्रहणेष्टिरित्युच्यते । 'वैश्वदेवों साङ्ग्रहणी निर्वपेद्ग्रामकामः' इति तद्विधायकं वाक्यम् । निर्वपतिपदघठित त्वेनेयमिष्टिदर्शपूर्णमासविकृतिः। तत्राप्येकदेवताकत्वेनाग्नेयविकृतिः । प्रकृतावग्निपरिधानमङ्गम् । तदत्रातिदिष्टं सत् साङ्ग्रहण्या अङ्गम् । परिधि परिधानाय मन्त्रो विहितः 'ध्रुवोऽसी' ति सोऽप्यङ्गम् । प्रधानस्य यत्फलं तदेवाङ्गानामपि । तत्रैव 'आमनमस्यामनस्य देवा इति तिस्र आहुतोर्जुहोति' इत्यनेनामनहोमा विहिताः। इमे च होमाः प्रकृतौ न सन्ति अत्रैव विहिताः । इदमेवास्याधिकरणस्य विषयवाक्यम् । इमे होमाः प्रयाजानां पुरस्तात् अन्या जानाञ्चोपरिष्टान्नानुष्ठेयाः । अनुष्ठाने दोषमनिष्टं प्रतिपाद्य मध्ये होतव्या इत्यत्राप्यस्ति विधिः-'यत्प्रयाजानां पुरस्ताज्जुहुयात् बहिरात्मन् सजातान्द ध्यात् यदनयाजानामुपरिष्टाज्जुहुयात् स्वर्ग लोकमपक्रामेन्मध्ये जुहुयात्' इति । किमिमे होमाः स्वतन्त्रफलाः ? उत फलवत्या इष्टेरङ्गमिति संशयः । 
तत्र विकृतिभावनायाः कथम्भावाकांक्षायां चोदकप्राप्तैरङ्गैरेव सा पूर्यते । सन्निधिपठितामनहोमसापेक्षता तस्या नास्ति । आमनहोमास्तु फल माकांक्षन्ति । सा पूरणीया। स्वतन्त्रफलकल्पनया सा पूरणीया, उत प्रकृत ऋतूपकारकल्पनया इति विचारे निराकाङ्क्षा भावना आमनहोमजन्योपकारं नापेक्षते । एवंविधाया भावनाया आमनहोमविषयकाकांक्षामुत्थाप्य तदुपकार कत्वेन तेषामन्वयो वक्तव्यः, तदपेक्षया स्वतन्त्रफलार्थत्वस्वीकार उचितः । प्रकृतितः प्राप्तेष्वङ्गेषु क्लुप्तोपकारकत्वमस्ति, संन्निधिपठितेष्वामनहोमेषु तु उपकारः कल्पनीयः । अस्यां स्थितौ विकृतिभावना क्लुप्तोपकाराण्यङ्गान्येवा कांक्षापूरकत्वेन गृह्णीयात् न कल्प्योपकारकाणि । तथा सति 'सिद्धमन्नं परित्यज्य भिक्षामटति दुर्भटः' इति न्यायोऽनुसृतस्स्यात् । यद्यपि फलवत्सन्निधावफलं तदङ्गम्' इति न्यायेन नक्षत्रेष्ट्युपहोमवदामनहोमानां साङ्ग्रहण्यङ्गत्वं साधयितुं शक्यते, तथापि साङ्ग्रहणीविधायकवाक्ये श्रुतस्य 'ग्रामकामः' इत्यस्यानुषङ्गेणा मनहोमानामपि फलवत्व साधयितुं शक्यते। फलवत्वादामनहोमानां प्राधान्यं सिध्यति । अतस्समप्रधाना आमनहोमा इति पूर्वः पक्षः । 
सिद्धान्तस्तु आमनहोमानां प्रकृतसाङ्ग्रहणष्टयङ्गत्वम्, फलवत्सन्नि 
धावफलं तदङ्गम्' इति न्यायात् । अङ्गत्वे प्रमाणम्-उभयाकांक्षालक्षणप्रकरण प्रमाणाभावेऽपि स्थानमन्यतराकांक्षालक्षणं प्रमाणमस्त्येव । चोदकतः पदार्थेषु प्राप्तेषु विकृतिभावनाकाङ्क्षा शान्ता, आमनहोमानान्त्वस्ति आकांक्षा । तया तदङ्गत्वसिद्धिः । ननु ग्रामकामपदानुपङ्गेणामनहोमानामाकांक्षा पूर्यताम् । तेषां प्राधान्यं सिध्यति, सर्वो हि पराङ्गत्वेन वर्तनापेक्षया स्वातन्त्र्येण प्रधानतया वति तुमेवेच्छति । अतो नामनहोमा अङ्गम् इष्टिवत्प्राधान्यमेवानुभवन्त्विति चेन्न; असम्बन्धिपदार्थव्यवायात् । इष्टि विधाय परिधिपरिधानाय मन्त्रविशेष विधाय प्रयाजानां पुरस्तात् अनूयाजानाञ्च परस्ताच्चामनहोमानामनुष्ठानं प्रदूष्य मध्येऽनुठानं विधाय तदनन्तरं ते होमास्त्रयो विहिताः। तदनन्तरं प्रयाजानयाजसम्बन्धिनी चर्चा नास्ति। यदि काचन चर्चा अभविष्यत् तदा सन्दशंपतितत्वात् अवान्तरप्रकरणेन महाप्रकरणं बाधित्वा ग्रामकामपदानुषङ्गण प्राधान्यं साधयितुमशक्ष्यत् । तस्माद् व्यवायान्नानुषज्यत इतिन्यायेन ग्रामकाम पदस्यानुषङ्गो न भवतीति प्राधान्यमामनहोमानां न सिध्यति, इष्टयङ्गत्वमेव तेषाम् ।। 
इति साङ्ग्रहणेष्टयधिकरणम् 

### दधिग्रहाधिकरणम्
 ___ ज्योतिष्टोमे यजमानोऽध्वर्युर्वा यदि काञ्चन देवतां यष्टुं विस्मरतः तदा तौ क्षुब्धौ भवतः, एतदोषशमनाय श्रूयते--'यां वाऽध्वर्युश्च यजमानश्च देवतामन्तरितः तस्या आवृश्च्येते प्राजापत्यं दधिग्रहं गृह्णीयात् शमयत्येवैनम्' इति । अत्र त्रेधा संशयः-किमयं दधिग्रहो नैमित्तिकः, उत नित्यो नैमित्तिकश्च ? अथ वा नित्य एव ? इति । 
तत्र देवतान्तरायं निमित्तीकृत्य दधिग्रहस्य विधानात् नैमित्तिक इति प्रथमः पक्षः। 
'ज्येष्ठो वा एष दधिग्रहाणाम्' इति वाक्यशेषेऽस्य ज्येष्ठत्वश्रवणात् ज्येष्ठशब्दस्य प्राशस्त्ये प्राथभ्ये च व्यवहारदर्शनाच्च नित्यत्वम्, देवतान्तरायस्य निमित्तत्वकीर्तनात् नैमित्तिकत्वञ्चेति द्वितीयः पक्षः । 
तृतीयसिद्धान्तपक्षस्तु-नित्य एव दधिग्रहः नित्यवदाम्नानात् ज्येष्ठत्व कीर्तनाच्च । 'यां वा अध्वयुश्च यजमानश्च' इति वाक्यं केवलं प्रशंसापरम् । 'याम्' इति यच्छब्दसम्बन्धमात्रेण निमित्तपरत्वं न निश्चेतुं शक्यम्, 'यदाग्नेयो उण्टाकपाल' इत्यत्र तत्सत्वेऽपि तदभावात् । क्वचिच्च यच्छब्दसंयोगे निमित्त रखमाश्रीयते, क्वचिद् यदि शब्दसंयोगे तदाश्रीयते क्वचिन्न। एवं स्थिते तव्यवस्थाय कश्चन नियम आश्रयणीयः । तथा हि-व्रीहीन प्रोक्षति' इत्यादौ विधेयस्य प्रोक्षणस्य व्रीह्यदिकं यथोद्देश्यम् तथा विधेयस्य निमित्तमप्युद्देश्यकोटौ 
५२ 
मीमांसानयमञ्जाम् परिगण्यते । तदिदमुद्देश्यं कादाचित्कम् । कर्तविशेषणरूपेण तिष्ठति निमित्तम् । एवञ्च निमित्तमित्यवबोधाय कादाचित्कमुद्देश्यत्वम् कर्तृ विशेषणरूपत्वञ्च परिचायकम्। यथा-'यस्योभयं हविरातिमार्छन् ऐन्द्रं पञ्चशरावमोदनं निर्वपेत्' इत्यत्र हविराति निमित्तोकृत्य-उद्दिश्य पञ्चशरावौदननिर्वापो विधीयते । यस्योभयं हविरातिमार्छति स एन्द्रं पञ्चशरावमोदनं निर्वपेत् इति कतृ सामाधिकरण्यञ्च विद्यते । निमित्तं यजमानस्य हविरातिः, तदुद्देशनौदन निर्वापविधिरिति कर्तृ सामानाधिकरण्यञ्च विद्यते । एतादृशी स्थितिः 'यां वा अध्वर्युश्च' इत्यत्रास्ति वा न वेति विविच्यमाने नास्तीत्येव स्वोकर्तव्यम् । याम् इति यच्छब्दो देवताविशेषणम् अतो देवतासमानाधिकरणः, यां देवतां अध्वर्युश्च यजमानश्च यागानुष्ठानावसरे मन्त्रोच्चारणावसरे वा अन्तरितः विस्मरतः तस्या आवश्च्येते इति दोषप्रतिपादनमात्रेणोपक्षोणः, तस्य कादाचित्कत्वेन कर्तृ विशेषणत्वेन च देवतान्तरायबोधने न सामर्थ्यम् । निमित्त प्राप्ते नैमित्ति कमनुष्ठेयम् । निमित्तं प्राप्स्यति, अतो नैमित्तिकमनुष्ठीयते इति न भवति । 'भिन्ने जुहोति' 'स्कन्ने जुहोति' इत्यादाविव देवतान्तराये दधिग्रहं गृहोयात् इति वाक्यं न वदति, किन्तु देवतान्तरायो निन्दित इत्येतावन्मात्रेण यच्छब्द उपक्षीणः । 'यां देवतां यजेत्तां ध्यायेत् वषट् करिष्यन्' इत्यादाविव यामध्वर्युश्च यजमानश्च देवतामन्तरितः तामुद्दिश्य न किमपि विधीयते। अतोऽपि न निमित्तबोधकत्वं यच्छब्दस्य । 
नित्यो नैमित्तिकश्चेति द्वितोयपक्षोऽपि न युक्तः । न ह्येतत् सम्भवति नित्यो दधिग्रहः, कादाचित्कदेवतान्त रायप्रयुक्तदोषपरिहारार्थ इति । नित्यानित्य सयोगविरोधादिति यावत् । तस्मान्नित्य एव दधिग्रहः । पक्षत्रयेऽपि प्रयोजनन्तु-निमित्ते सत्येवानुष्ठेयः प्रथमपक्षे द्वितोयपक्षे तु नियमेनादाव नुष्ठेयः, निमित्त प्राप्ते मध्येऽप्यनुष्ठेयः । सिद्धान्ते तु मध्येऽपि नानुष्ठेयः । 
इति दधिग्रहाधिकरणम् 

### वैश्वानरेष्टेनैमित्तिकत्वाधिकरणम्
 ज्योतिष्टोमक्रतोः चयनेन स्थण्डिलं सम्पाद्यानुष्ठाने साग्निचित्यः क्रतु रित्यूच्यते। चयनसम्पादितस्थण्डिलेन विनापि ज्योतिष्टोमोऽनुष्ठोयते। तत्र साग्निचित्ये ऋतौ दीक्षितेनोख्याग्निधारणं कर्तव्यम् । उखायां भवोऽग्निरुख्यः। उखा नामाग्निधारणाय मृत्तिकया निर्मितं भाण्डम् । तत्राग्नेर्धारणे विकल्पेन कालो विहितः- 'संवत्सरं दीक्षित उख्यं बिभर्ति व्यहं षडहं द्वादशाहं वा' इति । त्र्यहादिविकल्पपक्षमाश्रित्य यो जनमान उख्यं बिति तस्य दोषं सङ्गोयं दोष परिहाराय वैश्वानरेष्टिविहिता-'यो वै संवत्सरमुख्यमभृत्वाग्निञ्चिनुते यथा सामि गर्भोऽवपद्यते तादृगेव तदातिमाच्छेत् वैश्वानरं द्वादशकपालन्निर्वपेत् 

५३ संवत्सरो वाऽग्निर्वैश्वानरः' इत्यादिना । अस्याधिकरणस्येदमेव विषयवाक्यम् । अत्र संशयः-किमियमिष्टिनित्या उत नैमित्तिकी ? इति । 
तत्र पूर्वाधिकरणे ‘यां वा अध्वर्युश्च' इत्यादिरर्थवादः प्रशंसापरः न निमित्तबोधक इत्युक्तम् । स एव न्यायोऽत्रापि दधिग्रह इव वैश्वानरोऽपि नित्य एव। यथा 'यां वा अध्वर्यश्च यजमानश्च देवतामन्तरितः तस्या आवश्च्येते' इत्यर्थवादत्वेन नीतः, तथैव 'यत्संवत्सरममत्वा अग्नि चिनुते स आतिमार्छत् इत्यन्वये यच्छब्दस्य वैश्वानरं निर्वपेदिति कर्तृसामानाधिकरण्यं न सिध्यति । तस्मान्नित्य एव वैश्वानर इति पूर्वपक्षः। 
सिद्धान्तस्तु-असंवत्सरभरणनिमित्तक एव वैश्वानरः । असंवत्सरभरणे निमित्ते उत्पन्ने वैश्वानरः कर्तव्यः । यस्संवत्सरं न बिभूयात् स वैश्वानरं निर्वपेत् इति यच्छब्दस्य वैश्वानरकतृ सामानाधिकरण्यात् निमित्तसमर्पकत्वम् । 
अतस्संवत्सरभृतो न वैश्वानर इति ॥ 
इति वैश्वानरेष्टेनैमित्तिक त्वाधिकरणम् ।। 
इ 

### षचित्यधिकरणम्
 चयने पञ्च पूर्वाश्चितीविधाय षष्ठी चितिरप्याम्नाता। लाङ्गलेन कृष्टे भूप्रदेशे पक्ष्याकारेण नानाविधेष्टकानामुपधानविशेषश्चितिशब्देनोच्यते। प्रस्तारशब्देनापि चितिय॑पदिश्यते। तत्रेदमाम्नायते-'योऽग्निञ्चित्वा न प्रतितिष्ठति पञ्च पूर्वाश्चितयो भवन्त्यथ षष्ठी चिनुते' इति । अस्या धिकरणस्य 'षष्ठी चिनुते' इति विषयवाक्यम् । अत्र सन्देहः किमियं षष्ठी चितिः दधिग्रहवन्नित्या ? उत नैमित्तिकी ? इति । 
तत्र पूर्वपक्षः-पूरणार्थे षष्ठीशब्दो वर्तते। षण्णां पूरणी चितिः षष्ठीचितिः । पञ्च चितीस्सम्पाद्याथ षष्ठी चितिः कर्तव्या । पञ्च चितिभिस्स हभावेन षष्ठी चितिः श्रुता। यथा पञ्च चितयो नित्याः तथा षष्ठी चितिरपि नित्या, न नैमितिकी । न च 'योऽग्निञ्चित्वा प्रतिष्ठां न लभते स षष्ठी चिति चिनुयात् इत्येवं कर्तृ सामानाधिकरण्यसम्पादनेनाप्रतिष्ठाया निमित्तत्वं शक्यते वक्तुम्, पूरणप्रत्ययस्य पञ्चचितिसहभावेन विनाऽनुपपत्तेः। अप्रतिष्ठारूप निमित्ते सति पञ्चातिरिक्तचितेरनुष्ठानम्, निमित्ताभावे चाननुष्ठानमिति पक्षे पूरणप्रत्ययेन बोधितस्य सहभावानुपपत्ते रित्यर्थः । अतष्षष्ठी चितिनित्या इति । 
सिद्धान्तस्तु-न नित्या, नैमित्तिक्येव षष्ठो चितिः पूर्वाः पञ्च चितयो भिहिता अथ षष्ठी चितिरभिधीयते इत्यभिधानार्थेऽपि पूरणप्रत्ययस्योपपत्तिः । अस्य कर्मणोऽनुष्ठानाय षष्ठी तिथिनिर्धारिता इत्यादिषु प्रयोगेषु अभिधानार्थत्वं प्रत्ययस्यानुभूयते । किञ्च यथा 'दर्शपूर्णमासाभ्यामिष्ट्वा सोमेन यजेत इत्यत्र प्रयोगभेदः, तथैव ‘पञ्च चितीश्चित्वाऽथ षष्ठी चिनुते' इत्यत्र पञ्च चितीनां 
५४ 
मीमांसानयमञ्जर्याम् प्रयोगं समाप्याप्रतिष्ठायां निमित्तेऽथ-अनन्तरं षष्ठी चिनुते इत्यर्थस्य प्रतीय मानत्वान्नैमित्तिकी षष्ठी चितिरिति ।। 
इति षट्चित्यधिकरणम् 

### पिण्डपितृयज्ञाधिकरणम्
 'अमावास्यायामपराले पिण्डपितृयज्ञेन चरन्ति' इत्यानारभ्य श्रूयते। . अनेन वाक्येन पिण्डपितृयज्ञो विधीयते। सोऽयं पिण्डपितृयज्ञः किं दर्शाङ्गम् ? उतानङ्गमिति विचार्यते। अमावास्याशब्दो यथा काले व्यवह्रियते तथा कर्मण्यपि 'अमावास्यायाममावस्यया यजेत' इत्यादौ व्यवहियते । इयांस्तु विशेषस्सप्तम्यन्तोऽमावास्याशब्दः कालवाची, तृतीयान्तश्च कर्मवाची। कर्मवाचकत्वमङ्गीकृत्य तदङ्गत्वेन पिण्डपितृयज्ञो विधीयते । मुख्यया वृत्त्याऽमावास्याशब्दः कालवाच्येव, लक्षणया कर्मवाचित्वं स्वीकृत्य तदङ्गत्वे स्वीकृते फलकल्पनागौरवं न स्यात्, अन्यथा कालवाचित्वे फलकल्पनागौरवं भवेत् । तस्मादर्शाङ्गं पिण्डपितृयज्ञ इति पूर्वपक्षः । 
सिद्धान्तस्तु-पिण्डपितृयज्ञस्स्वतन्त्रः, स्वकाले तस्य विहितत्वात् । मुख्यया वृत्त्या कालवाचित्वे सति जघन्यवृत्त्या कर्मवाचित्वं न युक्त, गौरवात् । न च फलकल्पनागौरवं तवापि स्यादिति वाच्यम् । लक्षणापेक्षया फलकल्पनागौरव स्योचितत्वात् । अमावास्याशब्दस्य कालपरत्वे श्रुतिवृत्तत्वम् अपराह्मशब्द सामानाधिकरण्यञ्च लभ्यते । तदनुरोधेन फलकल्पनागौरवं न दोषाय। कर्म वाचित्वं जघन्यवृत्तत्वम् अपराह्वशब्देन सामानाधिकरण्यालाभश्च । न हि कर्मणः किञ्दिपराह्न भवति। शब्दादर्थप्रतीतौ शब्दस्यान्तरङ्गत्वात्तदनुरो 
धेनार्थनिर्णय उचितः । तस्मादनङ्ग पिण्डपितृयज्ञ इति । 
इति पिण्डपितृयज्ञाधिकरणम् ॥ 

### त्रिवृद्रशनाया यूपाङ्गत्वाधिकरणम्
 ज्योतिष्टोमे 'आश्विनं ग्रहं गहीत्वा त्रिवृता यूपं परिवीयाग्नेयं सवनीयं पशुमुपाकरोति' इति श्रूयते । ज्योतिष्टोमे पञ्चमं दिनं सुत्यादिनमित्युच्यते, चतुर्थं दिनमौपवसथ्यमिति कथ्यते । औपवसथ्येऽह्नि अग्नीषोमोयपशोरनुष्ठानम्, सुत्यादिने च सवनीयस्य । सुत्यादिन एव ग्रहाणां ग्रहणं क्रियते । आश्विनग्रहस्य दशमस्थाने ग्रहणं होमश्च तृतीयस्थाने । आश्विनग्रहस्य ग्रहणानन्तरं त्रिवद्रज्ज्वा यूपं परिवीय-वेष्टयित्वा सवनीयपशोरुपाकरणं देवतानिर्देशपुरस्सर स्पर्शनं कुर्यादिति वाक्यस्यार्थः । सवनीयपशुरग्नीषोमीयपशोविकृतिः। प्रकृतितो रशना तया परिव्याणञ्च प्राप्तम्, तथापीयं द्वितोया रशना, तया परिव्याणञ्च विधीयते विधीयमाना रशना पश्वर्था उत यूपार्था ? इति सन्देहः । 
५५ 
- तत्र पूर्वपक्षी पश्वर्थ त्वं रशनाया मन्यते । प्रकृतितो यूपः प्राप्तः परिव्याणञ्च प्राप्तम् न तत्र विधिव्यापारः । रशनायाः प्राप्तत्वेऽपि द्वितीयेयं विधीयते। अत्र यूपमिति सप्तम्यर्थे स्वीकृत्य यूपे रशनया चोदकतः प्राप्त पशुबन्धनमनूद्य त्रिवृतेति विधीयते । चोदकतः प्राप्ता रशना द्विगुणा, तया सह समुच्चयस्त्रिवृतः। समुच्चयस्सिद्धान्तिनोऽप्यभिमतः । परिवीयेति पशुबन्धने अर्थतः प्राप्तस्य वेष्टनस्यानुवादः । त्रिवृता पशु वेष्टयित्वा यूपे बध्नीयादित्यर्थः पर्यवस्यति । तस्मात्पश्वर्था रशना इति । 
___सिद्धान्तस्तु-त्रिवृतेति तृतीयया य्पमिति द्वितीयया च यूपार्थत्वं रशनाया अवगम्यते । पशुबन्धनार्थत्वन्तु वाक्यादवगम्यते । तृतीया द्वितीया च श्रुतिः । वाक्यापेक्षया श्रुतिर्बलोयसो। पश्वनपक्रमाणरूपं दृष्टं प्रयोजनं पूर्वपक्षे तथैव यूपार्थत्वे यूपदाढ्यं दृष्टं प्रयोजनं सिद्धान्तेऽपि । व्यवहितान्वयमङ्गीकृत्य क्लिष्ट कल्पनं पूर्वपक्षे। सन्निहितयूपेनान्वये लाघवं सिद्धान्तिनः । तस्माद्यू पार्थेव रशना यूपसंस्कारिकेति ॥ 
इति त्रिवृद्रशनाया यूपाङ्गत्वाधिकरणम् ॥ 

### स्वरोः पश्वङ्गत्वाधिकरणम्
 'यूपस्य स्वरुं करोति स्वरुणा पशुमनक्ति' इति श्रुतम् । अत्र स्वरुः यूपाङ्गम् ? उत पश्वञ्जनाङ्गमिति विचार्यते। 
तत्र 'यूपस्य' इति षष्ठी' विभक्तिः शेषित्वपरा, तया स्वरूत्पत्ति£पार्थे त्यवगम्यते। षष्ठ्याः शेषित्वपरत्वे लोके वेदे च प्रचुरप्रयोगाः-देवदत्तस्य गहम्, यज्ञदत्तस्य पशुः, 'दध्नेन्द्रियकामस्य जुहुयात्' 'गोदोहनेन पशुकामस्य प्रणयेत्' इत्यादय उपलभ्यन्ते। यद्यपि अत्रैव द्वितीयपादाद्याधिकरण 'यूपस्य स्वरुं करोति' इति वाक्यविचारावसरे षष्ठयाः अनुनिष्पाद्यत्वसम्बन्धपरता माश्रित्य यूपानुनिष्पन्नश्शकलस्स्वरूत्वेन ग्राह्य इत्यर्थो निर्णीतः, तथापि प्रचुर प्रयोगबलेन शेषित्वमेव सम्बन्ध इति तदधिकरणमेवाक्षिप्यते । स्वरोपार्थत्वे सिद्धे 'स्वरुणा पशु समनक्ति' इत्यस्य प्रयाजशेषाभिधारणवत् विभक्ति व्यत्यय माश्रित्य स्वरुं पशावञ्जनेन प्रतिपादयेदित्यर्थस्खोक्रियते । एवञ्च स्वरुकरणेन यपस्योपकुर्यादिति वचनव्यक्तिः । तथा च यूपार्थत्वं स्वरोस्सिध्यति इति पूर्वपक्षः । 
पश्वङ्गमेव स्वरुः न यूपाङ्गम् । अङ्गञ्च दृष्टमदृष्टं वोपकारं जनयति । पपे छिद्यमाने यः प्रथमश्शकलो निपतति स स्वरुरित्युक्तम् । तं करोति आददो. तत्यप्युक्तम् । आदानेन स्वरुः यूपे किञ्चिददृष्टं जनयतोति वक्तव्यम् पश्वर्थत्वे तु पशोरञ्जनसाधनतया तस्य दृष्टार्थत्वलाभः । यागाङ्गं यूपः पशुश्च । यागाङ्ग भूतयूपोद्देशेनादानं विधीयते चेत् अदृष्टार्थसन्निपत्योपकारकं स्यात् । यागाङ्ग 
५६ 
मीमांसानयमञ्जर्माम् पशूद्देशेनाञ्जनसाधनतया स्वरोविधाने दृष्टार्थसन्निपत्योपकारकं भवति । अदृष्टार्थत्वस्वीकारापेक्षया दृष्टार्थत्वस्वोकार उचितः । अतः पश्वङ्ग-स्वरुः । यदुक्त प्रयाजशेषाभिधारणवदिति तन्न; आज्येन सशेषं प्रयाजा इष्टाः, शेषस्य क उपयोग इत्याकाङ्क्षायां हविष्षु क्षारणं प्रतिपत्तिरिति तत्राश्रितम् । प्रकृते तु स्वरुणा शकलेन किमपि न कृतम्, न कुत्राप्यस्योपयोगो दृश्यते, कथमस्य प्रतिपत्तिः ? अतः प्रयाजशेषाभिधारणवदित्यसकतम । तस्मात्पश्वङ्गमेव स्वरुरिति सिद्धान्तः ॥ 
इति स्वरौः पश्वङ्गत्वाधिकरणम् ।। 

### प्राज्यभागादीनामङ्गत्वव्यवस्थापनाधिकरणम्
 दर्शपूर्णमासप्रकरणे कालसंयुक्तोत्पत्तिवाक्यैः तदसंयुक्तोत्पत्तिवाक्यैश्च विहिता यागा विद्यन्ते । 'यदाग्नेयोऽष्टाकपालोऽमावास्यायां पौर्णमास्याञ्चा च्युतो भवति' इत्यादयः कालसंयुक्ताः, 'आज्यभागौ यजति' 'समिधो यजति' इत्यादयश्च तदसंयुक्ताः। उभयेषामपि यागानां समप्राधान्यमङ्गीकृत्य फलसम्बन्धबोधकवाक्येन फलं बोध्यते ? उत कालसंयुक्तानामेव फलम् इतरेषाञ्च तदङ्गत्वमिति सन्देहे पूर्वपक्षः 
सर्वेषां समं प्राधान्यम् । अधिकारवाक्यगताख्यातान्तपदेन यजतिना ऽविशेषेण सर्वे यागा अभिधीयन्ते । तेन ये यागा अभिधीयन्ते तान् दर्शपूर्णमास पदमाचष्टे । दर्शपूर्णमासशब्दस्य कालवाचित्वेन तत्काले ये यागा अनुष्ठीयन्ते तेषां फलेन सम्बन्धः । फलसम्पादकत्वेन सर्वे समप्रधाना भवन्ति । ननु 'चक्षुषी वा एते यज्ञस्य यदाज्यभागौ' 'बर्म वा एतद्यज्ञस्य क्रियते यत्प्रयाजानजा इज्यन्ते' इत्यादिवाक्यशेषैः आज्यभागप्रयाजादीनां कतिपयानां चक्षुष्टवादिना संस्तवः श्रूयते । चक्षुरादयः पुरुष स्याङ्गान्येव भवन्ति, तद्वत् यज्ञपुरुषस्याज्यभागादयः केचिदङ्गान्येव सन्तु कथं समप्राधान्यमिति चेन्न; चक्षुष्टवादिना सत्यपि संस्तवे पारार्थ्य लक्षणस्याङ्गत्वस्य तत्र साधयितुमशक्यत्वात् । किञ्चैतादशस्संस्तवः प्रधानत्वेनाभिमतानामाग्नेयादियागानामपि श्रूयते--'शिरो वा एतद्यज्ञस्य यदाग्नेयः हृदयमुपांशुयाजः, पादावग्नोषोमीयः' इत्यादिः । अतस्संस्तवमात्रेणे दमङ्गमिति निश्चेतुमशक्यत्वादिति भावः । तस्मात्सर्व समप्रधाना इति । 
सिद्धान्तस्तु-न सर्वे समप्रधानाः, आज्यभागादयोऽङ्गानि आग्नेयादयश्च प्रधानानि। पुरुषस्य चक्षुरादोन्यङ्गानि सादृश्याद्यज्ञपुरुषस्याज्यभागौ चक्षष्ट वेन वर्तेते द्विवचनबलात् । चक्षुरादीनान्तावदन्यशेषत्वं स्पष्ट, तथैवाज्यभागादो नामप्यङ्गत्वमिति यावत् । आज्यभागयोरङ्गत्वाभावे गृहमेधीयेष्टौ तयोरित राङ्गनिवर्तकत्वसिद्धान्तो व्याहतस्स्यात् प्रकृतौ दर्शपूर्णमासयोराज्यभागयोः प्राधान्यम। प्रधानानामतिदेशो न भवति । अङ्गानामेवातिदेशः गहमेधोयेष्टौ 
श्रूयमाणयोराज्यभागयोः दार्शपूर्णमासिकाङ्गानामतिदेशेन प्राप्तौ सत्यामेव तन्निवर्तकत्वं सङ्गतं भवेन् । किञ्च सौर्यष्टौ प्रतिप्रयाज कृष्णलहोमो विहितः । प्रयाजाश्च प्रधानानि । न तेषां विकृतौ सौर्येष्टावतिदेशस्सङ्गतः । कथं तहि 'प्रयाजे प्रयाजे' इत्यनुवादः । प्रयाजानामङ्गत्वेऽतिदेशतः प्राप्तान् अनूद्य कृष्णलहोमविधानं सङ्गतं भवेत् । अत आज्यभागादीन्यङ्गानि, आग्नेयादीनि च कालसंयुक्तोत्पन्नानि प्रधानानि । 
। 'दर्शपूर्णमासाभ्यां स्वर्गकामो यजेत' इत्यत्राख्यातवाच्यभावनायाः करणाकांक्षायां धात्वर्थस्य यागस्य करणत्वेन, स्वर्गस्य साध्यत्वेनान्वयानन्तरं दर्शपूर्णमासाभ्यां इति तृतीयान्तस्यान्वयः धात्वर्थसामानाधिकरण्येन वक्तव्यः, तस्य तृतीयान्तत्वात् धात्वर्थस्य च करणत्वात् । सर्वयागानां प्राधान्ये फल सम्बन्धस्तेषां भवति । तदा यागैर्भावयेदिति वा यागसमूहेन वा भावयेदिति स्यात् । तदा तृतीयाद्विवचनान्तस्य दर्शपूर्णमासाभ्यामित्यस्य सर्वथा सामाना धिकरण्येनान्वयो न सिध्येत् । सिद्धान्ते तु कालसंयुक्तोत्पन्नानां षण्णामाग्ने यादीनां दर्शपूर्णमासशब्दवाच्यत्वे सति विद्वदधिकरणे भिन्नकालानुष्ठेयानां पण्णां त्रिकद्वयं सम्पाद्य त्रिकद्वयावबोधनाय द्विवचनान्तं पदमिति व्यवस्थापित स्वात कालसंयुक्ताग्नेयादीनां षष्णां फलसम्बन्धः । फलवत्वात्षण्णामेव प्राधान्यम फिलवत्सन्निधाव फलं तदङ्गम् इति न्यायेनाज्यभागादीनामङ्गत्वमेव । यद्यपि तत्तदुत्पत्तिवाक्ये अमावास्यापदमेव श्रुतम् न दर्शपदं तथापि दर्शामावास्या शब्दयोः पर्यायत्वान्न दोषः । तस्मात्कालसंयुक्तोत्पन्नानामाग्नेयादीनां षण्णां प्राधान्यम् तदसंयुक्तानामाज्यभागादीनामङ्गत्वमेवेति ।। 

### आज्यभागादीनामङ्गत्वव्यवस्थापनाधिकरणम्
 ॥ 

### दीक्षणीयादीनामङ्गत्वाधिकरणम्
 पूर्वाधिकरण कालसंयुक्तोत्पन्नयागानां प्राधान्यम्, तदित राज्यभागादी नामङ्गत्वमिति न्यायः प्रदर्शितः। अस्मिन्नधिकरणे तत्तदुत्पत्तिवाक्यः कालादिसंयोगेन विना विहिता ये यागाः तेषु प्रधानाङ्गभावे न्यायः प्रदर्शयिष्यते। तर ज्योतिष्टोमे दीक्षणीयादीष्टीः, अग्नीषोमीयादिपशुयागान् सोमयागं च विधाय 'ज्योतिष्टोमेन स्वर्गकामो यजेत' इति श्रुतम् । किमिदं ज्योतिष्टोमपदं इस्टिपशुसोमानां नामधेयं सत् सर्वेषां फलसम्बन्धं बोधयति, तेन च सर्वेषां फलवत्वात्समं प्राधान्यम् उत सोमयागस्यैव नामधेयं सत् तस्यैव फलसम्बन्धः ततश्च सोमयागस्यैव प्राधान्यम् इष्टिपशूनान्तु तदङ्गत्वमिति संशये 
पूर्वपक्षः-इष्टिपशुसोमानां सर्वेषां फलवत्वात् प्राधान्यमिति । 'ज्योतिष्टो जैन स्वर्गकामो यजेत' इत्यत्र यजतिना ये यागा उच्यन्ते तानेव ज्योतिष्टोम पदमभिधत्ते। न हि ज्योतिष्टोमपदं क्वचिद्यागेषु प्रसिद्धम् येन तेषामेव 
५८ 
मीमांसानयमञ्जर्याम् । फलसम्बन्धोऽवगम्येत । फलसम्बन्धलक्षणमेव प्राधान्यं भवति । ज्योतिष्ट्रोम पदमविशेषेण प्रकरणगतेष्टिपशुसोमानामभिधायक भवितुमर्हति । न च 'त्रिवृत् पञ्चदशः सप्तदश एकविश एतानि वाव तानि ज्योतींषि य एतस्य स्तोमाः' इति वाक्येन त्रिवृदादीनां स्तोमानां स्तोत्रगतसङ्ख्यानां ज्योतीरूपत्वं प्रतिपाद्य स्तोत्राणाञ्च सोमयागाङ्गत्वात् ज्योतिष्टोमपदं सोमयागमेवाचष्टे नेष्टिपशून् इति सोमस्यैव फलवत्त्वलक्षणं प्राधान्यं बोधयति नेष्टिपशुयागानामिति वाच्यम् । स्तोत्राणि सोमस्यैवाङ्गानि नेष्टिपशूनामित्यत्र विनिगमकाभावात् । अविशेषेण प्रकरणगतसर्वयागानां स्तोत्राण्यङ्गानीति वक्तुं शक्यत्वात् । अतः स्तोत्राधार मन्त्रगतत्रिवदादिसंख्यानामपि प्रकृतसर्वयागाङ्गत्वम् । यद्यपि 'ग्रहं वा गहोत्वा चमसं वोन्नीय स्तोत्रमुपाकुर्यात्' इति विधिः सोमसम्बन्धिनां ग्रहाणां ग्रहण चमसोन्नयनञ्च बोधयन् तदानन्तयं स्तोत्रोपाकरणस्य विदधाति । सोम एव ग्रहग्रहणस्य चमसोन्नयनस्य च सत्त्वात्स्तोत्रमयि सोमम्बन्ध्येवेति प्रतिभाति. तथाप्यस्य विधेः स्तोत्रोपाकरणकालसमर्पकत्वमेवेति स्वीकारे सोमसम्बन्धा. सिद्धेर्न दोषः । तस्मादविशेषेण प्रवृत्तयजिना ज्योतिष्टोमनाम्ना च प्रकृतयागानां 
सर्वेषामेव प्राधान्यमिति । 
सिद्धान्तस्तु-त्रिवृदादयः स्तोमाः स्तोत्रगतसङ्ख्याः। स्तोमानां ज्योती. रूपेण संस्तवः । स्तोमानाञ्चोद्गातृगणेन क्रियमाणैस्स्तोत्रैस्सम्बन्धः । स्तोत्राणि च सोमे सन्ति विहितानि । 'ज्योतिष्टोमेन' इति पदञ्च ज्योतींषि त्रिवदादयः स्तोमा अस्येति निर्वचनेन त्रिवृदादिस्तोमयुक्तस्त्रोत्रवन्तं ऋतमभिधत्ते। तादशक्रतोरेव फलसम्बन्ध बोधयति ज्योतिष्टोमवाक्यमिति सिध्यति। यदक्तं स्तोत्रं प्रकरणादविशेषतो दीक्षणीयादीनामप्यङ्गम्, तद्द्वारा स्तोमानाप्यक. त्वमिति, तत्रोच्यते--'ज्योतिष्टोमेन स्वर्गकामो यजेत' इत्यधिकारवाक्यम उत्पत्तिवाक्यन्तु 'सोमेन यजेत' इति । उत्पन्नस्य यागस्य फलसम्बबोधनाया धिकारवाक्यं प्रवर्तते । अधिकारवाक्ये विधेयं किमपि नास्ति-फलस्य रागतः प्राप्तत्वात् तन्न विधेयम्, धात्वर्थो यागस्तूत्पत्तिवाक्येनैव प्राप्तः, अतस्सोऽपि न विधेयः । अस्यां स्थितौ विहितोऽपि यागः फलसम्बन्धार्थतया विधीयत इत्येष्टव्यम् । तथा सति 'सोमेन यजेत' इत्यस्य सोमविशिष्टयागविधिरिति सम्पद्यते । एवञ्चोभयत्र श्रुत्यर्थस्य धात्वर्थस्य विधिस्सिध्यति । तत्र ज्योतिष्टो मपदं ज्योतींषि त्रिवदादयस्स्तोमा अस्येति निर्वचनेन निष्पन्नम्। स्तोमानां ज्योतिष्ट्वप्रतिपादकवाक्ये 'य एतस्य स्तोमाः' इत्येतच्छब्दस्य ज्योतिष्टोमस्ये त्यर्थस्वीकारे त्रिवदादिस्तोमानां संख्यानां यागेऽनुपयुक्तत्वात् यागाङ्गस्तोत्र निवेशः कर्तव्यः । स्तोत्रं 'सोमेन यजेत' इत्युत्पत्तिवाक्यविहितयागाङ्गं तद्वारा स्तोमानामप्यङ्गत्वं यथा तथा दोक्षणीयादियागाङ्गत्वं स्तोत्रद्वारा स्तोमानामप्यङ्गत्वमिति शङ्का । अङ्गत्वे प्रकरणं प्रमाणमित्युच्यते । प्रकरणञ्चा काङ्क्षालक्षणं भवति । आकांक्षा च फलवाक्ये कथमिदं फलं सम्पादनीयमित्या 
५६ 
कारिका । तादृशं प्रकरणं अनेनेदं फलं सम्पादनीयमित्यवगमानन्तरमुन्मिषति । ज्योतिष्टोमेनेति फलवाक्यप्रवृत्तेः प्राक् दीक्षणीयादियागेषु स्तोत्रेषु च निष्फल त्वमविशिष्टम्, तेन परस्परमाकांक्षाविरहेण अङ्गाङ्गिसम्बन्धासम्भवात् कथं स्तोत्रद्वारा दीक्षणीयादिषु स्तोमसम्बन्धः ? तदा ज्योतिष्टोमपदेन दीक्षणीया दीनां परामर्शासम्भवान्न तेषां प्राधान्यम् । सोमयागस्य तु त्रिवृदादिसम्बन्ध मादाय प्राधान्यं साधयितुं शक्यम्, त्रिवृत् पञ्चदशेत्यादि नामनिर्वचनवाक्ये 'एतस्य' इति षष्ठीश्रुत्या सम्बन्धमात्र प्रवृत्तिनिमित्तमित्यवगतत्वात् ‘ग्रह वा गृहीत्वा' इत्यादि वाक्यसिद्धस्तोत्रोपाकरणस्य फलवाक्यप्रवृत्तेः प्रागेव प्रवृत्तिनिमित्तं सोमयागे उपाक्रियमाणस्तोत्रद्वारा निवेष्टुमर्हति । अतः फलवाक्ये ज्योतिष्टोमपदं सोमयागं शक्नोत्यभिधातुम् । तस्मात् सोमयाग एव प्रधानम्, दीक्षणीयादयस्तु तदङ्गभूता इति। 
इति दीक्षणीयादीनामङ्गत्वाधिकरणम् ।। इति चतुर्थाध्यायस्य चतुर्थः पादः चतुर्थोऽध्यायश्चसमाप्तः ॥﻿६२ 

## ५.१
### श्रुतिक्रमाधिकरणम्

यजमानस्यैव दीक्षा विहिता, न ब्रह्मादीनाम् । साऽत्र विधीयते । तत्र च क्रमः पाठादेवाश्रयणीयः, न क्रमस्य विधानमिति पूर्वपक्षे प्राप्ते 
सिद्धान्तः-प्रकृतितो दीक्षा तिदिश्यते, सापि यजमानस्यैवेति तु सत्यम्, . किन्तु सत्रात्मके द्वादशाहे सर्वे सन्ति यजमानाः, यजमानत्वेन तेषां दीक्षा प्राप्तव । सर्वेऽपि दीक्षया संस्कर्तव्या एव । अतोऽत्र दीक्षा न विधया। यथा दर्शपूर्णमासयोः ज्योतिष्टोमादौ च ऋत्विजः परिक्रीता भवन्ति यजमानेन; न तथा ब्रह्मादीनां सत्र परिक्रयः, यजमाना एव सन्तः आध्वर्यवादोनि कार्माणि सम्पादयेयुः । अतः प्रकृतौ ब्रह्मादीनां दीक्षाया अभावात् साऽत्र विधीयत इति कल्पस्योत्थितिरेव न भवति । तस्मान्न दीक्षा ब्रह्मादीनां विधेया क्रमस्य च पाठादेव प्राप्तिरित्यङ्गीकारे नान्यदवशिष्यते किञ्चिद्विधेयम्। समग्रमिदं वाक्यमनुवादक सदनर्थकं स्यात् वादमात्रं ह्यनर्थ कमिति न्यायात् । अनुवादस्यापि किञ्चित्फलं प्राशस्त्यादिकं भवति, तदप्यत्र न वक्तं शक्यते, विध्यभावात । विधिरहितस्थलेऽर्थवादेन विधिकल्पनम्, अर्थवादरहितस्थले विधिनवार्थ वादकार्यसम्पादनमित्यत्र न्यायो वतते, तथाप्यत्रानन्तर्यरूपक्रमविधिरेव कल्पनीयो भवेत् । कल्पनीय इत्यस्यानुमेय इत्यर्थः । 'गृहपति दीक्षयित्वा ब्रह्माणं दीक्षयति' इत्यत्र क्रमबोधकत्वेन क्वाश्रुतौ पाठादनमेयत्वं क्रमस्य कथं स्यात? पाठानमितक्रमो विलम्बोपस्थितिकः। विधिदशायां तस्याप्रवत्तेः । वृत्त्याऽर्थं प्रतिपादयति क्त्वाशब्दे तत्रानुमितेः क्वावसरः ? गृहपतेर्दीक्षां समाप्यानन्तरं ब्रह्माणं दीक्षयति इति क्त्वाप्रत्ययेनार्थः प्रतीयते । एवञ्च क्त्वाप्रत्ययः क्रममाचष्ठे इति सिध्यति । इयमेव श्रुतिः। श्रुति म वृत्त्या क्रमबोधकश्शब्दः । क्रमो नामात्र अव्यवहितोत्तरत्वरूपमानन्तयं विवक्षितम् । तथा च श्रुतिप्रमाणेन पदार्थविशेषणतया क्रमस्य विधाने सम्भवति पाठादनु मेयत्वं क्रमस्य न समुचितमिति श्रौतक्रम एवेष्टव्य इति ।। 
इति श्रुतिक्रमाधिकरणम् ॥ 
### अर्थक्रमाधिकरणम् 
'अग्निहोत्रं जुहोति' 'यवागू पचति' इत्यत्राग्निहोत्रहोमयवागपाकयोः पौर्वापर्यनियामकः कश्चन विद्यते न वेति सन्देहः । नास्ति नियामकः । अग्नि होत्रहोमस्य साधनद्रव्यापेक्षायां यत्किञ्चिद्रव्यमाक्षिप्य लब्धं शक्यते । यवागूपाकसापेक्षता तस्य नास्ति । यवागूपाकश्च यथापाठं होमः पूर्वं क्रियताम् अनन्तरञ्च पाकः । यदि यवागूपाकस्य होमात्पूर्वमनुष्ठाने प्रमाणमुपलभ्येत तदा होमात्पूर्व पाकेन यवागू निष्पाद्य तस्या होमसाधनत्वेन ग्रहणमिति साधयितुं शक्यम् । तादृशं प्रमाणं नास्ति । तस्मादनियम इति पूर्वपक्षे प्राप्ते 
सिद्धान्तः-यवागूपाकस्य प्राथम्ये प्रमाणम् अर्थः । अर्थः-प्रयोजनम् । होमानन्तरं क्रियमाणस्य पाकस्थ न किमपि दृष्टं प्रयोजनमस्ति, अदृष्टार्थः 

'पाक इत्यङ्गीकर्तव्यम् । होमात्पूर्व क्रियमाणस्य पाकस्य होमनिर्वर्तकत्वरूप दृष्टप्रयोजने लभ्यमाने नादृष्टार्थत्वस्वीकार उचितः । किञ्च 'यवागू पचति' इति संस्कारकर्म । पाकेन यवागूः संस्कृता भवति । संस्कृतायास्तस्याः क्वचि द्विनियोग आवश्यकः, अन्यथा संस्कारो निरर्थकस्स्यात् । 'भूतभाव्युपयोगि हि द्रव्यं संस्कारमर्हति' इति न्यायः । भूतोपयुक्तं भाव्युपयोक्ष्यमाणं वा संस्कार महति । अत्र भूतोपयुक्तत्वाभावेन भाव्युपयोगो द्रव्यस्य वक्तव्यः। पूर्वं पाक संस्कारे जाते संस्कृताया यवाग्वा होमे विनियोग इति यवाग्वा दृष्टार्थत्वं सिध्यति। अतः प्रयोजनवशेन यवागूपाकस्य प्राथम्यम्, अनन्तरञ्च होम इत्यात्सिद्धं भवति । तस्मादत्रार्थस्य पौर्वापर्य नियामकत्वमिति ॥ 
इत्यर्थक्रमाधिकरणम् ॥ 

### प्रयाजानुमन्त्रणमन्त्रेष्वनियमाधिकरणम्
 दर्शपूर्णमासयोः पञ्च प्रयाजाः-'समिधो यजति, तनूनपातं यजति, इडो यजति, बहिर्यजति, स्वाहाकारं यजति' इति विहिताः। एतेषां शाखाभेदेन पञ्च पञ्चानुमन्त्रणमन्त्रा आम्नाताः--'वसन्तमृतूनां प्रीणामि' इत्यादय एकस्यां शाखायां पञ्च, शाखान्तरे च ‘एको ममैका तस्य, द्वौ मम द्वे तस्य' इत्यादयः पञ्च । यागमनु यजमानेनोच्चार्यमाणो मन्त्रोऽनुमन्त्रणमन्त्र इत्युच्यते । एक कप्रयाजस्य एकैकं युगलम् अनुमन्त्रणमन्त्रस्य । अदृष्टार्थत्वादेतेषां मन्त्राणां समुच्चयो न्यायेन प्राप्तः। प्रथमप्रयाजस्य 'वसन्तमतूनां प्रीणामि' 'एको ममैका तस्य' इति तैत्तिरीयमाध्यन्दिनशाखागतयोमन्त्रयोविनियोगे सति अवशिष्टमन्त्रयुगलानां क्रमे नियामक किञ्चिदस्ति न वेति सन्देहः । यथा प्रथमस्य प्रयाजस्य तैत्तिरीयशाखामन्त्रस्य प्राथम्यम् शाखान्तरमन्त्रस्यानन्तर्य स्वीकृतं तथैव शिष्टानां चतुर्णामपि प्रयाजानामिति प्रवृत्तिक्रमो नियामक इति 
पूर्वपक्षे प्राप्ते 
सिद्धान्तः-श्रुत्यर्थयोरुक्तयोनियामकयो त्र प्रसरः। वक्ष्यमाणानां पाठादिनियामकानां नात्र प्रसर इति नियामकाभावात् प्रयाजानुमन्त्रण मन्त्राणामनियमो बोद्धव्यः। प्राजापत्यपशुषु प्रतिपशु अनेकालेषपाकरणादिषु कर्तव्येषु तत्तदङ्गस्य स्वस्वप्रधानेन सह समानप्रत्यासत्तिसिद्धये प्रवृत्तिक्रम आश्रितः । प्रकृते तादृशप्रत्यासत्तिविधायकशास्त्राभावान्न प्रवृत्तिकमो नियामक इति नात्र नियम इति ॥ 
इति प्रयाजानुमन्त्रणमन्त्रेष्वनियमाधिकरणम् ॥ 

### पाठक्रमाधिकरणम्
 ‘समिधो यजति तनूनपातं यजति' इत्यादि प्रयाजानां यथापाठ 
मीमांसानयमञ्जर्याम् मनुष्ठानम् ? उतानियमेन ? इति विचार्यते । पाठो नाम वाक्योच्चारणरूपः । न च तस्य पदार्थानुष्ठानबोधने सामर्थ्य मस्ति । अतोऽत्र पाठो न नियामक इति पूर्वपक्षे प्राप्ते 
सिद्धान्तः-पदार्थानामनुष्ठाने पाठक्रमोऽपि नियामकः । पाठः पदार्थ स्वरूपावबोधकस्सन् तेषां क्रममपि बोधयतीति लोके वयमनुभवामः । स्नायात् वस्त्रं परिदध्यात् हस्तपादौ प्रक्षालयेत्, आचामेत्, पीठमास्तीर्योपविशेत् भुजीत ः इत्युक्त यथापाठमेव पदार्था अनुष्ठीयन्ते, नात्र व्यतिक्रमः। नात्र कश्चन पीठमास्तीर्योपविश्य हस्तपादौ प्रक्षालयति, वस्त्रं वा परिधत्त । तथैव येन क्रमेण प्रयाजाः पठिताः तेनैव क्रमेण तेऽनुष्ठेयाः। पदार्थावबोधनेन सह पाठः क्रममप्यवबोधयति । पाठेन यथा पदार्था विधीयन्ते तथा तेन पदार्थविशेषणतया क्रमोऽपि विधीयते । एवं तहि काम्येष्टिकाण्डे क्रमेण पठितानां कर्मणामपि क्रमेणानुष्ठानं स्यादिति चेन्न स्यात् । काम्येष्टयः पुरुषार्थाः । यो यत्कामयते स तत्फलसाधनं कर्मानुतिष्ठेत्, कामनाभावे च नानुतिष्ठेत् । अतस्तत्र क्रमो ऽविवक्षितः । प्रयाजास्तु क्रत्वर्थाः, न तत्र पुरुषस्य स्वातन्त्र्यम् त्यागे वा ग्रहणे वा। क्रतोरुपकारकत्वेन ते विहिताः, अतस्तेऽवश्यमनुष्ठेयाः, अनुष्ठानमपि तेन व क्रमेण । व्युत्क्रमेणानुष्ठीयमाने ऋतुरुपकृतो न भवेत् । उपकाराभावे च ऋतुः फलप्रदो न स्यात् । क्रत्वर्थानां पुरुषार्थानाञ्चायं भेदः। यद्यपि प्रयाज विधायकवाक्येषु तेषां क्रमस्य विधायकोऽभिधायको वा शब्दो नास्ति, तथापि समिदादीनां विधानाय प्रवृत्तो विधिः समिदादिविशेषणतया क्रममपि विधते, विधिवाक्येषु क्रमस्यापि विद्यमानत्वात् । तस्मात्पाठस्यापि क्रमनियामकत्व मेष्टव्यम् ॥ 
इति पाठक्रमाधिकरणम् ॥ 

### प्रवृत्तिक्रमाधिकरणम्
 IPL दर्शपूर्णभासयोराग्नेयादियागाङ्गानामारादुपकारकाणां तन्त्रेणानु ठितानां प्रयाजानां क्रमनियामकः पाठ इति निरूपितम् । अधुनाऽनेकेषु प्रधानेषु सन्निपातिनामङ्गानामावत्याऽनुष्ठाने कर्तव्ये क्रमनियामक प्रमाण किमिति विचार्यते । प्राजापत्याः पशवस्सप्तदश विहिता वाजपेये-'सप्तदश प्राजापत्यान् पशूनालभते' । इति तत्र प्रति पशूपाकरणनियोजनादीनि सन्नि पातीन्यङ्गानि कर्तव्यानि । तत्र प्रथमः पदार्थ उपाकरणरूपो यस्मात्कस्माच्चि त्पशोरारभ्य सर्वेषु पशुष्वनुष्ठितः पदार्थान समयेन । नियोजन-पर्यग्निकरणा १. अनेकेषु प्रधानेषु बहूनामङ्गानामावृत्याऽनुष्ठाने कर्तव्ये प्रकारद्वयमाश्रीयते-एकमङ्गं 
सर्वेषु प्रधानेष्वनुष्ठायानन्तरं द्वितीयं सर्वेषु, तदनन्तरं तृतीयमिति एकः प्रकारः । अयं पदार्थानुसमयः कथ्यते । द्वितीयः प्रकारस्तु-सर्वाण्यङ्गानि एकस्मिन् प्रधानेऽनुष्ठाय 
दीनां द्वितीयादिपदार्थानामनुष्ठाने क्रमनियामकं प्रमाणमस्ति न वेति सन्देहः । 
निरूपितेषु श्रुत्यर्थपाठेषु प्रमाणेषु कस्यापि प्रसराभावात् नास्ति प्रमाणम् । नन्वस्ति पाठक्रमः । उपाकरणादीन्यङ्गानि क्रमेण पाठितानि । तत्रो पाकरणक्रमो द्वितीयादीनामपि नियामको भवत्विति चेत्-सत्यम्, कृतक शेषेणै केन प्राजापत्यशब्देनोत्पन्ना इमे पशुयागा विकृतयः । एषां सन्निधावङ्गा. नामुपाकरणादीनां पाठो न विद्यते। पाठस्तु प्रकृतौ। ततोऽतिदेशेन प्राप्तिर्व क्तव्या। ततः पूर्वमेव प्राजापत्यपशुयागप्रयोगविधिः प्रवृत्तः । प्रयोगविधिरङ्ग वाक्य कवाक्यतामापन्नः प्रधानविधिर्भवति । यत्राङ्गानामाम्नानं तत्र तैः प्रधानविधेरेकवाक्यता। अत्रः चातिदेशेनोपाकरणादिप्रवृत्तेः पूर्वमेव प्रयोग विधिः प्रवृत्त इति प्रयोगविधिसङ्ग्राह्य त्वमुपाकरणादेन सिध्यति । एवं सति पाठक्रमो नियामकः कथं भवेत् । तस्मात्क्रमनियामकप्रमाणाभावादनियमेन नियोजनादीनामनुष्ठानमिति पूर्वपक्षः । 
सिद्धान्तस्तु-प्रथमपदार्थस्योपाकरणस्य प्रवृत्तिरेव नियोजनादीनां क्रमनियामिका। यदुक्तम्-अङ्गानामत्र पाठाभावेन प्रयोगविध्युत्तरभाविनः प्रथमपदार्थस्योपाकरणस्य प्रवृत्तिः प्रयोगविधिसङ्ग्राह्या न स्यादिति तत्रो च्यते-प्रयोगविधिसङ्ग्रह्यत्वाभावेऽपि प्रकृतिवद्विकृतिः कर्तव्येति तदवगमस्तु प्रयोगविधः प्राग् भवत्येव । प्रागवगता च सा पदार्थप्रवृत्तिः उत्तरपदार्थानामपि स्वक्रमेण क्रममवगमयितुं शक्नोत्येवेति न दोषः । एवञ्च येन क्रमेण प्रथमपदा 
र्थस्योपाकरणस्य प्रवृत्तिः तेनैव क्रमेण नियोजनादीनामप्यनुष्ठाने स्वस्व प्रधा * नेन सहाङ्गानां तुल्यं ब्यवधानं सम्पादितं भवतीति ॥ 
इति प्रवृत्तिमाधिकरणम् । 
इ 

### स्थानक्रमाधिकरणम्
 साद्यस्क्रनामा क्रतुयॊतिष्टोमविकृतिरेकदिनसाध्यः सद्यस्क्रियाऽनुक्रिया परिक्रिया स्वर्गकामः इति विहितः । पञ्चसु दिनेषु ज्योतिष्टोमे यानि कर्माणि भवन्ति तान्येकस्मिन्दिने कर्तव्यानि। ज्योतिष्टोमे चतुर्थदिनेऽग्नीषोमीयः पशुः पञ्चमे सुत्यादिने आग्नेयस्सवनीयः पशुः,अवभृथान्ते आनुबन्ध्यः पशुरित्य नुष्ठीयमानानां त्रयाणां पशूनां 'सह पशूनालभन्ते' इति वाक्येन साद्यस्के सहा नुष्ठान विहितम् । तत्र प्रवृत्तिक्रमेणोपाकरणाद्यङ्गेषु कर्तव्येषु कस्य पशोः प्रथममुपाकरणमिति सन्देहः । 
नियामकाभावादनियतः क्रमः । यथा वा प्रकृतावग्नीषोमीयस्य पशोरेव 
द्वितीये प्रधाने सर्वेषामनुष्ठानमिति । अयं काण्डानुसमयः कथ्यते । कुत्र कः प्रकार 
आश्रयणीय इत्यग्रे वक्ष्यते ।। 
मीमांसानयमञ्जर्याम् प्रथममुपाकरण मनुष्ठितम्, तद्वदत्रापि तस्यैव प्रथममुपाकरणं भवत्विति 
पूर्वपक्षः । 
सिद्धान्तस्तु-सवनीयस्यैव प्रथममुपाकरणम्, स्थानात् । स्थानशब्देनात्र कालो विवक्षितः। एकदिनसाध्य त्वात्क्रतोः तदिनं सूत्यादिनं भवति । यस्मिन्दिने सोमाभिषवो भवति तद्दिनं सुत्यादिनम् । सुत्यादिने 'आश्विनं ग्रह गृहोत्वा त्रिवृता यूपं परिवीय आग्नेयं सवनीयमुपाकरोति' इति सवनीयोपा करणं विहितम् , आश्विनग्रहग्रहणानन्तरं सवनीयस्यैवोपस्थितिः सवनीयमुपा कृत्याऽनन्तरमग्नीषोमीयपशोरुपाकरणम्, तदनन्तरमानुबन्ध्यस्येति क्रियमाणे सवनीयानुबन्ध्ययोस्स्वस्वस्थानातिक्रमसाम्यं सिध्यति । अतः स्थानात्सवनीयस्य प्रथमम्पस्थितेः तस्यैव प्रथममुपाकरणम् इतरयौस्तु पश्चादिति स्थानस्य क्रमनियामकतेति ॥ 
इति स्थानक्रमाधिकरणम् 

### मुख्यक्रमाधिकरणम्
 सूत्रक्रमानुसारेण श्रुत्यर्थपाठप्रवृत्तिस्थानानि क्रमनियामकप्रमाणानि पञ्च निरूपितानि । षष्ठं प्रमाणं मुख्यमिति । प्रमाणानां प्राबल्यदौर्बल्यविचा रावसरे भगवान् सूत्रकारः श्रुत्यर्थपाठस्थानमुख्यप्रवृत्तोति प्रमाणानां क्रमं प्रद शितवान् । तत्र मुख्यं प्रमाणमस्मिन्नधिकरणे विचार्यते । अस्याधिकरणस्य विषयवाक्यं 'सारस्वतौ भवतः' इति। चित्रष्टाविमौ यागावाम्नायेते सरस्वती देवताकः सरस्वदेवताकश्च । सरस्वती च सरस्वांश्चेति विगृहः समासे सति 'पुमान्स्त्रिये' त्येकशेषात् सरस्वन्तौ देवते ययोर्यागयोस्तौ सारस्वतौ यागौ भवत इति विषयवाक्यस्यार्थः । 'एतद्वै दैव्यं मिथुनम्' इति वाक्यशेषात् 'मिथु नम्' इत्यवगम्यते। द्वाविमौ यागौ। संख्यया कर्मभेदः। तत्प्रख्यन्यायेन सारस्वतौ इति शब्दः कर्मनामधेयम् । अनयोर्यागयोनिर्वापे क्रमनियामकमस्ति न वेति संशयः उक्त क्रमनिमामकप्रमाणानां श्रुत्यादोनामभावादनियम इति पूर्वपक्षः । 
सिद्धान्तस्तु-मुख्यं क्रमनियामकमिति । मुख्यक्रमोऽप्यङ्गक्रम नियामको भव त । मुख्यत्वं च प्रधानत्वम् । प्रधानस्य यः क्रमः स एवाङ्गानामपि । 'सार स्वतौ भवतः' इति विधिवाक्येन मुख्ययोः क्रमस्यानवगमेऽपि मन्त्रपाठक्रमान्मु ख्ययोः क्रम आश्रीयते । मन्त्रकाण्डे आदौ सरस्वतीयागस्य याज्यानुवाक्ये पठिते 'प्राणो देव्या न दिवः' इत्यादिः । पश्चात्सरस्वद्यागस्य 'पिपिवास सरस्वते ते' इत्यादिः। अतो ब्राह्मणवाक्येन क्रमानवगमेऽपि मन्त्र पाठक्रमादस्ति यागयोः क्रमः । ननु स्त्रीदेवत्ययाज्यापुरोनुवाक्ययोः प्रथमप्रवृत्त्या निर्वापेऽपि क्रमस्सि ध्यति, मुख्यक्रमस्य मानान्तरत्वं कथमिति चेत्सत्यम्, प्रवृत्तिक्रमोऽङ्गानां मिथः 
प्रत्यासत्तौ बीजम्, मुख्य क्रमस्तू अङ्गानां प्रधानप्रत्यासत्तौ मानमिति मानान्त रत्वम् । चतुर्थपादेऽग्यासङ्कीर्ण मुदाहरणं प्रदर्शयिष्यते ।। 
इति मुख्य क्रमाधिकरणम् ।। 
पाठक्रमप्राबल्याधिकरणम मापौर्णमास्यां त्रयः प्रधानयागाः-आग्नेयः पुरोडाशद्रव्यकः, उपांशुयाज 
आज्यहविष्कः, अग्नीषोमीयः पुरोडाशद्रव्यकः । इमे प्रधानयागाः क्रमेणान ष्ठीयन्ते । तत्र पुरोडाशधर्मा निर्वपणप्रोक्षणादयः प्रथमं पठिताः, पश्चादाज्य धर्मा निर्वपोत्पवनादयः। आग्नेयपुरोडाशधर्माननुष्ठाय तदनन्तरमाज्यधर्मा अनुष्ठेया इत्यत्र विवादो नास्ति। उपांशुयाजाज्यधर्मेषु अग्नीषोमीयपुरोडाश धर्मषु च विवादः-कतमे पूर्वमनुष्ठेया इति । तत्र पूर्वाधिकरणन्ययेन मुख्यक्रम एवाङ्गक्रमे नियामकः । प्रथममाज्यधर्माननुष्ठायानन्तरभग्नीषोमीयपुरोडाशधर्मा अनुष्ठेया इति पूर्वपक्षः। 
सिद्धान्तस्तु-अङ्गानां पाठक्रमात् पुरोडाशधर्मा एव प्रथममनुष्ठेयाः । अङ्गानां पाठेन क्रमः क्लुप्तः, मुख्यक्रमेण तु प्रधानक्रमानुसारेणाङ्गानां क्रमः कल्प्यः । क्लुप्तकल्प्ययोः क्लुप्तस्य ग्राह्यत्वं न्यायतस्सिद्धम् । अतः प्रत्यक्षात् पाठ क्रमात् अग्नीषोमीयपुरोडाशधर्माः पूर्वमनुष्ठेयाः । ननु सत्यं पाठक्रमः प्रत्यक्षो ऽङ्गानाम्, तेनाङ्गानां क्रमोऽपि कथमवगभ्यताम् विना पाठक्रमा कल्पनेन ? पाठादङ्गानां क्रमः कल्पनीय एव। तथा सति पाठक्रमस्य क्लप्तत्वं मुख्यक्रमस्य च कल्प्यत्वमिति न सिध्यति । पाठक्रमस्य मुख्यक्रमस्य चाङ्गक्रमकल्पकत्वं तुल्यम्। किन्तु मुख्यक्रमः अङ्गानां प्रधानप्रत्यासत्ति प्रयोजकः । अत एव पाठात्पूर्वमेवाङ्गक्रम कल्पयति । अतो मुख्यक्रमादाज्य निर्वपणाद्येव प्रथममनन्तरं पुरोडाशनिवपणादीति चेन्न; मुख्यपाठतो मुख्यक्रम कल्पनादशायामेव प्रत्यक्षसिद्धपाठक्रमादेवाङ्गक्रमसिद्धौ तद्विरोधात आकांक्षा विरहाच्च पश्चान्मुख्य क्रमस्याङ्गक्रमकल्पनाया अयुक्तत्वात् । तस्माद्यथा पाठमेवाङ्गानां धर्माः न तु मुख्यक्रमादिति ॥ 
इति पाठक्रमप्राबल्याधिकरणम् ॥ 

### मन्त्रपाठप्राबल्याधिकरणम्
 ब्राह्मणपाठऽग्नीषोमोयपुरोडाशस्य ब्राह्मणं प्रथममाम्नातम् अनन्तर माग्नेयस्य । मन्त्रपाठे त्वाग्नेयस्य प्रथमम् अनन्तरभग्नीषोमोयपुरोडाशस्य । तत्र के क्रममवलम्ब्य यागानुष्ठानमिति संशयः । ब्राह्मणवाक्येन यागस्योत्पत्तिः । उत्पन्नस्य यागस्यानुष्ठानावसरे मन्त्रस्य प्राप्तिः । उत्पत्तिविधिविनियोगविधि 
मीमांसानयमञ्जर्याम् रिति क्रमः । विनियोगविधिः विलम्बितप्रवृत्तिकः। अतस्सः दुर्बलः । प्रथम प्रवृत्तत्वाद्यथा पाठक्रमस्य प्राबल्यमुक्तं तथैव ब्राह्मणपाठस्य प्रथमप्रवृत्तत्वा दग्नीषोमीयपुरोडाशस्यैव प्राथम्यम् आग्नेयस्य चानन्तर्यमिति पूर्वपक्षः । 
सिद्धान्तस्तु-मन्त्रपाठक्रमादेव यागक्रमः । ब्राह्मगवाक्यं इदं कर्तव्यमिति कर्तव्यत्वप्रकारकबुद्धि जनयित्वा चरितार्थं भवति । कर्मणां प्रयोगकाले न ब्राह्मणवाक्यस्यावश्यकता भवति । कर्मणां प्रयोगाद्बहिः इदं कर्तव्यमित्यव बोध्य, ब्राह्मणवाक्यं चरितार्थमिति यावत् । कर्मणां प्रयोगकाले मन्त्राः प्रयुज्यन्ते। प्रयोगश्च स्मरणक्रमाधीनः । स्मरणञ्च मन्त्राधीनम्, प्रयोग कालीनार्थस्मारकत्वान्मन्त्राणाम् । प्रयोगकाले यथा मन्त्राः सन्निकृष्टाः न तथा ब्राह्मणपाठस्सन्निकृष्टः । दर्शपूर्णमासौ मया कर्तव्यावित्यवगमनमात्रेण न फलावाप्तिः, किन्तु तदनुष्ठानेन । अनुष्ठानञ्च पदार्थस्मरणाधोनम । तच्च स्मरणं मन्त्रैरेवेति स्वाध्यायाध्ययनविधिबलान्नियम आश्रितः । अतो मन्त्रपाठस्य सन्निकृष्टत्वात् ब्राह्मणपाठान्मन्त्रपाठः प्रबल इति पूर्व माग्नेयस्यानन्तरमग्नो. षोमीयस्य क्रम इति ।। 
इति मन्त्रपाठप्राबल्याधिकरणम् ॥ 
### १० प्रयोगवचनाच्चोदकस्य बलवत्वाधिकरणम् 
त्रिहविष्कः कश्चन विकृतियागः । 'आग्नावैष्णवमेकादशकपालं निर्वपेद भिचरन्, सरस्वत्याज्यभागा स्यात्, बार्हस्पत्यश्चरुः' इति त्रयाणां हविषा मुत्पत्तिवाक्यानि। तत्राग्नावैष्णवयागस्य द्विदेवताकत्वात्पुरोडाशद्रव्य कत्वाच्चाग्नीषोमीयपुरोडाशविकृतित्वम्, 'आज्यभागा स्यात्' इत्यस्याज्यद्रव्य केत्यर्थः । अस्य यागस्याज्यद्रव्यकत्वसादृश्येनोपांशुयाजविकृतित्वम्, बार्हस्पत्य चरोस्तु एकदेवताकत्वाच्चरुद्रव्यकत्वाच्चाग्नेयपुरोडाशविकृतित्वं सिद्धम् । पौर्णमास्यां ये प्रधानयागाः आग्नेयोपांशुयाजाग्नीषोमीयाः तद्वैपरोत्येनात्राग्ना वैष्णवसारस्वतबार्हस्पत्ययागा आम्नाताः। प्रकृतौ प्रथमं पुरोडाशधर्माः अनन्तरमाज्यधर्मा इति न्यायः प्रदर्शितः । विकृतावत्राग्नावैष्णवपुरोडाशधर्माः प्रथमं कर्तव्या इत्यत्र न विवादः, चोदकात् प्रयोगवचनाच्च । प्रकृतौ पुरोडाश धर्माणां प्रत्यक्षपाठान्मुख्यक्रमस्य दौर्बल्यमुक्तम् । विकृतौ तु आनुमानिक चोदकाद्धर्मप्राप्तिः मुख्यक्रमस्य चानुमानिकक्रमकल्पकत्वमिति मुख्यपाठक्रमः अङ्गपाठक्रमश्च तुल्यबलौ। अत्र भवति संशयः-किं अङ्गानां प्रधानप्रत्यासत्यनुग्र हाय मुख्यपाठ क्रमानुसारेण प्रथमम् सारस्वताज्यधर्माः ततः बार्हस्पत्य पूरोडाशधर्माः ? उत चोदकबलात् प्रथम बार्हस्पत्यधर्माः अनन्तरमाज्यधर्माः ? इति । अयं संशयः चोदकमुख्यक्रमयोः प्राबल्यदौर्बल्ये पर्यवस्यति । यदि चोदकान्मुख्यक्रमः प्रबलः तर्हि आज्यधर्मानुष्ठानानन्तरं बार्हस्पत्यधर्माः । यदि च चोदकः प्रबलस्तहि बार्हस्पत्यधर्माः प्रथमं तदनन्तरमाज्यधर्मा इति । 

६६ 
तत्र मुख्यानां प्रधानानां क्रमो मुख्यक्रमः। स च केवलप्रधानानामनुष्ठानेन न सिध्यति, किन्त्वङ्गसहितानां तेषामऽनुष्ठानेन सम्पादनीयः। तदा प्रधानक्रमः स्वस्वाङ्गक्रमनियामको भवति । प्रधानस्सहाङ्गानां प्रयोगावसरे क्रमापेक्षा जायते । तदैव प्रधानस्सहाङ्गानां साहित्यं सम्पादितं भवति । एवं साहित्यसम्पादनमेव प्रयोगविधेः कार्यम् । तथा च प्रयोगविधिरौपदेशिक स्सम्पद्यते । अत्रैव मुख्यक्रमस्य-प्रधानक्रमस्योपयोगः । एवञ्च मुख्यक्रमस्यौप देशिकप्रयोगविध्युन्नीतत्वं तेन चौपदेशिकत्वान्मुख्यक्रमस्यातिदेशापेक्षया बलवत्वम् । अतिदेशापेक्षयोपदेशस्य बलवत्वादेव प्रकृतितोऽतिदेशेन विकृतौ प्राप्तस्य पदार्थस्य बाधस्सङ्गच्छते । यथाऽतिदेशेन प्राप्तानां कुशानामौपदेशिक शरैर्बाधः । यद्यपि विकृतौ प्रयोगविधिरतिदेशोत्तरकालिकः, तथापि शरकु शन्यायेन बाधोपपत्तेः मुख्य क्रमस्य बलवत्त्वम् । तस्मादाज्यधर्माणां प्रथम मनुष्ठानम्, तत्पश्चाद्बार्हस्पत्यधर्माणामिति पूर्वपक्षः । 
सिद्धान्तस्तु-प्रयोगविधेरौपदेशिकत्वेऽपि तदुन्नीतस्य मुख्यक्रमस्य-प्रधान क्रमस्य स्वस्वाङ्गक्रमकल्पकत्वं तावदस्त्येव । अतिदेशस्तु प्रकृतौ क्लप्तक्रमका नामेव पदार्थानाम् । तत्र यथाङ्गानां क्रमः क्लप्तः,तथैव तानि विकृतावतिदियन्ते अतिदेशस्यानुमानिकत्वं कामं भवेत् किन्तु क्लप्तक्रमानेव पदार्थानतिदिशतीति अतिदेशस्य मुख्यक्रमाद् बलवत्वं सिध्यति । अतोऽतिदेशबलात् प्रथमं बार्हस्पत्य धर्माणाम् अनन्तरञ्चाज्यधर्माणां क्रमः। किञ्च विकृतौ प्रयोगविधिः अतिदेशेन पदार्थेषु प्राप्तेषु आत्मानं लभते । अतिदेशः प्रयोगविधेरुपजीव्यः, विकृतावङ्गेष्वसत्सु प्रयोगविधिः कस्य प्रयोग विदध्यात् ? अङ्गापेक्षाया मतिदेश एवाश्रयितव्यः । अत एव नात्र शरकुशन्यायः । विकृतौ शरेष्वाम्नातेषु अतिदेशात्प्राप्तनां कुशानां बाधः। तद्वदत्र कान्यङ्गान्याम्नातानि, यश्चाति देशिकपदार्था बाध्येरन् । अतोऽत्र न शरकुशन्यायः । तस्माद्विकृतिप्रयोगविधे रतिदेश उपजीव्यः, प्रयोगविधिस्तदुपजीवक इत्यतिदेशस्य मुख्यक्रमात्प्राबल्यम ततश्च यथाप्रकृति प्रथमं बार्हस्पत्यधर्माः पश्चाच्चाज्यधर्मा इति ।। 
इति प्रयोगवचनाच्चोदकस्य बलवत्वाधिकरणम् ॥ 
### ११ विकृतीष्टीनां सद्यस्कालत्वाधिकरणम् 
प्रयोगवचनादतिदेशस्य प्राबल्ये न्यायः प्रदर्शितः । क्वचिदिदानोमपवादः प्रदर्श्यते । चातुर्मास्येषु तृतीये साकमेधपर्वणि तिस्र इष्टयः-अनीकवतेष्टिः सान्तपनेष्टिः गृहमेधीयेष्टिरिति । तासामुत्पत्तिवाक्यानि-'प्रातरग्नयेऽनीकवते पुरोडाशमष्टाकपालं निर्वपति, मरुद्ग्यः सान्तपनेभ्यो मध्यन्दिने चरुम्, मरुद्भ्यो गृहमेधिभ्यस्सर्वासां दुग्धे सायमोदनं' इति । एकदेवताकत्वात् ओषधि प्रभवद्रव्यकत्वात् प्रथमेष्टिराग्नेयविकृतिः, अनेकदेवताकत्वादोषधिप्रभवद्रव्य 
७० 
मोमांसानयमञ्जर्याम् कत्वाच्च द्वितीया तृतीया चेष्टी अग्नीषोमीयपुरोडाशविकृती। प्रकृतीष्टिः दिनद्वयसाध्या पूर्वेधुरन्बाधानान्तं कृत्वा परेयुः समाप्यते। अनीकवतादीष्टयो ऽपि द्य्वहकालाः ? सद्यस्काला वेति सन्देहः । 
विकृतेः प्रकृत्युपदिष्टधर्मकत्वात् यथा प्रकृतिळहकाला तथैव विकृति रपीति पूर्वपक्षः। 
सिद्धान्तस्तु-सद्यस्कालाः । एकस्मिन्नहनि क्रमेण प्रातरादिकालेषु सक लाङ्गसहिताः क्रियेरन् –'प्रातरनीकवते, मन्दिने चरुम्, सायमोदनम्' इति प्रत्यक्षेणावगमात् । अन्होऽवयवाः-अंशाः प्रातरादयः, तेषु क्रमेण चोद्यन्ते कर्माणि । अत एकस्मिन्नहनि कर्तव्या इति निश्चीयते । ततश्च प्रत्यक्षश्रुत सद्यस्कालकतया प्रकृतिप्राप्तव्यहकालस्य लोपः। प्रत्यक्षश्रुतसद्यस्कालकत्वे विद्यमाने सत्यानुमानिकद्व्यहकालकत्वं कथं स्यादिति यावत् । ननु सर्वत्र प्रबलदुर्बलभावविचारो विरोधे सति भवति। अत्रोपदेशस्यातिदेशस्य च विरोध एव नास्ति । उपदेशवाक्यगतप्रातरादिशब्दानां पूर्वेद्युः प्रातर्माध्यन्दिन सायंकालेषु अन्वाधानादिकमनुष्ठाय परेछुः प्रातरादिकालेषु कर्मसमापने क्रियमाणे न काप्यनुपपत्तिः । अत आतिदेशिकद्व्यहकालत्वमेवास्तु इति चेन्न; देवदत्तः प्रातर्भुक्त्वा किञ्चिद्विश्रभ्य वस्त्रं परिधाय मध्यन्दिने कार्यालयं गच्छति सायं प्रत्यावर्तते इत्युक्ते भोजनविश्रामवस्त्रपरिधानकार्यालयगमन गृहागमनानां एकदिनसाध्यत्वमेव प्रतीयते न तु भिन्नादिनसाध्यत्वम् तथैव प्रातरनीकवते मध्यन्दिने चरुम, सायमोदनमित्यत्रापि समानदिनसाध्यत्वमङ्गी कर्तव्यम् । अङ्गप्रधानानामेककालसम्बन्ध आवश्यकः । यद्यप्यत्र प्रातरादीनां नियामक एकस्मिन्दिने इत्युपपादकं नास्ति,तथापि विशेषवचनेन विनाऽऽरब्धस्य कर्मणस्समाप्तिः समानकाल एव भवति, विशेषवचने सति भिन्नकालत्वम् । प्रकृते तादृशं विशेषवचनं नास्ति । अतिदेशेन व्यहकालत्वं प्राप्नोति, अति देशश्चोपदेशाद्दुर्बलः । तस्माद्विकृतीष्टीनां सद्यस्कालत्वमेवेति । 
इति विकृतीष्टोनां सद्यस्कालत्वाधिकरणम् ।। 

### तदाद्युत्कर्षतदन्तापकर्षाधिकरणम्
 पूर्वस्मिन्नधिकरणे उपदेशेनातिदेशस्य बाधप्रदर्शनद्वारा विकृतोष्टीनां सद्यस्कालत्वं प्रदर्शितम् । इदनीमस्मिन्नधिकरणे बाधं विनोपदेशेनातिदेशस्य रूपान्तरं भवतीति प्रदर्श्यते । ज्योतिष्टोमे सवनीयः पशुः अग्नीषोमीयपशु यागस्य विकृतिः। अग्नीषोमीयपशुयागश्च पशुप्रभवद्रव्यकत्वात् ऐन्द्रपयो यागस्य (दर्शयागस्य) विकृतिः। प्रकृतौ दर्श प्रयाजानन्तरं प्रधानयागः, तदनन्तरमिडाभक्षणम्, इडाभक्षणान्तेऽनयाजाः, तदनन्तरं स्विष्ट कृदादि रित्यङ्गानां स्थूलशः क्रमः । तथैवाग्नीषोमीये पशौ चोदकेन प्राप्तः तस्माच्च 
सवनीये पशौ प्राप्तः । पश्विडाभक्षानन्तरमन्याजेषु कर्तव्येषु श्रूयते 'आग्नि मारुतादूर्ध्वमनयाजैश्चरन्ति' इति । अस्याधिकरणस्येदमेव विषयवाक्यम् । आग्निमारुतशस्त्रानन्तरम् अनयाजाः कर्तव्या इत्यर्थः। प्रकृताविडाभक्षणा नन्तयं अनुयाजानां क्रम आसीत्, स चात्राग्निमारुतादूर्ध्वं सन्निवेशित उपदेशात् । उपदेशादतिदेशस्य न बाधः, किन्तु स्थानपरिवर्तनमात्रम् । आग्निमारुतशंसनं 'तृतीयसवने यज्ञायज्ञीयस्तोत्रमनु क्रियते । 'स्तुतमनु शंसति' 'स्तोत्रमग्रे शंसनात्' इति प्रमाणेन स्तोत्रमनु शस्त्राणां शंसनम् । अतस्तृतीय सवने आग्निमारुतशास्त्रादूद्धवं अन याजानामुत्कर्षः-अग्रे सन्निवेशः । तत्रानूया जानामेवोत्कर्षः ? उत तदादीनामुत्कर्षः ? इति संशयः । 'आग्निमारुतादूर्ध्व मनयाजैश्चरन्ति' इत्युपदेशवाक्ये जनयाजानामेबोल्लेखात् तेषामेवोत्कर्षः । ननु तेषामेवोत्कर्षे अन याजोत्तरकालकत्वं सूक्तवाकादीनां न स्यादिति चेत् - सूक्तवाकादीनामन याजोत्तरकालकत्वभङ्गेऽपि प्रधानप्रत्यासत्तिलाभेन स्वकाले ऽनुष्ठेयत्वं सिध्यतीत्यनूयाजानामेवोत्कर्ष इति पूर्वपक्षः।। 
सिद्धान्तस्तु-अनूयाजादीनामुत्कर्षः, नानू याजमात्रस्य। सूक्तवाकादीना मन याजोत्तरकालत्वसम्बन्धो न बाधितो भवेत् । प्रधानप्रत्यासत्तिविरोधस्तु न भवति, प्रयोगविधिः क्लुप्तप्राकृतक्रमाविरोधेनवाङ्गानां प्रयोग प्रधानप्रत्या सत्तिलाभाय विदध्यात् । प्राकृतक्रमवैपरीत्येन क्रमं कल्पयितु न शक्नुयात् । यतो ह्यतिदेशेन पदार्थेष्वागतेषु पदार्थानामनुष्ठानं भवति । तदनुष्ठानावसरे प्रयोगविधिः क्रमान्तरं कल्पयितुं न शक्नोति । क्लुप्तक्रमं परित्यज्य कल्प्यस्य क्रमस्य कथमुदयस्स्यात् । तस्मादन याजादीनामुत्कर्षः । 
अयमेव न्यायस्तदन्तापकऽपि । तदन्तापकर्षो नाम-स्वस्थानात्प्रच्या. वितस्य पुरस्नात्समावेशनम् । यथा 'तिष्ठन्तं पशु प्रयजति' इति । प्रकृतौ वेद्यां हविरासादनानन्तर प्रयाजानां क्रमः । अस्मिन् क्रमे पशोः संज्ञपन-विशसन वपाद्धरण-श्रपणानन्तरं वपाया हविषो वेद्यामासादनानन्तरं प्रयाजाः कर्तव्याः । किन्तु 'तिष्ठन्तं पशुं प्रयजति' इति पशौ आहवनीयस्य पुरतो तिष्ठति सति प्रयाजा विधीयन्ते। अतः पुरस्तात्प्रयाजानां संनिवेशः । एवमपकृष्यमाणं प्रयाजान्तं पूर्वपदार्थजातं सर्वमेवापकर्षणोयम् । अर्थात् हविरासादनात्पूर्व मेव प्रयाजान्तं पदार्थजातमनुतिष्ठेदिति ॥ 
- इति तदाधुत्कर्षतदन्तापकर्षाधिकरणम् ।। १. अग्निष्टोमसंस्थाके ज्योतिष्टोमे स्तोत्राणां शस्त्राणाञ्चायं क्रमः-त्रीणि सवनानि प्रातस्सवनं माध्यन्दिनं सवनं तृतीयसवनञ्चेति । प्रतिसवन स्तोत्राणि तदनु शस्त्राणि भवन्ति । यावन्ति स्तोत्राणि तावन्ति शस्त्राणि । तत्र प्रातस्सवने बहिष्पवमान चत्वार्याज्यस्तोत्राणि ५ माध्यन्दिनसवने माध्यन्दिनपवमानं चत्वरि पृष्ठस्तोत्राणि ५, तृतीयसवने आर्भवपवमानम् अग्निष्टोमस्तोत्रञ्च २; आहत्य द्वादश स्तोत्राणि । एतावन्त्येव शस्त्राणि । तत्र तृतीयसवने यज्ञायज्ञीयापरनामधेयाग्निष्टोमस्तोत्रमनु होत्रा पठ्यमानं शस्त्रम् आग्निमारुतं भवति । विशेषस्तु श्रौतसूत्रादवगन्तव्यः । 
७२ 
मीमांसानयमञ्जाम् 

### सवनीयहविः प्रोक्षणादीनां सौमिकपूर्वभाविताधिकरणम्
 ज्योतिष्टोमे चतुर्थ दिनेऽग्नीषोमीयः पशुरनुष्ठीयते। प्रायः तदिने रात्रौ पशुयागः समाप्तो भवति । तस्यामेव रात्रौ पक्षिणां विरावात्पूर्वं (रात्र्याश्च तुर्थेभागे) अध्वर्यणा ‘यावभ्यो देवेभ्योऽनुब्रूहि' इति प्रेषितो होता 'प्रातरनुवाकं पठेत् । होतुस्सम्प्रेषानन्तरमध्वर्यः प्रतिप्रस्थातारं सम्प्रेष्यति-'प्रतिप्रस्थातस्स वनीयान् निर्वप' इति । सवनीयहवींषि पञ्च भवन्ति--'इन्द्राय हरिवते धानाः (भजिता यवाः) इन्द्राय पूषण्वते करम्भम्-(द्रवद्रव्यमिश्रितास्सक्त वः) सरस्वत्यै भारत्यै परिवापम् (लाजाः) इन्द्राय पुरोडाशं, मित्रावरुणाभ्यां पयस्याम्' इति । एतेषां निर्वपणाय प्रतिप्रस्थातार प्रेष्यति । प्रातर नुवाकान्ते प्रचरणी होम इत्यादयो बहिष्पवमानान्ताः पदार्थाः । अनन्तरम 'अग्नीदग्नीन् विहर' 'पुरोडाशानलङ कुरु' इत्यो ग्नीध्र प्रति प्रेषः । पुरोडाशालङ्करणं नाम मधुना ऽभिधारणम् । इदमाग्नीध्रकर्तृकम् । हविषां निर्वपणन्तु प्रतिप्रस्थातृकर्तृकम् । पुरोडाशालङ्करणमाग्नीध्रकत क हविषामुद्वासनानन्तरभावि। हविनिवेपणा लङ्करणयोर्मध्यवर्तिनः प्रोक्षणावदानादय उद्वासनान्ताः सन्ति पदार्थाः। इमे चाध्वर्यकत काः । अत्रैव सन्देहो भवति--किं प्रतिप्रस्थात्रा निर्वापे कृते तदैव प्रोक्षणावधातदय उद्वासनान्ताः पदार्था अध्वर्युणा कर्तव्याः ? उत सौमिकान् प्रचरणीहोमादीन् बदिष्पवमानादीन् पदार्थान् कृत्वा पुरोडाशालङ्करणात्प्रागे वाध्वर्युणा कर्तव्याः ? इति । 
संशयदाढायेदमत्रावधेयम्--प्रकृतौ निर्वापप्रोक्षणावधातादयः पदार्था अध्वर्युकत काः, अत्र च निर्वापः प्रतिप्रस्थातृ कर्तृकः, प्रोक्षणादयस्तु अध्वयुणव कर्तव्याः । निर्वापे प्रतिप्रस्थात्रा कृते तदुत्तरपदार्थाः प्रोक्षणादय उपस्थिता भवन्ति । तेषां कर्ताऽध्वर्युः । पुरोडाशालङ्करणं बहिष्पवमानानन्तरमुत्कृष्टम् । तत्र तदादिपदार्थानामुत्कर्ष इति तत्र न विवादः । प्रतिप्रस्थातक कनिर्वापे जाते निर्वापस्य तदुत्तरपदार्थस्य प्रोक्षणादेरुपस्थापकत्वात् तदनुष्ठानं प्राप्तम् । प्रातरनुवाकान्ते प्रचरणीहोमादीनां सौमिकानां बहिष्पवमानान्तानां विहित त्वात्तदनुष्ठानं प्राप्तम् । अतः निर्वापानन्तरमुपस्थिताः प्रोक्षणादयः तदैव कर्तव्याः, उत प्रचरणीहोमादीन् बहिष्वमानान्तान् अनुष्ठाय पुरोडाशालङ्कर णात् प्रागनुष्ठेया इति सन्देहः । १. आश्वलायनमहर्षिणा प्रातरनुवाके त्रयो भागाः-आग्नेयः उषस्यः आश्विन इति 
प्रदर्शिताः । इमे भागाः क्रतुसंज्ञया सज्ञिताः-आग्नेयः क्रतुः 'उषस्यः क्रतुः, आश्विनः क्रतुरिति । अत्र क्रतुरिति संज्ञैव न तु यागः । एकैकस्मिन् क्रतो गायत्र्युष्णिगनुष्टुब्बृहती त्रिष्टुब्जगत्यः छन्दांसि भवन्ति । एकैकस्य छन्दस एकैकं सूक्तं परिगृह्यते । एवं 
क्रियमाणे यावानुक्समूहः सम्पद्यते स प्रातरनुवाको भवति । २. प्रचरण्याख्यया स्रुचा 'शृणो त्वग्नि' रित्यादिमन्त्रेण क्रियमाणो होमः । 
तत्र नियामकाभावादनियमः । ननु निर्वापानन्तरं प्रोक्षणादेरुपस्थित स्वात्प्रोक्षणादयः क्रियन्ताम् इति चेन्न; प्रकृतावेककत कत्वात् पूर्वपदार्थ कृते तदुत्तरस्योपस्थितस्यानुष्ठानमुचितम् । अत्र तु कर्तृ भेदात् पूर्वस्योत्तरोपस्थापक त्वमकिञ्चित्करम् । तस्मानियामकाभावादनियम इति पूर्वपक्षः। 
सिद्धान्त स्तु-निर्वापप्रोक्षणादयः पदार्था आध्वर्यवाः; अतस्तेषामध्वयुः कर्ता। अत्र निर्वापस्य प्रतिप्रस्थातकर्तकत्वे प्रयोजकोऽध्वर्यः। प्रयोजक. कर्तृत्वमध्वर्योरप्यस्ति। प्रतिप्रस्थाताऽध्वर्युपुरुषः, तद्द्वारा निर्वापं कारयत्य ध्वर्यः । निर्वापे प्रतिप्रस्थातुः प्रवृत्तिर्जाता, तत्प्रवृत्त्या निर्वापोत्तरम् प्रोक्षणादोनामुपस्थितत्वेन तेषां कर्ता प्रतिप्रस्थातव इति याज्ञिकाः प्रातरनुवाकान्ते प्रोक्षणादीननुतिष्ठन्ति । एवमनुष्ठाने प्रतिप्रस्थातृप्रवृत्तिरेव नियामिका। याज्ञिकानामयमाशयः--यथा गुरुः स्वीयवस्त्रक्षालनादिकार्याणि स्वयं कर्तुं समर्थोऽपि पार्वे शिष्ये विद्यमाने तद्द्वारा सर्वाणि कारयति तथैवात्राध्वर्योः पुरुष प्रतिप्रस्थातरि विद्यमाने तद्द्वारा सर्वं कारयतीति । 
या होत्रा शस्त्रेषु पठ्यमानेषु तत्सन्निधावध्वर्योरुपस्थितिरावश्यकी भवति 'प्रतिगर' करणाय। प्रातरनुवाकपठनकाले परं शाखान्तरवचनेनाध्वोरुप स्थितिविकल्पिता। तत्रोपस्थित्यभावपक्षे निर्वा पप्रैषमन्त्रवशात् प्रति प्रस्थात्रा निर्वापे कृतेऽपि प्रोक्षणादयः पदार्था अध्वर्युणा कर्तुं शक्यन्त इति हविरुद्वासनपर्यन्तान् पदार्थाननुष्ठाय प्रचरणीहोमादीन् तदुत्तरमध्वयुरनु. तिष्ठेत् । उत्कर्षवशात् पुरोडाशालङ्करणं परं बहिष्पवमानानन्तरं भवेदिति । 10 अत्र भाष्यकृतः उपस्थितिपक्षमवलम्ब्य प्रातरवाकानन्तरमध्वर्यः प्रचरणीहोमादिभ्यः पूर्वं प्रोक्षणादिहविरुद्वासनान्ताननुष्ठायानन्तरं प्रचरणी होमादि बहिष्पवमानान्तान् पदार्थाननुतिष्ठेदिति सिद्धान्तं प्रदर्शितवन्तः ॥ 
इति सवनीयहविः प्रोक्षणादीनां सौमिकपूर्वभाविताधिकरणम् ॥ 

### यूपच्छेवनस्य तदन्तापकर्षाधिकरणम्
 ज्योतिष्टोमे प्रथमदिनकर्माणि प्राग्वंशे दाशिक्यां वेद्यामनुष्ठीयन्ते । तत्र द्वितीयदिने सोमं राजानं क्रीत्वा आसन्यां प्राग्वंशेऽवस्थापयन्ति । चतुर्थेऽग्नी. पोमीयपशुदिने उत्तरवेदि हविर्धानमण्डपादीन् निर्माय तत्र दिनद्वयकार्याण्य नुष्ठीयन्ते । अस्मिन्नेव दिने प्राग्वंशस्थाग्नेरुत्तरवेद्यां प्रणयनम्, तत्रैव स्थितस्य सोमस्य हविर्धानमण्डपस्थशकटे नयनम्, वैष्णव्यर्चा यूपाहुति हुत्वा यूपच्छेद नायारण्यं प्रति गमनमनुष्ठीयते । यूपच्छेदनमिदं पश्वङ्गम्, अस्य 'दीक्षासु यूपं छिनत्ति' इत्यपकर्ष आम्नातः । दीक्षा च दिनत्रयात्पूर्व प्रथमदिने भवति । यूपच्छेदनेऽपकृष्यमाणे तत्पूर्वतनानां प्रणयनादीनामपकर्षः कर्तव्यो न वेति सन्देहः। 
१० 
७४ 
मीमांसानयमञ्जर्याम् तत्र 'तिष्ठन्तं पशु प्रयजति' इति प्रयाजेष्वपकृष्यमाणेषु पूर्वतनानामप्यप कर्ष इति न्यायः प्रदर्शितः। तन्न्यायेन प्रकृतेऽपि यूपच्छदनेऽपकृष्यमाणे तत्पूर्वतनानां प्रणयनादोनामप्यपकर्ष इति पूर्वपक्षः । म 
___सिद्धान्तस्तु-तन्मात्रस्यापकर्षः । एकप्रयोगपतितानां क्रमबद्धानां पदार्थानां पूर्वमुत्तरस्य उत्तरञ्च पूर्वस्योपस्थापकं भवति । भिन्नप्रयोगपतितेषु नैवमुपस्थापकत्वम् । यूपच्छेदनं पशुप्रयोगान्तर्गतम् । अग्निप्रणयनम् सोमस्य नयनञ्च सौमिकम् । प्रणयनस्य यू पच्छेदनपूर्वभावित्वेऽपि न यूपच्छेदनं तदुपस्थापकम्, भिन्नप्रयोगान्तर्गतत्वात् । तस्मात्तन्मात्रस्यापकर्षः॥ 
इति यूपक्छेदनस्य तन्मात्रापकर्षाधिकरणम् ॥ 

### सोमे दाक्षिणाग्निकहोमयोरुत्कर्षाभावाधिकरणम्
 ज्योतिष्टोमे सवनीयपशुः 'वपया प्रातस्सवने चरन्ति, पुरोडाशेन माध्य न्दिने सवने, अङ्गस्तृतीयसवने' इति सवनत्रयव्यापी। अत्र प्रकृतितः प्रयाजा नयाजादयोऽतिदिष्टा अनुष्ठीयन्ते । प्रतिसवनं पुरोडाशयागा अपि भवन्ति । इमे सवनीयपशोरङ्गभूताः। विकृतित्वादत्राप्यतिदेशेन पदार्थाः प्राप्नुवन्ति, परं नानुष्ठीयन्ते, पश्वर्थमनुष्ठित रेवाङ्गरस्यापि प्रसङ्गादुपकारजननात् । किन्तु पिष्टलेपफलीकरणहोमौ प्रकृतिवदत्राप्यनुष्ठेयौ। पशौ पेषणाभावेन पिष्टलेपस्यं तण्डुलाभावेन फलीकरणस्य चाभावेनेमौ होमौ न भवतः । प्रकृतौ दर्शपूर्णमासयोरनूयाजोत्तरमनयो)मयोरनुष्ठानकालः । अनूयाजानाञ्च पशौ उत्कर्षः प्रतिपादितः--'आग्निमारुतादूर्ध्वमनूयाजैश्चरन्ति' इति। उत्कर्षश्च तदादिर्भवति । पूरोडाशेऽनयाजानामनुष्ठानाभावेऽपि पशौवनुष्ठितस्तैः उपकारस्तु लभ्यते । पशौ पिष्टलेपफलीकरणहोमयोरभावेऽपि पुरोडाशेऽनुष्ठीय मानाभ्यां ताभ्यामुपस्थितिस्तु भवति। तदत्र सन्देहः--अनूयाजेषूत्कृष्टेषु किमनयो)मयोरप्युत्कर्षः कर्तव्यो न वा ? इति । 
तत्र प्रकृतौ अनयाजपिष्टलेपफलीकरणयोः क्रमः क्लुप्तः। अन याजा. नन्तयं तयोहोंमयोः । तथैवातिदेशः । तत्रानूयाजाः पशावनुष्ठोयन्ते न पुरोडाशे प्रसङ्ग पकारजननात्, पिष्टलेपफलीकरणहोमौ च पशौ न स्तः पेषणाभावात् । पुरोडाशे च तौ भवतः । पशावन याजेष्वनुष्ठितेषु तदनन्तरवर्तिनोः पिष्टलेप फलीकरणयोरुपस्थितिरनिवार्या । पूर्वमग्निप्रणयनस्य यूपच्छेदनस्य च भिन्न प्रयोगवतित्वात्क्रमो न क्लुप्त इति तन्मात्रस्यापकर्षस्साधितः । अत्र तु क्रमस्य क्लुप्तत्वात्तदाधुत्कर्ष एव न्याय्य इति पूर्वपक्षः । १. दृषदुपलाभ्यां तण्डुलानां तेषणावसरे दृषदुपलयोःश्लिष्टा लेपाः पिष्टलेपाः । तण्डुलनां 
फलीकरणानुनिष्पन्नातिसूक्ष्मकणाः फलीकरणशब्देनोच्यन्ते । 

७५ सिद्धान्तस्तु-तन्मात्रस्योत्कर्षः। अन याजाः पश्वङ्गत्वेनानुष्ठीयन्ते । सवनीयपुरोडाशाङ्गतया ते नानुष्ठीयन्ते । दाक्षिणाग्निकहोमौ च पुरोडाशाङ्ग तयानुष्ठीयेते। अनयाजेषु शेषत्वं पशुनिरूपितम्, पिष्टलेपफलोकरणयोस्तु पुरोडाशनिरूपितं शेषत्वम् । प्रकृतौ हि अनयाजानां दाक्षिणाग्निकहोमयोश्च शेषत्वं प्रकृत्येकनिरूपितमिति तेषां क्रमः क्लुप्तः। अत्र तु सवनीयपश्वर्थम नुष्ठितानामनयाजानां पिष्टलेपफलीकरणहोमाभ्यां सम्बन्ध एव नास्ति । प्रासङ्गिकोपकारलाभमात्रेण क्रमः क्लप्तो न भवति । आनन्तर्यञ्च तदर्थत्वेना नुष्ठाने सत्येव गृहीतं भवेत् । तस्मात् दाक्षिणाग्निकहोमयोः स्वस्थान एवानुष्ठानं न तयोरुत्कर्ष इति ॥ 
इति सोमे दाक्षिणाग्निकहोमयोरुत्कर्षाभावाधिकरणम् ॥ 

### अमावास्यायां वेदिकरणमात्रस्यापकर्षाधिकरणम्
 ____दर्शपूर्णमासयोः कपालेषु पुरोडाशं श्रपयित्वा पुरोडाशस्य सुपक्वता सम्पादनाय साङ्गारेण भस्मना आच्छादनं क्रियते । तदिदं भस्माभिवासनमुच्यते। तदनन्तरं पिष्टसंयवनोपयुक्तां पात्री प्रक्षाल्य तज्जल वेद्यां कृतासु तिसृषु रेखासु निनीयते। तदिदं निनयनमाप्यनिनयन कथ्यते। तदनन्तरं वेदिनिर्माणम् । एवमेव क्रमशः पौर्णमास्यां पदार्था अनुष्ठीयन्ते । अमावास्यायान्तु-पूर्वार मावास्यायां वेदि करोति' इति वेदेरपकर्षः श्रुतः । अत्र कि भस्माभिवासनाप्य निनयनादीन्यपि अपकर्षति ? उत वेदिनिर्माणमात्रमेवेति ? सन्देहः । 
_तत्राप्यनिनयनान्तपदार्थानां वेदिकरणस्य च कर्मशेषतया वेदिकरणस्याप कर्षे क्रियमाणे तदन्तापकर्ष एव युक्तः । पूर्वमन्याजानामन्यशेषत्वात्तदुत्कर्षेऽपि दाक्षिणाग्निकहोमयोरनुत्कर्षः, एवं अग्नीषोमप्रणयनयूपच्छेदनयोभिन्नप्रयोग बचनेन तन्मात्रापकर्षश्च न्याय्यः । प्रकृते पाठतः क्रमक्लुप्तेस्सत्त्वात्तदन्तापकर्ष एवेति पूर्वपक्षः । 
सिद्धान्तस्तु-पौर्णमास्यमावास्ययोमिथः प्रकृतिविकृतिभावे सति पौर्ण मास्यां येन क्रमेण पदार्था अनुष्ठिताः तेनैव क्रमेणामावास्यायामपीति अमावास्यायां वेदेरपकर्षे सति तदन्तापकर्षः सिध्येत् । नानयोरस्ति प्रकृति विकृतिभावः। प्रकरणमिदमेकम्, तत्तत्कालकर्तव्यानि कर्माणि परं भिन्नानि । तेषां साधारण्येन कतिपयान्यङ्गानि, विशेषतयाऽपूर्वाण्यङ्गानि कतिपयानि । यावद्धि पाठादाप्यनिनयनोत्तरकालता वेदिकरणस्य कल्प्यते ततः प्रागेव पूर्वधरमावास्यायां वेदि करोति' इति वेदिकरणापकर्षविधिः प्रवृत्त इति अपकर्षसमये न क्लुप्तक्रमता। अतो नावाचीनानामपकर्षः । केवलं वेदि करणस्यैवापकर्ष इति । 
इत्यमावास्यायां वेदिकरणमात्रस्यापकर्षाधिकरणम् ॥﻿मीमांसानयमञ्जर्याम् 
१७ 

### सान्तपनोयाधिकरणम्
 चातुर्मास्येषु साकमेधे पर्वणि सान्तपनोयेष्टिमध्यन्दिनेऽनुष्ठीयते 'मरुद्भ्यस्सान्तपनेभ्यो मध्यन्दिने चरुन्निर्वपति' इति विहिता। दैवात् मानु षादपराधाद्वा सेष्टिस्सायमग्निहोत्रकाले यद्यापतति तदा विचारः-कि इष्टि परिसमाप्याग्निहोत्रं कर्तव्यम् ? उताग्निहोत्रं स्वकालेऽनुष्ठाय तदूर्ध्वमिष्टिस्स मापनीया ? इति। 
सान्तपनीया मध्यन्दिनं स्वकालमतिपन्नाऽग्निहोत्रकाले समाप्यतां तदूवं वा, न तत्र कश्चिद्विशेषः । सान्तपनीयायामसमाप्तायां स्वकालेऽग्निहोत्रे. ऽनष्ठीयमाने तद्विगुणं स्यात। सायं प्रातः क्रियमाणमग्निहोत्रं गार्हपत्यादग्नि प्रणीय क्रियते । अग्निप्रणयनमग्निहोत्रस्याङ्गम्, इष्टेरसमाप्तौ तस्मिन्नेवाग्नौ स्वकालेऽनुष्ठीयमानमग्निहोत्रं अङ्गविगुणं भवेत् । तदाग्निप्रणयनन्तु कर्तुं न शक्यते, कर्मणोऽसमाप्तत्वात् । अग्निहोत्रार्थं यदि प्रणयनं स्वकाले क्रियते तदा ऽग्निहोत्रादूर्ध्वं सान्तपनीया समापयितुं न शक्यते,तदर्थं प्रणोतस्याग्नेरभावात् । एवमादयः प्रत्यू हा भवेयुः । अतोऽग्निहोत्रस्याप्युत्कर्षः कर्तव्यः । अग्निहोत्रस्यो त्कर्षे स्वकालबाधस्तु भवेदेव । कालः प्रयोगाङ्गम् । स च सकलाङ्गसहित प्रधानावधारणानन्तरभवतरति, प्रणयनन्तु प्रथममङ्गम् । तदनुग्रहाय जघन्यस्य कालस्य बाधो न्याय्यः । तस्मादग्निहोत्रकाले सान्तपनीयां समाप्य पश्चादग्नि होत्रं कर्तव्यमिति पूर्वपक्षः। 
सिद्धान्तस्तु-अग्निहोत्रं नियतनिमित्तिकं कर्म । सायङ्कालावच्छिन्ने जीवने,प्रातः कालावच्छिन्ने च जीवने निमित्त कर्तव्यत्वेन विहितम् । निमित्तञ्च कर्तृविशेषणम् । निमित्तवत एव कर्मण्यधिकारः । असति निमित्तेऽधिकारा भावः । इष्टि समाप्याग्निहोत्रानुष्ठाने निमित्तमेव नास्ति । तदानुष्ठितं कर्मान नुष्ठितमेव भवेत् । यदुक्तं प्रणयनानुग्रहाय कालो बाधमहतीति, तत्रोच्यते अग्निहोत्रस्य प्रणयनमङ्गम्-उपकारकम् । तज्जन्य उपकारश्चेत् इष्टयर्थं कृतप्रणयनेनैव प्रसङ्गाल्लभ्यते तदा तेनैव कार्यसिद्धेः सायमग्निहोत्रं कृत्वा इष्टिः समापयितुं शक्यते । कालस्य परित्यागेऽकाले कृतमकृतमेव स्यात् । यद्यपि अग्निहोत्र कृत्या इष्टेस्समापनेऽग्निहोत्रेणेष्टेः क्रमभङ्गः स्यात्, तथापि कालबाधे सत्यकालेऽनुष्ठितस्याग्निहोत्रस्याननुष्ठितत्वापत्या तदपेक्षया क्रमहानेरुचित त्वान्न दोषः । तस्मादग्निहोत्रं स्वकालेऽनुय्ठाय तत इष्टिस्समापनोयेति ।। 
इति सान्तपनीयाधिकरणम् ॥ 

### ज्योतिष्टोमे षोडश्युत्कर्षाधिकरणम्
 ज्योतिष्टोमे षोडशिग्रहं प्रकृत्य श्रूयते 'तं पराञ्चमुक्थेभ्यो गृह्णाति' 

७७ 
इति । तं षोडशिग्रहं उक्थग्रहग्रहणानन्तरं गृह्णीयादित्यर्थः । उक्थग्रहास्त्रयः, अत्र उक्थेभ्य इति बहुवचनात् । तत्रेदमपि श्रूयते- 'समयाध्युषिते षोडशिस्तोत्र मुपाकुर्यान्' इति । ग्रहग्रहणचमसोन्नयनसमये उद्गातृगणद्वारा स्तोत्रपठनं विहितम् । तदत्र समयः अस्तमयः सूर्यास्तसमये षोडशिग्रहग्रहणे क्रियमाणे षोडशिस्तोत्रारम्भः कर्तव्य इत्यर्थः । दैवान्मानुषाद्वा प्रतिबन्धात् उक्थग्रह ग्रहणोत्कर्षे जाते तत्पश्चात्क्रियमाणषोडशिग्रहप्रचारस्याप्युत्कर्षो भवति नवेति विचारः-सन्देहः । 
_तत्र पूर्वाधिकरणे कालस्य जघन्यत्वेऽपि बाधो न युक्तः, स्वसमय एवाग्निहोत्रमनुप्ठेयमिति न्यायः प्रदर्शितः। तन्न्यायेन प्रकृते उक्थानामुत्कर्षे जातेऽपि अस्तमयकालस्य सङ्ग्रहाय तदानीं षोडशिग्रहग्रहणस्तोत्रोपाकरणं अग्निहोत्रवत् कृत्वा तदूर्ध्वमुक्थग्रहग्रहणं समापनीयमिति पूर्वपक्षे प्राप्ते 
सिद्धान्तः-नात्र पूर्वाधिक रणन्यायः, अग्निहोत्रस्य सान्तपनीयायाश्च क्रमसम्बन्धो नास्ति, अतो निमित्तव शेनाग्निहोत्रस्य कर्तव्यत्वमवधृतम् । प्रकृते तु तं पराञ्चमुक्थेभ्यो गृह्णाति' इत्युक्थानन्तर्य क्रमः षोडशिग्रहप्रचारस्योप दिष्टः । अत उक्थषोडशिग्रहप्रचारयोः क्रमसंयोगोऽस्तीति उक्थानत्तयं षोडशि ग्रहप्रचारस्य सम्पादनोयमेव । षोडशिग्रहग्रहणन्तु प्रातस्सवने भवति । 'तं पराञ्चमुक्थेभ्यो गृह्णाति' इत्यत्र गृह्णातिः प्रचारपरः-यागाभ्यासपरः । तस्मात् षोडशिग्रहप्रचारस्योत्कर्षस्सिध्यति इति ।। 
इति ज्योतिष्टोमे षोडश्युत्कर्षाधिकरणम् ॥ इति पञ्चमाध्यायस्य प्रथमः पादः ।। 
## पञ्चमाध्यायस्य द्वितीयः पादः 
### पदार्थानुसमयाधिकरणम्
वाजपेये 'सप्तदश प्राजापत्यान् पशूनालभते' इति श्रुतम् । प्रजापति देवताकाः पशुद्रव्यकास्सम्प्रतिपन्नदेवताकास्सप्तदश यागाः । विकृतियागा इमे । प्रतिपश उपाकरण-नियोजनाञ्जन-पर्यग्निकरणादीन्यङ्गान्यनुष्ठेयानि। तत्रा ङ्गानां द्वधाऽनुष्ठानं शक्यते कर्तुम् । प्रथमं पशुमारभ्य कर्तव्यानि सकलान्यङ्गा न्यनुष्ठाय द्वितीयादिषु पशष तथैव कर्तव्यानी त्येकः प्रकारः । अयं काण्डानसमयः कथ्यते । एकैकस्मिन् पशौ पदार्थानां गणशोऽनुष्ठानं काण्डानुसमयः । द्वितीयश्च प्रकारः-एक प्रथममङ्गं सर्वेषु पशुष्वनुष्ठाय ततः परं द्वितीस्याङ्गस्य तेनैव क्रमेण द्वितीयादिष्वनुष्ठानम्, ततस्तृतीयस्याङ्गस्य तेनैव क्रमेण सर्वेष्वनुष्ठानम् । अयं पदार्थानुसमयः कथ्यते । एकैकस्य पदार्थस्य सप्तदशसु पशुषु क्रमशोऽनुष्ठानं पदार्थानुसमयः । तदत्र कः प्रकारोऽवलम्बनीय इति संशयः । 
तत्रानेकेषु प्रधानेषु सन्निपत्योपकारकाण्यङ्गान्यावृत्त्याऽनुष्ठीयन्ते, आरादुपकारकाणि च तन्त्रेणेति स्थितिः । उपाकरणनियोजनादीनि सन्निपत्यो पकारकाणि, यागाङ्गद्रव्योद्देशेन विधानात् । इमानि प्रतिपशु आवृत्त्या नष्ठेयानि । प्रकृतौ यथाऽनष्ठानं तथैव विकृतावपि । प्रकृतौ नरन्तर्येणवाङ्गान्य नुष्ठितानि । अत्रापि एकैकस्य पशोरङ्गानि नैरन्तर्येण प्राप्तानि तथैव चानुष्ठे यानीति काण्डानुसमय एवाश्रयणीयः । प्रधानेनाङ्गानां प्रत्यासत्तिः व्यवधानेन विना पक्षद्वयेऽपि न सिध्यति । अङ्गानां मिथः प्रत्यासत्तिः काण्डानुसमय एव सिध्यति, न पदार्थानुसमये । काण्डानुसमये यथाप्रकृत्यनुष्ठानं पदार्थानुसमये तु न तथा । तस्मात्काण्डानुसमय इति पूर्वपक्षे प्राप्ते 
सिद्धान्तोऽभिधीयते-प्रकृतावेकं प्रधानम् । तत्र क्रमेण विहिताः पदार्था अनुष्ठिताः । अत्र तु प्रधानान्यनेकानि। सर्वाणि तान्यङ्गसापेक्षाणि । एकस्य पशोरुपाकरणे कृते द्वितीयादयः पशव उपाकरणमपेक्षन्ते । सर्वेषु पशषु युगपद नष्ठानं न सम्भवति । व्यवधानन्त्ववर्जनीयम् । तत्र काण्डानुसमयेऽवलम्बिते ऽङ्गानां मिथः प्रत्यासत्तिर्व्यवधानेन विना सिध्यति, किन्तु प्रधानेनाङ्गानां प्रत्यासत्तिस्समानरूपेण न सिध्यति । पदार्थानु समयेऽवलम्बिते तुल्यं व्यवधानं षोडशक्षणात्मक सम्पादितं स्यात् । तस्मात्पदार्थानुसमय एवावलम्बनोय इति । 
इति पदार्थानुसमयाधिकरणम् ॥ 

७६ 

### पदार्थानुसमयापवादाधिकरणम्
 अश्वप्रतिग्रहेष्टिः-'यावतोऽश्वान् प्रतिगृह्णाति तावतो वारुणांश्चतुष्क 'पालानिर्वपति' इति विहिता। इमिष्टिः दात्रा कर्तव्येति अश्वप्रतिग्रहेष्दय. धिकरणे निर्णीता। यदा शतं अश्वाः प्रतिग्राहिताः तदा तेन शतं इष्टयः कर्तव्याः । तत्राङ्गानि पदार्थानुसमयेन कर्तव्यानि ? उत काण्डानुसमयेन ? इति संशयः। 
तत्र पूर्वाधिकरणन्यायेन पदार्थानुसमयेन कर्तव्यानोति पूर्वपक्षः । 
सिद्धान्तु काण्डानुसमयेनेति । एकस्यामिष्टौ कपालेषु तप्तेषु पुरोडाशस्य धिश्रयणं कृत्वा शततमाधिश्रयणावसरे प्रागधिश्रिताः पुरोडाशा दग्धा भवेयुः । तदेष्टिरेव न सम्पद्येत । अतोऽत्र काण्डानुसमय एवाश्रयणीयः ॥ 
इति पदार्थानुसमयापवादाविकरणम् ॥ 

### मुष्टिकपालाद्यनुसमयाधिकरणम्
 ___ असति बाधके पदार्थानुसमय इत्युक्तम् । कियानेकः पदार्थ इति निरूपणाय तावेवानुसमयाववलम्ब्य विचारः क्रियते। पूर्णिमायाम् अष्टाकपालः पुरोडाश आग्नेयः, एकादशकपालोऽग्नीषोमोयश्चेति द्वौ पुरोडाशौ। तत्र हविनिर्वापः, कपालोपधानम् हविरवदानञ्चेति कर्तव्याः पदार्थाः । आग्नेयाग्नीषोमीययोः पुरोडाशयोः कृते हविनिर्वापः 'चतुरो मुष्टीनिर्वपति' इति विधिना एकैकस्य पुरोडाशस्य मुष्टिचतुष्टयपरिमितो हविषो निर्वापः कर्तव्यः। एवम आग्नेयस्या ष्टकापालानां अग्नीषोमीयस्यैकादश कपालानां एकैकश उपधानं कर्तव्यम्, तथा हविरवदानं 'द्विहविषोऽवद्यति' इति विधिनाऽवदाने द्वित्वं सम्पादनीयम् । अत्रैवं सन्देहा भवन्ति--आग्नेयस्य हविषः प्रथमं मुष्टि निरुप्यानन्तरमग्नीषोमीयस्य प्रथम मुष्टि, आग्नेयस्य द्वितीयं निरुप्यानन्तरमग्नीषोमीयस्य, तृतीयमाग्नेयस्या नन्तरं तृतीयमग्नीषोमीयस्य, चतुर्थमाग्नेयस्य तदनन्तरं चतुर्थमग्नीषोमीयस्येति चतुष्ट्वं सम्पादनीयम् उत काण्डानुसमयेनाग्नेयस्य चतुष्ट्वं सम्पाद्यानन्तरमग्नो षोमीयस्य ? एवं पदार्थानुसमयेनकं कपालमाग्नेयस्यानन्तरमग्नीषोमीयस्य, द्वितीयमाग्नेयस्यानन्तरं द्वितीयमग्नीषोमीयस्य, तृतीयं तृतीयं चतुर्थं चतुर्थमिति क्रमेणोपधानम् अथवा काण्डानुसमयेनाष्टावाग्नेयस्य कपालान्युपधायानन्तरम् एकादश कपालान्यग्नीषोमीयस्येति, एवमवदानेऽपि संशयः-एक हविषो ऽवदानमाग्नेयस्यानन्तरमग्नीषोमीयस्य, द्वितीयमाग्नेयस्यानन्तरं द्वितीयमग्नी. षोमीयस्य, उत द्वे द्वे एकैकस्य ? इति । एवं ज्योतिष्टोमे यजमानस्य त्रिस्त्रि रजनाभ्यञ्जने, त्रिर्वपनम् एकविंशत्या दर्भपुजीलैः पावनञ्च श्रुतानि । एतेषु अङ्गेषु बहुयजमानके क्रतावतिदेशेन प्राप्तेषु पदार्थानुसमयेनैकैकमेकैकस्या 
मीमांसानयमञ्जर्याम् नुष्ठायानन्तरं द्वितीयस्य ? अथवा काण्डानुसमयेन सर्वमेकस्य समाप्यानन्तरं द्वितीयादेः ? इति । 
र तत्र पूर्ववद्बाधकाभावात् पदार्थानुसमयमाश्रित्यानुष्ठानम् 'चतुरो मुष्टीन्नर्वपति' 'अष्टौ कपालान्युपदधाति' 'द्विरवद्यति' इत्यत्र यास्सङ्ख्यास्ता अपेक्षाबुद्धिजन्याः। प्रथमं मुष्टिमपेक्ष्य द्वितीयः, तमपेक्ष्य तृतीय इति लोके एकैकस्य पदार्थत्वप्रसिद्धेः पदार्थानुसमय एवाश्रयणीय इति पूर्वपक्षः । 
___सिद्धान्तस्तु-एकैकस्य मुष्टेः, एकैकस्य कपालस्य एवमेकैकावदानस्य पदार्थत्वे-अङ्गत्वे सिद्धे पदार्थानुसमय आश्रयितुं शक्यते । एकैकस्य पदार्थत्वाभावे काण्डानुसमय इत्यपि वक्तुं न शक्यते। 'चतुरो मुष्टीनिर्वपति' इत्यत्र चतुस्सङ्ख्याकमुष्टिविशिष्टनिर्वाप एव विधीयते, न निर्वापोद्देशेन मुष्टयो विधीयन्ते, नापि चतुस्सङ्ख्या। विशिष्टविधिरयम्। यद्विधीयते तदेवाङ्ग भवति। चतुस्सङ्ख्यामुष्टिविशिष्टनिर्वापो विधीयते। स एवाङ्गं भवति । तच्चैकम् । बहुत्वे सत्येव पदार्थानु समयस्य काण्डानुसमयस्य वा प्रसक्तिः । नात्रोभावप्यनुसमयौ भवतः । 'चतुरो मुष्टीनिर्वपति' इत्यत्र चतुस्सङ्ख्याया अपेक्षाबुद्धिजन्यत्वेऽपि चतुष्ट्वं मुष्टिषु व्यासज्यवृत्ति, न त्वेककस्मिन् मुष्टौ परिसमाप्तम् । तादृशमुष्टिविशिष्टो निर्वाप एकः पदार्थः । अतश्च चतुस्सङ्ख्या मुष्टिविशिष्टनिर्वापे आग्नेयस्य कृते तदनन्तरमग्नीषोमीयस्येति सिद्धम् । तथा च न पदार्थानुसमयः, नापि काण्डानुसमयः । एवमेवान्यत्रापि द्रष्टव्यम् इति ॥ 
इति मुष्टिकपालाद्यनुसमयाधिकरणम् ॥ 

### व्यवादानादिहोमन्तेनानुसमयाधिकरणम्
 । पूर्वस्मिन्नधिकरणे 'द्विहविषोऽवद्यति' इत्यत्र एकैकावदानेनानुसमयो न, किन्तु द्विरदानमेकः पदार्थ इति स्थितम् । यत्र द्विरवदानद्वयं कर्तव्यं भवति यथाऽऽग्नेयपुरोडाशेऽग्नीषोमीयपुरोडाशे च तत्र भवति सन्देहः-किं द्विरवदानेन केवलेनानुसमयः ? उत होमान्तेन ? इति । यदि द्विरवदानमेकः पदार्थस्तदा केवलेन तेनानुसमयः, यदि च 'सकृदुपस्तृणाति द्विहविषोऽवद्यति, सकृदभिधारयति चतुरवत्तं जुहोति' इति विधयः पर्यालोच्यन्ते तदा होमान्तेनेति सिध्यति । 
तत्र 'द्विहविषोऽवद्यति' इति विधिः द्विरवदानं विधत्ते। विधिना द्विरवदानमङ्गमिति ज्ञायते । तच्चकः पदार्थः । तेनैवानुसमय इति पूर्वपक्षः । 
आग्नेयस्य प्रथम द्विरवदानं ततोऽग्नीषोमीयस्य, ततः परं होम इति । 
सिद्धान्तस्तु - होमान्तेनानुसमयः । 'सकृदुपस्तृणाति दिर्ह विषोऽवद्यति सकृदभिघारयति चतुरवत्तं जुहोति' इत्युपस्तरणद्विरवदानाभिधारणेषु कृतेषु चतुरवत्तं हविस्सम्पद्यते । तस्य होमो विहितः । अवदानं नाम हविष्ट्वप्रयोजक स्संस्कारः । अनेन संस्कारेण द्रव्यं संस्कृतं भवति । संस्कृतस्य क्वचनोपयोगो 
वक्त व्यः । कुत्रोपयोग इत्यपेक्षायां होमे इति जुहोतिना गम्यते । चतुरवत्तद्रव्यस्य उपस्तरणद्विरवदानाभिघारणान्यवयवाः । ननु द्रव्यसंस्कारकाणि कथं होमाव यवाः ? 'चतुरवत्तं जुहोति' इत्यस्य होमेन चतुरवत्तं संस्कृर्यादित्यर्थः। तत्र होमेन क्रियमाणः चतुरवत्तसंस्कारः अवदानेन विनाऽनुपपन्नः । अवत्तस्य द्रव्यस्य होमेन संस्कारः । अवदानेन विना तद्रव्य भवत्तं कथं स्यात् ? अतो होमावयवत्वं द्विरवदानस्य सिध्यति । द्रव्यस्य चतुरवत्तत्वं उपस्तरणाभिधारणेऽलङ्काररूपे द्विरवदानञ्च स्वीकृत्य सम्पद्यते । होमार्थतयैव द्रव्यस्यावदानमिति तदवयवत्वं सम्भवतीति भाष्यकृतामाशयः । 
वातिककृतस्तु–'द्विहविषोऽवद्यति' इत्यत्र द्विरित्येव विधेयम्, न हविर वदानम्, 'जुहोति' इति हविषोऽवत्तस्य द्रव्यस्य भवति, नान्यस्मादवत्तस्य । जुहोतिपदञ्च प्रक्षेपाधिकयागवाचि। तेन देवतोद्देश्यकत्यागांशानुवादेन प्रक्षेपावत्तसंस्कारो विधीयते । एवञ्च हविष इति न विधयम् । अवद्यतीत्यपि न विधेयम्, चतुरवत्तपदेनार्थात् प्राप्तेः । अतो द्विरित्येव विधेयम् । तथासति द्विरवदानं न पदार्थः अवदानादिहोमान्तेनैवानुसमय इति प्राहुः ॥ 
इति द्वयवदानादिहोमान्तेनानु समयाधिकरणम् ।। 

### यूपैकाशिन्यामञ्जनादीनां काण्डानुसमयाधिकरणम्
 अग्नीषोमीये पशौ यूपधर्माः-अञ्जानोच्छयण-मान-परिव्याणादयः श्रुताः । इमे आध्वर्यवा इत्यध्वर्यणा क्रियन्ते । अध्वर्युणा एतेषु क्रियमाणेषु यजमानोऽञ्जनादिपरिव्याणपर्यन्तं यूपं नोत्सृजेत् इत्यन्वारम्भोऽपि यजमानस्य भूयते । अग्नीषोमीयपशौ एकस्यैव यूपस्य सत्त्वाद् यथापाठं धर्मानध्वर्युरन तिष्ठति, यजमानश्च यूपमन्वारभते । इमे धर्माः विकृतौ यूपैकादशिन्यामतिदेशेन प्राप्ताः । अत्रैकादशयूपा विद्यन्ते । अत्राञ्जनादयो धर्माः कि पदार्थानुसमयेन कर्तव्याः ? उत काण्डानुसमयेन ? इति सन्देहे पूर्वपक्षः 
पदार्थानुसमयेन कर्तव्याः। पथमे यूपेऽञ्जनं कृत्वा द्वितीयादौ तत्कृत्वा उनन्तरं द्वितीयमुच्छ यणम् सर्वेषु कृत्वाऽनन्तरं तृतीयं चतुर्थमित्येवं धर्माः कर्तव्या इति । नन यजमानस्यकस्य एकादशसु यूपेष्वन्वारम्भोऽतिदेशेन प्राप्तः कथं स्यादिति चेत्-अध्वर्युणाऽजनादौ क्रियमाणे यूपावष्टम्भनेऽन्येन साहाय्यं फर्तव्यमित्येतदर्थात् प्राप्तम् । न ह्यार्थिक चोदकः प्रतिदिशतीति न्यायन थिकस्य विधिविषयत्वाभावाद्विकृतौ यजमानान्वारम्भो नातिदिश्यते । प्रकृतौ तु अध्वर्युपुरुषेण प्रतिप्रस्थात्रापि साहाय्यं कर्तुं शक्यते । अध्वर्युर्यदि कुशलः विनाऽन्यस्य साहाय्येन धर्मान् कर्तुं समर्थो भवेत् । अतः पदार्थानुसमय एवा. अयणीय इति पूर्वपक्षः । 
११ 
मीमांसानयमञ्जर्याम् सिद्धान्तस्तु-प्रकृतौ यजमानान्वारम्भो नार्थिकः, वाचनिकस्सः । वचनाद्विहितः । यथाऽञ्जनादि वाचनिक तथैव यजमानान्वारम्भोऽपि वाचनिकः । यद्यप्यञ्जनादयः पृथक्पदार्थाः, तथाप्यञ्जनादि परिव्याणान्तं काण्डमेकम् । तदेकैकमनुसमेतव्यम् 'अञ्जनादि यजमानो यूपं नोत्सृजत्या परिव्याणात्' इति निषेधमुखेन विहितत्वात् । पदार्थानुसमयेऽवलम्बिते क्रत्वर्थ निषेधोल्लङ्घनेन विकृतिक्रर्विगुणस्स्यात् परिव्याणान्तानुसमय एव विकृतौ कर्तव्य इति । 
इति यूपैकादशिन्यामञ्जनादीनां काण्डानुसमयाधिकरणम् ॥ 

### प्रजापत्यपशुषु अवदानानां पदार्थानुसमयाधिकरणम्
 दर्शपूर्णभासयोः प्रधानयागस्यावदानादि होमान्त कृत्वा ततः स्विष्ट कृतः अवदानादि होमान्तमनुष्ठानम्। तत् तथैवाग्नोषोमीये पशौ हृदयादिहविर्यागे प्राप्तमतिदेशतः । तत्रेदमाम्नायते-'दैवतान्यवदाय न तावत्येव होतव्यम् सौविष्ट कृतान्यवद्यति, सौविकृतान्यवदाय न तावत्येव होतव्यम् ऐडान्यवद्यति' इति । एतद्वाक्यबलेन क्रमशस्त्रयाणामवदानानि कृत्वा ततो दैवतानि हूयन्ते, ततो सौविष्टकृतानि हयन्ते ततश्चडानि भक्ष्यन्ते इति क्रमः । सोऽयं क्रमः प्राजापत्यपशुषु चोदकेन प्राप्तः। अत्रैवं सन्देहः-सप्तदशपशूनां हृदयादि हविर्यागेष्वेकैकस्य काण्डशः दैवतसौविष्टकृतैडान्यवदाय द्वितीयादिषु कर्तव्यानि ? उत सर्वेषु पशुषु देवतान्यवदाय ततस्सौविष्टकृतानि ततश्चैडानीति दैवतानां दैवतैरनुसमयः, सौविष्टकृतानां सौविष्टकृतैरनुसमयः ऐडानामैडैरनुसमयः इति । 
तत्र पूर्वपक्षः-प्रकृतौ दैवतावदानानन्तर्यं सौविष्टकृतानां तदानन्तर्य मैडानामासीत् तथैव विकृतौ प्राप्तान्यनुष्ठेयानि । ननु प्रकृतावेकः पशुः, तत्र त्रयाणां क्रमः, अत्र तु नानापशवः । प्रथमस्य दैवतावदानेषु कृतेषु द्वितीयस्य पशोः दैवतानि कर्तव्यानि इति चेत् – प्रतिपशु एकत्वमत्रापि विद्यत इति काण्डश एव कर्तव्यानि, चोदकतः तथैवावदानानां प्राप्तत्वात् इति।। 
सिद्धान्तस्तु-प्रकृतौ देवसौविष्टकृतैडावदानानां यः क्रमः न स वाचनिकः । 'दैवतान्यवदाय तावता न होतव्यम्' इत्यादि वाक्येषु ल्यप् प्रत्ययस्य निषेधेनान्वयः । तेन क्रमोऽवदानानामर्थात् प्राप्तः । आर्थिकश्च चोदकविषयो न भवति । अतः प्रकृतितः विकृतौ तेषां क्रमो न प्राप्तः । प्रकृतौ प्रयोगवचने नानन्तर्य तेषां गम्यते। तावता न तद्वाचनिकत्वेन स्वीकर्तुं शक्यते । प्रयोगवचनं सकलपदार्थग्राहि भवति । तत्र ये पदार्था गृहीतास्ते क्रमेण कर्तव्या भवन्ति । अतः प्रकृताववदानानां क्रम आर्थिकः । तदिह न प्राप्यते । प्राजापत्यपशुषु प्रयोगव चनावगतसाहित्यसम्पत्तये पदार्थानुसमय एवादर्तव्यः। तस्मात् देवतानां दैवतैः सौविष्टकृतानां सौविष्टकृतः ऐडानामैडैरनुसमयः । प्राजापत्यपशूनां 
सम्प्रतिपन्नदेवताकत्वात् अवत्तानां हविषां प्रदानं सकृदेव । पूर्वपक्षे च प्रदान पृथक्पृथग्भवेत् । दैवतावदानानन्तरं मनोतासूक्तपाठः पृथक्पृथक् कर्तव्यस्स्यात् पूर्वपक्ष, सिद्धान्ते तु सकृदेवेति फल फलिभावो बोद्धव्यः ॥ 
इति प्राजापत्यपशुषु अवदानानां पदार्थानु समयाधिकरणम् ॥ 

### नानाबीजेष्टयधिकरणम्
 अस्ति नानाबीजेष्टिः राजसूये-'अग्नये गृहपतये पुरोडाशमष्टाकपालं निर्वपति कृष्णानां व्रीहीणाम् , सोमाय वनस्पतये श्यामाकं चरुम् , सवित्रे सत्य प्रसवाय पुरोडाशं द्वादशकपालभाशूनां व्रीहीणाम्, इन्द्राय ज्येष्ठयाय पुरोडाश मेकादशकपालं महाव्रोहीणाम्, मित्राय सत्याय यवानाञ्चरुम् वरुणाय धर्मपतये यवमयञ्चरुम्' इति विहिता। औषधिप्रभवद्रव्यकत्वादेकदेवताकत्वाच्चाग्नेय. विकृतिः। आग्नेययागे शकटाद्धविनिर्वापानन्तरं वेद्यां कृष्णाजिनमास्तीर्य तदुपरि उलूखलं संस्थाप्य, उलूखले व्रीहीनोप्य मुसलमादायावहत्य (अवहनन मिदमातण्डुलनिष्पत्तेः कर्तव्यम्) अवहनेन तुषेभ्यस्तण्डुलेषु पृथग्भूतेषु शूर्पमादाय तेन परावपनं विवेचनं फलीकरणञ्च कृत्वा पात्र्यां तण्डुलानां प्रस्कन्दनं भवति । एतेषां पृथग पृथविधयस्सन्ति । इमे कृष्णाजिनास्तरणप्रभृति पात्र्यां तण्डल प्रस्कन्दनपर्यान्ताः व्यापाराः चोदकेन नानाबीजेष्टावतिदिष्टाः । अत्र सन्देहः किमिमे धर्माः प्रतिबीजं भेदेन भवन्ति ? उत न भिद्यन्ते तन्त्रणैवोप कुर्वन्ति ? इति । 
तत्र कृष्णाजिनास्तरणादेः पृथक्पृथग्विधिना विहितत्वात्पदार्थत्वं तावत्स्पष्टम् । पदार्थत्वात् पदार्थानुसमयेन धर्मा अनुष्ठेया इति पूर्वं प्रति पादितम् । अत्र द्रव्यदेवताभेदेन प्रतिबीज कर्मभेदोऽङ्गीकर्तव्यः । प्रति कर्म चाति देशेन पदार्थाः प्राप्नुवन्ति । तेषु एकं द्वौ वा विहाय शिष्टेषु पदार्थेषु कृतेषु कर्मणो वैगुण्यमातेत, तत्पदार्थजन्योपकारालाभात् । अतः प्रतिबीज पदार्था नामनुष्ठानाय कृष्णाजिनोलूखलादीनि विवधैरन् । प्रतिबीज कृष्णाजिनास्तरणं तत्रोलूखलस्थापनं कृत्वाऽवहननादिक कर्तव्यम् । एकदैव सर्वेषां बीजानां अवहननन्तु न भवेदेव, हविषां साङ्कापातात । तस्मात्प्रतिबीज कृष्णाजिनादि भिद्यत इति पूर्व पक्षः। 
सिद्धान्तस्तु-कृष्णाजिनास्तरणादि न भिद्यते। गृहपतिगुणकाग्नि देवताककृष्णव्रीहिद्रव्यककर्मार्थमास्तृतस्य कृष्णजिनस्य तत्र स्थापितोलखलादेः तन्त्रण कर्मान्तरस्योपकारलाभे पृथगास्तरणादेर्नावश्यकता। अङ्गानामनुष्ठान प्रधानस्योपकारला भाय भवति । कर्मान्तरार्थतया कृतेनाङ्गेनैव तादृशोपकारे कर्मान्तरस्य कृते लब्ध पुनस्तदर्थं तदनुष्ठानं न न्याय्यम्, न कर्मणश्च वंगुण्यम् । तस्मान्नानाबीजेषु एकं कृष्णाजिनं एक उलूखलः, एक मुसलम्, एकश्शूर्पश्चेति 
मीमांसान यमर्याम् उलूखले धान्यावपनादिप्रस्कन्दनान्तं एकत्र कृत्वा काण्डानुसमयेन धर्मा अनुष्ठेया इति ।। 
इति नानाबीजेष्टयधिकरणम् ॥ 

### विकृतौ प्रयाजानूयाजयोः पात्रभेदाधिकरणम्
 दर्शपूर्ण भासयोः जुहूपभृद्धृवासु सुवेणाज्यस्थालोत आज्यं गृह्यते । तत्र 'अष्टावपभृति गृह्णाति प्रयाजानयाजेभ्यस्तत्' इति वाक्येनाष्टवारंमाज्यग्रहण विहितम् । एवं गृहीतस्याज्यस्या? भागः प्रयाजानुष्ठानायार्धश्च भागोऽनूयाजा नुष्ठानायोपयोक्तव्यः । इयं स्थितिः दर्शपूर्ण भासयोः। तदिदं ग्रहणं दर्श विकृता वग्नीषोमीयपशौ प्राप्तम्। तत्रानयाजानष्ठानाय पृषदाज्यं विहितम् - 'पृषदाज्येनान्याजश्चरन्ति' इति । पृषदाज्यं नाम दधिमिश्रितमाज्यम् । तदत्र सन्देहः-किमेकस्मिन्नेवोपभृत्पात्रे आज्यं पृषदाज्यञ्च ग्रहीतव्यम् ? उत पात्रान्तरमुत्पाद्यैकस्मिन्नोज्यम् अपरस्मिश्च पृषदाज्यं ग्रहीतव्यम् ? इति।। 
तत्र पूर्वपक्षः— 'अष्टावुपभृति गृह्णाति' इति विधिना विहितं ग्रहणमेकः पदार्थः। स च पशावतिदिष्टः । यदि पृषदाज्यस्य कृते पात्रान्तरमुत्पाद्यत तदा चतुर्ग्रहणद्वयं पृथक्पृथक् कर्तव्यं स्यात् । तथा सति तदप्राकृतं स्यात् । अष्टवार ग्रहणमेकः पदार्थः तस्य व्याकोपस्स्यादिति यावत् । अत एकस्मिन्नेव पात्रे उभयमपि ग्राह्यम् । न चैवं सति द्रव्यसायं भवेदिति वाच्यम्, उपभृत्पात्रे मर्यादाकरणेन ग्रहीतुं शक्यत्वात् । मर्यादाकरणं नामोपभृत्पात्रस्य मुखभागस्य विस्तारं कल्पयित्वा बिलस्य मध्ये आज्यपृषदाज्ययोस्साङ्कयं यथा न स्यात् तथा किञ्चिद् व्यवधायक निक्षिप्य पात्रसम्पादनम् । नन्वेवं मर्यादाकरण पाणितल मात्रैकपुष्करत्वबाधः, इड्यागानन्तरं जुह्वामाज्यस्य समानयनकाले पृषदाज्य सार्यञ्च भवेदिति चेन्न, उपभृति पञ्चप्रयाजानुष्ठानायाष्टवारभाज्यं गृहीत्वा प्रयाजानुष्ठानं समाप्य ततः परं तस्मिन्नेव पात्रऽनयाजानुष्ठानाय पृषदाज्यग्रहण बाधकाभावात् । न चैवं सति प्राकृतक्रमबाधस्स्यादिति वाच्यम्, 'अष्टावपभृति' इति पात्रस्यैकत्व श्रुतम् । पदार्थश्च सः । क्रमस्तु पदार्थगुणः । प्राकृतक्रममुपेक्ष्य कालभेदेन कस्मिन्नेव पात्रे उभयोराज्ययोर्ग्रहणे दोषाभावान्न पात्रान्तरमिति । 
- सिद्धान्तस्तु -पात्रान्तरं कल्पनीयम् । 'अष्टावुभूति गृह्णाति' इत्यनेन न उपभृदेकत्वं विधीयते । ग्रहणं विधीयते। ग्रहणमेव पदार्थः । तदङ्गभुपभत क्रमोऽपि । उपभृदेकत्वं क्रमश्च न पदार्थः, अविधेयत्वात् । विधेयत्वाभावे तयोरङ्गत्वं कथमिति चेत्–'उपभृति' इति सप्तम्या ग्रहणाङ्गत्वमुपभृतः, क्रमस्तु पाठक्रमात् कल्प्यते । अतो नानयोः गुणप्रधानभावः, तुल्यत्वादुभयोः ग्रहणं पदार्थ इति प्रकृतितो विकृतावग्नीषोमीयपशौ प्राप्तम् । अत्र च प्रयाजानुष्ठानाय पृषदाज्यं विहितम् । एकस्मिन् पात्रे आज्यपृषदाज्ययोः ग्रहणं न भवितुमर्हति, 

८५ द्रव्यसाङ्कर्यात् । अनूयाजार्थं पृषदाज्यग्रहणन्तु कर्तव्यमेव । तदर्थं पात्रान्तरं ग्राह्यमेव । न च पञ्चापि प्रयाजान् अनुष्ठायानन्तरं पृषदाज्यं तस्मिन् पात्रे गृह्यत इति वाच्यम्, प्राकृताज्यग्रहणकालबाधात् । तदपेक्षया पात्रान्तरमुत्पाद्य प्राकृतग्रहणकाले पृषदाज्यग्रहणमुचितम्, अन्यथा कालान्तरे पृषदाज्यग्रहणे 
प्राकृतत्वापत्तिः । तस्मात्पात्रान्तरमुत्पाद्यमिति ॥ 
इति विकृतौ प्रयाजानूयाजयोः पात्रभेदाधिकरणम् ।। 

### नक्षत्रेष्टावुपहोमानां प्राकृतोपहोत्तरभाविताधिकरणम्
 दर्शपूर्णभासयोः प्रधानयागानन्तरम् उपहोमा नारिष्ठहोमाभिधेया अनुष्ठीयन्ते । विकृतौ नक्षत्रेष्टावपि प्रधानयागानन्तरं 'सोऽत्र जुहोति अग्नये स्वाहा कृत्तिकाभ्यः स्वाहा' इत्यादयो होमाः-उपहोमा विहिताः । प्रकृतितो नारिष्ठहोमा अपि अतिदिष्टाः। तत्र सन्देहः-किमुपदिष्टोपहोमानन्तर्यमति दिष्टानाम् ? उतातिदिष्टोपहोमानन्तर्यमुपदिष्टानाम् ? इति । 
___तत्र वैकृतोपहामाः प्रधानानन्तरं प्रत्यक्षं पठिताः । प्राकृतोपहोमास्तु आनुमानिकचोदकेन प्रापणीयाः। यद्यपि प्राकृतपदार्थाः प्रथमं प्राप्ता भवेयुः, तथापि प्रत्यक्षप्राबल्यात् प्रत्यक्षपाठावगतक्रमेणानुमानिकः क्रमो बाध्यः । यथा प्रकतौ प्रधानानन्तरमुपहोमानां पाठात् क्रमः, तथा विकतावपि प्रधानानन्तरं प्रत्यक्षमुपहोमाः पठिता विद्यन्ते । पाठद्वयं सभानम्, किन्तु विकृतौ प्रत्यक्षं पाठः, प्रकतौ विद्यमानः पाठोऽनुमानेनावगन्तव्यो भवति । क्रमनिर्णायकत्वेन प्रबले प्रमाणे प्रत्यक्षे विद्यमाने दुर्बलं प्रमाणं कथं क्रमनिर्णायक भवेत् । किञ्च प्राकतोपहोमानां यानि प्रधानानि न तानि विकृतौ सन्ति । विकृतौ च प्रधानानि भिन्नानि । तदानन्तर्यं प्राकृतोपहोमानां कथं स्यात् ? 'प्रकृतिवद्विकृतिः कर्तव्येति शास्त्रणेति वक्तव्यम् । प्रकृतौ स्वीयप्रधानानन्तर्यमुपहोमानां यथा, तथा विकृतावपि स्वीयप्रधानानन्तर्य वैकृतोपहोमानामित्यर्थस्य विवक्षितत्वेन प्रकृतिवच्छास्त्रस्योपपत्तेः । तस्मात् वैकृतोपहोमव्यवधानेन प्राकृतोपहोमाः कर्तव्या इति पूर्वपक्षः । 
___सिद्धान्तस्तु-विकृतौ भावनायाः कथम्भावाकाङ्क्षायां प्रकृतिवद्विकृतिः कर्तव्या इत्यतिदेशशास्त्रेण पदार्थेष प्राप्तेष आकाङ्क्षा शाम्यति। विकति भावना स्वसन्निधौ पठितानपि पदार्थान् आकाङ्क्षापूरकत्वेन न गृह्णाति, क्लप्तोपकारकेषु पदार्थेषु प्रकृतितस्समागतेषु कल्प्योपकारकान् पदार्थान् कथं गलीयात् ? अतः प्रथमं प्रकृतितः प्राप्ताः पदार्थाः विकृतिभावनाया आकाङ्क्षां परयन्ति । एवं सति विकृतिसन्निधिपठितानामङ्गानां भावनायां कथमन्वयः ? इति प्रश्नस्योत्तरमेवं वक्तव्यम्-यद् भावनाया आकाङ्क्षाभावेऽपि वैकृताः पदार्था भावनाया आकाङ्क्षामुत्थाप्य अन्वयं प्राप्नुवन्तीति । एवं स्थितौ सत्यां प्रथमं प्राप्तत्वात् प्राकृतोपहोमाननुष्ठाय तदनन्तरं वैकृतोपहोमाः कर्तव्या इति 
८६ 
मीमांसानयमञ्जर्याम् सिध्यति । प्रकृतिवद्विकृतिः कर्तव्या इति शास्त्रस्यायमर्थस्सम्पद्यते-यथा प्रकृतिरङ्गजन्योपकारलाभेन फलजननसमर्था तथा विक तिरपि ततः प्राप्ताङ्ग जन्योपकारलाभेन फलजननसमर्था कर्तव्येति । अङ्गानि प्रधानस्योपकारकाणि भवन्ति । प्रधाने स्वीयत्वं परकीयत्वं चेति विभागो नातिदेशशास्त्रस्य विषयः । प्राकृतोपहोमाः प्रधानोपकारकाः इत्येव, न तत्र स्वीयत्वप्रवेशः । तथा च विकृति भावना प्राकृतानुपहोमान् क्लुप्तोपकारान् प्रथमं गृहीत्वा तदनन्तरं स्वसन्निधि पठितान् किंभावाकांक्षावतीन् तदनुग्रहाय गृह्णाति । तस्मात्प्राकृतानुपहोमान् कृत्वा वैकृतानुपहोमान् कुर्यादिति । 
। इति नक्षत्रष्टावुपहोमानां प्राकृतोपहोमोत्तरभाविताधिकरणम् ।। 

### विदेवनादीनामभिषेकपूर्वभावित्वाधिकरणम्
 राजसूयेऽभिषेचनीयाख्यस्सोमयागः । स च ज्योतिष्टोमस्य विकृतिः । ज्योतिष्टोमादतिदिष्टानि स्तोत्र शस्त्रादीनि कर्तव्यानि भवन्ति । अभिषेचनीय. सन्निधौ ‘अक्षैर्दीव्यति, राजन्यं जिनाति, शौनश्शेपमाख्यापयति' इत्यादीनि विदेवनादोन्यूपक्रभ्य 'राजानमभिषिञ्चति' इत्यभिषेको विहितः । अयमभिषेको 'माहेन्द्रस्तोत्र प्रत्यभिषिप्यते' इति माहेन्द्रस्तोत्रकालेऽपकृष्टः । माहेन्द्रस्तोत्रञ्च प्रकृतितः प्राप्तम् । प्राकृताङ्गमध्येऽभिषेकस्यापकर्षः । 
तत्र किं विदेवनादयः पदार्था अभिषेचनीयसकल प्राकृताङ्गोत्तरकाले कर्तव्याः ? उत प्राकृताङ्गमध्येऽभिषेकात्प्राक् कर्तव्या इति सन्देहे पूर्वपक्षः पूर्वस्मिन्नधिकरणे प्राकृतोपहोमानामन्ते वैकृतानां प्रयोग. प्रदर्शितः । तन्न्यायन विदेवनादयः प्राकृतसकलाङ्गोत्तरकालेऽनुष्ठातव्याः । ननु 'तिष्ठन्तं पशु प्रयजति' इत्यत्र प्रयाजेष्वपकष्टेषु तत्पूर्वतनानामपि अपकष न्यायः प्रतिपादितः । तन्न्यायेन प्रकृतेऽपि तदन्तापकर्षो भवत्विति चेन्न; प्रकृतितः प्राप्तानां पदार्थानामपकर्षे एव तदन्तापकर्षः। अपूर्वतया विहितस्यापकर्षे तन्मात्राप कर्षोऽपि न्यायतस्सिद्धः। 'पर्वेद्यरभावास्यायां वेदिं करोति' इत्यत्र वेदिमात्र. स्यापकर्षः, न तत्पूर्वतनानां पदार्थानाम् । तद्वदत्रापि अभिषेकस्यापूर्वस्यापकर्षः, तत्पूर्वतनानान्तु विदेवनादीनां नापकर्षः। तेषां प्राकृतसकलाङ्गोत्तरमन्ते ऽनुष्ठानमिति । 
सिद्धान्तस्तु-विदेवनादीनाम् अभिषेकात्पूर्व मेवानुष्ठानं न प्राकृतसकला नोत्तरकाले। 'राजानमभिषिञ्चति' इति विहितोऽभिषेकः अभिषेचनीय सोमाङ्गम् । स च 'माहेन्द्रस्य स्तोत्रं प्रत्यभिषिच्यते' इत्यनेन प्राकृताङ्गमध्ये ऽपकष्टः । अभिषेकाच्च पूर्व विदेवनादयः प्रत्यक्षं पठिता इति तेषामभिषेकेण सम्बन्धस्तावत् स्पष्टः । अभिषेचनीयसोमयागस्याभिषेको यथाऽङ्गम् तथैवा भिषेकात्पूर्वं पठिता विदेवनादयोऽप्यङ्गम् । अभिषेचनीयस्य विकृतित्वात् अतिदेशेन प्राप्तानेव पदार्थान् इत्थम्भावाकांक्षापूरकत्वेन स गृह्णाति । 
अतिदेशश्च पूर्वं प्रवर्तते, तेन प्रापितैरित्थम्भावाकांक्षायाः शान्तत्वेऽपि सन्निधि पठितानामाकांक्षावत्वात् तदनुग्रहाय विकतिभावना तानापि तदाकांक्षापूरकत्वेन गृह्णाति । तथा च नक्षत्रष्टौ वैकृतोपहोमानां प्राकृतोपहोमानन्तयं न्याय्यम् । प्रकृते तु विदेवनाद्यभिषेकान्तानामङ्गानां प्राकृतसकलाङ्गोत्तरमनुष्ठानमुचितमेव, किन्तु अभिषेकस्य माहेन्द्रस्तोत्रकालेऽपकर्षः, तस्यापकर्षे तत्पूर्वं प्रत्यक्षपठितानां अभिषेकेण सह सम्बन्धवतां विदेवनादीनामप्यपकर्षः। यतो हि विदेवनाद्य भिषेकान्ताः पदार्थाः मिथस्सम्बद्धाः। अतोऽभिषेकेण सह विदेवनादयोऽपि पाठ बलादागच्छेयुः। यथाऽतिदेश आनुमानिकः तथाऽन्ते निवेश इति न्यायेन प्राकृतसकलोत्तरकाले निवेश इत्यानमानिक एव। विदेवनादीनामभिषेकात्पूर्व पाठस्तु प्रत्यक्षः । प्रत्यक्षपाठेन प्राकृताङ्गमध्य एव विदेवनादयोऽभिषकेण सह निविशन्ते । 'अमावास्यायां पूर्वेयुर्वेदि कुर्वन्ति' इत्यत्र हविःश्रयणोत्तरकाले वेदिकरणं पौर्णमास्यां चरितार्थमिति अभावास्यायां पूर्वेद्युः वेदिमात्रस्यापकर्षः न तत्पूर्वपदार्थानाम् इति वैषभ्यम् । तस्माद्विदेवनादीनामभिषेकात्पूर्वम नुष्ठानमिति ॥ 
इति विदेवनादीनामभिषेकपूर्वभावित्वाधिकरणम् ॥ 

### सावित्रहोमादीनां दोक्षणीयापूर्वभावित्वाधिकरणम्
 'य एवं विद्वानग्नि चिनुते' इति चयनं विहितम् । अग्निः चयनम् अग्नि चयनमिति शब्दरस्य कर्मणो व्यवहारः । अत्र 'सावित्राणि जुहोति ? 'उखां सम्भरति' 'वायव्येन पशूना यजेत 'इष्टकाः करोति' 'त्रिहविष दोक्षणीया निर्वपति' 'आग्नावैष्णवमेकादशकपालं निर्वपति' 'अदित्य धते चरुम'वैश्वारनरं द्वादशकपालम' इत्येवं कर्माणि श्रयन्ते । तत्र दीक्षणीयाया उत्पत्तिः ज्योतिष्टोमे. अत्र च गुणविशेषविधानाय तस्याः पुनः श्रुतिः । ज्योतिष्टोमे दीक्षणीया प्रथमम नुष्ठीयते । तद्वदत्रापि दीक्षणीयामनुष्ठाय किं सावित्रहोमादयः कर्तव्याः ? उत सावित्रहोमादीन् कृत्वा दीक्षणीयाऽनुष्ठेयेति सन्देहः । 
तत्र यथा नक्षत्रष्टौ प्राकृतोपहोमान्ते वैकृतोपहोमानामनुष्ठानमिति साधितम् तद्वदत्र प्राकृतदोक्षणीयाया अन्ते सावित्रहोमादयः कर्तव्याः । अन्ते तु बादरायण इति न्यायात् । ननु दीक्षणीयाया अत्र पाठात् अतिदेशाभावेन अन्ते तू बादरायण इति न्यायो न प्रवर्तत इति चेन्न; अत्र दीक्षणीयायाः गुण. विशेषविधानाय पाठः । नात्र दोक्षणीया विधीयते । ननु गुणाः सावित्रहोमादयो ग्यस्मिन्देशे विहिताः तत्र तेषां स्वातन्त्र्येणानुष्ठान न सम्भवतीति गुणिनो दीक्षणीयाया अपि स एव देशो भवत्विति चेन; गुणानुरोधेन गुणिनो नयनं न समुचितम्, यतो गुणाः परतन्त्राः। यत्र गुणो तत्र तेषां निवेशौचित्यात् । अतः प्राकृतं दीक्षणीयाकर्म पश्चाद्वैकृतास्सावित्रहोमादय इति पूर्वपक्षः । 
सिद्धान्तस्तु-दोक्षणीयायां गुणविशेषविधानाय 'त्रि'हविषं दीक्षणीयां १. अग्नये वैश्वानराय द्वादशकपालः, अग्नाविष्णुभ्यामेकादशकपालः, अदित्य चरुरिति 
८८ 
मीमांसानयमञ्जर्याम् निर्वपति' इति पाठः । पाठात्पूर्व सावित्रहोमादीनां पाठः । दीक्षणीयाया उत्पत्तिस्तु ज्योतिष्टोमे। एतेषां क्रमविषये निर्णायकः उत्पत्तिपाठो वा उत गुणवाक्यं वा इति संशयेऽपगते निर्णायकः क इति सिद्धो भवेत् । पाठस्योप स्थापकत्वमेव क्रमनियामकत्वे तन्त्रम् । तच्चोत्पत्तिपाठस्य गुणार्थं निदिष्टपाठस्य च तुल्यम् । नानयोः पाठयोः यद्यपि प्रबलदुर्बलभावः तथापि यद्यन्यार्थं निर्दिष्टः पाठ उत्पत्तिपाठाद्दुर्बल इत्युन्नीयते तहि उत्पत्तिपाठप्यातिदेशविषयत्वेनानुमा निकत्वात् उत्पत्तिस्थानीयस्य तस्यैव प्रत्यक्षपाठाद् बाध्यत्वं स्यात् । तस्मात् पूर्व सावित्रहोमादयः पश्चाद्दीक्षणीयेष्टिरिति । 
इति सावित्रहोमादीनां दीक्षणीयापूर्वभावित्वाधिकरणम् ॥ 

### यजमानसंस्काराणां रुक्मयप्रतिमोकपूर्वभावित्वाधिकरणम्
 त चयने एव 'त्रिहविषं दीक्षणीयां निर्वपेत्' इति दीक्षणीयागुणान् विधाय चयनसम्बन्धीनि कतिपयान्यङ्गानि-उख्याग्निसम्पादन-शिक्ये उख्याग्निस्थापन रुक्मबन्धन२ सूत्रस्य कण्ठे प्रतिमोचन-रुक्मस्य हृदयदेशेऽवस्थापनोख्यरज्जोः कण्ठे प्रतिमोचन-स्कन्धे कृष्णजिनानिक्षिपोख्याग्निधारण विष्णुक्रम क्रमणादीनि समाम्नातानि । इयं स्थितिश्चयने। प्रकृतौ ज्योतिष्टामेऽपि दीक्षणीयानन्तरं यजमानसंस्काराः वपनस्नानाजनादयः समाम्नाताः । त इमे चोदकात् चयने प्राप्ताः । तत्र सन्देहः-किं चयनसम्बन्धीन्यङ्गानि कृत्वा वपनादयस्संस्काराः कर्तव्याः ? उत वपनादिसंस्कारान् कृत्वा चयनाङ्गानि कर्तव्यानि ? इति । उभयेषां धर्माणां प्रकृतौ विकृतौ च भिन्नकालानुष्ठेयत्वेन सन्देहः,किन्तु भयेषां सन्निपात एव । शाखान्तरे संनिपातमनुरुध्य भवति संशयः । 
मा तत्र चयने दोक्षणीयानन्तरं प्रत्यक्षपाठ उखासम्बन्धिनां पदार्थानां दृश्यते । अतः प्रथमं तदनुष्ठानम्, दीक्षितसंस्कारा वपनादयस्तदनन्तरमनुष्ठेयाः इति पूर्वपक्षः। 
सिद्धान्तस्तु-प्रकृतिक्लृप्तक्रमवशेन दीक्षणीयानन्तरं उपस्थितान् दीक्षित संस्कारान् कृत्वा पश्चादुखाग्निसम्पादनादिषु क्रियमाणेष्वपि पाठस्याविरोधात् दीक्षणीयान्ते वैकृतमनुष्ठेयम् इति।। 
। इति यजमानसंस्काराणां रुक्मप्रतिमोकपूर्वभावित्वाधिकरणम् ॥ 
इति पञ्चमाध्यायस्य द्वितीयः पादः 

त्रीणि हवींषि । इमां दीक्षणीयेष्टि यजमानः स्वगृहे पत्नीसंयाजान्तां कृत्वा विहितो 
परितनानि कार्याणि कुर्यात् । १. उख्याग्निसम्पादनं नाम-उखायां जीर्णतणानि गोकण्डी चर्णानि नारिकेल जटादीनि 
तृणानि प्रक्षिप्य आहवनीयं प्रज्ज्वलप्य तत्रोखाया निक्षिप्तायां उखागतोष्मणा उखान्तर्वतिषु तृणेषु अग्निरुत्पद्यते । सोऽग्निः उख्यः । हरुततलपरिमाणं वर्तलाकारं सौवणमाभरणं रुक्ममित्युच्यते । सूत्रप्रोतं तद्भवति । तत्सूत्रं कण्ठे धृत्वा हृदयदेशे तदाभरणं लम्बमानं यथा स्यात्तथा धारयेत् । उखपधारण समये हृदयदेशदाहाभावायेदमाभरणं धार्यते । 
SIST 
## पञ्चमाध्यायस्य तृतीयः पादः 
FIS 

### णावावर प्रयाजेष्वेकादशत्वसङ्ख्यायास्समुदायसम्पाद्यत्वाधिकरणम्
 द्वितीये पादे पदार्थानां क्रमश्चिन्तितः । अस्मिन् पादे अभ्यासस्थले क्रमश्चि. म्त्यते । अग्नीषोमीये पशौ 'एकादश प्रयाजाः' श्रूयन्ते। पशुयागो दर्शविकृतिः । प्रकृतितः पञ्च प्रयाजाः प्राप्ताः। त एकादश कर्तव्याः। प्रकृतौ पञ्चानां प्रयाजानां कर्मभेदः द्वितीयाध्याये साधितः-'समिधो यजति, तन्नपात यजति' इति समिदादयः संज्ञा भिन्नाः संज्ञया भेदः, अभ्यासाद्वा। पञ्चानां भेदेऽपि प्रयाजत्वधर्म एकैकत्र वर्तते । अस्यां स्थितौ सन्देहो भवति-किमेकादशत्वसंख्या एककस्मिन् प्रयाजे सम्पादनीया ? उत समुदाये सम्पादनीया ? इति । एककत्र निवेशे पञ्चपञ्चाशत्संख्या भवति, समुदाये चैकादश भवति । 
। तत्र 'एकादश प्रयाजान् यजति' इति वाक्यं प्रयाजोद्देशेन एकादशत्व सङ्ख्यां विदधाति । उद्देश्यत्वं प्रयाजेषु, विधेयत्वञ्च संख्यायाम् । उद्देश्यत्व सामानाधिकरण्येन प्राधान्यम्, विधेयत्वसामानाधिकरण्येन च गुणत्वं नियतम् । सदत्र प्रतिप्रधानं गुणावृत्तिरिति न्यायेन प्राधान्यं यत्र यत्र वर्तते तत्र तत्र संख्याया गुणस्यावृत्तिः कर्तव्या। तथा कैकस्मिन् प्रयाजे एकादशत्वसंख्या सम्पादनीया। एकादशत्वसंख्या चावृत्यैव सम्पाद्यते । तस्मादेकैकस्य प्रयाजस्य एकादश एका दशावृत्तिः कर्तव्येति पूर्वपक्षः । 
का सिद्धान्तस्तु-एकादशत्वं समुदाये निविशते न प्रत्येकम् । तथाहि द्वित्वाद यस्संख्याः काञ्चन क्रियामवलम्ब्य संख्येयेषु पदार्थेषु निविशन्ते । एकस्मिन् एकत्वस्य निवेशे न तदपेक्षा। अत्र प्रयाजेषु एकादशत्वस्य निवेशो वक्तव्यः । प्रयाज इति समिदादिकर्मणां समुदितानां संज्ञा। न एकस्य सतः प्रयाजस्य पञ्चानां वा सतां प्रयाजानामेकादशत्वेन क्रिया भवितुमर्हति । अतोऽत्र प्रयाज पदेन तत्प्रयोग लक्षयित्वा तत्रैकादशत्वस्य निवेश इति वक्तव्यम् । एकादशत्व संख्यया प्रयोगः कर्तुं शक्यते एकादश प्रयोगाः कर्तव्या इत्यर्थः । यथा दशघटाः कर्तव्या इत्यत्र दशत्वसंख्या तन्त्राभिधानशक्त्या घटानां समुदाये निविशन्ती दशघटा उत्पाद्यन्ते तथैव समुदाये निविशन्ती एकादशत्वसंख्या एकादशप्रयो गान् सम्पादयति । अतस्समुदायान्वयिन्येवैकादशत्वसंख्या न प्रत्येकान्वयिनी। एकादशवारं प्रयाजाः प्रयोज्या इत्येवं प्रयोगमुखेन प्रयाजेषु संख्यान्वयः । 
किञ्च 'एकादश प्रयाजान् यजति' इत्यत्र प्रयाजोद्देशेन संख्या विधी १२﻿मीमांसानयमञ्जर्याम् यते । उद्देश्यतावच्छेदकं प्रयाजत्वम् । तच्च पञ्चस्वकैकस्मिन् वर्तते । तथापि उद्देश्यतावच्छेदकावच्छेदेन एकादशत्वविधानस्य विवक्षितत्वात् उद्देश्यतावच्छे दकावच्छिन्नत्वं समुदायेऽस्तीति समुदायान्वयिनी संख्या। द्वित्वादयः व्यासज्य वृत्तयः, न प्रत्येकं परिसमाप्ता इति पक्षस्यात्र विवक्षितत्वात् । तस्मात्समुदाय निवेशिन्येकादशत्वसंख्या इति । 
इति प्रयाजेष्वेकादशत्वसंख्यायास्समुदायसम्पाद्यत्वाधिकरणम् ॥ 

### विष्यधिकरणम्
 

### स्वस्थानविवृध्यधिकरणम्
 ज्योतिष्टोमे 'तिस्र उपसदः' इति उपसदिष्टिषु त्रित्वं विहितमस्ति । साग्निचित्ये क्रतो चोदकेन त्रित्वसंख्याकोपसदिष्टिषु प्राप्तासु तत्र 'षडुपसदो ऽग्नेश्चित्यस्य भवन्ति' इति श्रु तम्। अतिदेशेन प्राप्तानामुपसदामावृत्त्या षत्वसंख्या सम्पादनीया। आवृत्तिश्च प्रथमां मध्यमां उत्तमाञ्च कृत्वा पुनः प्रथमां मध्यमामित्येवं काचनावृत्तिः। इयं दण्डकलितवदावत्तिरित्युच्यते । यथा क्षेत्रे मीयमाने दण्डं निपात्य निपात्य क्षेत्रं मीयते । अपरा चावृत्तिः-प्रथमां द्विः मध्यमां द्विः उत्तमाञ्च द्विः इत्येवं क्रियमाणे षट्सम्पद्यन्ते। इयं स्वस्थान विवद्धिरिति कथ्यते । तदत्र किं दण्डकलितवदावृत्तिः ? उत स्वस्थानविवृद्धिः इति संशये पूर्वपक्षः-दण्डकलितवदावृत्तिरिति । लोके त्रिरनुवाकः पठ्यतामि त्युक्त आदित आरभ्यानुवाकं परिसमाप्य पुनः तथैव द्वितीयावृत्तिः तृतीया वृत्तिरिति दृश्यते, न तु प्रतिमन्त्रं त्रिस्त्रिरावृत्तिः, तथैव प्रकृतेऽप्यावृत्तिः कर्तव्येति । 
सिद्धान्तस्तु-स्वस्थानविवृद्धिरिति । प्रकृतौ उत्तमाया उपसदस्समाप्तौ तदत्तरपदार्थस्य प्रवर्योद्वासनस्योपस्थितिर्जायते। यदि दण्डकलितवदावत्तिा क्रियेत तदा प्राकृतक्रमबाधस्स्यात् । स्वस्थानविवृद्धौ स्वीकृतायां उत्तमाया द्विवारमावृत्तौ जातायां तदुत्तरपदार्थोपस्थितिः निर्बाधा भविष्यति । प्राकृतश्च क्रमः स्वीकृतो भवति । तस्मात्स्वस्थानविवृद्धिरिति ॥ 
इति स्वस्थानविवृध्यधिकरणम् ॥ 

### प्रागन्तुकानामन्ते निवेशाधिकरणम्
 दर्शपूर्णमासयोस्सामिधेनोकल्पा आम्नाताः-‘पञ्चदशसाभिधेनोरनुब्रूयात्' 'सत्पदशानुब्रयाद्वैश्यस्य' 'एकविशतिमनुब्रूयात्प्रतिष्ठाकामस्य' इत्यादयः । अग्निसांमन्धनार्था ऋचः सामिधेन्यः कथ्यन्ते । ताश्च ऋचः'प्रवोवाजा अभिद्यवो' इत्यारभ्यकादशसंख्याका आम्नाताः। पञ्चदशसंख्यासम्पतये 'त्रिः प्रथमाम न्वाह त्रिरुत्तमाम्' इति विध्यनुसारेण प्रथमाया उत्तमायाश्च त्रिस्त्रिरभ्यासः 
क्रियते । पञ्चदश सम्पद्यन्ते । होत्रा ऋचामनुवचनं क्रियते । एकैकस्या ऋचोऽव साने ओंकारे उच्चारितेऽध्वर्यः एकैकां समिधमाहवनीय आदध्यात्, येनाग्नेः समिन्धनं भवेत् । अत एवाग्निसमिन्धनार्थत्वेन विनियुक्ता ऋचस्सामिधेन्यो भवन्ति । सप्तदशैकविंशत्यादिसंख्यापूरणाय आग्नेय्यः ऋचो वेदादागमयितव्याः न त्वावृत्त्या सङ्ख्यासम्पत्तिरिति दशमस्य पञ्चमपादेऽष्टमाधिकरणे वक्ष्यते । तदासामागन्तुकानाम चां किमन्ते निवेशः ? उत 'समिध्यमानो अध्वरे' इति ऋच उपरिष्टात्, समिद्धो अग्न आहत' इत्यस्याः प्राक निवेश इति संशये, 'अन्ते तु बादरायणः' इति न्यायेनान्ते निवेशः प्रसज्यते, किन्तु द्यावापृथिव्योर न्तरालरूपत्वेन संस्तवः समिध्यमानवती समिद्धवत्योः ऋचोर्मध्यप्रदेशस्यो पलभ्यते-'इयं वै समिध्यमानवती असौ समिद्धवती यदन्तरा तद्धाय्या' इति अत्रेयमिति पृथिवी, असाविति द्यौः तयोरन्तरा मध्यप्रदेशः । ( समिध्यमानश ब्दघटिता ऋक् समिध्यमानवती,समिद्धशब्दघटिता ऋक् समिद्धवती तयोरन्तरा मध्यप्रदेश इत्यर्थः ) एवं द्यावापृथिव्योरन्तरालरूपत्वेन स्तुत्या विधिरनुमीयते यस्मादनयोऋचोर्मध्यप्रदेशः प्रशस्तः तस्मादत्रागन्तुका ऋचो निदध्यादिति । निधीयमानत्वादेव ता ऋचो धाय्या भवन्ति । तस्मादागन्तुकानामचा निधीय मानत्वेन समिध्यमानवतीसमिद्धवत्योरन्तराले निवेश इति पूर्वपक्षः। 
सिद्धान्तस्तु-धाय्याशब्दो रूढः, न यौगिकः । 'पृथुपाजवत्यौ धाय्य भवतः' इत्येवं वैदिकप्रसिद्धिर्यत्र विद्यते ता एव ऋचो धाय्या भवन्ति न सर्वाः । ततश्च वैदिकधाय्याशब्दप्रयोगविषयत्वमेव धाय्यात्वनियामकम् आगन्तुकाना मृचां न धाय्यात्वम् । तस्मादागन्तुकानामन्ते निवेशः, धाय्यानान्तु मध्ये निवेश इति ॥ 
इत्यागन्तुकानामन्तेनिवेशाधिकरणम् ॥ 

### विवृद्धस्तोमकेषु ऋचां निवेशप्रकाराधिकरणम्
 ज्योतिष्टोमे त्रिषु सवनेषु द्वादशस्तोत्राणि भवन्ति । तत्र चत्वारः स्तोमाः स्तोत्रगतसंख्याः-'त्रिवत् पञ्चदशः सप्तदश एकविंशः' इत्याम्नाताः । 'एकविशनातिरात्रण प्रजाकामं याजयेत्' इति विवृद्धस्तोमका विकृतिक्रतवः समाम्नाताः । अत्र विकृतौ सर्वाणि स्तोत्राणि एकविंशतिस्तोमकान्येव कर्तव्यानि । प्रकृतौ ज्योतिष्टोमे प्रथमं स्तोत्रं बहिष्पवमानं क्रियते । तत्र त्रिषु' तचेषू नव ऋचः पठिताः । इदं स्तोत्रमेकविंशतिस्तोमकं सम्पादनीयम् । एक विशति संख्यापूरणाय ऋच आगमयितव्याः । आगन्तनामचां कुत्र निवेश इति 
१, त्रिषु तृचेषु प्रथमस्य स्तोत्रिय इति, द्वितीयस्यानुरूप इति, तृतीयस्य पर्यास इति च 
संज्ञाः । तृच इति ऋक्त्रयं ग्राह्यम् । . 
मीमांसानयमजाम् । विचारः किमागन्तूनामृचामन्ते निवेशः ? उतान्तिमात् तृचात्पूर्वम् ? इति 
संशयः। 
मा तत्र पूर्वपक्षः--अन्तिमात् तचात पर्यासाभिधानात पूर्वं निवेशः कर्तव्यः । कुतः ? द्वादशाहे पृष्ठ्यषडहे द्वितोयं दिनं पञ्चदशस्तोमकम् । तत्र बहिष्पवमाने प्रथमं द्वितीयञ्च तृचं पठित्वा पर्यासात् प्राक् आगन्तवः 'वृषण्वत्य ऋचः पठिताः, अनन्तरं प्राकृतः तृचः पठितः । तत्रेदं वचनम्--'वृषण्वन्तस्तृचाः भवन्ति तृच उत्तमः पर्यासः' इति । अनेन दर्शनेनान्यत्रापि आगन्तूनां प्राक् पर्यासान्निवेशो गम्यते । तस्मादत्र प्राक्पर्यासान्निवेश आगन्तूनां न त्वन्ते इति । 
सिद्धान्तस्तु--अन्ते एव निवेशः । द्वादशाहे दर्शनमुपपद्यते वचनात् । द्वादशाहस्य विवृद्धस्तोमकाया विकृतेश्च न प्रकृतिविकृतिभावः । ज्योतिष्टोमस्य विकृतियागोऽयम्। द्वादशाहविकारेऽपि वृषण्वन्तस्तृचा एव तथा भवेयुः, 
अन्यासाञ्चागन्तूनामन्ते एव निवेश इति ॥ 
इति विवृद्धस्तोमकेषु ऋचां निवेशप्रकाराधिकरणम् ।। 

### आगन्तनां साम्नां निवेशाधिकरणम्
 ऋचामागमे व्यवस्थोक्ता। साम्नामागमे व्यवस्था चिन्त्यते। विवृद्ध स्तोमकेषु यथा ऋचामागमः, तथा साम्नामप्यागमो भवति । दशमाध्याय पञ्चमपादस्य षष्ठेऽधिकरणे साम्नामागम एव न तु प्राकृतसाम्नामभ्यास इति वक्ष्यते । तत्रागन्तूनां साम्नां किमन्ते तृचे निवेशः ? उत गायत्रीबृहत्यनुष्टुप्सु ? इति सन्देहः । 
अन्ते तु बादरायण इति न्यायेनान्ते तृचे निवेश इति पूर्वपक्षः । 
सिद्धान्तस्तु 'त्रीणि हवा यज्ञस्योदराणि गायत्री' इत्याद्यर्थवादकल्पित विधिबलाद् गायत्र्यादिषु निवेश इति ॥ 
इत्यागन्तूनासाम्नां निवेशाधिकरणम् ॥ 
O 

### ग्रहेष्टकाधिकरणम्
 'अंशं गृह्णाति' 'अदाभ्यं गृह्णाति' इत्यादयोऽनारभ्याधोता ग्रहाः । अनारभ्याधीतानां प्रकृतिगामित्वमिति न्यायेन ज्योतिष्टोमे प्राप्ताः। ते कि सवनाङ्गानि ? उत क्रत्वङ्गानि ? इति संशयः । सवनाङ्गत्वे प्रतिसवनमावर्तनीया भवेयुः, ऋत्वङ्गत्वे सकृद्ग्रहणम् । एवमेव 'चित्रिणीरुपदधाति' 'वज्रिणीरुप दधाति' इत्यनारभ्येष्टकाः । चयने चितिधर्माः ? उताग्निधर्माः ? इति संशयः । चितिधर्मत्वे प्रतिचित्युपधानम्, अग्न्यङ्गत्वे सकृदुपधानम् । 
तत्र ग्रहाः सवनेषु गृह्यन्ते, इष्टकाश्च चितिषूपधीयन्ते । सवनैः 
चितिभिश्च ग्रहाणामिष्टकानाञ्च सम्बन्धः यतो हि ग्रहैस्सवनानाम् इष्टका भिश्च चितीनां निष्पत्तिर्भवति । सवनचितीनां परम्परया फलवत्त्वात् तदङ्ग भूतानां ग्रहाणामिष्टकानाञ्च फलवत्त्वं सिध्यति । तथा च प्रतिसवनं अंश्वदा भ्यादयः, प्रतिचिति चित्रिण्यादयो भवन्ति इति पूर्वपक्षः ।। 
सिद्धान्तस्तु-ऋतुधर्मा अग्निधर्माश्च ग्रहा इष्टकाश्च। सवनानां चितीनाञ्च साक्षात्फलवत्वं नास्ति, क्रतोः अग्नेश्च साक्षात्फलवत्वम् । ऋतुचिति धर्मत्वे ग्रहेष्टकानां साक्षात्फलवत्वं सिध्यति । साक्षात्फलवत्वे सिध्यति परम्परया तद्वत्वं न समुचितम् । अंश्वदाभ्ययोः क्रत्वर्थत्वेन विधानं तैत्तिरीयशखायामु पलभ्यते-'यस्यैवं विदुषींऽशुर्गुह्यते' 'यस्यैवं विदुषोऽदाभ्यो गृह्यते' इति । एवं 'इष्टकाभिरग्नि चिनुते' इति वाचनिकमेवाग्न्यङ्गत्वम् । ततश्च सकृदेवांश्व दाभ्या ग्राह्याः, सकृदेव चेष्टकानामुपधानम् इति ॥ 
इति ग्रहेष्टकाधिकरणम।। 

### अनारभ्याधीतेष्टकानां मध्यमचितिनिवेशाधिकरणम्
 चित्रिण्यादीष्टकानामनारभ्याधीतानामग्न्याङ्गत्वात्सकृदेवोपधानमिति सिद्धान्तितम् । तत्रैव विचार्यते--किम् उत्तमचित्यन्ते तासामुपधानम् ? उत मध्यमचितौ ? इति । तत्र पूर्वपक्षः--चित्रिण्यादीनामुत्तमचित्यन्ते उपधानमकत्वा मध्ये चेदुपधानं भवेत्तर्हि प्राकरणिकानां श्रुतिपाठादिक्लुप्तक्रमाणां व्यवधानं स्यात् । 'यां वै काञ्चन ब्राह्मणवतीमिष्टकामभिजानीयात् तां मध्यमायां चितावुपदध्यात्' इति वचनमनुवादमात्रम् । सर्वा अपीष्टका ब्राह्मणवत्य एव-- विधिविषया एव। एतद्वाक्यानुसारेण सर्वासामिष्टकानां मध्यमचितिसम्बन्धे क्रियमाणे ऽन्याश्चितय इष्टकारहिता भवेयुः । अतः मध्यमायां चितौ यासामिष्ट कानां उपधानं ब्राह्मणवाक्यविहितं तदनुवादमात्रमिदम् । अतोऽनारभ्य विहितानामिष्टकानां उत्तमचित्यन्ते निवेश इति । 
सिद्धान्तस्तु-'यां वै काञ्चन ब्राह्मणवतीम्' इत्यत्राभिपूर्वा जानातिः प्रत्यक्षेवर्तते । ब्राह्मणवती इत्यत्र मतुप अतिशायने। अतिशयेन ब्राह्मणवत्वस्य प्रत्यक्षत्वं तास्वेवेष्टकासु या अनारभ्याधीताः । अनारभ्य प्रातिस्विकप्रवृत्तिरे. वातिशयः, अन्यथा प्रत्यक्षलिङ्गादिकल्पितविधिविषयत्वस्य सर्वास्विष्टकासु सत्वात सर्वासामेव मध्यमचितौ निवेशो भवेत् । अत इदं वाक्यं नानवादमात्रम् तस्माच्चिविण्यादयः मध्यमायां चितौ भवन्ति, न तूत्तमचित्यन्ते इति ।। 
इत्यनारभ्याधीतानामिष्टकानां मध्यमचितिनिवेशाधिकरणम् ॥ 

### अनारभ्येष्टकानां लोक्म्पूणातः प्राङ्निवेशाधिकरणम्
 अनारभ्याधीतेष्टकानां मध्यमायां चितौ निवेश इत्यधिगतम्। किं 
। मीमांसानयमञ्जर्याम् तासामन्ते निवेशः ? उत लोकम्पृणोपधानात्प्राक् ? इति संशये यजुष्मत्यनन्तरं लोकम्पृणोपधानाम्नानादन्ते । 'लोकं पृण, छिद्रं पृण'इति मन्त्रेणोपधेया इष्टका लोकम्पृणाः । यजुष्मतीनां लोकम्पृणानाञ्च क्रमः बाधितस्स्यात् यदि लोकम्पृणा नामुपधानात्प्राक् अनारभ्याधीतानामुपधान स्यात् । अतः सर्वान्तेऽनारभ्या धीतानां निवेश इति पूर्वपक्षः। 
सिद्धान्तस्तु--इष्टकोपधानानन्तरं छिद्रपूरणाय यजष्मतीनां विधानम् । पूरणानन्तरं छिद्राणि यदि भवेयुः तत्पूरणाय लोकम्पृणाया विधानम् । यदि लोकम्पृणानन्तरं सर्वान्तेऽनारभ्याधीता उपधीयन्ते हि छिद्रे सति तत्पूरणं कथं स्यात् ? अतः लोकम्पृणायाः प्राक् अनारभ्येष्टका उपधीयन्ते तदा छिद्र सम्पूरणकार्ये लोकम्पृणाया उपयोगस्स्यात् । तस्माल्लोकम्पृणायाः प्राक् अनारभ्याधीतानामुपधानमिति ॥ 
इत्यनारभ्याधीतेष्टकानां लोकम्पृणातः प्राङ् निवेशाधिकरणम् ॥ 

### पवमानहविरूध्वमग्निहोत्रानुष्ठानाधिकरणम्
 । अग्निसिध्यर्थमाधानं विहितम् । अग्निसंस्कारकमिदं कर्म । तदूद्धवं पवमानेष्टयस्तिस्रो विहिताः । इमा इष्टय आधानोत्तरं सद्यः कर्तव्यत्वेनैकः पक्षः, द्वादशाहे वहे त्र्यहे चतुरहे इत्येवं विलम्बपक्षोऽप्यपरः। बिलम्बपक्षे संशयो भवति-किमाधानोत्तरमग्निहोत्रादयः कर्तव्याः ? किं वा पवमानेष्टिसमाप्त्य नन्तरं कर्तव्यां इति । तत्राग्निसिध्यर्थमाधानम् । तस्मिन्ननुष्ठिते गार्हपत्यादयो ऽग्नयस्सिद्धाः। ओधानसंस्कारसंस्कृतेष्वग्निषु श्रौतकमांण्यनुष्ठेयानि । अत आधानोत्तरं प्राप्ते कालेऽग्निहोत्रं कर्तव्यम् । ननु भाष्यकृतां मते आधानस्य पवमानहविषाञ्च समप्राधान्यम् । अर्थात् यथाऽग्निसंस्कारकतयाऽऽधानम् तथैव पवमानेष्टयोऽपि तत्संस्कारकाः, वार्तिक कृतां मते पवमानहवींषि आधा नाङ्गानि । साङ्गे आधाने कृते एवाग्नयस्सिध्यन्ति । अतः पक्षद्वयेऽपि पवमानेष्टय नन्तरमेवाग्निहोत्रादयः प्राप्नुवन्ति । कथमाधानोत्तरं पवमानेष्टिभ्यः पूर्व मग्निहोत्रादिकं क्रियेत इति चेदुच्यते--भाष्यकारमते यत्प्रयोजनायाधानम नुष्ठीयते तदेव प्रयोजनं पवमानेष्टीनां चेत् 'एकार्थास्तु विकल्पेरन्' इति न्यायेन विकल्पो भवितुमर्हतीति आधानोत्तरमग्निहोत्रादीनां प्रवृत्तिः,वातिककारमतेऽपि 'वाजपेयेनेष्ट्वा बृहस्पतिसवेन यजेत' इत्यत्र यथा वाजपेयानुष्ठानोत्तरं वृहस्पति सवानुष्ठानतः पूर्वं वाजपेययागजन्यं परमापूर्वमङ्गीक्रियते, तथा पवमानह विषामङ्गत्वेऽपि आधानेनापूर्वस्य निष्पन्नत्वात् तेन चाग्नीनां संस्कृतत्त्नात् अग्निहोत्रादीनां प्रवृत्तिरिति न काचित् क्षतिः । तस्मादाधानोत्तरमग्निहोत्रादयः कर्तव्या इति पूर्वपक्षः । को सिद्धान्तस्तु--असद्यःपक्षेऽपि पवमानेष्टयनन्तरमेवाग्निहोत्रप्रवृत्तिः । 
६५ 
गार्हपत्यादयः शब्दाः संस्कारप्रवत्तिनिमित्तकाः। यावन्तस्संस्कारास्तेषु कृतेषु गार्हपत्यः आहवनीय इति व्यवहारः कर्तुं शक्यते। आधाने कृतेऽग्नयस्संस्कृता भवन्ति किन्तु अग्नयो गार्हपत्यादिशब्दव्यवहृतास्तु न भवन्ति,यावत्पवमानेष्टयो न सम्पद्यन्ते, पवमानहविर्जनितानामपि संस्काराणा गार्हपत्यादिशब्द प्रविष्टत्वात् । अग्निहोत्रादीनि कर्माणि गार्हपत्याद्य ग्नित्रयसाध्यानि, गार्हपत्या दयश्शब्दाश्च संस्कारप्रवृत्तिनिमित्तकाः। अतः पवमानेष्ट्यनन्तरमेवाग्नि होत्रादीनि कर्तव्यानि । 
यदुक्तं भाष्यमते आधानपवमानेष्टीनां समप्राधान्यात् एकप्रयोजनकत्वा द्विकल्पः । तथा चाधानोत्तरमग्निहोत्रादीनां प्रवत्तिरिति,तत्राभिधीयते-भाष्यमते सत्यपि समप्राधान्ये न विकल्पः, 'पवमानहवींषि सद्योऽनुनिर्वपत् व्यहे त्र्यहे वा' इत्यादिना आधानदिने तदारभ्य व्यहादिदिनेषु पवमानहविषां विधिरस्ति विधिबलेन पवमानेष्टीनामाधानस्य चाग्न्युत्पादने समुच्चय एव। वार्तिकमते आधानस्य पवमानेष्टीनाञ्चाङ्गाङ्गिभावे सत्यपि सकलाङ्गजन्योपकारलाभेन विना प्रधानस्याधानस्य फलजननसामर्थ्याभावाद् पवमानहविरनन्तरमेवाग्नि होत्रादेः प्रवृत्तिः। यत्तूक्तम्-'वाजपेयेनेष्ट्वा बृहस्पति सवेन यजेत' इत्यत्र बृहस्पतिसवानुष्ठानात्पूर्वमेव वाजपेयेन परमापूर्वं निष्पद्यते, तद्वत् पवमानेष्टि भिविनापि आधानस्य पवमापूर्वजनकत्वमिति तन्न; वैषभ्यात् । वाजपेयेनेष्ट्वेति तृतीयासमभिव्याहृतक्त्वाप्रत्ययेन 'वाजपेयेन स्वाराज्यकामो यजेत' इति फल वाक्यावगतवाजपेयकरणकफलार्थ व्यापारसम्पादनानन्तरं बहस्पतिसवविधानात् विनापि बृहस्पतिसवं परमापूर्वनिष्पत्तौ न कश्चन प्रत्यूहः । प्रकृते तु तथाविधं नियामक 'अग्नीनाधाय पवमानहवींषि निर्वपेत्' इति नास्ति । तस्मादुदाहरणं विषमम् । अतश्च पवमानेष्टि समाप्यैवाग्निहोत्रादिकमनुष्ठेयमिति ॥ 
इति पवमानहविरूद्धमग्निहोत्रानुष्ठानाधिकरणम् ।। 
htpPER१० 

### अग्निचिव्रताधिकरणम्
 'अग्निचिद् वर्षति न धावेत्' 'न स्त्रियमुपेयात्' इत्यादीनि अग्निचिब तान्याम्नायन्ते । इष्टकाभिश्चितीनां सम्पादनं चयनम्, चितीनां चयनानन्तर आहवनीयकुण्डेऽग्नि प्रतिष्ठाप्य ऋतुरग्निष्टोमादिरनुष्ठीयते । अयं साग्निचित्य ऋतुरित्यभिधीयते। तत्राग्निचिद्वतानि किं चितीनां सम्पादनानन्तरमेव भवन्ति ? उत साग्निचित्यक्रतुसमाप्त्यनन्तरमिति संशये पूर्वपक्षः-निमित्त सति नैमित्तिक कर्तव्यमिति न्यायः। निमित्तञ्च चयनं चितिसम्पादनम् । तन्निर्वृत्तम् । तदेव व्रतानां निमित्तम् । अतश्चितिसमाप्त्यनन्तरमेव व्रतानि कर्तव्यानि इति । 
सिद्धान्तस्तु-साग्निचित्यक्रतुसमाप्त्यनन्तरं कर्तव्यानि। चयनप्रयोगः 
१६ 
मीमांसानयमञ्जर्याम् । चितिनिर्माणमात्रेणावसन्नो न भवति । न हि चितिनिर्माणेनैव यजमानोऽग्नि चिद्भवति, किन्तु आहवनीयकुण्डेऽग्नि प्रतिष्ठाप्य ऋतुसमाप्तिर्यदा भवेत् तदा यजमानोऽग्निचित्कथ्यते । अतश्चयनप्रयोगः ऋतुसमाप्तिपर्यन्तं प्रचलति । 'अग्नि चित्' इति शब्द एवेममर्थमभिधत्ते। अग्निचिच्छब्दः क्विप्प्रत्ययान्तः। 'भूते कर्मणि' इत्यधिकारे 'अग्नौ चेः' इति क्विप् प्रत्ययान्तोऽग्निचिच्छब्दः । अत्राग्नेः कर्मत्वम्, तच्च भावनान्वयि । धात्वर्थश्चयनं करणम्, तस्य भावनायां भावार्था धिकरणन्यायेन करणत्वम्, भूतत्वमपि भावनायामन्वेति । तथा चाग्निकर्मक चयनकरणकभावनां कृतबतो यजमानस्य वाचकोऽग्निचिच्छब्दो भवति । भावना च फलनिष्पत्तौ सत्यामेव भूता भवति, फलापगित्वात् क्रियायाः । फलञ्चाहवनीयाग्निधारणरूपम्। तत्र चितयोऽङ्गभूता उपकारं जनयन्ति । अङ्गीपकृतमग्निधारण सस्कारः। एवं सस्कृतस्याग्नेः उपरिक्रत्वनुष्ठान उपयोगः। एवञ्च चयनकरणकाग्निसंस्कारभाव्यकभावनायाः चितिसम्पादन मात्रणानिष्पन्नत्वात् निमित्ताभावात् चयनानन्तरमेव व्रतानां प्रवृत्तिरिति न युक्तम् । तस्मात् अग्निचितानि अग्न्याख्यस्थण्डिलकर्मकचयनकरणक भूतभावनस्यान्निचितो विहितानि, इष्टकाचयनमात्रेण स्थण्डिलनिष्पत्त्या ऽग्नित्वाभावेन क्रत्वन्त एव प्रवर्तन्त इति ॥ 
इति अग्निचिह्ताधिकरणम् ॥ 

### । दीक्षानिमित्तप्रतिपादनाधिकरणम्
 । P3 'आग्नावैष्णवमेकादशकपाल निर्व पेद्दीक्षिष्यमाणः' इति दीक्षणीयेष्टि राम्नायते । एवमेव 'कृष्णाजिनेन दीक्षयति' 'दण्डेन दीक्षयति' 'मेखलया दीक्षयति' 'वाससा दीक्षयति'कृष्णविषाणया दीक्षयति' इत्यादीन्यप्याम्नायन्ते । अन्ते च 'अदीक्षिष्टायं ब्राह्मण इति देवमनुष्येभ्य आवेदयति' इति च श्रूयते । 
अत्र किमावेदनान्ते दीक्षितो भवति ? उतेष्टयन्ते इति संशये-पूर्वपक्षः आवेदनान्ते सर्वैर्दीक्षितो भवति। 
तत्र दीक्षिष्यमाणपदसमभिव्याहारेणेष्टेर्दीक्षार्थत्वं तावदवगम्यते । एवं 'कृष्णाजिनेन' 'दण्डेन' 'मेखलया' इत्यादौ तृतीयाश्रुत्या कृष्णाजिनादीनामपि दीक्षार्थत्वमवगभ्यते। दोक्षिष्यमाण इति लटश्शानजादेशः । 'लट शेषेच' इति सूत्रेण च लट भविष्यदर्थाद्धातोविहितः । तथा च क्रियार्थायां क्रियायां सत्यां लट इति तदर्थस्सम्पद्यते। अन्ते च 'दीक्षितमावेदयति' इति श्रवणेन सर्वैः क्रियमाणसंस्कारान्ते यजमानो दीक्षितो भवतीति गभ्यते । यद्यपि कृष्णाजिन दण्डादीनामक्रियात्वात् तेषां संस्कारकरणे सामर्थ्य नास्ति, तथापि 'कृष्णाजिन मारोहति नान्यत्र कृष्ण जिनादासीत' इत्यादिना प्रतिपादितानां आरोहणासनादि व्यापाराणां योगेन तेषां संस्कारजनकत्वमिति न दोषः । न चेष्टि कृष्णाजिनादो 
नामेकप्रयोजनजनकत्वेन विकल्पस्स्यादिति शङ्कनीयम्, अदृष्टार्थानां विकल्पो न भवति समुच्चय एवेति द्वादशे वक्ष्यमाणत्वात् । अतस्सर्वान्ते दीक्षितो भवति । 
सिद्धान्तस्तु-इष्टयन्ते दीक्षितो भवति । क्रियार्थायां क्रियायामिति निर पेक्षक्रियार्थत्वावगमात् दीक्षिष्यमाणपदं विधिरितरनिरपेक्षेणेष्टि विधत्त इत्यवगमयति । कृष्णाजिनदण्डादीनां दोक्षार्थत्वे दीक्षव सम्पन्ना न भवेत् । कृष्णाजिनस्यावभृथपर्यन्तम्, दण्डस्य सोमक्रयपर्यन्तम्, कृष्णविषाणायाः दक्षिणादानपर्यन्तं धारणम्। मध्ये पदार्थानां त्यागे सति दीक्षितत्वं यजमानस्य कथं सिध्येत् । अतः कृष्णाजिनादीनि दीक्षाया अभिव्यञ्जकानीत्येष्टव्यम् । दीक्षणीयेष्टया या दीक्षा यजमानेन प्राप्ता सा कृष्णाजिनादिना सम्पन्ना भवति । दीक्षायां सम्पन्नायामध्वर्युः देवमनुष्येभ्य आवेदयति । तस्मादिष्ट्यव दीक्षा, कृष्णाजिनादीनि च तदभिव्यञ्जकानि इति । 
इति दीक्षानिमित्तप्रतिपादनाधिकरणम् ।। 

### काम्यकर्मणामनियमाधिकरणम्
 काम्येष्टिकाण्डे काम्या इष्टयः, तथा काम्यपशकाण्डे काम्याः पशवः, एवं काम्याः सोमयागाश्च क्रमेण पठिताः । तेषां प्रयोगः कि यथापाठं कर्तव्यः ? उतानियमेन ? इति संशये-यथापाठमेव कर्तव्य इति । यथाऽङ्गानां पाठक्रमेण प्रयोगः तर्थव काम्यानामपि, अन्यथा पाठस्यानर्थक्यापत्तेरिति पूर्वपक्षः। 
सिद्धान्तस्तु-अङ्गानां प्रधानस्य चैकप्रयोगपरिगृहीतत्वेन तत्र पाठक्रमो ऽनुसर्तव्यो भवति। खलेकपोतन्यायेनाङ्गषु प्रधानोपकाराय समापतितेष प्रयोगविधिः कञ्चन क्रममपेक्षते । अतस्तत्र पाठक्रमोऽपेक्षितः । तथा काम्यकर्मसु प्रयोगविधि पेक्षते । कामनायां सत्यां तत्साधनाय कर्मणः प्रयोगः, कामनाया असत्वे तस्यानष्ठानमेव न भवति । नन पाठक्रमान्यथान पपत्त्या तेनैव क्रमेण काम्यान्यनुष्ठीयन्तामिति चेन्न; आहिताग्निः कामनाभावे तत्र कुतः प्रवर्तेत ? तहि यथाक्रमं काम्याः कुतः पठिताः ? पाठस्यानर्थक्यं स्यादिति चेत्, अध्यय हाय कश्चन क्रमोऽपेक्षितः । तदर्थं पाठक्रमे स्वीकृते नानर्थक्यम् । मरण फलक सर्वस्वारो नाम कश्चन सोमयागः तं क्रतु मध्य एव मरणं कामयमानोऽनति ष्ठति । सर्वस्वारानन्तरं क्रमेण के चन तव आम्नाताः तेषां सर्वस्वारेण यः क्रमः तस्याध्ययनार्थत्वं कल्पनीयं भवति, तथा काम्यानामपि कर्मणां क्रमोऽध्य यनार्थ एवेति न दोषः । अतोऽनियमेन काम्यकर्मणामनुष्ठानम् इति ॥ 
इति काम्यकर्मणामनियमाधिकरणम् । 
१८ 
मीमांसानयमञ्जर्याम् 
### १३ ज्योतिष्टोमस्याग्निष्टोमपूर्वकत्वाधिकरणम् 
ज्योतिष्टोमे श्रूयते-'एष वाव प्रथमो यज्ञो यज्ञानां य एतेनानिष्ट्वाऽन्येन यजेत गर्तपत्यमेव तद् भवति जीर्यते प्रवा मीयते,तस्मादेतेनेष्ट्वाऽथान्येन यजेत' इति । प्रथमयज्ञत्वेन ज्योतिष्टोमं निर्दिश्य तदनन्तरं प्रयुक्तस्यैतच्छब्दस्य ज्योतिष्टोमाभिधायकत्वं लाघवात्सिद्धम्, सर्वनाम्नां प्रकृतवाचित्वात् । 'त्रिवृत् पञ्चदशः सप्तदश एकविंशः एतानि वाव तानि ज्योतींषि य एतस्य स्तोमाः' इति वाक्यशेषः ज्योतिष्टोमशब्दस्य निर्वचन प्रदर्शयन् षष्ठ्यन्तैतच्छब्देन ज्योतिष्टोममेवाभिधत्ते । स ज्योतिष्टोमः किमग्निष्टोमोक्थ्यषोडश्यतिरात्रसं स्थाको ग्राह्यः ? उताग्निष्टोमसंस्थाक एव ग्राह्यः ? इति संशये पूर्वपक्षः-चतु स्संस्थाकज्योतिप्टोम एव ग्राह्यः, वाक्यशेषप्रदर्शितस्तोमानां सत्त्वात् । प्रवृत्ति निमित्तस्य चतुस्संस्थे ज्योतिष्टोम सत्त्वादित्यर्थः । स एव ज्योतिष्टोमशब्दे नोपादीयते, स एव च सर्वनाम्ना परामृश्यते। अत एतच्छब्देन चतुस्संस्थो ज्योतिष्टोम एवात्र विवक्षित इति । 
सिद्धान्तस्तु-एतच्छब्देनाग्निष्टोमसंस्थो ज्योतिष्टोम एव विवक्षितः । अस्य यागस्योत्पत्तिवाक्यम् 'सोमेन यजेत' इति । उत्पन्नस्य कर्मणः फल सम्बन्धबोधनाय 'ज्योतिष्टोमेन स्वर्गकामो यजेत' इति वाक्यं प्रवत्तम् । फल वाक्य एव भावनायाः साध्यसाधनेतिकर्तव्यताकांक्षाः प्रादुर्भवन्ति । तेनैव च प्रकरणं निश्चीयते । प्रकरणञ्चाकांक्षारूपम् । आकांक्षायां प्रकरणपठितान्य ङ्गानि कथम्भाकांक्षापूरकत्वेन गृह्णाति । यद्यप्यङ्गानि चतुस्संस्थाकज्योतिष्टो मसाधारणानि, तथापि प्रथमोपस्थितत्वात् नित्यत्वाच्चाग्निष्टोमसंस्थाकज्यो तिष्टोम एवोपस्थितः, तमननुष्ठायेतरसंस्थाकज्योतिष्टोमः कर्तुं न शक्यत इति प्रकरणमग्निष्टोमसंस्थाकज्योतिष्टोमस्यव सिध्यति । स एव 'एतेन' इति करणविभक्त्या परामश्यते । करण त्वञ्च भावनानियतम् । एवञ्च 'एतेनेष्टवा' इत्यनेन ज्योतिष्टोमकरणकस्वर्गफलकभावनां निर्वयेत्यर्थः पर्यवस्यति । ऋतूफलभावनाकरणमितिकर्तव्यतायुक्तमेव भवति । तथा च ज्योतिष्टोमस्य या संस्था फलभावनेतिकर्तब्यतायुक्ता तत्संस्थाक एव करणविभक्त्या बोध्यते । उक्थ्यादिसंस्थानां ऋतुफलभावनान्तर्भावो न, तासां फलान्तरार्थत्वेनाम्नानात् । तस्मात् वर्गफलकभावनैकदेशेतिकर्तव्यतान्तर्गताग्निष्टोमसंस्थाकज्योतिष्टोम एव एतेन' इत्यनेन कथ्यते । 
किञ्चात्र प्रकरण स्तोत्रेषु नवत्यधिकशतं स्तोत्रीया ऋचः परिगणिताः 'तस्य नवतिशतं स्त्रोत्रीयाः' इति । तदिदमग्निष्टोमसंस्थाकज्योतिष्टोमग्रहणे नैवोपपद्यते, उक्थ्यादिषु गृह्यमाणेषु स्तोत्राधिक्यं स्यात् । तथाहि-द्वादश स्तोत्राणि सन्ति-बहिष्यवमानं १आज्यस्तोत्राणि चत्वारि ४,माध्यन्दिनपवमानम १ चत्वारि पृष्ठस्तोस्त्राणि ४ आर्भवपवमानम् १, यज्ञायज्ञोयम् १, आहत्य 
द्वादश तत्र बहिष्यवमानं त्रिवत्स्तोमकं ६ ऋचः, आज्यस्तोत्राणि पञ्चदशस्तो मकानि चत्वारि । तेषां षष्टिः ६०, माध्यन्दिनपवमानः पञ्चदशः १५ पृष्ठ स्तोत्राणि चत्वारि सप्तदशस्तोमकानि, तेषामष्टषष्टिः ६८, आर्भवपवमानः सप्तदशस्तोमकः । तस्य १७, यज्ञायज्ञीयमेकविंशस्तोमकम्, तस्यैकविंशतिः २१, आहत्य नवत्यधिकशतं स्तोत्रीया ऋचः सम्पद्यन्ते । उक्थ्यादिषु गृह्यभाणेषु स्तोत्राधिक्येन स्तोत्रीयानामचामाधिक्यं भवेत् । तत्र 'नवतिशत स्तोत्रीयाः' इति नोपपद्येत । तस्मात् ‘एतेन' इति पदं अग्निष्टोसंस्थाकज्योतिष्टोममेव निदिशति इति । 
Om इति ज्योतिष्टोमस्याग्निष्टोमपूर्वकत्वाधिकरणम् ।। 

### विकृतिसोमानामग्निष्टोमोत्तरकालताधिकरणम्
 पूर्वस्मिन्नधिकरणे ‘एतेनेष्ट्वा' इत्येतच्छब्दार्थो निश्चितः-अग्निष्टोम संस्थाकज्योतिष्टोम इति । अधुना 'अथान्येन' इत्यत्रान्यशब्दार्थश्चिन्त्यते । अन्यशब्दः सन्निहितासन्निहितसाधारणः । अतस्संशयो भवति-किमन्यशब्दः संनिहितोक्थ्यादिसंस्थाकज्योतिष्टोमपरः ? उत सोमसाधारणपरः? इति । यदि प्रथमः पक्षः तहि अग्निष्टोमसंस्थाकज्योतिष्टोममनष्ठायोक्थ्यादिसंस्थाक ज्योतिष्टोमानुष्ठानम्, यदि द्वितीयः पक्षः तहि अग्निष्टोममनुष्ठाय क्रत्वन्त राणि एकाहाहीनसत्रात्मकानि कर्तुं शक्यन्ते । 
तत्र पूर्वपक्षः-सन्निहितानामुक्थ्यादीनामेवान्यशब्देन ग्रहणम् एतेनेष्ट्वा थान्येन' इत्यत्रैतच्छब्देन ज्योतिष्टोमस्य ग्रहणात् 'अथान्येन' इत्युक्त ज्योति प्टोमस्यैवान्यशब्देन ग्रहणम् उचितम्, सन्निधानात् । चतुस्संस्थाकस्य ज्योति प्टोमस्यैकदेशोऽग्निष्टोमसंष्थाकः एतच्छब्देन परामृष्टः, अन्ये चोक्थ्यादयो भागाः सन्ति । तेषामेवोपस्थितिया॑य्या, न क्रत्वन्तराणाम् इति । 
सिद्धान्तस्तु-सन्निधानादुक्थ्यादीनामेव ग्रहणमिति न युक्तम्, 'एष वाव प्रथमो यज्ञो यज्ञानाम्' इत्यत्र 'यज्ञानाम् इति पदमविशेषेण सर्व यज्ञाभिधायकम्, तेषामेव सन्निहितत्वम्। अतोऽन्यशब्देन सर्वेषां विकृतिसोमानां निर्देशः । सर्वेषु विकृतिसोमेषक्थ्यादयस्संस्था अपि परिगृह्यन्ते । धर्माणां ग्राहकतया sग्निष्टोमसंस्थाकज्योतिष्टोमे निर्णीते. तद्विकृतयस्सर्वेऽप्यहोनैकाहसत्रादयो भवन्ति । सर्वविकृतिषक्थ्यादीनामेवान्यशब्देन ग्रहणमिति नियन्तु न शक्यते । 'एतेनेष्ट्वा इति क्त्वाप्रत्ययेनोत्तरकालत्वं यत्प्रतीयते, तत् अग्निष्टोमसंस्थाक ज्योतिष्टोमान्यद्विकारमात्र वर्तते । किञ्चान्यशब्देन उक्थ्यादिसंस्थाकज्योति टोमस्य ग्रहणे वाक्यशेषण प्रतिपाद्यमाना निन्दा उक्थ्यदिसंस्थाकज्योतिष्टोमा नुष्ठान एव स्यात् नाहीनकाहसत्राद्यनुष्ठाने 'एतेनानिष्ट्वाऽथान्येन' इति वाक्यशेषगतान्यशब्देन उक्थ्यादिसंस्थाकज्योतिष्टोमस्यैव ग्रहणात् । अग्निष्टो 
१०० 
मीमांसानयमञ्जर्याम् मसंस्थाकज्योतिष्टोममकृत्वा अहीनकाहादोनामनुष्ठानसम्भवात् । अन्यशब्दस्य सर्वविकृतिसोमपरत्वे नायं दोषः । तस्मादन्यशब्देन सर्वसोमविकृतीनां ग्रहणम्, नोक्थ्यादिसंस्थाकज्योतिष्टोममात्रस्येति सिद्धम् ।। 
इति विकृतिसोमानामग्निष्टोमोत्तरकालकत्वाधिकरणम् ॥ 

### एकानेकस्तोमकानामग्निष्टोमपूर्वकत्वाधिकरणम्
 'एतेनेष्ट्वाथान्येन यजेत' इत्यत्रान्यशब्दस्सर्वविकृतिसोमपर इति निर्णीतम् । विकृतिसोमेषु केचनाग्निष्टुदादय एक स्तोमाः, अपरे चाने कस्तोमा विद्यन्ते । तेषु किमन्यशब्देन एकस्तोमकानामेव ग्रहणम ? उतानेकस्तोमकाना मपीति सन्देहे-पूर्वपक्षः-'यौ वे त्रिवदन्यं यज्ञक्रतमापद्यते स त दोपयति यः पञ्चदशस्स तम्' इत्यादि वाक्यशेष एकस्तोमानां यज्ञक्रतूनामनुकान्तत्वा देकस्तोमकाः क्रतव एवान्यशब्देन ग्राह्याः। अग्निष्टोमानुष्ठानानन्तरमेकस्तो मकाः अग्निष्टुदादय एवानुष्ठेया इति। 
सिद्धान्तस्तु-वाक्यशेषोऽयं स्तावकः । यः त्रिवृत्स्तोमोऽतिदेशेनान्यं यज्ञक्रतु गच्छति, सः स्तोमः तं यज्ञ दीपयति-प्रकाशयति इति स्तूतौ तात्पर्य वाक्यशेषस्य, न तत्रोत्तरकालत्वविधिः, येनैकस्तोमकानामेवान्यशब्देन ग्रहणं स्यात् । अग्निष्टोमे त्रिवृदादयः स्तोमा अभ्यस्ताः, ते विकृतिसोमेषु गताः तान् दीपयन्तीति स्तुतिः । तस्मादन्यशब्द एकानेकस्तोमपर इति । 
इत्येकानेकस्तोमकानामग्निष्टोमपूर्वकत्वाधिकरणम् ॥ 
इति पञ्चमाध्यायस्य तृतीयः पादः ॥ 
## पञ्चमाध्यायस्य चतुर्थः पादः 

### पाठक्रमात् श्रुत्यर्थक्रमप्राबल्याधिकरणम्
 क्रमबोधकश्रुत्यर्थपाठादीनां प्राबल्यदौर्बल्यविचारोऽस्मिन् पादे क्रियते । तत्र पाठक्रमस्य श्रुत्यर्थप्रमाणापेक्षया दौर्बल्यं प्रथमं निरूप्यते। ज्योतिष्टोमे ग्रहाणां ग्रहणस्य पाठः-ऐन्द्र वायवं गृह्णाति मैत्रावरुणं गृह्णाति, आश्विनं गृह्णाति' इत्याश्विनस्य तृतीयस्थाने विद्यते । 'आश्विनो दशमो गृह्यते तं तृतीयं जुहोति' इति श्रुतिः । अत्र यथापाठम् आश्विनस्य तृतीयस्थाने ग्रहणम् ? उत वचनादशमस्थाने ? इति सन्देहे पूर्वपक्षः-यथापाठमाश्विनस्य तृतीयस्थाने ग्रहणम् । 'दशमो गृह्यते' इति वचनाच्च मैत्रावरुणग्रहग्रहणात्पूर्वं ध्रुवग्रहग्रहणो त्तरमपि आश्विनग्रहग्रहणं कर्तव्यमिति । 
सिद्धान्तस्तु-पाठक्रामादनुष्ठानक्रमः कल्पनीयो भवति । न हि पाठ क्रममात्रेणानुष्ठाने प्रवृत्तिर्भवति । 'दशमो गृह्यते' इति दशमस्थाने ग्रहणं 'दशम' इति श्रुत्याऽवबोध्यते । अतः कल्प्यपाठक्रमापेक्षया क्लृप्तश्रुत्या ध्रुवग्रहग्रहणोत्तर मेवाश्विनस्य ग्रहणम् । एवञ्च पाठक्रमस्य बाध एव । एवं ‘अग्निहोत्रं जुहोति' 'यवागू पचति' इति पाठक्रमः । स प्रयोजनवशेन बाध्यते । अग्निहोत्रानन्तरं क्रियमाणस्य यवागूपाकस्य निष्प्रयोजनत्वात्, अग्निहोत्रात्पूर्व यवागूपाके क्रियमाणे यवाग्वाऽग्निहोत्रनिर्वत्तिरूपदृष्टप्रयोजनलाभाच्च पाठक्रम बाधित्वा 
यवागूपाकः प्रथमम् अग्निहोत्रहोमश्चानन्तरमिति क्रमः ॥ 
इति पाठक्रमात् श्रुत्यर्थक्रमप्राबल्याधिकरणम् 

### मुख्यक्रमप्राबल्याधिकरणम्
 दशपूर्णमासौ द्विदिनसाध्यौ। अमावास्यायां सायं दधिसम्पादनाय शाखाहरण-वत्सापाकरण-दोहनादयः समाम्नाता अनुष्ठीयन्ते। तथा पौण मास्यामपि बहिर्लवनाहरणादय आम्नाता अनुष्ठीयन्ते । अमावास्यानन्तर परेयुः प्रतिपदि दर्शयागोऽनुष्ठीयते । तत्र आग्नेयः ऐन्द्र दधि ऐन्द्रं पयश्चेति त्रयः प्रधानयागाः। याज्यापुरोनुवाक्यापाठक्रमात् आग्नेयः प्रथमः, अनन्तरं सांन्नाय्ययाग इति क्रमः । तत्र हविस्सम्पादनानन्तर हविषां वेद्यामासादनम्, आसादितानामभिमर्शनम्, प्रयाजशेषेण हविषामभिधारणम्, स्विष्टकृदर्थं 
१०२ 
मीमांसानयमञ्जर्याम् सकृत्सकृदवदानम् इत्यादयः पदार्था विहिताः। तेषामनुष्ठान एव सन्देहः-कि प्रवृत्तिक्रममाश्रित्यानुष्ठेयाः ? उत मुख्यक्रममाश्रित्य ? इति । प्रवृत्तिक्रमादरे वेद्यां सान्नाय्यहविरासादनम् तत आग्नेयहविरासादनम्, ततः सान्नाय्यहविर भिमर्शनम्, तत आग्नेयहविरभिमर्शनमित्यनुष्ठानं भवेत् । मुख्यक्रमादरे तु प्रथममाग्नेयहविरासादनं ततस्सान्नाय्यहविषः, तत आग्नेयहविरभिमर्शनम् ततस्सान्नाय्यहविरभिमर्शनम् इत्येवं स्यात् । 
तत्र पूर्वपक्षी प्रवत्तिक्रममाश्रित्यानुष्ठानमिच्छति। आभ्नानक्रमेण पूर्वेधुरमावास्यायां दधिधर्मा उपक्रान्ताः । परेधुरद्य प्रतिपदि हविरासादनं सान्नाय्यस्यैव कर्तव्यम्, अङ्गानां साहित्यं तदैव सम्पादितं भवेत् । सान्नाय्य हविरासादन-हविरभिमर्शनमध्ये एकेनाग्नेयहविरासादनेन व्यवधानम्, सान्नाय्य हविरभिमर्शन-प्रयाजशेषाभिधारणयोर्मध्ये आग्नेयहविरभिमर्शनेनैकेन व्यवधान मित्येवं तुल्यं व्यवधानं सम्पादितं स्यात् । मुख्यक्रमेणाग्नेयहविरासादनञ्चेत् प्रथम क्रियेत तहि शाखाहरणादिदधिधर्माणां सान्नाय्यहविरासादनस्य च मध्ये निर्वापाद्याग्नेयधर्मः आग्नेयहविरासादनेन चेति व्यवधानाधिक्यं भवेत् । अतः प्रवृत्तिक्रममवलम्ब्य सान्नाय्यहविरासादनादिकमनुष्ठेयमिति।। 
सिद्धान्तस्तु-आम्नानात् प्रयोजनवशाच्च दधिधर्माः शाखाहरणादयः पूर्वद्युः कृताः । परेवुः आग्नेययागस्य सान्नाय्ययागस्य च पौर्वापर्य याज्यापुरो नुवाक्यापाठान्निश्चितं प्रथममाग्ने ययागः अनन्त रञ्च सान्नाय्ययाग इति । परेद्यवि प्रतिपदि आग्नेययागस्य प्रधानस्य प्राथभ्यात् तदङ्गान्येवोपस्थितानि भवन्ति । तत्र प्रयोगविधिना यथाऽङ्गानां मिथस्साहित्यं गभ्यते तथा प्रधान प्रत्यासत्तिरपि तेषां गभ्यते । अर्थाद्यथाऽङ्गानां प्रधानप्रत्यासत्तिस्तुल्या भवेत् तथा प्रयोगविधिरवगमयति । परेधुराग्नेयस्य प्राथभ्ये निश्चिते तदङ्ग हविरासादनं प्रथम कर्तव्यम् अनन्तरमेव सान्नाय्यहविषः । एवञ्चाग्नेय हविरासादनाग्नेयप्रदानयोर्मध्ये सान्नाय्यहविरासादनादिभिः व्यवधान, सान्नाय्यहविरासादनसान्नाय्यप्रदानयोर्मध्ये आग्नेयहविरासदनादिभिः व्यवधानमिति तत्तदङ्गानां तत्तत्प्रधानप्रत्या सत्तिः तुल्या सम्पादिता भवति । इयांस्तु विशेषः-प्रवृत्तिक्रमेणाङ्गानां साहित्यम्, अर्थक्रमेण च प्रधानप्रत्यासत्ति रिति । तत्राङ्गानां प्रधानार्थत्वात् तत्प्रत्यासत्तिरेव सम्पादनीयेति प्रवत्त्य पेक्षयाऽऽर्थक्रमस्य बलीयस्त्वमिति ॥ ण्या 
अत्र हविरासादनादौ मुख्य क्रमं प्रवृत्तिक्रमं वाऽवलम्ब्यानुष्ठाने उभयोः प्रमाणयोर्न विशेषः, उभयत्रापि व्यवधानं तुल्यमेवेति खण्डदेवाचार्याः ‘उदाहरणं मग्यम्' इति वदन्ति । किन्तु खण्डदेवाचार्याणामन्तेवासी भाट्टदीपिकाव्याख्यायां शम्भुभट्टः 'स्विष्टकृते सकृत्सकृत् समवद्यति' इति तन्त्रेणावदाने क्रियमाणे मुख्यप्रवृत्तिक्रमयोः विरोध प्रदर्श्य प्रवृत्तिकमान्मुख्यक्रमस्य प्राबल्यं साधयति । चतुरवदानपुरस्सरं आग्नेयागं परिसमाप्यानन्तरं चतुरवदानपुरस्सरं सान्नाय्य 

१०३ यागस्समाप्यते। तदनन्तरं खिष्ट कृदवदानक्रमः । स्विष्टकृदवदानञ्च ‘सकृत् सकृत्' इति तन्त्रेण कर्तव्यम् । तत्र प्रवृत्तिक्रममाश्रित्य सान्नाय्यहविषोऽवदानं कर्तव्यम् उताग्नेयहविष इति विप्रतिपत्तिः । तत्र प्रवृत्तिकमात् मुख्यक्रमस्य प्राबल्यमाश्रित्याग्नेयस्यैव हविष इति ॥ 
इति मुख्यक्रमप्राबल्याधिकरणम् ।। 
इष्टिसोमयोः पौर्वापर्यनिर्णयाधिकरणम् 'सोमेन यक्ष्यमाणोऽग्नीनादधोत' इति सोमस्याधानपूर्वकत्वं विधत्ते। 'दर्शपर्णमासाविष्ट वा सोमेन यजेत' इतीष्टिपर्वकत्वं सोमस्य बोधयति । श्रौतकर्मणां सर्वेषामग्न्याधानानन्तरमेव प्रवत्तिः। तत्र सोमस्य किं दर्शपर्ण मासपूर्वकत्वं नियतम् ? उतानिष्ट्वापि दर्शपूर्ण मासौ सोमः कर्तुं शक्यते 
वेति संशयः। 
तत्र पूर्वपक्षः-दर्शपूर्णमासपूर्वक त्वं सोमस्य नियतम् । 'सोमेन यक्ष्यमाणः' इति वाक्यं सोमस्याधानोत्तरकालत्वमेवावबोधयति । न चानयो विकल्पस्सम्भवति, विरोधाभावात् । दर्शपर्णमासाविष्टवापि सोमस्यानुष्ठाने आधानपर्वकालत्वं सिध्यत्येव । 'सोमेन यक्ष्यमाणः' इत्यत्र सोमस्याधानोत्तर. कालत्वं शाब्दमर्यादया गभ्यते, 'यक्ष्यमाणः' इति लुटो भविष्यति विधानात् । लोके भविष्यतिल टोऽव्यवहितत्वविशेषणं तात्पर्यग्राहकवशाद्भवति, अत्र तू तादृशतात्पर्य ग्राहकप्रमाणाभावात् आधानोत्तरं सद्यस्सोमस्यानुष्ठानमिति न स्वाकतू शक्यते । अतो दर्शपूर्णमासपूर्वकत्वं सोमस्य नियतमिति । 
__सिद्धान्तस्तु-इष्टिपूर्वकत्वमेव सोमस्येति न नियमः आधानपूर्वकत्वमपि । 'सोमेन यक्ष्यमाणोऽग्नीनादधीत' इत्यत्र यक्ष्यमाणपदं आधानोत्तरं सद्य एव सोम स्य प्रयोगमवबोधयति । तथाहि-आधानस्य ऋतुनक्षत्रादीन्यादृत्यानुष्ठानं बोध यन्ति विधयः-'वसन्ते ब्राह्मणोऽग्नीनादधोत, ग्रीष्मे राजन्यः' 'कृत्तिकास्वग्नोना दधीत' 'रोहिण्यामादधीत' इत्यादयः । किन्तु 'यः सोमेन यक्ष्यमाणोऽग्नीना दधीत स न ऋतून पृच्छेत् न नक्षत्राणि' इत्यपि श्रूयते । सोमयागानुष्ठानाय यो यजमानः सम्पादितसकलसम्भारो विद्यते सः अग्नीनाधाय सद्य एव सोममनु तिष्ठेत् इति तस्यार्थो गम्यते । तदिदं दर्शपूर्णमासप्रतीक्षायां नोपपद्यते । आहि साग्निः सोमस्य नित्यत्वेनाधानानन्तरं व्यवहितोत्तरकाले वाऽव्यवहितोत्तरकाले वा सोमयागमनुतिष्ठेदेव । तत्र 'दर्शपूर्णमासाभ्यामिष्ट्वा' इति वचनाद्व्य हितोत्तरकाले सोममनुतिष्ठेत् तहि 'सोमेन यक्ष्यमाणः' इति वचनमनर्थकं स्यात् । अद्यतनभविष्यत्कालवाचिना लुटा युक्तं यक्ष्यमाण इत्येतदनर्थकं स्यात् । ततश्चाधानोत्तरं सद्य एव 'सोमेन यक्ष्यमाण' इत्यर्थोऽङ्गीकर्तव्यः । ततश्चार्थात् सोमस्येष्टिपूर्वत्वं न सिध्यति । एवञ्चानिष्ष्ट्वापि दर्शपूर्णमासाभ्यां सोमः﻿१०४ 
मीमांसानयमञ्जर्याम् कर्तुं शक्यते, दर्शपूर्णमासाभ्यामिष्ट्वापि सोमः कर्तुं शक्यत इति नेष्टिपूर्वत्व नियमः ॥ 
इतीष्टिसोमयोः पौर्वापर्यनिर्णयाधिकरणम् 

### ब्राह्मणस्येष्टिपूर्वकत्वसोमपूर्वकत्वयोविकल्पाधिकरणम्
 इष्टिपूर्वत्वं सोमपूर्वत्वञ्चेति कल्पद्वयं स्थितम् । ब्राह्मणक्षत्रियवैश्यानां सोमयागे समानोऽधिकारः। तत्र ब्राह्मणस्य सोमपूर्वत्वमेव इतरयोस्तु कल्पद्वयम् ? उत त्रयाणामपि कल्पद्वयमिति विचारः क्रियते। कुतस्सन्देह इति चेत्-तादशो वाक्यशेषः श्रूयतेऽतस्सन्देहः । तथाहि-'समुखतस्त्रिवृतं निरममीत, तमग्नि देवताऽन्वसृज्यत, गायत्री छन्दो रथन्तरं साम, ब्राह्मणो मनुष्याणाम्' इति वाक्यशेषेणाग्निब्राह्मणयोर्मुखजन्यत्वेन ब्राह्मणस्याग्निरभिमानिनी देवतेति गम्यते। 'आग्नेयो वै ब्राह्मणो देवतया स सोमेनेष्ट्वाऽग्नीषोमीयो भवति, यदेवादः पौर्णमासं हविस्तत्तहि अनुनिर्वपेत् तहि स उभयदेवतो भवति' इति वाक्येन ब्राह्मणस्योभयदेवत्यत्वं सोमयागानुष्ठानादूर्ध्वं गम्यते । पौर्णमास्यामु भयदेवत्यं हविः पुरोडाशः भवति। अतस्सन्देहो जायते किं ब्राह्मणस्य सोमपूर्वत्वमेव ? उतेष्टिपूर्वत्वमपीति । 
तत्र 'यदेवादः पौर्णमासं हविः तहि अनुनिर्वपेत् तहि स उभयदेवतो भवति' इति वाक्येन पौर्णमासस्य हविषः सोमादूर्ध्वमुत्कर्षः क्रियते। वाक्य स्यायमर्थः-सः अग्निदेवताको ब्राह्मणः सोमादूर्ध्वमुभयदेवताकः अग्नीषोम देवताको भवति, अदः पौर्णमासं हविः प्रकृतं अग्नीषोमीयपुरोडाशरूपम् यत् तत् तहि तदा सोमादूर्ध्व निर्वपेत्, तहि-तस्मात् उभयदेवताको भवति इति । अत्र केवलस्य पौर्णमासहविषः पुरोडाशरूपस्य उत्कर्षो न भवितुमर्हति, आग्नेय यागमात्रानुष्ठानेन पौर्णमासयागानुष्ठातृत्वासिद्धेः । 'दर्शपूर्णमासाभ्यां' इत्यत्र पूर्णमासशब्देन यागत्रयस्य ग्रहणात् 'दर्शपूर्णमासाभ्यां स्वर्गकामो यजेत' इति फलवाक्येन षण्णां दर्शपूर्णमासशब्दवाच्यानां यागानां फलसम्बन्धबोधनाच्च केवलस्य पौर्णमासहविषः सोमादूर्वकालता न सम्भवति । अतो ब्राह्मणस्य नेष्टिपूर्वत्वं सोमपूर्वत्वमेवेति एकः पक्षः। 
द्वितीयपक्षस्तु-पौर्णमासहविष एव सोमादूर्ध्वमुत्कर्षः न कृत्स्नस्य दर्शपूर्णमासयागस्य । 'नासोमयाजी संनयेत्' इत्यसोमयाजिनस्सांनाय्येऽधिकार निषिध्य तत्स्थाने ऐन्द्राग्नयागविधानमनुपपन्नं स्यात् । अतः फलवाक्ये षण्णां साहित्यमविवक्षितमित्यङ्गीकृत्याहिताग्नेर्यावत्सु यागेषु अधिकारः तावत्सम्पा दनेनैव फल मित्येष्टव्यम् । तथा च पौर्णमासहविष एवोत्कर्षः। तथासति क्षत्रियवैश्ययोरिव ब्राह्मणस्य कल्पद्वयं सिध्यति न सोमपूर्वत्वमेवेति । 
तृतीयः पक्षः- सोमादूर्ध्वं पौर्णमासाख्यं कर्मान्तरमेव विधीयत इति ।। 

१०५ - अत्र भाष्यकृताऽधिकरणेऽपर्यवसिते चिन्तान्तरपरतया सूत्रद्वयं योजितम् । 'सोमेन यक्ष्यमाणोऽग्नीनादधीत नतु प्रतीक्षेत न नक्षत्रम्' इति किमयं काल विशेषबाधः आधानस्य ? उत सोमस्येति । आधानस्यायं कालविशेषबाधः, न सोमस्य। सोमस्तु प्रधानम्, आधानमङ्गम् । अङ्गगुणविरोधन्यायेनाङ्गस्यैव कालविशेषबाध उचितः, प्रधानं सोमस्तु स्वकाले ऋतुनक्षत्रादिक वोक्ष्य कर्तव्य इति पूर्वपक्षं कृत्वा सिद्धान्तितम्-सोमस्यैवायं कालविशेषबाघ इति । आधानन्तु सर्वकालम्, न त्वाधानस्य कश्चित्कालविशेषः । 'यदहरेवैनं श्रद्धोपनमेत्तदहरा दघीत' इति वचनात् । तस्मात्सोमस्यायं कालविशेषबाधः । श्रद्धा चोत्तरकत्व नुष्ठानायोत्पन्ना केवलाधानमात्रेण नोपपद्यते। अतस्सोमस्यायं कालविशेषबाध इति। 
म अन्तराचिन्तान्तरेण प्रकृताधिकरणस्य किं प्रयोजनं साधितमिति चेत्-- ब्राह्मणस्य सोमपूर्वक त्वमेवेति साधयतः पूर्वपक्षिणः प्रमाणलाभ एव प्रयोजनम् ब्राह्मणः काल विशेषानादरेण सोमयागमेवाधानानन्तरमनुतिष्ठेद्यदि, तदासोम पूर्वकत्वं तस्य सिध्येदिति ॥ 
एवं स्थिते द्वितीयपक्षवादी वदति--कृत्स्नयोर्दर्शपूर्णमासयो!त्कर्षः पौर्णमास्या एवोत्कर्षः । तत्र च 'यदेवादः पौर्णमासं हविः' इति वचनं प्रमाणम् । एतद्वचनबलेन फलविषयकशङ्काया अपि समाधानमुक्त भवति । 
सिद्धान्तस्तु-न पौर्णमासी उत्कर्षः, किन्तु पौर्णमासहविष एवोत्कर्षः । सोममनुष्ठाय पौर्णमासं यद्धविः अग्नीषोमदेवताक समानतन्त्रेण तत्कुर्यादिति । वचनेन यदेवोत्कृष्ट तवं सोमात्, प्राक्सोमाच्च कृत्स्नमस्त्येव । अतो ब्राह्मणस्य क्षत्रियवैश्ययोरिवेष्टिपूर्वत्वसोमपूर्वत्वयोर्विकल्प इति ॥ 
इति ब्राह्मणस्येष्टिपूर्वकत्वसोमपूर्वकत्वयोविकल्पाधिकरणम् ।। 

### अग्नीषोमीयपुरोडाशोत्कर्षाधिकरणम्
 पौर्णमासीहविर्मात्रस्याग्नीषोमदेवताकस्य सोमादूर्ध्वमुत्कर्ष इति सिद्धे ऽग्नीषोमदेवताकत्वादुपांशुयाजाज्यस्योत्कर्षो भवति न वेति सन्देहः । उपांशूयाजे विष्णु-प्रजापत्त्यग्नीषोमदेवता मान्त्रर्वाणक्यो विकल्पितास्सन्ति । यदाऽग्नो. षोमदेवताकम् उपांशुयाजाज्यहविर्भवति तदाऽयं सन्देहः । 
तत्र पूर्वपक्षी 'आग्नेयो वै ब्राह्मणः' स उभयदेवताकस्सोमादूर्ध्वमेव भवतीति साधितत्वात् उपांशुयाजाज्यमप्युभयदेवताकमिति तस्याप्युत्कर्षस्स्या देवेति मन्यते। 
सिद्धान्ती-आग्नेयपुरोडाशेऽग्निरेवैका देवता। स चाग्निः ब्राह्मणश्च मुखप्रभवौ इति ब्राह्मण आग्नेयो जातः । उपांशुयाजाज्ये च तिस्रो देवताः । शुद्धाग्नीषोमदेवताकः पुरोडाशः । विष्णवादिमिश्रदेवताकञ्चोपांशुयाजाज्यम् । 
१४ 
१०६ 
मीमांसानयमञ्जर्याम् तत्राग्नीषोमदेवताकोपांशुयाजाज्यस्योत्कर्षो वाच्यः । विष्णुप्रजापतिदेवताको पांशुयाजाज्यं विहाय केवलाग्नीषोमीयोपांश्याजाज्यस्योत्कर्षो न सम्भ वति । समग्रस्योत्कर्षे क्रियमाणे 'तहि सः अग्नीषोमीयो भवति' इति वाक्य शेषानुगुण्यं न सिध्येत् । अत उपांशुयाजस्य नोत्कर्ष इति । एवञ्च सोमादूर्ध्व मग्नीषोमीयपुरोडाशः, प्राक्चाग्नेयोपांशुयाजाविति ब्राह्मणस्येष्टिपूर्वत्वं सोमपूर्वत्वं वा सिध्यति ॥ 
इत्यग्नीषोमीयपुरोडाशोत्कर्षाधिकरणम् ॥ 

### विकृतोष्टीनां सद्यस्कालताधिकरणम्
 दर्शपूर्णमासविकृतोष्टयः ऐन्द्राग्नमेकादशकपालं निर्वपेत्प्रजाकामः' 'सौर्य चरुं निर्वपेद् ब्रह्म वचेसकामः'इत्यादय उदाहरणम् । किमिमाः द्वयहकालाः प्रकृतिवत? उत सद्यस्कालाः? इति सन्देहः । तत्र प्रक़त्यहं व्यहकालः । प्रकृतितोऽङ्गषु चोदकतः प्राप्तेषु विकृतिभावनाकथम्भावाकांक्षा शाम्यति । प्रकुत्यङ्गेषु कालोऽप्यङ्गम्, सोऽप्यतिदेशेन प्राप्नोति । यद्यपि 'य इष्टया पशना सोमेन वा यजेत' इत्यादिवाक्येन सद्यस्कालत्वमिष्टोनां विहितमस्ति, तथापि 'पौर्णमास्यां पौर्णमास्या यजेत' अमावास्यायाममावास्यया यजेत' इति पर्व कालानुष्ठेयत्वे सत्यपि बहिराहरणेध्मसन्नहनान्वाधानादिकमनुष्ठाय परेद्यः प्रकृतोष्टिरनुष्ठोयते यथा, तथा विकृतोष्टिरपि कर्तुं शक्यते । अतश्चतुर्दश्या मुपक्रम्यान्वाधानादिकं कृत्वा परेद्यः पर्वणि विकृतीष्टि समाप्य पर्वण्येव प्रकृती प्टेरन्वाधानादिकमुपक्रम्य परेधुः प्रतिपदि प्रकृतीष्टिस्समापयितुं शक्यते । तस्मात्प्रकृतिवद् विकृतीष्टयोऽपि द्वयहकाला इति पूर्वपक्षः। 
सिद्धान्तस्तु विकृतीष्टयस्सद्यस्काला एव । 'य इष्टया' इत्यादिवाक्यं विकृतीनां पर्वकालानुष्ठेयत्वमुपदिशति । व्यहकालत्वमानुभानिकं चोदकतः प्राप्तम् । तदुपदेशेन बाध्यत इति सद्यस्कालत्वमेव विकृतीनाम् । पौर्णमास्यां पौर्णमास्या यजेत' 'अमावास्यायाममावस्यया यजेत' इति पर्वकालानुष्ठेयत्वेन विधौ सत्यपि वचनविशेषेण 'पर्वणि प्रातरन्वादधाति परेयः प्रतिपदि यजेत' इत्यनेनान्वाधानादेः पूर्वं विहितत्वात् यागस्य च परेधुरनुष्ठानमिति विहित त्वाद् व्यहकालत्वं सिध्यति । तद्वत् विकृतोष्टीनां चतुर्दश्यामुपक्रमः पर्वणि समापनमिति विधे रसत्वात् विकृतीष्टयस्सद्यस्काला एव । ननु यस्मिन् क्षणे सकलाभिः कलाभिः पूर्णश्चन्द्रमाः तत्र पौर्णमासीशब्दः, यस्मिश्च क्षण सूर्य चन्द्रयोरत्यन्तसन्निकर्षः तत्रामावस्या शब्दश्च रूढः । तस्मिन् क्षणे साङ्गं कर्म कर्तुं अशक्यमेवेति सङ्कोचः कालस्य स्वीकर्तव्य एव । तथा सति ‘य इष्ट्या' इत्यादिवाक्यविहितस्यापि कालस्य सङ्कोचः स्वीक्रियतामिति चेन्न; पौर्णमा स्यमावास्याशब्दौ वैदिकलौकिकप्रयोगात् पञ्चदशीतिथिवाचकौ न क्षणवा चकौ । चन्द्रमस एकैकां कलां तिथित्वेन व्यवहरन्ति, तथैवान्तिमापि कला पूर्णा 

१०७ तिथिवाचिका, न क्षणवाचिका । अतोऽत्र सङ्कोचस्य नावकाशः । अतो विकृती ष्टीनां सद्यस्कालत्वमेवेति ॥ 
इति विकृतीष्टीनां सद्यस्कालताधिकरणम् ।। 

### सान्नायविकाराणां सोमोर्ध्वकालताधिकरणम्
 सन्ति सांनाय्यविकृतयः-'यः पाप्मना गृहीतः स्यात्तस्मा एतां मैत्रावरुणीं पयस्यां निर्वपेत्' इत्यादयः । एवं पुरोडाशविकृतयः-'आग्नावैष्णवमेकादशक पालं निर्वपदेभिचरन् इत्यादयः । अत्र संशयः-किमिमा इष्टयः सोमादूर्व प्राग्वा , कर्तव्याः ? उत सोमादूर्ध्वमेव ? इति । 
तत्र नियामक किञ्चिन्नास्तीत्यनियम इति पूर्वपक्षे प्राप्ते सिद्धान्तो ऽभिधीयते-'नासोमयाजी सन्नयेत्' इति निषधेनासोमयाजिनस्सान्नाय्ये नाधि कारः यदा सोमयाजी भवति तदा सान्नाय्येऽधिकार इतोदमेव नियामकम सान्नाय्यविकृतीनां सोमादूर्ध्वमनुष्ठाने । एवमेव आग्नेयो ब्राह्मणः स सोमेनेष्ट्वा ऽग्नीषोमीयो भवति' इति वाक्येनासोमयाजिनाग्नीषोमोयः पुरोडाशोऽनुष्ठात् न शक्यते । सोमादूर्ध्वमेव सोऽग्नीषोमीयो भवति इति नियामकस्य सत्वात् अग्नीषोमीयपुरोडाशविकृतयः सोमादूर्ध्वमेवानुष्ठेया इति । 
इति सान्नाय्यविकाराणां सोमोर्ध्वकालताधिकरणम् 
विकृतिसोमानां इष्टयुत्तरकालताधिकरणम् प्रकृतिसोमः दर्शपूर्णमासाभ्यां प्रागूज़ वेति स्थितम् । विकृतिसोमेषु संशयो भवति-ताभ्यां प्रागूमिति प्रकृतिवदेवानुष्ठेयाः ? उत ताभ्यामूर्ध्वमेवानु ष्ठेयाः ? इति । नियामकाभावादनियम इति पूर्वपक्षे प्राप्ते सिद्धान्तोऽभिधीयते ताभ्यामूर्ध्वमेवेति । 'दर्शपूर्णमासाभ्यामिष्ट्वा सोमेन यजेत' इति विधिः इष्टया नन्तर्य सोमस्य विधत्ते। तच्च विकृतिसोमेष्वतिदेशमर्हति । इष्टिपूर्वत्वन्तु सोमस्य न विधिना विहितम्-'सोमेन यक्ष्यमाणोऽग्नीनादधीत' इति सोमेन यक्ष्यमाणस्याधानं विधीयते-आधानेनाग्नीन् संस्कुर्यादिति। संस्कृतोऽग्निः उत्तरकत्वनुष्ठानेषुपयुज्यते । सोमयागं चिकीषुराधानेनाग्नीनुत्पाद्य सोमयाग मेवानुतिष्ठेत् । अत्राधानानन्तयं सोमस्याथिकम् । न तदतिदेशमर्हति,'न ह्याथिक चोदकः प्रतिदिशतीति न्यायात् । अतो विकृतिसोमयागः प्रकृतिसोमादूर्ध्वमेवानु प्ठेयः। यथा सान्नाय्याग्नीषोमीयविकृतयस्सोमादूर्व भवन्ति तथा विकृति सोमा अपि प्रकृतिसोमादूर्ध्वमेव नेष्टिपूर्वाः ॥ 
इति विकृतिसोमानां इष्ट्युत्तरकालत्वाधिकरणम् इति वेदविशारद · महामहोपाध्याय - शास्त्ररत्नाकराद्यनेकविरुदावलो विभूषितानां श्रीचिन्नस्वामिशास्त्रिचरणानामन्तेवासिना पट्टाभिरामशास्त्रिणा प्रणीतायां मीमांसानयमञ्जर्यां पञ्चमाध्यायस्य चतुर्थः पादः समाप्तः । 
समाप्तश्च पञ्चमोऽध्यायः ।। 
## षष्ठोऽध्यायः तत्र प्रथमः पादः 
### स्वर्गकामाधिकरणम् 
उत्पत्तिविधिः प्रथमद्वितीयाध्यायाभ्यां निरूपितः, तृतीयचतुर्थाभ्यां विनियोगविधिश्चिन्तितः, पञ्चमेन प्रयोगविधिनिरूपितः । अथेदानीमधिकार. विधिनिरूपणायं षष्ठोऽध्याय आरभ्यते। प्रथमेऽध्याये धर्मस्वरूपम् धर्मे प्रमा णानि विध्यर्थवादमन्त्रस्म त्याचारनामधेयवाक्यशेषसामर्थ्य रूपाणि प्रतिपादि तानि । द्वितीये धर्माणां भेदाभेदविचारः षड्भिः प्रमाणः शब्दान्तराभ्याससंख्या संज्ञागुणप्रकरणान्तरैः कृतः। तृतीये शेषशेषिभावज्ञानाय श्रुतिलिङ्गवाक्य प्रकरणस्थानसमाख्यारूपाणि षट्प्रमाणानि निरूपितानि, चतुर्थे सिद्धेऽङ्गाङ्गि भावे तत्र प्रयोज्यप्रयोजक भावो विचारितः, पञ्चमे पदार्थानामनुष्ठानाय क्रमः श्रुत्यर्थपाठस्थानमुख्यप्रवृत्तिरूपैः षड्भिः प्रमाणैः प्रदर्शितः । इदानीं षष्ठेऽध्याये. भिन्नानां साङ्गानां क्रमबद्धानां धर्माणामनुष्ठानायाधिकारी क इति विचारः प्रस्तूयते। इमेऽध्यायाः धर्मप्रमाण-भेद-शेषशेषि-प्रयुक्ति-क्रमाधिकारशब्दैर्व्य वह्रियन्ते । अध्यायषटकमिदं पूर्वषट् कमुपदेशषट्कमिति च कथ्यते । पञ्चमस्य षष्ठस्य च हेतुहेतुमद्भावसङ्गतिः। कर्मानुष्ठाने पुरुषस्याधिकारविचारस्तदो द्भवति यदा पुरुषः इमानि कर्माणि, एतेष्विमान्यङ्गानि, तेषां प्रयोजकानि प्रयोज्यानि चेमानि, अनुष्ठानाय क्रमश्चायमिति जानाति । एतादृशज्ञाने जाते ममात्रानुष्ठानेऽधिकारोऽस्ति न वेति निश्चेतुं शक्तुयात् । अङ्गाङ्गिभावमा पन्नानां क्रमशून्यानां यथेच्छमनुष्ठाने सर्वोऽप्याधिकारी स्यात् । अतो नियमिता धिकारनिर्णयाय प्रथमं पदार्थानां क्रमज्ञानमावश्यकमिति पञ्चमे क्रमः प्रदर्शितः षष्ठ चाधिकारः प्रदर्श्यते। 
अधिकारः फलम् तद्वानधिकारी कर्ता। कर्मजन्यफलभोक्तृत्वसमानाधि करणं कर्तृत्वं तल्लक्षणम् । अग्निहोत्रादिकर्मजन्यं फलं स्वर्गादिकम् । तद्भोक्त त्वसमानाधिकरणं कर्तृत्वमाहिताग्नौ वर्तत इत्याहिताग्ने रधिकारः। पितरमुद् दिश्य पुत्रेण क्रियमाणे श्राद्धे पुत्रस्य कर्तृत्वम् । श्राद्धजन्यफलभोक्तृत्वन्तु पितरि। फलभोक्तृत्वसमानाधिकरणकर्तृत्वस्य पितरि नास्तीति न पिता कर्ता । एवं दर्शपूर्णमासादौ अङ्गानामनुष्ठाने ऋत्विजः कर्तारः दर्शपूर्णमासजन्यफलभोक्तृत्वं यजमाने। फलभोक्तृत्वसमानाधिकरणकर्तृत्वं ऋत्विक्षु नास्तीति न ऋत्विजः कर्तारः । प्रयोज्यकर्तृत्वन्तु तेषामस्ति, तत्फलञ्च भृतिः, न स्वर्गादिकम् । फल 

१०६ भोक्तत्वसमानाधिकरणं कर्तृत्वमित्यस्य विवक्षितोऽर्थः 'प्रवृत्तिप्रयोज्यफलेच्छा समानाधिकरणकर्तृत्वमिति। तेन 'यस्मिजात एतामिष्टि निर्वपति पूत एव तेजस्वी अन्नाद इन्द्रियावी पशुमान् भवति' इति जातेष्टिजन्यं फलं पूतत्वादिकं पुत्रनिष्ठं तथापि 'पुत्रो मे पूतत्वादिफलयुक्तो भवत्विति इच्छासमानाधिकरण कर्तृत्वस्य पितरि सत्वात् पिता जातेष्टावधिकारी सम्पद्यते । एवं 'यजमानो ऽयं पार्यन्तिकफलवान् भवतु' इतीच्छया ऋत्विजां कर्तृत्वमुपपद्यते । ऋत्विक्क. र्तककर्मणां फलन्तु भतिरेव । एतादृशाधिकारे प्रमाण अधिकारविधिः । यथा धर्मो विधिगम्यस्तथाऽधिकारोऽपि विधिगम्यः। 
तदत्र 'स्वर्गकामो यजेत' 'पशकामो यजेत' इत्यादिवाक्यान्युदाहृत्य विचार्यते-किं भावनाया भाव्याकाङ्क्षायां समानपदश्रुत्योपस्थितो धात्वर्थो भाव्यत्वेनान्वेति ? उत भिन्नपदोपात्तस्स्वर्गादिर्भाव्यत्वेनान्वेति ? इति । 
तत्र सर्वत्र भावनायां द्वेधा धात्वर्थस्यऽन्वयो दृश्यते साधनत्वेन साध्यत्वेन वा। क्वचिदाश्रयत्वेनापि धात्वर्थस्यान्वयो भवति। धात्वर्थस्य साधनत्वेन साध्यत्वेन वाऽन्वये तद्वाचकतृतीयाद्वितोयाद्यभावेऽपि सन्दर्भानुसारेण लक्षणामाश्रित्यान्वयः क्रियते। तत्र धात्वर्थस्य क्रियारूपत्वात्साध्यत्वकल्पनमे वोचितम् सिद्धं साध्यायोपदिश्यत इति न्यायात् । साध्यत्वेनान्वये समानपदश्रुतिः प्रमाणम् । साधनाकांक्षायां स्वर्गस्यान्वयः। स्वर्गस्तु लोकविशेष सुखविशेषे वा वर्तते, कथं तस्य साधनत्वम् ,सिद्धं हि वस्तु साध्याय कल्पत इति चेत्-सिद्धान्ते ऽपि 'स्वर्गकाम' शब्दस्य पुरुषवाचकस्य स्वर्ग लक्षणामाश्रित्यैवान्वय उच्यते, तथैव सुखसाधने स्रक्चन्दनादौ लक्षणामाश्रित्य तस्य साधनत्वेनान्वयो भवतु । तथा च स्रक्चन्दनादिना यागं कुर्यादिति बोधो भवति । सुगन्धिद्रव्येण चन्दना गर्वादिना यागे क्रियमाणे सर्वतः प्रसृतस्य प्रदूषणस्य निवृत्तिष्टमेव फलं लभ्यते । चन्दनागर्वादिकाष्ठानां आहवनीयाद्यग्नौ प्रक्षेपेण समुद्भुतं धूमम ण्डलं प्रदूषितमाकाशमण्डलं व्याप्य तत्रत्यदूषणानि अपसारयतीति दृष्टं फलं लभ्यत इति भावः। धात्वर्थस्य करणत्वेनान्वये तत्साध्यं फलं स्वर्ग इति वक्त व्यम। तत्साध्यं स्वर्गाख्यं फलमदष्टमेव । तच्च यजमानमरणोत्तरं अनुभवयो ग्यम् । अस्माकं तेन न कोऽपि लाभः । दृष्टे सम्भवत्यदृष्टस्यान्याय्यत्वात्' इति न्यायोऽपि अस्मदनुकूलः । तस्मात् स्वर्गादेस्साधनत्वं धात्वर्थस्य च साध्यत्वमिति सिद्धम् । 
नन्वाग्नेयाद्युत्पत्तिवाक्येषु पुरोडाशादिद्रव्यावरुद्धत्वात् स्वर्गकामपदल क्षितस्रक्चन्दनादिद्रव्याणां यागसाधनत्वेन निवेशः कथम् ? उत्पत्तिशिष्टगुणाव रुद्धत्वादिति चेदित्थम्-पुरोडाशादिद्रव्येषु स्रक्चन्द्रनादींन्यासज्य सौरभयुक्तेन द्रव्येण यागस्साधयितुं शक्यते । ततो यागस्य भाव्यत्वे सिद्धे न ततोऽन्यत् स्वर्गा दिकं फलमस्ति। ततश्च फलस्वाम्यरूपाधिकार एव नास्तीत्यधिकारा ध्यायो नारम्भणीयः । ननु सर्वत्र पुरुषः स्वाभिलाषितं फलमवगत्यैव प्रवर्तते । 
११० 
मीमांसानयमञ्जर्याम् 
प्रकृते च फलं नास्ति। कथं पुरुषस्य प्रवृत्तिदियादिति चेन्न प्रवर्ततां पूरुषः । वेदस्तु प्रवर्तनागमकः । गमकत्वेनैव तस्य प्रामाण्यं सिध्यति । वेदोदितकर्मसु पुरुषाणां प्रवृत्तौ सत्यामेव वेदस्य प्रामाण्यं न सिध्यति । न हि प्रवृत्त्यधीनं वेदस्य प्रामाण्यम् । तस्माद्धात्वर्थस्यैव साध्यत्वन्, स्वर्गादेस्साधनत्वमिति पूर्व पक्षे प्राप्ते। 
सिद्धान्तोऽभिधीयते-पुरुषस्य प्रवृत्तिस्सर्वत्र फलार्था प्राधान्येन मुख्या भवति, फलसाधने त्वौपचारिको गौणी। स्वर्गकामः पशुकामः इत्यादि कमिप दघटितानां स्वर्गपश्वादीनां काम्यत्वं गम्यते। स्वर्गपदेन स्रक्चन्दनादिद्रव्य बोधाय कामपदसम्बन्धस्य नावश्यकता। द्रव्यादीनामर्जने या कामना साऽऽथिकी, तदर्थं कामपदसंबन्धोऽनर्थकः । अतः स्वर्गादिफलाय धात्वर्थविधौ विधानं प्रयोजनवद्भवति । धात्वर्थानां यागहोमादीनां सम्पत्तये स्वर्गादेविधाने विधेः प्रयोजनवत्ता कथं सिध्येत् ? प्रयोजनवदर्थंपर्यवसायित्वं सकलस्य वेदस्य प्राक्प्रसाधितम् । प्रयोजनवतोऽर्थस्य विधानेन विधिः प्रयोजवान् भवति । स्वर्गस्य यागसाधनत्वेन विधाने विधेयस्य स्वर्गस्य प्रयोजनं धात्वर्थो यागादि रिति वक्तव्यम् । यागादिनँ पुरुषरर्थ्य ते अपुरुषार्थत्वात्तस्य । अतो न तस्य भाव्यत्वमचितम् । धात्वर्थस्य भाव्यत्वं साधनत्वं वा कल्पनयव निर्वोढव्यम् । कल्पना चौचित्याधीना। समानपदश्रुतिः सत्यमेव प्रमाणम्, तदप्यौचित्यं पर्यवेक्ष्यव प्रमाजनकं भवितुमर्हति। 'यजेत' इत्यत्रास्ति विधिः, स च भिन्न पदोपात्तं स्वर्ग विधत्ते इत्यङ्गीकारे वाक्यार्थविधानं भवेत् । 'वाक्यार्थविधि रन्याय्यः श्रुत्यर्थविधिसम्भवे' इति न्यायः। क्वचिद्वाक्यार्थविधानं स्वीक्रियते 'दध्ना जुहोति' 'व्रीहिभिर्यजेत' इत्यादिषु, तथापि तत्र विधेयो धात्वर्थोऽन्यतः प्राप्तो भवति । अत्र तु धात्वर्थो नान्यतः प्राप्तः येन ‘स्वर्गकामो यजेत' इत्यादि स्थलेषु वाक्यार्थविधिराश्रीयेत । यदि यदाग्नेयाद्युत्पत्तिविधिप्राप्तं यागमुद्दिश्य स्वर्गादिविधीयत इत्युच्येत तहि उत्पत्तिशिष्टपुरोडाशावरुद्धे कर्मणि उत्पन्न शिष्टस्य स्वर्गादेविधानासम्भवः । यदि उत्पत्तिशिष्टमपि पुरोडाशं स्रग्भिर लङ्कृत्य सौरभद्रव्याणि मेलयित्वा यागं कुर्यादित्युच्येत,तत्र ब्रूमः-किं स्वर्गकाम वाक्येन यागोदेशेन स्वर्गों विधीयते ? उत यदाग्नेयवाक्यप्राप्तपुरोडाशमुद्दिश्य स्रग्भिरलङ्करणं चन्दनलेपश्च विधीयते वा ? नाद्यः, उत्पत्तिशिष्टपुरोडाशा वरुद्धत्वात् यागस्य । न द्वितीयः, यागोदेशेन स्वर्गस्य विधानाभावात् धात्वर्थस्य भाव्यत्वं न सिध्येत् । किञ्च स्वर्गशब्दः सुखसाधनवाची वा सुखवाची वेति विप्रतिपत्तौ त्रिवृच्चर्वश्ववालाधिकरणन्यायमाश्रित्य 'सन्दिग्धेषु वाक्यशेषात्' इति वा न्यायमाश्रित्य निर्णयः कर्तव्यः । तत्र त्रिवदादिशब्दानामर्थ निर्णायकत्वेन वाक्यशेषः प्रदशितः। अत्रापि वाक्यशषः 
यन्न दुःखेन सम्भिन्नं न च ग्रस्तमनन्तरम् । अभिलाषोपनीतञ्च तत्सुखं स्वः पदास्पदम् ॥ इति जागति । 
। अनेन स्वर्गशब्दः पारत्रिकसुखविशेष ग्राहितशक्तिकः प्रतीयते। अत्रैवं वैदिकसमयसिद्धतया सकचन्दनादिद्रव्यपरत्वाश्रयणं न युज्यते । वैदिकप्रसिद्ध बलवत्वं त्रिवृच्चर्वश्ववालाधिकरणन्यायेन सिद्धमेव। ततश्च स्वर्गादिफलं साधयितुकामो यगेनाभिलषितं कुर्यादिति वचनव्यक्तिस्सिध्यति । किञ्च 'यजेत' इत्यत्र लिङशेन प्रवर्तनाऽभिधीयते । प्रवर्तना च प्रवृत्त्यनुकूलव्यापारः । अयमेव व्यापारः शाब्दीभावनेत्युच्यते । तिप्रत्ययाख्यातांना भावनाऽभिधी यते। आर्थोभावनैव प्रवत्तिः । प्रवृत्त्यनुकूलव्यापारस्य प्रवृत्तिरेव भाव्या। प्रवृत्तिः प्रवर्तना च समानाभिधानेनाभिधीयेते समानाभिधानेनोपस्थितां प्रवृत्ति विहाय समानपदेनोपस्थितं धात्वर्थ भाव्यत्वेन प्रवर्तना कथं स्वीकुर्यात् ? समानपदश्रुत्यपेक्षया समानाभिधानश्रुतिर्बलीयसीति प्राग्व्यवस्थापितम् । बली यसा समानाभिधानश्रुतिप्रमाणेनोपस्थितप्रवृत्तिरूपा भावनायाः स्वांशत्रयवि शिष्टायाः साध्यत्वेनान्वये जाते शाब्दोभावनायास्साध्याकांक्षा शाम्यति । पुरुषस्य प्रवत्तिसमये तन्निष्ठप्रवत्तेरार्थोभावनारूपायाः साध्यमिष्टसामान्य मासीत् । कि तदिष्टमिति विशेषापेक्षायामधिकारविधिः स्वर्गादिकमिष्टविशेष समर्पयति । समानपदश्रुत्योपस्थितधात्वर्थस्य साध्यत्वेनान्वयः पूर्वपक्षिणा प्रवृत्तिरूपायामा भावनायामेव वक्तव्यः सा चार्थी भावना स्वीयं भाव्यं सामा न्यतः स्वीकृत्य शाब्दीभावनायां भाव्यत्वेन प्रथममेवान्वितवती बलीयसा प्रमाणेन । किं तदिष्टं इति विशेषाकांक्षायामेकपदश्रुत्या धात्वर्थ इति वक्त व्यम् । धात्वर्थश्च न पुरुषार्थः । स्वर्गस्य भिन्नपदोपात्तत्वेऽपि पुरुषार्थत्वमस्तीति तस्यैवेष्टविशेषत्वेनान्वय उचितः। तत्र धात्वर्थस्य करणत्वेनान्वयः परिशेषात्स्वी कर्तव्यः । तथा च यागेन स्वर्ग भावयेत् इति सम्पद्यते । ततश्च कर्मणां फलवत्वे सिद्धे फलस्वाम्यपर्यायोऽधिकारश्चिन्तयितुं शक्यते ॥ 
इति स्वर्गकामाधिकरणम् 

### तिर्यगधिकरणम्
 कर्मणां फलवत्वे सिद्ध कमस्वधिकारः केषामिति विचार्यते किं प्राणि मात्रस्य कृमिकोटपशुपक्षिसरीसृपदेवर्षिमनुष्यात्मकस्याधिकारः ? उत मनुष्याणा मेवाङ्गवैकल्परहितानाम् ? इति संशये पूर्वपक्षः-प्राणिमात्रस्य फलाथित्वं सहजम् । अतः प्राणिमात्रस्य कर्मस्वधिकार एष्टव्यः । ननु कृमिकीटादयः कथं कर्माणि कुर्युः ? इति चेत्, यथाशक्तिन्यायेनाङ्गानामनुष्ठाने शक्ते रभावेऽपि प्रधान मात्रानुष्ठानं तैः कर्तुं शक्यते । प्रधानञ्च देवतोद्देन द्रव्यत्यागः, उच्चारणाभावेऽपि मनसा त्यक्तं शक्यते, देवतोद्देशेन द्रव्यत्यागस्य मानसिक स्वात् । जन्मान्तरसंस्कारवासनावशेन तादृशशक्तेस्स्वीकारात् । अन्यथा 'वानः चतुर्दश्यामुपवसन्ति' श्येना अष्टम्याम्, 'बलिभुक् एकाकी न भुङ्क्त' 
११२ 
मीमांसानयमञ्जर्याम् इत्यादीनां उपपत्तिः कथं स्यात् ? उपवासस्तु धर्मबुध्या क्रियते, व्याधिग्रस्तर्वोप वासः क्रियते । चतुर्दश्यां श्वानः अष्टम्याञ्च श्येना व्याधिग्रस्ता भवन्ति इति निर्णतुं न शक्यते । अत्र शबरस्वामिनो लिखन्ति–'शुनश्चतुर्दश्यामुपवसतः पश्यामः, श्योनांश्चाष्टम्याम्' इति । अत्र 'श्यामः' इति पदं प्रयुञ्जाना भाष्यकृतः स्वीयप्रत्यक्षानुभवं प्रकटयन्ति। 'केवलाघो भवति केवलादी' इति श्रुत्यनुसारेण बलिभुक् केवलादी पापाय भवेदित्यवगत्य स्वीयान् ब्रान्धवानाहूय भुङ्क्ते' अतस्तिरश्चामपि कर्मस्वधिकारः। 
एवं देवानामपि कर्मस्वधिकारः--'देवा व देवयजनमध्यवसाय दिशो न प्राजानन्' 'यज्ञेन यज्ञमयजन्त देवाः' इत्यादिप्रमाणः विद्यत इति ज्ञायते । ननु देवेषु वर्णव्यवस्थाया अभावेनोपनयनाभावात् आधानसिद्धाग्नेरभावाच्च कथं कर्मस्व धिकार इति चेन्न; ऐतरेयादिब्राह्मण ग्रन्थेषु देवेष्वपि वर्ण विभागोप लम्भात्, देवा अपि यज्ञानन्वतिष्ठन् इति प्रमाणदर्शनाच्च । नन देवैर्यज्ञेषु क्रिय माणेषु ते कान् देवानुदिश्य यज्ञं कृतवन्तः स्युः । अस्माकमिन्द्रो देवः, तमुद्दिश्य वयं य जामहे । न हि इन्द्रस्य वरुणस्य वा अन्य इन्द्रः अन्यो वरुणो वा स्यात् । कथं ते ऋतूनन्वतिष्ठन् इति चेत्-न; कल्पान्तरवर्तीन्द्रादीनुदिश्यतत्कल्पवर्तो न्द्रादयो यजन्ते इत्यङ्गीकारात् । 
एवमन्धपवादीनामङ्गविकलनामप्यधिकारोऽस्त्येव । अङ्गानुष्ठान सामर्थ्याभावेऽपि प्रधानमात्रानुष्ठाने तेषां सामर्थ्यमस्त्येव । भृग्वादिऋषीणामपि यज्ञेऽधिकारः, ते च विद्यया, अग्निना सामर्थ्येन च सम्पन्नाः। यज्ञानुष्ठाने एतन्त्रयस्यवावश्यकता । तच्चास्ति तेषामपि । तस्मात् तिरश्चां देवानामृषीणां मनुष्याणाञ्च सर्वेषामस्त्यधिकार इति । 
सिद्धान्तस्तु--फलार्थी पुरुषः तत्साधनमवगत्य फलमासादयितुं प्रवर्तते । पुरुषप्रवृत्ति प्रति फलं प्रयोजकमिति सिध्यति। फलञ्च साङ्गस्य कर्मणो ऽधिकारविधिना बोध्यते, न केवलं प्रधानस्य। 'दर्शपूर्णमासाभ्यां स्वर्गकामो यजेत' 'अग्निहोत्रेण स्वर्गकामो यजेत' इत्यादौ करणविभक्त्याऽङ्गसहित दर्शपूर्णमासाग्निहोत्रादीनां फलसाधनत्वं बोध्यते । 'ग्रामं गच्छेत्' इत्युक्ते ग्रामप्राप्तिरूपफलप्राप्तये गमनं साधनमित्यवगते पूर्वपूर्वदेश विभागानुकूल व्यापारेणोत्तरोत्तरसंयोगाख्यव्यापारसाहित्यं गमनमपेक्षते । एतेन व्यापारेण विना गमनं न सिध्यति फलञ्च न प्राप्नोतीति लोकेऽनु भूयते । तथैव वेदेऽपि यागेन स्वर्ग सम्पादयेदित्युक्ते साङ्गस्यैव यागस्य फलसाधकत्वमभ्युपगन्तव्यम् । १. अत्रेदं पद्यमुपष्टम्भकम्-- का 'अस्पृश्योऽस्तु मलीमसोऽस्त्वनियताहारोऽस्त्वतोऽप्युद्भटः 
दोषैरस्तु परश्शतैः परिवृतः काकस्ततः का क्षतिः। भुङ्क्ते भोज्यमुपस्थितं समुपहूयैव स्वयं बान्धवान् यस्सीदन् क्षुधया विचिन्तय ततो घन्यश्च पुण्यश्च कः ।। 

११३ तत्र तिरश्चां पशुपक्ष्यादीनां प्रयाजाद्यङ्गानुष्ठानेन विना केवलं त्यागात्मक प्रधानं कथं सम्पद्यत ? अत्र त्यागः द्रव्यस्य भवति । द्रव्यञ्च पुरोडाशादिकम् । न हि तिरश्चां पुरोडाशादिकमस्ति । त्यागात्मको यागः न मानसिकसंकल्प मात्रम्, तदुच्चारणमप्यावश्यकम्, 'अवश्यन्तु त्यजेद्रव्यं मनसा वचसापि च' इति स्मरणात् । एवञ्च तिरश्चां द्रव्याभावात् उच्चारणपूर्वकत्यागाभावाच्च कथमधिकारः। एवमङ्गविकलानामन्धबधिरपझ्वादोनाम् आज्यावेक्षण-मन्त्र वाचनविष्णुक्रमक्रमणादीनां करण सामर्थ्याभावात् कथमधिकारः ? तस्मात् अविकलाङ्गानां मनुष्याणामेवाधिकारः। 
___दर्शपूर्णमासयोः सामिधेन्यनुवचनानन्तरम् 'आर्षेयं वृणीते' इति आय वरणं विहितम् । आर्षेयवरणं नाम 'अग्ने महाँ असि ब्राह्मण भारत, भार्गवच्या वनाप्नवानौर्वजामदग्न्याङ्गिरसबार्हस्पत्यभारद्वाज' इत्येवं भृग्वाषिज यजमानजातत्वेनाहवनीयाभिमन्त्रणम् । तदिदमायवरणं भग्वादिभिः ऋषिभिः क्रियमाणे यज्ञे न सम्भवति । न हि भृग्वादीनाम् अन्ये भृग्वादयस्सन्ति, भृग्वादिभ्यः पूर्वमन्येषां भृग्वादीनामभावात् । अतः ऋषीणामपि नाधिकारः। 
एवं देवानामपि नाधिकारः देवतान्तराभावात् । यागे स्वस्वत्व निवृत्तिपूर्वकः त्यागः कर्तव्यः--'अग्नय इदं न मम' इति । न ह्यग्निः इन्द्रो वा स्वस्वोदेशेन द्रव्यत्यागात्मकं यागं कर्तुं प्रभवेत्, स्वस्मै संकल्पितस्य द्रव्यस्य स्वत्वत्यागायोगात्। यदुक्तम्-कल्पान्तरवतिन इन्द्रादीनुदिश्यतत्कल्पवर्तिन इन्द्राय यष्टुं शक्नुवन्तीति, तदिदं न समञ्जसम्, अतीतत्वात्तेषाम् । अती तोद्देश्यकयागस्याकिञ्चित्करत्वात् । यागहोमादिकं पुत्रेण पितरमुद्दिश्य क्रियमाणश्राद्धसदृशं न भवति । देवा नित्याः मानवाश्च माः। अतो न देवानामधिकारः। यदुक्तं देवेष्वपि वर्णव्यवस्थायां प्रमाणमस्तीति, तत्रोच्यते सत्यं ब्राह्मणभागेषु देवानामपि वर्णविभागः कीतित उपलभ्यते। स्वयं प्रभातविद्या देवा अपि वर्णविभागानुसारेण कर्तव्यं पालयन्तो यथा दृश्यन्ते तथा मानवैरपि वर्तितव्यमित्यत्र तात्पर्य कल्पनीयम् । अतो देवानामपि ऋतुषु नाधिकारः। एवञ्च येऽध्ययनविधिसिद्धविद्याः, आधानसिद्धाग्निमन्तः समर्थाश्च त एव मानवाः ऋतुष्वधिकुयुरिति सिद्धम् ।। 
इति तिर्यगधिकरणम् 

### स्त्रीणामप्यधिकाराधिकरणम्
 'स्वर्गकामः' 'वृष्टिकामः' इत्यादौ पुंलिङ्गश्रवणात् किं पुंसामेव ऋतु ध्वधिकारः ? उत स्त्रीणामपि ? इति सन्देहः । तदर्थमिदं चिन्तनीयम् कि श्रूयमाणपुंस्त्वस्य विवक्षा ? उताविवक्षेति । 
तत्र 'स्वर्गकामः' इत्यादौ श्रूयमाणं पुंस्त्वं कर्तृविशेषणम् । तेन 'स्वर्ग कामो १५ 
११४ 
मीमांसानयमञ्जर्याम् यजेत' इत्यनेन स्वर्गकामकर्तृका यागकरणिका स्वर्गभाव्यिका भावना इति बोधो भवति । भावनाविशेषणत्वेन स्वर्गकामकर्तृकत्वं श्रूयते । अतो विधेय गतत्वेन पश्वेकत्ववद्विवक्षितमेव पुंस्त्वम् । विवक्षितत्वात् पुंस एवाधिकार स्सिध्यति । यथाऽऽख्यातोपात्तैकत्वस्य विवक्षा, तथा पुंस्त्वस्यापि विवक्षा। किञ्च द्रव्यवान् पूमान्, अद्रव्यवतो स्त्रो। द्रव्यवतः कर्मण्यधिकारः, नाद्रव्य वत्याः । द्रव्यस्वामित्वं पुंसामेव । त एव द्रव्यत्यागात्मकप्रधानानुष्ठानेऽधि. कुर्वन्ति, न स्त्रियः । ननु पित्रा भ; वाऽजितद्रव्यस्वामित्वं स्त्रीणामस्तु इति चेन्न; स्त्रीणां क्रीतत्वात् । आयविवाहे-स्त्रीणां क्रयविक्रयौ श्रूयेते-'दुहितम तेऽधिरथं शतं देयम्' इति । कन्यापित्रे रथाधिकं शतं गवां दद्यादित्यर्थः । शतं गावो दत्वा कन्यां क्रीणीयादित्यर्थः। क्रोतानां द्रव्ये स्वत्वं कथं स्यात् ? क्रीतत्वादेव भतृधने स्त्रीणां स्वत्वं न भवेत् । अतः पुसामेवाधिकारः । भत्र धीनत्वाच्च तासां कर्तनादिना स्वयमजितेऽपि धने स्वत्वं नास्ति,' 'यस्यते तस्य तद्धनम्' इति स्मरणात् । अतः पुंसामेवाधिकार इति पूर्वपक्षः। 
सिद्धान्तस्तु-स्वर्गादिफलकामना सामेव भवति न स्त्रीणामिति नियामक किमपि नास्ति । किन्तु स्वस्वाधिकारानुसारेण कामना कर्तव्येत्यत्र तू नियामक भवितुमर्हति । 'आख्यातानामर्थं ब्रुवतां शक्तिस्सहकारिणी' इति न्यायः । इष्टसाधनताज्ञानमात्रेण प्रवृतौ जातायामपि ततः पूर्व तेन विचारणीयं भवति किमिदं मया सम्पादयितुं शक्यं न वेति । राज्यपालपदस्य प्रधान मन्त्रिणः पदस्य वा प्राप्तिः काममिष्टसाधनं भवेत्, किन्तु तत्कार्य करणे स्वस्याधिकारः सामर्थ्यञ्चास्ति नवेति पर्या लोचव कामना कर्तव्येति लौकिको सरणिः । लोकाविरोधेनैव वेदेनापि गन्तव्यम् । लोकतन्त्र सञ्चालनाय विधाय कैविधानानि यानि कल्पितानि न तान्युपदेशायैव किन्त्वाचरणायेति लौकिकी सरणिः । तथैव वेदेऽपि सन्ति विधयः । विध्यनुसारेणैव कामनाया उदयः श्रेयस्करः । 'स्वर्गकामो यजेत' इत्यादयो विधयः अधिकारविशेषणत्वेन 'स्वर्गकाम' पद उपाददते । अधिकारश्च फलं स्वर्गः, तद्विशेषणं 'काम' पदम्, न तु कर्तृ विशेषणम् । कर्तृ विशेषणत्वे तस्य विधेयकोटौ समावेशो युक्तः । उद्देश्य विशेषणं तत् । फलमुद्देश्यम्। फलमेवाधिकारः कथ्यते । अन्ततो ऽधिकारविशेषणमुद्देश्यविशेषणं सम्पद्यते। विधेयविशेषणस्य विवक्षितत्वे ऽप्युद्देश्यविशेषणमविवक्षितमेव । अत एव 'ग्रहं सम्माष्टि' इत्यत्र ग्रहगतै कत्वस्याविवक्षितत्वं स्वीकृतम्, तद्वत् प्रकृते पुंस्त्त्वस्योद्देश्यविशेषणत्वात् अवि वक्षितत्वमङ्गीकार्यम् । अविवक्षित्वे स्त्रिया अप्यधिकारस्सिध्यति । स्त्रिया अधिकारे सिद्धेऽपि श्रौतकर्मसु उपनीतस्य कृतदारपरिग्रहस्य प्रथममग्न्याधाने ऽधिकार इति शास्ति शास्त्रम् । शासनानुशासनपालनं धर्मः। पौरुषेयशासन १. 'भार्या द सश्च पुत्रश्च त्रय एतेऽधनाः स्मृता । 
य ते समधिगच्छन्ति यस्यैते तस्य तद्धनम् ।। 

११५ स्यापौरुषेयशासनस्य च महान् भेदः । पौरुषेयशासनम् अपौरुषेयशासनानुगुणं यदा भवेत्तदैव पौरुषेयशासनं पालनाहं भवेत् । उपनयनं दारपरिग्रहः अग्न्याधा नञ्चेति संस्कारा इत्यत्र न सन्देहः । 'अष्टवर्षं ब्राह्मणमुपनयीत' इति विधिः ब्राह्मणं सन्तं उपनयनेन संस्कुर्यात् इति विधत्ते, न तु उपनयनेन ब्राह्मणमुत्पादये दिति। उत्पत्तिः आप्तिः विकृतिः संस्कृतिश्चेति चत्वारः संस्कारा भवन्ति । तत्र संस्कृति संस्कारोऽयम् । अष्टवर्षां ब्राह्मणीमुपनयीत इति नास्ति विधिः । अष्टवर्षां ब्राह्मणी कन्यां परिगृहीयादित्यस्ति विधिः दारपरिग्रहे। दारसरिग्रह एव विवाहः। स एव संस्कारः स्त्रीणामुपनययस्थाने। यथाऽष्ट वर्षों ब्राह्मणः, द्वादशवर्षो राजन्यः, षोडशवर्षो वैश्यः गुरुकुलमुपनीयते तथैवाष्ट वर्षा कन्या पतिकुलम् उपनीयते । इदमेवोपनयनं स्त्रीणाम् । एतादृशोपनयनानन्तरं स्त्रियः पत्युरधीना भवन्ति यथा ब्राह्मणराजन्यवैश्या उपनयनानन्तरं गुरोरधीना भवन्ति । ततश्च स्त्रीणां विवाहातिरिक्तमुपनयनाख्यस्संस्कारो नास्तीति सिध्य ति। अत एवापस्तम्बाचार्याः 'पाणिग्रहणात्त सहत्वं कर्मस पुण्यफलेष द्रव्य परिग्रहे च' इति स्मरन्ति । एतेन दम्पत्योासज्य कर्तृत्वं सिद्धं भवति । कतत्वञ्च फलभोक्तृत्वसमानाधिकरण मित्युक्तम् । पत्या क्रियमाणं यत्कर्म तज्जन्यफलस्य भोक्तारौ उभावपि । तथा च स्त्रीणां कर्तृत्वमस्ति इति सिद्धम् । 
मा यदुक्तं द्रव्यवान् पुमान् भवति, स्त्री चाद्रव्यवतीति, तत्रोच्यते-'धर्म चार्थे च कामे च नातिचरितव्यौ' इति कन्यादानसमये दम्पत्योः धर्मार्थका मानां चकारेण समुच्चयस्मरणात् स्त्रीणामपि द्रव्यवत्वं सिद्धं भवति । अनेन प्रमाणेन धर्मसंवलितार्थकामयोः प्राधान्यमवगम्यते। न केवलमर्थस्य कामस्य वा प्राधान्यम् । केवलार्थोपार्जने स्त्रीणां प्रवृत्तिर्यदा भवेत् तदा कामेऽपि प्रव त्तिरुदियात् । धर्मसंवलितार्थकामयोः प्रवृत्तिस्स्याद्यदि तदा तादशी प्रवत्तिों दियात् । अतः पत्युरर्थेनार्थवत्यः स्त्रियः । यदुक्तं कर्तनादिनास्वयजितेऽपि धने तासां स्वत्त्वं नास्तीति। तत्रोच्यते-'यस्यैते तस्य तद्धनम्' इत्यस्य स्वातन्त्र्य नास्तीत्यत्र तात्पर्य कल्पनीयम् । अन्यथा श्रुतिविरुद्ध त्वेनास्याः स्मृतेः अप्रामाण्य मेव स्यात् । किञ्च 'पत्नी हि पारीण ह्यस्य ईश' इति श्रुतिः। परितः नाते बध्यत इति परिणत् (क्विबन्तं) गृहम् । तत्र भवं धनधान्यादिक पारीणाम नहितिवृधिव्यधिरुचिसहितनिषु क्वौ' इति दीर्धः । तस्येश्वरी पत्नोति भट्ट भास्करोयं भाष्यम । अनेन पत्न्या गहिणीत्वं साधितं भवति । अतः स्त्रीणां द्रव्यवत्वे न काचित् क्षतिः । तथा च पुसामिव स्त्रीणामत्यधिकार इति । 
यत्त-अधिरथशतदानेन स्त्रीणां क्रयणमिति, क्रीतत्वादेव ताः द्रव्यवत्यो न भवन्तीति, तन्न, 'शतं दद्यात्' इत्येव श्रवणात् । न हि 'दद्यात्' इत्यस्य क्रोणी यादित्यर्थः। क्रयणे हि उच्चनीचपणत्वं लोके दश्यते । नात्र तथा । दानमिदम दष्टार्थम् । कन्या कुरूपा भवतु सुरूपा वा ‘शतं दद्यात् इत्येव । न ततोन्यूनं वा ऽधिकं वा दद्यात् । तेन 'दद्यात्'इत्यस्य क्रीणीयादित्यर्थः कर्तुं न शक्यते अदृष्टा 
मिदं दानं न क्रयः । अतः स्त्रीणामप्यधिकार इति ॥ 
इति स्त्रीणामधिकाराधिकरणम् । 
११६ 
मोमांसानयमञ्जर्याम् 

### स्त्रीपुंसयोः व्यासक्ताधिकाराधिकरणम्
 पूर्वाधिकरणोपष्टम्भकतयेदं विचार्यते । स्त्रीणामधिकारे सिद्धे किं स्त्री च पुमांश्च पृथग्यष्टुं शक्तुवतः ? उत सहैवेति । द्रव्यवतोः स्त्रीसयोः पृथग्य जने कः प्रत्यूहः? स्त्रीकर्तृकः प्रयोगः पुंकर्तृकप्रयोगश्च भिन्नौ भवतः । ननु स्त्रियः वेदाध्ययनेऽधिकाराभावेन विद्याभावात् कथं स्त्रीकर्तृकः प्रयोगास्सिध्येदिति चेत् न; स्त्रीकर्तृकप्रयोगस्यामन्त्रकत्वस्वीकारेण तदुपपत्तेः । न च नित्यवदाम्ना तानां मन्त्राणां पाक्षिकत्वं स्वीकृत्य स्त्रीकत कप्रयोगस्यामन्त्रत्वं कथं साधयितुं शक्यमिति वाच्यम्, मन्त्रपठनाय कञ्चन प्रतिनिधि नियुज्य कर्तुं शक्यत्वात् । किञ्च 'स्वर्गकामः' इप्यादौ पुस्त्त्वमिव तद्गतकत्वसंख्याया यद्यप्यविवक्षा भवेत्, तथापि आख्यातोपात्तैकत्वस्य कर्तृगामित्वेन स्त्रीपुसयोः कर्तृत्वस्य सत्त्वात् पृथक्पृथक् स्त्रीपुंसौ यजेयाताम् इति पूर्वपक्षः।। 
सिद्धान्तस्तु-स्त्रीपुंसयोः पृथक्पृथग्यागानुष्ठाने उभावपि यागौ निर्गुणौ स्याताम् । स्त्रीकर्तृकाज्यावेक्षणादेः पुकर्तृकप्रयोगेऽभावात्, पुंकर्तृकाज्यावे क्षणादेः स्त्रीकर्तृकप्रयोगेऽभावात् उभयोर्यागयोर्वैगुण्यं स्यात्, अङ्गसहितस्यैव प्रधानस्य फलजनकत्वनियमात् । ननु 'गुणलोपे च मुख्यस्य' इति दाशमिकन्या येन परिक्रयादिना वैगुण्यं परिह्रियतामिति चेन्न, आज्यावेक्षणान्वारम्भणादौ परिक्रीतस्य परिक्रीताया वा कर्मजन्यफलभोक्तृत्वसमानाधिकरणकर्तृकत्वा भावेन वैगुण्यस्य तदवस्थत्वात् । 'यजमान आज्यमवेक्षते' 'पत्नी आज्यमवेक्षते' 'पत्नी यजमानमनवारभते' इत्यत्र पत्नीयजमानशब्दौ यागजन्यफलभोक्तृत्व समानाधिकरणस्त्रीत्वपुंस्त्वाश्रयवाचकौ, परिक्रोतयोस्तयोर्न पत्नोयजमान शब्दवाच्यत्वं भवितुमर्हति । अतोऽन्यतरपरिक्रयादिना वैगुण्यपरिहारो न सम्भवति। ननु पृथग्यजनं न सम्भवति, वैगुण्यात्, स्त्रिया अधिकारश्चास्ति इति कथमुच्यते ? इति चेत्-अत्रापस्तम्बाचार्यवचनेन 'पाणिग्रहणात्तु इत्या दिना स्त्रिया अधिकारस्साधितो भवति । आपस्तम्बवचनं कर्तृत्वांश एव केवलं न साहित्य (सहत्व) अवबोधयति, किन्तु 'पुण्यफलेषु' इत्यनेन कर्मजन्य फलोपभोगेऽपि परस्परसाहित्यं बोधयति । तेन परिक्रोतयोस्तदसम्भवात् सहत्वं पत्नीयजमानयोरेव सम्पादनीयम् । तथा च पृथग्यजनं न सिध्यति । किञ्च फलोपभोग एव केवलं पत्नीयजमानयोर्न सहत्वं, द्रव्यत्यागे दक्षिणादानादौ च तयोस्सहकत त्वम् द्रव्यस्य पत्नीयजमानयोस्संसृष्टत्वात् । अतो दम्पत्योः कर्तुत्वं अग्नीषोमयोर्देवतात्वमिव व्यासज्जवत्तीति सिद्धं भवति। यद्यपि वेदा ध्ययने स्त्रीणामधिकारो नास्ति, तथापि 'महीनां पयोऽसीति पत्न्याज्यमवेक्षते' इत्यादिविधिबलात्तावन्मात्राध्ययनेऽधिकारस्स्वीक्रियते, 'इति पत्नी' ति इतिकरणन मन्त्रस्य विनियुक्तत्वात् । तथा च स्त्रीणां कर्मस्वधिकारोऽस्ति, 
N 

किन्तु पत्या सहैवाधिकारः न स्वातन्त्र्येण, तथा यजमानस्य पत्न्या सहैवाधि कारः न स्वातन्त्र्येणेति सिद्धम् ।। 
इति स्त्रीपुंसयोासक्ताधिकाराधिकरणम् ।। 

### क्षौमबसानाधिकरणम्
 'यजेत स्वर्गकामः' इत्यादौ पुस्त्वस्याविवक्षया कर्मसु स्त्रीणामप्य धिकारः, मनुष्याणामेवाधिकारो न तिर्यगादीनाम्, स्त्रीणां पत्या सहैवाधिकारः न स्वातन्त्र्येण, स्त्रीणां क्रयविक्रयौ न भवतः, 'अधिरथं शतं दद्यात्' इति दानमट्टष्टार्थम्, कर्मकत त्वं त्यौ पत्न्याञ्च व्यासक्तं न पृथक्पर्याप्तमित्या दयो विषया अधिगताः। सम्प्रति 'क्षौमे वसानावग्निमादधीयाताम्' इति वाक्यमुदाहृत्य विचारः क्रियते। अस्याधिकरणस्येदमेव विषयवाक्यम् । अस्यार्थः-'अतसी स्यादुमा क्षुमा' इति त्रयः पर्यायवाचिनः। तत्र क्षुमाशब्दः 'टा शब्दे' इति क्षुधातोः मक् मन् प्रत्यये वा कृते निष्पद्यते । 'पटसन' इति भाषायां तदर्थः। तत्सूत्रैः निर्मितं बस्त्रं क्षौममित्युच्यते। 'वसन आच्छादने' इत्यस्मात् कर्तरि शानजन्तो वसानशब्दः । क्षौमे वस्त्र धारयन्तौ अग्न्याधानं कुर्यातामिति । अत्र सन्देहः-किं द्वौ पुमांसौ सस्त्रीकावग्न्याधान कुर्याताम् ? 
उतै कः पुमान् सस्त्रीकः कुर्यादिति । 
तत्र पूर्वाधिकरण आख्याताभिहितैकत्वसंख्या कर्तृ विशेषणम्, श्रौतस्मा तं कर्मसु कर्ता सस्त्रीको भवेत्, कर्तृत्वं यथा पुंसः तथा स्त्रिया अपि, तत्र कर्तृ स्वमुभयत्र व्यासमिति निर्धारितम् । तन्न्यायेन प्रकृते 'आदधीयाताम्' इत्याख्याताभिहितद्वित्वसंख्या कर्तृगता द्वौ कर्तारौ सपत्नीको आदधीयाताम्, 'राजपुरोहितौ सायुज्यकामौ यजेयाताम्' इति वत्प्रतिपादयति। अतः द्वौ यजमानौ सस्त्रीको आधानं कुर्यातामिति सिध्यति। अनेन वाक्येनाधानं न विधीयते, तस्य 'वसन्ते ब्राह्मणोऽग्नीनादधीत' इत्युत्पत्तिवाक्येन प्राप्तत्वात् । नाप्याधानोदे शेन द्वित्वं विधीयते, एकप्रसरताभङ्गदोषापत्तेः । 'आदधोयाताम्' प्रत्येक पदं विशिष्टकार्थप्रतिपादकम् । तत्र धात्वं नोद्देश्यता प्रत्ययाँशेन पतरूपद्वित्वस्य विधेयतेति स्वीक्रियमाणे विशिष्टकार्थप्रतिपादकत्वस्य भङ्ग स्यात् । किन्तु, 'वसानौ' इत्यौप्रत्ययवाच्यं कर्तृगतं द्वित्वं आधानोद्देशन विधीयत इति स्वीकर्तुं शक्यते । ‘वसानौ' इत्यत्र 'औ' प्रत्ययेन पुंस्त्वं द्वित्व ऊचाभिधीयेते इति स्पष्टम् । तयोः पुंस्त्वद्वित्वयोरेकप्रत्ययोपात्तत्वेन परस्प रान्वये सति द्वौ पुमांसौ कर्तारावित्यर्थोऽवगम्यते । नात्र प्रकृत्यर्थो वसनं विधेय कोटी निपतति, वसनस्यार्थतः प्राप्तत्वात् । न हि नग्नौ कर्तारौ भवतः, नग्नयोः कर्मानहत्वात् । तेन च वाक्यभेदस्य नावसरः । पूर्वाधिकरणे कर्ता च सस्त्रीक इत्यधिगतम् । ततश्च द्वौ पुमांसो सस्त्रीकावादधीयाताम् इत्यर्थः पर्यवस्यति ।﻿११८ 
मीमांसानयमञ्जर्याम् क्षौमशब्दश्चानुवादकः, शब्दार्थकक्षुधातोनिष्पन्नः । क्षौमं धृत्वा कर्मणि व्याप्रिय माणे 'सरुसरु'इति शब्दोत्पत्तिः स्वाभाविको। यदि वा मालिन्यनिमित्तकः क्षौम शब्दः मालिन्यमपि वल्कलादौ स्वाभाविकम् । तदनुवादकः क्षौमशब्दः । अतस्त स्यापि न विधेयत्वम् । अत आधाने सस्त्रीकद्वयकत कत्वमेवाप्राप्तत्वाद्वि धेयमिति पर्यवस्यति । ननू त्पत्तिवाक्ये 'आदधीत' इत्येकवचनं श्रूयते, कथमुत्प न्नवाक्ये द्विवचनं सङ्गच्छत इति चेत् न, उत्पत्तिवाक्यगतमेकत्वं साधत्वार्थ मविवक्षितमित्यङ्गीकारात। न च वसानश्च वसाना च वसानाविति ‘पमां स्त्रिया' इति कृतकशेषाच्छयमाणं द्विवचनं स्त्रीपूसगतं न द्वयगतमिति शङ क्यम्, विरूपैकशेषविधेर्लाक्षणिकत्वस्वीकारात् । अत एव तृतीयाध्यायततोय पादस्य नवमाधिकरणे 'युवं हि स्थः स्वर्पती इति द्वयोर्यजमानयोः प्रतिपदं कुर्यात्' इति वाक्य विचारावसरे श्रीशबरस्वामिनः स्वीये भाष्ये 'यदप्येतद् द्विवचनं द्वयोर्य जमानयोरिति, अत्रापि य एकशेषः 'पुमांस्त्रिये' ति असावपि लक्षणाशब्द एव' इति लिखन्ति । तस्मात् वसानाविति द्वयमेवात्राधाने कर्तृतया विधेयमिति पूर्वपक्षः।। 
- सिद्धान्तस्तु-'आदधीयाताम्' इत्यनेनाधानं तावन्न विधीयते, तस्य प्राप्तत्वात् । यद्यपि 'वसानौ' इति द्विवचनं सस्त्रीकद्वयगतं द्वित्वमाचष्टे, तथापि कर्तृत्वाधिष्ठानस्त्रोपंसगतद्वित्वाभिप्रायमनुवादमात्रम्, उत्पत्तिवाक्यग ताख्यातोपात्तैकत्वं साधुत्वार्थमित्यङ्गीकारापेक्षया आदधीयाताम् इत्यत्र द्वित्वमनुवादमात्रमिति स्वीकारो युक्तः, वसानौ इत्यौकारेण द्वित्वस्योपात्त त्वात् । उत्पत्तिवाक्ये आधान विधीयते, अत्र चाधानमनद्यते द्वित्वञ्च न विधीयते । अतोऽत्रानुवादो युक्तः । वसनमपि नात्र विधेयम्, अर्थात्प्राप्तत्वात् । अन्ततः क्षौमं विधीयत इत्यङ्गीकार्यम् । वसानावादधीयातामिति यत् तत् क्षौममिति । न चात्राधानसम्बन्धिनौ वसानावद्दिश्य क्षौमविधिः, येन वाक्य भेद आशङ्क्येत, वसानावुद्दिश्यैव क्षौमविधिः, आधानसम्बन्धस्य प्रकरणा त्प्राप्तत्वात् । न चात्राधानसम्बन्धित्वे वाक्यस्य व्यापार इति न वाक्यभेदः । ननु द्वयमप्युक्तरीत्या विधेयमस्त्विति चेन्न, वाक्य भेदापत्तेः । ननु क्षौम न विधीयताम् पुंद्वयं विधीयतामिति चेन्नः, सम्भवति प्रथमश्रुतस्य क्षौमस्य विधेयत्वे जघन्यश्रुतस्य विधेयत्वाङ्गीकारानौचित्यात् । एतेन यदुक्तं पूर्वपक्षिणा गौण्या वृत्या योगेन वा क्षौमशब्दः कर्मव्यापारदशायामर्थतः प्राप्त मालिन्यं शब्दवत्वञ्चानुवदतीति तत् प्रत्युक्तम् । प्रथम श्रुते क्षौमशब्दे गौणत्वाश्रयणा योगात्, शब्दवत्वाभावदशायामपि क्षौमशब्दस्य प्रयोगदर्शनात् । क्षौमशब्दस्य शब्दवत्वं यदि प्रवृत्तिनिमित्तं तहि मनुष्यादावपि क्षौमशब्दस्य प्रयोगस्स्यात् । अतः क्षोमशब्दो रूढ इति स्वीकर्तव्यम् । एवं सति न तत्र योगस्य सम्भवः, योगाढिर्बलीयसीति न्यायात् । एवञ्च वसानोद्देशेन क्षौमगुणस्य विधाने सर्वं समञ्जसं सिध्यति । 'वसानौ' इत्यत्रौकारस्य लक्षणया स्त्रीपंगतद्वित्वप्रतिपाद 

११६ 
कत्वे सति 'आदधोयाताम्' इत्याख्यातप्रत्ययेनापि कत रूपाधिष्ठानं लक्षणया स्त्रीपुंसयोर्गतमेव द्वित्वमनद्यते। जघन्यश्रुते आख्याते मुख्यार्थत्यागस्यादोष त्वात् । तस्मात् सस्त्रीकः पूमानेक एव तावदादधीतेति ।। 
इति क्षौमवतानाधिकरणम् ॥ 

### पत्न्या यावदुक्तकर्मस्वधिकाराधिकरणम्
 पत्न्यास्सहाधिकारस्सिद्धः। द्रव्यस्वामित्वं पतिपत्न्योासक्त मिति निरूपितम्। फलोपभोगसमानाधिकरणकर्तृत्वमपि व्यासक्तमिति साधितम् । ऋत्विग्वरणादिषु प्रयोजककर्तृत्वमुभयोस्तुल्यम् । फलित्वकर्तृत्वयोरुभयत्रा विशेषात् फलिसंस्काराः कर्तृ संस्काराश्चोभयोरपीति व्यवस्था सिद्धा। ये च नियतनिर्देशपुरस्सरं विधय आज्यावेक्षणादिषु ते व्यवस्थयव प्रवर्तन्ते । वपना दयस्संस्काराः यजमानस्यैव न पत्न्याः । पूर्वाधिकरणे सस्त्रीकस्य पुंस आधाने ऽधिकारस्साधितः । इदानीं 'याजमानम्' इति विशेषसमाख्याते काण्डे यद्यद् यजमानकर्तृकतया निर्दिष्टं तत्तद् यजमानया पत्न्यापि कर्तव्यं नवेति विचार्यते । 
तत्रोभयोरपि यजमानत्वाविशेषात् उभाभ्यामपि कर्तव्यमिति । ननु एक स्य यजमानसमाख्यानस्य यजमानपदाद्यजमानापदाद्वा व्यवस्थया निष्पत्तेर्वा च्यत्वादुभाभ्यां कर्तव्यमित्ययुक्त मिति चेत्सत्यम्, इह कृतकशेषाद्यजमानपदा निष्पतिविवक्षिता। तथा च यजमानशब्दप्रकृतिर्व्यवस्थितैव कृतैकशेषयजमान शब्दान्निष्पन्नं स्त्रीपुंसकतृ कत्वसाधारणमित्येतावन्मात्रेण यजमानापदादपि युक्तामात न कश्चिदोषः । तस्मादुभाभ्यामपि याजमानं कर्तव्यमिति पूर्वपक्षः । ___ सिद्धान्तस्तु – 'सूची प्रवेशे मुसलप्रवेशः' इति न्यायो नानुसर्तव्यः । यस्य यावानधिकारः शास्त्रनिर्देशानुसारेणाज्यावेक्षणयोक्त्रसंनहनादिषु स्वीक्रियते तथैव प्रकृते याजमानसमाख्यातेऽपि कतृत्वं स्वीकर्तव्यम् । यथाविधानं कर्मसु क्रियमाणेष्वेव तानि फलदायीनि भवन्ति । स्त्रीणां द्रव्यस्वामित्वं कर्तृत्वञ्च प्रदर्शितम् । पत्नी विना पत्युः कर्मस्वग्निसाध्येषु अधिकारो नास्तीत्यपि अनुशास्ति शास्त्रम् । यद्यत् पत्न्या क्रियते तत्तत् पत्या सह कर्तव्यमिति शास्त्रमवबोधयति । तत्रोपनीतानां त्रैवणिकानां स्वशाखाध्ययनेऽधिकारः । 'स्वाध्यायोऽध्ये तव्यः' इति विधिः स्वस्वकुलपरम्परागतशाखाया अध्ययन विधत्ते। अध्ययनमाप्तिरूपस्संस्कारः। अनेन संस्कृतानां त्रैवर्णिकानां उत्तरत्र कत्वनुष्ठाने उपयोगः । क्रत्वनुष्ठानञ्च कृतदारपरिग्रहस्यैव । कुलान्तरे चोत्पन्ना कन्या विवाहानन्तरं कुलान्तरं गोत्रान्तरञ्च प्रविशति । कन्यायाः पितृकुले यजुश्शाखापरम्परा, सा सामशाखाध्यायिनः कुलं प्रविष्टा । तया का शाखाऽध्ये तव्या। विधिस्तु स्वाध्यायस्याध्ययनं विधत्ते । कन्यायास्स्वाध्यायस्तु(स्वशाखातु) यजुश्शाखा यस्मिन् कुले प्रविष्टा तत्कुलपरम्परागता शाखा सामशाखा। सा 
१२० 
मोमांसानयमञ्जर्याम् परशाखैव भवति। स्वशाखामधीत्यव परशाखाध्ययनेऽधिकार इति शास्त्रमुप दिशति । नन् दत्तकपुत्रवत यस्मिन् कूले प्रविष्टा तत्कूलपरम्परागतां शाखामेव कन्याऽध्येत्विति चेन्न; दत्तकपुत्रः स्वपितुर्मरणानन्तरम् औद्धर्वदेहिककर्मणामा चरणाय पितृपरम्परागतशाखामध्येति, न कन्यायास्तादृशं कर्तव्यमस्ति । दत्तकपुत्र पितृपुत्र भावस्सम्बन्धः, अत्र च जायापतित्वसम्बन्धः । न हि श्वशुरस्य मरणे स्नुषया कर्माणि कर्तव्यानि भवन्ति । एवमादिसङ्कटनिवत्त्यर्थमेवाध्ययन विधौ 'स्व' पदमुपात्तम् । अत एव स्त्रियो वेदाध्ययनं निषिध्यते । यद्यप्यध्ययन विधिरनिर्दिष्टकर्तृकः, 'अष्टवर्ष ब्राह्मणमुपनयीत, तमध्यापयीत' इत्यध्यापन विधिना तच्छब्देन ब्राह्मणः परामृश्यत इति ब्राह्मणादिरध्ययने कर्तेति स्वीकृत्याध्ययनविधिस्सकर्तृक इति वक्तव्यम् । तत्र ब्राह्मणादेरुद्देश्यत्वात् तद्गतलिङ्गस्याविवर्तव। ततश्च विवाहितकन्याया अध्ययनेऽधिकारस्सुलभः, तथापि अध्ययनसंस्कारेण संस्कृतायास्तस्या उत्तरत्र विनियोगो वक्तव्यः, उत्तरत्र विवाहितायास्तस्या पृथग्यजने नाधिकार इति प्राक्साधितमेव । अधीत्यापि सा किं करोतु ? अध्ययनस्य संस्कारकत्वात् संस्कृतायास्तस्या उत्तरत्र विनियोगाभावात्। सत्य यजमानवत् सापि यजमाना। यजमान शब्दात्तद्धितोत्पत्तौ याजमानं भवति। यजमानापि सती सा अविदुषी। अतो याजमाने उपस्थानानुमन्त्रणमन्त्रोच्चारण न सा शक्तिमती। अतो न याजमाने तस्या अधिकारः। यत्र हि पत्न्या विशिष्य मन्त्रविधिस्तत्र तदन्यथानुपपत्त्या तदध्ययनं कल्प्यते। याजमानसमाख्यातेषु कर्मसु अन्यथानुपपत्त्यभावात् नाध्ययनमाक्षिप्यते, अध्ययनवता पुसैव सिद्धत्वान्नाध्ययनं स्त्रियः कल्पयितु मर्हति इति। 
इति पत्न्या यावदुक्तकर्म स्वधिकाराधिकरणम् ।। 

### अपशूद्राधिकरणम्
 पत्न्या यावदुक्तंकर्मस्वधिकारे सिद्धे चतुर्थवर्णस्य कर्मस्वधिकारोऽस्ति ? न वेति विचार्यते-कि अग्निहोत्रादिषु ब्राह्मणक्षत्रियवैश्यशूद्राणाञ्चतुर्णाम धिकारः ? उत शूद्रवजं त्रयाणाम् ? इति संशयनिष्कर्षः । 
तत्र फलकामाः कर्मसु प्रवर्तन्ते। यथा त्रैवणिकाः फलकामा भवन्ति तथैवाविशेषेण शूद्रोऽपि फलकामनावानिति सोऽप्यधिकरोति । न च शूद्रस्योप नयनविध्यभावेनाध्ययनाधिकाराभावात् विद्याभावः, आधानविध्यभावाच्च नाग्नयः, विद्यामग्नीश्च विना सोऽग्निहोत्रादिकं कथमनुतिष्ठेदिति वाच्यम् । उपनयनाध्ययनाधानानां क्रत्वङ्गत्वाभावेन क्रतुविधिभिराक्षिप्तस्य ज्ञानस्य येन केनापि प्रकारेण लिखितपाठादिना, उपद्रष्ट्वचनेन वा सम्भवात्, आधानस्य क्रत्वनङ्गत्वेन विनै वाधानेन लौकिकाग्निना क्रत्वनुष्ठानसम्भवात् शूद्रस्याप्य 

१२१ धिकारसम्भवात् । उपनयनमाधान वा नैमित्तिक कर्म, ब्राह्मणकर्तृकत्वे निमित्ते सति ब्राह्मणं उप गुरोस्समीते वसन्ते नयीत, ब्राह्मणकर्तृकत्वे निमित्ते सति आधानम्-तत्तत्कुण्डेऽग्नीनां निक्षेपः वसन्ते कर्तव्यः । एवं राजन्य वैश्यकत कत्वे सति तत्तकाले कर्तव्यम् । शूद्रस्य तु विनैव कालविशेषेणोपनयनमाधानञ्च भवतः । अतश्शूद्रस्याप्यधिकारः न त्रैवणिकानामेवेति पूर्वपक्षः। 
सिद्धान्तस्तु-सत्यं त्रैणिकानामिव शूद्रस्यापि फलकामना, कामनामा त्रेण फलं न सिध्यति। जानाति इच्छति यतते करोतीति क्रमः । इदमस्य फलम्, कथमिदं सिध्यतीति प्रथमं ज्ञातव्यम् । ज्ञानावसरे तत्साधनानि तदुपायाः सामर्थ्य मित्यादीनामपि ज्ञानं सम्पादनीयम् । तदनन्तरमेवेच्छा कर्तव्या भवति । ज्ञानकाले इदं नित्यम् इदं नैमित्तिकम् इदं काम्यमिति च ज्ञातव्यम् । नित्य नैमित्तिककाम्यानां स्वरूपमपि ज्ञातव्यम् -नियतनिमित्तक नित्यम्, अनियत निमित्तक नैमित्तिकम्, काम्यञ्च कतुं त्यक्तुञ्च शक्यत इति । एवं ज्ञानकाले उपनयनम् आधानञ्च कोदशामात निणतव्यम्। वसन्ते ब्राह्मणमूपनयोत 'वसन्ते ब्राह्मणोऽग्नीनादधीत' इत्यादिषु वाक्येषु पर्यालोच्यमानेषु वणिकानां शब्दतो निर्देशोऽनभयते। शद्रपदघटितञ्च वाक्यं नानभयते। अननभवमात्रेण नेदं निश्चेतुं शक्यते-यत् त्रैवणिकै रुपनीतैरेवाध्ययनं कर्तव्यम्, शूद्रश्चानुपनीतैः इति, निषेधविधीनामपि ज्ञानमावश्यकम् । ज्ञानञ्चाध्ययनेनैवोदेति, अध्ययन ञ्च त्रैवणिकैरेव कर्तुं शक्यते निर्देशात् । निषेधाच्च न चतुर्थवर्णैः। अध्ययन माधानञ्च संस्कारः, संस्कृतानामेवोत्तरत्र विनियोगः । एवमादिषु नियमेषु सत्सु तुरीयवर्णस्याग्निहोत्रादिषु कथमधिकार इति ॥ 
इत्यपशूद्राधिकरणम् ॥ 

### प्रद्रव्यस्य त्रैजिकस्याधिकाराधिकरणम्
 अपशूद्राणां त्रैवर्णिकानामग्निहोत्रादिषु अधिकारे सिद्ध सम्प्रति त्रैवणि केषु द्रव्यवतामेवाधिकारः ? उताद्रव्यवतामपि द्रव्यमर्जयित्वाऽधिकार इति संशये पूर्वपक्षः 
यथा हि क्रतुविधयः ज्ञानपूर्वकं कर्मानुष्ठानसिद्धयेऽनुष्ठानतृषु ज्ञानाक्षेप कास्सन्तः अध्ययनविधिसिद्धविद्यावतस्त्रैवर्णिकानवाप्य शान्ताकांक्षाः तुरोय. वर्णस्य ज्ञानं नाक्षिपन्ति, तथैव द्रव्यवतस्त्रैवर्णिकानवाप्य निराकांक्षाः विधयः द्रव्यरहितेषु द्रव्यार्जनं नाक्षिपन्ति । तस्माद्रव्यवतां त्रैवर्णिकानामेवाधिकार 
इति । 
सिद्धान्तस्तु--द्रव्यार्जनं पुरुषार्थम्। स्वस्वशक्त्यनुसारेण पुरुषा द्रव्याने प्रवर्तन्ते । अजितेन द्रव्येण जीवनयात्रां निर्वहन्ति । तरतमभावेन सर्वेऽपि द्रव्यवन्त एव । द्रव्यार्जनाय जीवनं न भवति, जीवनाय द्रव्यार्जनम् । 
१२२ 
मोमांसानयमञ्जा जीवनान्तर्गताः क्रतवोऽपि पुरुषार्थाः । यथा जीवनाय द्रव्यार्जनं भवति, तथा तदन्तर्गतानां ऋतूनामनुष्ठानाय द्रव्यार्जनं कर्तव्यम् । नात्र क्रतुभिः द्रव्यार्जना क्षेपः कर्तव्यः । यावता द्रव्येण क्रतवो निर्वर्तयितु शक्यन्ते तावतो द्रव्यस्याभावे ऽर्जयित्वैव निर्वर्तनीयाः। जीवननिर्वाहाय पर्याप्तद्रव्याभावे यथार्जयित्वा जीवनयात्रा परिचाल्यते तथव क्रतवोऽपि कर्तव्याः। तस्मादद्रब्योऽपि त्रैवर्णिको द्रव्यमर्जयित्वा कर्मस्वधिकरोति इति । 
इत्य द्रव्यस्यापि त्रैवणिकस्याधिकाराधिकरणम् ॥ 

### अङ्गहीनानामधिकाराधिकरणम्
 द्रव्यवतामद्रव्याणाञ्च त्रैवणिकानामधिकारे सिद्धे विकलाङ्गानां तेषाम धिकारोऽस्ति न वेति संशये--'आख्यातानामर्थं ब्रुवतां शक्तिस्सहकारिणी' ति न्यायेन सामर्थ्यापरपर्यायाः शक्तः कारणत्वात् शक्त्यभावेन न तेषामधिकार इति पूर्वपक्षे प्राप्तेऽभिधोयते 
मणिमन्त्रौषधादिनाऽङ्गवैकल्यं प्रतिसमाधाय तेषामप्यधिकारः । विहित जातकर्मादिसंस्कारस्तेऽपि संस्क्रियन्ते। अङ्गवैकल्यं समुचितौषधसेवनेन प्रतिसमाधाय विवाहादिकं निर्वाधानेनाग्नि निष्पाद्याग्निहोत्रादीनां अनुष्ठान कर्तव्यमेव तः। ये चाप्रतिसमाधेयाङ्गविकलाः अन्धमूकबधिराः तेषामपि यथाशक्तिन्यायेन नित्येषु कर्मस्वधिकारोऽस्त्येवेति ॥ 
इत्यङ्गहीनानामप्यधिकाराधिकरणम् 
१० 

### प्रायवरणाधिकरणम्
 अप्रतिसमाधेयाङ्गानामपि त्रैवर्णिकानां यथाशक्तिन्यायेन नित्यकर्म स्वधिकारः साधितः । तद्वत् एकंवायवरणं चिन्त्यते । दर्श पूर्णमासयोः 'आर्षेयं वृणीते' इति वरणं विधाय ‘एक वृणीते' 'द्वौ वृणीते' 'त्रीन् वृणीते' 'न चतुरो वणीते' 'न पञ्चाति वृणीते' इति श्रुतम् । आर्षेयवरणं दर्शपूर्णमासयोरङ्ग मध्वर्युकत म्। ऋषेरपत्यं पुमान् आर्षेयः-यजमानः, तं वृणीते-आवेदयेत्, उच्चारयेदिति यावत् । देवताभ्योऽग्न्यादिभ्यः अमुकर्षवंशजोऽयं यजमान इति यजमानं निदिशेदिति भावः । 
त्रणिकानां गोत्रप्रवर्तकः कश्चन ऋषिर्भवति, तत्र मन्त्रद्रष्ट्रार ऋषयः प्रवरान्तर्गता भवन्ति । वयं वत्साः, वयं भारद्वाजाः, वयं वासिष्ठाः, वयं भार्गवा इति व्यवहारोऽनिदम्प्रथमताकात्कालात् त्रैर्वाणकेषु प्रचलति । तत्रायवाक्येन सामान्येनार्षयवरणे विहिते विशेष जिज्ञासायाम् ‘एकं वृणोते' 'द्वौ वृणीते' 'त्रीन् वणीते' इत्यादोनि वाक्यानि प्रवृत्तानि । चतुराय वरणं प्रतिषिध्य पञ्चाति 

१२३ 
वरणस्य षडादिवरणस्य प्रतिषेधः श्रुतः । एवञ्च एकद्वित्र्यायस्य पञ्चार्षयस्य च विधिविषयत्वं तदतिरिक्तस्य प्रतिषेध इति पर्यवस्यति । अत्र सन्देहः-कि एकठ्वाययोरपि वरणेऽधिकारः ? उत व्यायस्यैव ? इति । 
तत्र 'न चतुरो वृणीते' 'न पञ्चाति वृणीते' इति निषेधाभ्यां एक द्वित्रिपञ्चाईयाणां वरणेऽधिकारस्तावत्प्रतीयते । प्रतिषेधः प्राप्तिसापेक्ष एव प्रवर्तते । प्राप्तिश्चैकवादिवाक्यः । तत्र चतुराईयाणां षडाद्यार्षयाणां प्राप्तौ निषेधः 'न चतुरो वृणीते' 'न पञ्चाति वृणीते' इति । तस्मादेकघ्वार्षेययोर प्यधिकार इति पूर्वपक्षः ।। 
मा सिद्धान्तस्तु--'आर्षेयं वणीते' इति विधिस्साकाङ्क्षः कति आर्षेया वरीयतव्या इति। सामान्येनायवरणविधौ प्रवृत्त्यसिद्धेः । आकांक्षा च संख्याविषयिणी। सा चाकांक्षा पूरयितव्या। तदर्थं 'त्रीन् वणोते' इत्यनेन त्रित्वविधौ स्वीकृते द्वित्वकत्वयोविधानमनावश्यकम् । यदि द्वित्वकत्वयोरपि विधानं स्यातहि विकल्प प्रसक्तिः । 'एकं वृणीते' 'द्वौ वृणीते' इत्यादिकमेक वाक्यम् । द्वित्वैकत्वयोविधाने सति वाक्यभेदस्स्यात् । एकवाक्यत्वे सम्भवति वाक्यभेदो न न्याय्यः । अतः ‘एक वृणीते' 'द्वौ वृणीते' इत्यवयूत्यानुवादः द्वादशकपालविधावष्टत्वादिवत् । 'एक वणोते' 'द्वौवणीते' 'त्रीन् वणोते' इत्यत्र विधिप्रत्ययो न श्रयते। विधि कल्पयित्वैव एकत्वद्वित्वत्रित्वानां विधिरिति वक्तव्यम् । तत्रानेकत्र विधिकल्पनापेक्षया 'त्रीन् वृणीते' इत्यत्र वैकत्र कल्पन मुचितम्, अन्यथा नानादृष्टस्वीकारापत्तिः। द्वित्वकत्वयोरवयुत्यानुवादत्वे स्वीकृते त्रित्वस्य प्रशंसा सिध्यति । ननु लाघवाद् 'आर्षेयवाक्य एव विधिः शिष्टस्य सर्वस्यार्थवादत्वं स्वीक्रियतामिति चेत्--मैवम, आर्षेयवाक्यगतं किसङ्ख्याकम् इत्याकाङ्क्षायाः शामकं किं स्यात् । किञ्च 'न चतुरो वणीते' 'न पञ्चाति वणीते' इति निषेधयोरायवाक्येनैकवाक्यता कथं सम्भवेत? अत्रेयं स्थितिः--भारते चिरन्तनोऽयमाचारः--यदवरः प्रवरं प्रणभ्य प्रवराय स्वीयं परिचयं स्वयं ददातोति। परिचयदानावसरे क्वचित् 'अमुकगोत्रः त्रिप्रवरः पञ्चप्रवरः अमुक शर्माहमभिवादये' इति, क्वचिच्च 'अभिवादये भार्गव-वैतहव्य-सावेतस व्याय प्रवरान्वितो वाधलगोत्रः आपस्तम्बसूत्रः यजुर्वेदान्तर्गततैत्तिरीयशाखाध्यायो अमुक शर्माऽहमस्मि भाः' इति प्रवरान्तर्गतान ऋषीन् सङ्कोर्त्य स्वीयं परिचयं ददाति । दर्शपूर्णमासयोः एतादृशपरिचय दानात्मकमुच्चारणमेव वरणपदाभिधेयम् । वरणेऽस्मिन् गोत्रप्रवर्तकर्षिमारारभ्य मध्यवतिनामृषीणां प्रवरान्तर्गतानां कीर्तनं दुश्शकम् । अतः प्रवरे त्रयाणां पञ्चानां वा यथानिर्देशं उच्चारणं भवति । तस्मात् 'त्रीन् वृणीते' इत्यस्य विधित्वं स्वीकृतम्। निषेधबलाच्च पञ्चायवरणस्य प्राप्तिः अनुमानाद्वक्त व्या। ततः प्रागेव त्रित्वविधिः प्रवर्तते । तत्प्रवृत्त्वा च पञ्चानां वरणे निरस्त कथं 
१२४ 
- मीमांसानयमजाम् पञ्चवरणानुमानम् ? तस्मात् त्रीन् वृणीते' इत्येव विधिः । चतुरादीनामाय वरणत एवाधिकारः । एकवार्षेययोस्तु नवाधिकार इति । 
इत्यायवरणाधिकरणम् ॥ 

### रथकाराधिकरणम्
 वसन्तादिवाक्यः त्रैवणिकानामाधानं विधाय श्र यते 'रथकारोऽग्नी नादधीत' इति । अत्र रथकारः क इति विचायंते-कि रथं करोति इति योग माश्रित्य त्रैवणिकेषु छेदन-तक्षण-जोषणादिना यः काष्ठशिल्पकर्ता स रथकारो ग्राह्यः ? उत सङ्करजातिसमुद्भवो ग्राह्यः ? अथवा सुधन्वेति रूढयर्थो ग्राह्यः ? इति त्रेधा संशयः। तत्र योगार्थमाश्रित्य त्रैवणिकेषु ये जीवनाय रथकर्मयोगेन काष्ठशिल्पकार्यकर्तारस्त एव ग्राह्याः । सङ्करजात्युद्भवस्य जात्यन्तरस्य वा वेदाध्ययनाभावेन कर्मस्वनधिकारोऽपशद्राधिकरण साधितः । यद्यपि 'माहिष्येण करण्यान्तु रथकारः प्रजायते' इति स्मृत्युक्तलक्षणरथकारो न शद्रः, सङ्करज त्वात्, तथापि शूद्रधर्मकत्वात्तस्यापि शूद्रत्वव्यपदेशः 'शूद्राणान्तु सधर्माणस्सर्व ऽपध्वंसजाः स्मृताः' इति स्मरणात् । अपध्वंसजास्सङ्करजा इत्यर्थो विज्ञानेश्व रीये वर्णितः । अतः त्रैवणिकेषु रथकर्मयोगेन ये वर्तन्ते त एव ग्राह्या इति प्रथमः पक्षः। 
रथकर्मयोगेन त्रैवणिको न ग्रहीतुं शक्यते 'न जीवेयुद्विजाः शिल्पः' इति निषेधस्मरणात् । यदि त्रैवणिको गृह्येत तर्हि 'वर्षासु रयकार' इति वाक्ये वर्षा पदं व्यर्थं स्यात् द्विजानां वसन्तादिकालविधानात् । तस्मादत्रैवणिक उक्तजाति विशेष एव ग्राह्यः । ननु न वर्षाशब्दस्यानर्थक्यम्, ये रथकर्मसम्बन्धरहिताः तेषां वसन्तादिकालघटितमाधानम्, ये च द्विजा रथकर्मणि सम्बद्धाः तेषां कृते वर्षास आधानम् इति स्वीकृते न वर्षापदस्यानर्थक्यम् इति चेत्तत्रोच्यते-'माहिष्येण करण्यान्तु रथकारः प्रजायते' इत्यत्र रथकारशब्दो न योगप्रवृत्तिनिमित्तकः,किन्तु रूढः । त्रैवणिकेषु योगनिमित्तमादाय प्रयोगः क्रियते । तदसङ्गतम् योगामुढे बलीयरत्त्वात् । अतस्सङ्करजाति रेव ग्राह्या। उपनयनपूर्वकवेदाध्ययनाभावेऽपि यावदुक्ते कर्मण्याधाने वचनबलाद्विद्या कल्प्यते । तस्मादत्रैवणिकस्य रथकारा ख्यजातिविशेषस्येदं वर्षाधानमिति द्वितीयः पक्षः ।। 
सिद्धान्तस्तु- वसन्तादिवाक्येषु ब्राह्मण-राजन्य-वैश्यशब्दा जातिवाचका इत्यत्र न विवादः। तत्प्रायपठितेन रथकारशब्देनापि जातिवाचिना भवित व्यम् । ततोत्तरोत्तरापेक्षया पूर्वपूर्वस्य श्रेष्ठ्यं शास्त्रसम्मतम् । तेन सर्वान्त पठितस्य रथकारशब्दस्य न्यूनजातिवाचित्वं सिद्धं भवति । 'महिष्येण करण्यान्तु रथकारः प्रजायते' इति स्मृतिः रथकारशब्दस्य जातिप्रवृत्तिनिमित्तकत्व मवबोधयति । किन्तु सा जातिः वैश्यजात्यपेक्षया न्यूनेत्यत्र न सन्देहः, यतो हि 

१२५ 
राजन्यात् वैश्यायां उत्पन्नो माहिष्यः; वैम्याच्छदायामुत्पना करिणी माहिष्येण करिण्यामुत्पन्नो रथकार इति स्थितिः । तत्र क्षेत्राद् बीजं बलीय इति न्यायेन माहिष्यो वैश्यादधिकः न हीनः, एवं करिणी शूद्रादधिका, न हीना । अनयोरु त्पन्नो रथकारो वैश्याद्धीनः कथं स्यात् ? प्रायपाठेन तु होनेन भवितव्यम् । अतः 'व्रत्यात्तु जायते वश्यात सुधन्वाचार्य एव च' इति स्मृत्या सुधन्वाख्यजाति विशेष एव रथकारशब्देन ग्राह्यः । तत्र च रथक्रियायोगोऽपि स्वीकर्तव्यः । अत्र च मन्त्रवर्णो मूलम् । रथकाराधाने 'ऋभणां त्वे' ति मन्त्रवर्णो विनियुक्तः । 'सौधन्वना ऋभवः' इति मन्त्रेण 'ऋभव' इति ‘सौधन्वना' उच्यन्ते । ऋभू णाञ्च रथकर्म विधते 'तन्नेमि ऋभवो यथा नमस्व इति मन्त्रः ऋभवो यथा. नेमि-रथचक्रस्यान्तो भूस्पशिभागः लौहपट्टिका, तां नमयन्ति, तथा त्वमष्यग्ने नमस्व-यज्ञ नमय इति रथकर्मसादृश्यं प्रतिपादयति । तेन वैश्यापेक्षया सौध न्वनाः किञ्चित् हीनाः, रथकर्मसम्बद्धाश्चेति रथकारः सौधन्वनो ग्राह्मः । 'व्रात्यात्तु जायते' इति स्मृतिः मन्त्रवर्णमूला, 'माहिष्येण करिण्यान्त्वि' ति स्मृत्यपेक्षया प्रबला भवति। तस्मात् रथकारशब्दः पङ्कजादिशब्दवत् योगरूढ इति ॥ 
इति रथकाराधिकरणम् 

### निषादस्थपत्यधिकरणम्
 पूर्वस्मिन्नधिकरणे रथकारशब्देन रथकर्मयोगमाश्रित्य त्रैवणिको न ग्राह्यः, किन्तु सौधन्वनापरपर्यायजातिविशेषो रथकर्मयोगेन ग्राह्य इति सिद्धम् । तेन वर्षाधाने जातिविशेषस्य रथकारस्य सौधन्वनापरपर्यायस्याधि कारस्सिद्धः । इदानीं निषादस्थपतीष्टौ कस्याधिकार इति विचारः। 'रौद्रं वास्तुमयञ्चरुं निर्वपेत्' इति प्रकृत्य 'एतया निषादस्थपति याजयेत्' इति श्रुतम्। रुद्रदेवताकवास्तुद्रव्यकेष्टिः। वास्तुशब्देन शाकविशेषः भाषायां 'वथुवा' पदाभिधेयः कथ्यते । अनयेष्टया निषादस्थपति याजयेदित्यर्थः । अत्र निषादानां स्थपतिरिति विग्रहेण षष्ठी तत्पुरुषसमासो वा ? निषादश्चासौ स्थ पतिश्केति विग्रहेण कर्मधारयो वा ? इति सन्देहः । तत्पुरुषे स्वीकृते ब्राह्मणा पछद्रायामुत्पन्नो निषादाख्यो जातिविशेषः तस्य स्थपतिः प्रभुरित्यर्थः । स च चैवणिकोऽपि भवितुमर्हतीत्यर्थस्सिध्यति । कर्मधारये स्वीकृते पूर्वोक्तो जाति विशेष एव प्रभुरिति सिध्यति न त्रैवणिकः । तत्र तत्पुरुष एव स्वीकर्तव्यः, तथासति विद्यावतां त्रैवणिकाणामधिकारस्साधितो भवेत् । कर्मधारयस्वीकारे ऽधिकाराभाववतो विद्याक्षेपादिनाऽधिकारः कल्पयितव्यो भवेत् । अधिकारवतो लाभे सत्त्यनधिकारस्वीकारो नोचितः । निषादानां प्रभुः त्रैवणिको भवितुम हैति । त्रैवणिकश्च विद्यावान् । ननु तत्पुरुष पूर्वपदे लक्षणा स्यादिति चेन्मैवम्, स्थपतिरिति विग्रहवाक्ये न लक्षणा, तथैव समासेऽपि न लक्षणा। व्याससमास 
१२६ 
मीमांसानयमञ्जर्याम् योरेकार्थत्वनियमः पाणिनिना विभाषाधिकारेण ज्ञापितः । विभाषा' इत्यधिकृत्य सर्वे समासा विहिताः। कदाचिद्विग्रहवाक्यस्य कदाचिच्च समासस्य प्रयोगो भवत्विति । एतेन समासस्य नित्यत्वं नास्तीति सिध्यति व्याससमासयोभिन्नार्थ कत्वे पृथगेव प्रयोगसिद्धेः विभाषाधिकारोऽनर्थकस्स्यात् । एकार्थत्वे तु समासे न विग्रहस्यनिवृत्तिर्माभूदिति तत्सार्थक्यम् । अतस्तत्पुरुषकर्मधारयोर्बला बलविशेषाभावात् विद्यावतस्त्रैवर्णिकान्यतमस्यैव स्थपतीष्टावाधिकारस्तत्पुरुषा श्रयणन स्वीकर्तव्य इति। 
सिद्धान्तस्तु-कर्मधारय एव स्वीकर्तव्यः, न तत्पुरुषः। कर्मधारये निषाद एव स्थपतिर्भवति, तत्पूरुषे च निषादसम्बन्धी स्थपतिर्भवति। नन्वेवं तत्पुरुष व्याससमासयोभिन्नार्थकत्वमापद्यत । 'समर्थः पदविधिः' इत्यधिकारे समासः पदविधिः प्रवर्तते । सामर्थ्यञ्चका भावलक्षणम् । व्यासवाक्यस्या न्योऽर्थः, समासस्य चान्योऽर्थः । एवं सति भिन्नार्थकत्वात्समासो न स्यादिति चेन्मैवम्ः, उभयोरेकार्यत्वात् । विग्रहवाक्ये निषादानामिति षष्ठया सम्बन्धो ऽभिधीयते। तथा च निषादसम्बन्ध्यभिन्नः स्थपतिरित्यर्थः । समासेऽपि स सम्बन्धो लक्षणयोच्यते । बोधस्तु निषादसम्बन्ध्यभिन्नस्थपत्तिरित्वेव। अतो न भिन्नार्थकत्वं व्याससमासयोः। इयांस्तु भेदः-एकत्र श्रुत्या सम्बन्धः प्रतीयते, अपरत्र च लक्षणया। तावता नैकार्थत्वहानिः। एतेन यत्र षष्ठ्यर्थलक्षणया सामानाधिकरण्यं तत्र षष्ठी समासः, यत्र च विनैव तां सामानाधिकरण्यं तत्र कर्मधारय इत्यपि साधयितुं शक्यते। अतः कर्मधारय एव समासः, न तत्पुरुषः विधिबलाच्च निषादस्थपतेः विद्यापि कल्पयितुं शक्यते, फलमुखगौरवस्यादो 
षत्वात् इति निषादस्य वेष्टावधिकार इति ॥ 
इति निषादस्थपत्यधिकरणम् ॥ इति षष्ठाध्यायस्य प्रथमः पादः ॥ 
## षष्ठाध्यायस्य द्वितीयः पादः 

### सत्रेषु कर्तृबहुत्वाधिकरणम्
 प्रथमपादे ‘स्वर्गकामः' 'पुत्रकामः' इत्यादिकमिपदघटितैश्शब्दैरधिकारो निरूपितः । द्वितीयपादेऽस्मिन् आख्यातेनाधिकारः प्रदर्यते । 'ऋद्धिकामास्सत्र मासीरन्' 'गृहपतिसप्तदशाः सत्रमासी रन्' इति बहुयजमानकं सत्रं विहितम् । अत्र यजमानानां 'सप्तदशावराः चतुर्विंशतिपरमास्सत्रमासीरन्' इति न्यून सङ्ख्या परमसङ्ख्या च प्रदर्शिता। कर्मजन्यफलभोक्तारः न्यूनतस्सप्तदश, अधिकतः चतुर्विशः । इमे सर्वेऽप्याहिताग्नयः समानकल्पा भवेयुः। सत्रस्य फलमद्धिः, भोक्तारश्च बहवः । फलभोक्तत्वसमानाधिकरणकर्तत्वं सर्वेष्वस्ति । किमिमे फलस्यावयवशः भोक्तारः ? उतैकैकोऽपि समग्रस्य फलस्य भोक्ता। यदि च कर्तृत्वं व्यासज्यवृत्ति तीवयवशो भोक्त त्वम्, यदि च कर्तृत्वं प्रत्येक समाप्तं तहि समग्रस्य फलस्यैकैकोऽपि भोक्ता, इति सन्देहे पूर्वपक्षः-- 
'आसीरन्' इत्याख्यातेन कर्तबहुत्वं तावदवगम्यते । तच्चाग्रिमाधि करणन्यायेन विवक्षितम् । एकस्मिन् कर्मणि न बहूनां फलभोक्तृत्वसमाना धिकरणकर्तृत्वं प्रत्येकमुपपद्यते, एकेन कृते कर्मणि अन्यस्य कर्तृत्वासम्भवात् । प्रयोगभेदे च बहूनां कर्तृत्वे प्रयोगभेदापत्या एकस्मिन् प्रयोगे तदनुपपत्तेः फतू रूपबहुत्वासम्भवात् कर्तृत्वाश्रयपुरुषबहुत्वमेवाख्यातर्थो वाच्यः। तथासति फर्तत्वं व्यासक्तम् फलमपि व्यासक्तमेव । येन रूपेण कर्तृत्वं तेन रूपेण फलान्वयः स्वरससिद्धः। तस्मात्सर्वेषां व्यासक्तमेव फलम्, अवयवशः फलकामानामेवाधिकार इति । 
सिद्धान्तस्तु--'ऋद्धिकामाः सत्रमासोरन्' इत्यत्र ऋद्धिकामपदोत्तरं अपमाणं बहत्वं यत् तदेवाख्यातनोच्यते । आख्यातस्य भावनाऽर्थः, न तु कर्तति सिद्धान्तः । ऋद्धिकामशब्देन च न कर्तारः प्रतिपाद्यन्ते, ऋद्धिकामशब्दश्च पलबोधकः । फलञ्चोद्देश्यम्, तद्विशेषणत्वेन च बहुत्वं श्रूयते । उद्देश्यगतं विशेषणमविवक्षितमिति प्राक्सिद्धान्तितम् । आख्याताभिहितसंख्या चाख्यातो पात्तभावनायामन्वेति, समानाभिधानश्रुत्या। अमूर्ता संख्या भावनायाः साथमुपकुर्यात् ? इति प्रश्नस्याख्याताक्षिप्त कर्तृपरिच्छेदकतयेति समाधानमपि पाक सिद्धान्तितम् । स्वर्गकामाधिकरणन्यायेन ऋद्धिकामशब्दस्य फले लक्षणा शु स्वीकार्या । उद्देश्यं फलं प्रधानम्, विधेयञ्च सत्रं गुण भूतम् । प्रति प्रधान 
१२८ 
मीमांसानयमञ्जर्याम् गुणावृत्तिरिति न्यायः। तथा च 'ऋद्धिकामाः सत्रमासीरन्' इति विधिः ऋद्धिकामोद्देशेन सत्रं विदधानः प्रतिप्रधान गुणावृत्तः न्याय्यत्वात् एकैकस्य कात्स्न्येन फलं साधयति । न हि फलावयवोद्देशन कश्चित्प्रवर्तेत । ततश्च ये कात्स्येन ऋद्धिफलं प्रत्येक कामयमानास्त सत्रमुपेयुरिति ऋद्धिकामवाक्यस्या र्थस्सपम्पद्यते। तेन प्रत्येकाधिकारबलात् आख्यातगतबहुवचनावगतमपि कतबहत्वं कर्तत्वस्यकत्वात कतत्वाश्रयेष विश्राम्यति । तस्मात समदितानां कर्तृत्वस्यैकत्वेऽपि तदाश्रयैः समुदितैः प्रयुक्त फलं प्रत्येकमेव साधयति । इदञ्च कर्तृत्वस्य व्यासज्यवृत्तित्वमभ्युपेत्योक्तम् । कतृत्व प्रत्येकमेवेति पक्षान्तर मप्यस्ति । सप्तदशावराः चतुर्विशतिपरमाश्च यजमानाः पत्नीसहिताः सत्रानुष्ठाने प्रवृत्ताः स्वस्वाग्नि मेलयित्वा यजन्ते । यथाऽग्नीनां सम्मिश्रणं तथा यागार्थं विहितद्रव्याणामपि संमिश्रणं भवति । य एव यजमानास्त एव च ऋत्विजः । ऋत्विक्त्वेनान्येषां वरणमत्र न भवति । यजमानेष्वेव योग्यतानु सारेणाध्वर्यवादिकार्यकरण गृहपतिद्वारा प्रेरिताः तत्तत्कार्याणि कुर्वते । तत्राध्वर्यणाऽऽहवनीयाग्नौ हयमानं यद्रव्यं तत्र स्वामित्वं एकैकस्य वर्तत एव । एकैको यजमानः स्वीयं द्रव्यं देवतायै त्यजति–'अग्नय इदं', इन्द्रायेदमिति । एवं च यागकर्तृत्वं प्रत्येकमेव सिध्यति । स्वस्वांशस्य त्यागे सर्वेषां स्वातन्त्र्य मस्त्येव । अत एकस्मिन्नेव सत्रप्रयोगे प्रत्येक कर्तृत्वं न विरुद्धम् । 'ऋद्धिकामा स्सत्रमासीरन्' इत्युत्पत्तिवाक्यम् । अत्र फलोद्देशेन कर्तृबहुत्वविशिष्ट सत्र विधाने वाक्यभेदस्यापि नावसरः । तस्मात् कर्तृत्वस्य व्यासज्यवृत्तित्वे प्रत्येक पर्याप्तत्वे वा कृत्स्ने फले एकैकस्य यजमानस्याधिकारस्सिध्यति । 
इति सत्रषु कर्तृबहुत्वाधिकरणम् ॥ 

### दर्शपूर्णमासयोः कत्रैकत्वाधिकरणम्
 सत्रष्वेकस्मिन् प्रयोगे बहूनां कर्तृत्वम्, एकैकस्य च फलेऽधिकार इत्यवगतम् । तथैव 'दर्शपूर्णमासाभ्यां स्वर्गकामो यजेत' इत्यत्र विचारः-कि दर्शपूर्णमासयोरेको द्वौ बहवो वाऽधिकुर्वन्ति ? उतैक एवाधिकरोति? इति सन्देहे पूर्वपक्षः-स्वर्गकामशब्दस्य फलबोधकत्वम्, तदाश्रयः पुरुषो वचनेन प्रति. पादितः । यथोद्देश्यविशेषणत्वात्पुंस्त्वं न विवक्षितम् तथैवैकत्वसंख्याप्य विवक्षिता। अत्र श्रूयमाणसंख्यानुसारेणाख्यातप्रतिपाद्याऽपि संख्या नेतव्या । एवं संख्याया अविवक्षितत्वे एको द्वौ बहवो वा कर्तारो भवितुमर्हन्ति, दर्शपूर्ण मासे कर्तृत्वेन पुरुषस्याश्रवणात् । अस्मिन् वाक्ये न यागः कर्तव्य इत्युपदिश्यते किन्तु स्वर्गाथिनं प्रति यागेन तत्प्राप्तिरुपदिश्यते । ननु यागः कर्तव्य इत्युप देशाभावे कथं तदनुष्ठानसिद्धिरिति चेत्, अर्थादिति ब्रूमः । यद्यहं नानुतिष्ठामि तहि फलं न प्राप्नुयामित्यर्थादनुतिष्ठति । अर्थादनुष्ठाने सिध्यति विधेः काऽऽवश्यकता। अतः यागे पुरुषस्याचोदितत्वेन विधेयत्वाभावात्तद्गत 

१२६ सङ्ख्याया अविवक्षा। किञ्च 'यजेत स्वर्गकामः' इत्यत्र विधिः, यः स्वर्गकामः स यागेन स्वाभिलषितं कुर्यादिति यागं यदा विधत्ते, तदा स्वर्गस्योद्देश्यता प्रतीतिदशायामेव फलं तत्साधनञ्च प्रति पुरुषस्य प्राधान्यमवगयति इति न पुरुषस्य यागं प्रति गुणभावावगमस्सम्भवति । एको विधिः एकदा एकस्य गुणभावं प्रधानभावञ्च कथं बोधयेत् गुणप्रधानयोविरोधात् । यत्र गुणत्वं तत्रा प्राधान्यमेव तिष्ठति । अतः पुरुषस्य प्राधान्यमेव, न गुणभाव इति तद्गता । सङ्ख्या न विवक्षितेति । 
सिद्धान्तस्तु-'यजेत स्वर्गकामः' इत्यत्र कत्रथै लकारः । कतगतैकत्वे विवक्षिते एकवचनात्मको लकारः । लादेशतिङाऽऽख्यातेनैकत्वं तावत्प्रतीयते । तस्य कर्ताऽन्वयः । कर्ता चाक्षेपलभ्यः । एकत्वविशिष्टः कर्तेति सम्पन्नम् । इदञ्च स्वर्गकाम इत्यत्र कामपदेनानद्यते, स्वर्गकामशब्दस्य स्वर्ग लक्षणाङ्गीकारात् । एवञ्च एकत्वविशिष्टः कर्ता यागेन फलं सम्पादयेदिति वाक्यस्यार्थः सम्पद्यते । तथा च पुरुषस्य गुणभाव एवेति तद्गता संख्या विवक्षिता, विधेयगतत्वात् । अत्र 'यजेत' इत्यात्मनेपदमप्यानुकूल्यमाचरति। तथाहि--पुरुष आत्मनः फलमिच्छन् यथा प्रवर्तते तथा कदाचित् दययाऽन्योऽपि स्वर्ग फलमवाप्नोत्विति प्रवर्तेत । तदाऽऽत्मनेपदस्यानुपपत्तिस्स्यात् । अत आत्मनः फलमिच्छन् एकत्व विशिष्टः कर्ता यागेन स्वर्गमवाप्नुयात् इति वाक्यस्यार्थो वर्णनीयः । तदा विधेयकोटौ संख्याया निवेशात् संख्या विवक्षितेति सिध्यति, 'यजेत' इत्यात्मने पदस्य कर्तगामिनि फले सति विहितत्वात । एवञ्चाख्यातानुसारेण स्वर्गकाम पदं नेयम्, न स्वर्गकामपदानुसारेणाख्यातमिति सिद्धे आख्यातगतसंख्याया विवक्षितत्वात् दर्शपूर्णमासयोरेकत्वविशिष्टः कर्तवाधिकारीति सिद्धं भवति । 
इति दर्शपूर्णमासयोः कर्बकत्वाधिकरणम् ॥ 
U 
. 
### काम्यकर्मणां समापनीयत्वाधिकरणम् 
काम्यकर्मसु विचारः। काम्ये कर्मणि प्रारब्धे सति आरम्भावसर एव फले लब्ध, फलेच्छायाञ्च वीतायां प्रारब्धं कर्म न समापनीयम् ? उत समाप नीयम् ? इति सन्देहे पूर्वपक्षः-- 
न समापनीयम् । काम्यानि कर्माणि फलप्राप्तये विधीयन्ते । फल प्राप्तिर्जाता, फलेच्छा चापगता। कस्य प्राप्तये कर्म समापनीयं स्यात् ? साध्यं फलं नास्ति, तदिच्छापि नास्ति । तदा तत्र कः प्रवर्तेत ? फलमीप्समानस्य हि विधिः तत्प्राप्तौ उपाय याग उपदिशति। वीतायां फलेच्छायां न याग उपायो भवति, ईप्सितस्य फलस्याभावात् । एवं सति पुरुषः कथं प्रवर्तेत ? न चारब्धं कर्म समापनीयम् इति शिष्टवचनमुपरुध्येत इति वाच्यम् । तत्स्मरणस्य मिथ्यासंकल्पदोषभ्रान्तिनिमित्तकत्वेन गृह्यमाणकारण 
१७ 
१३० 
मीमांसानयमञ्जाम् कतयाऽनादरणीयत्वात् । मिथ्यासंकल्पदोषं मन्वानाः 'प्रक्रान्तं समापनीयम्' इति शिष्टाः स्मरन्तीति स्मरणं नेतुं शक्यते। परमार्थतो नात्र मिथ्यासंकल्प दोषस्य प्रसरः । काम्यकर्म विधायकशास्त्रं फललाभाय कर्म विदधाति । तदनुसारेण कर्म प्रक्रान्तम् । अपर्यवसिते कमणि फलमवाप्तम् । शास्त्रार्थः पर्यवसितः । प्रक्रान्तस्य कर्मणस्समाप्तिः कर्तव्येति न शास्त्रमुपदिशति । तदा मिथ्यासंकल्पदोषस्य कथं प्रसर इति भावः । ननु काम्यकर्मविधायकशास्त्राणि कामनायां सत्यां पुरुष प्रवर्तयन्ति, कामनाया अभावे न प्रवर्तयन्ति । तेन कामनाया निमित्तत्वं सिध्यति । निमित्त सति नैमित्तिकमनुष्ठेयमिति स्थितिः । फलेच्छारूपनिमित्त उत्पन्ने प्रक्रान्ते कर्मणि, विनष्टेऽपि निमित्ते नैमित्तिकं कार्यमेव । गृहदाहे तथाऽनुष्ठीयते । 'यस्याहिताग्नेरग्निः गृहान् दहेत सोऽग्नये क्षामवते पुरोडाशमष्टाकपालं निर्वपेत्' इति नैमित्तिकेष्टिः विनष्टेऽपि निमित्तेऽनुष्ठीयत एव । तद्वत् कामनाया नाशेऽपि काम्यं कर्मानुष्ठेयमेव, कर्मणः प्रक्रान्तत्वात् । न ह्यारम्भमात्रण नैमित्तिक सम्पन्नं भवति, उपक्रमप्रभृत्यपवर्ग पर्यन्तं क्रियाया आख्यातेन विहित त्वात् । तस्मात् कामे निमित्त विहितं कर्म वीतायामपि कामनायां समापनीयमेवेति चेत्, न; कामशब्दस्य विध्यपेक्षित फलपरत्वे सम्भवति अनपेक्षितनिमित्तपरत्वस्यान्याय्य त्वात् । भावनायाः किमाकांक्षायां फलस्य तत्पूरकत्वेनान्वयस्सङ्गतः, न निमित्तस्य । सर्वोऽपि पुरुषः फलं कामयते, न निमित्तम् । अतश्च फलाथिनः कर्मविधानात् प्रक्रान्ते कर्मणि लब्धफलस्य वीतरागस्य वा न समापननियम इति पूर्वपक्षः । 
सिद्धान्तस्तु-यथा फलेच्छायां सत्यां शास्त्र कर्म उपदिशति तथा तदेव शास्त्रं आरब्धस्य कर्मणः समापनमप्युपदिशति कर्मण्यारब्धे सति तत्समापनो यमिति । फलेच्छयां जातायामिदं कर्मानुष्ठेयमिति शास्त्र आरम्भमात्रमुपदिश्य न चरितार्थं भवति,किन्तु समापनीयमित्यप्युपदिश्य चरितार्थ भवति । अतः समा पनमपि शास्त्रार्थः स्वीकर्तव्यः । यद्यपि प्रत्यक्षतः 'आरब्धं कर्म समापनीयम्' इत्यानुपूर्वी घटिता श्रुतिस्स्मृतिर्वा नोपलभ्यते, तथापि शिष्टा आरब्धं कर्मा. परिसमाप्यव कर्मान्तरे प्रवृत्तान् ‘आरम्भशूरा इमे' प्राक्रमिका इमेऽव्यवहार्याः' इत्येवं विगर्हन्ते । अयमाचारश्शिष्टानाम् । शिष्टाचारस्य च प्रामाण्यं प्रसाधितं प्रथमतुतीये । तेषां प्रामाण्यं स्मृतिकल्पनाद्वारा, कल्पितस्मृतेश्च श्रुतिकल्पना द्वारेति व्यन्तरितं प्रामाण्यमित्यप्युक्तं प्राक् । अतः 'आरब्धं कर्म समापनीयम्' इति स्मृतिः श्रुतिश्च सिध्यतीति कर्मविधायकशास्त्राणां समापनपर्यन्तं शास्त्रा र्थोऽभ्युपगन्तव्यः । किञ्च 'आरभ्याशक्नुवन् यज्ञविभ्रष्टः' इति सत्याषाढसूत्र 'यज्ञविभ्रष्ट' पदमपलभामहे विभ्रष्टपदं निन्दावाचक लोकेऽनभयते-भ्रष्टो ऽयं व्यवहारायोग्यः' इति लोका व्यवहरन्ति । भ्रंशश्च कर्म वाक्कायकृते भवति । तत्र यज्ञभ्रंशे प्रायश्चित्तमप्याम्नायते–'देवेभ्यो वा एष आवृश्च्यते यो यक्ष्य इत्युक्त्वा न यजते धातवीयेन यजेत' इति । तस्मादारब्धं कर्ममध्ये फललाभे वा फलेच्छायां वीतायां वा समापनीयमेव ।। 
इति काम्यकर्मणां समापनीयत्वाधिकरणम् ॥ 

### 2 गृहादिकर्मणां समापननियमाभावाधिकरणम् 
आरब्धानां काम्यकर्मणां समापनं शास्त्रार्थ इति स्थितम्। इदानीं गृहनिर्माण-रथकरणादीनां आरब्धानां समापननियमो विचार्यते-किं गृहकर्मा दिकमारभ्य समापनीयं न वा ? इति संशये पूर्वपक्षः 
गृहरथादिलौकिकानि कर्माणि प्रक्रान्तानि वैदिककाम्यकर्माणीव समाप नीयान्येव । ननु वैदिकेषु कर्मसु देवतासम्बन्धस्य सत्वात् तानि प्रक्रम्यासमापने शिष्टविगर्हणं भवतीति समापनमुचितम्, तथा गृहादिकर्मसु शिष्टविगर्हणा भावात् प्रक्रान्तस्यासमापने न दोष इति चेन्न;अत्रापि शिल्पशास्त्रोक्तदेवतासम्ब न्धस्य सत्वात् । तथाहि स्मृत्यधिकरणन्यायेन शिल्पशास्त्रस्य प्रामाण्यं तावद विवादम्। तत्र वास्तुदेवतायाः दिग्भेदेन दिक्पालकानां पूजा विहिताः – 'अस्यां दिशि एता देवताः पूज्याः इतरास्वेताः' इति । गृहस्य मुख्यद्वारदेशकल्पनावसरे ब्राह्मणक्षत्रियवैश्यशूद्राणां गृहस्वामिनां विभिन्नस्थले द्वाराणि कल्पनीया नीति शिल्पशास्त्र विधिरस्ति । गृहस्यायामं नवग्रहानुसारेण नवधा विभज्य तत्तज्जात्यनुकूलमुख्यद्वारदेशो निर्णीतोऽस्ति शिल्पशास्त्र। पाकस्थानकल्पनम मुकस्य ईशानकोणे अमुकस्याग्निकोणे इत्येवं विधिरुपलभ्यते । तथा च गहादि कर्माणि शास्त्रीयाणि देवतासम्बद्धानि चेति सिद्धम् । यद्यपि गहकर्मादिविषये आरभ्यासमापने शिष्टविगर्हा नास्ति, तथापि शिष्टविगर्हा न स्वयं प्रमाणम, किन्तु वेदानुमानद्वारा। अनुमिता च श्रुतिः होलाकाधिकरणन्यायेन-गहकर्मा दिसाधारण्येन 'प्रक्रान्तं देवतासंयुक्तविहितं कर्मावश्यं समापनीयमित्येवंरूपा भवेदिति । ततश्च गहादिकर्माप्यारब्धं समापनीयमिति । 
सिद्धान्तस्तु-काम्यानामन्द्राग्नादिकर्मणामारम्भः, लौकिकगहादि कर्मणामारम्भश्च तुल्यो न भवति । काम्यानि कर्माण्यप्राप्तार्थावबोधकशास्त्रण विहितानि, तेषामारम्भः क्रत्वर्थत्वेन क्रत्वङ्गत्वेन परिगणितः । गृहरथादीनां निर्माणाय शिल्पशास्त्रविधिः न प्रवत्तः । यदि स्वेच्छया कश्चन गहनिर्माणाय प्रवर्तते तहि तस्य निर्माणप्रकारं निर्दिशति शिल्पशास्त्रम् । प्रकारान्तरेण निर्माणे न शिल्पशास्त्रं प्रतिषेधति । गृहनिर्माता स्वप्रयोजनसिद्धये यत्र यादर्श स्थानमावश्यकम् तत्र तादृशं स्थानं कल्पयित्वा गृहे निवसतीति स्वातन्त्र्यं पुरु. षाणाम् वैदिकेषु कर्मसु न तथा, विधिर्यथा विधत्ते तदनुसारेण पुरुषण गन्तव्यं भवतीति पुरुषः परतन्त्रः अत उभयोरारम्भो न तुल्यः । तस्मात् गृहकर्मणि प्रक्रान्ते तेन दानादिना प्रकारान्तरेण गृहे लब्धे प्रक्रान्तं कर्म त्यक्तु शक्यते ॥ शिष्टविगर्हणमपि नात्र दृश्यते। किञ्च स्मृतीनां वेदमूलकत्वेन प्रामाण्यं यथा साध्यते तथा शिल्पशास्त्रस्य वेदमूलकत्वेन प्रामाण्यं न साधनीयं भवति, अन्व यव्यतिरेकाभ्यामेव लौकिकत्वात् प्रामाण्यसिद्धेः । ये लोके दृष्टार्थाः तेषां विनव अतिकल्पनं प्रामाण्यमिति भाष्यवातिककारयोरभिमतम् । तथैव शिल्पशास्त्र﻿१३२ 
मीमांसानयमञ्जर्याम् । मपि प्रमाणम् । अतो गम्यते लौकिकमेव गृहाद्याश्रित्य पुरुषादृष्टार्थतया वास्तु पूजादिकं शिल्पशास्त्रे विहितम् । तच्च न दृष्टार्थकगृहकर्माङ्गम् । अतो न गृहकर्मणि देवतासम्बन्धः ततश्च न समापननियम इति ॥ 
इति प्रक्रान्तगृहादिकर्मणां समापननियमाभावाधिकरणम् । 

### निषेधेष्वधिकारनिरूपाणाधिकरणम्
 लौकिकानां गृहरथादिनिर्माणकर्मणां प्रक्रान्तानां वैदिककर्मवत् समापन नियमो नास्तीति स्थितम् । सम्प्रति निषेधविषयेषु प्रवृत्तिनियमश्चिन्त्यते । 'न कलज भक्षयेत्' 'न ब्राह्मणो हन्तव्यः' इत्यादिषु निषेधेषु निषेध्यकलज. भक्षणवर्जनादिषु पुरुषस्य किं कामात्प्रवृत्तिः ? उत नित्यं प्रवृत्तिः ? इति संशयः । अर्थात् स्वर्गादिफलकामनायां सत्यां कलञ्जभक्षणवर्जनं कर्तव्यम् उत नियमेन वर्जनं कर्तव्यमिति । स्वर्गादिफलकामस्य कलजभक्षणवर्जनेऽधिकारः अथवा कलञ्जभक्षणे प्रवृत्तमात्रस्य पुरुषस्याधिकार इति चिन्ताया निष्कर्षः। - तत्र विधिस्सर्वत्र पुरुषाभिलषितफलसाधनाय साधनमुपादिशन् स्ववाच्य भावनायाः प्राधान्यमपि प्रतिपादयति । भावनायाः प्राधान्येन तत्रैव सर्वेषाम न्वयः कर्तव्यो भवति । भावनाख्यक्रियायां पदार्थाः कारकीभूयैवान्वयं लभन्ते 'न कलज भक्षयेत्' इत्यत्र धात्वर्थभक्षणस्य करणत्वेन, कलञ्जस्य च कर्मत्वे नान्वये जाते कलञ्जकर्मकभक्षणेन भावयेत् इति बोधस्सम्पद्यते । नार्थाभाव स्यान्वयोऽवशिष्टः। नो निपातत्वेन भावनाख्यक्रियायामन्वयो न भवति, अन्वयेसति प्रधानभूतभावनाया' एवान्यथात्वापत्तिः। न हि गुणेन प्रधानस्यान्य थात्वापादनमुचितम् । अतः 'आनथुक्यात्तदङ्गेषु' इति न्यायेन भावनाया गुणभूते कलजे धात्वर्थे भक्षणे वाऽन्वयो वक्तव्यः । तथा सति 'नेक्षेतोद्यन्तमादित्य-' मित्यत्रेव कलञ्जभिन्नं भक्षणम् कलञ्जभक्षणभिन्नं वा कुर्यादित्यर्थो भवेत् । अर्थात् प्रतिषेधो नाङ्गीकर्तव्यः, किन्तु पर्युदासस्स्वीकर्तव्य इति । 
'प्रतिषेधस्स विज्ञेयः क्रियया२ सह यत्र नम्। 
पर्युदासस्स विज्ञेयः यत्रोत्तरपदेन नम्' ॥ इति प्रमाणात् एवञ्च पर्युदासाश्रयणे विधेः कर्तव्यत्वप्रकारकबोधजनकत्वमक्षुण्णं भवति, अन्यथात्वापत्तिश्च न भवति । 'नेक्षेतोद्यन्तम्' इत्यत्रेव पर्युदासाश्रयणे फलं कल्पनीयं स्यादिति चेत्-विश्वजिन्न्यायेन स्वर्गः फलं कल्पयिष्यामः । अतश्च स्वर्गकामाः पुरुषाः कलञ्जभक्षणवर्ज ने प्रवर्तेरन् इति न कलज भक्षयेत' इति 
१. विधेः प्रवर्तना अर्थः प्रवर्तना च प्रवृत्त्यनुकूलव्यापारः । प्रवृत्त्यनुकूलव्यापारेण कर्तव्यत्व 
प्रकारकबोधो जायते यदि नअस्तत्रान्वयः तर्हि प्रधानान्यथात्वापत्तिरिति भावः । २. क्रियया-भावनयेत्यर्थः । 
वाक्यमवबोधयति । तस्मात ये स्वर्गकामा न भवन्ति न तेषां कलञ्जभक्षणवर्जने प्रवृत्तिः, ये च स्वर्गकामास्तेषां तद्वर्जने प्रवृत्तिरिति 'पूर्वपक्षः । 
सिद्धान्तस्तु-नात्र प्रजापतिव्रतोदाहरणं सङ्गच्छते, तत्र 'तस्य व्रतम्' इत्युपक्रमवशेन 'नेक्षेतोद्यन्तम्' इत्यादौ पर्यंदासः स्वीकृतः । पर्युदासाश्रयणे निमित्तद्वयं स्वीकृतम्-तस्य व्रतमित्युपक्रमः, विकल्पप्रसक्तिश्चेति । प्रकृते द्वयोरपि निमित्तयोरभावः। 'नेक्षेते' त्यत्रेक्षणवर्जनसंकल्पे लक्षणायाः तात्पर्य ग्राहकः 'तस्य व्रतम्' इत्युपक्रमः, अत्र च कलञ्जभक्षणवर्जनसंकल्पलक्षणायां तात्पर्यग्राहकं न विद्यते । अतो न दृष्टान्तदान्तिकयोस्सामञ्जस्यम् । अत्र नोऽभाव एवार्थः। नत्रः प्रतियोगितासंसर्गेण भावनायामेवान्वयः, स्वकारक विशिष्टाया भावनायाः प्राधान्यात् प्रधानान्वयस्याभ्यहितत्वाच्च । न चैवं प्रधानान्यथात्वापत्तिः, नत्रो भावनायामन्वयेन पुरुषप्रवृत्त्यनुत्पत्तावपि प्रत्य यस्य भावनाबोधकत्वेनान्यथात्वाभावात् । विधिस्थले लिङा शाब्दीभावनायाः तिङ प्रत्ययेन चार्थीभावनायाः बोधो भवति । तत्र लिङ्वाच्यभावनायाः प्रयोज्य त्वसम्बधेन तिप्रत्ययवाच्यभावनायामन्वयः। अर्थात् लिर्थप्रवर्तनानिष्ठ प्रयोजकतानिरूपितप्रयोज्यतावती भावनेति निष्पद्यते । एवं नसमभिव्याहृत विधिस्थले न बोधः, किन्तु नत्रः तात्पर्य ग्राहकत्वमङ्गीकृत्य स्वप्रयोज्याभावप्रति योगित्वसंसर्गेणान्वये सति निवर्तनारूपत्वसिद्धिः । तथा च कलञ्जभणकरणि काया भावनाया निवर्तनाविषयत्वम् नसमभिव्याहृतलिङो निवर्तनायां लक्षणेति पर्यवसन्नम्। एवञ्च स्वनिष्ठप्रयोजकतानिरूपितप्रयोज्याभावप्रति योगिनी भावनेति कश्चन पन्थाः। 
नसमभिव्याहृतस्थले लक्षणां विनैव मार्गान्तरमपि प्रदर्शितं ग्रन्थकारैः । यथा पङ्कजपदे पङ्कपदजनिधात्वोरुभयोरपि शक्त्यन्तरकल्पनया पद्मत्वप्रका रकपद्मविशेष्यकबोधस्स्वीक्रियते तद्वत् नलिङोरुभयोरपि निवर्तनाबोधकत्वं शक्त्यन्तरकल्पनया स्वीक्रियते । न च लिङ. प्रवर्तनायां शक्तौ सत्यां निवर्तनाया मपि शक्तिकल्पनं गौरवावहम् । तदपेक्षया लक्षणैवोचितेति वाच्यम्, उभयत्र प्रचुरप्रयोगा उपलभ्यन्त इत्येकत्रैव शक्तिकल्पनायां मानाभावात् । एवमन्येऽपि प्रकारा ग्रन्थेषु प्रकाशिताः। तस्मात् 'न कलज भक्षयेत्' इत्यादिषु निषधेषु रागतः प्रवृत्त्युन्मुखस्य पुरुषमात्रस्याधिकारः, न स्वर्गकामनावत इति ॥ 
इति निषेधेष्वधिकारनिरूपणाधिकरणम् 
णम् । पूर्वपक्षिणोऽयमाशयः-नो निपातत्वेन विधिनाऽन्वयो न नियत इति कलजेन वा 
धातुना वा संवन्धो वक्तव्यः। तत्र कलजेन सम्बन्धे सति कलजातिरिक्तमित्यर्थों भवति । कलजातिरिक्तस्य भक्षणं रागत एव प्राप्तम् । तत्र विधेरावश्यकता न विद्यते अन्ततो धातुना सम्बन्धे क्रियमाणे भक्षणाभाव इति निष्पद्यते । भक्षणाभावस्य कर्तव्य त्वं न सिध्यतीति लक्षणया भक्षणाभावसङ्कल्प इत्यर्थः स्वीकर्तव्यः । तादृशसंकल्पे पुरुषस्य प्रवृत्तिः फलमन्तरा न भवतीति विश्वजिन्न्यायेन फलकल्पनम् । एवञ्च प्रयोजनवदर्थपर्यवसायि वाक्यमिदं सम्पद्यते इति । 
DY 
मीमांसानयमञ्जर्याम् । 

### स्मात नियमानामपनयनोत्तरकालताधिकरणम्
 स्मतिकारैः प्रतिपादिता नियमाः स्मार्ताः कथ्यन्ते । यथा 'आगत आगते गुरावुत्तिष्ठेत्' 'गुरुमभिवादयीत' 'प्राङ्मुखो भुञ्जीत' 'उदङ्मुखो मूत्रमुत्सृजेत्' 'नानृतं वदेत्' 'न कलज भक्षयेत्' इत्यादयः । किमिमे नियमाः जननकालादा रभ्य प्रवर्तन्ते ? उत उपनयनानन्तरं प्रवर्तन्ते ? इति संशये पूर्वपक्षः 
जननादारभ्यैव पुरुषणे मे नियमा अवलम्बनीयाः। न हीमेऽग्निभिः मन्त्रैर्वा साध्यास्सन्ति । अतो जातमात्रस्य शक्तौ सत्यां नियमाः प्रवर्तन्ते, नात्रोपनयनमपेक्षितव्यम् साधकप्रमाणाभावात् । ततश्च जातमात्रस्य शक्तौ ' सत्यां नियमाः प्रवर्तन्त इति । 
- सिद्धान्तस्तु-स्मृतीनां वेदमूलकत्व स्मृत्यधिकरणे स्थापितम् । स्मृतिषु ये पदार्थाः प्रतिपादितास्ते सर्वेऽपि वेदमूलाः उपनयनादेव प्रवर्तेरन्- 'अथ ब्रह्म चारिधर्माः' इत्यारभ्याभिवादनादीनामपनयनोत्तरकालमेवापस्तम्बादिभि राम्नाताः । 'प्रागुपनयनात् कामचारवादभक्षः' इति गौतमस्मृतिः प्रागुपनय नात् विधिनिषेधानादरं प्रतिपादयति। तस्मादुपनयनानन्तरमेव नियमाः प्रवर्तन्त इति ।। 
इति स्मार्त नियमानामुपनयनोत्तरकालताधिकरणम् ॥ 

### अग्निहोत्रस्य सायंप्रातरनुष्ठेवत्वाधिकरणम्
 कि 'यावजीवमग्निहोत्रं जुहुयात्' इति वाक्यं जीवन् जोवन् पुरुषोऽग्निहोत्रं कुर्यादिति विदधाति । अत्र सन्देहः-कि सातत्येनाग्निहोत्रं कुर्वता पुरुषणावस्था तव्यम् ? उत 'सायंजुहोति' 'प्रातर्जुहोति' इति वाक्यानुसारेण सायं प्रातः कालावच्छिन्नजीवनवता पुरुषेण सायं प्रातः काले निमित्ते सत्यनुष्ठातव्य 
मिति। 
र तत्र 'यावज्जीवमग्निहोत्रं जुहोति' इत्यत्र यावज्जीवपदं निमित्तबोध कम् । प्रतिनिमित्तं नैमित्तिकावृत्तिरिति न्यायः । निमित्तत्वञ्च नियतानुष्ठाप कत्वम् । नियतानुष्ठापके निमित्त प्राप्ते नैमित्तिकं कर्मानुष्ठेयमिति शास्त्र शास्ति । उच्छ वासनिश्वासरूपप्राणनक्रियया जीवनं परिगण्यते। सा च क्रिया प्रतिक्षणं भिन्ना। एवं सति जीवनं प्रतिक्षणं भिन्नं जायते । निमित्तभेदे च कर्मण आवृत्तिः । अतो जीवन् पुरुषः सततमग्निहोत्रं कुर्वन् तिष्ठेदिति यावज्जी ववाक्यस्यार्थो निष्पद्यते । ननु 'सायंजुहोति' 'प्रातर्जुहोति' इति वाक्यद्वयं सायं प्रातः कालावच्छिन्ने जीवनेऽग्निहोत्र विदधातीति कथ सातत्यसिद्धिरिति चेन्मैवम् ; वाक्यद्वयमिदं काम्यविषयत्वेन नेतु शक्यते । 'अग्निहोत्रं जुहुयात्स्वर्ग कामः' इत्यग्निहोत्रं काम्यमप्यस्ति । यदा पुरुषः स्वर्गं कामयते तदा सायं 

१३५ प्रातर्जुहुयादिति प्रयोगान्तरमनुतिष्ठेदिति । नन्वाहारविहारादिष्वनिवार्यषु सत्सु कथं सातत्यासद्धिरिति चेत्-अनिवार्याहारविहारादिसमयातिरिक्तसमये सातत्य सम्भवात् । तस्मात् प्रतिनिमित्तं नैमित्तिकावृत्तिरिति न्यायेनाग्निहोत्रस्य सात त्येनानुष्ठानमिति पूर्वपक्षः। 
सिद्धान्तस्तु-देश-काल-निमित्त-फल-संस्कार्याणामनुपादेयाङ्गत्वम् । अनुपादेयत्वं विध्यविषयत्वम् । अविधेयत्वमिति यावत् । यत्कर्तुं शक्यते तदेव विधयं भवति । देशकालादयो न कर्तुं शक्यन्ते, ततश्चेमेऽविधेयाः। तत्र 'सायंजुहोति' 'प्रातर्जुहोति' इति वाक्यद्वयं सायं प्रातः कालमुपदिशत्यग्निहो त्रानुष्ठानाय । यावज्जीववाक्येन चाग्निहोत्रं यावज्जीवं कर्तव्यत्वेन विधीयते इदमेवाग्निहोत्रस्योत्पत्तिवाक्यम् । सायमादिवाक्यन्तु गुणवाक्यम् । गुणवाक्ये. नाग्निहोत्रं न विधीयते, उत्पत्तिवाक्येन तस्य विहितत्वात् । सायं प्रातः कालस्तु न विधेयः अनुपादेयत्वात् यत् कर्तुं सम्पादयितु शक्यते तदेव विधेयं भवति । कालस्तु न कर्तुं शक्यते । किन्तु स्वयमेव प्राप्तो भवति । स च न विधेयः । अतः सायंप्रातर्जुहोति वाक्याभ्यां विहितमेवाग्निहोत्रं कालविशिष्टतया विधीयते । स्वयमेव प्राप्ते काले कर्म विधीयत इति यावत् । अतो न कालस्य त्यागो भवितु मर्हति । नित्यनैमित्तिककर्मसु यथाशक्तिन्यायेन कतिपयाङ्गनां परित्यागेऽपि कालस्य परित्यागो न युक्तः । यद्यप्यग्निहोत्रप्रयोगस्य यावज्जीववाक्येन जीवनं निमित्तम् । तच्च सायंप्रातरतिरिक्त कालेऽप्यस्ति । तस्य व्याधातापत्तिर्भवेत्, तथापि कालस्यानुपादेयत्वेन तस्मिन् सत्येव कर्मणः कर्तव्यत्वेन तत्कालावच्छि न्नजीवनस्यैवार्थान्निमित्तत्वं यावज्जीववाक्यस्य कल्पनीयम् । तस्मान्न प्रयोग सातत्यमग्निहोत्रस्य । 
किञ्च 'यावज्जीवमग्निहोत्रं जुहोति' इति यथा तथा 'यावज्जीवं दर्श पूर्णमासाभ्यां यजेत' इत्यपि श्रुतम् । तत्र द्वयोः कर्मणोः सातत्यं न भवितुमर्हति । अतः यथा सायं प्रातः कालावच्छिन्ने जोवने निमित्तेऽग्निहोत्रम् तथा पर्वकालाव च्छिन्ने जीवने निमित्ते दर्शपूर्णमासौ इत्येवं निमित्तस्य संकोचः कर्तव्यः । यदुक्तम् सायंप्रातर्वाक्यं काम्यविषयत्वेन नेतुं शक्यत इति तदसङ्गतम् सातत्येन निमित्त प्रयोगे क्रियमाणे काम्यप्रयोगानुपपत्तः, कालातिक्रमप्रयुक्तप्रायश्चित्तापत्तेः । तस्मात्सायं प्रातः कालावच्छिन्ने जीवने निमित्तिऽग्निहोत्रस्यानुष्ठानं न सातत्ये नेति ।। 
इत्यग्निहोत्रस्य सायं प्रातरनुष्ठेयताधिकरणम् । 

### अग्निहोत्रस्य प्रतिसायंप्रातरनुष्ठेयत्वाधिकरणम्
 अग्निहोत्रादीनां सायं प्रातः कालावच्छिन्ने जीवने निमित्ते प्रयोगः न सातत्येनेति स्थितम् । स च प्रयोगः किं एकस्मिन्नेव सायमादिकाले सकृदनुष्ठेयः? उत सर्वेषु सायमादिकालेषु आवर्तनीय इति सन्देहे पूर्वपक्षः 
मीमांसानयमञ्जर्याम् । 'सायंजुहोति' 'प्रातर्जुहोति' इति कालशास्त्रं सकृदनुष्ठानेनैव चरितार्थम्, न सर्वेषु सायमादिष्वावर्तनीयम्, कालशास्त्रानुरोधेनैव पूर्वाधिकरणे जीवनस्य निमित्तस्य सङ्कोचात्रयणात् । यद्यावृत्तिराश्रीयेत तहि एकस्मिन्नेव सायंकाले प्रातःकाले च कर्मावत्तिः कर्तव्या स्यात् । कालशास्त्रस्य सार्थक्यं सकृदनुष्ठितेऽपि सम्पादितं भवेदिति न नैमित्तिकमावर्तनीयमिति । 
का सिद्धान्तस्तु-प्रतिनिमित्तं नैमित्तिकमावर्तनीयम् । उत्पत्तिवाक्ये 'याव ज्जीवमग्निहोत्रं जुहोति' इत्यत्र णमुलन्तं यावज्जीवपदं जोवन् जीवन् इत्यर्थप्रति पादकम् । तच्च जीवनं निमित्तम् अग्निहोत्रानुष्ठानस्य । एकस्मिन् सायंकाले प्रातःकाले चाग्निहोत्रेऽनुष्ठिते निमित्तं जीवनं नापगच्छति, जीवनं निमित्तन्तु भवत्येव । निमित्ते सति नैमित्तिक कर्तव्यमेव । न चैवं सति एकस्मिन्नेव सायंकाले प्रातःकाले चाग्निहोत्रसमाप्त्यनन्तरं जीवनस्य निमित्तस्य सत्त्वादावृत्ति स्स्यादिति वाच्यम्, प्रदोषान्तस्सायंकालः, सङ्गवान्तः प्रातःकाल इति सायंप्रात कालयोर्व्यवहारात तावत्कालव्यापिनो जीवनस्यकत्वाङ्गीकारेणैकमेव निमित्तं तावत्कालव्यापोति स्वीकारात् निमित्तभेदाभावान्नावृत्तिरिति न दोषः । इदञ्चोत्पत्तिवाक्यगतयावच्छब्दानुसारेण सिध्यति । उत्पत्तिवाक्यगतयावच्छ ब्दः तावच्छब्दसापेक्षः । यावज्जीवनं सायं प्रातःकालावच्छिन्नं तावदग्निहोत्र मनुष्ठेयमित्यर्थस्सम्पद्यते। तथासति प्रदोषान्तसायंकालावच्छिन्ने जीवने निमित्ते, सङ्गवान्तप्रातःकालावच्छिन्ने जीवने निमित्तेऽग्निहोत्रप्रयोग इति सिद्धे न निमित्तभेदः । तस्मान्नावृत्तिः किञ्चाग्निहोत्रे विच्छिन्ने तन्तुमतेष्टिवि हिता, षष्ट्युत्तरत्रिशतदिनात्मकसंवत्सरस्याग्निहोत्राहुतिसंख्यापि परिगणिता 'यस्याग्निहोत्रं विच्छिद्येत तद्व्यहे त्र्यहे चतुरहे वाग्नये तन्तुमतेऽष्टाकापलं निर्वत् जरामयं वा एतदग्निहोत्रम् अहरहर्यजमानस्स्वयमग्निहोत्रं जुहुयात् षष्टिश्च भवेत् त्रीणि च शतानि संवत्सरस्य सायमाहुतयः प्रातराहुतयश्च' इति । तस्मान्ना वृत्तिरिति ॥ 
इत्यग्निहोत्रस्य प्रतिसायंप्रातरनुष्ठेयत्वाधिकरणम् 

### निमित्तानुसारेण नैमित्तिकानुष्ठानाधिकरणम्
 णा दर्शपूर्णमासयोः 'भिन्ने जुहोति' 'स्कन्ने जुहोति इति नैमित्तिकहोमा विहिताः। कपालभेदने हविस्स्कन्दने वा जाते तत्प्रायश्चित्तरूपा इमे होमाः । अत्र सन्देहः-किमिमे होमाः सकृत्प्रवर्तन्ते ? उत जाते जाते भेदने स्कन्दने. चावर्तनीयाः ? इति । 
_अग्निहोत्रादयः प्रयोगाः पुरुषार्थाः, भेदनादिहोमास्तु क्रत्वर्थाः । पुरुषार्था नामग्निहोत्रादीनां नियतकालेऽननुष्ठाने प्रत्यवायो भवेदिति प्रयोगा आवर्तनीया भवन्ति । भेदनादिहोमास्तु क्रत्वर्थाः। ऋतुफलेनैव ते फलवन्तो भवेयुः । भेदनादिहोमानां नैमित्तिकत्वात् भेदनादौ निमित्ते सति क्रियमाणानां फलाकांक्षा 

१३७ न भवति किन्तु ऋतूपकारः फलं भवति । अनेन ऋतूपकारेण ऋतुः फलजनने समर्थो भवेत् । स चोपकारः सकृदनुष्ठानेनव सिध्यति । अतः एकस्मिन् ऋतुप्रयोगे वारं वारं कपालभेदने हविस्कन्दने वा जाते सकृद्धोमानुष्ठानेन ऋतूपकारे जाते पुनः पुनरावृत्तेरावश्यकता न भवतीति सकृदेवानुष्ठानमिति प्राप्ते, 
सिद्धान्तः-ऋतूमध्योपनिपतितानि यावन्ति भेदनानि स्कन्दनानि वा तानि प्रायश्चित्तहोमानां निमित्तानि । प्रतिनिमित्तं नैमित्तिक कर्तव्यमिति न्यायः । यथा सायं प्रातः कालावच्छिन्नजीवननिमित्तका अग्निहोत्रप्रयोगा आवर्त्यन्ते, तथैव भेदननिमित्तका होमा आवत्तिमर्हन्ति । तदैव ऋतूपकारः परिगण्यते यदा प्रतिनिमित्तं होमाः क्रियेरन् । 'भिन्ने जुहोति' 'स्कन्ने जुहोति' इत्यादोनि शास्त्राणि जाते जाते निमित्ते नैमित्तिकमावश्यकमित्यवबोधयन्ति । तत श्चैकोऽपि ऋतूपकारो यथा असति भेदनादिनिमित्तेऽपि नैमित्तिकाङ्गान्तरैव जन्यते, सति च निमित्त नैमित्तिकाङ्गमपि सम्भवति, तथैव भेदनादितत्तन्नि मित्तावृत्तौ तत्तन्नैमित्तिकैरावृत्तैरेव ऋतूपकारो जन्यत इति कल्पनादेतेषामपि प्रतिनिमित्तमावृत्तियुज्यत इति ॥ 
इति निमित्तानुसारेण नैमित्तिकानुष्ठानाधिकरणम् ।। 
१० 

### गुर्वनुगमानाधिकरणम्
 मन्वादयः स्मर्तारः गुरुरनुगन्तव्यः, गुरावागत आगतेऽभिवाद्यः उत्था तव्यः, इत्येवं स्मरन्ति । किमिमे गुर्वनुगमनादयः गुरुगमानागनाद्यावृत्तौ नावर्त नीयाः ? उतावर्तनीया इति सन्देहे पूर्वपक्षः-नावर्तनीयाः । गुर्वनुगमनाभिवाद नोत्थानादयो नादृष्टार्थाः किन्तु गुरोः प्रीतिजनकत्वेन दृष्टार्थाः । गुर्वनुगमना दिना प्रीतो गुरुः सम्यगध्यापयिष्यति, ग्रन्थग्रन्थिभेदिनो न्यायांश्च वक्ष्यतीति दष्टफलजनकाः । सकृदनुष्ठानेनैव गुरुः प्रीतो भवति कश्चन, कश्चन गुरुस्त्व सकृदनुष्ठानेनैव प्रीतो भवतीति लोकेऽनुभवो दृश्यते । अतस्स कृदसकृद्वेत्य नियम इति । 
सिद्धान्तस्तु-गुर्वनुगमनादयो न केवलं दृष्टार्थाः । अदृष्टार्थत्वमप्येतेषां स्वीकर्तव्यम् । दृष्टफलकेषु कर्मसु विधयः प्रकारान्तरेणापि दृष्ट फलं सम्पादयितुं शक्यते किमित्यस्य विधेरावश्यकतेति शङ्कायां नियमविधित्वेन पर्यवस्यन्ति । 'श्रीहीनवहन्ति' इति विधिः तुषविमोकरूपदृष्टफलाय प्रवृत्तः। तुषविमोकश्च नविदलनाश्मकुट्टनादिनापि सम्पादयितुं शक्यते । अवहननविधेरावश्यक ता मास्तु इति शङ्कयाम् अवहननेनैव तुषविमोकः सम्पादनीय इति नियम आश्रीयते । अवहननस्य फलं दृष्टम्, नियमस्य च फलमदृष्टमिति यथा तथा गुरुप्रीतिः धनधान्यवस्त्रादिदानेनापि सम्पादयितुं शक्यम्, गुरोरनुगमनादीनां 
१८ 
१३८ 
मीमांसानयमञ्जाम् का आवश्यकतेति शङ्काया निराकरणायादृष्टार्थत्वमप्यस्तीति स्वीकर्तव्यं भवति। स्मृ त्यधिकरणे भट्टपादरुच्यते – “अतश्च गुर्वनुगमनादेर्नै मित्ति कत्वादक्रियायां प्रत्यवायः, करणे च न भवति । दृष्टञ्च प्रीतो गुरुरध्याप यिष्यतीत्येवमादिनिष्पद्यते। नियमाच्चाविध्नसमाप्त्यर्थाऽपूर्वसिद्धिः । एवञ्च 'आचाराद्गृह्यमाणेषु तथा स्यात्' इत्यत्र सकृदसकृद्वाऽनुष्ठानमिति विचारो युक्तः” इति । अनेन सन्दर्भे गुरुप्रीतिरानुषङ्गिकी, प्रत्यवायपरिहारो मुख्य इत्युक्तं भवति । तस्मात् गुवनुगमनादयोऽसकृदनुष्ठेया इति ॥ 
इति गुर्वनुगमनाधिकरणम् ॥ 

### सोमविद्याप्रजाधिकरणम्
 गुर्वनुगमनादीनामसकृदनुष्ठानमावश्यकमिति स्थितम् । सम्प्रति सोम विद्या-प्रजस्यावश्यकत्वमस्ति न वेति चिन्त्यते। भाष्ये वर्णकद्वयं परिकल्प्य विचारः कृतः । प्रथमं सोमविद्याप्रजस्य नित्यत्वप्रतिपादनपरतया व्याख्याय वर्णकान्तरे नित्येष्वपि सोमादिषु ब्राह्मणस्यैवाधिकार इत्याशङ्कां निरस्य त्रयाणामपि वर्णानामधिकार इति सिद्धान्तितम् । तथा हि--'सोमेन यजेत' 'स्वाध्यायमधीयीत' 'प्रजामुत्पादयेत्' इति श्रुतं सोमविद्याप्रजम् । तदिदं कि काम्यम् ? उत नित्यम् ? इति सन्देहेः--यथाऽग्निहोत्रादीनां यावज्जीव पदेन नित्यत्वं प्रतिपाद्यते तथोदाहतवाक्येषु नित्यताप्रतिपादकशब्दाभावेन, प्रत्युत 'ज्योतिष्टोमेन स्वर्गकामो यजेत' इति सोमस्य फलसम्बन्धश्रबणात्, स्वाध्यायाध्ययनस्य साक्षात्फलाश्रवणेऽपि 'यं यं ऋतुमधीते' इत्याद्यर्थवादोन्नोत फलश्रवणात्, 'प्रजामुत्पादयेत्' इत्यत्र विश्वजिन्न्यायेन फलकल्पनात् सोमविद्या प्रजस्य क म्यत्वमेवेति पूर्वपक्षे प्राप्ते सिद्धान्तः--'वसन्ते वसन्ते ज्योतिषा यजेत' इत्यनेन सोमस्य नित्यत्वं प्रतिपाद्यते । अध्ययनविधौ साक्षात्फलाश्रवणात अर्थवादस्य च स्तावकत्वात् अध्ययनस्यापि नित्यत्वम्, 'स्थाणुरयं भारहारः किलाभूदधोत्य वेदं न विजानाति योऽर्थम्' 'अनधीत्य द्विजो वेदानन्यत्र कुरुते श्रमम्' इत्यादिश्रुतिस्मृतिपर्यालोचनयाऽपि नित्यत्वम्, प्रजोत्पत्तेरपि नित्यत्वम्--'अमृतत्वञ्च गच्छति पिता पुत्रस्य जातस्य पश्येच्चेत् जीवतो मुखम्' इत्यादिवाक्येन सिध्यति । तस्मात् सोमविद्याप्रजं नित्यम् इति ॥ 
वर्णकान्तरम नित्यत्वे सिद्धे ब्राह्मणस्यैवाधिकारः उत त्रैवणिकानामिति सन्देहः । ऋणवाक्ये 'जायमानो वै ब्राह्मणः त्रिभिः ऋणवा जायते' इति ब्राह्मणपदो पादानात् ब्राह्मणस्यैवेति पक्षे प्राप्ते सिद्धान्तः-अत्र ब्राह्मणपदस्योपलक्षणत्वम, त्रैवणिकानामुपनयनाध्ययनक्रत्वनुष्ठानादिष्वधिकारस्य साधितत्वात् इति । 
इति सोमविद्याप्रजाधिकरणम् ।। इति षष्ठाध्यायस्य द्वितीयः पादस्समाप्तः ।। 

## ६.३
### सर्वशक्त्यधिकरणम्
 द्वितीयचतुर्थे यावज्जीवाधिकरणेऽग्निहोत्रादीनां नित्यचिकीर्षितत्वा नित्यत्वम्, नित्यानाञ्च यावज्जीविकोऽभ्यासः प्रपञ्चितः । तत्र केषामधिकार इति पूर्वस्मिन् पादे स्थितम् । सम्प्रति तृतीये पादे नित्येषु नैमित्तिकेषु च कर्मसु यथायथं सर्वाङ्गोपसंहारासमर्थस्याधिकारश्चिन्त्यते। अग्निहोत्रस्य दर्शपूर्ण मासयोः ज्योतिष्टोमस्य च प्रयोगो नित्यः काम्यश्च । तत्र काम्यः कादाचित्क पुरुषच्छाप्रयोज्यः । काम्यप्रयोगे सर्वाङ्गोपसंहारसमर्थोऽधिकारी। नित्यनैमि त्तिकप्रयोगे काम्यप्रयोगवत् किं सर्वाङ्गोपसंहारसमथस्यवाधिकारः ? उत कतिपयाङ्गोपसंहारसमर्थस्यापि ? इति संशयः । 
। तत्र उत्पत्तिविधिः काम्यस्थले साङ्गं प्रधानं फलाय विधत्ते, तच्च प्रधानं क्वचिच्छ यमाणफलकं भवति क्वचिच्चाश्रूयमाणफलकम् नित्यनैमित्ति कस्थले श्रूयमाण फलाभावेऽपि विधिः साङ्गं प्रधानं विधत्ते काम्यवत्, अंशत्रयो पैतभावनाभाव्यकप्रेरणावाचित्वाद्विधः । काम्ये नैमित्तिके च कर्मण्यङ्गविधय स्समाम्नाताः । काम्ये यान्यङ्गानि विधयोऽनुष्ठापयन्ति तानि तथैव नित्यनैमि त्तिकेष्वपि । काम्ये सर्वाङ्गोपसंहारः, नित्यनैमित्तिकयोश्च कतिपयाङ्गोपसंहार इति वैषम्ये कारणाभावान्नित्यनैमित्तिकस्थलेऽपि सर्वाङ्गोपसंहारः कर्तव्य एव। कामनायां सत्यां काम्यानामनुष्ठानम्, तथैव निमित्ते सति नैमित्तिकानामित्युभ योरनुष्ठानं तुल्यम् । तत्रैकत्र सर्वाङ्गोपसंहारः अपरत्र कतिपयाङ्गोपसंहार इति वैषम्ये न किमपि कारणमस्ति । तस्मान्नित्यनैमित्तिकस्थलेऽपि सर्वाङ्गोपसंहार इति पूर्वः पक्षः। 
सिद्धान्तस्तु-कर्मस्वरूपमात्रबोधको विधिरुत्पत्तिर्भवति । कर्मस्वरूपञ्च द्रव्यं देवता च। द्रव्यदेवताघटितं प्रधानं भवति । अत उत्पत्तिविधिः प्रधान मात्रं विधत्ते । 'इदं कर्म फलसाधनम्' इत्येतावन्मात्रबोधने उत्पत्तिविधेापारः काम्यस्थले। काम्यकर्मणः प्रयोगे विधिर्भवति प्रवर्तकः, फलन्तु प्रयोजक भवति । यः प्रवर्तकः तस्यैव प्रयोजकत्वमिति न नियमः । प्रवर्तकोऽन्यः प्रयोज कन्चान्यद्भवितुमर्हति । तुषोपवापसम्पादनाय कपालग्रहणे प्रवर्तको विधिः, प्रयोजकश्च पुरोडाशः । एवञ्च काम्यप्रयोगे प्रवर्तको विधिः फलञ्च प्रयोजकम् । पुरुषस्य फलेच्छा कदाचिद्भवति । यदा भवति तदा फलप्राप्तये तत्तत्प्रयोग 
१४० 
मीमांसानयमञ्जर्याम् सम्पादयति । अतः कादाचित्कफलेच्छाप्रयोज्यत्वं प्रयोगस्य सिध्यति । अनयव दिशा नैमित्तिकविधिः प्रवर्तकः, निमित्तञ्च प्रयोजकम्, न प्रवर्तकम् । आवश्य कत्वं बोधयित्वा प्रयोगं प्रयुक्त-निमित्त सत्ययं प्रयोगोऽवश्यं कर्तव्य इति । अकरणे प्रत्यवायः । काम्यकर्मणोऽकरणे न प्रत्यवायः निमित्तस्थले निमित्तद्वारा आवश्यकत्वप्रतीतौ सत्यां विधिः स्वविधेये प्रधाने पुरुषं प्रवर्तयति । सा च प्रवृत्तिः प्रधानमात्रे, न तु साङ्गे, निमित्तबोधितस्यावश्यकत्वस्य प्रधान मात्रार्थत्वात् । एवञ्च काम्ये वा नैमित्तिके वा कर्मण्युत्पत्तिविधेः प्रधानमात्रे प्रवर्तकत्वसिद्धौ काम्ये भावनाभाव्यत्वेन स्ववाक्यगतफल विशेषस्य अधिकार वाक्यगतफलविशेषस्य वा सम्बन्धेऽवगते अनन्तरं फलविशेषसम्पादनायेति कर्तव्यताकांक्षायां तत्पूरकत्वेन प्रकरणपठितान्यङ्गानि सन्निपतन्त्याकां क्षापूरणाय । नैमित्तिकस्थले तु निमित्तेनावश्यकत्वबुद्धौ जातायां भावनाया इतिकर्तव्यताकांक्षा निमित्तेनैव पूरयितुं शक्यते । निमित्तं हि नैमित्तिककर्मण आवश्यकत्वं बोधयत् प्रधानस्याननुष्ठाने प्रत्यवायजनकत्वमप्याक्षिपति । ततश्च तेन वानूष्ठानसिद्धौ प्रकरणाम्नातानाञ्चाङ्गानां यथाशक्ति ग्रहणेनापि विध्यूप पत्तिः । किञ्च यावज्जोववाक्ये दर्शपूर्णमासशब्दः कालसंयुक्ताग्नेयादोनामेव वाचकः । आग्नेयादीनां प्रधानानामेवातिपाते पाथिकृतोष्टिः प्रायश्चित्ततया विहिता। अतो निमित्ते जातेऽवश्यकर्तव्यत्वं प्रधानस्येति गम्यते, नाङ्गानां सम्बन्धः । ननु काम्यनैमित्तिकदर्शपूर्णमासकर्मणोर्भेदाभावेऽपि तयोः प्रयोगभेदो यावज्जीवाधिकरणे साधितः । तत्र काम्यप्रयोगस्य नैमित्तिकप्रयोगस्य च बोधकं वचनम् “अमावास्यायाम् अमावास्यया यजेत' 'पौर्णमास्यां पौर्णमास्या यजेत' इति । तत्र तृतीयान्तामावास्यापौर्णमासीशब्दाभ्यां साङ्गाग्नेयादि त्रिकद्वयमुच्यते, यावज्जीववाक्ये च तृतोयान्तदर्शपूर्णमासशब्दाभ्यां प्रधानमात्र मिति वैरूप्यापत्तिरिति चेदत्रोच्यते--'अमावास्यायां अमावास्यया यजेत', 'पोर्णमास्यां पौर्णमास्या यजेत' इति वाक्यद्वयं आग्नेयादीनां षण्णां यागानां मध्ये भिन्नभिन्नपर्वकाले एकैकस्य यागस्यानुष्ठानं मा भवतु, एकस्मिन्नेव पर्वकाले अमावास्यायां त्रिकस्यैकस्य पौर्णमास्यां त्रिकस्यैकस्य साङ्गस्यानुष्ठानं भवतु इत्येतदर्थं प्रवृत्तम् । यावज्जीवपदसहकृतदर्शपूर्णमासपदन्तु प्रधानमात्रस्य निर्देशकमित्युक्त न वैरूप्यापत्तिः । यावज्जीवपदबोधितस्य निमित्तस्य प्रधान मात्रविषयत्वात् । यथा हि चोदकः दर्शपूर्णमासप्रकृतितो विकृत्यन्त रेषु चरुद्रव्य केषु पेषणवर्ज धर्मानतिदिशति, तत्र पेषणाभावप्रयुक्ताङ्गवैगुण्यं न भवति, तथैव काम्यप्रयोगे सर्वाङ्गोपसंहारः नित्य नैमित्तिकेषु च यथाशक्त्यङ्गोपसंहारे कृते न वैगुण्यं क्रतोः। तस्मात् नित्यनैमित्तिकेषु कर्मसु कतिपयाङ्गोपसंहार समर्थस्याप्यधिकार इति ॥ 
इति सर्वशक्त्यधिकरणम् ॥ 
इ 

१४१ 

### काम्येषु सर्वाङ्गोपसंहाराधिकरणम्
 । दर्शपूर्णमासयोनित्यप्रयोगे यथाशक्त्यङ्गोपसंहारः स्थितः। अथेदानीं तत्रैव काम्यप्रयोगे नित्यप्रयोगवत् यथाशक्त्यङ्गोपसंहारः ? उत सर्वाङ्गोप संहारः ? इति चिन्त्यते। । तत्र यथा नित्यनैमित्तिकस्थलेऽसमर्थस्य यथाशक्त्यङ्गोपसंहारः तथैव काम्यस्थलेऽपि असमर्थानामङ्गहोनानां यथाशक्त्यङ्गोपसंहारसमर्थानाम धिकारः। समर्थस्सर्वाङ्गोपेतै रेव स्वर्गपश्वादीनि फलानि काम्यन्त इति न नियमः, असमर्थैरङ्गहीनैरपि तानि फलानि काम्यन्ते । अथित्वन्तु सर्वत्र तुल्यम् । अतोऽसमर्था अपि कतिपयाङ्गोपसंहारद्वारा काम्यकर्मस्वधिकारिण इति पूर्वपक्षः। 
IT सिद्धान्तस्तु-काम्येषु कर्मसु उत्पत्तिवाक्येन प्रधानस्वरूपेऽवगते प्रधानस्य फलसम्बन्धे विनियोगविधिभिविनियुक्तानामङ्गानाञ्च सम्बन्धेऽवगते तत्प्रयो गाय प्रयोगविधिरागच्छति । प्रयोगविधिर्नामाङ्गवाक्यैकवाक्यतामापन्नः प्रधान विधिः । प्रयोगविधिरेव प्रधानानुष्ठाने प्रमाणम् । प्रयोगविधिना साङ्गं प्रधान फलायानुष्ठेय मित्यवगतम्। नित्यनैमित्तिकस्थले तु उत्पत्तिविधिबोधि तस्य प्रधानस्यानुष्ठाने निमित्तमावश्यकत्वमवबोधयति, फलसम्बन्ध प्रतीक्षा निमित्तस्य न भवति । आवश्यकत्वे सिद्धे फलमस्ति न वा, सर्वाङ्गोप संहारः कर्तव्यो न वा इत्यत्र नियामक किमपि प्रमाणं नास्ति, यथा काम्ये प्रमाणम् अङ्गवाक्यैकवाक्यतापन्नप्रधानविधिरूपः प्रयोगविधिरस्ति। यथा शक्त्यङ्गान्वयेनापि प्रयोगसिद्धेः । तस्मात्काम्येषु सर्वाङ्गोपसंहारः नैमित्तिके च यथाशक्त्युपसंहार इति । 

### द्रव्यभेदेऽपि कर्मैक्याधिकरणम्
 नैमित्तिके यथाशक्ति प्रयोगः, काम्ये च सर्वाङ्गोपसंहारप्रयोगो निर्णोतः । यागाङ्गमुख्यद्रव्यालाभे प्रतिनिधिद्रव्यग्रहणमग्रे प्रस्तोष्यते । तदुपोद्धातरूपेणा स्मिन्नधिकरणे विचार्यते -कि यागोयद्रव्यभेदेन कर्मभेदो भवति ? उत नेति । यदि द्रव्यभेदात् क्रियान्तरमेव भवति तदा उपात्तेऽपि प्रतिनिधितया द्रव्यान्तरे न व्रीहिजन्यक्रियाव्यक्तिस्सिध्यति । व्रीहिजन्यक्रियाव्यक्ति सिद्धये मुख्याभावे प्रतिनिध्युपादानम्, न तु स्वतन्त्रक्रियान्तरसिध्यर्थमिति प्रतिनिधित्वमेव न सिध्येदिति तत्सिध्यर्थमयं क्रियाभेदाभेदविचारः उपोद्धातरूपतया विचार्यते। 
तत्र यथा 'गुणगुणिनोः जातिव्यक्त्योः नात्यन्तं भेदः तथा क्रियाक्रिया 
१. गुणगुणिनोः जातिव्यक्त्योः क्रियाक्रियावतोश्च तादात्म्य सम्बन्धमङ्गीकुर्वन्ति मीमांसकाः । 
१४२ 
मीमांसानयमञ्जर्याम् वतोरपि भेदाभावात् द्रव्यस्वरूपात्मिका क्रिया द्रव्य भेदे भिन्नैव स्यात् । व्रीहि जन्यक्रियापेक्षया नीवारजन्यक्रिया भिन्नव, कारणभेदप्रयुक्तस्य कार्य भेदस्या वश्यकत्वात् । तस्मात् द्रव्यस्वरूपात्मिका क्रिया द्रव्यभेदे भिन्नैवेति पूर्वपक्षः । 
को सिद्धान्तस्तु--देश-काल-पुरुषभेदेन क्रियमाणेषु दर्शपूर्णमासादिषु कर्म भेदो न भवति यथा, तथा विहितद्रव्यर्वी ह्यादिभिः प्रतिनिधित्वेन स्वीकृत. नींवारादिभिः निर्वयंमाणेष दर्शपूर्णमासादिष्वपि कर्मभेदो न भवति । कर्मभेदसिद्धये शब्दान्तरादीनि षट् प्रमाणानि स्वीकृतानि । तान्यत्र न प्रक्रमन्ते । देशादिभेदेऽपि स एवायं दर्शपूर्णमासयाग इति नाम्नः प्रत्यभिज्ञाबलादपि न कर्मभेदः । न हि त एवामी आग्नेयादय इति प्रत्यक्षप्रत्ययस्य बाधो विद्यते । त एवामी यागा इति प्रत्यभिज्ञाया बाधस्तदा स्यात्, यदा शब्दान्तरादिनिमित्त भेदोऽवतरेत् । ननु क्रियाणां द्रव्यतादात्म्यादाश्रयभेदाद् भेद इति चेत्--न; यथा गोव्यक्तिषु भिन्नास्वपि जातिर्न भिद्यते तथा द्रव्येषु भिन्नेष्वपि क्रियाया न भेदः, न ह्यत्र क्रियायां अत्यन्तभिन्नत्वमभ्युपगम्यते, भेदाभेदस्वीकारात् । तदुक्त भट्टपादः-- 
तदात्मनापि त्वस्त्येव व्यतिरेकः कियानपि। 
जातिवद्गुणवच्चातस्तद्भेदेऽपि न भिद्यते ।। इति । अतश्च द्रव्यभेदेऽपि क्रियाभेदाभावात् प्रतिनिधिद्रव्यसाध्या अपि यागा मुख्य द्रव्यकेभ्यो न भिद्यन्ते इति सिद्धः प्रतिनिधिः। ननु व्रीह्यादिद्रव्यसाध्या आग्नेयादयषड्यागा एव दर्शपूर्णमास शब्दवाच्याः, तेषामेव दर्शपूर्णमासवाक्यं फलसम्बन्धमवबोधयति । यदीमे नोवारादिद्रव्यसाध्या भवेयुस्तदा तेषां दर्शपूर्णमासशब्दवाच्यत्वं कथम् ? कथञ्च फलसम्बन्धः ? इति चेदुच्यते-- यथा नील-रक्त शुक्ल भेदेन गोव्यक्तीनां भेदेऽपि गोत्वावच्छिन्नत्वात् गोशब्द वाच्या भवन्ति, तथैव द्रव्यभेदेऽपि दर्शपूर्णमास शब्दवाच्यत्वे न क्षतिः । ननु द्रव्यभेदेऽपि क्रियाया अभेदः तहि आग्नेयादीनां षण्णां यागानां कथ भेदस्वी 
न समवायम् । तादात्म्यञ्चात्र भेदाभेदरूपं विवक्षितम् । व्यक्तिमादाय भेदः, जाति मादायाभेदः । गुणमादाय भेदः गुणिनञ्चादायाभेद इति प्रक्रिया समाश्रिता मीमांसकः। व्रीह्यादिद्रव्याण्यादाय तत्तद् द्रव्यसाध्य क्रियाणां भेदः, क्रियात्वेन क्रियाणामभेद इत्येवं तादात्म्यमभिप्रेतम् । तादात्म्यञ्च भिन्नत्वे सत्यभिन्नसत्ताकत्वम् सत्तानवच्छेदकभेदवत्वमिति यावत् । न चात्र जातिव्यक्त्यादीनामभेदधीः समवायकृतव भवत्विति शङ्का भवितुमर्हति, समवायसम्बन्धस्य सम्बन्धिभ्यामत्यन्तभेदेनाभेदप्रतीत्य नियाकत्वात्, एवं सति गुणगुणिनोः क्रियाक्रियावतोश्च तदापत्तेः। तदिदं भट्यादा अभिदधति श्लोकवातिके 
न हि तद्व्यतिरिक्तस्सन् सम्बन्धत्व प्रपद्यते । तस्मिस्ताभ्यामभिन्ने तु न नानात्वं तयोभवेत् ।। इति । 

१४३ क्रियत इतिचेत् न; शब्दान्तरादिनिमित्तवशाद् भेदस्य स्वीकृतत्वात् । तस्मात् द्रव्यभेदेऽपि क्रियाया अभेदः ।। 
इति द्रव्यभेदेऽपि कमक्याधिकरणम् ॥ 

### श्रुतद्रव्यापचारे प्रतिनिध्यपादानाधिकरणम्
 । दर्शपूर्णमासादौ श्रुतद्रव्यालाभे प्रतिनिधिाह्यो न वेति सन्देहे -न ग्राह्य इति पूर्वपक्षः । सर्वं कर्म यथाविधिविधत्ते तथाऽनुष्ठेयमिति नियमः । 'व्रीहि भिर्यजेत' इति यागसाधनत्वेन द्रव्यविधिरस्ति । प्रतिनिधिद्रव्यं ग्राह्य इति नास्ति विधिः । प्रतिनिधेवधत्वाभावात यागसाधनं तत्कथं स्यात। एवं सति नित्यकर्मणामनुष्ठानं कथं भवेदिति चेत् यथाशक्तिन्यायेन नित्यकर्मानुष्ठानं 
भवतु । विधिं विना द्रव्यान्तरग्रहणं न भवतीति न प्रतिनिधिरिति । 
सिद्धान्तस्तु-यथाशक्ति न्यायोऽङ्गोपसंहारे प्रवर्तते। न प्रधानानुष्ठाने, प्रधानस्यावश्यकर्तव्यत्वात् । द्रव्येण विना प्रधानस्य न निर्वृत्तिर्भवितुमर्हति । न च ‘सोमाभावे पूतीकानभिषुणुयात्' इति वचनवत् वचनमन्विष्य क्रतुस्साध्य तामिति वाच्यम्, वचनस्यास्य प्रतिनिधिनियमपरत्वात्, प्रतिनिधेश्च विधि विषयत्वाभावात् । अशक्त स्य कतिपयाङ्गत्यागो न्यायसङ्गतः न प्रधानत्यागः । सर्वत्र प्रधानविधिः यत्किञ्चिद्रव्यमर्थादाक्षिपति, द्रव्यसाध्यत्वात्कर्मणः । 
तच्च क्रियासाधनं द्रव्यं विधिना यदि प्राप्तम्, न तहि प्रधानविधेराक्षेप कत्वम, विधिना यदि न प्राप्तम्, तहि प्रधानविधिः स्वविधेयनिवेत्यर्थं द्रव्यमाक्षिपेदेव। अत आक्षेपेण प्राप्तस्यैव द्रव्यस्य प्रतिनिधित्वेन व्यवहारो न विधिविहितस्येति प्रतिनिधिस्सिध्यति इति ।। 

### देवतादीनां प्रतिनिध्यभावाधिकरणम्
 विधिविषयत्वेन श्रुतस्य द्रव्यस्यालाभे प्रतिनिधिरुक्तः । तथैव विधि विषयत्वेन श्रुतानां देवतानाम् इन्द्रादीनाम्, अग्नीनाम् आहवनीयादीनाम्, शब्दानां मन्त्राणाम् ‘इषत्वा' इत्यादीनाम् अपचारे प्रतिनिधिः अस्ति न वेति विचारः क्रियते। 
तत्र विधेयतया श्रुतस्य द्रव्यस्यापचारे यथा प्रतिनिधिः तथा देवताना मुद्देश्यतया अग्नीनामाधारतया मन्त्राणां स्मारकतया विधिविषयतायास्सत्वा 
देवतादीनामपि विस्मरणरूपेऽपचारे जाते प्रतिनिधिः कर्तव्य इति पूर्वपक्षे प्राप्ते 
सिद्धान्तोऽभिधीयते-अज्ञातस्य पदार्थस्य ज्ञापनाय विधिः प्रवर्तते । 'यजेत स्वर्गकामः' इत्यत्र विधिः स्वर्गसाधनं याग इति बोधयन् यागनिष्ठं स्वर्गसाधनत्वं अज्ञातं ज्ञापयति । तत्र स्वर्गस्य विधिवाक्यघटितत्वेऽपि तत्र विधरज्ञातज्ञापन 
१४४ 
मीमांसानयमञ्जर्याम् व्यापारो न भवति ज्ञातत्वात् । विधिवाक्ये तदुपादानन्तु विधेयान्वयिनो निर्देशाय । उद्देश्यनिर्देशेन विना विधेयमात्रनिर्देशेन विधरात्मलाभो न स्यात् । अत उद्देश्यस्य निर्देशः। एतेन विधेयान्वयित्वम् उद्देश्यत्वमिति उद्देश्य स्वरूपमपि सिध्यति । एवञ्च विधेयत्वेन विधिविषयता विधये, उद्देश्यत्वेन विधिविषयता उद्देश्ये इति प्रकारद्वयं विधिविषयतायाः। तत्राज्ञातज्ञापन विधये न तूद्देश्ये। एवं 'व्रीहिभिर्यजेत' इत्यत्र व्रीहिष्वज्ञातज्ञापनं यागे च ज्ञातज्ञापनम् । ब्रीहिषु विधेयता यागे चोद्देश्यता। तथा 'द्रोहीन् प्रोक्षति' इत्यत्र प्राप्तत्वाद् व्रीहिषद्देश्यता, अप्राप्तत्वात्प्रोक्षणे विधेयता इति स्थितिः । 
अनया रीत्या विविच्यमाने देवतोद्देशेन विहित द्रव्यत्यागात्मके यागे 'अग्नय इदं न मम' इत्याद्याकारके देवताया उद्देश्यत्वम् द्रव्यत्यागस्य च विधेयत्वं सिध्यति । ततश्च देवतोद्देशेन द्रव्यत्यागात्मकयागस्य विधिविषयत्वे सिद्धे त्यज्यमानद्रव्योद्देश्यत्वेन देवताया विधिविषयत्वं सिद्धं भवति । ननु उद्देश्यत्वमेव देवतात्वमित्युच्यताम् किमिति विधिविषयत्वपर्यन्तमनुधावन मिति चेन्न; 'व्रीहीन् प्रोक्षति' इत्यत्र व्रीहीणामप्युद्देश्यत्वाद् देवतात्वापत्तेः, आग्नेययागे 'अग्नय इदं न मम' इति स्थाने 'वन्हय इदं न मम' इत्यापत्तेश्च । अत एव दशमस्याष्टमे पादे तद्वच्च देवतायां स्यात, इत्यत्र विध्यधीनमेव देवतात्वमिति वक्ष्यते। ततश्च यत्र या शब्दविशेषेणोद्देश्यतया विधिः वाक्ये निर्दिश्यते तत्र सा देवतेति स्वीकार्यम्, द्रव्यवत् देवताया आक्षेपो न प्रतिनिधिर लाभप्रयुक्तः । तद्वत् देवताया नालाभः, विधिवाक्ये तस्याश्शब्दतो निर्दिष्टत्वात् 'आग्नेयम्' 'ऐन्द्रम्' 'वारुणम्' इति । एवं निर्दिष्टाया अपि देवताया विस्मर णाद्यपचारस्तहि तुरगारुढोऽपि तुरगं विस्मरेत् । अतो न देवतायाः प्रतिनिधिः । एवमाहवनीयाद्यग्नीनामपि न प्रतिनिधिः, संस्कारविशेषेणाहवनीयाधुत्पत्तेः । न हि ज्वलनमात्रस्याहवनीयः गार्हपत्य इत्यादयस्संज्ञाः संस्कारविशेषनिमित्ता आहवनीयादयः। अतोऽलौकिकत्वाददष्टरूपाः। नादष्टार्थानां प्रतिनिधिः । मन्त्राणां मन्त्रान्तरं न प्रतिनिधिर्भवितुमर्हति, तत्कार्यकारित्वाभावात् । न ह्यवहननमन्त्रकार्य पेषणमन्त्रण निर्वर्तयितुं शक्यते । यस्य कार्यस्य साधनाय यो मन्त्रो विहितः, तत्कार्यसाधनाय स एव मन्त्रः प्रयोक्तव्य इति नियमविध्या श्रयणात् नियमजन्यमदृष्टमत्राप्यस्ति । तच्चादृष्टं नान्येन सम्पादयितुं शक्यम् । तस्मात् देवताग्निशब्द क्रियस्य न प्रतिनिधिरिति । 
इति देवतादोनां प्रतिनिध्यभावाधिक रणम् ।। 

### प्रतिषिद्धद्रव्याणां प्रतिनिध्य भावाधिकरणम्
 - देवतानामग्नीनां मन्त्रशब्दानाञ्चादृष्टार्थत्वान्न प्रतिनिधिरित्युक्तम् । सम्प्रति यागनिर्वृत्तिरूपदृष्टफलजनकस्य द्रव्यस्य प्रतिषिद्धत्वेऽपि प्रतिनिधिसद सद्भावविचारः क्रियते । मुद्गद्रब्यकयागः श्रूयते-- 'मौद्गं चरु निर्वपेत्' इति । अत्र मुद्गानामलाभे 'अर्याज्ञया वै भाषाः' इति प्रतिषिद्धा माषाः कि प्रति 
१४५ 
निधेयाः ? उत न ? इति संशयः । मुद्गसादृश्यं माषेषु सत्त्वात्संशयः। तत्र प्रति षिद्धा अपि माषाः प्रतिनिधेयाः । सदृश एव पदार्थः प्रतिनिधित्वेन स्वीक्रियते । सादृश्यञ्च भूयोधर्मवत्वेन सिध्यति। माषेषु भूयसा मुद्गावयवास्सन्ति । यज्ञानहत्वं माषाणामेव, न मुद्गावयवानाम् । तस्मान्माषाणां प्रतिषिद्धत्वेऽपि मुद्गावयववत्त्वान् माषाः प्रतिनिधेया इति पूर्वपक्षः । 
सिद्धान्तस्तु--विधिस्समग्रे प्रवर्तते, निषेधस्त्ववयवेऽपि प्रवर्तत इति न्यायः । 'अयज्ञिया 'वै माषाः कोद्रवाः वरकाः' इत्यत्र यज्ञशब्दः 'तदर्हति' इत्यधिकारे 'यज्ञहविल् घखभौ' इति विहित 'घ' प्रत्ययान्तः यज्ञसम्बन्धमात्र मभिधत्ते। अविशेषेणाङ्गत्वमात्रपुरस्कारेण यज्ञसम्बन्धप्रतिषेधः माषादीनां श्रुतः । अतो माषेषु मुद्गावयववत्स्वपि माषावयवानां सत्त्वात् प्रतिषेधो भवत्येव । तस्मान्न प्रतिषिद्धाः प्रतिनिधेया इति ॥ 

### अग्निहोत्रादौ यजमानप्रतिनिध्यभावाधिकरणम्
 प्रतिषिद्धानां प्रतिनिधिर्नास्तीत्युक्तम् । इदानीमप्रतिषिद्धानामपि क्वचित्प्रतिनिधिर्भवति नवेति विचार्यते। अग्निहोत्रसमये यजमानोऽन्यत्र व्यापृतः प्रोषितो मृतो वा तदा याजमानकर्मण्यन्यः प्रतिनिधेयो न वेति संशयः । 
तत्र याजमानं कर्म द्रव्यत्यागानुमन्त्रणमन्त्रपठनादिकम् । पूर्ववदत्र प्रतिषेधो नोपलभ्यते । त्यागानुमन्त्रणादिकमन्योऽपि कर्तुं शक्नोति । अतोऽन्यः प्रतिनिधय इति पूर्वपक्षः ।। 
- सिद्धान्तस्तु-प्रतिषेधाभावेऽपि नान्यः प्रतिनिधातव्यः, स्वामित्वा भावात् । देवतोद्देशेन त्यज्यमानद्रव्ये यजमानस्यैव स्वत्त्वं नान्यस्य । अतोऽन्यः तद्रव्यं त्यक्तं कथं शक्नुयात् । यः कर्म करोति तस्यैव फलमिति न्यायः । अग्नि होत्रजन्यं फलं यजमानस्य, नान्यस्य । फलाभावाच्च याजमानं कर्मान्यः कथं साधयेत् ? 'शास्त्रफलं प्रयोक्तरि' इति न्यायः । ननु प्रथमपादे स्त्रिया अधिकार स्साधितः, यजमानपत्नी करोतु । तया नियुक्तोऽन्यो वा करोतु इति चेत्-सत्यम्; स्त्रियाऽधिकारस्साधितः किन्तु पत्या सहैव तस्या अधिकारः, न स्वातन्त्र्येण । यद्यपि नित्याग्निहोत्रिणि यजमानेऽन्यत्र व्यापते प्रोषिते वा पत्नी वा तच्छि ष्योऽध्वर्युर्वा कर्म कुर्यादित्याचारो वर्तते, तथापि देवतोदशेन द्रव्यत्यागं 'अग्नय इदं न मद्यजमानस्य' इत्येव कुर्यात् । प्रोषितावस्थायामयमाचारः। मते तु यजमाने प्रतिनिध्याशझैव नोदेति । तस्मान्न प्रतिनिधिर्यजमानस्येति ॥ १. भाषाः प्रसिद्धाः । कोद्रवाः 'कोदों' इत्युत्तरमारते 'वेरहु' इति दक्षिणभारते, वरकाः 
'मडुवा' इत्युत्तर भारते 'केवरु' इति दक्षिण भारते भाषायां धान्यानि व्यहियन्ते । "सन्निधौ यजमानस्स्यादुद्देशत्यागकारकः । असन्निधौ पत्नी स्यादध्वर्यु तदाज्ञया ॥ 'यद्यस्य पुत्रो वाऽन्तेवासी वाऽलांकर्मीणः तं तत्र प्रेष्येत्' इति बोधायनवचनात् ।﻿१४६ 
मीमांसानयमञ्जर्याम् 

### सत्रे यजमानापचारे प्रतिनिध्यपादानाधिकरणम्
 । नित्येऽग्निहोत्रादौ प्रतिनिध्यभावः स्थितः। अस्मिन्नधिकरणे काम्ये प्रतिनिधिसदसद्भावो विचार्यते । 'ऋद्धिकामास्सत्रमासीरन्' इति ऋद्धिफलाय सत्रं विहितम् । तत्र ‘सप्तदशावराः चतुर्विशतिपरमाः सत्रमासीरन्' इति यज मानानां कर्तृत्वम्। 'ये यजमानास्त ऋत्विजः' इति च नियमः। एतेषां कर्म जन्यफलभोक्त त्वरूपं कर्तृत्वम्, हौत्राध्वर्यवादिकर्मकलापानुष्ठनकर्तत्वमप्यस्ति । बहुदिनसाध्यञ्चेदं कर्म । तत्र कस्यचन यजमानस्य मरणे किमन्यः प्रतिनिधा तव्यः ? उत न ? इति भवति संशयः । तत्र पूर्वपक्षः 
पूर्वाधिकरणन्यायेन न कर्तव्यः । पूर्वाधिकरणे स्वामिनः प्रतिनिधिर्नास्ती त्युक्तम् अत्र सर्वे स्वामिनः कर्मजन्यफलभोक्तारः । अतो नास्ति प्रतिनिधिरिति । 
सिद्धान्तस्तु-प्रतिनिधातव्यः काम्ये कर्मणि सर्वाङ्गोपसंहार आवश्यकः । नित्यनैमित्तिक एव यथाशक्ति न्यायः। मतयजमाने ऋत्विकर्तत्वमप्यस्ति । प्रतिनिध्यभावे ऋत्विकर्तृकाङ्गाभावकृतवैगुण्ये सति सर्वाङ्गोपसंहारो न स्यात् । ननु प्रतिनिहितस्य फलभोक्तृत्वरूपकर्तृत्वाभावेन फलाभावात् अङ्गवैगुण्ये ऽपि न क्षतिरिति चेन्न; प्रक्रान्तस्य काम्यकर्मणोऽवश्यं समापनोयत्वात् । सवस्स म्भय सत्राख्यं कर्म फलाय समारब्धम् । तत्रकस्याभावे तत्कतकाङ्गवैगुण्ये ऽन्ये षामपि फलं न सम्पद्यत। अन्ये प्रायश्चित्तभागिनोऽपि भवेयः। अतोऽन्यः प्रति निधातब्यः । ननु 'यदि सत्राय सन्दीक्षितानां प्रमीयेत योऽस्य नेदिष्ठः तं तत्स्थाने दीक्षयित्वा तेन सह यजेरन्' इति वाचनिक एव प्रतिनिधिरिति काम्ये कर्मणि प्रतिनिधिविचारः कथं क्रियत इति चेत्सत्यम्; नेदं वाक्यं प्रतिनिधिविधायकम, किन्तु यः प्रतिनिधिर्गृह्णते तं नेदिष्ठं गृह्णीयादिति गुणविधायकम् । नेदिष्ठः सन्निहिततमः । तस्मात्काम्ये सत्रे प्रतिनिधि ह्य इति ॥ 

### सत्रे प्रतिनिधेः फलभागित्वाभावाधिकरणम्
 ___सत्रे प्रतिनिधिरस्तीत्युक्तम् । यः प्रतिनिधीयते तस्य फलभागित्वमस्ति न वेति सन्देहः । मृतो यजमानः । तत्स्थाने तन्नेदिष्ठस्तदर्थत्वेन नियुक्तः यजमान एव भवति । यजमानश्च फलस्वामी। तत्र फलभागित्वं कथं न स्यात् ? अतोऽत्र प्रतिनिधिः फलभागीति पूर्वपक्षः। 
सिद्धान्तस्तु-न प्रतिनिधिः फलभागी। सर्वाङ्गोपेतस्य कर्मणोऽनुष्ठाने फलं सिध्यति । सङ्कल्पमारभ्य कर्म यथायथं समापनीयम् । तदैव तत्कर्म फल दायकम् । प्रतिनिधिस्तु मध्ये प्रविष्टः मानेन पूर्वतनान्यङ्गानि अनुष्ठितानि । कथमयं फलं लभेत ? आरब्धं कर्म मध्ये परित्यक्तुं न शक्यते, तत्समापनीयमे वेति सर्वे यजमाना एनं प्रतिनिधितया नियुक्तवन्तः। सत्रे यजमानानां कर्तृत्वं 

१४७ 
व्यासक्तमस्ति । कर्मजन्यं फलं नेमे अवयवशो विभज्य भोक्तारः, किन्तु एकैको ऽपि समग्रफलभाग्भवति । समग्रञ्च फलं तेनैवावाप्तुं शक्यते य आरभ्य समापयति । अतः प्रतिनिधिः न फलभागी। यो मृतो यजमानः तस्यापि फलं दर्शयति वाक्यशेषः सत्रं स्तोतुम्-'यो दीक्षितानां प्रमीयेतापि तस्य फलम्' इति । सत्र दीक्षितानां मध्ये कश्चिदसमाप्ते म्रियेत तस्य कृतस्नाङ्गोपेतप्रधान प्रयोक्तत्वाभावेऽपि फलं दर्शयन् वाक्यशेषः तत्कार्यकारिणोऽन्यस्य नास्ति फल मिति सूचयति । यद्यपि ऋद्धिफलाय सप्तदशभिर्यजमान रारब्धे कर्मणि कस्मि श्चिद्दिष्टं गते तत्कर्म विगुणं सत् फलमेव न जनयतीति शिष्टानां षोडशानां फलाभावः प्रतीयते, तथापि प्रक्रान्तासमापनप्रयुक्तप्रत्यवायपरिहारं प्रायश्चित्तमनुष्ठायावशिष्टाः फलं प्राप्नुयुरेव । मध्ये प्रविष्टस्य प्रतिनिधः प्रायम्चित्तानुष्ठानं नास्ति फलञ्च नास्ति, मृतकर्तव्यसमापनस्य प्रतिनिधिना सम्पन्नत्वान्मृतस्य फलमस्त्येव । तदिदं वाक्यशेषाद्गम्यते। तस्मान्न प्रतिनिधिः फलभागोति ॥ 

### सत्रे प्रतिनिहितस्य फलिसंस्कारसत्ताधिकरणम्
 सोमे पयोव्रतादयः फलिसंस्कारा विहिताः। ते चोदकेन द्वादशाहं प्राप्ताः, ततश्च सत्रे समागताः। इमे संस्काराः प्रतिनिधेः किं न भवन्ति ? उत भवन्ति ? इति सन्देहे पूर्वपक्षः-न भवन्तीति । इमे संस्कारा यजमानस्य फला धारयोग्यताधानार्थत्वेन भवन्ति । प्रतिनिधेश्च फलभागित्वं नास्तीति पूर्वा धिकरणे स्थितम् । तस्मात्प्रतिनिधिः फलिसंस्कारैर्न युज्यत इति । 
___सिद्धान्तस्तु-प्रतिनिधेः फलिसंस्कारा भवन्ति । काम्ये सर्वाङ्गोपसंहा रोऽवश्यं कर्तव्यः । एकेनापि लघुनाङ्गन विहीनः क्रतुः फलजननसमर्थो न भवति । तत्र 'सप्तदशावराः' इति कर्तृषु विहितं साप्तदश्यमप्यङ्गम् । कस्मिश्चिद्यजमाने दिष्टंगते साप्तदश्यपूरणाय प्रतिनिधिरन्यैः स्वीकृतः । तत्र यदि फलिसंस्कारा ब्रह्मचर्यपयोव्रतादयो न भवेयुः तहि षोडशभिरेव फलिसंस्काराः कृता भवेयुः । फलिसंस्काराश्च फलाधारयोग्यतासम्पादनाय क्रियन्ते । षोडशभिरेव फलि संस्काराणां कृतत्वात् षोडशत्वमेव तत्र सम्पादितं भवेत् न साप्तदश्यम् । साप्तदश्येन विना षोडशानामपि फलप्राप्तिर्न स्यात् । अतस्साप्तदश्यसम्पादनाय प्रतिनिधेरपि फलिसंकारा भवन्ति वैगुण्यपरिहाराय । यद्यपि प्रतिनिधिर्न फलभाक, तथापि यजमानसम्बन्धिषु संस्कारेषु साप्तदश्यस्यावश्यकत्वात् तत्र साप्तदश्येन विनाऽन्येषां षोडशानां फलप्राप्ते रसम्भवाच्च प्रतिनिधेः फलिसंस्कारा भवेयुरिति ॥ 

### प्रतिनिधिद्रव्येषु सुसादृश्यनियामकत्वाधिकरणम्
 मुख्यद्रव्यालाभे प्रतिनिधिरुपादातव्य इति स्थितम् । तत्र यः प्रतिनिधी 
१४८ 
मीमांसानयमञ्जर्याम् । यते स कि मुख्यद्रव्यसदृशो वा विसदृशो वा ग्राह्यः ? उत सुसदृश एव ग्राह्यः ? इति भवति संशयः। तत्र द्रव्येण विना यागनिर्वृत्तिन भवतीति व्रीह्यादिशास्त्रं द्रव्यं विधत्ते। तच्चेद्दव्यं क्वचिन्न लभ्यते यागनिर्वृत्त्यर्थं द्रव्यमात्रापेक्षा जायते । इदमेव द्रव्यं ग्राह्यमिति वचनञ्च नास्ति । यदि स्याद्वचनं तदेव गह्यत । तदा वाचनिकं तद्रव्यं भवेत्, न प्रतिनिधिः । प्रतिनिधित्वेन ग्रहणे स्वेच्छैव निया मिका। स्वेच्छया गृह्यमाणे द्रव्ये मुख्यद्रव्यसादृश्यमित्यत्र न किञ्चिनिया मकम् । यदि स्यान्नियामकं न तर्हि तस्य प्रतिनिधित्वव्यवहारः । तस्मान्मुख्य द्रव्यसदृशं वा विसदृशं वा प्रतिनिधितया ग्राह्य मिति पूर्वपक्षः। 
सिद्धान्तस्तु-विहित मुख्यद्रव्यालाभेऽपि तद्विधायकशास्त्रस्यानुग्रहस्तु कर्तव्य एव। द्रव्यं यागनिर्वर्तकत्वरूपदृष्टप्रयोजनकमपि तद्विधायकशास्त्रस्य नियमविधित्वं तावत्सिद्धम् । तेन नियमजन्यमदृष्टमपि स्वीकर्तव्यमेव भवति । तच्चादष्टं द्रव्येण जायते इति यथा, तथा तदवयवानामपि व्यापारोऽस्त्येव । 'व्रीहिभिर्यजेत' इत्यत्र व्रीहिपदस्य शक्तिर्मीमांसकमते जातौ। जातेर्यागनिर्वर्त कत्वमनुपपन्नमिति तया व्यक्तय आक्षिप्यन्ते । व्यक्तिषु आक्षिप्तासु तासां तदवयवानां जातेश्च तादात्म्यसम्बन्धो मीमांसकैः स्वीकृतः । तादात्म्यञ्च भेदाभेदरूपम् । अर्थाद्व्यक्तीनां तदवयवानाञ्चात्यन्तं भेदो नास्ति अभेदोऽपि नास्ति इति सम्पद्यते । सुसदृशद्रव्येषु प्रतिनिधित्वेन गृहोतेषु मुक्यद्रव्यमेव गृहीतं भवति, मुख्यद्रव्यविधायकञ्च शास्त्रमनुगृहीतं भवति। विसदृशद्रव्येषुपा, दीयमानेषु मुख्य द्रव्यविधायकशास्त्रस्य सर्वथा परित्यागः स्यात् । तत्र व्रीहीणा मलाभे तद्गतभूयोऽवयवानां नीवारेषु सत्त्वात् यागनिर्वृत्तिद्वारा मुख्यद्रव्यजन्या दृष्टस्य नीवारैस्सम्पादनं सुकरम्, समग्रव्रीह्यवयवानामभावेऽपि भूयसाव्रीह्यव यववत्वान्नीवाराणाम् । विसदृशद्रव्ये गृहीते मुख्यद्रव्यविधायकशास्त्रस्य सर्वथा ऽनादरो भवेत् । सदृशद्रव्येष्वपि सुसदृशमेव द्रव्यं प्रतिनिधित्वेन ग्राह्यम् । तथा सति मुख्यशास्त्रमनुगृहीतं स्यात् । तस्मात्प्रतिनिधिः सुसदृश एव भवेदिति ॥ 
### १२ सुसदृशद्रव्यालाभे ईषत्सदृशस्यैव प्रतिनिधित्वाधिकरणम् 
को सुसदृशस्य प्रतिनिधिरित्यवगतम् । मुख्यद्रव्यालाभे तत्सुसदृशं द्रव्यमा दाय ऋतुरारब्धः । द्रव्यनिर्वापे जाते केनापि कारणेन तदपचारो जातः । तदा किं वैकल्पिकं यवद्रव्यमादाय ऋतुरनुष्ठेयः ? उत गृहीतमुख्येषत्सदृशद्रव्यमादाय ऋतुरनुष्ठेय इति संशयः। 
_तत्र 'व्रीहिभिर्यजेत' इतिवत्'यवैर्यजेत' इति मुख्यद्रव्यविधामकं शास्त्रम् । प्रथमं व्रीहिद्रव्येण प्रयोग आरब्धः । तदलाभे तत्सुसदृशं द्रव्यं गृहीतम् । तस्या प्यपचारे जाते तत्सदृशद्रव्यग्रहणापक्षया विकल्पितमुख्यद्रव्यस्यैव ग्रहणमुचित मिति पूर्वपक्षे सति सिद्धान्तः–'व्रोहिभिर्यजेत' इत्यत्र ब्रीहिशब्दस्य शक्तिः 

१४६ व्रीहित्वजातौ। जात्या क्रत्वनुष्ठानं न भवतीति व्यक्तिराक्षिप्यते । ब्रोहिव्य क्तीनां यागाङ्गत्वं सिध्यति । व्यक्तीनामङ्गत्वे तदवयवानामप्यङ्गत्वम्, अवय वावयिनोस्तादात्म्यात् । तदात्म्यञ्च भेदाभेदरूपं विवक्षितम् । एवञ्च सुसदृशे द्रव्ये नोवारे ब्रीह्यवयवास्सन्तीति तेषामङ्गत्वम् । यवानान्तु वोहिपक्षेऽङ्गत्वमेव नास्ति । अतो न वैकल्पिक द्रव्यं ग्रहीतुं शक्यते । प्रथमप्रयोगे यद्रव्यं गृहीतं तदेव यावज्जीवमुपयोक्तव्यमिति न्यायः । यदि न लभ्यते तत्सदृशः प्रतिनिधि गुह्यते । यद्यपि यवशास्त्रं मुख्यं व्रीहिशास्त्रवत्, तथापि व्रीहिपक्षे तदननं भवति । तद्रग्रहणे कायथातथमनुष्ठितं स्यात्, व्रीहिभिर्यक्ष्ये इति कृतस्य संकल्पस्य मिथ्यत्वमपि भवेत् यवग्रहणे । तस्मात् सुसदृशद्रव्यापचारे मुख्यस्येषत्सादृश्य युक्तमेव ग्राह्यम्, न वैकल्पिकं द्रव्यमिति ॥ 
### १३ सोमाभावे पूतीकानां प्रतिनिधित्वाधिकरणम् 
मुख्यापचारे तत्सदृशस्य ग्रहणम् न वैकल्पिकद्रव्यस्य ग्रहणमिति स्थितम् । सदृशग्रहणे तत्र मुख्यावयवानां सत्वात् मुख्यबुध्यव क्रत्वनुष्ठानमिति सिध्यति । 'सोमाभावे पूतीकानभिषुणुयात्' इत्याम्नायते। सोमाभावे निमित्त पूतीक विधिरयम् । अत्र सन्देहः--किं पूतीका पूतीकबुध्य वादातव्याः, न सोमबुध्या ? उत सोमाभावे पूतीकेषु तदन्येषु च प्राप्तेषु पूतीकाः प्रतिनिधित्वेन नियम्यन्ते ? इति । अर्थात् किमयमापूर्वविधिः उत नियमविधिरिति । अपूर्व विधौ पूतीक बुध्यैवोपादानं सिध्यति, नियमविधौ तु सोमबुब्या । तत्रायं पूर्वपक्षः-- 
3 सोमस्य सुसदृशद्रव्यान्तरेषु सत्सु पूतीकानां प्रतिनिधित्वस्यानुचितत्वात् अप्राप्तप्रापकत्वेनायमपूर्वविधिरेव, न नियमविधिः। नियमविधौ पूतीकानां प्राप्तिर्वक्तव्या। तथासति प्रतिनिधित्वेन विधानं न सङ्गतम् । न हि क्वचिदपि प्रतिनिधिविधीयते। किञ्च ‘सोमेन यजेत' इत्युत्पत्तिवाक्यम। तत्र सोम उपदिष्टः । उत्पत्तिशिष्टगुणावरुद्धे कर्मणि उत्पन्नशिष्टगुणान्तरस्य निवेशा सम्भवात् । उत्पत्तिशिष्टसोमस्य सोमानुरक्तरूपेणैव करणत्वं वाच्यम् । तत्र प्रतिनिधित्वेन द्रव्यान्तरविधानं कथं सम्भवेदिति भावः। अतः अभावे विधिरयम् । ननु दर्शपूर्णमासयोः कथं व्रीहीणां प्रतिनिधिः ? इति चेत्--तत्र हि उत्पत्तिशिष्टो गुणः पुरोडाशः, तत्प्रकृतिद्रव्यतया व्रीहिभिर्यजेत' इति वाक्ये न व्रीहयो विधीयन्त इति न वोहयः उत्पन्नशिष्टा इति न दोषः। अतः 'सोमाभावे पूतीकान्' इति वाक्यमभावे विधिरिति । 
सिद्धान्तस्तु-'सोमेन यजेत' इत्यत्र भावनायाः करणाकांक्षायां धात्वर्थस्य करणत्वेनान्वयो वक्तव्यः, उत्पत्तिविधौ तस्य करणत्वेनान्वयनियमात् । धातूपात्त त्वरूपेणैव भावनायाः करणाकांक्षा शान्ता भवति। नात्र सोमानुरक्तरूपेण धात्वर्थः करणम् । करणत्वेनान्वितस्य धात्वर्थस्य यागस्य द्रव्यसाध्यत्वात् द्रव्या कांक्षायां सोमोऽन्वेति । तदा सोमस्यालाभे करणस्य यागस्य सत्त्वात् तदाकांक्षया 
१५० 
मीमांसानयमञ्जर्याम् प्रतिनिधेरवसरः । तत्र सुसदृशानामोषत्सदृशानाञ्च ग्रहण प्रसक्ते,पूतोका अनेन वचनेन नियम्यन्ते । ततश्च नाभावे विधिरयम् । तथा च सोममलभमानः तदव यवान् क्वचिदधिकान क्वचिच्च कतिपयान् उपादित्सते यः, स पूतीकानुपाददीत इति 'सोमाभावे पूतीकान्' इति वाक्यस्यार्थस्सम्पद्यते । अतोऽयं नियमविधिः, नापूर्वविधिरिति । 
१४ 

### प्रतिनिध्यपचारे मुख्यद्रव्यस्यैव प्रतिनिध्युपादानाधिकरणम्
 
व्रीहीणामलाभे प्रतिनिधिरवेन गृहीतैर्नीवारैः प्रयोगः प्रक्रान्तः । केनापि कारणेन तेषामप्यपचारो जातः। तदा किं नीवारसदशद्रव्यं प्रतिनिधित्वेन ग्राह्यम् ? उत मुख्यव्रीहिसदृशं द्रव्यम् ? इति सन्देहे पूर्वपक्षः 
प्रतिनिधिना प्रक्रान्ते प्रयोगे तस्याङ्गत्वात् तदपचारे तत्सदृशमेव द्रव्यं प्रतिनिधित्वेन ग्राह्यम् । यथा व्रीहिभिः प्रक्रान्ते प्रयोगे व्रीहीणामङ्गत्वात् तत्प्रतिनिधिरेव गृह्यते, न यवानाम् । तथैव प्रकृते नीवारेषु गृहीतेषु तत्सदृश द्रव्यमेव प्रतिनिधिः। यद्यपि नीवाराणामङ्गत्वं नास्ति, अविहितत्वात्, विहितानामेवाङ्गत्वमिष्यते, तथापि नीवारगतव्रीह्यवयवा अङ्गम् । ते चावयवा नीवारावयवसहकृताः। नीवारसदशोपादाने तथाविधावयवा लभ्यन्त इति प्रतिनिधिभूतनीवारसदृशमेव द्रव्यं ग्राह्यमिति । 
सिद्धान्तस्तु-प्रनिनिधित्वेन नीवाराणां ग्रहणे व्रीहिगतभूयोवयव प्राप्तिलिप्सैव कारणमेष्टव्यम् । एवं प्रतिनिधिभूतनीवारप्रयोगे नीवाराणामप चारे सति मुख्य द्रव्यावयवलिप्सैव कारणं वक्तव्यम् । यदुक्तं प्रतिनिधिनीवार प्रयोगे नीवारगतात्रीह्यवयवा अङ्गमिति, नीवारगतत्वेन ब्रीद्यवयवानामङ्गत्वं भवितुं न युज्यते । तेऽवयवाः नीवारशब्दवाच्या एव भवेयुः न ब्रीहिशब्दवाच्याः नीवाराणां तद्गतावयवानाञ्च तादात्म्यात् । अङ्गत्वबुध्या न प्रतिनिध्युपादानं भवति, व्रीह्यवयवलाभ एव तदुपादाने कारणम् । तथेव प्रतिनिध्यपचारेऽपि व्रीह्यवयवलाभस्यैव कारणत्वमिति मुख्य द्रव्यसदृशद्रव्यमेवोपादेयमिति । 

### पूतोकापचारे सोमसदृशस्य प्रतिनिधित्वाधिकरणम्
 सोमालाभे सुसदृशानामीषत्सदृशानां प्रतिनिधित्वेन ग्रहण प्राप्ते 'यदि सोमं न विन्देत् पूतीकानभिषुणयात्' इति वाक्यं पूतीकग्रहण नियमयति । एतद्वचनबलेन पूतीका गृहीताः । तेषामपचारे कि पूतोकसदृशा उपादातव्याः ? उत सोमसदृशाः ? इति सन्देहः । 
तत्र पूतीकसदशा एवोपादेयाः । यद्यपि प्रतिनिधिनियमविधिरेवायम, न तु पूतीकानामङ्गत्वमभिदधाति, तथापि पूतीकगतत्वेनैव सोमावयवानां 

१५१ नियमवशादङ्गत्वमवगम्यत इति तत्सिध्यर्थं पूतीकसदृशमेव प्रतिनिधातव्यमिति पूर्वपक्षः । Sara सिद्धान्तस्तु--सोमसदशमेव प्रतिनिधातव्यम् । पूतीकापचारे पूतीकगत सोमावयवलिप्सया तत्सदशद्रव्यग्रहणे क्रियमाणे पूतीकगतत्वविशिष्टसोमाव यवलिप्सा भवेत् । पूतीकग्रहणावसरे मुख्यसोमावयवलिप्सा। पूतीकगतत्व विशिष्टसोमावयवलिप्सापेक्षया मुख्यसोमावयवलिप्साया उचितत्वात् मुख्या नुरोधेन सोमसदृशमेव प्रतिनिधातव्यम्, न पूतीकसदृशमिति ॥ 

### प्रतिनिधिसङ्कल्पानन्तरं मुख्यलाभे तस्यैवोपादेयत्वाधिकरणम्
 
मुख्यालाभे तत्प्रतिनिधिमादाय प्रयोगमनुष्ठातुं सङ्कल्पः कृतः। किन्तु केनापि प्रकारेण मुख्यमेव लब्धम् । तदा कि सङ्कल्पित-प्रतिनिधिद्रव्येण प्रयोगः कर्तव्यः ? उत मुख्य द्रव्येण ? इति भवति संशयः। सङ्कल्पितप्रतिनिधि विहाय मुख्यग्रहणे मिथ्यादोषप्रसक्तिः । अतः प्रतिनिधिनैव प्रयोगस्समापनीय इति पूर्वपक्षः 
सिद्धान्तस्तु-विकल्पितद्रव्ययोः व्रीहियवयोरन्यतरस्य ग्रहणावसर एव संकल्पे व्रीहिभिर्यक्ष्ये, यवैर्यक्ष्ये इति द्रव्यनिर्देशः, प्रतिनिधिग्रहणावसरे तु न नीवारैर्यक्ष्ये इति सङ्कल्पः, नीवाराणामविहितत्वात् । मुख्यालाभे यथाशक्ति प्रयोग एव। तत्र 'यथाशक्ति शास्त्रार्थं सम्पादयामि' इत्येव सङ्कल्पः । अतो मिथ्यादोषप्रसक्तिरेव नास्ति । यथायथं समग्रानुष्ठानशक्तावसत्यामेव विकलाङ्गानुष्ठानप्रसक्तिः। यदा मुख्यं द्रव्यं लब्धम् तदा समग्रानुष्ठाने कः प्रत्यूहः ? तस्मान्मुख्यस्याधिगमे तदेवोपादेयम् ॥ 

### मुख्यलाभेऽपि क्वचित्प्रतिनिधेरेवोपादानाधिकरणम्
 पशौ 'खादिरो यूपो भवति' इति यूपोद्देशेन खादिरस्य विधिः । खदिर वृक्षं छित्वा तक्षणजोषणाष्टाश्रीकरणादीन संस्काराननुष्ठायाहवनोयस्य पुरतो यूपो (संस्कृतः) निखन्यते । तत्र पशोनियोजनं भवति । खदिरालाभे कदरः प्रतिनिधित्वेन स्वीक्रियते। प्रतिनिधेः कदरस्य पूर्वोक्तान् संस्काराननुष्ठाय तन्निखननम् पशुनियोजनञ्च जातम् । नियोजनानन्तरं मुख्यः खदिरो लब्धः । तत्र सन्देहः--लब्धं खदिरं संस्कृत्य तत्र पुनः पशुनियोजनं कर्तव्यम् ? उत न कर्तव्यमिति । 
पूर्वपक्षी मन्यते--पूर्वाधिक रणे प्रतिनिध्युपादानानन्तरं मुख्ये लब्धे तदेव ग्राह्यम् प्रतिनिधिस्त्यक्तव्य इति । तेनंब न्यायेन कदरं प्रतिनिधिं त्यक्त्वा मुख्यखदिरं संस्कृत्य तत्रैव पशुनियोजनं कर्तव्यमिति । 
१५२ 
मीमांसानयमञ्जर्याम् Enसिद्धान्तस्तु-न मुख्यस्य ग्रहणम्। पशुनियोजनकार्यसम्पादनार्थमेव संस्कृतो यूपो निखन्यते। तस्मिश्च नियोजनकार्य सम्पन्ने मुख्यमादाय पुन नियोजनं न भवितुमर्हति, शास्त्रार्थस्य सम्पन्नत्वात् । यदि पशुनियोजनात्पूर्व मुख्यस्य खदिरस्य लाभः तदा मुख्य खदिरं संस्कृत्य निखननपूर्वकं पशुनियोजनं कदिरमपहाय कर्तुं शक्यते । 'यूपे पशुं नियुञ्जीत' इति पशुनियोजनस्य प्राधान्यम् यूपस्य च तदङ्गत्वं प्रतिपादयति । तत्र गुणानुरोधेन प्रधानस्यावृत्ति स्स्याद्यदि कदरे नियोजनानन्तरं खादिरं गृहीत्वा पुनः पशुनियोजनं क्रियेत। यदि च नियोजनात्पूर्वं खदिरो लभ्येत, तत्र पशुनियोजनसम्पादने तादृशदोषो न स्यात् । कदिरे कृतानां संस्काराणां वैयर्थ्यं स्यात्, तेषां संस्काराणां प्रधान साधनसाद्गुण्यार्थत्वेन तद्विरोधे सति हान न दोषाय । तस्मात् कदरे पशुनियोजने जाते खादिरलाभेऽपि पशुनियोजनं तत्र न कर्तव्यमिति ।। 

### द्रव्यसंस्कारविरोधाधिकरणम्
 पशुयागे यूपसम्पादनाय प्रवृत्तो यजमानः मुख्यं खदिरं लभते, प्रतिनिधेयं कदरमपि। तत्र खदिरः पशुनियोजनाहस्त्वस्ति किन्तु तक्षणजोषणादि सस्कारानहः, तनुत्वात् । कदरस्तु स्थूलः सर्वविधसंस्कारार्हः। तत्र सन्देहो भवति-किं सर्वविधसंस्काराणामनुग्रहाय कदरो ग्राह्यः ? उत कतिपय संस्काराणां हानेऽपि मुख्यत्वानुग्रहाय खदिरो ग्राह्य इति । तत्र द्रव्यापेक्षया संस्कारा गुणभूता एव भवन्ति, तथापि संस्कृता-संस्कृतद्रव्ययोः संस्कृतस्यो पादेयत्वं लोकसिद्धम् । कदरस्य मुख्यत्वाभावेऽपि कतिपयखदिरावयववत्व मस्त्येव । मुख्यखदिरसादृश्यं कदरे प्रतिनिधौ वर्तत एव । कदरस्य ग्रहणे सर्वथा मुख्यत्वहानिने भवति । खादिरस्य ग्रहणे सर्वविधसस्काराणां हानिः । यूपस्तु दृष्टादृष्टसंस्कारोपेतो भवति। तत्रादृष्टसंस्काराः क्रतावुपयुज्यन्ते । अर्थात् ऋतुनिष्ठफलजननसामर्थ्योन्नयने सहायका भवन्ति । अतः मुख्यमपि खदिरं संसकारहीनं परित्यज्य सर्वविधसंस्कारार्ह कदरं स्वीकृत्य यूपस्सम्पादनोय इति पूर्वपक्षः। 
सिद्धान्तस्तु--कदरस्य ग्रहणे मुख्यस्यानादरः, खदिरस्य ग्रहण गुणभूत संस्काराणामनादरः। अर्थात् कदरोपादाने मुख्यबाधः, खदिरोपादाने सस्कार बाधः। तत्र मुख्यस्य बाधो यथा न भवति तथाऽनुष्ठानमेवोचितम् । गुणभूत एव पदार्थेऽन्याय्यकल्पनं हानादिकं न्यायसिद्धम् ‘गुणे त्वन्याय्यकल्पने' त्यनु शासनात् । तस्मान्मुख्यस्यैवोपादानम् न प्रतिनिधः। द्रव्यं गुणानामाश्रयः । गुणरहितं द्रव्यं स्थातुमर्हति, किन्तु द्रव्यरहितो गुणः न स्थातुमर्हति । अतो द्रव्यस्यैव प्राबल्यम्, तस्यैवानुग्रह उचितः ।।। 
इति द्रव्यसंस्कारविरोधाधिकरणम् ।। 

१५३ 
### अर्थद्रव्यविरोधाधिकरणम् 
द्रव्यसंस्कारविरोधे द्रव्यस्य प्राबल्यमधिगतम् । इदानी प्रयोजनद्रव्य विरोधे प्राबल्यदौर्बल्यविचारः । यूपस्य प्रयोजनं पशुनियोजनम् । पशुनियोजन क्षमः खदिरो न लब्धः। तनीयसी खदिरशाखा लब्धा । कि मुख्यत्वेन खदिर शाखामादाय काष्ठान्तरसहायेन पशुनियोजनं कार्यम् ? उत पशुनियोजनसमर्थं प्रतिनिधिमादाय ? इति संशये मुख्यानुग्रहाय खदिरो ग्राह्यः इति पूर्वपक्षे, पशुनियोजनप्रयोजनसिद्धये यूपस्सम्पाद्यते । तादशप्रयोजनमेव यदि न सिध्यति तहि मुख्यग्रहणे को लाभः । काष्ठान्तरसाहाय्यं यदि स्वीक्रियते तहि काष्ठान्तर मेव साधनं भवति। तदपेक्षया सदृशद्रव्यस्य प्रतिनिधेर्ग्रहणं न्याय्यमिति सिद्धान्तः ॥ 
इत्यर्थ द्रव्यविरोधाधिकरणम् ।। 
### २० छ्ववदानक्षममुख्यद्रव्यग्रहणाधिकरणम् 
। अर्थेन-प्रयोजनेन सह द्रव्यस्य विरोधे प्रयोजनानुग्रहः कर्तव्य इत्य वगतम् । तदस्य न्यायस्य विषयान्तरे आक्षेपपुरस्सरं समाधानाय विचारः क्रियते। दर्शपूर्णमासयोराग्नेयाद्युत्पत्तिवाक्यशिष्टपुरोडाशप्रकृतितया ब्रीहयो यागसाधनत्वेन विहिताः-'व्रीहिभिर्यजेत' इति । तत्र पुरोडाशस्याश्वशफमात्र परिमाणं श्रुतम् । तस्मात्पुरोडाशात् प्रधानयागनिर्वृत्तये घ्वदानं 'द्विर्हविषो ऽवद्यति' इति । तत्रापि परिमाणं 'अङ्गुष्ठपर्वमात्रमवद्यति' इति । प्रधानयाग समाप्त्यनन्तरं प्राशित्रहरणावदानम्, स्विष्टकृदवदानम्, इडावदानम्, चतुर्धा करणम् शंयुवाकभक्षणार्थमवदानमिति सन्ति बहून्यवदानानि। सर्वस्य सम्पादनाय पर्याप्ता व्रीहयो न लब्धाः, किन्तु प्रधानयागीयद्यवदानसम्पत्तये पर्याप्तं व्रीहिद्रव्य लब्धम् । तदा भवति सन्देहः-कि सर्वविधावदानसम्पादन पर्याप्तव्रीहिद्रव्यालाभे प्रतिनिधिद्रव्योपादानं कर्तव्यम् ? उत प्रधानयागीय 
वदानमात्रसम्पादनपर्याप्तलब्धव्रीहिद्रव्यमादाय तोरनुष्ठानमिति । 
तत्राग्नेयाद्यत्पत्तिवाक्येषु पूरोडाशावरुद्धत्वात पूरोडाशस्य यागाङ्गत्वे विवादो नास्ति। अश्वशफमात्रं परिमाणं पुरोडाशाङ्गमित्यत्रापि नास्ति विवादः। भूयांसि शेषकार्याणि विधिभिविहितान्यनुष्ठेयन्वेन तेषां प्रतिपत्ति स्वात्पुरोडाशाङ्गत्वं स्वोकर्तव्यम् । 'व्रीहिभिर्यजेत' इति विहितानां व्रीहीणां साक्षाद्यागसाधनता वक्तुं न शक्यते, पुरोडाशप्रकृतितयैव तेषां साधनत्वमिति पुरोडाशङ्गत्वमेव सिध्यति । ननु पुरोडाशगतत्वात्परिमाणस्य प्रतिपत्तित्वाच्च शेषकार्याणां पुरोडाशसम्बन्धो वर्तताम्, व्रोहीणान्तु 'व्रीहिभिर्यजेत' इति शास्त्रण प्रधानयागसम्बन्धोऽस्ति । प्रधानसम्बद्धघ्वदानन्तु प्रधानगुणः शेष 
२० 
१५४ 
मीमांसानयमञ्जर्याम् कार्याणामवदानानामङ्गगुणत्वम् उभयोः प्रधानगुणाङ्गगुणयोविरोधे अङ्गगुण विरोधन्यायेन प्रधानगुणानुग्रहः कर्तव्यः । ततश्च व्वदानमात्रसिद्धये लब्ध »हिभिरेव कर्मानुष्ठानम् शेषकार्याणां परिमाणस्य च बाधो भवत्विति चेन्न; भूयसां शेषकार्याणां बाधापेक्षया एकस्य व्रीहिशास्त्रबाधस्योचितत्वात् । व्रीहि शास्त्रमपि पुरोणाशप्रकृतित्वेनैव ब्रोहीणामङ्गत्वं ब्रवीति, न साक्षात् । तस्मात् शेषकार्याणां परिमाणस्य चानुग्रहाय प्रतिनिधेः नीवारादेहणमेवोचितम् । नीवारेषु व्रीह्यवयवानां सत्त्वात् नीवारोपादाने व्रीहिशास्त्रस्य नात्यन्तं बाधो ऽपि । अतोऽत्र प्रतिनिधेरेवोपादानमिति पूर्वपक्षः । 
सिद्धान्तस्तु-अल्पपरिमाणपुरोडाशाकृतिमात्रक्षमा वहिय एव ग्रही तव्याः, परिमाणशेषकार्याभिनिवेशेन न नीवाराः प्रतिनिधातव्याः। प्रधानयागो ऽल्पपरिमाणपुरोडाशेन निर्वर्तयितुं शक्यः । पुरोडाशप्रकृतित्वेन ब्रोहोणां यागा ङ्गत्वेऽपि व्रीहय एव पुरोडाशतामापन्नाः यागाङ्गत्वेन व्यवह्नियन्ते । तत्र व्रीहि त्वस्य प्रधानगुणत्वम् परिमाणशेषकार्याणान्तु पुरोडाशाङ्गत्वमिति विभागः स्पष्टः । नीवारेषूपादीयमानेषु प्रधानं विगुणं भवेत् । शेषकार्याणां भूयस्त्वेऽपि अङ्गाङ्गत्वात् तानि प्रधानगुणं बाधितु नाहन्ति । तस्मान्न नीवारा उपादातव्या इति। 
____ अत्र भाष्यवातिककारयोरस्ति मतभेदः भाष्यमते व्यवत्तहविष एव यागसाधनत्वं न समग्रस्य पुरोडाशस्य । वार्तिकमते तु समग्राश्वशफमात्रपुरो डाशस्य यागसाधनत्वम न व्यवदानमात्रस्य । भाष्यकाराः स्वमतानुसारेण सूत्र ब्याख्यान्ति । वार्तिककारास्तु स्वमतानुसारेण सूत्रं नयन्ति। मतद्वयमिदं सर्व प्रदानाधिकरणे (३.४.१८) विवृतम् ।। 
इतिद्व्यवदानक्षममुख्यद्रव्यग्रहणाधिकरणम् ॥ 
इति षष्ठाध्यायस्य तृतीयः पादः 
## षष्ठाध्यायस्य चतुर्थः पादः 

### व्यवदाननाशे हविरन्तरोत्पत्यधिकरणम्
 पूर्वस्मिन् पादे मुख्यालाभे प्रतिनिधिविचारो वृत्तः । सम्प्रति मुख्यद्रव्य मादाय ऋतौ प्रक्रान्ते 'सकृदुपस्तृणाति' द्विर्ह विषोऽवद्यति ‘सकृदभिधारयति' इति चतुरवदानसंस्कारानन्तरं प्रक्षेपात्मकहोमात्पूर्वं दैवात् ध्ववत्तहविषो नाशे कर्तव्यप्रकारश्चिन्त्यते। किं पुरोडाशात् द्विवारमवत्तस्य हविषो नाशे पुरोडा शान्तरमुत्पाद्यावदानादिकं सम्पाद्य यष्टव्यम् ? उतावशिष्टात्पुरोडाशादेवाव दानं कृत्वा यष्टव्यमिति सन्देहः-माया 
तत्र व्यवदाननाशे शेषादवदातव्यमिति पूर्वपक्षः । ननु कृत्स्नपूरोडाशस्य 'मध्यादवद्यति' इति मध्यदेशोऽवदानस्य विहितः। मध्याच्चावदानं कृतम् । पुनर्मध्यदेशः कुतो लभ्येत इति चेन्न; शिष्टद्रव्यस्य मध्यदेशादवदानस्य कतूं शक्यत्वात्, कृप्स्नपुरोडाशस्य मध्यादिति विधिवाक्येऽश्रवणात् । अतश्शेषादव देयमिति। 
सिद्धान्तस्तु-पुरोडाशान्तरमुत्पाद्य क्रतुस्समापनीयः । उत्पत्तिवाक्येऽष्टसु कपालेषु संस्कृतस्य पुरोडाशस्याग्निदेवतासन्बन्धस्ताद्वितन्तेन पदेनावगम्यते अग्निर्देवता अस्येति। अत्रेदंशब्देन षष्ठयन्तेन पुरोडाश एव निर्दिश्यते, न व्यव दानसंस्कृतं हविः। किञ्च हविनिर्वापानन्तरं प्रोक्षणादीन् भर्जनान्तान् संस्कारा ननुष्ठाय कूर्माकारं अश्वशफपरिमाणं पौर्णमास्यां पुरोडाशद्वयं निर्माय 'इदमग्नये" 'इदमग्नीषोमाभ्याम्' इति निदिश्यते। अत्राविकलस्य समग्रस्यैव पुरोडाशस्य देवतासम्बन्धः न तु मध्यादवत्तस्य द्रव्यस्य । अतो व्यवदानेन पुरोडाशवैकल्ये जाते पुरोडाशान्तरमेवोत्पाद्यम् । किञ्च 'मध्यादवद्यति' 'पूर्वार्धादवद्यति' इति विधिः अवदानस्य मध्यपूर्वार्धदेशौ अपादानत्वेन विदधाति । तौ च देशी अविकलस्य पुरोडाशस्य। व्यवदानानन्तरं पुरोडाशस्य विकलत्वात् अविकलपु रोडाशमध्यपूर्वार्ध देशयोर्लाभः कथं स्यात् । यद्यपि 'मध्यादवद्यति' इति वाक्ये पुरोडाशस्य मध्यादिति न श्रूयते, तथापि 'मध्यात्' 'पूर्वार्द्धात्' इति पदद्वयं साकांक्षम् 'कस्य' इति । प्रकृतत्वात्पुरोडाशस्य मध्यादिति आकांक्षायाः पूरणं भवेदेव । अविकलः पुरोडाश एव प्रकृतः । अवदानशास्त्रप्रवृत्तिवेलायां तस्यैवो पस्थितेः । व्यवदाननाशे विकलस्य पुरोडाशस्य मध्यात्, तदनाशेऽविकलस्य पुरोडाशस्य मध्यादिति वैरूप्यं नाङ्गीकर्तुं शक्यते । तस्मात्पुरडाशान्तरमेवो त्पादनीयमिति। 
मीमांसानयमञ्जर्याम् अस्मिन्नधिकरणे सिद्धान्तसूत्रं निर्देशाद्वाऽन्यदागमयेत्' इति । इदं विवृण्वद्भिः भाष्यकारैः मतद्वयं प्रदर्शितम् व्यवदाननाशे हविरन्तरं निर्मात व्यम् । तत्र सौत्रो हेतुः 'निर्देशात्' इति । 'मध्यादवद्यति' 'पूर्वार्धादवद्यति' इति व्यवदानस्य मध्यपूर्वार्द्धयोरपादानत्वेन निर्देशात् इत्यर्थः अविकलस्य पुरोडाशस्य मध्यदेशत् पूर्वार्द्धदेशाच्च व्यवदानं या गसाधनमिति यावत् । एवं व्यवदाने कृते शिष्टद्रव्ये तयोर्देशयोर्लोप इति न शेषात् पुनर्व्यववदानं भवितुमर्हति । अतो द्रव्यान्तरं सम्पादनीयम् । 
अथवा 'निर्देशात्' इत्यस्यापरोऽर्थः-यागीयहविषां अपहरणे दूषणे वा शेषकार्याणि आज्येन सम्पादनीयानीति कश्चन विधिनिर्दिशति-'यस्य सर्वाणि हवींषि नश्येयुः दुःजेयुर्वाऽऽज्येन ता देवताः प्रसंख्याय यजेत' इति । व्यवदान नाशेऽप्ययं विधिः प्रवर्तेत । ननु अस्मिन् वाक्ये सर्वाणि' इति बहुवचनान्तं सर्वपदमस्ति । अत्र च व्यवदानमात्रं नष्टम् । कथमयं विधिरत्र प्रवर्तेत इति चेदित्थम् –'प्रत्युद्देशं वाक्यसमाप्तिः इति न्यायेन एकस्मिन्नपि व्यवदाने नष्टे आज्यस्य प्रवृत्तौ बाधकाभावात् । अतश्च भाष्यमते व्यवदानस्यैव हविष्ट्वात तन्नाशे शेषकार्याणामाज्येन सम्पादने निर्देशात्' इति हेतुरुपपन्न एव ।। 
इति व्यवदाननाशे हविरन्तरोत्पत्त्यधिक रणम् 

### स्विष्टकृदवदाननाशे शेषकार्याणां लोपाधिकरणम्
 पूर्वस्मिन्नधिकरणे घ्ववदानाशे हविरन्तरमुत्पाद्यम्, आज्येन वा कार्य सम्पादनमित्युक्तम् । प्रधानयागस्य द्य्ववदानेन सम्पत्त्यनन्तरं स्विष्टकृद्यागः क्रियते। तदर्थं शिष्टद्रव्यादवदानं भवति । स्विष्टकृदर्थमवत्तहविषो नाशे जाते कि शेषादवदाय यागः कर्तव्यः ? न वा इति भवति संशयः । तत्र प्रधानयागानन्तरं शिष्टस्य द्रव्यस्य प्रतिपत्त्यर्थं स्विष्टकृदिडाभक्षणादिक क्रियते। तदर्थं शेषाद वति' इति विधिः । स्विष्टकृदवदाननाशेऽपि द्रव्यशेषोऽस्त्येव । तस्मादवदाय स्विष्टकृद्यागः कर्तव्यः । ननु पूर्वाधिकरणन्यायेनात्रापि हविरन्तरोत्पादनं कतो न भवति ? अत्रापि 'उत्तरार्धादिति निर्देशो वर्तते इति चेन्न; वैषम्यात् । तत्र हि प्रधानयागो द्रव्यस्य प्रयोजकः, युक्तं तत्र प्रधानयागस्य प्रयोजकत्वम, अत्र त शेषस्य प्रतिपत्तिमात्रम् । शेषस्तु विद्यत एव । अतश्शेषादवदाय स्विष्टकृद्यागः कर्तव्यः इति पूर्वपक्षः। 
सिद्धान्तस्तु-स्विष्टकृद्यागस्य लोप एव । ववदानेन प्रधानयागे सम्प न्नेऽवशिष्टो यः पुरोडाशः तस्यांशाः प्रतिपत्तिकर्मभिः संस्क्रियन्ते । प्रतिपत्ति कर्माणि च सन्ति नाना-अवशिष्टद्रव्यस्योत्तरार्धादवत्तोंऽशः स्विष्टकृत, दक्षि णार्धादवत्तोंऽश इडया, कश्चिदंशः प्राशित्रेण, चतुर्वाकरणेन कश्चिदंशः, शंयुवा कोत्तरं ऋत्विजां भक्षणेन कश्चिदंशः इत्येवं नानाप्रतिपत्तयः । प्रतिपत्तिर्नाम 

१५७ कृतकार्य द्रव्यापनयनफलकं कर्म । एवञ्च स्विष्ट कृता योंऽशः प्रतिपाद्यः स नष्टः । तस्मिन्नष्टेऽवशिष्टोऽशः स्विष्टकृत्प्रतित्त्या न सम्बध्यते। अवशिष्टोंऽश इडादि प्रतिपत्त्यन्तरसम्बद्धः । तत्र स्विष्टकृदर्थं पुनरवदानं कथं भवेत् । अर्थाल्लोप एव स्विष्टकृतः अयमेव न्याय इडाद्यर्थमवत्तांशनाशेऽपि। ननु इडाप्रशित्रशंयुवा कादिषु होमाभावेन दृष्टफलजनकत्वात् तत्तल्लोपे न काचित्क्षतिः, स्विष्टकृति तु होमो विद्यते । होमश्च प्रक्षेपरूपः । प्रक्षेपांशेनादष्टन्त्वस्त्येव । स्विष्ट कृतो लोपे तददृष्टं कथं सम्पत्स्येत? इति चेत-न, 'यस्य सर्वाणि हवींषि' इति वाक्य प्राप्ताज्येन सम्पादयितुं शक्यत्वात् । तदर्थं हविरन्तरसम्पादनं न भवति । एवमेव याज्ञिकमीमांसकानामाचार इति ॥ 
इति स्विष्टकृदवत्तद्रव्यनाशे तल्लोपाधिकरणम् 

### शंयुवाकोत्तरभक्षयत्विकर्तृकत्वाधिकरणम्
 दर्शपूर्णमासयोः शयुवाकमनूक्रभ्य हविश्शेषान् भक्षयन्ति' इति श्रुतम् । अत्र भक्षकर्तारः क इति विचारः । किम् ऋत्विग्भ्योऽन्ये कर्तारः ? उत ऋत्विज एव। कुतस्संशयः ? 'यजमानपञ्चमा इडां भक्षयन्ति' इति निर्देशात् । अध्वर्युः ब्रह्मा होताऽऽग्नीध्रश्चेति ऋत्विजः यजमानश्च पञ्चमः। एत इडां भक्षयन्ति । अत्र ऋविजो यजमानश्च प्रकृतत्वात्प्राप्ताः इडापि प्राप्ता-'उपहूता इडां प्राश्नन्ति' इति विधः । तेन ऋत्विजां यजमानस्य इडायाश्च विधिसम्बन्धो न प्रतीयते इति अपूर्वविधित्वमस्य न वक्तुं शक्यते । ततश्च परिसंख्याविधि रित्येष्टव्यम्-इडामेव यजमानपञ्चमाः ऋत्विजो भक्षयेयुर्नान्ये तद्भक्षणं कुर्युः । तेन शंयुवाकोत्तरभक्षणे ऋत्विग्भ्योऽन्ये भक्षयितार इति सिध्यति । यथा आग्नेय इति तद्धितान्तेन पदेन कृत्स्नस्य पुरोडाशस्याग्निसम्बन्धेन होमे प्राप्ते 'ब्रुववदानं जुहोति' इत्वस्य ववदानमेव होतव्यं नान्योंऽश इति परिसंख्या तद्वदेव 'यज मानपञ्चमा इडां प्राश्नन्ति' इत्यत्रापि परिसंख्या। तस्माद् ऋत्विग्भ्योऽन्ये शंयुवाकोत्तरभक्षणं कुर्युरिति पूर्वपक्षः। 
सिद्धान्तस्तु-ऋत्विज एव कुर्य न्ये । इडाभक्षणं शंयुवाकोत्तरभक्षणञ्च द्रव्यसंस्कारक प्रतिपत्तिः । अध्वर्यप्रभृतय ऋत्विजः कर्मकराः। तेषां करिष्य माणकर्मस बलाधायकत्वेन भक्षणमिदं प्रतिपत्तिरूपेण विधीयते । तत्र यजमान स्य प्राप्तिः कुतः ? अतोऽप्राप्तयजमानसम्बन्धविधानाय 'यजमानपञ्चमाः इडां प्राश्नन्ति' इति विधिः प्रवृत्तः। अतो नायं परिसंख्याविधिः । ऋत्विजस्तु कर्म करत्वेन प्राप्ताः । तस्मादत्विज एव भक्षकर्तारो नान्ये । ववदानस्य तु-कृत्स्न स्य पुरोडाशस्य होमे प्राप्ते 'व्यवदानं जुहोति' इति विधिः होमं विधत्ते। तत्र नान्यस्य पुरोडाशांस्येति परिसंख्याश्रयणमुचितम् । अत्र च यजमानस्याप्राप्त स्वादप्राप्तविधिरेव । तस्मादृत्विजामेव भक्षकर्तृत्वमिति ॥ 
इति शंयुवाकोत्तरभक्षस्य ऋत्विकर्तृकत्वाधिकरणम् ॥ 
१५८ 
मीमांसानयमञ्जर्याम् 

### कपालभेदस्य प्रायश्चित्तप्रयोजकत्वाधिकरणम्
 _दर्शपूर्णमासयोः कपालभेदे प्रायश्चित्तहामो विहितः–'भिन्ने मनोज्योति रिति जुहोति' इति । प्रायश्चित्तहोमोऽयं कदा कर्तव्य इति विचारः। अत्र त्रयः पक्षाः-कृत्स्नभेदः, एकदेशभेदः उभयभेदश्च इति । किं कपालस्य कृत्सभेदे होमः ? उतैकदेशभेदे ? अथवोभयभेदे ? होम इति संशयः। पुरोडाशश्रपणार्थं कपाला उपधोयन्ते। तेष्वन्यतमस्य चूर्णीभावे कृत्स्नभेदः, कपालावयवभेदे एकदेशभेदः। 
__तत्र 'भिन्ने जुहोति' इत्यत्र सप्तमो द्वितीयार्थे । भिन्नं कपालं हामेन संस्कुर्यादित्यर्थः । संस्कारश्च भूतोपयुक्तस्य भाव्युपयोक्ष्यमाणस्य वा भवति । कृत्स्नस्य कपालस्य चोभावरूपभेदे सति भूतभाव्यपयोगाभावात् प्रायश्चित्त रूपहोमसंस्कारस्यावश्यकता न भवति । तथापि यदि होमः क्रियेत तहि तस्यारा दुपकारकत्वमेष्टव्यं भवेत् । सन्निपत्योपकारकचायं होमः, यागाङ्गद्रव्यदेवतो देशेन विधीयमानं कर्म सन्निपत्योपकारकमिति तल्लक्षणात् । कपालस्य तु पुरोडाशश्रपणार्थत्वेन यागाङ्गत्वमिति तद्भेदे विधीयमानोऽयं होमः सन्निपत्यो पकारको भवितुमर्हति । निमित्तसप्तभ्याश्रयणेन होमे विधीयमाने आरादुपका रकत्वं होमस्य स्यात् । आरादुपकारकापेक्षया सन्निपत्योपकारकं प्रबलम् । अत एकदेशभिन्न कपालं होमेन संस्कृत्य श्रपणप्रथनादिषु तस्योपयोगः कर्तव्यः । तस्मादेकदेशभेद एवायं होम इति पूर्वपक्षः। 
सिद्धान्तस्तु-भिन्ने' इति निमित्तसप्तमी। सति निमित्त नैमित्तिक कर्म कर्तव्यं भवति, निमित्ताभावे च न कर्तव्यं भवति। नैमित्तिकस्थले क्रियाया अनुष्ठापक निमित्तमेव । एवञ्च कपालभेदे प्राप्ते तत्प्रायश्चित्ततया होमोऽयं कर्तव्य इति 'भिन्ने जुहोति' इति विधिरुपदिशति। तच्च निमित्तं कृत्स्नभेदे एकदेशभेदेऽपि तुल्यम् । ततश्च कृत्स्नभेदो भवत्वेकदेशभेदो वा। उभयं निमित्त. मिति हेतोः उभयविधनिमित्त प्रायश्चित्ततया होमः कर्तव्यः। ततश्च होमोऽयं ऋत्वङ्गम्। अक्रियमाणेऽस्मिन् क्रतोगुण्यं भवेत् । अस्य होमस्य सन्निपत्योप कारकत्वे भिन्नकपालोद्देशेन विधीयमानस्य तदङ्गत्वमङ्गीकर्तव्यम् ब्रोह्यद्देशेन विधीयमानप्रोक्षणस्य ब्रीह्यङ्गत्वं यथा। तथासति भिन्नं कपालं होमे संस्कु. र्यादिति वाक्यों भवति, प्रोक्षणेन ब्रीहीन् संस्कुर्यादितिवत् । यागसाधनत्वेन ब्रीहयो नियताः ये च प्रोक्षणेन संस्कृस्क्रियन्ते, तथा कपालभेदो न नियतः । कादाचित्कोऽयं कपालभेदः । कपालभेदः कदाचिद्वभवेत् न वा भवेत् । यदा भवेत्तदैव होमस्यानुष्ठानम् यदि न भवेत् न तहि होमस्यानुष्ठानम् । यदा भिन्न संस्कारार्थो होमस्तदा तस्याऽनैमित्तिकत्वादनैमित्तिकेतराङ्गानामिव नवमा द्यन्यायेन होमस्य प्रधानापूर्वप्रयुक्तत्वमङ्गीकर्तव्यम् । ततश्च होमस्य नानित्य कपालभेदद्वारकत्वं सम्भवति नित्यवदनुष्ठेयस्यानित्यार्थत्वायोगात् । अनित्या 

१५६ र्थत्वे च निष्यवदनुष्ठानबाधापत्तेः । कपालभेदनस्य निमित्तत्त्वे तु निमित्तप्रयुक्त नैमित्तिकं निमित्ते सत्येव कर्माङ्ग, नासति निमित्ते। अतः नित्यवदनुष्ठान प्रसङ्गाभावः । तेन न नित्यानित्यसंयोगविरोधापत्तिः । 
_किञ्चास्य होमस्य सन्निपत्योपकारत्वं न युक्तम्, भिन्नं कपालमप्सु प्रक्षिपति अन्यदुपदधाति, इति विधिनाऽप्सु प्रक्षेपस्य विधानात् भूतभाव्युपयो गाभावात् । अतश्चेदं नैमित्तिकं कर्मान्तरमारादुपकारकम् ऋतुवैगुण्यपरिहाराय कृत्स्नभेदे एकदेशभेदे च क्रत्वङ्गत्वेन विधीयते ॥ 
इति कपालभेदस्य प्रायश्चित्तप्रयोजकत्वाधिकरणम् 

### पुरोडाशदाहस्य प्रायश्चित्तप्रयोजकत्वाधिकरणम्
 कृत्स्तस्य कपालस्य कपालैकदेशस्य च भेदने प्रायश्चित्तमुक्तम् । अयं न्यायोऽन्यत्रापि भवति न वेति विचारः क्रियते । दर्शपूर्णमासयोः श्रूयते-'यस्य पुरोडाशः क्षायति तं यज्ञ निऋतिर्गह्वाति । यदा तद्धविष्सन्तिष्ठते अथ तदेव हविनिर्वपेत्' इति । क्षायति-अतिदग्धो भवतीत्यर्थः । अतिदाहेन कृष्णीभव तीति यावत् । किमिदं प्रायश्चित्तं तदेव हविनिर्वपेत्' इति कृत्स्ने एकदेशे च भवति ? उत कृत्स्न एवेति संशयः। 
तत्र पूर्वाधिकरणन्यायेन कत्स्ने एकदेशे च क्षामे प्रायश्चित्तं भवेत् । क्षायतिशब्द उभयत्र प्रयुज्यते लोकैः कृत्स्ने एकदेशेऽपि । एकदेशेनापि क्षायन् पुरोडाशः क्षायतीति व्यपदेशो भवति । इन्दुरेकयापि कलया हीनः क्षीयते इतिवत् । अत्र क्षाणमनदनीयत्वापादक विवक्षितम् । पाकसमये सूक्ष्मावयवानां दाहोऽवर्जनीयः, तथापि असूक्ष्मेषु अवयवेषु दग्धेषु इदमनदनीयमिति व्यवहारो दृश्यते । अनदनीयञ्च यागार्ह न परिगण्यते । अनदनीयत्वञ्च सर्वक्षाणे। तदा तस्य हविष्ट्रव्यवहार एवानुपपन्नः। वाक्ये च 'यदा तद्धविः' इति हविश्शब्दो दृश्यते । तदिदं सर्वक्षाणेऽनुपपन्नम् । तेन एकदेशक्षाणेऽपि प्रायश्चित्तमिति पूर्वपक्षः। 
सिद्धान्तस्तु-सर्वक्षाणे एव प्रायश्चित्तम् नैकदेशक्षाणे। एकदेशक्षाण स्यावर्जनीयत्वात् । तप्तेषु कपालेषु पुरोडाशमधिश्रित्य तदुपरि चाङ्गारान् अध्यूह्य पुरोडाशपाको भवति । एवं पच्यमाने पुराडाशे तदीयावयवाः क्षायन्ती त्यवर्जनीयं क्षाणं नित्यमेव, तन्निमित्तं न भवति प्रायश्चित्तस्य । तदेव प्रायश्चि त्तस्य निमित्तं भवितुमर्हति यददनीयत्वविरोधि अनदनीयत्वमापादयेत । तदिदं सर्वक्षाणमेव नैकदेशक्षाणम् । अतः प्रायश्चित्तं सर्वक्षाण एवानुष्ठेयम् । चन्द्र दष्टान्तो न समीचीनः । सकलाभिः कलाभिविहीने चन्द्र क्षीणश्चन्द्र इति यथा प्रयोगः न तथा एकया द्वाभ्यां वा कलाभ्यां हीने प्रयोगो भवति । यदुक्तम् 'यदा तद्धविः सन्तिष्ठिते' 'तद्धविरिति हवि श्शब्देनाभिधीयत इति तत्रोच्यते﻿१६० 
मीमांसानयमञ्जर्याम् तद्धविश्शब्दस्य 'सः पुरोडाशः हविर्यस्य स तद्धविरि' ति व्युत्पत्त्या यागवाची तद्धविश्शब्दः । 'सन्तिष्ठते' शब्दो यागसमाप्तावेव सर्वत्र प्रयुज्यते न हविस्स माप्तौ । अतो नेदं लिङ्गमेकदेशदाहे । तस्मात्सर्वदाह एवेदं प्रायश्चित्तम् इति ॥ 
इति पुरोडाशदाहस्य प्रायश्चित्तप्रयोजकत्वाधिकरणम् 

### हविराय॑धिकरणम्
 दर्शपूर्णमासयोर्दर्श 'ऐन्द्रं पयः ऐन्द्र दधि' इति यागद्वयम् । तत्र दध्यर्थं सायं दोहः, पयोऽर्थं प्रातर्दोहः इति दोहद्वयम् । तत्प्रकृत्य श्रूयते-'यस्योभयं हविराति मार्च्छत् ऐन्द्रं पञ्चशरावमोदनं निर्वपेत्' इति । आतिर्नाशः, आच्छत्-प्राप्नुयात् इत्यर्थः । कस्य नाश इत्यपेक्षयां हविरिति सम्बध्यते-हविर्नाश इति । हविरित्य स्यापि विशेषणम् उभयम् इति । यस्य यजमानस्य उभयं हविः सायप्रातर्दोह रूपं हविनश्येत् स इन्द्रदेवताकपञ्चशरावौदनद्रव्यकयाग प्रायश्चित्तरूपेण कुर्यात् इति वाक्यस्यार्थः। अत्र प्रायश्चित्तरूपेण कर्तव्यस्य यागस्य निमित्तविचारः क्रियते । 'अतिमार्छत् इति आर्तोनिमित्तत्वं तावत्प्रतीयते । कस्यात्तिरित्यपेक्षायां हविश्शब्दो विशेषणत्वेन सम्बध्नाति । हविर्नाशो यागस्य निमित्तमिति सिध्यति हविविशेषणत्वेन 'उभयम्' इति श्रूयते । उभयं हविः यदाऽऽत्तिमाप्नुयात्तदा यागः । अत्र किमुभयत्व विवक्षितम् ? न वा ? इति सन्देहः । पूर्वस्मिन्नधिकरण सर्वहविर्नाशः प्रायश्चित्तस्य निमित्तमिति न्यायः प्रदर्शितः तन्न्यायेनोभयह विर्नाशः पञ्चशरावस्य निमित्तम् । अत्र विधेयत्वं पञ्चशरावौदननिर्वापस्य अर्थात् पञ्चशरावर्वोदनद्रव्यकयागस्य । तदुद्देश्य किमिति प्रश्ने उभयत्वविशिष्ट हविरातिरिति वक्तव्यम् यावता विनोद्देश्यप्रतीतिर्न पर्यवस्यति तावदुद्वेश्यान्त र्गतमेव । 'यस्योभयं हवि' रिति वाक्ये प्रथमपठिताद् यच्छब्दान्निमित्तबुद्धिर्जायते । निमित्तमेवोद्देश्यम् । तच्चोभयत्वविशिष्टहविरातिरित्युक्त पर्यवस्यति । अतश्च वाक्ये यावच्छुतं तस्य सर्वस्यापेक्षितत्वात् उभयमित्यपि निमित्तान्तर्गतमिति तदपि निमित्तपर्यवसायीति पूर्वपक्षः। 
- सिद्धान्तस्तु–यस्य हविरातिमार्छत् इत्येतावत्युक्ते पञ्चश रावौदनस्य निमित्तं पर्यवस्यति । नोभयस्यापेक्षा। तस्यार्थादुपपत्तेः । अत्र सायंदोहः प्रातर्दोहश्चेति हविर्द्वयम् । इदमधिकृत्य श्रूयते-'यस्योभयम्' इति । अत्र यस्य 'हविरात्तिमाच्छत्' इत्येतावन्मात्रेण पञ्चशरावस्य निमित्त कोतितं भवति । उभयशब्दस्य नाा सम्बन्धः, व्यवहितत्वात्, आकांक्षानुपरमाच्च । 'यस्य हविरात्तिमाच्छेत्' इत्येतावदुक्ते सन्निहितसम्बन्धः आकांक्षोपरमश्च । उभय शब्दस्यानूवादकत्वे स्वीकृतेऽपि न काचित्क्षतिः । हविरात्ति निमित्तीकृत्य नैमित्तिक प्रायश्चित्तं प्रवर्तेतैव । हविर्द्वयमध्येऽन्यतरस्यात्तौ सत्यां नैमित्तिक प्रायम्चित्तं द्वितीयस्थ हविष आत्ति प्रतीक्षमाणं न तिष्ठत् । 'उभयम्' इति 

१६१ हविषो विशेषणत्वे विशेषणस्य व्यावर्तकत्वेन व्यावत्य॑म् (तृतीय) किमन्यद् भवेत् । यदि द्वयोर्मध्येऽन्यतरस्य व्यावृत्तिरित्युच्येत, तन्न सम्भवेत् । समुच्चित्यात्तैः प्रसक्तिर्नास्ति । अत उभयमिति हविषो विशेषणं न भवितुमर्हति । तस्मादन्यत 
रात्र्ती नैमित्तिकं प्रायश्चित्तम् ।। 
इति हविरार्त्यधिकरणम् ॥ 
FFI 

### होमाभिषवभक्षाधिकरणम्
 ज्योतिष्टोमे सोमाभिषवकर्तुः होमकर्तुश्च सदसि सोमरसभक्षणं विहितम्। 'अभिषुत्याहवनीये हुत्वा प्रत्यञ्चः परेत्य सदसि भक्षयन्ति' इति । अत्राभिषवः होमस्तयोः क्रमः प्रत्यक्परेत्य सदः प्रतिगमनम् भक्षणञ्चेति पदार्था विद्यन्ते । इमे सर्वेऽपि न विधिविषयाः। 'सोममभिषुणोति' 'ग्रहान् जुहोति' इति वाक्याभ्यामभिषषो होमश्च प्राप्तौ। आर्थक्रमेण तयोः क्रमोऽपि प्राप्तः । होमाभिषववषट्कारादिनिमित्तवशेन सदसि भक्षणं प्राप्तम् । भक्षावसरेऽध्वर्युणा उपहवो देय इति नियमादध्वर्योस्स्थितिरपि प्राप्ता। आहवनीयप्रदेशात् सः सदः प्रतिपद्यत इति प्रत्यक्त्वमपि न विधेयम् । सदः प्रति गमनं भक्षार्थम्, हुत्वा च भक्षणम् इति क्रमोऽपि न विधेयः। ततश्चानेन वाक्येनाभिषवकर्तुः भक्षणं विधेयमिति स्थितिः । अत्रैवं सन्देहः-कि होमाभिषवान्यतरकर्तुर्भक्षो विधीयते ? उत तदुभयकर्तुंः ? इति । 
तत्र पूर्वस्मिन्नधिकरणे यद्वदन्यतरातिनिमित्तं पञ्चशरावस्य तद्वदन्यतर कर्तुर्भक्षणं विधीयते। 'अभिषुत्य' 'हुत्वा' इति होमाभिषवसंयुक्तं यद् भक्षणं श्रुतं होमाभिषवकर्तृसंस्काराथं भवतु, होमाभिषवनिमित्तकं वा भवतु, उभय थापि नोभयसाहित्यं विवक्षितम्। कर्तृसंस्कारपक्षे कर्तारावुद्दिश्य संस्कारो विधयः, तत्रोद्देश्यविशेषणं उभयत्वं न विवक्षितम् । निमित्तस्यापि उद्देश्य सरूपत्वात् । तद्गतं विशेषणमुभयत्वं न विवक्षितम् ग्रहैकत्वन्यायात् । अतोऽन्य तरकर्तृकमेव विधीयते । यथा चमसाध्वर्युणामभिषवकर्तृत्वाभावेऽपि होमकर्तृ त्वाद् भक्षः, यथा वा होमकर्तृत्वाभावेऽपि चमसाध्वर्युभिर्हतशेषभक्षणे ऽभिषवकर्तृत्वात् अध्वर्वादीनां भक्षः, तथा होमाभिषवान्यतरकर्तृक एव भक्षः । ननु 'अभिषुत्य' इति ल्यबन्तं साकाङ्क्षम् 'अभिषुत्य किं कर्तव्यमिति' 'समान कर्तृकयोः पूर्वकाल' इत्यनुशासनेन 'हुत्वा' इत्यनेन सम्बध्नाति । तथाचाभिषुत्य हत्त्वा--अभिषवानन्तरं होमं कृत्वा सदसि भक्षयन्ति इत्यर्थस्सम्पद्यते। तत्र होमाभिषवोभयकर्तुरेव भक्षः प्रतीयत इति कथमन्यतरकर्तुर्भक्ष इति चेदुच्यते, 'अभिषुत्य' इति यथा साकांक्षम् तथा 'हुत्वे' त्यपि साकांक्षम् । साकांक्षयोमियो नान्वयः, किन्तु भक्षयन्तीत्यनेन सम्बन्धो वक्तव्यः-अभिषुत्य हुत्वा भक्षयन्तीति । ततश्चाभिषुत्येत्यस्य हुत्वेत्यनेन सम्बन्धाभावात् न होमाभिषवकर्लोस्साहित्य मित्यन्यतरकर्तृत्वमेव विधीयत इति पूर्वपक्षः । 
२१ 
१६२ 
मोमांसानयमञ्जर्याम् सिद्धान्तस्तु-'अभिषुत्य हुत्वा' इत्यनेन वाक्येन होमाभिषवकर्तारौ उद्दिश्य वा होमाभिषवकर्तृत्वं निमित्तीकृत्य वा भक्षणं चेद्विधीयेत तदा विशेषणयोस्साहित्यमविवक्षितमिति युक्तम्, उद्देश्यगतत्वात् उद्देश्यसमान निमित्तगतत्वात् । इदञ्च वाक्यं हुतस्य सोमस्य प्रतिपत्तिविधायकत्वेन प्रवत्तम्, भक्षणन सोमं संस्कर्यादिति । तत्र यः कर्ता तद्विशेषणम् अभिषवो होमश्च । कर्ता चोपादेयः। तद्विशेषण होमाभिषवौ। उपादेयगतं विशेषणं पश्वेकत्वन्यायेन विवक्षितं भवति । न चैवं चमसाध्वयुकतकहोमे तत्कतका भिषवाभावात् न तेषां भक्षणम्, एवं चमसाध्वयुकर्तृकहोमानन्तरं अध्वर्वादीनां होमाभवात् न तेषां भक्षणं स्यादिति वाच्यम्, तत्र तत्तन्निमित्तस्यार्थात्प्राप्त त्वान्न दोषः । तस्मादुभयकर्तुरेव भक्षः नान्यतरकर्तुरिति । 
इति होमाभिषवभक्षाधिकरणम् ॥ 

### पुनराधेयाधिकरणम्
 'यस्योभावग्नी अनुगतावभिनिम्रोचेदभ्युदयाद्वा पुनराधेयमेव तस्य प्रायश्चित्तिः' इति श्रूयते । अग्निहोत्रिणा 'अनुदिते जुहोति' इति पक्ष सूर्योदयात्पूर्वं प्रातरग्निहोत्रम् ‘समयाध्युषिते जुहोति' इति सायं होमोऽर्धास्तमिते सूर्ये होतव्य इति क्रमः । यदि यजमानस्याहवनीयगार्हपत्यौ अनुगतौ-विलयं गतौ भवेताम्, अग्नी प्रति सूर्योऽस्तमियादुदियाद्वा पुनराधेयं कर्तव्यमिति वाक्यस्यार्थः। अत्र सन्देहः-किं पुनराधेयस्यान्यतरानुगमो निमित्तम् ? उतो भयानगमः ? 'इति। तत्र 'हविराय॑धिकरणन्यायेनान्यतरानगम एव निमित्तं पूनराधेयस्य। पूर्वाधिकरणे निमित्तत्वस्याथिक त्वेन तद्भेदकृतवाक्यभेदा भावेऽपि प्रकृते निमित्तत्वस्य शाब्दत्वेन तद्भेदाद्वाक्यभेदसत्वात् अन्यतरानुगमे प्रायश्चित्तमिति पूर्वपक्षः ।। -ji सिद्धान्तस्तु-उभयाग्न्यनुगम एव पुनराधेयम् नान्यतरानुगमे। शाखा भेदेन 'अग्नीनादधीत' इति बहुवचनान्तम् 'अग्निमादधोत' इत्येकवचनान्तमपि श्रुतम् । द्वे अपि वाक्ये आधानस्योत्पत्तिवाक्ये । आधानेन निष्पन्नानामग्नीनां अग्निसाध्येषु कर्मसु विनियोगः । दर्शपूर्णमासादीनि कर्माणि अग्नित्रयसाध्यानि । निर्दिष्टेषु कुण्डेषु मथितस्याग्नेः मन्त्रपूर्वकम् आधानं नाम निक्षेपः । एता दशाधानानन्तरमेव गार्हपत्य इति आहवनीय इति अन्वाहार्यपचन इति च व्यवहारः । एकस्याग्नेराधानेनोत्पत्तिर्न भवति । यद्याधानाख्यं कर्मानुष्ठीयते तदा तत् सर्वाग्नीनामेवोत्पादकं भवति, नैकस्याग्नेः । अत एकस्याग्नेरनुगमेऽपि आधानेन सर्वाग्नेरुत्पत्तिरनिवार्या । आधानस्येदं नैसर्गिक सामर्थ्यम् यदने कोत्पादकत्वम् । प्रसिद्धाधानापेक्षयेदं पुनराधेयं कर्मान्तरमिति वक्तुं न शक्यम्, 'पुनराधेयमेव तस्य' इत्यत्र पुनरिति 'एवेति च पदाभ्यां प्रसिद्धाधानस्यैव 
निर्देशात् । अत्रैवकार आवृत्तौ वर्तते । यथा प्रसिद्धाधानेन अग्नय उत्पादिता स्तथा पुनरपि त उत्पादनीया इति। तेन प्रसिद्धाधानेनाभेदज्ञापनान्न कर्मान्तर मिदम् । न च गार्हपत्याहवनीययोरन्यतरस्यानुगमे पुनराधानेनाग्निद्वयस्योत्पादे ऽपि यस्यानुगमः तं परिगृह्येतरः परित्यज्यतामिति वाच्यम्, शास्त्रं विना तत्परित्यागे दोषश्रवणात्–'वीरहा एव देवानां यदग्निमुद्वासयते” इति। तस्मादुभयाग्न्यनुगम एवेदं पुनराधेयम् नान्यतरानुगम इति ॥ R RER 
इति पुनराधेयाधिकरणम् ॥ 

### पञ्चशरावौदनस्य कर्मान्तरत्वाधिकरणम्
 'यस्योभयं हविरात्तिमाछेत्पञ्चशरावौदनं निर्वपेत्' इति वाक्यं दोह योरन्यतरात्तिं निमित्तीकृत्य प्रायश्चित्ततया पञ्चशरावौदनद्रव्यकयागविधाय कमिति निर्णीतम् । तत्रैव सन्देहो भवति-किमिदं प्रायश्चित्त आतिमापन्नस्य द्रव्यस्य प्रतिनिधितया पञ्चशरावं परिगृह्य कर्तव्यम् ? उत कर्मान्तरत्वेन स्वी कृत्य कर्तव्यम् ? इति । 
तत्र विष आर्ती जातायां द्रव्यस्यैवापेक्षा जायते न कर्मान्तरस्य । येन द्रव्येण याग आरब्धः तस्य नाशे द्रव्यान्तरेण स यागस्स्समापनीयः । तत्र द्रव्या न्तरेषु प्राप्तेषु 'ऐन्द्रं पञ्चशरावौदनं निर्वपेत्' इति वाक्यं पञ्चशरावौदनं ग्राह्यमिति बोधयति । अपेक्षितद्रव्यसमर्पकत्वेनास्य वाक्यस्य सार्थक्यं सिध्यति । कर्मान्तरविधानेऽनपेक्षितविधानम् गौरवावहमङ्गीकृतं स्यात् । प्रक्रान्तं कर्म समापनीयमेव, कर्मान्तरानुष्ठाने प्रक्रान्तस्य समापनं न भवेत् । दोहयागस्येन्द्रदे वताकत्वात् तस्मिन् वाक्ये 'ऐन्द्रम्' इत्यनुवादः । पञ्चशरावौदने द्रव्ये एव विधेयता। कर्मान्तरपक्ष द्रव्यदेवताविशिष्टविधाने गौरवम् । न च पञ्चशरा वपरिमाणस्य द्रव्यस्य च विधाने वाक्यभेद इति वाच्यम्, पञ्चशरावशब्दस्य बहुव्रीहिसमासस्वीकरात् । पञ्चशरावशब्दः पञ्च शरावा अस्येति विग्रहेण परिमाणविशिष्टौद नवाची। तत्र सकृद्विधिव्यापारेण तस्य विधातुं शक्यत्वान्न वाक्य भेदः । तस्माद्दोहस्य प्रतिनिधिः पञ्चशराव इति पूर्वपक्षः। 
सिद्धान्तस्तु-न प्रतिनिधिः कर्मान्तरमेव । प्रतिनिधिग्रहण विध्यपेक्षा न भवति । सादृश्यमुन्नीय सुसदृशमीषत्सदृशं निर्णीय प्रतिनिधिर्गृह्यते। न च पूतीकविधायकवाक्यवदस्य वाक्यस्य प्रतिविधिनियमविधित्वं स्वीकर्तुं शक्यम् । नियमविधावपि सादृश्यमपेक्षितं भवति। पूतीकेषु कियतांशेन सोमसादृश्य मस्तीति 'यदि स म न विन्देत' इति वाक्यं सदृशद्रव्येषु पूतीकान् नियमयति । प्रकृते दोहद्रव्यस्य पञ्चशरावौदनस्य न केनापि रूपेण सादृश्यमास्त। किञ्च दोहा” प्रायश्चित्तं विधातुं वाक्यस्य प्रवृत्तिर्वक्तव्या इन्द्रदेवताकमोदनद्रव्यक कर्म कुर्यादिति । तत्र देवतांशेनानुवादो न भवितुमर्हति । नित्यप्राप्तस्यैवानुवादो 
मोमांसानयमञ्जर्याम् भवति । दोहयागे इन्द्रो वा महेन्द्रो वा देवतेति पाक्षिकप्राप्तिरेवेन्द्रस्य । इन्द्रा न्महेन्द्रो भिन्नः स्तुतशस्त्राधिकरणन्यायात् । यदुक्तं पञ्चशरावपदस्य व्युत्पत्त्या आदेनपरत्वमिति, तत्रोच्यते-ओदनपरत्वे शरावपदस्य सङ्गतिर्न स्यात् प्रादेशमात्रं वृत्त मार्तिकं पात्रं शरावपदवाच्यं भवति । 'पञ्च शरावा अस्य' इति व्युत्पत्तौ इदंपदेन प्रकृतमोदनं परामृश्यत इति वक्तव्यम् । पञ्च शरावपरिमितमोदनमित्यर्थस्सम्पद्यते । तस्य निर्वापो न सङ्गच्छते । तदर्थ ओदतपदस्य स्वसाधनद्रव्यलक्षणा शरावपदस्य वा लक्षणा स्वीकर्तव्या भवेत। लक्षणया द्रव्यबोधे जाते तस्य निर्वापः सङ्गतः। तत्र प्रकृती निर्वापः-'चतुरो मुष्टीन्निर्वपति' इति मुष्टिसाधनकः शरावेण मुष्टेबर्बाधः । दोहयागस्तु प्रकृति यागः । तत्र बाधस्य कः प्रसङ्गः । कर्मान्तरत्वे तस्य विकृतित्वात् प्राकृतमुष्टि बाधकत्वं शरावस्य सङ्गतं भवेत् । तस्मात्कर्मान्तरमेवानेन विधीयते न प्रति निधिरिति ॥ 
इति पञ्चशरावौदनस्य कर्मान्तरत्वाधिकरणम् ॥ 

### पञ्चशरावौदनस्य दर्शाङ्गत्वाधिकरणम्
 पूर्वस्मिन्नधिकरणे पञ्चशरावौदनयागः कर्मान्तरमिति स्थितम् । तदिदं कर्मान्तरं दोहयागस्य प्रत्याम्नानतया कर्तव्यम् ? उत दोहयागाङ्गतया कर्त व्यम् ? इति विचारः । उभयोरनुष्ठाने कः फलभेद इति चेत्-प्रत्याम्नानपक्षे दाशिकधर्मप्राप्तिः, अङ्गत्वपक्षे पुरोडाशधर्मप्राप्तिः ।। 
तत्र दोहयागप्रत्याम्नानरूपेणेदमनुष्ठातव्यम् । दोहस्यात् सत्यां स यागो निवृत्तः, तत्स्थाने पञ्चशरावो विधीयते । ततश्च दोहयागकार्यकारित्वमस्य प्राप्तं भवति । दोहनाशे दोहसाध्यकयागोऽपि नष्ट एव। दोहद्रव्यकयागाभावेऽयं विहितः। अभावेविधिश्च स्थानापत्तौ प्रमाणमिति नावमिकन्यायसिद्धम् । दोहद्रव्यकयागस्य नाशेन तद्यागसाध्यमपूर्व साधनमाकांक्षति। विधीयमानः पञ्चशरावयागोऽपि फलमाकांक्षति, इति तयोमिथ आकांक्षावशात् दोहार्ती तद्यागाभावे सति तदपूर्वं पञ्चशरावयागेन सम्पादयेत् इति विधिः पर्यवस्यति । लेन पृथग्विध्यभावेऽपि न क्षतिः। तस्मात्पञ्चशरावयागो दोहयागस्य प्रत्याम्नाय इति पूर्वपक्षः । तर 
सिद्धान्तस्तु-न प्रत्याम्नायः, किन्तु दर्शाङ्गम् । 'यस्योभयं हविरात्ति माछेत् इत्यनारभ्याधीतं वाक्यम् । तैत्तिरीयशाखायामनारभ्य पठितत्वात् । तथापि शाखान्तरे प्रकरणाधीतमस्तीति भाष्मकारादिभिः हविराधिकरणवि षयतया गृहीतम् । अनारभ्याधीतमपि अनारभ्याधीतानां प्रकृतिगामित्वन्यायेन प्रकृतिसम्बन्धस्सुकरः । दोहा” सत्याम् अभावास्यायागो निवृत्त इति वक्तुं न शक्यते । लौकिकेन दध्ना पयसा च यागस्य समाप्तिर्भवितुमर्हत्येव । न च लौकि कयोस्तयोस्संस्काराभावेन कथं यागनिर्वृत्तिरिति वाच्यम्, आरब्धस्य कर्मणोऽ 
१६५ 
वश्यं समापनीयत्वेन संस्कारहीनेनापि द्रव्येण यागसमाप्तेस्सम्भवाद् दोहार्ति दशायां लौकिकेन द्रव्येणापि सम्भवन्तं यागमुपेक्ष्य तद्यागापूर्व साधनान्तरमपे क्षते। दोहार्तिजनितवैगुण्यसमाधनमपेक्षितमेव । अतोऽपेक्षावशात् तदुपकारमुखेन तद्यागस्य नैमित्तिकमङ्ग पञ्चशरावयागो विहित इति ॥ 
इति पञ्चशरावयागस्य दर्शाङ्गत्वाधिकरणम् ॥ 
### ११ सत्रे विश्वजिदनुष्ठानप्रकाराधिकरणम् 
दर्शयागस्य नैमित्तिकमङ्गं पञ्चशरावयाग इति स्थितम् । तथैव विश्व जिद्यागेऽपि विचारः प्रवर्तते । अस्याधिकरणस्य विषयवाक्यम्- 'यस्सत्राया गुरते स विश्वजिता यजेत' इति । समग्रं वाक्यमेवमाम्नायते- 'सर्वाभ्यो वा एष देवताभ्यः, सर्वेभ्यच्छन्दोभ्यः, सर्वेभ्यः पृष्ठेभ्यः आत्मानमागुरते स विश्वजिता अतिरात्रेण सर्वपृष्ठेन सर्वस्तोमेन सर्ववेदसदक्षिणेन यजेत, सर्वाभ्य एव देव ताम्यः सर्वेभ्यच्छन्दोभ्यः पृष्ठेभ्यः आत्मानं निष्क्रीणीते' इति । अस्यार्थः 
___ऋद्धिफलाय सत्रयागो विहितः–'ऋद्धिकामाः सत्रमासीरन्' इति । तन्द्रादयस्सर्वा देवताः, गायत्र्यादीनि सर्वाणि च्छन्दांसि, रथन्तरादीनि सर्वाणि पृष्ठस्तोत्राणि, त्रिवृदादयस्सर्वे स्तोमास्समवेता भवन्ति । अस्यानुष्ठानाय य आगुरते-'गुरउद्यमे' उद्युक्ते-(उद्यमं करोति-यतते-सङ्कल्पयते) स विश्व जिन्नामकेनातिरात्रसंस्थाकेन सर्वपृष्ठसर्वस्तोमकेन सर्वस्वदक्षिणेन यजेत । एवंकृते सति स आत्मानं सर्वदेवताभ्यः सर्वच्छन्दोभ्यः सर्वपृष्ठेभ्यश्च निष्क्री णोते-मोचयति । अन णो भवति इत्यर्थः। यो यजमानः सत्रं कर्तुं सङ्कल्पयते स विश्वजिता यजेत' इति यत्तच्छब्दयोस्सम्बन्धः। आगूरणं सङ्कल्पः यत्नो वा । अत्र सन्देहः-किं सत्रायागूर्यं योऽनुतिष्ठति तस्यायं विश्वजिद्यागः ? उतागूर्य नानुतिष्ठति तस्यायम् ? अथवोभयोः? इति । 
तत्राविशेषादुभयोरित्येकः पक्षः । 
सत्रायागूयं प्रयुञ्जानस्यैवायं यागः तथासत्यस्य सत्राङ्गत्वं सिद्धं भवति । अङ्गत्वे सति पृथक्फलं न कल्पनीयम् सत्रफलेनैवास्य फलवत्वं भवति । अन्यथा पृथक्फलकल्पनाप्रयुक्तगौरवं स्यात् वाजपेये बृहस्पतिसववदस्यापि सत्राङ्गत्वमिति द्वितीयः पक्षः। 
सिद्धान्तस्तु यत्तच्छब्दयोगेन निमित्तनैमित्तिकभावः प्रतीयते। सत्राया गूर्य तदप्रयोगे विश्वजिद्यागः कर्तव्य इति । सत्रानुष्ठानाय संकल्पानन्तरं देवा न्मानुषाद्वा प्रतिबन्धात् सत्रानुष्ठानमवरुद्धं तदाऽयं यागः कर्तव्यः । यद्येवं तर्हि फलं कल्पनीयं स्यादिति चेत्, ऋद्धिफलाय सत्रं संकल्प्य प्रतिबन्धक विशेषेण तदतुष्ठानेऽवरुद्धेऽयं यागः क्रियते । अतः ऋद्धिरेवास्य फलं न पृथक् फलं कल्प 
मीमांसानयमञ्जर्याम् नीयम्। सत्रमागूयं तदनुष्ठातुमशक्नुवतः ऋद्धिफलाय साधनमपेक्षमाणस्य मनसि तत्फलं विपरिवर्तत इति फलं न कल्पनीयम् । किञ्च विश्वजिदनुष्ठाने सर्व देवतादिभ्यो निष्क्रयं मोचनं वदति । प्रवृत्ते सत्रे तद्दोषस्याभावात् विश्वजिता निष्क्रयवचनमनुपपन्नं भवेत् । अतोऽप्रवृत्त एव सत्रे विश्वजिदनुष्ठानमिति ॥ " 
इति सत्रे विश्वजिदनुष्ठानप्रकाराधिकरणम् ।। 

### बहिर्वत्साधिकरणम्
 करिष्यमाणविचारोपाद्धातरूपेणात्र विचारः क्रियते । दर्शपूर्णमासयोः श्रूयते-'बहिषा पूर्णमासे व्रतमुपैति, वत्सेनामावास्यायाम्' इति । व्रतं-व्रत्यते भुज्यत इति व्रतं भोजनम् । अत्र सन्देहः-किं व्रतस्य साधनं विधीयते ? उत व्रतस्य कालो निर्दिश्यते ? इति । तत्र कालनिर्देशे बहिर्वत्सशब्दयोः बहिराहरण काले वत्सापाकरणकाले इति लक्षणा स्यात् 'बहिषा'. 'वत्सेन' इति साधनवा चिन्यास्तृतीयाया भङ्गश्च स्यात् । अतो व्रतसाधनत्वेन बहिर्वत्सयोविधानं स्वीकर्तव्यम् इति पूर्वपक्षः । 
सिद्धान्तस्तु-कालनिर्देशः, न साधनं विधीयते व्रतस्य-भोजनस्य साधनं द्रव्यं भवति । तच्चात्र बहिः वत्सश्च । बहिर्वत्सौ चानदनीयौ। न बहिरत्तुं शक्यते, वत्सो वा। बहिर्बध्वा हस्तेन वा गृहीत्वा व्रतं क्रियताम्, वत्सञ्च विशस्य मांसं भुज्यताम् इति चेन्न सङ्गतमिदम् । तवापि लक्षणाया दुरित्वात् । विशसनञ्च विनाशास्त्रमनुष्ठितं स्यात् । तस्मात्कालनिर्देशः बहिराहरणात् 
वत्सापाकरणाच्च प्राग्व्रतं कर्तव्यमिति ।। 
। इति बहिर्वत्साधिकरणम् ॥ यशाधान 
### १२ व्रतस्य सन्नयदसन्नयद्विषयत्वाधिकरणम् 
वत्सापाकरणात्प्रागमावास्यायां व्रतमिति स्थितम् । तदिदं व्रतं किं सन्नयद्विषये ? उतासन्नयद्विषयेऽपि ? इति सन्देहः । सोमयाजिनस्सान्नाय्ये दधिप योयागेऽधिकारः, असोमयाजिनश्च नाधिकारः 'नासोमयाजी सन्नयेत्' इति निषेधात् । तत्र सोमयाजिन एव व्रतं नासोमयाजिनः । वत्सापाकरणं गोदोहनाय भवति। दुग्धञ्चामावास्यायागस्य द्रव्यम् । असोमयाजिनोऽमावास्यायां सान्नाय्यप्राप्तिरेव नास्ति। वत्सापाकरणात्प्राग् व्रतमित्युक्तम् । नास्ति च वत्सापाकरणम् । तदभावाच्च व्रतमपि निवर्तते । तस्मात्सन्नयद्विषयं व्रतमिति पूर्वपक्षः । 
__सिद्धान्तस्तु-सन्नयदसन्नयद्विषयकमिदं ब्रतम्। 'पुरावत्सानपाकों र्जायापती अश्नीतः' इति वाक्यप्राप्तं कालमुपलक्षणतया बोधनाय 'वत्सेन 
१६७ 
ब्रतमुपैति' इति वाक्यं प्रवृत्तम् । उपलक्षितः कालस्तु अमावास्यायां वर्तत एव सान्नाय्ययागो भवतु मा वा। पौर्णमास्यान्त्वग्नीषोमीयपुरोडाशानुष्ठानाभावे ऽप्युपांशुयाजानुष्ठानं यथाऽन्तराले भवति तथा सान्नाय्ययागानुष्ठानाभावेऽपि वत्सापाकरणकालस्तु भवेदेव। पौर्णमास्यां आग्नेयाग्नीषोमीयपुरोडाशयो नरन्तर्येणानुष्ठाने जामितादोषो भवेदिति तत्परिहाराय पुरोडाशयोरन्तराले आज्यद्रव्यकोपांशुयाजो विहितः-'उपांशुयाजमन्तरा यजति' इति । अग्नीषोमीय पुरोडाशयागे तस्यैवाधिकारः-यस्सोमयाजी-आग्नेयो वै ब्राह्मणः स सोमेनेष्टवा ऽथाग्नीषोमीयो भवति' 'नासोमयाजिनो ब्राह्मणस्याग्नीषोमीयः पुरोडाशः' इति । तत्राग्नीषोमीयपुरोडाशाभावेऽपि तदुपलक्षितान्तरालकालानपायात् अस्त्त्युपांशुयाज इति दाशमिकन्यायः । तन्न्यायेनात्रापि वत्सानामपाकोंरित्यु पात्तस्य काललक्षणार्थकत्वादसन्नयतो वत्सापाकरणाभावेऽपि तदुपलक्षितका लानपायः । ततश्च योऽयं सन्नयद्विषये वत्सापाकरणकालः प्रज्ञातः ततः पूर्वकाले व्रतमिति वचनव्यक्तिः। तथाचासन्नयतो वत्सापाकरणाभावेऽपि यस्मिन् काले तद्विहितं तस्य विद्यमानत्वात् तेन कालेन तत्पूर्वकालः आन्वाधानाच्च पश्चात्त नस्सुविज्ञानः । तस्मात् असन्नयतोऽपि व्रतमस्ति इति । 
इति व्रतस्य सन्नयदसन्नयद्विषयत्वाधिकरणम् ॥ 

### शाखाप्रहरणस्य प्रतिपत्तित्वाधिकरणम्
 'बहिषा' 'वत्सेन' इत्यनयोः ब्रतकालोपलक्षकत्वं न व्रतसाधनत्वमिति स्थितम् । दर्शे 'सहशाखया प्रस्तरं प्रहरति' इति श्रुतम् । प्रथमो लूनो दर्भमुष्टिः प्रस्तरपदार्थः । तदग्नौ प्रहरणं यागः । 'सूक्तवाकेन प्रस्तरं प्रहरति' इति प्रस्तर प्रहरणं यागात्मक विहितम् । तत्र किं शाखायाः प्रस्तरप्रहरणाङ्गत्वेन विधानम् ? उत प्रस्तरप्रहरणकाले प्रस्तरप्रहस्णवत् शाखाप्रहरणमपि प्रतिपत्तिर्वा ? इति सन्देहः । चतुर्थस्य द्वितीयपादे चतुर्थाधिकरण शाखाप्रहरणस्य प्रतिपत्तित्व सिद्धान्तितम् । अत्र कथं सन्देहः ? सत्यं सिद्धान्तितम् । किन्तु यागे देवतोदे शेन द्रव्यत्यागात्मके प्रक्षेपांशः, त्यागांशश्च वर्तेते। प्रहरणञ्चात्र यागात्मकमिति तृतीये निर्णोतम् । तत्र प्रक्षेपांशमादाय प्रतिपत्तिर्भवतु, यागांशे च शाखायास्सा धनत्वमिति शङ्कानिराकरणाय सन्देह इति न दोषः । 
तत्र 'सूक्तवाकेन प्रस्तरं प्रहरति' इत्यनेन प्राप्तं प्रहरणमत्रानूद्यत इति तावदविवादम् । अनूद्यमाने प्रहरणे यागात्मके तृतीयान्तेन शाखापदेन साधनत्व प्रतीत्या तदङ्गरूपेण शाखा विधीयते । ‘सहयुक्तेऽप्रधाने' इति सहशब्दयोगाद प्राधान्यमपि शाखायाः प्रतीयते। तथाच 'प्रस्तरं प्रहरतीति यत् तत् सहशाखया इत्येवं शाखासंसर्गः प्रह्रियमाणप्रस्तराङ्गमिति शाखा भवति प्रहरणाङ्गम् । ननु सहशब्देन प्रस्तरतौल्यमवगम्यते । प्रस्तरस्य प्राधान्यम् तद्वत् शाखाया अपि 
१६८ 
मोमांसानयमञ्जर्याम् प्राधान्यमेव सिध्यतीति चेत् न; प्रधानतृतीयाबलेन सहशब्दस्य क्रियान्वयमात्रे साम्यपरत्वात् । ननु शाखाया अङ्गत्वे तया कस्यचिदुपकारस्याजननात् कथम ङ्गत्वमिति चेत्, ‘पयसा मैत्रावरुणं श्रीणाति' इत्यत्रेव दृष्टोपकाराभावेऽप्यदृष्टो पकारः स्वीक्रियत इति न दोषः । मैत्रावरुणग्रहे पयोमिश्रणस्य न कोऽपि दृष्ट उपकारः, अदृष्टोपकारमात्रेण पयसोऽङ्गत्ववत् शाखाया अपि भविष्यति । तस्माच्छाखा प्रहरणाङ्गमिति पूर्वपक्षः। 
सिद्धान्तस्तु-प्रस्तरो हविर्धारणादौ विनियुक्तः कृतकार्यकरः प्रतिपत्तिमपे क्षते तथैव शाखाऽपि वत्सापाकरणादौ विनियुक्ता प्रतिपत्तिमपेक्षत इति द्वयोः प्राधान्यम् । न च सहशब्दयोगेन शाखाया अप्राधान्यमिति वक्तु शक्यम्, 'शाखया' इति तृतीयायाः 'तुल्यार्थंरतुलोपमाभ्याम्' इति प्राधान्येऽपि सम्भ वात् । प्रस्तरप्रतिपत्त्या यथादेशरिक्तीकरणं दृष्टं प्रयोजनं तथैव शाखायाः प्रतिपत्त्यापि प्रयोजनम् । एवं प्रस्तरशाखयोस्तौल्ये सिद्धे शाखायाः प्रतिपत्तो प्रस्तरप्रहरणकाल इति शाखायाः सहभावः । ततश्च प्रस्तरप्रहरणं वचनान्तरेण प्राप्तमपि काललक्षणार्थमत्रानद्यते-यदा प्रस्तरप्रहरणं भवति तदा शाखाया अपीति । तस्माच्छाखायाः प्रतिपत्तिरेव, न त्वङ्गभावः । 
इति शाखाप्रहरणस्य प्रतिपत्तित्वाधिकरणम् ॥ इति षष्ठाध्यायस्य चतुर्थः पादस्समाप्तः ॥ 
OM 
## षष्ठायायस्य पञ्चमः पादः 
(अभ्युदयेष्टिपेटिका) 

### प्रभ्युदयेष्ट्यधिकरणम्
 पूर्वस्मिन् पादे यागान्तर्गतद्रव्यापाचारनिमित्तककर्माधिकारश्चिन्तितः । अस्मिन् पादे बहिरङ्गकालाद्यपराधनिमित्तककर्माधिकारश्चिन्त्यते। दर्शयागों व्यहसाध्यः। अमावास्यामारभ्य शुक्ल प्रतिपदि समाप्यते। अमावास्यायों प्रातः स्नानादिना शुचिर्भूत्वा नित्यकर्माण्यनुष्ठाय दर्शष्ट्यर्थमन्वाधाननिर्वाप शाखाहरणादिसायंदोहान्तान्यङ्गानि सम्पाद्य परेधुरिष्टि समापयेदिति क्रमः । तत्र चतुर्दश्यां प्रातरमावास्याभ्रमेण कश्चिद् हविनिर्वापमाचरन् पुरस्तादुदितां चन्द्रमसः कलां पश्यन् स्वीयं भ्रममवगच्छति । कालापराधो जात इति निश्चिनोति । तत्रेदं प्रायश्चित्तविधायक वाक्यम्-'यस्य हविनिरुप्त चन्द्रमा अभ्युदेति त्रेधा तण्डुलान् विभजेत्, ये मध्यमास्स्युस्तानग्नये दात्रे पुरोडाश मष्टापालं कुर्यात्, ये स्थविष्ठास्तानिन्द्राय प्रदात्रे दर्धश्चरुम्, येऽणिष्ठास्तान विष्णवे शिपिविष्टाय शृते चरुम्' इति । मध्यमाः अर्धखण्डतन्न्यूनखण्डाः, स्थविष्ठाः-अखण्डाः, अणिष्ठाः-अर्धाधिकखण्डास्स्तण्डुलाः। दध-दधनि सप्त. भ्यन्तं पदम् । निरुप्तस्य हविषो विभाजकं 'विभजेत्' इत्येक वाक्यम् , ये 'मध्यमा' इत्यादीनि विभागप्रकारपराणि त्रीणि वाक्यानि । मिलित्वा एकमिदं वाक्यं प्रायश्चित्तविधायकम। प्रायश्चित्तस्य निमित्तम अकाले दर्शप्रारम्भः । चतुर्द श्याममावास्याभ्रमेण यजमानः चिर्भत्वा प्रथममन्वाधानं-अन्वाधानं प्रथम पदार्थः। स एव चारम्भः । चन्द्राभ्युदयहविनिर्वांपांशः निमित्तोपलक्षणत्वेन भाष्यकारैस्स्वीकृतः। तथा च चन्द्राभ्युदयावच्छिन्नदिने प्रारम्भो दर्शस्यैव भवतीति अकाले दर्शप्रारम्भः प्रायश्चित्तनिमित्तम् । निमित्तस्य स्वभावो यन्न मित्तिकस्यानुष्ठापनम् । 
म अत्र सन्देहः-किमिदं नैमित्तिक कर्मान्तरम् ? उत गुणान्तरयुक्तं तदेव दर्शतन्त्रम् ? इति । अयमत्र संशयनिष्कर्षः- यस्येत्यादि 'विभजेत्' इत्यन्तं वाक्यं तण्डलानां त्रेधाविभागविधायकम्, 'ये मध्यमा' इत्यादिवाक्यानि कर्मान्तरविधायकानीति संशयस्य प्रथमा कोटिः। द्वितीयाकोटिश्च विभजेत्' इति प्रकृतगुणापनयनविधिः 'ये मध्यमा' इत्यादयश्च गुणान्तरविधयः। द्वितीय कोटौ गुणापनयनं द्विधा-प्रकृतद्रव्यदेवतानां प्रकृतकर्मभ्योऽपनयनम् विभजेदित्य 
२२ 
१७० 
मीमांसानयमञ्जर्याम् न्तेन वाक्येन क्रियते, 'ये मध्यमा' इत्यादीनि तेषु यागेषु गुणविधय इति प्रथमा। द्वितोयकोटौ 'विभजेत्' इति प्रकृतहबिर्यः देवतापनयः, 'ये मध्यमाः' इत्यादयस्तु प्रकृतहविष्षु देवतान्तरविधय इति । 
तत्र पूर्वपक्षः-कर्मान्तरविधिः । 'विभजेत्' इत्यन्तो भागः तण्डुलानामेव विभागमवबोधयति, न तु प्रकृतयागेभ्यो आग्नेयसान्नायेभ्यो द्रव्यदेवतानामप नयम्, नापि प्रकृतहविभ्यो देवतापनयम्, अशक्यत्वात् । अत्र विभागो नाम पृथक्करणम् । अखण्डितार्धखण्डितेभ्यः ततोऽपि न्यूनखण्डितेभ्यस्तण्डुलेभ्यः तस्य तस्य भागस्य पृथक्करणरूपो विभागः शक्यते कर्तुम् । पुरुषव्यापारसाध्य मिदं पृथक्करणं 'विभजेत्' इति वदति । पुरुषश्चात्र यजमानोऽध्वर्युर्वा । तत्कर्तृकं पृथक्करणं शक्यम् । 'आग्नेयम्' 'ऐन्द्रम्' इति द्रव्यदेवतासम्बन्धस्य पृथक्करणं कथं यजमानेनाध्वयुणा वा शक्यते कर्तुम् । यद्यपि शब्दोच्चारणेन सम्भवति तथापि 'विभजेत्' इत्यस्य नायमर्थः। अतो देवताभ्यो हविषाम् हविय॑श्च देवतानामपनयनं न 'विभजेत्' इत्यस्यार्थः । तस्मात् अशक्यत्वात् अशब्दार्थत्वाच्च नापनयनविधिः। प्रकृतद्रव्यदेवतासम्बद्धेषु यागेषु द्रव्य देवतान्तरविधानम्, देवतासम्बद्धेषु प्रकृतद्रव्येषु देवतान्तरविधानं वा न सम्भव तोति कर्मान्तरविधानमेवाङ्गीकर्तव्यम् । किञ्चोत्पत्तिशिष्टगुणावरुद्ध कर्मण्यु स्पन्नशिष्टो गुणोऽसम्भवन्निवेशः यथा कर्मभेदकः, तथा वाक्यभेदापादकोऽपि तादृशो गुणः कर्मभेदको भवति । 'ये मध्यमाः' इति प्रकृतदाशिककर्मस्वेव गुणा विधेयाः । विधेया गुणाश्च-दातृत्वगुणविशिष्टाग्न्यादयः, मध्यमादीनि द्रव्याणि अष्टकपालत्वादयो तद्गुणाः, दधिपयसोरधिकरणत्वम्, चरुत्वम् इत्यनेकविधानं प्राप्ते कर्मणि विना वाक्यभेदेन विधातुं न शक्यम् । अतो वाक्यभेदापादक. गुणात्कर्मान्तरमेव विधीयत इति पूर्वपक्षः । 
या सिद्धान्तस्तु--'धा तण्डुलान् विभजेत् इति तण्डुलानां विभागं न बोधयति । व्रीहिष्ववहतेषु तत्र त्रिप्रकारा एव तण्डुला न निष्पद्यन्ते, तरतम भावेनाने के प्रकारा भवेयुः । तत्र त्रेधा इत्यनुपपन्नं स्यात् । अतस्तण्डलपदं प्रकृत यागलक्षकम् । प्रकृतयागाश्च दधिपयःपुरोडाशहविष्कास्त्रयः। एतल्लक्षकत्वे तण्डुलपदस्य त्रेधा' पदं तात्पर्य ग्राहकम् । यस्मिन् दिने दर्शभ्रान्त्या प्रारम्भो जातः कर्मणः, तद्दोषनिहरणाय तत्कर्म वक्ष्यमाणप्रकारेणानुष्ठेयम् । तत्र 'ये मध्यमा' इति आग्नेयस्य 'ये स्थविष्ठाः येऽणिष्ठा' इति सान्नाय्ययागयोः अनुष्ठान प्रकारः। 'विभजेत्' इति विभागशब्देनायमेवार्थो विवक्षितः; न तु संयोग नाशको गुणो विभागो विभागशब्दार्थः, तादृशगुणस्य मीमांसकरनङ्गीकारात् । पृथक्त्वगुणेनैव विभागो गतार्थः । विभागो गुणः पुरुषस्य हस्तव्यापारजन्यः, पृथक्त्वन्तु 'अयमस्मात् पृथक्' इति वाग्व्यापारजन्योऽपि भवति । 'विभजेत्' इति वाग्व्यापारमेव बोधयति न कायिकव्यापारम् । तेन त्रेधा विभक्तेषु यागेषु तेभ्यः पूर्वद्रव्यदेवता अपनयेदिति वचनव्यक्तिस्सम्पद्यते । एवं द्रव्यदेवताभ्यः पृथककृता' 
१७१ 
यागाः स्वस्वरूपं द्रव्यं देवताञ्चापेक्षन्ते तत्र 'ये मध्यमा' इत्यादिवाक्यैः द्रव्य देवतातद्गुणविशिष्टास्तिस्रो भावना विधीयन्ते । इमाश्च भावनाः करणम पेक्षन्ते । पृथक्कृतान् प्रकृतान् यागानुत्सृज्य यागान्तरसम्बन्धकल्पने गौरवं स्यात् । द्रव्यदेवतापेक्षपृथक्कृतप्रकृतयागसम्बन्धकल्पने लाघवम् । ततश्च 'ये मध्यमा" इत्याम्नानक्रमेण यागत्रयस्यानष्ठानमपि सिद्धं भवति । एवञ्च मध्यमादिगण विशिष्टभावनाविधानेनैव सामञ्जस्ये कर्मान्त रविधानं न युक्तम् । 
मा यदुक्तं वाक्यभेदापादकगुणेन कर्मान्तरविधानमिति तत्रोच्यते उत्पत्ति शिष्टगुणावरुद्ध कर्मणि असम्भवन्निवेशो गुण एव कर्मभेदकः, न तु वाक्य भेदापादको गुणः । वस्तुतस्तु वाक्यभेदापादका अनेके गुणा अपि न सन्ति, द्रव्योद्देशेन दात्रादिगुणविशिष्टदेवतामात्रस्य विधानात् । 'ये मध्यमाः' इति यच्छब्दबलेन मध्यमादेः दधिपयसोश्च प्रकृतानामेव द्रव्याणां उद्देश्यत्वम् । विशिष्टभावनाविधिस्वीकारेण गुणविशिष्टदेवताविषये नानेकविधेयता। यदि चोद्देश्यानेकत्वनिमित्तो वाक्यभेद आपाद्यत तदा गौरवावहकर्मान्तर स्वीकारापेक्षया वाक्यभेदस्वीकारो न दोषाय । तस्मात् हविर्यः पूर्वदेवतापनयः हविष्षु देवतान्तरविधिर्वा इति स्वीकारे न किञ्चिदूषणम् इति । अत्रत्यो विशेषः ग्रन्थान्तरेभ्योऽवगन्तव्यः ॥ 
इत्यभ्युदयेष्टयधिकरणम् 
### अभ्युदयेष्टावुपांशुयाजे देवतापनयाधिकरणम् 
दर्शे 'यस्य हविनिरुप्तम्' इत्यभ्युदयेष्टौ हविर्यो देवतानाम् देवताभ्यश्च हविषामपनयः प्रतिपादितः । दर्श सन्नयत्पक्षः असन्नयत्पक्ष इति पक्षद्वयम् । सन्नयत्पक्षे यागत्रयम् आग्नेयः ऐन्द्र दधि ऐन्द्रं पयश्चेति। असन्नयत्पक्ष सान्नाय्यस्थाने ऐन्द्राग्नः पुरोडाशः आग्नेयश्च । शाखान्तरप्रमाणेनामावा स्यायामरपि उपांशुयाजोऽस्तीति यागत्रयम् । उपांशुयाजः आज्यद्रव्यकः विष्णु प्रजापत्यग्नीषोमदेवतास्वन्यतमदेवताकश्च भवति। अमावास्यायामुपांशुया. जास्तित्वे चतुर्दशाहुतयो भवेयुः -प्रयाजाः पञ्च आज्यभागौ द्वौ प्रधानाह तयस्तिस्रः, स्विष्टकृदेकः, त्रयोऽनयाजा इति । तत्र 'चतुर्दश पौर्णमास्याभा हुतयः, त्रयोदशामावास्यायाम्' इति आहुतिसंख्यानिदेशक शास्त्रमनुपपन्नं स्यादिति शङ्कायां 'त्रयोदश' पदमवयुत्यानुवाद इति स्वीक्रियते । तथा च दर्शऽप्यूपांशयाजोऽस्तीति तत्र विचारः क्रियते-उपांशुयाजद्रव्यस्याज्यस्य कि प्राकृतोभ्यो विष्ण्वादिदेवताभ्योऽपनयोऽस्ति ? न वेति । 
यथा पुरोडाशसान्नाय्येषु देवतासम्बन्धस्य वचनं 'ये मध्यमाः' इत्यादि विद्यते, तथाऽत्र वचनं नास्तीति न देवतापनयः । अभ्युदयेष्टौ यथा प्रकृत्ये वोपांशुयाजः कर्तव्य इति पूर्वपक्षः । 
१७२ 
मीमांसानयमञ्जर्याम् सिद्धान्तस्तु-अकाले दर्शतन्त्रं प्रक्रान्तम् । तदोषनिहरणायाभ्युदयेष्टि विहिता। कर्मान्तरत्वेन नेयमिष्टिविहिता। तदेव दर्शाख्यं कर्म। तत्राय मनुष्ठानप्रकारः। प्रथममुपक्रमवाक्येन 'विभजेत्' इत्यन्तेन त्रेधा विभागः प्राकृतहविभ्यो देवतापनयरूपः प्रदर्शितः । अपनयः-पृथम्करणरूपः । तत्रा. ग्नेयसान्नाय्यहविभ्यॊ यथा देवतापनयः तथोपांशुयाजेऽपि देवतापनयः कर्तव्य एव । देवतास्वपनीतासु तानि कर्माणि देवता अपेक्षन्ते। अपेक्षितदेवता समर्पणं 'ये मध्यमा' इत्यादीनि कुर्वन्ति । तत्रोपांशुयाजार्थ देवतासम्बन्ध बोधकं वचनं नास्तीत्यतः देवतापनयोऽपि नास्तीति कथं साधयितुं शक्यते । अतोऽत्रापि देवतापनयोऽस्त्येव । देवतापेक्षायां वचनं नास्तीति चेत् तस्य यागस्य लोप एव स्वीक्रियताम्, विना देवतया यागस्यासम्भवात् । तस्मादुपांशुयाजेऽपि देवतापनयोऽस्त्येवेति । 
- इत्यभ्युदयेष्टौ उपांशुयाजे देवतापनयाधिकरणम् 
### अभ्युदयेष्टौ प्रायश्चित्तनिमित्तप्रदर्शनाधिकरणम् 
अकाले प्रकृान्ते दर्शतन्त्रेऽभ्युदयेष्टिः प्रायश्चित्तम्। प्रायश्चित्तस्या नुष्ठानं कदा कर्तव्यमिति विचारः--कि हविनिर्वापानन्तरं चन्द्रोदये सति कर्तव्यम् ? उत हविनिर्वापात्प्रागपि चन्द्रादये सति कर्तव्यमिति संशयः । 'यस्य हविनिरुप्तं पुरस्ताच्चन्द्रमा अभ्युदयात्' इति हविविशेषणतया निर्वापस्य . कीर्तनात्-निर्देशात् निर्वापानन्तरं चन्द्रोदये प्रायश्चित्तमनुष्ठेयम् इति पूर्वपक्षः। 
सिद्धान्तस्तु-चन्द्रोोयस्य नित्यत्वेन निमित्तत्वं न भवतीति हविरित्यस्य तद्विशेषणत्वमाश्रितम्-हविरभ्युदियात् इति । निर्वापोऽपि हविविशेषणमङ्गी क्रियेत तदा वाक्यभेद आपतेत्--यद्धविरभ्युदेति तद्धविर्य दि निरुप्तं स्यादिति । अतो निर्वापस्याविवक्षा स्वीकार्या। ततश्च निर्वापात्प्रागपि चन्द्रोदये सति प्रायश्चित्तं कर्तव्यम् । ननु 'निरुप्तं' इति निर्देशस्य का उपपत्तिरितिचेत् अकाले दर्शतन्त्रप्रवृत्तेरुपलक्षणमिति न दोषः । किन्च 'यस्य गृहीतं हविरभ्यु दियात्' इति गृहीतपदयोगेणागृहीतेऽप्यस्तीति गम्यते । तस्मान्निपात् प्रागपि चन्द्रोदये कर्मप्रवृत्तिमात्र निमित्तमङ्गीकृत्य प्रायश्चित्तमनुष्ठेयमिति । 

### अभ्युदयेष्टौ प्रायश्चित्तनिलित्त प्रदर्शनाधिकरणम्
 ॥ 

### अभ्युदयेष्ठौवकृतदेवताभ्यो निर्वापव्यवस्थाधिकरणम्
 निर्वापात्प्राक् चन्द्रोदये सति प्रायश्चित्तम् इत्युक्तम् । कि प्राकृतीभ्यो देवताभ्योऽग्न्यादिभ्यो निर्वापः ? उत वैकृतीभ्यो देवताभ्यो दातृत्वादिगुण विशिष्टाभ्यः ? इति भवति संशयः। कथं संशयोस्योत्थितिरिति चेत्-प्रकृती हविनिर्वापो व्रीह्यवस्थायां भवति । विकृतावभ्युदयेष्टावपि निर्वापो व्रीह्यव 
F 
ridetalia 

१७३ स्थायामेव । हविर्यो देवतापनयस्तु तण्डुलावस्थायाम् 'वा तण्डुलान् विभजेत्' इति तण्डुलानां निर्देशात् । प्रकृतिवदत्रापि प्राकृतीभिर्देवताभिः ब्रीहीणां सम्बन्धः, तण्डुलावस्थायाँ पूर्वदेवतापनयः, देवतान्तरसम्बन्धश्च क्रियते । अतस्संशयः। तत्र पूर्वदेवतापनयस्य तण्डुलावस्थायां क्रियते, निर्वापावसरे देवतापनयः डेवतान्तरसम्बन्धश्च नास्ति । तस्मात् प्राकृतीभ्यो देवताभ्य एव निर्वाप इति पूर्वपक्षः । 
सिद्धान्तस्तु-निर्वापो वैकृतदेवताभ्य एव कर्तव्यः अकाले दर्शष्टेरा. रब्धत्वात् । इष्टे रारम्भ एव प्रायश्चित्तनिमित्तम् । 'तण्डुलान् विभजेत्' इत्यत्र तण्डुलपदं हविर्भात्रोपलक्षकम्, दधिपसोरपि हविष्ट्वात् सर्वेभ्यो हविर्यो देवतापनयः 'ये मध्यमाः' इत्यादिना क्रियते । अतो निर्वापावसरे हविषो ब्रीहित्वधर्मावच्छिन्नत्वेऽपि तत्र देपतान्तरसन्बन्धस्य प्राप्तत्वेन वैकृतीभ्य एव देवताभ्यो निर्वाप इति ॥ 
इत्यभ्युदयेष्टौ वैकृतदेवताभ्यो निर्वापव्यवस्थाधिकरणम् ।। 
### अभ्युदयष्टौ सामिकृतनिर्वापस्य तूष्णीं कर्तृत्वाधिकरणम् 
'चतुरो मुष्टोन्निर्वपति' इति मुष्टिचतुष्टयस्य निर्वापः प्रकृतौ विहितः । अकाले प्रक्रान्ते दर्शतन्त्रे प्राकृतीभ्यो देवताभ्यः व्रीहीणां निर्वाप आरब्धः-- प्राकृतदेवतानाम निर्दिश्य 'अग्नये जुष्टम् इति, मुष्टिपरिमितस्य मुष्टि द्वयपरि मितस्य द्रव्यस्य निर्वापः कृतः। तृतीयमुष्टिनिर्वापावसरे चन्द्राभ्युदयो जातः । तदा भवति सन्देहः-किम् अवशिष्टं मुष्टि निर्वापः प्राकृतीभ्य एव देवताभ्यः कर्तव्यः ? उत वैकृतीभ्यः ? अथवा तूष्णीम् ? इति । 
तत्र पञ्चमे चतुर्मुष्टिपरिमितो निर्वाप एकः पदार्थ इति निर्णीतम् । प्रक्रान्ते दर्शतन्त्रे द्रव्यस्य यावान्निर्वापो जातः तत्र प्राकृतदेवताया एव निर्देशः । तस्यापनये जाते वकृतदेवतासम्बन्धः। अपनयो न जातः, समग्रो निर्वापोऽपि न जातः, चतुर्मुष्टिपरिमितनिर्वापस्य पदार्थत्वात् । पदार्थेनैव प्राकृतदेवता यास्संबन्धः। अतोऽवशिष्टो निर्वापो यदा समाप्तो भवति, तदैव प्राकृतदेवता सम्बन्धः । सम्बन्धे जाते तदपनयस्य प्रवृत्तिः । तस्मादवशिष्टो निर्वापः प्राकृ तोभ्यो देवताभ्यः कर्तव्य इति प्रथमः पक्षः । 
अवशिष्टो निर्वापो वैकृतीभ्य एव देवताभ्यः कर्तव्यः । चतुर्मुष्टि परिमितो निर्वाप एकः पदार्थः । तत्र मुष्टिद्वयपरिमितो निर्वापः तदवयवः । अवयवेन प्राकृतदेवताया निर्देशः कृतः- 'अग्नये जुष्टं निर्वपामि' इति । प्राकृतदेवताया अग्नेनिर्वापावयवेन सम्बन्धे जातेऽवयविनापि सम्बन्धो जात एव, अवयवावयविनोस्तादात्म्यात् । एवं सम्बन्धे जाते निमित्तप्रयक्त विभागेन तदपनयः कर्तव्य एव । प्राकृतदेवतासम्बन्धस्यापनये जाते देवतापेक्षायां वैकृती﻿१७४ 


देवता उपस्थिता। तस्माद्वैकृतदेवतायै अवशिष्टो निर्वाप इति द्वितीयः पक्षः। 
सिद्धान्तस्तु-तूष्णीमेवावशिष्टो निर्वापः कर्तव्यः । यद्यपि अवयवेन सम्बद्धोऽवयविनापि सम्बद्ध एव तथापि अवशिस्टनिर्वापावयवेन वैकृतदेवता सम्बन्धो न कतुं शक्यते, अवशिष्टनिर्वापस्य पदार्थत्वाभावात्, पदार्थक देशत्वाच्च । प्राकृतदेवतायाः स्थाने वैकृतदेवतासम्बन्धः कल्पनीयः । प्राकृत देवतायाः सम्बन्धोंऽशत एव जातः अवशिष्टांशेन प्राकृतदेवतासम्बन्धे जाते तदपनयो देवतान्तरसम्बन्धश्च युक्तः । तस्मादवशिष्टनिर्वापांशस्य पदार्थ त्वाभावेन न प्राकृतदेवतासम्बन्धः न वैकृतदेवतासम्बन्धो वा अवितुमर्हतीति तूष्णीमेव निर्वाप इति ॥ 
इत्यभ्युदयेष्टो सामिकृतनिर्वापस्य तूष्णीं कर्तव्यत्वाधिकरणम् ॥ 

### अभ्युदयेष्टौ मन्नयदसन्नयत्पक्षाधिकाराधिकरणम्
 दर्शेष्टिस्सन्नयतापि कर्तव्याऽसन्नयतापि। सन्नयत्पक्षे दधिपयसोः प्रदेयत्वम् असन्नयत्पक्षे दधिपयसी न स्तः । नैमित्तिकी अभ्युदयेष्टिः कर्तव्य. त्वेन प्राप्ता। किं सन्नयतव इयमिष्टिः कर्तव्या? उतासन्नयतापि ? इति सन्देहः। 
तत्र 'ये स्थविष्ठास्तान् इन्द्राय प्रदात्रे दधुश्चरुम्' इति सान्नाय्यया जिनः दधिपयसोस्सत्वात् तत्राधिकरणत्वेन तयोविधानम् देवतान्तरसंयोगश्च भवितुमर्हति । असन्नयता क्रियमाणे दर्श दधिपयसोरभावात् तत्रास्य वाक्यस्य सङ्गतिर्न भवति । तस्मात्सन्नयत एवास्यामधिकार इति पूर्वपक्षः। 
सिद्धान्तस्तूभयोः सन्नयदसन्नयतोरधिकारः । तथाहि-त्रेधा तण्डुलान् विभजेत्' इति तण्डुलानां त्रेधा विभागः । तण्डुलपदञ्च प्रकृतहविषामुप लक्षकम् । तानेव तण्डुलान् उद्दिश्य 'ये मध्यमाः' इत्यादिवाक्यैः दातृत्वादि गुणविशिष्टा विधीयन्ते । असन्नयतो यजमानस्य दधिपयसी हविषी न स्तः तण्डुलभागाः स्थविष्ठा, अणिष्ठाश्च सन्ति । तानुद्दिश्य प्रदातृत्वगुणविशिष्ट इन्द्रः. शिपिविष्टत्वगणविशिष्टो विष्णरिति देवते विधीयते। तत्र तण्ड लोद्देशेन यथा देवताविधानम्, तथा दधिपयसी उद्दिश्यापि देवताविधानम् । असन्नयतो दधिशृताभावेऽपि तण्डुलै रेवानुष्ठानम् । ननु 'दधंश्चरुम् पयसि चरुम' इति सप्तम्याः श्रवणात कथं तयोरुददेश्यत्वम? दधिशृताधिकरणत्व चरुत्वयोर्वैगुण्यान्नासन्नयत इयमिष्टिस्स्यादिति चेत-नः विभक्तान तण्डला नुद्दिश्यापेक्षित देवताया विधानं तावदावश्यकम् । तेन सह दध्यधिकरणत्व पयोऽधिकरणत्वयोविधाने वाक्यभेदस्स्यात् । अधिकरणत्वमात्रविधाने च देवताया अभावः । दध्नोऽपि विधाने वाक्यभेदः । अतः तण्डुलानां यथा याग-1 साधनत्वं तथैव दधिशृतयोरपि स्वीकृत्य तदुद्देशेन देवताविधिः । 
दु 

१७५ या यद्यपि तण्डुलानां दधिपयसोश्चोद्देश्यत्वे प्रत्युदेशं वाक्यसमाप्तिरिति वाक्यभेदस्सिद्धान्तेऽप्यस्त्येव, तथापि प्रक्रान्तप्रदेयत्वापरित्यागेनापेक्षितदेव तासम्बन्धविधानात् वाक्यभेदः स्वीक्रियते। अथवा-विशिष्टभावनान्तर विधानस्वीकारेण वाक्यभेदस्य न प्रसक्तिः। तस्मादभ्युदयेष्टौ सन्नयतोऽसन्न यतश्चाधिकार इति ॥ 
- इप्यभ्युदयेष्टौ सन्नयदसन्नयदुभयाधिकाराधिकरणम् (अम्युदयपेटिका) ॥ 

### सत्रे साम्युत्थानाधिकाराधिकरणम्
 नैमित्तिकाभ्युदयेष्टिसम्बन्धिनो विषया विचारिताः। सत्रे नैमित्तिक विचारः प्रस्तुयते । 'यदि सत्राय दीक्षितानां साम्यत्तिष्ठेरन् सोमं विभज्य विश्वजिता यजेत' इति श्रूयते। सप्तदशावराः चतुर्विंशतिपरमाः यजमानाः स्वं स्वं द्रव्यादिकमेकीकृत्य यष्टमारब्धवन्तः । सत्राख्यं कर्म द्वादशद्वादशाधिक दिनसाध्यं भवति । तत्र दीक्षानन्तरं कर्ममध्य एव परित्यज्य यो गन्तुमिच्छति सः स्वीयं द्रव्यं सोमादिकं विभज्य प्रायश्चित्तत या विश्वजिद्यागं कुर्यादित्यर्थः । अत्र सन्देहः-किमयं विश्वजिद्यागः सोमक्रयणानन्तरं साम्युत्थाने कर्तव्यत्वेन विधीयते ? उत सोमक्रयात्पूर्वमपि उत्थाने विधीयते ? इति । यी 
1. तत्रास्य विश्वजितोऽनुष्ठाने साम्यत्थानं निमित्तम । 'सोमं विभज्य' इति सोमविभागानन्तर्य ल्यपा यागस्य प्रतीयते । सोमस्य विभागः तत्क्रयणा नन्तरमेव प्राप्नोति । क्रयणेऽजाते विभागस्य प्राप्तिः कथम् ? अतः क्रीत राजकस्यैवायं यागः। अत्र सोमविभागो न निमित्तस्य साम्यत्थानस्य विशेषणम् किन्तु सोमविभागानन्तयं नैमित्तिकस्य कर्मणः प्रतीयते । तेन सोम क्रयोत्तरकालोत्थानमेव निमित्तमित्यर्थात्प्रतीयते। यथा— 'यस्योभावग्नी' इत्यत्र विधेयस्याग्न्याधानस्याग्निद्वयजनकत्वस्वाभाव्यानिमित्तमपि अग्नि द्वयानुगतिरित्यर्थात्सम्पद्यते तथा प्रकृतेऽपि क्रीतराजकस्यैवेदं नैमितिकमिति पूर्वपक्षः । 
सिद्धान्तस्तु-सत्रे प्रवत्तमात्रस्य साम्युत्थाने नैमित्तिकं प्राप्तं भवति, न सोमक्रयानन्तरमेव नैमित्तिकम् । यश्च साम्य तिष्ठते केनापि कारणेन, सः स्त्रीयं द्रव्यजातं यद्यत् दत्तवान् तद्विभज्य तस्मै दातव्यमेव । तादृशद्रव्यजाते सोमोऽप्यन्तर्गतः । विभागावसरे तस्यापि विभागोऽर्थात्प्राप्त एव तस्यैवानुवादः 'सोमं विभज्य' इति, न विधिविषयः । ननु तहि 'सोमं विभज्य'इत्यनर्थक स्यात् इति चेत् -न; सोमशब्दस्य द्रव्यमात्रोपलक्षणार्थत्वात् । सत्रिण एकीकृतधनाः सत्रमारभन्ते । तेषु मध्ये साम्यत्तिष्ठतः प्राप्तमेव धनविभाग सोमविभाग वचनमनुवदति। अतस्सोमशब्दो द्रव्यमात्रोपलक्षकः। नात्र विधरस्ति व्यापारः । आरब्धस्य कर्मणः सामिपरित्यागजनिताघनिहरणार्थत्वेन नैमित्तिको 
१७६ 
मीमांसानयमजाम् । विश्विजिद्यागो विधीयते । अतः क्रोतराजको भवत्वक्रीतराजको वा। साम्यु. स्थानमुभयत्राविशिष्टमिति उभयथा नैमित्तिकमनुष्ठेयमेवेति ॥ ही 
इति सत्रे साम्युत्थानेऽधिकाराधिकरणम् ।। 
RE 

### ज्योतिष्टोमे दीक्षापरिमाणाधिकरणम्
 ज्योतिष्टोमे एका दीक्षा तिस्र उपसदः तिस्रो दीक्षाः, द्वादश दीक्षाः' इति श्रूयते । एकादिदीक्षाः किं अनियमेन ग्राह्याः ? यस्य यावदिच्छा तस्य तावदिति ? उत नियमेन ? इति सन्देहः। की। 
अत्र भाष्यकाराणां वार्तिककाराणाञ्च मतभेदः । भाष्यकाराः 'दीक्षा परिमाणे याथाकाम्यमविशेषात्' इति सूत्रं पूर्वपक्षपरतया व्याख्याय 'द्वादशाहस्तु लिङ्गात्स्यात्' इति सूत्र सिद्धान्तपरतया व्याख्यातवन्तः। वातिककारास्तु 
अधिकरणद्वयपरतया व्याख्यातवन्तः ।। 
तत्र भाष्यमतेन पूर्वपक्षः-एकैव ग्राह्या तिस्र एव ग्राह्याः द्वादशव ग्राह्या इत्यत्र नियामकाभावात् प्रकरणाविशेषात् यथाकामं ग्रहीतुरधिकार इति । 
सिद्धान्तस्तु–'द्वादशरात्रीर्दीक्षितो भृति वन्वीत' इति दीक्षितस्य द्वादशसु दिनेषु भृतिवननस्य विधानात् द्वादशदिनपरिमिता दीक्षा ग्राह्या। . भृतिवननं नाम-परिक्रयार्थद्रव्ययाचनम् । 'वन याचने' तानादिकधातोरुत्पन्नो वननशब्दः परिक्रयार्थद्रव्ययाचनपरः । अत्र दीक्षासम्बन्धस्य सत्त्वात् द्वादश दीक्षाग्रहणपक्षे 'द्वादश रात्रीः' इति वाक्यं नियामकम् । अतोऽनियमेनकादि दीक्षाग्रहणस्य न प्रसक्तिः। नन्वाम्नातानामेकादिदीक्षाणां का गतिरिति चेत्-- विकृतिषत्कर्षायैकादीनामाम्नानमिति ब्रूमः । ननु विकृतिष्वतिदेशेन 'द्वादश रात्रीः' इत्यस्य प्राप्तौ एकादीनां समावेशः कथं स्यादिति चेत्-सामिधेनी साप्तदश्यन्यायेन कल्पान्तराणां सन्निवेश इति ब्रूमः । अनारभ्याधीतं साप्तदश्यं पाञ्चदश्यावरुद्धासु विकृतिषु प्रवेशमलभमानं प्रत्यक्ष तासु मित्रविन्दादिषु निविशते तद्वत् पक्षान्तराणां निवेशः । तस्मात् द्वादशदिनपरिमाणदीक्षोपसंहारं कर्तुं समर्थ एव प्रकृतावधिकरोति इति । भाष्यमतेनेदमधिकरणस्वरूपम् ।। 
वातिककारास्तु--'द्वादशरात्रीर्दीक्षितो भृति वन्वीत' इति वाक्यबलेन बहूनामेकादिदीक्षाणां विकृतिषत्कर्षो न न्याय्यः । नित्यवच्छतानां तेषामन्यत्र नयनं नोचितम्। प्रकृतावेव तेषां विकल्पेन निवेशसम्भवात् । विरुद्धानां पक्षाणामेकत्र निवेशः कथमिति चेद्रोहियववद्विकल्पेन ग्रहणसम्भवात् । विकल्पे ऽपि नित्यवच्छवणबाध इति चेत् न; प्रयोगापेक्षया पाक्षिकत्वेऽपि ब्रीहियवव दाम्नानाविरोधात् । ननु साप्तदश्यन्यायेनकादिपक्षाणां विकृतिषत्कर्षो भवितु महतीत्युक्तमिति चेन्न; पूषानुमन्त्रणमन्त्राणां प्रकृतितो विकृतावुत्कर्षस्य हेतुरस्ति, तद्देवताककर्मणोऽसत्वात् । प्रकृते च ज्योतिष्टोमे दीक्षाऽस्त्येव । 

१७७ विना कारणेनोत्कर्षः कथं भवेत् ? किञ्च दीक्षाकल्पा बहवः, भूयोऽनुग्रहन्यायेन भूयसामुत्कर्षापेक्षया द्वादशरात्रीः' इत्यस्यैकस्योत्कर्षो न्याय्यः ज्योतिष्टोम विकृतिभूते द्वादशाहे निवेशस्य सम्भवात् । यदि चैकादिदीक्षापरिमाणवद् नित्यत्वं द्वादशस्याप्यङ्गीक्रियते तत्रेदं सूत्रं सिद्धान्तपरतया व्याचख्युः-- 'दीक्षापरिमाणे याथाकाम्यमविशेषात्' इति प्रकरणाविशेषात् याथाकाम्यं कामचारो दीक्षाकल्पानामिति । 
एवमधिकरणमेकं समाप्य 'द्वादशस्तु लिङ्गात्स्यात्' इति सूत्रम् उत्सूत्रं पूर्वपक्षयित्वा सिद्धान्तपरतया नीतवन्तः । तथाहि--द्वादशाहे दीक्षापरिमाणानां कि प्रकृतिवद्विकल्पः ? उत द्वादशैव दीक्षा नियताः ? इति सन्देहे-प्रकृतिवद्विकृतिः कर्तव्येति नियमेन प्रकृतौ यथा विकल्प आश्रितस्तथैव दोक्षापरिमाणानां विकल्प आश्रयणीय इति उत्सूत्रं पूर्वपक्षमुन्नीय द्वादशाहे द्वादश दीक्षाः, कुतः ? लिङ्गात् इति सिद्धान्तितवन्तः । द्वादशाहे द्वादशदीक्षाणामिदं लिङ्गम्-द्वादशाहः ऋतुर्न द्वादशभिरहोभिस्साध्यः, किन्तु षट्त्रिंशदहो वा एष यद्वादशाहः' इति लिङ्गेन त्रिंशदहोभिस्साध्यः । तत्र द्वादश उपसदः द्वादश सुत्याः' इत्युपसदां सुत्यानाञ्च चतुर्वितिदिनेष्वनुष्ठाने सम्पन्ने तैस्सह द्वादश दीक्षाणां योजने सति षट्त्रिंश दहानि सम्पद्यन्ते । अर्थात् द्वादशभिदिनैः दीक्षाः, तावद्भिरेव दिनरुपसदः, तावद्भिरेव दिनैस्सुत्याश्चानुष्ठेयाः। एवं कृते षट्त्रिंशदहानि सम्पद्यन्ते । किञ्च 'दीक्षाभिः' इत्यनुक्रम्य द्वाभ्यां लोमावद्यन्ति, द्वाभ्यां त्वचम्, द्वाभ्यामसृक्, द्वाभ्यां मांसम्, द्वाभ्यामस्थि, द्वाभ्यां मज्जानम्' इति षण्णां द्विकानां कीर्तनात् 'दीक्षाभिः' इत्युपक्रमगतं बहुत्वं व्यवस्थापितं भवति । तेन द्वादशव द्वादशाहे दीक्षाः । दीक्षाकाले यजमानेन ब्रतनियमा अनुष्ठेयाः । ब्रतनियमानुष्ठानमेव तपः । तपसा शरीरं शुष्कं भवति । तदिदं सूचयति 'द्वाभ्यां लोमावद्यन्ति' इति लिङ्गम् इति ॥ 
का इति ज्योतिष्टोमे द्वादशाहे च दीक्षापरिमाणाधिकरणम् ।। 

### एकाष्ट काधिकरणम्
 गवामयनं संवत्सरसाध्यं सत्रं द्वादशाहविकृतिः, सत्रान्तरणां प्रकृतिश्च । तत्र श्रूयते-'एकाष्टकायां दीक्षेरन् एषा वै संवत्सरस्य पत्नी यदेकाष्टका' 'आतं वा एते संवत्सरस्याभिदीक्षन्ते य एकाष्टकायां दीक्षन्ते व्यस्तं वा एते संवत्सरस्याभिदीक्षन्ते, य एकाष्टकायां दीक्षन्ते, अपो नाभिनन्दन्तोऽवभथमभ्य वयन्ति चित्रापूर्णमासे दीक्षरन् मुखं वा एतत्संवत्सरस्य यच्चित्रापूर्णमासः तस्य न काचन निर्या भवति, चतुरहे पुरस्तात् पौर्णमास्यै दीक्षेरन् तेषामेकाष्ट कायां ऋयस्सम्पद्यते तेनैकाष्टकां न छम्बट् कुर्वन्ति' इति। 
अस्याधिकरणस्य विचारविषयवाक्यं 'चतुरहे पुरस्तात् पौर्णमास्य २३ 
१७८ 
मीमांसानयमञ्जर्याम् । दीक्षेरन् तेषामेकाष्टकायां क्रयस्सम्पद्यते' इति । पूर्णमासस्य चतुर्यो दिनेभ्यः पूर्व दोक्षारम्भः, एकाष्टकायाम्-अष्टभ्यां सोमक्रयः कर्तव्यः । ज्योतिष्टोमे एका दीक्षा, तदनन्तरदिने सोमक्रयः क्रियते। तद्विकृतिभूते द्वादशाहे द्वादश दीक्षाः तदनन्तरञ्च सोमक्रयः गवामयनस्य द्वादशाहविकृतित्वात् अत्रापि द्वादश दीक्षाः तदनन्तरं सोमक्रयः कर्तव्यत्वेन प्राप्तः । ततश्च गवामयने पौर्णमास्याः पूर्वं एकादश्यां दीक्षारम्भे सति तदनन्तरकुष्णपक्षसप्तम्यां द्वादश दोक्षाः समाप्ता भवन्ति, अष्टम्याञ्च क्रयस्सोमस्य सम्पादितो भवति । 
वाक्यशेषेण च एकाष्टकां संवत्सरस्य पत्नीत्वेन, चैत्री पूर्णिमाञ्च संवत्सरस्य मुखत्वेन च निर्देशः क्रियते। एकाष्टकाशब्दश्च माघकृष्णाष्टभ्यां प्रसिद्धः । माघमासेऽयनपरिवर्तनेन व्यस्तता, शैत्येनार्तता, शैत्येनापामनभिनन्द नमिति दोषोद्धाटनम्, चैत्रस्य स्तुतिः इत्येवमादीनाञ्च निर्देशेन सन्देहो जायते 'चतुरहे पुरस्तात् पौर्णमास्य' इत्यत्र या काचित्पौर्णमासी ग्राह्या ? उत अनन्तरस्तुता चैत्री ग्राह्या ? अथवा माघीपौर्णमासी ग्राह्या ? इति। 
वा तत्र विशेषेण निर्णायकस्याभावात् या काचित् पौर्णमासी ग्राह्या। ननु मुखं वा एतत्संवत्सरस्य' इत्यनेन चैत्री प्रतीयते, एवम् 'एकाष्टकायां क्रयस्सम्पद्यते' इति क्रयसम्पत्तिवचनान्माघी प्रतीयते । ततश्च तयोरन्यतरैव युक्तेति चेन्न; अनयोः कस्यानुग्रहः कस्य च बाधः इति निर्णय प्रमाणाभावात् । . अतो या काचित् पौर्णमासी ग्राह्या इति प्रथमः पक्षः । 
का अथवा अव्यवधानेन चैत्र्याः स्तुतत्वात् चैत्री पौर्णमास्येव ग्राह्या, न माघी तत्र दोषश्रवणात् । संवत्सरस्य मुखत्वेन चैत्री निर्दिश्य 'तस्य न काचन निर्या-दोषः भवति' इति चैत्र्या दोषाभावो वाक्यशेषेण निदिश्यते । ततः 'चतुरहे पुरस्तात्' इति वाक्यम् । तेन चैत्र्याः पौर्णमास्या ग्रहणमिति द्वितीयः पक्षः । 
सिद्धान्तस्तू-माघपौर्णमास्या एव ग्रहणम् । 'एकाष्टका' शब्दो वद्ध व्यवहारेण माध्युत्तराष्टम्यामेव प्रसिद्धः । सा चोपक्रमे संवत्सरस्य पत्नीत्वेन संस्तूता। अन्ते च 'एकाष्टकायां क्रयस्सम्पद्यते तेनैकाष्टकां न छम्बट् कुर्वन्ति' इति एकाष्टका वथा न कर्तव्या इति च निर्देशो वर्तते । अर्थात् सोमक्रय एकाष्टकायामवश्यं कर्तव्यः । एवं सति माध्याः पौर्णमास्याः पुरस्तान् चतुरहे माघशक्लकायश्यां दीक्षितस्य माघकृष्णसप्तभ्यां दोक्षानिवृत्तौ माघकृष्णाष्ट ष्टम्याम् एकाष्टकाशब्दवाच्यायां दीक्षानन्तरदिनकर्तव्यः सोमक्रयस्सम्पद्यत इति माध्येव पौर्णमासी ग्राह्येति सिध्यति । यद्यपि चयाः पूणिमायाः स्तुतिः, तस्या निर्दोषत्वञ्च वाक्यशेषाद्गम्यते, तथापि एकाष्टकायां सोमक्रयो न सम्पद्यते, चैत्र कृष्णाष्टभ्यां 'एकाष्टका' शब्दस्य वृद्धव्यवहाराभावात् । एकाष्टका संवत्सरस्य पत्नीत्वेन संस्तुता । पत्न्याश्च यागेषु समानोऽधिकारः । न केवलं यागेषु, गार्हस्थ्ये कर्मणि क्रयविक्रयादिषु तस्यास्समानोऽधिकारः । सोमक्रयस्तु एकाष्टकायां विहितः । एकाष्टका च पत्नी संवत्सरस्य । संवत्सर 

१७६ साध्यश्चार्य ऋतुः। न छम्बट् कुर्वन्ति' इति क्रयस्य तदिनमपरिहार्यत्वेन निर्दिष्टम् । अतस्तदिने सोमक्रयो यथा स्यात्तथा ऋतुरनुष्ठेय इति सिध्यति । किञ्च ‘एकाष्टकायां दीक्षेरन् एषा वै संवत्सरस्य पत्नी' इति श्रवणाद्या संवत्सरस्य पत्नी सैवेकाष्टका । पत्नी च माघकृष्णाष्टम्येव । अत्र च 'संवत्सरस्य या पत्नी सा नो अस्तु सुमङ्गली' इति मन्त्रवर्णः प्रमाणम् । तस्माद् वृद्धव्यव हारेण मन्त्रवर्णेन च माघकृष्णम्येवैकाष्टका तस्यां सोमक्रयो यथा भवेत्तथा माघशुक्लैकादश्यां दीक्षा कर्तव्येति ॥ार 
इति एकाष्टकाधिकरणम् ।। 
१० 

### दीक्षाकालाधिकरणम्
 ज्योतिष्टोमे दीक्षितस्य यजमानस्य होम-दान-पाकाः निषिद्धाः-- 'दीक्षितो न जुहोति न ददाति न पचती' ति । अवभृथस्नानानन्तरं दीक्षा निवृत्तिः। अवभृथश्च सुत्यानन्तरदिनेऽपराह्न भवति । तत्र दैवान् मानुषाद पराधाद्वाऽवभृथस्योत्कर्षे जाते कि नित्यकर्महोमदानादिकं कर्तव्यम् ? उत नेति संशयः । 
तत्र दीक्षाकाल एव प्रतिषेध उपदिष्टः 'न जुहोति न ददाति' इति । केनापि कारणेनावभृथस्योत्कर्षे जातेऽपि शास्त्रविहितकालस्यातिक्रमे नित्य सिद्धानामग्निहोत्रादीनामनुष्ठानं भवेदेव अवभृथोत्कर्षेण नित्यकर्मणामुत्कर्षो न भवेत् । नित्यकर्मणां काले प्राप्ते तदतिक्रमः कथं भवेत् ? अतः कर्तव्यान्येव तानि इति पूर्वपक्षः। 
सिद्धान्तस्तु--'दीक्षितो न ददाति' इत्यत्र दीक्षितशब्दस्य दीक्षाकालो नार्थः। दीक्षामात्र दीक्षितशब्देन निमित्ततया प्रतिपाद्यते । अवभृथोत्कर्षेऽपि दीक्षासंस्कारो यजमाने वर्तते एव । अवभृथस्नानानन्तरं दीक्षाया निवृत्तिः । होमदानादेः प्रतिषेधस्य निमित्त दोक्षा । तस्यां सत्यां कथं प्रतिषेधो न प्रवर्तेत । ननु नित्यानामननुष्ठाने तदर्थमुपदिष्टस्य कालस्य बाधस्स्यादिति चेन्न; अहरह स्सन्ध्यामुपासीत' इत्यत्र वीप्सया कालो नित्यः, दीक्षारूपनिमित्ते सति कालस्य बाधे न क्षतिः । तस्माद्दीक्षानिवृत्त्यनन्तरमेव नित्यानामनुष्ठानमिति ॥ 
इति दीक्षाकालाधिकरणम् ।। 

### अवभृथोत्कर्षे प्रतिहोमाभावाधिकरणम्
 अवभृथोत्कर्षे जाते तत्तत्कालेऽननुष्ठितानां नित्यकर्मणां दीक्षानिवृत्त्य नन्तरं यावन्तो होमा न कृतास्तान् सङ्ख्याय कि प्रतिहोमाः कर्तव्याः ? उत नेति विचारः। तत्र यद्यपि यावदवभृथं नाधिकारस्तथापि पुरुषापराधाधीनः 
१८० 
मीमांसानयमञ्जर्याम् न शास्त्रतोऽनधिकारः । तस्मादपराधादतिपन्ननां प्रतिहोमा अनुष्ठेया एवेति पूर्वपक्षः । 
o सिद्धान्तस्तु--नानुष्ठेयाः। कर्तव्याकरणे प्रतिहोमा विधीयन्ते । अव भृथोत्कर्षावसरेऽनधिकारादकृताः । अधिकारे सति यदि न क्रियेरन् तदानों अतिपन्नानां प्रतिहोमा भवेयुः । अधिकाराभावेन होमा अतिपन्नाः । 'यावज्जीव मग्निहोत्रं जुहोति' इति वाक्यं जीवन् जीवन् अग्निहोत्रं कुर्यादिति विदधाति । तदिदमशक्यम् । अतः सायं प्रातः कालौ प्राधान्येन विधोयेते--‘सायञ्जुहोति प्रातर्जुहोति' इति । अत्र कालस्य प्राधान्यमेष्टव्यम् । तादशकालस्यातिपत्तो कालातिपत्तिनिमित्तकं प्रायश्चित्तमेव प्रसरति, न प्रतिहोमः। न ह्यद्य सायं होमेऽतिपन्ने परेयुः प्रात.मावसरे सायं होमं कुर्यात्, किन्तु तदपराधनिमित्तं यत्प्रायश्चित्तं तदेव कुर्यात् । तस्मान्न प्रतिहोमा इति ॥ 
स इत्यवभृथोत्कर्षे प्रतिहोमाभावाधिकरणम् ॥ nime 

### उदवसानोयोत्कर्षे प्रतिहोमानधिकाराधिकरणम्
 अवभृथोत्कर्षे ये नित्यहोमाः प्रतिपन्नास्तेषां प्रतिहोमा अवभृथोत्तरं नानुष्ठेया इति स्थितम् । अवभृथोत्तरं गृहानागत्य यजमानेनोदवसानोयेष्टिः कर्तव्या । तस्या अपोष्टेर्दैवान्मानुषाद्वाऽपराधादुत्कर्षे जाते नित्यकर्मणामनुष्ठाने यजमानस्याधिकारोऽस्ति न वेति चिन्त्यते। अवभृथपर्यन्तं दीक्षानियमः । अवभृथानन्तरञ्च दीक्षानिवृत्तिः । दोक्षानिवृत्तौ च स्वकाले नित्यकर्माण्य नुष्ठेयान्येवेति पूर्वपक्षः। 
सिद्धान्तस्तु-अवभृथानन्तरं दीक्षानिवृत्तौ जातायामपि उदवसानोयेष्टि समाप्त्यनन्तरमेव यजमानस्याग्निहोत्रानुष्ठानेऽधिकारः, 'एतया पुनराधेय सम्मितयेष्ट्येष्ट्वा अग्निहोत्रं होतव्यम्' इति क्रमस्यानुशासनात् । यथा हि 'दर्शपूर्णमासाभ्यामिष्ट्वा सोमेन यजेत' इत्यत्र कृतदर्शपूर्णमासस्य सोमेऽधिकारः, तथा कृतोदवसानीयस्याग्निहोत्रऽधिकारस्स्वीकार्यः। ततश्च प्रागुदवसानो येष्टेरनधिकार इति प्रतीयते । अधिकारावसरे यद्यननुष्ठानं तदैव प्रतिहोमानां कर्तव्यत्वमापतति । तस्मादुदवसानीयोत्कर्षे जातेऽग्निहोत्रेऽधिकाराभावेनोदव सानीयेष्ट्युत्तरं प्रतिहोमा न कर्तब्या इति ॥ 
इत्युदवसानीयोत्कर्षे प्रतिहोमानधिकाराधिकरणम् ॥ 

### प्रतिहोमानुष्ठानपक्षे तदनुष्ठाननियमनाधिकरणम्
 पूर्वस्मिन् अधिकरणे कर्तब्याकरणे प्रतिहोमाः कर्तब्याः, उदवसानीयेष्टेः प्राक् अधिकाराभावेन कर्तब्याकरणाभावात् न प्रतिहोमाः इति स्थितम् । 

१८१ इदञ्च 'एतया पुनराधेयसम्मितया इष्टयेष्ट्वा अग्निहोत्रं होतब्यम्' इत्यस्य प्रतिषेधाभावपक्षमाश्रित्य निरूपितम् । सम्प्रति तस्य प्रतिषेधपक्षमाश्रित्य चिन्त्यते--किं प्रतिषिद्धहोमानां प्रतिहोमाः अनियमेन कर्तब्याः ? उत नियमेन ? इति । कुतः संशयः ? अधिकाराभावेनाग्निहोत्रे कर्तब्यत्वाभावेऽपि कर्तब्यत्वेन प्राप्तस्यैव प्रतिषेधात् कर्तब्याकरणे प्रतिहोमाः प्राप्ता भवन्ति इति हेतोस्संशयः। 
तत्र नियामकस्य कस्यचनाभावादनियमेन कर्तब्या इति पूर्वपक्षः । 
सिद्धान्तस्तु--अग्निष्टोमसंस्थाकज्योतिष्टोमे यथायथमनुष्ठितेऽवभृथे ष्टिरपराले कर्तब्या भवेत् । अवभृथस्नानानन्तरं गृहानागत्य यजमानेनोद वसानीयेष्टिरनुष्ठेया । सा च यदि दैवादुत्कृष्टा तर्हि सायं होम एव प्रथममति पन्नो भवेत् । अतः तस्यैव बुद्धिस्थत्वेन सायं होम एवेति नियमः । षोडशि संस्थाकज्योतिष्टोमे त्वर्धरात्रेऽवभृथः। तत्र प्रातरग्निहोत्रं कर्तब्यत्वेन प्राप्तम्, किन्तूदवसानीयेष्टरुत्कर्षे प्रात.मस्यैव प्रथममतिपन्नत्वात् प्रात.म एवेति नियमः इति । 
इति प्रतिहोमानुष्ठानपक्षे तदनुष्ठाननियमनाधिकरणम् ॥ 

### भेदनहोमस्य दर्शपूर्णमासविकृतिष्वनिवेशाधिकरणम्
 दर्शपूर्णमासयोः प्रकरणे 'भिन्ने जुहोति' इति पात्रभेदननिमित्तको होमो विहितः। सोऽयं विकृतिषु गच्छत्येव । किमयमग्निहोत्रादिषु सर्वत्र गच्छति ? उत दर्शपूर्णमासविकृतिष्वेव ? इति सन्देहः-तत्र 'भिन्ने जुहोति' इति वाक्यं भेदननिमित्तकं होमं प्रायश्चित्तरूपेण विधत्ते । दोषनिहरणार्थं प्रायश्चित्त मनुष्ठीयते। सर्वश्रौतकर्मसु दोषास्सम्भवेयुः । तन्निर्हरणं प्रायश्चित्तानुष्ठानेन सम्पादनीयम् । तत्र प्रकरणं सोचकं कथं भवेत् ? वाक्यञ्च प्रकरणाबलोयः । अतोऽग्निहोत्रादीनां दर्शपूर्णमासविकृतित्वाभावेऽपि पात्रादीनां भेदने निमित्त प्राप्ते तन्निमित्तको होमः कर्तव्य इति पूर्वपक्षः। 
सिद्धान्तस्तु-न सर्वत्र होमः, दर्शपूर्णमासविकृतिष्वेव। वाक्यानि किञ्चित्प्रकरणमारभ्याधीतानि भवन्ति, तदनारभ्याप्यधीतानि भवन्ति । 'भिन्ने जुहोति' इति दर्शपूर्णमासप्रकरणभारभ्याधीतम् । अतो दर्शपूर्णमासोप कारकत्वमस्य होमस्येति सिध्यति । अर्थात् दर्शपूर्णमासप्रयोगावसरे यदि कस्यचन भेदनं निमित्तभापतेत् तदाऽयं होमः कर्तव्य इति फलति । नैमित्तिकस्य कर्मणः फलं किमित्याकांक्षायां प्रकृतक्रतूपकार एव फलं कल्पनीयम् । भेदने निमित्त यदि होमो न क्रियेत तदा प्रकृतक्रतुजन्यमपूर्वं न भवेत् इति कल्पने लाघवम् । वाक्यं प्रकरणाद् बलीयः, तथापि प्रकृतकवाक्यतामापन्न सदेव तद्विनियोजकमेष्टव्यम्, कर्मणः प्रयोगकाले निमित्तेषु जातेषु नैमित्तिकाना 
१८२ 
मीमांसानयमञ्जर्याम् . मनुष्ठानम्। यथा, प्रकरणाधीतानामनैमित्तिकानां प्रकरणेन ग्रहणं तथा .नैमित्तिकानामपि ग्रहणम् । किञ्च भेदनहोमः दर्शपूर्णमासयोरङ्गम् । अग्नि होत्रस्य दर्शपूर्णमासयोश्च न प्रकृतिविकृतिभावः कथं तत्रातिदेशः। प्रायश्चित्त प्रसंगात् 'व्यापन्न' पदार्थनिरूपणाय सूत्रं 'व्यापन्नमप्सु हृतौ यदभोज्यं आर्याणां तत्प्रतीयेत' इति । तस्मादर्शपूर्णमास विकृतिष्वेव निमित्ते जातेऽयं होम इति ॥ 
केशकीटादिना इषितमभोज्यं व्यापन्नं व्यापन्नमिति याज्ञिकप्रसिद्धि । 
इति भेदनहोमस्य दर्शपूर्णमासविकृतिष्वनिवेशाधिकरणम् ।। 
अपच्छेदपेटिका ज्योतिष्टोमे प्रातस्सवने बहिष्पवमानेन स्तोष्यमाणा ऋत्विजः हवि र्धानान्मण्डपात्प्रसर्पणं कुर्युः। प्रसर्पणञ्च पिपीलिकाबद्धपंक्तिरूपेण स्वस्य पुर तोगन्तुः कच्छं पृष्ठभागस्थमपरो गृहीत्वा कुर्युः । तत्रापच्छेदे-अन्वारम्भविच्छेदे प्रायश्चित्तमाम्नातम्-'यदि पुस्तोताऽपच्छिद्येत ब्रह्मणे वरं दद्यात्, यदि प्रतिहर्ता सर्ववेदसं (सर्वस्वं) दद्यात्, यद्युद्गाताऽपच्छिद्यताऽदक्षिणं तं यज्ञं संस्थाष्य तेन पुनर्यजेत तत्र तद् दद्यात् यत् पूर्वस्मिन् दास्यन् स्यात्' इति । प्रस्तोतुरपच्छेदे ब्रह्मणे वरं-गां दद्यात् । प्रतिहर्तुरपच्छदे सर्ववेदस-सर्वस्वदक्षिणा, उद्गातुर पच्छेदे तं यज्ञमदक्षिणाकं संस्थाप्य पुनर्यागः, तत्र सा दक्षिणा या पर्व दातव्यत्वेन निर्णोता । एवं प्रायश्चित्तानि भवन्ति । अत्रान्वारम्भेऽयं क्रमः-अध्वयं प्रस्तोता, प्रस्तोतारमुद्गाता, उद्गातारं प्रतिहर्ता, प्रतिहर्तारं ब्रह्मा, ब्रह्माणं यजमानः, यजमानं प्रशास्ता-मैत्रावरुणः इति । एवं क्रमेणान्वारब्धाः प्रसर्पणं कुर्यः बहिष्प वमानस्तोत्रार्थं हविर्धानात् बहिष्पवमानदेशं गच्छेयुः। प्रसर्पणमिदं वेगेन कुर्वन्ति, अतोऽन्वारम्भविच्छेदस्सम्भाव्यते। अपच्छेदः क्रियाजन्यः, क्रिया चात्र पुरुषकर्तृका। अध्वर्योः कच्छं प्रस्तोता प्रस्तोतुः अध्वर्युककर्तृकक्रियाजन्या पच्छेदस्य संभव एव नास्ति । ब्रह्मकर्तकक्रियाजन्यापच्छेदः प्रायश्चित्तस्य निमित्तं न भवति। अध्वर्युब्रह्मणोर्मध्ये विद्यमानानामपच्छेद एव प्रायश्चित्तम् । उद्गाता, उद्गातुः कच्छं प्रतिहर्ता, प्रतिहतुः कच्छं ब्रह्मा इति कच्छग्रहणकर्तारः । १. महर्षि मिनिः एक विषयमादाय नानाधिकरणेषु नानाविधान् विचारान् परिशील्य 
न्यायानुपदिशति तत्र पेटिकाशब्देन चिरन्तनानां व्यवहारः। यथा 'भक्षपेटिका' 'तत्सिद्धिपेटिका' इत्यादौ । प्रकृतेऽपि 'अपच्छेदं' विषयमादाय पञ्चस्वधिकरणेषु विचारः प्रवर्तित इति 'पेटिका' शब्दो निर्दिष्टः । तत्र युगपद्वयोरपच्छेदे प्रायश्चित्त मस्ति वा न वेति, यद्यस्ति किं प्रायश्चित्तसमुच्चयः उत विकल्प इति, पौर्वापर्यणाप च्छेदे कि पूर्वमुत्तरस्य बाधकम् ? उतोत्तरं पूर्वस्य बाधकमिति, पुनः प्रयोगे कीदृश प्रायश्चित्तमिति, अहर्गणेऽपच्छेदे का प्रायश्चित्तव्यवस्येति विचाराः । 

१८३ अत्र प्रथमं विचार्यते—युपद् द्वयोविच्छेदे किं प्रायश्चित्तं कर्तब्यम् ? न वेति। तत्रापच्छेदो नाम विच्छेदः विभाग इत्यर्थः । पृथम्भाव इति यावत् । एकककर्तृकक्रियाजन्यापच्छेदे एव प्रायश्चित्तमाम्नातम् । यदा पुरुषद्वयसम वेताभ्यां द्वाभ्यां क्रियाम्यां युगपदपच्छेदो जन्यते तदाऽपच्छेदे द्वयोमिलितयोः 
वात् एकेन कत्रो ब्यपदेशासम्भवात् एकैककतकापच्छेदनिमित्तं न कर्तब्यम। ततश्च द्वयोरपच्छेदक्रिययोयौं गपद्ये प्रायश्चित्तं न प्राप्नोतीति न कर्तब्यमिति 
पूर्वपक्षः। 
सिद्धान्तस्तु-एकस्मिन् कालेऽपच्छेदे जातेऽपि तत्तत्पुरुषकर्तृकक्रिया तु भिन्नव। यद्यपि युगपदपच्छेदो जन्यते तथापि अपच्छेदः मिलितकारणको न भवति । अपच्छेदकारणं क्रिया, युगपदपच्छेदस्थले क्रियान्तरनिरपेक्षेणवापच्छदं जनयति । ततश्च भिन्नभिन्नकर्तकत्वं क्रिययोस्सिध्यति । भिन्नभिन्नकर्तृकत्वे सिद्धे एकककर्तृकक्रियाजन्यापच्छेदस्य निमितं प्राप्नोत्येवेति प्रायश्चित्तं 
यौगपद्यस्थलेऽपि कर्तव्यमिति । 
इति युगपदपच्छेदे प्रायश्चित्तनिर्णयाधिकरणम् ॥ 

### युगपदपच्छेदे प्रायश्चित्तविकल्पाधिकरणम्
 युगपदपच्छेदे प्रायश्चित्तं कर्तब्यमिति स्थितम् । तत्रोद्गात्रपच्छेदे आरब्धं यज्ञमदक्षिणाकं समाप्य पुनर्यागः कर्तब्यः, पुनर्यागे पूर्व या नियता द्वादशशतं गवां दक्षिणा सा दातब्येति प्रायश्चित्तम् । प्रतिहतुरपच्छेदे च सर्वस्वदक्षिणा प्रायश्चित्तम्। अनयोरुद्गातृप्रतिहोयुगपदपच्छेदे सन्देहो भवति-किमनयोः प्रायश्चित्तयोस्समुच्चयः उत विकल्प इति। 
तत्र समुच्चयो न्याय्यः, निमित्तानुसारेण नैमित्तिकस्यावश्यकर्तब्यत्वात् । अपच्छेदो निमित्तम् । अपच्छेदश्चकैककर्तृकक्रियाजन्यः । तेन पुनर्यजेत' इति पूनःप्रयोगश्च शास्त्रण विहितः। तत्र प्रयोगभेदेन समुच्चयो भवितुमर्हति-एक प्रयोगमदक्षिणाकं समाप्य द्वितीयप्रयोगे सर्वस्वदक्षिणेति पूर्वपक्षः। 
सिद्धान्तस्तु–पुनः प्रयोगे 'यत्पूर्वस्मिन् दास्यन् स्यात् तद् दद्यात्' इति द्वादशशतदक्षिणाया निर्देशात् सर्वस्वदक्षिणाद्वादशशतदक्षिणयोविप्रतिषेधेन समुच्चयो न भवितुमर्हति, विप्रतिषेधे च षोडशिग्रहणाग्रहणवद् विकल्प एव न्याय्यः। यदुक्तं प्रयोगभेदेन समुच्चय इति, तन्न; उद्गात्रपच्छेदे आरब्धः प्रयोगोऽदक्षिणाकस्समाप्यः, पुनः प्रयोगे च सैव द्वादशशतदक्षिणा। एवं सति कस्मिन् प्रयोगे प्रतिहज्रपच्छेदनिमित्तकसर्वस्वदक्षिणाया निवेशो भवेत् । अतो न समुश्चयः, विकल्प एव । यद्यपि ग्रहणाग्रहणवन्नात्र शास्त्रयोविरोधः, अभ्यासेन 
१८४ 
मीमांसानयमञ्जर्याम् शास्त्रद्वयस्यापि एकस्मिन् प्रयोगे समन्वयो भवेत् तथापि अदाक्षिण्यसर्वस्वदा क्षिण्ययोरनुष्ठानं दुर्घटमिति विकल्प एवाश्रयणीय इति ॥ 
इति युगपदपच्छेदे प्रायम्चित्तविकल्पाधिकरणम् ।। 

### अपच्छेदे प्राबल्यदौर्बल्यनिर्णयाधिकरणम्
 । युगपदपच्छेदे प्रायश्चित्तयोविप्रतिषेधाद्विकल्प इति स्थितम् । यदा आर ब्धप्रयोग एव क्रमेण उद्गातुः प्रतिहतुश्चापच्छेदौ जायेते तत्र निर्णयाय विचारः क्रियते । उद्गातुरपच्छेदः प्रथमं जातः, तन्निमित्तकं प्रायश्चित्तम्-अदक्षिणाक यज्ञसमाप्तिः पुनः प्रयोगश्च । अनन्तरं प्रतिहतुरपच्छेदोऽपि जातः, तन्निमित्तकं प्रायश्चित्तं सर्वस्वदक्षिणा । तत्र कि प्रायश्चित्तद्वयस्य विकल्पः ? किं वा पूर्वनि मित्तकमेव प्रायश्चित्तम् ? अथवा परनिमित्तक प्रायश्चित्तमिति संशयः । 
तत्र पौर्वापर्यायेण जातयोरप्युद्ग्रातृप्रतिहत्रंपच्छेदयोः नैमित्तिकद्वयसमा वायाविशेषात् विकल्प एव युक्तः। नन्वन्यतरेणान्यतरस्य बाध एवाङ्गीक्रियता मिति चेन्न; बाधकताप्रयोजकाभावात्। तथाहि-सामान्यशास्त्रस्य विशेषशास्त्र बाधकं भवति-'आहवनीये जुहोति' 'पदे जुहोति' इत्यादौ । तत्र पदातिरिक्त स्थले आहवनीयशास्त्र सावकाशमिति पदशास्त्रं बाधकम् । श्रुतिलिङ्गादिषु उत्तरोत्तरप्रमाणानां पूर्वपूर्वप्रमाणकल्पनेनैव विनियोजकत्वाद् विलम्बितप्रव त्तिकं उत्तरं प्रमाणं शीघ्रप्रवृत्तिकं पूर्व प्रमाणं बाधते इति पूर्वं प्रमाणं बाधकम् । एवं दशमे प्रत्याम्नानं अर्थलोपः प्रतिषेधश्चेति बाधकप्रमाणानि कीर्तितानि, तेषां बाधकत्वम् । एवं 'गोदोहनेन पशुकामस्य प्रणयेत्, इति काम्यं गोदोहनं नित्यस्य चमसस्य बाधकं पुरुषार्थप्रत्यासन्नत्वात्, चमसस्तु क्रतुद्वारा पुरुषार्थं प्रति विप्रकृष्टः । अतः काम्यं नित्यस्य बाधकम् । अङ्गभूतानां दीक्षणोयादीष्टी नामपि पर्वकालनुष्ठेयत्वे प्राप्तेऽपि प्रधानानुग्रहस्य न्याय्यत्वात् सोमस्यैव पर्व कालानुष्ठेयत्वं न दीक्षणीयादीष्टीनामिति बाधः। एवमनारभ्याधीतसामिधे नीसाप्तदश्यस्य प्रकरणाधीतपाञ्चदश्येन बाधः। एवमादिषु ये बाधकप्रयोज कास्तेष्वन्यतमस्यात्राभावात् नैकेनापरस्य बाधः । अतो विकल्प एव युक्तः । ननु भ्रमस्थले प्रथमं जातस्य ज्ञानस्य बाध उत्तरज्ञानेन यथा भवति तथाऽत्र बाधो भवत्विति चेन्न; वैषम्यात् शास्त्रार्थावधारणवेलायां पौर्वापर्यविशेषाभावात्, भ्रमस्थले प्रत्यक्षबाधकज्ञानेन प्रथमोत्पन्नज्ञानस्य बाधः, न तत्र शास्त्रार्थावधा रणविषयत्वम् । तस्माद्विकल्प एवेति प्रथमः पक्षः। 
यदि च बाध्यबाधकभाव एवाङ्गीकर्तव्यस्तहि श्रुतिलिङ्गादिवत् पूर्वमे वोत्तरस्य बाधकं भवत्विति द्वितीयः पक्षः। 
सिद्धान्तस्तु-निमित्त सति नैमित्तिकमवश्यमनुष्ठेयम्, निमित्ताभावे च तदनुष्ठानाभावो नियतः प्रथमं ज्योतिष्टोमविधायके शास्त्र पठ्यमाने द्वादशश 

१८५ तदक्षिणाकक्रतुः फलसाधनमिति निश्चित्य ऋतुरारब्धः। तत्र प्रसर्पणरूपाङ्गानु ष्ठांनप्रकारोऽपि शास्त्रण निश्चितः । वेदमधीत्य वेदवाक्यार्थविचारार्थ वाक्यार्थ निर्णयः क्रियते । तत्र प्रथमं द्वादशशतदक्षिणाको ज्योतिष्टोमः स्वर्गफलक इत्य वगतम्। प्रसर्पणसन्दर्भे पठ्यमाने उद्गात्रपच्छेदनिमित्तञ्चेददक्षिणाकः पुनरावृत्तिधर्मकश्च ज्योतिष्टोमः स्वर्गफलक इति, प्रतिहत्रपच्छेदे निमित्ते सति सर्वस्वदक्षिणाकः ऋतुः फलसाधक इति च ज्ञानानि जायन्ते । ज्ञानोत्पत्त्यवसरे एक ज्ञानमपरस्य बाधकमित्येव ज्ञानं भवति,न त्वेकमपरं बाधते शास्त्रस्यार्थाव धारणमात्रं जायते । प्रयोगावसर एव बाध्यबाधकनिर्णयेन इदमस्य बाधकमिति निर्णतव्यं भवति । निमित्तानि कादाचिकानि । कदाचिदेकं निमित्तं भवेत्, कदाचिन्निमित्तद्वयं त्रयं वा । यदैकं निमित्तं तदा नैमित्तिकस्यावश्यं कर्तव्यत्वेन पूर्वं यद्वादशशत दक्षिणाकतोः फलप्रदत्त्वज्ञानं नैमित्तिकज्ञानेन बाध्यत इत्य ङ्गीकर्तव्यम्, नैमित्तिक ज्ञानस्य परत्वात् । यदा च पौर्वापर्येण द्वयोरपच्छेदः तत्रापि पूर्वं परेण बाध्यत इत्येव न्यायः । ननु पूर्वज्ञानं नष्टम्, कथं नष्टस्य परेण बाधः । न हि मृतस्य सर्पस्य पुनस्ताडनेन नाशो भवतीति चेन्न; स्मृत्यारूढ तया ज्ञानस्य पूर्वस्य सत्त्वात् । शास्त्रार्थज्ञानं हि कर्मणः प्रयोगावसर उपयुज्यते, कर्मानुष्ठान प्रत्यर्थज्ञानं तावदङ्गम् । तच्चार्थज्ञानं कर्मानुष्ठावसरे न कर्मानु ष्ठाता पुस्तकं विलोक्य सम्पादयति । समग्रशाखाया अध्ययनानन्तरं गुरुकुल एवोषित्वा विचारपूर्वकं वाक्यार्थज्ञानं सम्पादयति । तच्च प्रयोगावसर उपयुज्यते। 
सर्वत्र बाध्यबाधकभावो विरोधे सत्येव प्रसरति । स्वीयमर्थं विदधदेव शास्त्रं आत्मनो विरुद्धमर्थं बोधयितुमक्तुवत् स्मृत्यारूढं बाधत इत्येष्टव्यम् । तथाच परेणैव पूर्वस्य बाधस्सिध्यति । पूर्वेणैव परस्य भवतु बाध इति शङ्कितं न शक्यम, पूर्वविज्ञानसमये परस्यानुदयात् । निमित्ते सति प्रवृत्तं नैमित्तिकशास्त्रं अन्यथाकर्तव्यत्वेन निश्चितस्य क्रतोः अन्यथाकर्तव्यत्वमवबोधयति । अतः परस्यैव पूर्वबाधकत्वम् । प्रयोगावसर एव विरोधस्य प्रसरः । 
ननु परशास्त्रण पूर्वशा त्रस्य बाधे पूर्वशास्त्रस्याप्रमाण्यं स्यात् । न चेष्टायत्तिः, तथा सति 'यजतिषु येयजामहं करोति नान याजेषु'इत्यत्र प्रतिषेधस्य पर्यंदासाङ्गीकरणमनर्थकं स्यात् । यजतिचोदनाचोदितेषु सर्वत्र येयजामहकरणं प्राप्तम् अनूयाजा अपि यजतिचोदनाचोदिता । तत्रापि येयजामहकरण प्राप्ते निषेधवावयेन तत्प्रतिषेधे सति अप्रामाण्यं प्राप्तम् । तन्निवारणायैव प्रतिषेधमन ङ्गीकृत्य पर्युदासः स्वीकृतः। अतोऽनूयाजव्यतिक्तेषु येयजामहः कर्तव्य इति निर्णयः कृतः अविद्यमानदोषस्य च शास्त्रस्याप्रामाण्याङ्गीकारोऽनुचितः । अत्र च परशास्त्रण पूर्वस्य बाधे पूर्वशास्त्रमप्रमाणं स्यादिति चेन्न; शास्त्रस्यासम्भव द्विषयत्वमेवाप्रामाण्य निदानम् । निमित्तप्रादुर्भावाभावे पूर्वशास्त्रं सम्भवद्विषयम् अतो नाप्रामाण्यम् । तस्मात्परेण पूर्वस्य बाधः । श्रुतिलिङ्गादिस्थले तु द्वयोरेकत्र 
२४ 
१८६ 
मीमांसानयमञ्जर्याम् । समावेशे पूर्वेण शीघ्रप्रवृत्तिकेन कार्यस्य निर्वत्तत्वात् परस्याप्रवृत्तत्वाद् बाधः । प्रकृते तु पर प्रवृत्तं निमित्त, निमित्ते सति नैमित्तिकमवश्यं कर्तव्यमिति परेण पूर्वस्य बाध इति ॥ 
इत्यपच्छेदाधिकरणम् 

### अपच्छेदे पुनः प्रयोगेऽधिकाराधिकरणम्
 प्रसर्पणे उद्भातृगणान्तर्गतानाम त्विजां क्रमो नियतः तत्र तत्तन्निमित्ते सति नैमित्तिकं प्रायश्चित्तम् युगद्द्वयोनिमित्तयोः नैमित्ति प्रायश्चित्तम्, पौर्वा पर्येण निमित्ते जाते प्रायश्चित्तं प्रदर्शितम् । अस्मिन्नधिकरणे प्रथमं प्रतिहर पच्छेदः, पश्चाद्गातुरपच्छेदो यदा जायते तदा परेण पूर्वस्य बाध इति पूर्व न्यायेन स्थितम् । पूर्व सर्वस्वदक्षिणाकम्, परञ्च अदक्षिणाकसमाप्तिपूर्वकपुनः प्रयोगधर्मकञ्च । तत्र पुनः प्रयोगे पूर्वस्मिन् यद्देयं तद्देयमिति स्थिते संशयः किं पुनर्यज्ञे द्वादशशतं देयम्; उत द्वादशशतसर्वस्वयोर्विकल्पः ? अथवा सर्वस्व मेव देयमिति । 
तत्र 'यत्पूर्वस्मिन् दास्यन् स्यात्तद्दद्यात्' इति वाक्ये 'पूर्वस्मिन्' इति पदस्यार्थी निर्णतव्यः । 'पूर्वस्मिन्' इति पदं कर्मनिर्देशकमपि भवितुमर्हति,. कर्मणः प्रयोगनिर्देशकमपि। प्रयोगभेदे सत्यपि कमकमेव । तत्र निरपेक्षतया कर्मणि द्वादशशतं प्राप्तम, निमित्तसापेक्षतया च कर्मणि सर्वस्वं प्राप्तम् । सापेक्षनिरपेक्षयोनिरपेक्षः शोघ्रप्रवृत्तिक इति द्वादशशतस्यैव प्राप्तिरित्येकः पक्षः। 
प्रयोगपरत्वे द्वावपि प्रयोगावविशिष्टौ। यथा द्वादशशतदक्षिणाकप्रयोगः तथा स्वर्वस्वदक्षिणाकप्रयोगोऽपि । अत उभयो विशेषाभावाद्विकल्प इति अपरः पक्षः । 
सिद्धान्तस्तु-प्रयोगयोयोर्मध्ये पुनर्यागेऽव्यवहितपूर्वप्रयोगः सर्वस्वदक्षि णाक एव। द्वादशशतंदक्षिणाकप्रयोगस्तु व्यवहितः । अतः 'पूर्वस्मिन्' इति पदं सर्वस्वदक्षिणाकप्रयोगं निर्दिशति । अतः पुनः प्रयोगे सर्वस्वमेव देयम् । ननु पुनः प्रयोगे 'अदक्षिणाकः संस्थाप्यः' पूर्वस्मिन् यद्दास्यन् स्यात् तद्दद्यात्' इत्य त्रादक्षिणशब्देन दक्षिणाया निषिद्धत्वात् कथं सर्वस्वदक्षिणायाः प्राप्तिरिति चेन्न; 'नातिरात्र षोडऽशिनं गलाति'इत्यत्र यथा निषेधस्तथाऽत्र निषधाभावात् । दक्षिणानिवृत्तेथिकत्वात् । अत्रादक्षिणस्य क्रतोः समाप्तिविधीयते । एवं विधीयमाना समाप्तिः दक्षिणादाने सति न सम्भवति इत्यर्थाद्दक्षिणा निवर्तते । ततश्चार्थात्प्राप्तेन दक्षिणाभावेन वाचनिक 'सर्वस्वं दद्यात्' इति दक्षिणादानं निषेधुं शक्यते । ननु यस्मिन् प्रयोगे प्रतिहत्रपच्छेदः, तस्मिन् प्रयोगे सर्वस्य देयम्, इदञ्च प्रयोगान्तरं पुनर्यागे । तत्र कथं सर्ववेदसस्य प्राप्तिरिति चेत् 

१८७ सत्यम्; उद्गात्रपच्छेदनिमित्तकपुनर्यागेऽयं प्रयोगो भिन्नः, तथापि यस्मिन् प्रयोगे प्रतिहत्रपच्छेदः तस्मिन्नेव प्रयोगे सर्ववेदसं दद्यात् इति नास्ति विधिः । तत आच्छिद्य प्रयोगान्तरे निक्षिप्यत इति सर्ववेदसस्य स्वरूपेण द्वादशशतवद् बाधाभावात् पुनः प्रयोगे स्वर्वस्वदानेनैवाधिकार इति । 
(इत्यपच्छेदपेटिकायां) पुनः प्रयोगेऽधिकारनिरूपणाधिकरणम् ।। 

### (अपच्छेदपेटिकायां) महर्गणेऽन्ह एव पुनः प्रयोगाधिकरणम्
 
अहर्गणेषु द्वादशाहे च प्रत्यहं समग्रस्सोमयागस्समापनीयः । तत्र यस्मिन्न हनि उद्गात्रपच्छेदनिमित्तकः पुनर्यागः प्राप्तो भवति किं सर्वो गण आवर्तनीयः ? उत तदहरेवावर्तनीयम् ? इति सन्देहः। तत्र चतूरात्रं पञ्चरात्रं षड्रात्रम् इत्येवं ये यागा विहिताः ते संहत्येव फलजनकाः । अर्थात् अन्हां गणस्य फलजनकत्वं नत्वेकैकस्यान्हः । यत्फलसाधनं तदुद्देनैव धर्मा विधीयन्ते। अतः निमित्त सति नैमित्तिकतयाऽनुष्ठीयमानं प्रायश्चित्तं गणेनैव सम्बध्नाति, न त्वन्हा। तस्मा द्गाणस्यैव पुनः प्रयोग इति पूर्वपक्षः । 
सिद्धान्तस्तु-प्रधानोद्देशेन क्रियमाणानामङ्गानामनुष्ठानं केषाञ्चन तन्त्रेण भवति, केषाञ्चनावृत्त्या । प्रसर्पणं सोमयागस्याङ्गम् । अहर्गणेषु प्रत्यहं सोमयागः कर्तव्यो भवति । तत्र प्रत्यहं यागाङ्गत्वेन प्रसर्पणमङ्गं प्राप्नोति । तच्च कर्तव्यमेव । प्रधानभतकर्मणामावत्तौ तदङ्गानामप्यावत्तिः न्यायसिद्धा। अतश्च यस्मिन्नेवाहनि उद्गात्रयच्छेदो निमित्तं प्राप्नोति तत्रैव नैमित्तिक प्रायश्चित्तमङ्गमनष्ठेयम। निमित्तञ्च कादाचित्कम, न नियतम। नैमित्तिक प्रायश्चित्तं नाहर्गणस्याङ्गम् किन्तु तत्तदहनि क्रियमाणस्य कर्मणः । प्रत्यहं क्रियमाणा ये सोमयागाः ते स्वरूपत एव भिन्नाः । कर्मणां भेदः स्वरूपतः शब्दा न्तरादिभिश्च भवति । प्रकृते स्वरूपतो भेदः । यथा दर्शे पौर्णमास्याञ्च षड्यागा भिन्ना अपि प्रत्येक यागस्य स्वस्व पूर्वद्वारा एकफलजनकत्वम् तथा अहर्गणेषु क्रियमाणा यागा भिन्नास्सन्त एकफलजनका भवन्ति स्वस्वापूर्वद्वारा । एवञ्चा हर्गणस्य फलजनकत्वम् । तथाचाहर्गणे तत्तदहनि क्रियमाणस्य कर्मणोऽङ्गं प्रसर्पणम्, तत्र प्राप्तं नैमित्तिक प्रायश्चित्तमपि तदङ्गम् ; अतोऽन्ह एवावत्तिः न गणस्येति ॥ 
इत्यर्गणेऽन्ह एव पुनः प्रयोगाधिकरणम् ।।
मीमांसानमञ्जर्या षष्ठाध्यायस्य पञ्चमः पादस्समाप्तः ॥﻿कट का निराकर गिर जागा 

## षष्ठाध्यायस्य षष्ठः पादः 

### सत्रे समानकल्पानामधिकाराधिकरणम्
 गा) पञ्चमे पादे प्रायश्चित्तनिमित्तप्रयुक्ताधिकारश्चिन्तितः । अथेदानी षष्ठे पादे कर्माङ्गप्रयुक्ताधिकारम्चिन्त्यते । तथाहि दर्शपूर्णमासयोः समित्तनूनपा दादयः पञ्च प्रयाजा अङ्गम् । प्रयाजविधायकवाक्यगत समिदादिपदं नामधेयं वत्प्रख्यशास्त्रात् । तत्प्रख्यशास्त्रञ्च 'समित्समिधोअग्न' इत्यादिमन्त्रवर्णः । अनन्यपरविधिपूनःश्रवणरूपादभ्यासाच्च कर्मभेदः । सर्वमिदं प्राग्विचार्य निर्णीतम । तत्र द्वितीयः प्रयाजो वसिष्ठ-शुनका-त्रि-वत्स-राजन्यानां नराशंसदे बताकः, अन्येषाञ्च तनूनपाद्देवताकः वसिष्ठशुनकात्रिवत्सराजन्यानां नारा शंसो द्वितीयः प्रयाजः तनूनपादन्येषाम्' इति वचनात् । सो 'सप्तदशावराः चतुर्विशतिपरमास्सत्रमासो रन्' इति विहिते न्यूनतः सप्तदश, अधिकतश्च चतु. विशतिसङ्ख्याका यजमाना अधिकुर्वन्ति । परम्परया ज्योतिष्टोमविकृतित्वा त्सत्रस्य तत्र दीक्षणोयादय इष्टयः कर्तव्या भवन्ति । तास्विष्टिषु दर्शपूर्णमासवि कृतिषु प्रयाजा अनुष्ठेयाः । तत्र नाराशंसकल्पः तनूनपात्कल्पश्चेति कल्पद्वयम् । तत्र सन्देहः-विभिन्न कल्पानामधिकारः ? उत समानकल्पानाम् ? इति । - तत्र वसिष्ठशुनकात्री' त्यादि वाक्यं किमुद्दिश्य किं विधत्त इति पर्या लोच्यमाने शाखाभेदेन प्रयाजानां द्वितीयक्रमे पठितयोः विकल्पेन प्राप्तयोः नराशसतननपान्मन्त्रयोः वसिष्ठादिपुरुषः नराशंससम्बन्धं बोधयितुं प्रवृत्त स्वादिदं वाक्यं वसिष्ठाद्युदेशेन नराशंसमन्त्रसम्बन्धं विधत्तइत्यङ्गीकर्तव्यम् । तंत्र द्वितीयपदं प्रयाजपदं नाराशंस इत्यत्र तद्धितञ्चानुवाद इति सिध्यति । नराशसमन्त्रस्य वासिष्ठादिभिस्सम्बन्ध विहिते तदितरेषां तन नपात्सम्बन्धो ऽर्थात्प्राप्नोतीति न तत्र विधापार इति 'इतरेषाम्' इत्यप्यनुवादः । दर्श पूर्णमासयोविहितमिदं कल्पद्वयं सत्रेऽपि फलति, सत्रस्य बहुयजमानसाध्यत्वात्, दर्शपूर्णमासयोरेकयजमानसाध्यत्वेऽपि समन्वितं भवति । अर्थात् बहुयजमानके सत्र कतिपये वासिष्ठादयः, तदितरे च कतिपये। दर्शपूर्णसयोर्वासिष्ठादीना मप्यधिकारः तदितरेषामपि । ततश्च भिन्नकल्पानामधिकारस्सिध्यति । नन भिन्नकल्पानां दर्शपूर्णमासयोर्भवत्वधिकारः, तत्र ऋतुवैकल्याभावात् । सत्रे तु यजमानाः भिन्नकल्पाः, नाराशंसप्रयाजे क्रियमाणे तनूनपात्प्रयाजस्य चैकल्यम्, तनूनपात्प्रयाजेऽनुष्ठीयमाने नाराशंसस्य वैकल्यं भवेदिति चेन्न; औदुम्बरीसम्मानवदुपपत्तेः । 'यजमानसम्मितौदुम्बरी भवति' इत्यौदुम्बरीस्थू 
HER 
१८९ णायास्सम्मानं अनेकेषु यजमानेषु अन्यतमस्यैव सम्पाद्य ऋतुरनुष्ठीयते, न तत्र वैकल्यं भवति, तथैव वासिष्ठादिसम्बन्धमादाय नाराशंसप्रयाजेऽनुष्ठीयमाने वकल्यस्य नावसरः । तस्माभिन्नकल्पानामपि सत्रेऽधिकार इति पूर्वपक्षः । 
सिद्धान्तस्तु-औदम्बरीसम्मानोदाहरणेन तिकी वैकल्यपरिहारोपन्यासो विषमः । अत्र यज्ञाङ्गभूतौदुम्बरीमुद्दिश्य यजमानसम्मानं विधीयते यजमा नाश्च बहवः। तत्रान्यतमस्यापि ग्रहणेन क्रतोगुण्यं न सिध्यति । यथा अष्टाकपालादिस्थले श्रपणप्रयुक्ताष्टसु कपालेषु येन केनापि कपालेन तुषोपवापः सम्पादयितुं शक्यते । न तत्र वैगुण्यमापतति । यस्य कस्यापि यजमानस्य सम्माने क्रियमाणे यजमानसम्मितवौदम्बरी भवतीति न तोर्वैगुण्यम्, नारा शंसप्रयाज़स्तु क्रतोरङ्गम् । तस्मिन् अनुष्ठिते तनूनपात्प्रयाजस्याननुष्ठानम्। इति वैगुण्यं भवेदेव । अतो भिन्नकल्पानां नाधिकारः। ननु यजमानशब्दोऽत्र व्यक्तिलक्षकः, जातिवाचित्वे संमाननक्रियाया अनुपपत्तेः । ततश्च या काञ्चन व्यक्तिमादाय सम्माननक्रिया भवितुमर्हति । तथासति ऋत्वन्तरसम्बद्धयजमा नस्यापि सम्मानं भवेदिति चेन्न; तस्यात्राधिकाराभावात्, व्यक्तिवचनानां सन्निहितविशेषपरत्वेनासन्निहितवचनत्वासम्भवात् । ननु वासिष्ठादिकर्तृत्व निमित्तीकृत्य क्रत्वङ्गत्वेन नाराशंसो विधीयताम् । भिन्नकल्पानां सन्निपाते वासिष्ठकर्तृकत्वं वा निमित्तविशेषो न वक्तुं शक्यते । अविशेषात्तनुनपान्नारा शंखयोरन्यतरानुष्ठाने सति तस्याङ्गत्वं न परिगण्यते । कुतो वैगुण्यं भवेत् । यथा 'बृहद्रथन्तरे भवतः,इत्यत्र बृहद्रथन्तरयोस्सन्निपाते न बृहन्निमित्तकमङ्गम् नवा रथन्तरनिमित्तकमङ्ग प्राप्नोति तद्वत् इति चेन्न; सत्र सर्वे स्वामिनो यज माना भवन्ति । स्वामित्वन्च कर्मजन्यफलभोक्तृत्वम् । समग्रस्य फलस्य सर्वेपि भागिनः । तेन प्रत्येक कर्तृत्वमस्तीति सिद्धयति । ततो निमित्तत्वविघातो नास्तीति वसिष्ठकर्तृकस्य क्रतोः नाराशंसोऽङ्गम् । शास्त्रणोपदिष्ट फलं प्रयोक्तः कर्मानुष्ठातुर्भवति । अननुष्ठाने फलं न सिध्यति । कर्तृत्वञ्च वासि ष्ठादीनामस्ति । उभयेषां सन्निपाते सङ्कटमिदमापतेत् । अतो भिन्नकल्पानां नाधिकारः। यदुक्तं बृहद्रथन्तरवदिति तत्रोच्यते-समग्रपृष्ठस्तोत्रसाधनतया बृहद्रथन्तरयोस्साम्नोः विकल्पेन विधानम् 'बृहद्वा पृष्ठं भवति रथन्तरं वा' इति । बृहति क्रियमाणे रथन्तरं न कर्तव्यम् रथन्तरे क्रियमाणे बृहन्न कर्तव्यम् । प्रत्येकं समग्रपृष्ठस्तोत्रसाधनावस्थायां तत्तदङ्गप्राप्तिः। उभयोस्साम्नोर्यत्र सन्निपातः तत्र प्रत्येकस्य समग्रस्तोत्रसाधनत्वं नास्ति, किन्त्वेकदेशस्तोत्रसा धनत्वमेव । अतस्तत्र तत्तदङ्गप्राप्तिर्न भवति । निमित्त सति नैमित्तिकानुष्ठा नम् । निमित्तमेव नास्ति नैमित्तिक कुत्तस्स्यात् । प्रकृते तु प्रत्येक कर्तृत्वान्नि मित्तत्वाविघातः । अतश्च विषमो दृष्टान्तः । तस्मान्न सत्रषु भिन्नकल्पा नामधिकार इति ॥ 
1 yri इति सत्रे समानकल्पानामधिकाराधिकरणम् ।। 
१६० 
मीमांसानयमञ्जर्याम् । 

### कुलाययज्ञ भिन्नकल्पाधिकरणम्
 । सो समानकल्पानामेवाधिकारस्साधितः । इदानों तदपवादः क्वचित्प्र स्तूयते । एतेन राजपुरोहितौ सायुज्यकामौ यजेयायाताम्' इति श्रूयते । अत्र तत्पुरुषसमासाङ्गीकारे समानकल्पयोरधिकारः। द्वन्द्वसमासाङ्गीकारे च भिन्नकल्पयोरधिकारः । अतः किं पुरोहितश्च पुरोहितश्च पुरोहितौ राज्ञः पुरो हितौ इति समासः ? उत राजा च पुरोहितश्च राजपुरोहितौ इति समासः ? इति सन्देहः । 
। तत्रेतरेतरद्वन्द्वसमासाङ्गीकारे राजपुरोहितपदेन युगपदितरेतरसहि तार्थद्वयबोधनं लक्षणया वक्तव्यम् । युगपदनङ्गीकारेऽपि साहित्यं बोधयितुं लक्षणा भवत्येव । अतः राज्ञः पुरोहितः राजपुरोहित इति प्रथमं षष्ठीतत्पुरुषं कृत्वा ततः राजपुरोहितश्च राजपुरोहितश्च राजपुरोहिताविति कृतकशेष स्वीकारे राजम्बन्धिनौ द्वौ पुरोहिताविति समानकल्पयोरधिकार इति प्रथमः पक्षः। 
तत्पुरुषानन्तरं एकशेषस्वीकारे द्वित्वसंख्याया विशेषणीभूते राजपदार्थ ऽपि तत्सम्बन्धो वक्तव्यः स्यात् । तदनुचितम् । संख्याया विशेष्य एवान्वयनिय मात् । पदद्वयस्यावृत्तिरपि स्यात् । अतः प्रथम पुरोहितश्च पुरोहितश्च पुरोहि तावित्येकशेषं कृत्वा ततस्तत्पुरुषः राज्ञः पुरोहितौ राजपुरोहिताविति द्वितीयः पक्षः । एकस्यैव राज्ञो द्वौ पुरोहितो यजेयातामिति समानकल्पयोरधिकार स्सिध्यति । 
र एकस्य राज्ञ एक एव पुरोहितो भवति न द्वौ भवतः। 'पुरोहितं वृणीते'इति वरणवाक्ये वरणसंस्कारो विधीयते,संरकार्यस्य पुरोहितस्योद्देश्यत्वेन तद्गतसं ख्याया अविवक्षितत्वेऽपि संस्कृतस्योत्तरत्र विनियोगस्यावश्यकत्वात् तदर्थं कल्पितं यद्विनियोगवाक्यं 'पुरोहितेनेदं भावयेत्' इति तत्र पुरोहितस्योपादे यत्वात् तद्गतसंख्याया विवक्षैव युक्ता। ततश्चैकस्य राज्ञो द्वौ पुरोहितौ न भवतः। तस्मात् राजात्मकः पुरोहित इति कर्मधारयं स्वोकृत्योपादेयगतै कत्वानुग्रहाय समानकल्पस्याधिकारस्साधयितुं शक्यत इति तृतीयः पक्षः। अस्मिन् पक्षे क्षत्रियस्य सोमयागेऽधिकारोऽस्त्येव किन्तु भक्षण नाधिकारः । तदर्थं 'फलचमसमादाय ऋतुनिवर्तयितुं शक्यते । अतस्समानकल्पाधिकारः । 
_____ तस्मात्कर्मधारय इति तृतीयः पक्षः। राजनशब्दः क्षत्रियवाची, पौरो हित्यञ्च ब्राह्मणस्य। ततश्च राजात्मा पुरोहितः कथं स्यात? आपत्काले पूर्व पूर्वस्योत्तरोत्तरवृत्याश्रयणं स्मृतिसिद्धम्, उत्तरोत्तरस्य पूर्वपूर्ववृत्त्याश्रयणन्तु न शास्त्रानुमोदितम् । अतः क्षत्रियस्सन् पौरोहित्यवृत्तिस्वीकारे न तस्या १. व्यग्रोधस्तिभिनीराहृत्य ताः सम्पिष्य तमस्य भक्षं प्रयच्छेत्' इति बिहितं भक्षणम् । 

१६१ धिकारः। अतश्च द्वन्द्वसमास एवोचितः राजा च पुरोहितश्चेति । एवं सति भिन्नकल्पाधिकारः। समाहारद्वन्द्वे एकत्वान्वयार्थ पदद्वयेऽपि समुदायलक्षणा। समाह्रियमाणपदार्थानां बहुत्वादेकत्वान्वयानुपपत्त्या समाह्रियमाणपदार्थसमु दायस्स्वीक्रियते । तस्माद्भिन्नकल्पाधिकार इति सिद्धान्तः ॥ 
इति कुलययज्ञे भिन्नकल्पाधिकरणम् 

### सत्रे ब्राह्मणाधिकाराधिकरणम्
 सत्रेषु 'ये यजमानास्त ऋत्विजः' इति श्रुतम् । भिन्नार्थकयोः ऋबिग्य.. जमानपदयोः सामानाधिकरण्यं कीदशमिति विचारः क्रियते । किं यजमान कार्योदेशेन ऋत्विजो विधीयन्ते ? उत ऋत्विक्कार्योद्देशेन यजमाना विधीयन्ते' इति सन्देहः । तत्र लक्षणाश्रयणेनैव सामाधिकरण्यं पक्षद्वयेऽपि सम्पादनीयम्। ऋत्विग्यजमानपदयोः समानविभक्ति कयोः सामानाधिकरण्यं द्वेधा भवितुमर्हतिऋतुयजनकर्तृत्वमादाय यजमाना ऋत्विज इति, परिक्रय क्रीतत्विक्त्वमादाय यजमाना यागकर्बभिन्ना इति । तत्र तृतीयसप्तमाष्टादशा धिकरणे 'स्वामिसप्तदशाः कर्मसामान्यात्' इत्यत्र स्वामिनो यजमानस्य सप्तदशत्विक्त्वं साधितमिति नात्र तत्साधनीयम् । अतो न प्रथमः पक्षः । यजमानस्य ऋतुयजनकर्तृत्वस्य सिद्धत्वात् । परिक्रयक्रीतत्विक्त्वं तु यजमानस्य न सम्भवति, स्वामित्वादिति न द्वितीयः पक्षः। स्वामिनो यजमानस्य परिक्रयासम्भवात् । न हि स्वामी स्वयमात्मनः परिक्रयं कुर्यात् । ननु ऋत्विक्पदेन प्राकृतक्रयक्रीतकार्यविशिष्टकर्तृन् लक्षयित्वा तेन सह यजमान पदस्याभेदान्वयो भवत्विति चेन्न; सुबन्तयोः परस्परमन्वयस्याव्युत्पन्नत्वात् विशिष्टकर्तलक्षणाया गौरवाच्च । विशिष्टकर्तृलक्षणापेक्षया तत्कार्यलक्षणैव ऋत्विक्पदे न्याय्या। अतो 'यो होता सोऽध्वर्युः' इत्यत्र यथा जघन्येऽध्वर्युपदे तत्कार्य लक्षयित्वा होतुरन्वमः तथा जघन्ये ऋत्विक्पदे तत्कार्यं लक्षयित्वा तत्कार्यं यजमानोद्देशेत यजमानसंस्कारार्थत्वेन विधीयते । ततश्च यजमाना ऋत्विक्कार्यं कुर्यरिति सिध्यति। नन्वेवं सत्यप्राकृतकार्यकरित्वं स्यादिति चेन्नैष दोषः । प्रकृतौ ऋत्विकर्तव्यपदार्थानां साक्षात्परम्परया वा ऋतूपकार जनकत्वम् इह तु तद्बाधित्वा यजमानगतादृष्टार्थत्वमित्यप्राकृतकार्यकल्पनायां न दोषः । किञ्च द्वादशाहे बाहदिगरं ब्राह्मणस्य 'पार्थं रश्म राजन्यस्य' 'रायो वाजीयं वैश्यस्य' इति त्रैवर्णिकानां साम्नो विधानं दृश्यते । अतस्सत्रेषु त्रैवणि कानामधिकार इति पूर्वपक्षे प्राप्ते 
सिद्धान्तः-प्रकृतौ ऋत्विजां कार्यं साक्षात्परम्परया वा ऋतूपकार जननद्वारा ऋतुनिर्वृत्तिरूपदृष्टप्रयोजनजनकम्, तदत्रादृष्टजनकत्वेन यजमान संस्कारत्वेन विधानं, तथा सत्यप्राकृतकार्यकारित्वम् इत्यादयो दोषा भवेयुः । 
१६२ 
मीमांसानयमञ्जर्याम् । अतो यच्छब्दस्य व्यवहित्विक्पदेनान्वयं कृत्वा ऋत्विक्कार्योदेशेन यजमाना विधियन्त इत्यङ्गीकारेऽदृष्टार्थत्वाप्राकृतकार्यकारित्वादिदोषाणां न प्रसक्तिः । ततश्च ये ऋत्विजस्ते यजमाना इति बोधस्सिध्यति । आत्विज्यञ्च ब्राह्मणाना मेव न क्षत्रियवैश्यांनामिति न्यायतस्सिद्धम् । ततश्च सत्रेषु ब्राह्मणानामेवा धिकारः । नन्वात्विज्ये ऋत्विजः कर्तारः। तत्र यजमानानां विधाने यजमान कर्तृकत्वं स्यान्नत्विकर्तृकत्वमिति चेन्न; यजमानस्यापि ऋत्विक्त्वस्य तृतीये साधितत्वात् । ऋत्विजामानत्यर्थं प्रकृतौ क्रियमाणानां वरणभरणादीनामत्र यजमानेष्वसत्वेऽपि ऋतुयजननिमित्तत्वस्य सत्वात् यजमानानामृत्विक्त्वे न बाधः। यद्यप्यतिदेशेन वरणभरणादयः प्राप्नुवन्ति, तथापि उपदेशेन ते बाध्यन्ते । एतावता ब्राह्मणकर्तृकत्वं न बाधितं भवति । अतस्सत्रेषु ब्राह्मणाना मेवाधिकारः। यदुक्तं द्वादशाहे त्रैवणिकानां सामोपदेश इति तत्रोच्यते द्वादशाहस्यहीनात्मकत्वमस्तीति तदादाय सामोपदेशः सङ्गच्छते। तस्मात्सत्रेषु ब्राह्मणानामेवाधिकार इति ॥ 
इति सत्रे ब्राह्मणानामधिकाराधिकरणम् 

### - वासिष्ठाधिकरणम्
 समानकल्पानामेव सत्रष्वधिकारः तत्रापि ब्राह्मणानामेवाधिकार इति च स्थितम् । इदानीं ब्राह्मणेष्वेव विशेषविचारायाधिकरणमारभ्यते। सत्रेषु ब्राह्मणानामेवापिकारे स्थितेऽपि तेष वासिष्ठा इति वैश्वामित्रा इति च भेदौ दश्यते । प्रकृतौ द्वादशाहे श्रूयते- 'वासिष्ठो ब्रह्मा वैश्वामित्रो होता' इति । सत्रे समानकल्पानामेवाधिकारे स्थिते वासिष्ठस्य ग्रहण वैश्वामित्रस्य ग्रहणं न भवति, वैश्वामित्रस्य ग्रहणे वासिष्ठस्य न भवतीत्यतः सन्देहः-कस्य ग्रहण मिति । तत्र श्रुत्योमिथो विरोधे विकल्पे एव पर्यवसानं न्याय्यम् । अतो वासिष्ठवैश्तामित्रयोविकल्पः । 
___ अत्र पूर्वपक्षे सूत्रे. पक्षद्वयं निर्दिष्ट मुपलभ्यते । 'वासिष्ठो ब्रह्मा' इति निर्देशात् वासिष्ठनामेवाधिकार इति प्रथमः । 'सर्वषां प्रतिप्रसवात्' इत्यनेन सर्वेषां ब्राह्मणानामधिकार इति द्वितीयः पक्षः । यथा वासिष्ठस्य निर्देशस्तथा 
वैश्वामित्रस्यापि निर्देशो वर्तते 'वैश्वामित्रो होता' इति । अतः 'प्रतिप्रसवात्' विरोधान वासिष्ठानामेवेति नियमो न भवितुमर्हतीति वासिष्ठवैश्वामित्रयो त्रा धिकारः किन्तु सर्वेषामेव ब्राह्मणानाम् इति द्वितीयः पक्षः। 
सिद्धान्तस्तु वंश्वामित्राणामेवाधिकारः। 'वश्वामित्रो होता इति नियमात् । न च 'वासिष्ठो ब्रह्मा' इति निर्देशाद्वासिष्ठस्य प्राप्तिरिति वाच्यम्, अस्यार्थवादत्वात् । तथाहि-'य एव स्तोमभागानधीते स एव ब्रह्मा भवेत्' इति विधिः अवासिष्ठस्यापि स्तोमभागविदो ब्रह्मत्वमभ्यनुजानाति । 

१६३ तत्रावासिष्ठोऽपि स्तोमभागानधीयानो वासिष्ठकार्यं कर्तुं समर्थ इति स्तो मभागप्रशंसार्थं 'वासिष्ठो ब्रह्मा' इति वाक्यं प्रवृत्तम् । अथवा 'वासिष्ठो ब्रह्मा' इत्येव विधिः । अत्र वासिष्ठपदं लक्षणयाऽवासिष्ठपरं 'य एव स्तोमभागानधीते' इत्यर्थवादवाक्येनैकवाक्यताया आवश्यकत्वात् । यथा 'श्येनेनाभिचरन् यजेत' इति वाक्ये श्येनपदं शक्त्या पक्षिपरमपि 'यथा वै श्येनो निपत्यादत्त एवमयं निपत्यादत्ते' इत्यर्थवादेनैकवाक्यतया गौणं यागपरमाश्रीयते, तथैव वासिष्ठ पदमर्थवादैकवाक्यतया वासिष्ठावासिष्ठपरमित्याश्रयणे ब्रह्मत्वगतवासिष्ठ कर्तक त्वविरोधाभावे हौत्रगतवैश्वामित्रकर्तृकत्वानुरोधात् तत्समानकल्पाना मेवाधिकारस्सिध्यति । तस्मात् भृगुशुनकवसिष्ठानामनधिकारः वैश्वामित्राणा मेवाधिकार इति ॥ 
इति वासिष्ठाधिकरणम् ॥ 

### प्राहिताग्नीनामेव सत्रे ऽधिकाराधिकरणम्
 'सप्तदशावराः चतुर्विशतिपरमाः सत्रमासोरन्' इति बहुभिर्यजमानस्स म्भूय सत्रमनुष्ठेयम् । तत्र ब्राह्मणानामेवाधिकरः, ते च समानकल्पाः, तत्रापि वैश्वामित्रा इति स्थितम् । सम्प्रति कीदृशानामधिकार इति विचारः क्रियते । किम् अनाहिताग्नीनामप्यधिकारः ? उताहिताग्नीनामेवेति संशयः । 
तत्राधानमाग्निसंस्कारार्थं विहितम् । संस्कृतस्याग्नेरुत्तरत्क्रत्वनुष्ठाने विनियोगः । बहुयजमानके सत्रे एको द्वौ वाऽऽधानेनाग्नीन् संस्कृत्य तैरग्निभिः अनाहिताग्निभिरन्यस्सम्भूय सत्रानुष्ठानं यदि कुर्युस्तदा तत्सत्रं संस्कृताग्नि भिरेव सम्पादितं भवति । एवमेव सारस्वतसत्रे वाक्यमाम्नायते-पाररथा एते स्वर्ग यन्ति येऽनाहिताग्नयस्सत्रमासते' इति । अनेन स्पष्टमवगम्यते यद नाहिताग्नीनामपि आहिताग्निना सह सत्रेऽधिकार इति । एकेन आधानद्वारा सम्पादिता अग्नयः परेषामप्युपकारका भवितुमर्हन्ति । अतोऽनाहिताग्नीनाम प्याहिताग्निना यजमानेन सह सत्रेऽधिकार इति पूर्वपक्षे प्राप्ते 
सिद्धान्तः-आधानानन्तरम् इष्टिपूर्वत्वं सोमपूर्वत्वञ्चेति प्रकारद्वयं प्रानिरूपितम् । प्रकृतियागमनुष्ठायैव विकृतियागेषु प्रवृत्तिरिति नियमः । इष्टीनां प्रकृतिः दर्शपूर्णमासौ। दर्शपूर्णसानुष्ठानादनन्तरमेवापरासामिष्टोना मनुष्ठानेऽधिकारः। एवं अग्निष्टोमसंस्थाकज्योतिष्टोमानुष्टानं प्रथम तदनतरं विकृतिसोमयागानामनुष्ठानेऽधिकारः । इमानि कर्माणि आधानसिद्धा ग्निसाध्यानि । अस्यां स्थितावनाहिताग्नीनां सत्रेऽधिकारः कथं स्यात् ? सत्रञ्च द्वादशाहविकृतिः, द्वादशाहश्च ज्योतिष्टोमस्य । तत्रानेका इष्टयो विकृतिभूताः। आधानं न कृतम्, अग्नयश्च न सिद्धाः, दर्शपूर्णमासौ च नानुष्ठितौ, ज्योति ष्टोमश्च नानुष्ठितः, तस्यानाहिताग्नेः सोऽधिकारः कथं साधयितुं शक्यते । किञ्च यश्चाधानेनाग्नीनवाप्तवान् तस्यैव तेऽग्नय उपकारकाः, 'आदधीत' 
२५ 
१६४ 
मीमांसानयमञ्जर्याम् .. इत्यात्मनेपदश्रवणात्। आत्मनेपदेनात्मगामित्वमेव फलस्य। एवं स्थितेऽना हिताग्नेरधिकारः कथं भवेत् ? यत्तु सारस्वतसत्रवाक्यं प्रदर्शितम् 'पररथः' इत्यादि, तत्र गत्यभावेन वचनादनाहिताग्न्यधिकारः स्वीकृतः तेन सर्वत्र सत्रे तथा कल्पनं नोचितम् । तस्मात्सत्रेऽनाहिताग्नीनां नाधिकारः। राम नन सत्र आहिताग्नीनामेवाधिकारे स्वीकृते सर्वेषां यजमानानामग्नयस्सं सृज्येरन् । अग्निसंसर्गे च प्रायश्चित्तं विहितम् - 'अग्नये विविचये पुवोडाशम ष्टाकपालं निर्वपेत्' इति। सति प्रायश्चित्ते न तत्कर्मानुष्ठेयम् । अतोऽनाहि ताग्नीनामधिकारः कथमि चेत्सत्यम्; आपदि प्रमादाद्वा संसर्गे सतीदं प्राय श्चित्तम् न शास्त्रीये इति न दोषः । अत आहिताग्नीनामेवाधिकारः ॥ 
इत्याहिताग्नीनामेव सत्रेऽधिकाराधिकरणम् ॥ 

### पात्रसाधारण्याधिकरणम्
 सत्रे आहिताग्नीनामेवाधिकारः, तत्राग्निसंसर्गे च न प्रायश्चित्तमित्य धिगतम् । इदानीं जुह्वादिपात्रसंसर्गे विचारः क्रियते-किं यस्य कस्यचिद्य मानस्य जुह्वादिपात्राण्यादाय सत्रानुष्ठानम् ? उत सर्वसाधारण्येन पात्रान्तरा ण्युत्पाद्य सत्रानुष्ठानमिति सन्देहः। 
तत्राधानवाक्ये आत्मनेपदश्रवणेनाधानजन्याग्नीनां तत्तद्यजमानकर्तृक ऋतुसाधकत्वमिति व्यवस्था, पात्रोत्पत्तिविषये च तादृशात्मनेपदश्रवणाभावेन यस्य कस्यचिद्यजमानस्य पात्राणि ऋतुसाधकानि भवितुमर्हन्ति । अतो यस्य कस्यचिद्यजमानस्य पात्रः सत्रानुष्ठानमिति पूर्वपक्षः। 
सिद्धान्तस्तु- सर्वसाधारण्येन जुह्वदिपात्राण्युत्पाद्य सत्रानुष्ठानमिति । यदि यस्य कस्यचिद्यजमानस्य पात्राणि गृह्येरन् तदा ऋतुमध्ये तस्मिन् दिष्टंगते 'दक्षिणे हस्ते जुहूमासादयति' इत्यादिना विहिते पात्रचयने तदीयपात्राणामेवो पयोगः कर्तव्य इत्यारब्धस्य क्रतोर्वैगुण्यं भवेत् । न च जीवतोऽन्यस्य यजमा नस्य पात्राण्यादाय ऋतुनिर्वर्त्यतामिति वाच्यम्, तथासति प्रयोगविलम्बापत्तेः । प्रयोगविधिर्न विलम्ब सहते। अविलम्बापरपर्यायं प्रयोगप्राशुभावं विधातुमेव प्रयोगविधिः स्वीकृतः । अन्यस्य यजमानस्य पात्राण्यादाय तानि सम्मार्गादि संरकारैस्कृत्यैवोपयोक्तं शक्यन्ते । तदा विलल्बोऽपरिहार्यः। तेन प्रयोगविधे वैगुण्यमवर्जनीयम् । तस्मात् प्रयोगप्राशुभावसिध्यर्थमपि साधारणानि पात्राण्यु त्पाद्य सत्रानुष्ठानमित्यङ्गीकर्तव्यम् ॥ 
इति पात्रसाधारण्याधिकरणम् ॥ 
अध्वरफल्पादिषु त्रैवर्णिकाधिकाराधिकरणम दर्शपूर्णमासयोः त्रैवर्णिकस्याधिकारः। ब्राह्मण-क्षत्रिय-वैश्या दर्शपूर्ण 

१६५ मासौ कर्तुं शक्नुवन्ति। तत्र वैश्यकर्तृकदर्शपूर्णमासयोः सामिधेनीषु 'सप्तदश वैश्यस्य' इति साप्तदश्यं पाञ्चदश्यबाधकत्वेन विहितम् । अध्वरकल्पादोष्टिषु विकृतिषु 'सप्तदश सामिधेनीरनुब्रूयात्' इति श्रुतम् । अत्रैवं विचारो भवति-- किमनेन वाक्येन प्रकृतितः प्राप्तं साप्तदश्यमनूद्य वैश्यो विधीयते ? उत साप्तदश्यमेव क्रत्वर्थतया विधीयते ? यदि प्रथमः पक्षः तदाऽध्वरकल्पादौ वैश्यस्यैवाधिकारः, यदि च द्वितीयः कल्पः तदा त्रयाणां वर्णानामधिकार इति फलफलिभावः। 
तत्र दर्शपूर्णमासप्रकरणगतस्य 'सप्तदश वैश्यस्य' इत्यस्य प्रवृत्तिः साप्त दश्यविधानायेति तावदङ्गीकर्तव्यम्। वैश्यस्य दर्शपूर्णमासयोरधिकारस्य सत्त्वान्न वैश्यो विधेयः । सामिधेनीषु पाञ्चदश्यं प्राप्तम् , तद्वाधाय साप्तदश्यवि धानभावश्यकम् । तदर्थमिदं वाक्यमिति स्थिते विकृतिष्वध्वरकल्पादौ श्रुतस्य साप्तदश्यवाक्यस्य किं कार्यमिति जिज्ञासायाम्-नानेन साप्तदश्यं विधातव्यम्, प्रकृतौ 'सप्तदश वैश्यस्य' इत्यनेन वैश्यकर्तृकप्रयोगे साप्तदश्यस्य विहितत्वात्, तस्यात्र प्राप्तत्वात् । तथा च वैश्योद्देशेन साप्तदश्यविधाने वैश्यकर्तृकदर्शपूर्ण मासनयोगे सामान्यविहितपाञ्चदश्यबाधापत्तितो यत्र विकृतौ साप्तदश्येन स्वत एव पाञ्चदश्य बाधितं भवति तत्र 'सप्तदश वेश्यस्य' इति वचनस्य पाञ्चदश्य बाधकताव्यापाराभावाल्लघावात् साप्तदश्योद्देशेनैव वैश्यकर्तृकत्वविधियुक्तः । अतश्च वैश्यकर्तृकसाप्तदश्यानुरोधेन तस्यैवाध्वरकल्पादिषधिकारः न ब्राह्मण क्षत्रिययोरिति पूर्वपक्षः। 
सिद्धान्तस्तु-वैश्यकर्तृकत्वविधाने उद्देश्यं सामिधेनीसाधनीभूत साप्तदश्यमिति वक्तव्यम् । तथासति विशिष्टोद्देशापत्तिः। यदि च साप्तदश्यमात्रमुद्देश्यं तदा विकृत्यपूर्वसाधनीभूतसामिधेनीनामेवोपस्थितिर्दु र्लभा, तादृशोपस्थापकप्रमाणाभावात् । ततश्च साप्तदश्यास्यानुवादायोगात् नोद्देश्यं साप्तदश्यं प्रकृतौ। किन्तु वैश्योदेशेनैव साप्तदश्यं विधीयते । तदा तस्य नैमित्तिकत्वं सम्पद्यते। विकृतौ तु अनमित्तकत्वार्थ साप्तदश्यश्रवणम् । विकृतौ च वाक्येनानैमित्तिकं साप्तदश्यं क्रत्वङ्गतया विधीयते । तदा साप्तदश्यस्य वेश्येन विना न वैगुण्यमिति सर्वेषामधिकारस्सिध्यति । तस्मात्सर्वेषामधिकारः ।। 
इत्यध्वरकल्पादिषु त्रैवर्णिकाधिकाराधिकरणम् ।। 
इति षष्ठाध्यायस्य षष्ठः पादस्समाप्तः 
## षष्ठाध्यायस्य सप्तमः पादः 
(विश्वजित्पेटिका) 

### विश्वजिति सर्वस्वदानाधिकरणम्
 अधिकारविचारो वत्तः । अस्मिन् पादे तदपवादः प्रदर्यते । 
विश्वजिद्यागे 'सर्वस्वं ददाति इति श्रुतम् । अत्र स्वशब्द आत्मात्मीयज्ञाति धनवाची। तत्रात्मनो दानासम्भवात्तदपहायात्मीयादिषु चिन्ता। तत्र किं 
आत्मीयानां पित्रादीनां ज्ञातीनामपि दानम् ? उत धनस्यैव ? इति संशयः । 
तत्र स्वशब्दस्यात्मात्मीयादिष्वर्थेषु प्रत्येक शक्तिः। तेन स्वशब्दवाच्य त्वं सर्वत्राविशिष्टम् । अविशेषाच्च पित्रादीनामपि दानं कर्तव्यमेव । ननु दानं नाम-स्वस्वत्वनिवत्तिपूर्वकपरस्वत्वापादनम् । पित्रादिषु स्वस्वत्वनिवत्तिः कथं स्यात? परस्मै दत्तऽपि पितरि स्वनिरूपितपितृत्वम,स्वस्मिम्च तन्निरूपितपूत्रत्वं स्थास्यत्वेव। स्वत्त्वञ्च यथेष्टविनियोज्यत्वरूपम् । तच्च स्वामिनि तिष्ठति । स्वामित्वञ्च पञ्चभिहैतुभिस्सिध्यति गौतमस्मृतिवचनात्-'स्वामी रिक्थ'-क्रय संविभाग-परिग्रहा-धिगमेषु' इति । एतेषु हेतुषु पितरि पुत्रस्य स्वामित्वे न कोऽपि हेतुरस्ति । अतः कथं पितृज्ञातीनां दानमिति चेत्-सत्यम्; परस्वत्त्वापादनमात्रं दानमिति स्वीकारेण पित्रादीनां दानस्योपपत्तेरिति पूर्वपक्षः। 
सिद्धान्तस्तु-परस्वत्वापादनमात्रं न दानपदार्थः लोकविरोधात् । लोके हि स्वस्वत्वनिवत्तिपूर्वकपरविधेयीकरण एव ददातिशब्दप्रयोगो दृश्यते । 'ब्राह्म णाय गां ददाति' इति ब्राह्मणाय दत्ताया गोः पयोदध्यादिकं दाता न गृह्णाति इति शिष्टेष्वाचारः परिदृश्यते। अत्र यदि परविधयीकरणमात्रं दानं स्यात् तहि तद्ग्र हणे दोषो न परिगणनीयस्स्यात् स्वस्वत्त्वनिवृत्तरभावात् । दानञ्च स्वस्वत्वा पादनमात्रे च प्रतिग्रहो न भवति किन्तु परिग्रह एव। परिग्रहप्रतिग्रहयोरर्थे महान भेदः । प्रतिग्रहे ब्राह्मणस्यैवाधिकारः, परिग्रहे च सर्वेषामधिकारः। परिग्रहश्च रक्षणाय दत्तस्य स्वीकारः, प्रतिग्रहश्च यथेष्टस्वविनियोगाय स्वीकारः। परिग्रहेण प्राप्तस्य पदार्थस्य न विक्रयादिकं कर्तुं शक्यते, प्रतिग्रहेण प्राप्तः पदार्थस्तु विक्रेतूं शक्यते । कन्यादाने परिग्रह एव, न प्रतिग्रहः स्मृतिपुराणदिषु महादानानां मध्ये कन्यादानं परिगणितमपि परिग्रहीतृत्वे सति परस्वत्वापादनरूपं १. रिक्यं-पित्रादीनामभावे प्राप्तम्, क्रयः द्रव्यविनिमयेन स्वीकारः, संविभागः 
भ्रात्रादीनां साधारणस्य स्वविभागः, परिग्रहः-रक्षणाय दत्तस्य स्वीकारः, अधिगमः प्रणष्टस्याज्ञातस्वामिकस्य निध्यादेः प्राप्तिः । 

१६७ 
गौणमेव कन्यादानमाश्रयणीयम्। अनेन यागदानयोर्भेदस्साधितो भवति । यागे स्वत्वनिवृत्तिरेव शास्त्रार्थः । न तत्र परस्वत्वापादने व्यापारः । यजमानो देव तायै स्वीयं द्रव्यं त्यजति-अग्नय इदं न ममेति । तत्र देवता यजमानेन त्यक्त द्रव्य अग्निद्वारा परिगृह्णाति । देवतया यजमानदत्तद्रव्यस्य प्रतिग्रहे क्रियमाणेऽवशि ष्टद्रव्यस्येडाभक्षणादौ विनियोगोऽनुपपन्नस्स्यात् । इडाभक्षणादिकञ्चावश्यं कर्तव्यमेव । अतो यागे परिग्रह एव न प्रतिग्रहः दाने तु प्रतिग्रहपर्यन्तं स्वस्वत्व नितिपूर्वकपरस्वत्वापादनम् । अत एव दाता दत्तस्य द्रव्यस्य कियताप्यंशेन स्वयमुपभोक्तुं न शक्नोति । 'सर्वस्वं ददाति' इत्यत्र दातुर्यजमानस्य स्वामित्वं प्रभुत्वं रिक्थक्रयादिष्वेवेति गौतमवचनान्निर्णीते स्वशब्दस्यात्मात्मीयादिवाचित्वे सत्यपि आत्मनि आत्मीयज्ञात्यादिषु स्वामित्वाभावेन स्वत्त्वमेव नास्तीति पित्रा दीनां स्वस्वत्वनिवत्तिपूर्वकपरस्वत्वापादनरूपं दानं न सङ्गच्छते । अतस्स्वशब्दो धनवाच्येव । सर्वस्वं-सर्वं धनं देयम् न पित्रादिकमिति ।। 

### विश्वजिति सर्वस्वदानाधिकरणम्
 

### विश्वजिति भूमिदानानधिकाराधिकरणम्
 - स्वामित्वाभावेन पित्रादीनां दानं नेत्यवगतम् । एकच्छत्राधिपतेः समग्रे भूमण्डले एवं मण्डलाधिपतेः मण्डलान्तर्गतभूमौ स्वामित्वमस्त्येव । अतो भूमिर्दे या न वेति सन्देहः । तत्र स्वामित्वं यत्रास्ति तद्देयमिति निर्णीते भूमौ प्रभुत्वस्य सत्वाद्भूमियैवेति पूर्वपक्षे प्राप्ते 
सिद्धान्तः-भूमिर्न देया, तस्यास्सर्वान् प्रत्यविशिष्टत्वात् । भूमिहि जला शयवनपर्वतादियुक्ता भवति । तत्र न कस्यापि स्वामित्वम् । चक्रवर्तिनः मण्ड लाधिपस्य वा पालन एवाधिकारः। प्रजापालनञ्च प्रजानुरञ्जकव्यापारः । वनपर्वतादीनि कण्टकाकीर्णानि भवन्ति, सिंहव्याघ्रशार्दूलादिवन्यमृगर्भूय ष्ठानि च भवन्ति । तेन देशवासिनां गवां चारण-काष्ठाहरण-कन्दमूलाधाहर णादिकार्यसम्पादनाय प्रजानामानुकूल्यं कर्तव्यम् तथा वनोद्देशाः कष्टकरहिता विधेयाः । सार्वभोमस्य वा मण्डलाधिपतेर्वा भूमौ स्वामित्वे सत्यपि, स्वत्वोत्पाद कहेतोरभावात् न स्वत्वम् । या भूमिः कर्षणादेर्न योग्या तां योग्यां विधाय कृषकेभ्यः प्रदाय तेभ्यः करं गृह्णीयात् । करग्रहणे एव स्वामित्वम्, न तु दान विक्रयादिषु । अतो न भूमिदेयेति ॥ 
इति भूमिदानानधिकाराधिकरणम् ।। 
३ 

### विश्वजिति प्रश्वातिरिक्तसर्वदानाधिकरणम्
 'सर्वस्वं देयम्' इत्यत्र सर्वपदं भूव्यतिरिक्तसर्वपरमिति स्थितम् । सर्वस्वे अश्वानामपि सत्त्वात् तेषां दानं भवति न वेति विचार्यते । कथं विचारः ? संश 
१६८ 
मीमांसानयमञ्जर्याम् । 
यस्य का प्रसक्तिः ? विश्वजित्प्रकरण 'न केसरिणो ददाति' इति प्रतिषेधवाक्यं श्रूयते। स्कन्धगता रोमविशेषाः केसराः, तद्वन्तोऽश्वाः तान् न दद्यादिति प्रति षेधः । अनेन वाक्येन सर्वस्वपदप्राप्ता अश्वाः प्रतिषिध्यन्ते न दातव्या इति । विहितस्य प्रतिषेधे विकल्पः स चाष्टदोषदुष्टः । तदर्थं पयुदासः स्वीकार्यः । पर्यु दासे च दोषः केसरिव्यतिरिक्तान् दद्यादिति शास्त्रार्थः, यदि प्रतिषेधः स्वीक्रियते तदा पाक्षिकमश्वदानं प्राप्नोति, यदि च पर्युदासस्तदा अश्वदानस्य प्रसक्ति 
र्नास्ति । अतस्सन्देहः । 
तत्र प्रकरणाधीतं वाक्यं स्वर्वस्वदाने प्राप्तमश्वदानं प्रतिषेधति । विहितस्य प्रतिषेधे अतिरात्रे षोडशिग्रहणाग्रहणवद्विकल्पः । तत्र पक्षेऽश्वदानस्य प्राप्तत्वादश्वदानं कर्तव्यम् । नन्विदं वाक्यमश्वप्रतिग्रहेष्टिप्रथमपूर्वपक्षे लौकिकमश्वदानं यदुक्तं तत्प्रतिषेधकं भवत्विति चेन्न; प्रकरणबाधापत्तेः। ननु 'नानूयाजेषु ये यजामहं करोति' इत्यत्रेव पर्युदासोऽस्तु इति चेन्न; लक्षणापत्तेः । अतः प्रतिषेध एव । पक्षेऽश्वदानं कर्तव्यमिति पूर्वपक्षः । 
_ सिद्धान्तस्तु-प्रतिषेधे अष्टदोषदुष्टविकल्पाश्रयणापेक्ष या पर्युदासे लक्षणा. श्रयणं लघुभूतम् । 'नातिरात्रे षोडशिनं गृह्णाति' इत्यत्र पर्युदासाश्रयणम शक्यमिति तत्र विकल्प आश्रितः । तत्र नत्रः षोडशिनम् इत्यनेन वा 'अति रात्रे' इत्यनेन वाऽन्वयो वक्तव्यः पर्युदासे। तदुभयं न सङ्गच्छते अतिरात्रे षोडशिनं गृह्णाति' इति विधेस्सत्वात् अतिरात्रे षोडशिभिन्नम् अतिरात्रभिन्ने षोडशिनं इत्यर्थो न सङ्गतस्स्यात् । अतस्तत्रागत्या विकल्पः स्वीकृतः । प्रकृते केसरिभिन्नं दद्यात् इत्याश्रिते 'सर्वस्वं ददाति' इत्यस्य न कोऽपि विरोधः । अश्वेषु तदतिरिक्तषु च यस्य यजमानस्य स्वत्वमस्ति तत्र तस्य यजमानस्या श्वातिरिक्तपदार्थदानेऽधिकारं बोधयतो विधेः पयुदासविधिना को विरोधो भवेत् । तस्मात् न केसरिणो ददाति' इत्यत्र पर्युदास एव न प्रतिषेध इति ॥ 
इति विश्वजिति अश्वातिरिक्तसर्वदानाधिकरणम् ॥ 

### विश्वजिति विद्यमानसर्वस्वदानाधिकरणम्
 पितृज्ञातिभूम्यश्वातिरिक्त सर्वस्वं देयमित्यवगतम् । सम्प्रत्येतद्विचार्यते किं पुरुषोपभोग्यं यद्यद्वस्तु शय्यासनभवनादिकं तत्सर्वं देयम् ? उत शय्यास नाद्यभावेऽपि तत्सर्वमर्जयित्वा देयम् ? इति सन्देहे पूर्वपक्षः-- 
___ सर्वत्र विधेः स्वसमभिव्याहृतसमानपदोपात्तधात्वर्थविधाने लाघवम् । धात्वर्थश्चेदन्यतः प्राप्तः तदा तदुद्देशेनान्यस्य विधानमनुमनुते विधिः । धात्वर्थ विधाने श्रुत्यर्थविधानं भवति, तदुदेशेनान्यस्य विधाने वाक्यार्थविधानम् । 'वाक्यार्थविधिरन्याय्यः श्रुत्यर्थविधिसम्भवे' इति न्यायेन प्रकृते सर्वस्वोदेशेन धात्वर्थस्य दानस्य विधाने श्रुत्यर्थविधिः । तदुद्देशेनान्यस्य विधाने वाक्यार्थ 

१६६ विधिः । तत्र सर्वस्वपदेन पुरुषोपभोग्यं सर्वं शय्यासनादिकं प्रतीयते। यदि तन्नास्ति तदा तदर्जयित्वा सर्वस्वं दद्यात् इति । 
सिद्धान्तस्तु--विश्वजिद्यागो ज्योतिष्टोमस्य विकृतिः । ज्योतिष्टोमे च 'तस्य द्वादशशतं दक्षिणा' द्वादशोत्तरं शतं दक्षिणा । सा चातिदेशेन विश्वजिति प्राप्ता, तदद्देशनैव सर्वस्वविधानमङ्गीकर्तव्यम्, न धात्वर्थविधानम् तस्य प्राप्तत्वात् । प्राप्तस्थले श्रुत्यर्थविधानस्य सम्भव एव नास्ति । अप्राप्तस्थले तु श्रत्यर्थस्यैव विधानम् । प्रकृते दक्षिणादानस्य प्राप्तत्वात्तदुद्देशनैवान्यविधान मेष्टव्यम् । तथा च दानोद्देशेन यस्य यदस्ति स तु तत्र द्वादशशतमात्रं दातुं प्रवृत्तस्सन् सर्वं दद्यात् सर्वस्वं दद्यात्' इति विधेरर्थः पर्यवस्यति । विद्यमानस्य च दानं प्राप्तमिति तस्यैवायं सर्वदानविधिः ततश्च नार्जयित्वा देयम् । यत्सर्व तदद्यादिति न वचनव्यक्तिः, किन्तु यदस्ति तत्सर्वं दद्यादिति ॥ 
इति विश्वजिति विद्यमानसर्वस्वदानाधिकरणम् ॥ 

### विश्वजिति शूद्रदानानधिकाराधिकरणम्
 धर्माचारशिक्षार्थ स्वयभागत्य यजमानमुपजीव्य तिष्ठति शूद्रः । सर्वस्वदाने तस्यापि दानमस्ति न वेति संशयः । तस्मिन् यजमानस्यात्मीयत्वज्ञानसत्त्वात् सोऽपि देय इति पूर्वपक्षे-- 
सिद्धान्तः स न देयः, स्वत्त्वाभावात् । गर्भदासत्वेन ये उपजीवन्ति ते दातुं शक्यन्ते इति ॥ 

### विश्वजिति शूद्रदानानधिकाराधिकरणम्
 

### विश्वजिति दक्षिणाकालिकसर्वस्वदानाधिकरणम्
 ऋतुषु दक्षिणाकालो नियतः। ततः पूर्वमेव यजमानेन निश्चेतव्यं भवति एतावद्धनं दक्षिणार्थमिति । तदवसरे कश्चन यजमानं श्रावयति-अमुकेन धनिकेन प्रतिश्रुतमेताबद्धनं दास्यामीति । तद्धनभागमिष्यतीति । यद्धनं प्राप्स्यति तदपि कि सर्वस्वदानेऽन्तर्भाव्य देयम? उत दक्षिणाकाले यद्धनं तदेव देयमिति सन्देहे पूर्वपक्षः-भावि यद्धनं तदपि देयमेव । यदा तेन धनिना प्रतिश्रुतं यदागमिष्यत्ये वेति प्रतिश्रुतश्रवणेन निश्चितत्वात्, सर्वशब्देन भूतं धनं निर्दिश्यते तथा भावि धनमपि निर्दिश्यते । अतः सर्वशब्दानुग्रहाय भाविधनमपि देयमेवेति । 
सिद्धान्तस्तु--तन्न देयम्, तत्र स्वत्वानुत्पत्तेः। न खलु भाविनि धने कस्यचित्स्वत्त्वं भवितुमर्हति । पुत्रजननात्पूर्वमेव पुत्रो मे भविष्यतीति न कश्चित्प्रेक्षावान् जातकर्मनामकरणसंस्कारे यतते । तस्माद्भाविनि धने स्वत्वाभावान्न तत् सर्वशब्देनोपादातुं शक्यत इति । अतो दक्षिणाकाले यद्धनमस्ति तत्सर्वं देयमिति ।। 
इति दक्षिणाकालिकसर्वस्वदानाधिकरम् ॥ 
२०० 
मीमांसानयमञ्जर्याम् 

### विश्वजिति दक्षिणार्थत्वेन विभक्तसर्वस्वदानाधिकरणम्
 प्रकृतौ आत्मीयं धनं यजमानो वचनात् त्रेधा विभज्य स्थापयति-इदं स्वोपयोगार्थम् इदं क्रत्वनुष्ठानार्थम्, इदं दक्षिणार्थमिति । अयं पदार्थोऽतिदेशेन विश्वजिति प्राप्तः । अत्रापि त्रेधा विभागः कर्तव्य एव प्रकृतिवत् । तत्र सन्देहः किं त्रेधा विभक्तं सर्व देयम् ? उत यावता च शिष्टं कर्म परिसमाप्यते तावच्छिष्ट्वाऽन्यत्सर्वं देयम् ? अथवा दक्षिणार्थत्वेन निहितं यत् तत्सर्व देयमिति। 
तत्र 'सर्वस्वं ददाति' इति सर्वशब्दानुग्रहाय त्रेधा विभक्तं सर्वं देयम् । ननु क्रतुशेषः कथं समापयितुं शक्यत इति चेत्-न; सर्वस्वमिति प्रत्यक्षोप दिष्टम्, तदविरोधेन चोदकस्य दुर्बलत्वेन कर्मलोपे बाधकाभावात् । तस्मात् त्रेधा विभक्तं सर्वं देयमिति प्रथमः पक्षः। 
___प्रारब्धं कर्म समापनीयमिति प्रागवतम्, तथा सति कर्मलोपः कथं भवेत् । यथा सर्वस्वं प्रत्यक्षोपदिष्टम्, तथा विश्वजित्कापि प्रत्यक्षोपदिष्टम् । कर्मार्थं पृथक्करणस्यातिदेशेन विश्वजिति प्राप्तस्योपदिष्टस्य कर्मणो लोपः कथं भवेत् । अतः कर्मार्थं पृथक्कृतं धनं कमव लोपयति इति न युक्तम् । उपदिष्टं कर्म प्रधानत्वात्प्रबलम् । दक्षिणादानन्त्वङ्गम् प्रत्यक्षोपदिष्टमप्यङ्गत्वाद्दुर्बलम् । उपदेशातिदेशौ प्रमाणे । उपदेशस्य 'सर्वस्वं ददाति' इत्यस्य प्रमेयं दक्षिणा। दानमङ्गम्, अतिदेशस्य प्रमेयम् । प्रधानभूतं कर्म, तदर्थत्वेन द्रव्यस्य पृथक्क तत्वात् । प्रमाणयोरुपदेशातिदेशयोर्बलाबलविचारापेक्षया प्रमेयबलाबलविचारो ज्यायान् इति न्यायः 'प्रमाणबलाबलापेक्षया प्रमेयबलाबलं ज्यायः' प्रथमे शिष्टोकोपाधिकरणे स्थितः । तस्मादङ्गभूतदक्षिणापेक्षया कर्मणः प्राधान्यात् कर्मार्थं विभक्तं धनं सर्वपदेनोपादातुं न शक्यते । अतस्तत्परिज्य सर्वस्वं दद्यात् इति द्वितीयः पक्षः। ननु ‘सर्वस्वं ददाति' इति धनशेषाभावमेव बोधयति, कर्मणश्शेषश्चेत् विना दक्षिणया समाप्यताम् धनमर्जयित्वा वा समाप्य तामिति चेन्न; अवशिष्टं कर्म विना दक्षिणया समापनीयमिति विधेरभावात्, अर्जनेन च धनावाप्तेनिश्चयाभावात् । अतः कर्मार्थं विभक्तं धनं परित्यज्या न्यत्सवं देयमिति । 
सिद्धान्तस्तु-क्रवारम्भे त्रेधा विभक्तेषु द्रव्येषु यद्दक्षिणार्थं निर्दिष्ट तदानमनूद्य 'सर्वस्वं ददाति' इत्यनेन सर्वतामत्रं विधीयते । स्वं ददातीति यत् तत्सर्वमिति विधाने विधिलाघवम् । अतश्च यद्भक्षार्थं क्रत्वर्थञ्च द्रव्यं तन्न देयम् इति क्रत्वर्थन द्रव्येण ऋतुस्समापनीय इति ।। 
इति दक्षिणार्थत्वेन विभक्तसर्वस्वदानाधिकरणम् १. चिरन्तनकाले ग्रामेष्वप्ययमाचार आसीत्-कृषकेभ्यो यद्देयं तदानानन्तरं धान्यराशी 
स्वामिनो गृहानागते वृद्धा नार्यः धान्यं त्रेधा विभज्य पृथक्पृथकस्थानेषु निक्षिप्य पालयन्ति-भक्षार्थम्, याचकेभ्यो दानार्थम्, जातकर्मादिमाङ्गलिक कार्येषु पुरोहिताय दक्षिणारूपेण दानार्थमिति । 

२०१ 

### अहीनविश्वजित्यपि सर्वस्वदानाधिकरणम्
 । अष्टरात्रोऽहीनः 'पशुकामोद्यतेन यजेत' इति विहितः । अत्र प्रथमं दिनं विश्वजित्, ततोऽभिप्लवषडहः ततोऽभिजित् एवमष्ट रात्रेऽहःक्लप्तिः । तत्र प्रथमेऽन्हि विश्वाजिति विचारः। एकाहकाण्डे 'विश्वाजिता यजेत' इति विहिते स्वतन्त्रविश्वजिद्यागे यत् सर्वस्वदानं, किं तदेवात्रापि भवति ? उत प्राकृतज्यौतिष्टोमिकी द्वादशशतदक्षिणा इति संशयः। मामा 
तत्राष्ट रात्रक्रतुः अहीनात्मकद्वादशाहविकृतिः, द्वादशाहश्च ज्योतिष्टो मस्य। ज्योतिस्टोमाच्च द्वादशशतं दक्षिणा द्वादशाहे, तस्माच्चाष्टरात्रे प्राप्ता। अष्टरात्रस्य प्रयोग एकः क्रतुः फलवांश्च । फलवकर्मात्र चिकी र्षितम् । चिकीर्षितञ्च कर्माहर्गणरूपम् । अत्रैकमहः विश्वजित्, न तत्फल वत् । ततश्च गणस्यैकप्रयोगत्वात् तदर्थानतिरप्येकैव, न पृथक् पृथक् दक्षिणा । समुदायस्यैवानुष्ठानाय कर्तारो नियम्यन्ते, तत्र समुदायिनां दक्षिणा न प्राप्नोति। ततश्च गणार्थत्वात् दक्षिणाया गणस्य च द्वादशाहप्रकृतिकत्वात् तदक्षिणाया एव प्राप्तिः। सा च द्वादशशतपरिमिता। सैव प्रकृतितः प्राप्ता विश्वजिति देयेति पूर्वपक्षे प्राप्ते-- 
सिद्धान्तः--प्रकृतिविकृत्योः सादृव्यमुन्नीय चोदनालिङ्गातिदेशः कर्तव्यो भवति--यस्मादिदम् एवंलिङ्गकं तस्मादस्य विकृतिरिति । तदपेक्षया नामाति देशो बलीयान् भवति । एकाहकाण्डपठिताद्विश्वजितोऽष्टरात्रीयविश्वजित् कर्म भिन्नम् प्रकरणान्तरप्रमाणेन यथा नित्याग्निहोत्राद्गवामयनीयमासाग्नि होत्रम् । तदा चोदनालिङ्गातिदेशेन द्वादशाहाद्वादशशतदक्षिणातिदेशापेक्षया बलीयसा नामातिदेशेन एकाहकाण्डपठितसर्वस्वदक्षिणाया एवातिदेश औचि त्यमावहति । सर्वस्वदक्षिणा च दक्षिणार्थं यद् विभक्तं द्रव्वं तत्सर्व देयमिति फलति । एवं सति प्रथमपठितस्य मुख्यस्यानुग्रहः अयं भाष्यसम्मतः पक्षः । वार्तिकमते तु भूयोऽनुग्रहन्यायेन ज्यौतिष्टोमिको द्वादशशतदक्षिणैव । 
नन्वेयं मतभेदे कि कारणमिति चेदत्र वदन्ति । अस्मिन्नधिकरणे प्रथम सिद्धान्तसूत्रम्-- 'अहर्गणे च तद्धर्मा स्यात् सर्वेषामविशेषात्' इति। अत्र तद्धर्मेत्यत्र तत्पदेन भाष्यकाराः विश्वजितं गृह्णन्ति, यतो हि पूर्वस्मिन्नधिकरणे 
एकाहकाण्डपठित विश्वजित्सम्बन्धिनस्सर्वस्वदानस्यैव चितत्वात, अतस्तस्यैव . तच्छब्देन परामर्शः। एवं सूत्रगतस्य 'सर्वेषाम्' इति सर्वपदं अहर्गणादौ पठितानां विश्वजिदादीनां परामर्श इति भाष्यकारा अभिप्रयन्ति । 
वातिककृतस्तु तत्पदेन द्वादशाहं गृह्णन्ति, गणयागानां द्वदशाहस्यैव प्रकृतित्वात् । एवञ्च द्वादशाहधर्माः अविशेषेण 'सर्वेषाम्' गणयागानां समा नत्वात् प्रवर्तन्ते इति मन्यन्ते । 
भाष्यकृतां 'हीयते वा एष पशुभिर्यो विश्वजिति सर्वस्वं न ददाति' इति﻿२०२ 
मीमांसानयमञ्जर्याम् वाक्यशेषोऽवलम्बः सर्वस्वदाने । वार्तिक कृताम् 'अन्वहं द्वादशशतं ददाति' इति वाक्यमवलम्बः। एकाहकाण्डपठितो विश्वजित् ज्योतिष्टोमविकृतिः। तत्र ज्यौतिष्टोमिक्या दक्षिणायाः द्वादशशतपरिमितायाः चोदकेन प्राप्तौ सत्यां 'सर्वस्वं ददाति' इत्यनेन सा बधिता भवति । अष्टरात्रयागस्तु गणयागः 'गणेषु द्वादशाहस्य' इति न्यायेन द्वादशाहविकृतिः। तत्र द्वादशशतदक्षिणवातिदि श्यते, द्वादशाहस्य ज्योतिष्टोमविकृतित्वात् । परम्परया सा ज्यौतिष्टोमिकी दक्षिणाऽष्टरात्रे प्राप्ता। अस्यां स्थितौ अष्टरात्रान्तर्गते विश्वजिति द्वादशा हविध्यन्तः प्राप्तः, नामातिदेशेन चैकाहविश्वजिद्विध्यन्तः प्राप्तः। तत्र चोदना लिङ्गातिदेशान्नामातिदेशो बलीयानिति स एव पूर्वोत्तरपक्षिभ्यां ग्राह्य इत्यत्र न विवादः । किन्तु दक्षिणातिरिक्तष्वङ्गेषु तथा सत्यपि दक्षिणाविषये सर्वस्वे द्वादशशते च विवादः । तत्राष्ट रात्रक्रतुरेकप्रयोगनिर्वयंः। एकप्रयोगनिर्व य॑क्रतौ परिक्रीतानां ऋत्विजां दक्षिणाप्येकैव । एकयैवानत्या ऋत्विजां परि क्रयस्सम्पादनीय इति यावत् । अयञ्च विषयः दशमषष्ठपादे निर्णीतः । तन्नायेनाष्ट रात्रे सर्वस्वं वा दोयताम्, द्वादशशतं वा। सा दक्षिणा एकैव । 'अन्वहं ददाति' इति वाक्यास्यान्वहं विभज्य ददातीत्यर्थः । तत्र भाष्यकाराः मुख्यस्य प्रथमपठितस्य विश्वजितः प्राधान्यमङ्गीकृत्य 'मुख्यं वा पूर्वचोदना' इति न्यायेन मुख्य विश्वजिति नामातिदेशेन दक्षिणार्थत्वेन निर्दिष्टं यत्सर्वस्वमाग तमतदेव विभज्यान्वहं दातव्यमित्यभिप्रयन्ति । वार्तिककृतस्तु चोदनालिङ्गाति देशेन यदागतं द्वादशशतं भूयोऽनुग्रन्यायेन तद्विभज्य दातव्यमिति मन्यन्ते । 
इत्यहीनविश्वजिति सर्वस्वदानाधिकरणम् 

### विश्वजित्यधिकदानाधिकाराधिकरणम्
 विश्वजिति सर्वस्वं देयम् तच्चाष्टरात्राद्यहीनगतविश्वजित्यपि देयमिति स्थितम् । सर्वस्वपरिमाणं कियत् इति विचारः-किं द्वादशशतान्न्यूनद्रव्यवतो ऽपि विश्वजित्यधिकारः ? उत तदधिकद्रव्यवत एव ? इति संशये, 'सर्वस्वं देयम्' इत्यत्र सर्वशब्दः न्यूनेऽधिके चोभयत्र प्रयोक्तं शक्यते । न्यूनस्य वाधिकस्य वा सर्वशब्दपरिच्छेदकत्वं न युक्तम् । अतः द्वादशशतान्न्यूनधनवतोऽप्यधिकार इति पुर्वपक्षे प्राप्ते 
सिद्धान्तः-ज्योतिष्टोमे 'ऋत्विग्भ्यो दक्षिणां ददाति' इत्यनेन प्राप्तां दक्षिणामुदिदिश्य 'द्वादशशतं दक्षिणा' इत्यनेन सङ्ख्या विधीयते। यथा दक्षिणा क्रतोरङ्गम् तथा तद्गतसङ्ख्याप्यङ्गम् । तस्य विकृतावतिदेशः। अतिदेशतो विकृतौ प्राप्तस्याङ्गस्य न्यूनीभाव आधिक्यं वा विना विधिना न युज्यते । आधिक्यञ्चायितुं शक्यते । द्वादशशतान्यूनीभावश्च न युक्तः । तस्माद द्वादशशतं ततोऽधिकं वा धनं यस्य विद्यते स एव विश्वजित्यधिकरोति इति । 
इति विश्वजित्यधिकदानाधिकाराधिकरणम् ॥ 
hy 

२०३ 

### अपरिमिताधिकरणम्
 नवस्वधिकरणेषु विश्वजिद्विषयिणी चर्चा वृत्ता। 'सर्वस्वं ददाति' इत्यत्र स्वपदार्थः सर्वपदार्थश्च विस्तरेण विचारितः। सम्प्रति अपरिमितपदार्थश्चि न्त्यते । आधाने 'एका देया षड्देयाः द्वादश देयाः शतं देयम् सहस्र देयम् अपरि मितं देयम्' इति श्रूयते । अत्र देयद्रव्यपरिमाणबोधकत्वेनैकादिशब्दान्निदि श्यान्ते अपरिमितशब्दप्रयोगेण सन्देहस्समुत्पद्यते-किं देयद्रव्यगतपरिमाणनि षेधार्थमपरिमितशब्दः प्रयुक्तः ? उत बाहुल्यबोधार्थं प्रयुक्त इति । 
तत्र पूर्वोक्तपरिमाणनिषेधार्थ मेवापरिमितशब्दः--यत्परिमाणमेकादि शब्दैनिर्दिष्टं तन्न इत्येवापरिमितशब्देनावगम्यते । परिमाणयुक्तं यद्देयत्वेनोक्त तन्न देयमिति निषेधार्थक एवापरिमितशब्द इति पूर्वपक्षः। 
सिद्धान्तस्तु--'न परिमितम् अपरिमितमिति विग्रहेण निष्पन्नोऽयम परिमितशब्दः । तत्र नत्रः क्रियान्वयसामर्थ्य सत्येव निषेधार्थकत्वम्। तच्च सामर्थ्यं समासान्तर्गतस्य न विद्यते । पङ्कजादिशब्दवद् योगरूढोऽयं शब्दः बाहु ल्यार्थकः । परिमाणयुक्तं द्रव्यं देयमित्युपक्रम्यान्ते तनिषेधोऽपरिमितशब्देन क्रियत इति न सङ्गच्छते। अतोऽनेनापि परिमाणान्तरयुक्त द्रव्यमभिधीयत इति वक्तव्यम् । तस्माद् बाहुल्यरूपपरिमाणान्तरविधानार्थमेवापरिमितशब्दः न निषेधार्थ इति ॥ 
इत्यपरिमिताधिकरणम् 

### प्राधाने सहस्रधिकदानाधिकरणम्
 'शतं सहस्रं' इति विधायानन्तरं सङ्ख्यान्तरविधानमपरिमितशब्देने त्यवगतम् । कि तत्सङ्ख्यान्तरं सहस्रान्न्यूनं भवितुमर्हति ? उत तदधिकमिति सन्देहे विशेषनियामकामावादनियम इति पूर्वपक्षे, सिद्धान्तः--अपरिमितशब्दो बहुत्वार्थकः । बहुत्वञ्च सापेक्षम् प्रकृतसहस्रशब्दो बुद्धौ सन्निहितः, तदपेक्षया बहुत्वमित्यतः सहस्रादधिक इति विशेषावगमान्नियामकत्वं सिध्यतीत्यधिकस्यैव ग्रहणम् ॥ 
इत्याधाने सहस्राधिकदानाधिकरणम् ।। 
१२ 

### परकत्यधिकरणम्
 एककर्तृकमुपाख्यानं परकृतिः। यथा 'माषान् मे पचत' इति । अनेककर्तृक मुपाख्यानं पुराकल्पः । यथा--'उल्मुकैर्हस्म पूर्वे समाजग्मुः' इत्यादिः। किमे तादृशा विधेयाः ? उतार्थवादा इति संशयेऽर्थवादत्दे वादमात्रं ह्यनर्थकमित्या 
२०४ 
मीमांसानयमञ्जर्याम् । नर्थक्यं प्रसज्येत । अतो विधेयाः । परकृतौ पुराकल्पे च मनुष्यधर्मत्वेन कीर्तनं स्पष्टम् । तस्यार्थवत्वाय विधिः--माषाः पक्तव्याः, उल्मुकहस्ताः पुरो गच्छेयुः' इति कल्पनमेवोचितम् । तस्माद्विधेया इति पूर्वपक्षः। 
_ सिद्धान्तस्तु-एतादृशानाम् औदुम्बराधिकरणन्यायेनार्थवादत्वं सिद्धम् । अतो विधिशेषत्वेन नयनमेवोचितम् । अस्ति चोभयत्र विधिः--'आरण्यकमेवा श्नीयात्' इति परकृतौ, पुराकल्पेऽपि 'गृहपतेरेवाग्निषु सन्निवपेरन् इति । एतदुभयशेषत्वादर्थवादा एवेति । औदुम्बराधिकरणसिद्धोऽपि विषयः स्मारित उत्तरविचारोपयोगायेति द्रष्टव्यम् । 
इति परकृत्यधिकरणम् 

### सहस्रसंवत्सराधिकरणम्
 विश्वसृजामयनं नाम सत्रं सहस्रसवत्सरसाध्यत्वेन श्रूयते-'पञ्चपञ्चा शतस्त्रिवृतस्संवत्सराः पञ्चपञ्चाशतः पञ्चदशाः, पञ्चपञ्चाशतस्सप्तदशाः, पञ्चपञ्चाशत एकविंशाः, विश्वसृजामयनं सहस्रसंवत्सरम्' इति । अत्र पञ्चशब्दाश्चत्वारः पञ्चाशच्छब्दाश्च सङ्ख्यापराः संवत्सरविशेषणतया श्रुताः। त्रिवदादय श्चत्वारः स्तोमवाचकाः, संवत्सरशब्दाश्च लक्षणया तत्त त्स्तोमयुक्तक्रतुपराः । पञ्चशच्छब्दस्य पञ्चशब्देन गुणने कृते पञ्चाशदधिक द्विशतसङ्ख्या निष्पद्यते। तस्याः चतुस्सङ्ख्यया गुणने सति सहस्रसङ्ख्या निष्पद्यते । एवञ्च सहस्र संवत्सरसाध्यमिदं सत्रमिति पर्यवस्यति। 
तत्र संवत्सरशब्दस्य मुख्यार्थग्रहणम् गौणार्थग्रहणमिति पक्षद्वयम् । मुख्यार्थग्रहणे पञ्चपक्षाः, गौणार्थ ग्रहणे त्रयः पक्षाः । मुख्यार्थग्रहणे-मनुष्या णामेतावद्दीधमायुर्न सम्भवतीति देवगन्धर्वाणामधिकारः (प्रथमः पक्षः) देव गन्धर्वाणामध्ययनोपनयनाधानादिसंस्काराभावेन तेषामधिकारो नास्तीति एतत्सत्रं कुर्वतां मनुष्याणामेव सहस्रसंवत्सरपरिमितायुः प्राप्तिरिति (द्वितोयः पक्षः) इदमपि न दृष्टचरमिति मनुष्याणामेव कुलकल्पाधिकारो भगीरथवदिति (तृतीयः पक्षः) कुलकल्पाश्रयणापेक्षया लाधवान् देवगन्धर्वादीनामेव विद्याग्नि सम्पत्कल्पनेन तेषामेवाधिकार इति (चतुर्थः पक्षः), अथवा पञ्चाशद् द्विशत सङ्ख्यया मनुष्याणामेवाधिकार इति (पञ्चमः पक्षः) संवत्सरशब्दस्य गौणार्थ ग्रहणे मासेषु, द्वादशरात्रिषु, दिवसेषु संवत्सरशब्दो वर्तत इति मनुष्याणामेवा धिकार इति त्रयः पक्षाः। 
तत्र संवत्सरशब्दस्य मुख्यार्थग्रहणे ये पञ्च पक्षाः, गौणार्थग्रहणे प्रथमो द्वितीयश्च पक्षौ-इमे सप्तपक्षाः पूर्वपक्ष्यभिमताः । 
सिद्धान्तस्तु-मुख्यार्थग्रहणे पञ्चसु पक्षेषु एकोऽपि न शास्त्रसम्मतः नापि तर्कसङ्गतः। यद्यपि पञ्चमपक्षस्तर्कसङ्गत इति प्रतिभाति, तथापि 

२०५ 'सप्तदशावराः चतुर्विंशतिपरमास्सत्रमासीरन्' इति शास्त्रण यजमानसंख्याया नियतत्वात् शास्त्रविरुद्धः। गौणार्थपक्षे यः प्रथमः, यश्च द्वितीयः इमावपि न सङ्गतौ। 'अहरेव संवत्सरः इत्यभिधानमुपलभ्यते। किञ्चैकस्मिन्नहनि भास्करो यदोदेति तदा प्रातः तदनन्तरं सङ्गवः, तत्पश्चान्मध्याह्नः, तदुत्तरम परालः, यदास्तमेति सायान्ह इति पञ्चधा कालं विभज्य क्रमेण वसन्त ग्रीष्म वर्षा-शरत् हेमन्तर्तुत्वं वाक्य'शेषात्प्रतीयते। ततश्चान्ह एव संवत्सरत्वमुप पन्नम् एतदनुसृत्यैव 'अहरेव संवत्सरः' इत्यभिधानं सङ्गच्छते । तस्मात्सहस्रदिन साध्यं विश्वसृजामयनम्, तत्र च मनुष्याणामेवाधिकार इति । 
इति सहस्रसंवत्सराधिकरणम् 
इति मीमांसानयमञ्जर्यां षष्ठाध्यायस्य सप्तमः पादः ।। 

१. वाक्यशेषश्च-'आदित्यो वा ऋतवस्स यदोदेति अथ स वसन्तः, यदा सङगवोऽथ 
ग्रीष्मः, यदा मध्यन्दिनोऽथ वर्षाः, यदाऽपरालोऽथ शरत्, यदाऽस्तमेति अथ हेमन्तः' इति । 
## षष्ठाध्यायस्याष्टमः पाद 

### चतुर्होत्रधिकरणम्
 पूर्वस्मिन् पादे क्रत्वङ्गेष्वधिकारश्चिन्तितः । अथास्मिन्नष्टमे पादे क्रत्व नङ्गेष्वधिकारो विचार्यते । मन्त्रेषु चतुर्होतृ-पञ्चहोत्रादि संज्ञका मन्त्रा विद्यन्ते । इमे मन्त्राः क्वचिज्जपार्थाः क्वचिच्च होमार्था विनियुक्ताः । 'चतुर्होत्रा प्रजाकामं याजयेत्, पञ्चहोत्रा पशुकामम्' इत्यादयो होमार्थाः श्रूयन्ते । अत्रायं संशयः-किमिमे आहिताग्नेरेव भवन्ति ? उतानाहिताग्नेरपि ? इति। 
तत्राहिताग्नेरेवेमे होमाः। क्रत्वङ्गत्वेन-क्रत्वर्थत्वेन विधानाभावेऽपि पुरुषार्थत्वेन विधानात् होमानाञ्चाधानसंस्कृताग्निष्वेव कर्तव्यत्वात् संस्कृतेष्वेवेमे कर्तव्याः, आधानस्य सर्वशेषत्वात् । आधानसंस्कृताहवनीयादेः 'यदाहवनीये जुहोति' इति होमसाधारणाधिकरणत्वेन निर्देशात् संस्कृतेष्वेव कर्तव्याः । नात्र क्रत्वर्थहोमा एव कर्तव्याः, न पुरुषार्थहोमा इति निर्देशो विद्यते । होमत्वावच्छिन्नोददेशेनाधिकरणमाहवनीय इत्येव प्रतीयते । ते च होमाः क्रतूशेषा अपि भवितुमर्हन्ति, अशेषा अपि । अतश्चतुर्होतृहोमानां क्रत्वङ्गत्वा भावेऽपि अपूर्वतया विधानेऽपि संस्कृताग्निष्वेव कर्तव्याः। तस्मादाहिताग्ने रेवाधिकार इति पूर्वपक्षः। 
___सिद्धान्तस्तु-अनाहिताग्नेरेवाधिकारः । अर्थादसंस्कृतेष्वग्निषु कर्तव्याः । 'एषा वाऽनाहिताग्नेरिष्टिः' इति श्रुत्या येयं चतुर्होतृहोमरूपेष्टिः साऽनाहि ताग्नेरित्याहत्य विधानात् अनाहिताग्नेरेव । ननु होमानामिष्टित्वेन निर्देशः कथमुपपद्यते। इष्टयो भिन्ना होमेभ्य इति चेत्सत्यम्, इष्टिर्यागः, यागश्च होमाद्भिन्नः । तथापि यागस्य कुक्षौ होमोऽपि वर्तते 'प्रक्षेपाधिको होमः' इति स्मृतेः। होमस्येष्टिरूपत्वं गौणम् । यथा एष वै दर्शपूर्णमासयोरवभृथः' इत्यपां प्रोक्षणेऽवभृथशब्द आश्रीयते, तथा प्रकृतेऽपि गौणः । इष्टित्वेन संस्तवे तात्पर्यमस्य वाक्यशेषस्य । एवञ्चानाहिताग्नेश्चतृ)होमा इत्यनेन वाक्येन सिध्यति । नन्वनाहिताग्नेरधिकार इत्युक्ते 'पशुबन्धेन यक्ष्यमाणः षढ्ढोतारं जुहुयात्' इति षढ्ढोतहोमोऽप्यनाहिताग्नेस्स्यादिति चैन्मैवम्, अत्र क्रत्वङ्गत्वेन षढ्ढोतृहोमस्य विधानात्, पशुबन्धे चानाहिताग्नेरधिकाराभावान्नात्राना हिताग्नेस्सम्बन्धः । ननु 'एषा वाऽनाहिताग्नेः' इति वाक्यशेषः जपार्थं विहित चतुर्होत्रादीनां साधको भवतु । अनाहिताग्ने राहवनीयसम्बन्धाभावात् जप एव स्तूयतेऽनेन, चतुर्होतृजपादिका या क्रिया सेष्टिरिति स्तुतिर्भवत्विति चेन्न; होमे 

२०७ तु सादृश्यादिष्टित्वेन संस्तवो युक्तः-जपस्येष्टेश्चात्यन्तं वैसादृश्यात् । येयं चतुर्होतृहोमात्मिका क्रिया सेष्टिरिति संस्तवो युक्तः, न तु जपत्मिका क्रिया इप्टिरिति । तस्मादनाहिताग्नेरेव होमः । होमस्तु लौकिकाग्नानेव न संस्कृत आहवनीय इति ।। 
इति चतुर्होत्रधिकरणम् ॥ 

### उपनयनहोमेषु लौकिकाग्न्यधिकाराधिकरणम्
 माणवकस्योपनयने कर्तव्यत्वेन विहितास्सन्ति होमाः । किं ते संस्कृताग्नौ कर्तव्याः ? उत लौकिकाग्नौ ? इति विशयः । पूर्वम् 'अनाहिताग्नेः' इति निर्देशन चतुर्होतृहोमानामनाहिताग्निविषयकत्वेऽपि उपनयनहोमेषु तादृशनिर्देशा भावात् आहिताग्नेरेवोपनयनहोमेऽधिकारः । ननु माणवकस्याधानाभावेनाधान सिद्धाग्नेरभावात् कथं होम इति चेत्-उपनयनात्पूर्वमाधानमनुष्ठायाग्निमान् भवतु माणवकः, आहिते चाग्नावुपनयनहोमान् करोतु । ननु दाविना कथमग्नी नादध्यान्माणवकः, 'जायापती अग्नीनादधीयाताम्' इति विधेस्सत्त्वादिति चेत् आधानार्थं दारक्रियामपि करोतु। ननु 'अधीत्य स्नायात् स्नात्वा भार्यामधि गच्छेत्' इति विरोधस्स्यादिति चेत्--अधीत्य स्नात्वाऽन्यां जायां प्राप्नोतु । न चैवं क्रमविरोधः, उपनयनम् अध्ययनम् स्नानम् तदनन्तरं दारक्रिया तदूर्ध्व माधानमिति क्रमः, तद्विरोधस्स्यात् यद्यपनयनात्पूर्वं दारक्रियेति चेदिति वाच्यम्, स्नात्वेति क्रमस्य बाधसम्भवात् । तथाहि-उपनयनात्पूर्वं दारक्रिया आधानेनाहवनीयसिध्यर्थं क्रियते । आहवनीयश्च पदार्थः । 'स्नात्वा भार्याम्' इति क्रमो बोध्यते। क्रमश्च पदार्थधर्मः । यथाऽऽचमनेन वेदवेदिकरणयोः क्रमो बाध्यते, तथाऽऽहवनीयेन स्नानक्रमो बाध्यताम् । ननपनयनात्पूर्वमेका दारक्रिया, अधीत्य स्नानानन्तरमपरा दारक्रियेति द्वभार्ये भवत इति चेद-भवत को दोषः ? तस्मादाहिताग्नेरेवोपनयनहोमा इति पूर्वपक्षः।। 
___ सिद्धान्तस्तु-अनाहिताग्ने रेवोपनयनहोमाः । न च ‘यदाहवनीये जुहोति' इति विरोधस्स्यादिति वाच्यम्,आहवनीयस्यासिद्धत्वात् । नन्वाधानेन सेत्स्यती त्युक्तमिति चेन्न; अनुपनीतस्य जायारहितस्याधानेऽनधिकारात् । न चोपनय नात्पूर्वं दारक्रियां करोतु इति वाच्यम्, द्विजत्वानवाप्तेः । द्विजत्वं प्राप्तवत एव . श्रौतस्मातकर्मसु अधिकार इति शास्त्रात् उपनयनात्पूर्वं दारक्रियायामनधिकारः। द्विजत्वञ्चोपनयेन सिध्यति । अतः कथमुपनयनात्पूर्वं दारक्रिया भवेत् । ननु क्रमस्य बाधोऽस्त्वित्युक्तमिति चेन्न; विरोधाभावात् । विरोधे हि बाध्यबाधक भावः प्रसरति । न चात्र विरोधः-उपनीयाधीत्य स्नात्वा जायामवाप्याधाया ग्नीन् श्रौतानि स्मार्तानि च कर्माणि करोत्वित्युक्ते न कश्चन विरोधः । आच मनं वेदवेदिकरणयोर्मध्ये निपततीति विरोधे जाते आचमनस्य पदार्थत्वात् पदार्थधर्मस्य क्रमस्य बाधोऽभिहितः । न चात्राहवनीयः स्नानभार्याधिगमयो 
२०८ 
मीमांसानयमञ्जाम मध्ये पतितः, येन विरोधो भवेत् । यदुक्तं द्व भार्ये इति तन्न मनोरमम्,धर्मे चार्थे च कामे च' इत्यादि स्मृत्या एकस्या एव जायायाः धर्मेऽर्थे कामे च विधानात् । तस्मादुपनयनहोमेषु अनाहिताग्नेरेवाधिकार इति ॥ 
इत्युपनयनहोमेष्वनाहिताग्नेरधिकाराधिकरणम् ॥ 

### स्थपतीष्ट्य धिकरणम्
 'एतया निषादस्थपति याजयेत्' इति विहिता स्थपतीष्टिः किं संस्कृता ग्नौ कर्तव्या? उत लौकिकाग्नौ ? इति संशये पूर्वपक्षः ___ इष्टित्वेन दर्शपूर्णमासयोरियमिष्टिविकृतिः। प्रकृतितोऽङ्गष्वतिदिश्य मानेषु आहवनीयाद्यग्नयोऽप्यतिदिश्यन्ते । आहवनीयादय आधानेन निष्पद्यन्ते। आधानञ्च त्रैवर्णिकाधिकारकम् । निषादस्य तत्राधिकाराभावेऽपि स्थपती ष्टिविधिरेवाधानप्रयोजको भवतु । 'यत्सिध्यर्थं यदनुष्ठीयते तत् तस्य प्रयोज कम्' इति विधया अग्निभिविना स्थपतीष्टिर्न सम्पद्यत इति स्थयतीष्ट्यनु ष्ठानसिध्यर्थमाधानं प्रयोजयेदेव । ननु एवमस्य विधेः प्रयोजकत्वेऽग्निमत्वा निषादस्थपतेः त्रैवणिकवत्सर्वक्रनुषु अधिकारस्स्यादिति चेन्न; विद्याभावात् । विद्याधिगम उपनयनपूर्वकः । उपनयनञ्च त्रैवर्णिकानामेव विहितम् । उप नयनविधानाभावान्न विद्याप्राप्तिः । स्थपतीष्टिविधिना प्रयुक्तमाधानं स्थपती ष्ट्यर्थमेव । अतो नोत्तरऋतुष्वधिकारः। तस्मात्संस्कृताग्निष्वेव स्थपतीष्टि रनुष्ठेयेति । 
सिद्धान्तस्तु-लौकिकाग्नावेव स्थपतीष्टिरनुष्ठेया। स्थपतीष्टिः नाधानस्य प्रयोजिका भवितुमर्हति, इष्टेराधानस्य चाङ्गाङ्गित्वाभावात् । प्रया जादीन्यङ्गानीति दर्शपूर्णमासादयः तत्प्रयोजका भवन्ति । अङ्ग्येवाङ्गस्य प्रयोजक इति नियमः। आधाने स्थतीष्टिनिरूपिताङ्गत्वं यदा नावगतं तदा तत्प्रयोजिका इष्टिः कथं भवेत् ? न चाग्नयस्त्वङ्गम् तद्द्वाराऽऽधानमप्यङ्ग मस्त्विति वाच्यम्, आहवनीयादयोऽग्नयोऽलौकिकाः शास्त्रकसमधिगम्याः । शास्त्रञ्च व्राह्मणादित्रैवणिककर्तृकमेवाधानमग्नोनां निष्पादकमिति बोधयति न स्थप तकर्तृकम् । अतस्थपतीष्टिर्न प्रयोजिका। तस्माल्लौकिकाग्नावेव इष्टिरिति। 
___ इति स्थपतीष्ट्यधिकरणम्। 

### अवकोणिप्रायश्चित्ताधिकरणम्
 ___ 'यो ब्रह्मचार्यवकिरेत्स नैर्ऋतं गर्दभमालभेत' इति श्रुतम् रेतः स्खलने ब्रह्मचारिणा निऋतिदेवताको गर्द भद्रव्यको यागः कर्तव्यः । किमय यागः संस्कृ तेऽग्नौ कर्तव्यः ? उत लौकिके ? इति संशये पूर्वपक्षः । 

२०६ पूर्वस्मिन्नधिकरणे निषादस्य त्रैवणिकानन्तर्गतत्वात् आधानविधेर भावेन लौकिकाग्नावेव स्थपतीष्टिरित्युक्तम् । प्रकृते च ब्रह्मचारी उपनयनेन संस्कृतः । सः स्नात्वा दारपरिग्रहपूर्वकमाधानं कर्तुमधिकारी। आधानेनाग्नीन् 
सम्पाद्य यागं कर्तुं शक्नोति । तस्मात्संस्कृताग्नावेवायं याग इति। 
सिद्धान्तस्तु-लौकिकाग्नावेव स्थपतीष्टिवदयं यागः कर्तव्यः । 'अवि प्लुतब्रह्मचर्यो गृहस्थाश्रममाविशेत्' इति शास्त्रम् । ब्रह्मचर्यविप्लुतिमसमाधाय न स्नानं कर्तुं शक्नोति । ब्रह्मचर्य विप्लुतेस्समाधानायैवायं यागो विहितः । यागे समाप्ते विप्लुतत्त्वं परिहृतं भवति । तदनन्तरं प्राप्ते काले समावर्तनम् दारपरिग्रहश्च । न च ययाऽवकीर्णः तामेव पत्नीत्वेन स्वीकृत्याधानं कृत्वाऽर नीन् सम्पादयत्विति वाच्यम्, पाणिग्रहण संस्कृताया एव पत्नीत्वात् । अतः पशुयागागोऽयं लौकिकेऽग्नावेव भवेदिति ।। 
इत्यवकीणिप्रायश्चित्ताधिकरणम् ॥ 

### देवकर्मणां कालनियमाधिकरणम्
 श्रौतस्मातकर्मणां देवानां यदाकदाचिदनुष्ठान उत नियते काले ? इति सन्देहे-नियामकप्रमाणाभावादनियमेन यदाकदाचिदनुष्ठानमिति 
पूर्वपक्षः। 
सिद्धान्तस्तु-असति विशेषवचने उदगयनादिषु परिगणितेषु दिनेष्वेवा नुष्ठानम्। श्रुतौ आपस्तम्बादिस्मृतिषु ज्योतिषशाश्त्रे च शुभानि दिनानि, नक्षत्राणि तिथयः, वाराणि लग्नानि च परिगणितान्युपलभ्यन्ते। असति विशेषवचने परिगणितानां समुच्चय एव ग्राह्यः । अतो नियतदिनेष्वेवानुष्ठान मिति॥ 
इति दैवकर्मणां कालनियमाधिकरणम् 

### पित्र्यकर्मणां कालनियमनाधिकरणम्
 'एतद्वै देवानां रूपं यदुदगगयनपूर्वपक्षाहः, अतोऽपरधा पितृणाम्' इति प्रमाणेन देवानां कर्मणाम् उदगयनादिनियतकालकर्तव्यत्वे ज्ञाते तदितरदक्षि- . णायनादिकालेषु पित्र्यकर्मणामनुष्ठानकालः। तत्र पिण्डपितृयज्ञनित्यश्राद्ध चन्द्रसूर्योपरागप्रयुक्तश्राद्धादीनां वाक्यविशेषविहितः कालो ग्राह्यः ।। 
__इति पित्र्यकर्मणां कालनियमनाधिकरणम् 

### भतिवननाधिकरणम्
 ज्योतिष्टोमे 'द्वादशरात्री तिं वन्वोत' इति भूतिवननं-द्रव्ययात्रा, २७ 
२१० 
मीमांसानयमञ्जर्याम् अरुणया पिङ्गाक्ष्य कहायन्या सोमं क्रीणाति' इति सोमक्रयणञ्च श्रुतम् । तदिदं द्रव्ययाचनं सोमक्रयणञ्च कीदृशेन दीक्षितेन कर्तव्यमिति विचारः। कि यस्य निकटे यागानुष्ठानाय द्रव्याभावः, यस्य च निकटे सोमाभावः तेन कर्तव्ये ? उत द्रव्यवता सोमवतापि यात्राक्रयणे कर्तव्ये? इति संशयः ।। 
pin तत्र लोके द्रव्याभाववानेव याचते, वस्त्वभाववानेव क्रीणाति यथा तथाऽत्रापि द्रव्याभाववतो दीक्षितस्य याच्या, सोमाभाववतश्च क्रयणमिति पूर्वपक्षे प्राप्ते । 
सिद्धान्तः--यदि लोकवदाश्रीयेत तदा 'वन्वीत' 'क्रीणाति' इति प्राकर णिकं वचनमनर्थकमापद्यत । इदञ्च वचनं नित्यवच्छयते । वचनबलेन द्रव्यवान भवतु द्रव्याभाववान् वा दीक्षितः याच्यां क्रयणञ्च कुर्यादिति ॥ 
इति भृतिवननाधिकरणम् 

### पयोव्रतादीनां नित्यत्वाधिकरणम्
 पूर्वाधिकरणन्याय एवान्यत्रादितिश्यतेऽस्मिन्नधिकरणे। 'पयोव्रतं ब्राह्मणस्य' इति भक्षः, 'अग्नीदग्नीन् विहर' इति प्रैषः, 'अहतं वासः परिधत्ते' इति वासःपरिधानम्, 'योऽस्मान् द्वेष्टि यञ्च वयं द्विष्मः' इति मन्त्रपठनम्, एवमादिक श्रूयते । अत्र सन्देहः--किं भक्षान्तराभावे पयोभक्षणम्, आग्नीध्रेण प्रैषार्थेऽज्ञाते प्रेषः, आच्छादनाभावे परिधानम्, द्वेष्याभावेऽपि मन्त्रपठनम् ? उत तस्य तस्य पदार्थस्यासत्त्वेऽपि नित्यवदिमानि कर्तव्यानीति । 
म तत्र पूर्ववत्पूर्वपक्षः । सिद्धान्तश्च प्रकरणाम्नानस्य वैयर्थ्यात् भक्षप्रैषा च्छादनादीनां नित्यत्वमिति । 
इति पयोव्रतादीनां नित्यत्वाधिकरणम् 

### पशुशब्दस्य छागपरत्वाधिकरणम्
 'अग्नीषमीयं पशुमालभेत' 'पशुना यजेत' इत्यादौ पशुशब्दार्थश्चिन्त्य तेऽस्मिन्नधिकरणे। कि पशुशब्देन यः कश्च नाश्वहरिणादयो ग्राह्याः ? उत पशुविशेष एव ग्राह्यः ? इति भवति संशयः । 
तत्र पशुशब्दो लोके चतुष्पात्सु प्रयुज्यते गवाश्वहरिणादिषु । तेषु यः कोऽपि ग्रहोतुं शक्यते । ननु 'छागस्य वपाया' इति प्रेषमन्त्रे निर्दिष्टः छाग एव गृह्यतामिति चेन्न; विधिगतपशुशव्देन मन्त्रगतछागशब्दस्य सम्बन्धाभावात् । न च पदार्थविषये यत्र सन्देहो जायते तत्र वाक्यशेषान्नर्णय इति न्यायः प्रदर्शितः। तन्न्यायेन मन्त्रवर्णमादाय निर्णयः क्रियतामिति वाच्यम्, नात्र पशुशब्दार्थे सन्देहः । पशुशब्दः चतुष्पात्प्राणिवाचकत्वेन प्रसिद्धः। बहुषु १. रोगग्रस्तस्य तु यजमानस्य पयोव्रतं यद्यनर्थकारि तदा तदनित्यमिति ध्येयम् । 

२११ 
चतुस्पात्सु को ग्राह्यः ? अत्र निर्णायकत्वेन मन्त्रवर्णस्य प्रसरो न भवितुमर्हति । मन्त्रवर्णस्य प्रयोगकाल उपयोगः। प्रयोगात्पूर्वमेव विधिगतशब्दस्यार्थनिर्णयः कर्तव्यः । यदि तत्सन्निधौ वाक्यशेष आम्नातो भवेन् तदा तेन निर्णयो भवेत्, विधेर्वाक्यशेषस्य चैकवाक्यत्वसम्भवात्। न हि मन्त्रवर्णस्य विधेश्चैक वाक्यता । ततश्च पशुशब्दार्थनिर्णये प्रमाणाभवाद्यः कश्चन पशुरेव ग्राह्य इति पूर्वपक्षः । 
सिद्धान्तस्तु-छाग एव ग्राह्यः । यथा हि नामधेयनिमित्तचतुष्टये तत्प्र ख्यशास्त्रं क्वचिदर्थवादः, क्वचिद्विधिः,क्वचिच्च मन्त्रवर्ण आश्रीयते तथा शब्दा र्थसन्देहनिर्णयाय मन्त्रवर्ण आश्रीयताम् । यद्यपि पशुशब्दस्यार्थनिर्णये न सन्देहः, तथापि पशुशब्देनोपस्थितेष्वर्थेषु भवति सन्देहः-कः पशरिति । तत्र पशयागे वपाहोमायाध्वयुः पुरोऽनुवाक्यामन्त्र पठनाय होतारं प्रेष्यति-'छागस्य वपाया मेदसोऽनुब्रूहि' इति । तदनन्तरं यज्यामन्त्रपठनाय प्रैषं दास्यति । तत्र मन्त्र पठित्वा होत्रा वषट्कृते वपामेव होष्यत्यध्वर्युः । प्रयोगकाले मन्त्रः पठ्यत इति सत्यम्, प्रयोगविधिनैव मन्त्रो गृह्यत इत्यपि सत्यम्, किन्तु प्रयोगविधिः नोत्पत्तिविनियोगाधिकारविधिवत् न पार्थक्येनास्ति । अङ्गवाक्यकवाक्यतामा पन्नः प्रधानविधिरेव प्रयोगविधिः कथ्यते । अत्र प्रधानविधिश्च 'अग्नीषोमीय पशुमालभेत' इति । तेन सहानभूतमन्त्रवर्णस्य 'छागस्य वपाया इत्यस्य पदैक वाक्यताया अभावेऽपि वाक्यैकवाक्यताऽस्त्येव । तेन छाग एव पशुशब्दार्थ इति निर्णयो भवति । तस्मात्पशुः छाग एव ग्राह्यः, नाश्वादिरिति ।। 
इति पशुशब्दस्य छागपरत्वाधिकरणम् ॥ इति महमहोपाध्यायानां वेदविशारदानां श्रोत्रियकुलभूषणानां सर्वतन्त्र 
स्वतन्त्राणां श्रीचिन्नस्वामिशास्त्रिणामन्तेवासिना पट्टाभिराम शास्त्रिणा प्रणीतायां मीमांसानयमञ्जर्या षष्ठाध्यायस्समाप्तः ।। 
## सप्तमोऽध्यायः प्रथमः पादः 

### विध्यन्ताधिकरणम्
 । द्वादशलक्षण्या उपदेशषट्कम् अतिदेशषट्कमिति विभागः । उपदेशषट्के तदिदमित्थं कर्तव्यमिति प्रदर्शितम्, अतिदेशषट्के च तद्वदिदं कर्तव्यमिति निरूपयिष्यते । इदमित्थं कर्तव्यमिति ज्ञानानन्तरमेव तद्वत्कर्तव्यमिति बुद्धिर्जा यत इति उपदेशषटकं समाप्यातिदेशषट्कमारभ्यते । तत्र सामान्यातिदेशः सप्तमे, विशेषातिदेशश्चाष्टम इति विवेकः । प्रकृतितो विकृतौ पदार्थानामतिदेशानन्त रमेव ऊह-बाध-तन्त्र-प्रसङ्गानां सम्भव इत्यतिदेशानन्तरमूहाद्यध्यायानां प्रवत्तिः । अत उत्तरषट्के प्रथममतिदेशस्य चर्चा कर्तव्या। 
अतिदेशलक्षणपरतया भाष्यकृतः पाक्तनं पद्यमुद्धरन्ति 
'प्राकृतात्कर्मणो यस्मात् तत्समानेषु कर्मसु । 
धर्मातिदेशो येन स्यात्सोऽतिदेश इति स्थितिः ॥ इति । एवमेवान्यत्र पद्यमेकमुपलभ्यते 
'अन्यत्र विहितायास्तु कृत्स्नाया धर्मसंहतेः। 
अन्यत्र कार्यतः प्राप्तिरतिदेशोऽभिधीयते' ॥ इति । प्रकृतित्वेन विकृतित्वेन क्रतवो विभक्ताः । अपेक्षिताङ्गपौष्कल्यं यत्रास्ति तत्र प्रकृतित्वेन व्यवहारः, यत्र च तन्नास्ति तत्र विकृतित्वेन व्यवहारः । फलसाध नत्वेन प्रधानस्य कर्मण उपदेशे सत्यपि तदनुग्राहकैरङ्गैविना प्रधानमात्रं फल सम्पादक न भवतीति लोकेऽनुभवसिद्धम् । तद्वद्वेदेऽपि दर्शपूर्णमासयोस्स्वर्गोदेशेन विधानेऽपि विहितसकलाङ्गसहितयोरेव तयोः फलसाधकत्वम् । तत्र दर्शपूर्णमा सयागवदन्येषामपि यागानां फलोद्देशेन विहितानामङ्गसाहित्यमपेक्ष्यते । दर्श पूर्णमासप्रकरण समग्राङ्गोपदेशस्य सत्त्वात् तयोः अङ्गोपकारं सम्पाद्य फलसाध कत्वे न काचन विप्रतिपत्तिः । किन्तु 'सौर्य चळं निर्वपेद्ब्रह्मवर्चसकामः' इत्यादौ अपेक्षिताङ्गानि नाम्नातानि, परन्तु ब्रह्मवर्चसादिफलसाधकत्वं विधिना बोध्यते। समग्राङ्गोपदेशात् दर्शपूर्णमासौ प्रकृतिः, अङ्गोपदेशाभावाच्च सौर्या दिविकृतिरित्यगवम्यते । प्राकृतादर्शपूर्णमासाभिधानात्कर्मणः तत्समानेषु सौर्यादिकर्मसु धार्मातिदेशः-अङ्गातिदेशः येन प्रमाणेन-प्रकृतिवद्विकृतिः कर्तव्या इत्यनेन क्रियते तद्भवत्यतिदेशे प्रमाणमिति भाष्यातिदेशलक्षणसमन्वयः । यस्मा 

२१३ द्यत्रातिदेशः क्रियते तत्र तयोः समानत्वमावश्यकम् । तदिह भाष्यलक्षणगतेन 'समानेषु' इति पदेन सूच्यते । तच्च सामान्यम् एकदेवताकत्वौषधिप्रभवद्रव्य कत्वादिकं वक्ष्यते। सादृश्यसापेक्षोऽतिदेशः तन्निरपेक्षश्च । अनुमितवचनाति देशे सादृश्यसापेक्षत्वम् । प्रत्यक्षवचन-स्थानापत्याद्यतिदेशेषु तन्निरपेक्षत्वमिति स्थितिः । ततश्च सादृश्येन कल्पितवाक्यत्वमेवातिदेशत्वमिति लक्षणाश्रयणे सादृश्यमनपेक्ष्य यत्रातिदेशः तत्र लक्षणसमन्वयो न स्यात् । अत उभयसाधारणं लक्षणं परिष्कर्तव्यम् इति खण्डदेवाचार्या एवं लक्षणमाहुः–'यः पदार्थः यादृशो पकारद्वारा यदङ्गत्वेनावधारितः तस्य पदार्थस्य तत्सम्बन्धित्वेन रूपेण तादृशो पकारद्वारैवान्याङ्गताबोधक प्रमाणमतिदेशः' इति । 10 प्रधानोपकाराय प्रकरणेऽङ्गानि विधीयन्ते । तानि च स्वस्वोपकारद्वारा प्रकरणिना सम्बद्धानि भवन्ति । प्रकरणिना तानि यदि न सम्बध्यन्ते तदा प्रकरणपाठस्तेषामनर्थकस्स्यात् । तत्र कानिचनाङ्गानि दृष्टोपकारजननद्वारा प्रधानस्योपकारकाणि, कानिचनादृष्टोपकारजननद्वारा। तत्र क्रियारूपाण्य ङ्गानि इतिकर्तव्यतात्वेन सम्बध्नन्ति, द्रव्यगुणादीनि केवलमङ्गत्वेन सम्बध्नन्ति । यदि द्रव्यगुणादीनि कयाचन क्रियया संवलितानि भवेयुः तदा तान्यपोतिकर्तव्य कोटौ समावेशमर्हन्ति । इमानि चाङ्गानि भावनाकथम्भावाकांक्षापूरकत्वेन प्रथमं गृह्यन्ते । तदेव प्रधानस्य फलसम्पादकत्वसिद्धिः । अस्यां स्थितौ यस्यां विकृतौ नाङ्गानि समाम्नातानि प्रधानस्य च फलसाधकत्वं विधिना बोध्यते तत्र प्रधानोपकारजननाय प्रकृतितोऽङ्गानि नोयन्ते-प्रकृतिवद्विकृतिः कर्तव्येति । इदमेवातिदेशस्य प्रमाणं वाक्यम् । 
___सोऽयमतिदेशः-प्रत्यक्षवचनातिदेशः, चोदनालिङ्गानुमितवचनातिदेशः, नामातिदेशः, स्थानापत्त्यतिदेश इत्येवं नानाविधः, एतन्निरूपणायैव सप्तमाष्ट. माध्याययोः प्रवृत्तिः। 
___ननु उपदेशेनैव विकृत्यर्थत्वमङ्गीक्रियतामङ्गानाम् कृतमतिदेशेन ? यागो पकारायाङ्गान्यनुष्ठीयन्ते । यागोदेशेनाङ्गानां विधानात् यागत्वस्योद्देश्यताव च्छेदकत्वात्, तस्य च सर्वत्राविशिष्टत्वात् उपदेश एवास्तु अतिदेशस्य काऽऽवश्य कतेति चेत् अत्र ब्रूमः-प्रागभिहिताः पदार्थाः स्मर्तव्याः। अर्थवादाधिकरणे विध्यर्थः प्रवर्तना, सा च लोके प्रवर्तकपुरुषनिष्ठाभिप्रायरूपा, वेदे च पुरुषाभावा च्छब्दनिष्ठेत्यभिधाय, तस्याः किं केन कथमित्याकांक्षायां तस्य तस्य पदार्थस्या कांक्षापूरकत्वं प्रदर्शितम् । तत्र भाव्याकांक्षायाः पूरकत्वेनाख्यातवाच्यार्थीभा- . वना स्वांशत्रयोपेताऽन्वेतीत्युक्तम् । अंशत्रयोपेताऽऽर्थीभावना च भावार्थाधि करणे निरूपिता। तस्यां फलस्य भाव्यत्वम् धात्वर्थस्य करणत्वम् अङ्गानाञ्चे तिकर्तव्यतात्वमित्युक्तम् । एतेनेदं निर्गलितं भवति-यत्, अङ्गानि यागोदेशेन विधीयन्ते, यागश्च फलोदेशन विधीयत इति यागस्येष्टसाधनत्वेऽवगते पुरुषस्य प्रवृत्तिर्जायते । सा च प्रवृत्तिविधितः। यथा 'आचार्यप्रेरितोऽहं गामानयामि' 
२१४ 
मीमांसानयमञ्जर्याम् . इति प्रवर्तते पुरुषः, तथा इष्टसाधने यागे विधितः प्रेरितोऽहं यागमनुतिष्ठामीति यागे प्रवर्तते । तत्र प्रवृत्तेरपि विधिविषयत्वं सिध्यति । प्रवृत्तिरेव चार्थीभा वना। प्रवृत्तेरुद्देश्यता इष्टसाधनीभूते यागे। यागस्य चेष्टसाधनत्वं विधिबो धितम। 'न केवला प्रकृतिः प्रयोक्तव्या नापि प्रत्ययः' इति न्यायेन धात्वर्था नुरक्तव भावना लितिभ्यामभिधीयते । तत्रानुरञ्जकीभूतधात्वर्थे विधीयमाने भावनाया अपि विधानमेष्टव्यम । यागादः फलसाधनत्वं स्वरूपेण न भवतीति स्वजन्यापूर्वद्वारेति वक्तव्यम् । एवञ्च विधिविषयत्वं यागतज्जन्यापूर्वभावनासु पर्यवस्यति । तत्र यागादेः कर्मणः शब्दान्तरादिभिः प्रमाणैर्भेदे साधितेऽपूर्वभाव नानामपि भेदस्सुतरां सिध्यति । तथा च प्रकृतौ भावनायाः तिस्र आकांक्षाः किं केन कथमिति ताः पूर्वोक्तप्रकारेण शाम्यन्ति । विकृतिभावनायाः किमाकांक्षायां विधिवाक्योपात्तफलेन. साधनाकांक्षायां समानपदोपात्तेन धात्वर्थेन च शान्तायां कथम्भावाकांक्षायाः शमनार्थं प्राकृतं कर्माश्रयणीयम् । इदमेवोच्यते-'प्रकृतिव द्विकृतिः कर्तव्या' इति । तस्मादतिदेशेन विना विकृतिभावनाः साकांक्षास्सत्यो ऽनर्थका भवेयुरित्यतिदेश आरब्धव्यः । 
नन्वाख्यातोपात्तभावनायाः किं केनेत्याकाङ्क्षायां फलयागयोरन्वयः कथम्भावाकांक्षायां प्रयाजाद्यङ्गानामन्वयः । तथाच फलभाव्यकयागकरणकाङ्ग तिकर्तव्यताका भावनेति बोधः । तत्र प्रयाजादीनि यागोपकारकत्वेन यागाङ्गानि न भावनाङ्गानि । यागेऽन्वयस्तेषामुचितः कथ भावनायामन्वय इत्युच्यत इति चेत्-अत्रोच्यते-यथा कश्चन गृहनिर्माणाय प्रवृत्तः प्रथम तदुचितां भूमि गृह निर्माणशिल्पवेत्रे (इग्जिनियर-पदवाच्याय) प्रदर्शयति । स च भूमि मापयित्वा चित्रं विलिख्य स्नुहोसिकतेष्टकालोहकाष्ठफलकादीनां परिमाणं तद्व्ययञ्च सूचयित्वा चित्रं ददाति । तदनुसारेण भूस्वामी सर्वा अपि सामग्रीः प्रथम एकीकृत्य गृहनिर्माणकलाज्ञानिनो नियुक्त । सर्वा अपि सामग्यः भूस्वामिन स्सकाशमायान्ति, गृहकर्मणि प्रारब्धे यस्य यदावश्यकं तत् तस्मै वितरति । अयं लौकिकः क्रमः, तथैव वेदेऽपि। स्वर्गभाव्यकयागकरणकभावनां 'यजेत स्वर्गकामः' इत्ययं विधिः तदपेक्षितसामग्रीजातं प्रकरणे सगैह्य प्रदर्शयति । भूस्वामिन एव गहं कथं निर्मातव्यमित्याकाङ्क्षा जायते, तेन नियुक्ता ये गृह निर्माणकलावेत्तारस्तेषां कथमाकाङ्क्षा न जायते, ते च नितिप्रकाराः । तथैव भावनाया एव कथमाकाङ्क्षा, न यागस्य, यागस्तु निर्घातप्रकारः । देवतोद्देशेन द्रव्यत्यागरूपत्वात्तस्य । अतस्सर्वे पदार्थाः प्रथमं भावनया सम्बध्नन्ति, तस्याः प्रधानत्वात्, प्रधानान्वयस्य चाहिंतत्वात् । कथम्भावाकाङ्क्षा नाम करण गतप्रकाराकांक्षा। प्रकारश्च सामान्यस्य विशेषेणावबोधनम् । यागेन स्वर्ग भावयेदिति सामान्येन यागस्य साधनत्वेऽभिहिते, कथं यागेन स्वर्गस्सम्वादनोय इति विशेषापेक्षायाम् यथा भूस्वामी संग्रहालये सञ्चिपदार्थविशेषान् प्रापयति, तथा प्रकरणम् अपूर्वं कृत्वा' इति बोधयति । तत्रापि कथं यागेनापूर्व 
सप्तमोऽध्यायः 
२१५ कर्तव्यमित्याकांक्षायां प्रकरणाधीतान् पदार्थविशेषान् समर्पयति । अत्र यागा नुरक्तफलानुकूलव्यापारविशेषोऽपेक्षितः-को दृशे व्यापारे यागगतेऽनुष्ठिते यागेनापूर्वं कृतं भवतीति भावनाया एव तदाकांक्षा, न यागापूर्वफलानाम् भावनामनपेक्ष्य इत्थमित्याकांक्षा नास्ति । एतेन धर्माणामपूर्व प्रयोजकमिति साधितं भवति । यदि यागस्य प्रयोजकत्वमभविष्यत् तदा यागत्वावच्छिन्नस्यो द्देश्यत्वात् तादृशोद्देश्यत्वस्य सर्वयागेषु सत्वात् अतिदेशो नारप्स्यत । अपूर्वन्तु तत्तद्यागजन्यं भिन्नं भवति । तत्रापि 'दर्शपूर्णमासाभ्यां स्वर्गकामो यजेत' इति वाक्ये दर्शपूर्णमासपदं यागविशेषणम्, एतादृशनामविशिष्टो नान्यो यागः । अतः दर्शपूर्णमासप्रकरणाधीतानां धर्माणां आग्नेयादिषड्यागैरेव सम्बन्ध इति न धर्माणां पारिप्लवस्यावसरः । तस्मादतिदेशेनैव प्राकृतात्कर्मणः विकृतौ धर्मा अतिदेष्टव्या इत्यतिदेशाध्याय आरब्धव्यः ।। 
इति विध्यन्ताधिकरणम् ।। 

### प्रत्यक्षवचनातिदेशाधिकरणम्
 सन्त्येकाहाः-एकदिनसाध्यास्सोमयागा इषु-श्येनवज्राभिधेयाः। इमे ज्योतिष्टोमविकारा आभिचारिकाः। तत्र इषुयागे 'वषट्कारनिधनं भवति, इषुःविष्टुतिर्भवति, सप्तहं भवति' इति विधाय श्रूयते- 'समानमितरत् श्येनेन' इति । अस्याधिकरणस्येदमेव विषयवाक्यम् । वषट्कारो निधनम्-साम्नोऽन्ति मो भागो यस्य तत् वषट्कारनिधनं साम, स्तोत्रगतसङ्ख्यापरिज्ञानाय प्रस्तोत्रा कुशा विन्यस्यन्ते । विन्यास एव विष्टुतिः कथ्यते । तदत्र कुशस्थाने इषवो बाणा विन्यसनीयाः, सप्तहारव्यं साम गेयम एवमादयो धर्मा इषयागे समाम्नाताः । इमे ज्योतिष्टोमे न भवन्ति वैशेषिका धर्माः। वैशेषिकधर्मानिमान् समाम्नाय 'समानमितरच्छयेनेन' इति श्रुतम् । तदिदमनुवादकम् ? उत विधायकम् ? इति सन्देहः। 
तत्र पूर्वपक्षः-अनुवादकमिति। एकाहस्यास्य ज्योतिष्टोमप्रकृति कत्वात् क्लप्तौपकारज्यौतिष्टोमिकर्धमैराकांक्षायाश्शान्तत्वाच्चायमनुवादः श्येनस्तावकः । तत्रेतरच्छब्दस्यानुकूल्यं सिध्यति । इतरच्छब्दस्सन्निहितवाची। सन्निहिताश्च ज्यौतिष्टोमिका धर्माः । यथा इमे धर्मा इषावतिदिष्टास्तथा श्ये नेऽपि । वैशेषिकधर्मान् विहाय इतरत्सर्वं श्येनेन समानम् । यथा तत्र प्राकृताः पदार्था अनुष्ठीयन्ते तथाऽत्राप्यनुष्ठेया इत्यर्थः । तेन 'समानमितरत् श्येनेन' इत्यनुवादः । ननु यथा लोके इतरच्छब्दस्य सन्निहितवाचित्वेन प्रसिद्धिः, तथा सदृशवाचित्वमपि तस्य विद्यते । गोपालाय आम्रफलं दीयताम्, गोविन्दायामृत बोजफलम्, इतरद्विष्णुमित्राय दीयताम् इत्यत्रेतरच्छब्देनान्यत्फलमेव दातव्य कोटौ निपतति न वस्त्रभाण्डादिकम् । अतश्च वैशेषिकधर्मसादृश्यं वैशेषिकधर्म 
R﻿२१६ 
मीमांसानयमञ्जर्याम् एवेति श्येनगतविशेषधर्माणामेव ग्रहणमितरच्छब्देनोचितमिति चेत्-सत्यम्; यद्यप्युक्तादवशिष्टं सदृशमेव प्रतीयते क्वचिदिति सादृश्यमितरशब्दार्थः कल्प्यते तथापि 'देवदत्ताय क्षौमं दीयताम् यज्ञदत्ताय सूतवस्त्रम्, इतरः कम्बलो विष्णु मित्राय दीयताम्' इत्यादौ सादश्यं विनापि तत्प्रयोगात् न तन्नियमेन तच्छ . ब्दार्थः कल्पयितुं शक्यते। अतश्च सादृश्यप्रतीतेयं भिचारित्वात् अव्यभि चरितमुपयुक्तादवशिष्टं सन्निहितमात्र एव शक्ति कल्पनमुचितम् । सन्निहितं सदृशं असदृशं वा यथाविवक्षं गृह्यते । नैतावता तत्रापि शक्तिः कल्पनीया, गौरवात् । तदेवमितरच्छब्दस्य सन्निहितवाचित्वे सिद्ध ज्योतिष्टोमात्प्राप्तानां धर्माणां सन्निहितत्वात्तेषामेवेतरच्छब्दो बोधक इति 'समानमितरत्श्येनेन' इत्यनुवादः श्येनस्तुत्यर्थ इति । 
_ सिद्धान्तस्तु-अनुवादत्वेऽनर्थकमिदं वाक्यं भवेत् । विधायकत्वेन सार्थक्ये सम्भवति नानुवादत्वमुचितम् । इषुश्येनादिष्वाभिचारिककर्मसु विशे षेण केचन धर्मा विहिताः । इषौ यथा वषट्कारनिधनादयो धर्माः तथा श्येनेऽपि लोहितोष्णोषत्व-कण्टकवितोदनादयो धर्मा विशेषेण समाम्नाताः । इषुश्येनयो 
यॊतिष्टोमविकृतित्वेन ततो धर्मा अतिदिष्टाः। इषौ वषट्कारनिधनादीन् धर्मान्विधाय 'समानमितरत्श्येनेन' इति श्रुतम् । इतरत्श्येनेन समानमित्युक्त सन्निहितत्वं अतिदिष्टधर्माणां श्येनगविशेषधर्माणाञ्च तुल्यमपि 'श्येनेन समानम्' इति श्येनपदग्रहणेन तद्गतविशेषधर्मग्रहणमेव 'इतरत्' शब्दस्य युक्तम् । अतिदिष्टधर्मग्रहणे श्येनपदोल्लेखस्य नैरर्थक्यमेव स्यात् ।। 
अत्र भाष्यकृत इतरच्छब्दस्य सादृश्यार्थकत्वमपि स्वीकृत्य सादृश्यवि शेषः वैशेषिकधमै रेव विद्यत इति श्येनगतविशेषधर्माणामतिदेशकमिदं 'समान मितरत्' इति वाक्यं प्रवृत्तमित्याशेरते। 
वायिककृतस्तु-प्रत्यक्षवचनेन यत्रातिदेशः क्रियते, तत्र विशेषेण सादृ श्यापेक्षा न भवतीति इतरच्छब्दस्य सन्निहितार्थबोधकत्वमात्रमाश्रित्य प्रकृति तस्समागतविष्टुतिमुद्देश्य 'इषु विष्टुति करोति' इति इषुयागे यो विशेषो विहितः, श्येनेऽपि प्राकृतत्विक्प्रचारमुद्दिश्य लोहितोष्णीषत्वादयो ये विशेषा विहिताः तेषामेव 'समानमितरच्छयेनेन' इत्यनेनातिदेशः । प्राकृतधर्मा उभयत्र सन्निहिताः । तत्रत्यधर्मोद्देशेन विशेषविधानमुभयत्र समानम् । इतरत् श्येनेन समानमित्युक्ते विशेषग्राहकत्वमेवेतरच्छब्दस्येत्यभिप्रयन्ति । 
इति प्रत्यक्षवचनातिदेशाधिकरणम् ॥ 

### पञ्चसञ्चराधिकरणम्
 अक्षय्यं ह वै चातुर्मास्ययाजिनस्सुकृतं भवति इति चातुर्मास्ययागोऽक्षय्य. सुकृतफलको विहितः । तत्र सन्ति चत्वरि पर्वाणि-वैश्वदेवः, वरुणप्रधासः साकमेधः 

२१७ शुनासीरीयश्चेति। वैश्वदेवे पर्वणि प्रधानयागा अष्टौ–'आग्नेयमष्टाकपाल निर्वपति, सौभ्यं चरुम्, सावित्रं द्वादशकपालम् सारस्वतं चरुम्, पौष्णं चरुम् , मारुतं सप्तकपालम्, वैश्वदेवीमामिक्षाम्, द्यावापृथिव्यमेककपालम्, इति विहिताः। तत्र 'वाध्नानि वा एतानि हवींषि' इत्यर्थवादोऽपि श्रुतः । तत्रव त्रेधा सन्नद्धं बहिर्भवति त्रेधा सन्नद्ध इध्मः' 'नव प्रयाजा इज्यन्ते नवान्याजा' इत्यङ्गविधयोऽप्याम्नाताः। वरुणप्रधासेषु च पूर्वोक्तान्याग्नेयादीनि पञ्च हवींषि तदनन्तरं 'काय एककपालः' 'ऐन्द्राग्नो द्वादशकपालः' 'मारुत्यामिक्षा' इति हवींष्याम्नाय 'एतद् ब्राह्मणान्येव पञ्च हवींषि यद् ब्राह्मणानीतराणि' इति श्रुतम् । इदमेवास्याधिकरणस्य विषयवाक्यम् । तत्र संशयः-कि वैश्वदेविका हविषां योऽर्थवादः 'वार्बध्नानि वा एतानि हवींषि' इति स एव 'एतद्ब्राह्मणानि' इत्यनेन वारुणप्राधासिकानामाग्नेयादीनां पञ्चानां हविषामप्यतिदिश्यते ? उतार्थवादः, त्रेधा सन्नद्धमित्याद्यङ्गविधयश्चातिदिश्यन्त इति । 
तत्रार्थवादो प्रधानविधिसन्निहितः, प्रधानविधिना सहैकवाक्यत्वं भवत्यर्थवादस्य । अङ्गविधयस्तु व्यवहिताः तस्मात्सन्निहितार्थवादस्यवातिदेश उचितः। यदि चाङ्गविधयोऽप्यतिदिश्येरन् तदा वैश्वदेवे समाम्नातानां 'अग्नि मन्थन्ति, प्रसूवो भवन्ति' इत्यादीनां वरुणप्रधासेष्वपि समाम्नानमनर्थक भवेत, इतराङ्गवदतिदेशेनैव तेषां प्राप्तिरिति वक्तुं शक्यत्वात् । अतोऽर्थवादमात्रस्या तिदेश इति पूर्वपक्षः। 
सिद्धान्तस्तु-यथाऽर्थवादानां विध्येकवाक्यता तथाऽङ्गानामपि विध्येक वाक्यता वक्तव्या। अर्थवादानां प्रामाण्यसिध्यर्थं विध्येकवाक्यता, अङ्गानां प्रधानोपकारकत्वसिध्यर्थमेकवाक्यता वक्तव्यव । न हि केवलप्रधानानुष्ठानेन क्वचित्फलसिद्धिर्भवति । साङ्गप्रधानानुष्ठानेनैव तत्सिद्धिः । अतश्च यथाऽर्थ वादस्य सम्बन्धः प्रधानेन तथाऽङ्गानामपि सम्बन्धोऽस्त्येव । यदुक्तं वैश्वदेविक धर्माणामग्निमन्थनादीनां वरुणप्रधासेष्वाम्नानमनर्थकमिति, तत्रोच्यते-वरुण प्रधासेषु दक्षिणवेदिः उत्तरवेदिरिति वेदिद्वयं विहितम् । एकत्राध्वर्यः अपरत्र च प्रतिप्रस्थाता कर्तारौ। दर्शपूर्णमासयोः चत्वार ऋत्विजः, वरुणप्रधासेषु च पञ्चत्विजः सह प्रतिप्रस्थात्रा । उत्तरविहारेऽध्वर्युः दक्षिणविहारे च प्रतिप्रस्थाता कर्तारौ। अग्निमन्थनादयो धर्मा दक्षिणविहारार्थत्वेन समाम्नाता इति नानर्थ क्यम् । यद्यङ्गविधीनामतिदेशो न स्यात्तदा वरुणप्रधासेषु त्रिंशदाहुतयो हुयेरन् वाजिनो यजत्याहतीनां सम्पत्त्य त्रिंशत्वाय' इत्याम्नानमनूपपन्नं स्यात् । प्रधान हविर्होमाः अष्टौ, आज्यभागौ द्वौ, प्रयाजा नव, अनयाजा नव, स्विष्टकृत एकः वाजिनश्चेति त्रिंशदाहतयः। उत्तरविहारे एकोनत्रिशदाहतयः, दक्षिणविहारे प्रतिप्रस्थातृकतकाऽऽहुतिरेका इति त्रिशदाहुतयस्सम्पद्यन्ते । तदिदमनुपपन्नं स्याद्यदि अङ्गविधयो नातिदिश्येरन्नित्यर्थः । तस्मात् अर्थवादानामङ्गविधीनाञ्च वचनेनातिदेशः । वैश्वदेवस्य बरुणप्रधासानाञ्च न प्रकृतिवितिभावः । अतो 
मीमांसानयमञ्जर्याम् वचनेनात्रातिदेशोऽङ्गीकार्यः। तत्रार्थवादानां शब्दभावनेतिकर्तव्यतारूपप्ररोच नासमर्पकत्वेनातिदेशः, अङ्गानान्त अर्थभावनेतिकर्तव्यताभतप्रयाजादिधर्म समर्पकत्वेनेति विवेको बोध्यः । एतेन सर्वत्रार्थवादा अतिदिश्यन्त इति न मन्त व्यम, यत्र प्रत्यक्षवचनं तत्रैव । एतेन विश्वजितो ज्योतिष्टोमविकारत्वेऽपि न ज्यौतिष्टोमिकार्थवादातिदेशः प्रत्यक्ष वचनाभावात् । अतस्तत्र स्वर्गफलकल्प नायां न कोऽपि प्रत्यूह इति सिद्धं भवति ॥ 
इति पञ्चसञ्चराधिकरणम् 

### एककपालैन्दाग्नाधिकरणम्
 ः अग्रिमाधिकरणप्राप्त्यर्थमिदमधिकरणम् वैश्वदेवपर्वणि 'द्यावापृथिव्य एकक पालः', वरुणप्रधासेष्वपि 'काय एककपालः' ऐन्द्राग्नो द्वादश कपालश्च' । साक मेधपर्वण्यपि ऐन्द्राग्न एकादशकपालेन साकं 'वैश्वकर्मण एककपालः' इत्येकक पालाः श्रुताः । तत्रेदमाम्नायते-'एतद् ब्राह्मण ऐन्द्राग्नः, एतद्ब्राह्मण एककपालो यदब्राह्मण इतर इतरश्च' इति । प्रथममितरपदमैन्द्राग्नपरम्, द्वितोयमेकक पालपरम् । तत्र संशयपूर्वोत्तरपक्षाः पूर्ववत् । अधिकशङ्काभावात् अतिदेशवैय र्यमिति चेन्न; उत्तरविवक्षया प्राप्तिसूत्रत्वान्न दोषः। ननुत्तराधिकरणे एककपाल एव विषयः नैन्द्राग्नोऽपि । कथं सूत्रे ऐन्द्राग्नोपादानं सङ्गच्छते ? इति चेदच्यते-ऐन्द्राग्नसाहचर्यादपि वारुणप्राघासिकातिदेश इति सिद्धान्ताभ्युच्च ययक्त्त्यर्थत्वात् ऐन्द्राग्नग्रहणंस्य न वैयर्थ्यम् । तस्मात् पूर्वाधिकरणन्यायेन संशयपूर्वोत्तरपक्षा आश्रयणीया इति सूत्रकारस्सूत्रयति–'एककापालन्द्राग्नौ 
च तद्वत्' इति ॥ 
इत्येककपालैन्द्राग्नाधिकरणम् ।। 

### साकमेधीयककपालाधिकरणम्
 साकमेधे 'एतद् ब्राह्मण एककपालः' इति श्रुतम् । अत्र सन्देहः-कि वैश्वदेविकैकपालधर्मातिदेशपरमिदं वचनम् ? अथवा वारुणप्राधासिकैकपाल धर्मातिदेशपरम ? इति । संशयस्येदं बीजम् वैश्वदेविकद्यावापृथिव्यैककपाले सन्ति भयांसो धर्माः, वारुणप्रधासिकेकपाले धर्मा अल्पीयांसः । अधिकैर्धमः प्रधानस्योपकारोऽधिको लभ्यते, कतिपयर्धमः न लभ्यत इति सन्देहः। भए तत्र वैश्वदेविकैकपालधर्मा एवातिदिश्यन्तेऽनेन वाक्येन । अलकुर्वन्ति, अभिधारयति, उपांशुयष्टव्यः, आविः पृष्ठः कार्यः प्रतिष्ठितो होतव्यः इत्यनेके धर्माः वैश्वदेवे । वरुणप्रधासेषु च धर्माल्पत्वम् । अतो न वारुणप्राघासिक ब्राह्मणातिदेशः । ननु साकमेधे 'एतद् ब्राह्मण एककपालः इत्यनेन सह 'एतद् ब्राह्मण ऐन्द्राग्नः' इत्याम्नानात् ऐन्द्राग्नयागस्य च वरुणप्रघासेषु सत्त्वात् 

२१६ तदीयैककपालधर्मातिदेशो भवत्विति चेदुच्यते-न ह्यकपर्वगतयोरेव समभि व्याहार इति निर्बन्धोऽस्ति, पर्वद्वयगतसमभिव्याहारोऽपि सम्भवत्येव । तस्माद् वैश्वकर्मण एककपाले वैश्वदेविकैकपालधर्मा एवेति पूर्वपक्षः। 
सिद्धान्तस्तु-वारुणप्राधासिकधर्मा एव भवन्ति । यदि वैश्वदेविकैकपाल धर्मातिदेशोऽङ्गीक्रियेत तदा 'एतद्ब्राह्मण एककपालः' इति साकमेधीयं वाक्यं निविषयं भवेत। तथाहि-अत्रैव ततीयपादे 'स्वरसामैककपालामिक्षम' इत्यत्र सर्वेषामेककपालानां वैश्वदेविकैकपालप्रकृतिकत्वस्य वक्ष्यमाणत्वात् 'एतद् ब्राह्मण एककपालः' इत्यस्य काऽऽवश्यकता भवेत् । आनर्थक्यपरिहाराय चोदनालिङ्गात् वैश्वदेविकधर्मेषु प्राप्तेषु प्रत्यक्षवचनेन 'एतद् ब्राह्मण एककपालः' इत्यनेन वारुणप्राधासिकककपालधर्मातिदेशः क्रियत इति नैरर्थक्यं न स्यात् । 
अतो वारुणप्राधासि कैककपालधर्मा एवात्र कर्तव्या इति ॥ 
इति साकमेधीयककपालाधिकरणम् ।। सप्तमाध्यायस्य प्रथमः पादस्समाप्तः ॥ 
## सप्तमाध्यायस्य द्वितीयः पादः 

### रथन्तरादिशब्दानां गीतिवाचित्वाधिकरणम्
 'रथन्तरमुत्तरयोर्गायति', 'यद्योन्यां तदुत्तरयोर्गायति' 'कवतीषु रथन्तरं गायति' इत्याम्नायते। तत्र कि रथन्तरादिशब्देन 'अभित्वाशरनोनुम' इत्याद्या ऋच एवातिदिश्यन्ते ? उत गानानि ? इति संशयः। द्वितीयाध्याये 'गीतिष सामाख्या' इत्यत्र साम्नां गीतिवाचित्वं सिद्धान्तितम् । तेन रथन्तरादिशब्दानां गीतिवाचित्वस्य सिद्धत्वात् कथमिदानी गीतिवाचित्वं वा ऋग्वाचित्वं वेति सन्दिह्यत इति चेत्सत्यम्; स्थूणानिखननन्यायेन दाढार्थमिति ब्रूमः । अथवा एतदधिकरणसिद्धमेव तत्रोक्तमिति न पौनरुक्त्यम् । तत्र मन्त्र त्रैविध्यमात्र प्रतिपिपादयिषितम् । तच्च गीतिविशिष्ट वाचित्वे वा गीतिवाचित्वे वोपपन्नम्। इहातिदेशसिध्यर्थं विचारः क्रियते। अतिदेशसिध्यर्थं गीतिवाचित्वमवश्यं वक्तव्यम् । तस्मादिह यत्सिद्धं तदेव तत्रोक्त मिति न कोऽपि दोषः। 
तत्राभियुक्ताः सामशब्दं स्तोभ-स्वर-कालाभ्यास-विकारयुक्तायां हिङ्कारप्रस्ताव-प्रणवो-द्गीथ-प्रतिहारो-पद्रव-निधनयुक्तायाञ्च ऋचि प्रयु 
जते । तस्मादृच एवातिदेशः। सामशब्दस्य गीतिवाचित्वे तस्य ऋक्संस्कार कत्वमभ्युपगन्तव्यम्, कर्मकाल एव संस्काराणामावश्यकता, अकर्मकाले च ऋक्ष गानं दश्यते । तदा तत्संस्कारकत्वमनर्थकं स्यात् । साम्नो गीत्यर्थत्वे रथन्तरं बह दिति सज्ञाभेदव्यवहारोऽनुपपन्नो भवेत् । ऋक्परत्वे तु ऋचां भिन्नत्वाद् भेदव्यव हार उपपद्यते । ननु ऋगतिदेशपक्षे किं ऋचः कार्ये ऋगन्तरस्यातिदेशः ? अथवा ऋच आधारत्वेनातिदेशः ? नाद्यः, ऋग्द्वयस्यापि भिन्नार्थत्वेन एकस्य कार्यप रस्य विधानासम्भवात् । न द्वितीयः; शब्दात्मकत्वादृचोः आधाराधेयभावा सम्भवात् । तस्मान्न ऋगतिदेश इति चेत् नः, उक्तरीत्या ऋचामतिदेशासम्भ बेऽपि कवत्यादिषु रथन्तरादीनामङ्गानामतिदेशसम्भवात् । तस्माद्गतिदेशः । ननु ऋचामङ्गभावेनातिदेशेऽदृष्ट मेव कल्पनीयं स्यादिति चेत् तहि रथन्तर शब्दातिदेश इति स्वीक्रियताम । ततश्च रथन्तरशब्दवाच्या कवती ऋगित्यति देशस्वरूपं भवतु। ननु अभिवतिऋग्वाचकत्वेन प्रसिद्धस्य कवती ऋगभिधाय कत्वमतिदेशेन भवतीति वक्तव्यम् । एवमतिदेशे को विशेषो लभ्यते । अतो ऽनर्थक एवायमतिदेश इति चेत्-एवं तहि स्वर एवातिदिश्यते, सामशब्दस्य 'सुसामा देवदत्तः' इत्यादौ स्वरेऽपि प्रयोगसद्भावात् स्वरस्यैवातिदेशः । अथवा 

२२१ 
'अभित्वा, 'कयानः' इति ऋग्द्वये कतिपय वर्णमात्राणां विद्यमानं साम्यमादीय 'कवतीषु रथन्तरं गायति' इत्यनुवादरूपेण प्रवृत्तम् । किञ्चैवमनुवादे 'रथन्त रमुत्तरयोर्न पश्यामीति विश्वामित्रस्तपस्तेपे' 'बृहदुत्तरयोर्न पश्यामीति वसिष्ठः' इति लिङ्गमुपपन्नं भवति । लोके विद्यमानस्यवान्वेषणाय यत्नः क्रियते न त्व विद्यमानस्य तुरगविषाणस्य । अतोऽपि ज्ञायते स्वरवर्णमात्रादि साम्येनैकस्या मृचि अपरःऋग्वर्तत इति । तस्मादृगतिदेश इति पूर्वपक्षः। 
_ सिद्धान्तस्तु-'नागृहीतविशेषणा बुद्धिविशिष्टमुपसङ्क्रामति' इति न्यायेन रथन्तरादिशब्दानां गीतिवाचित्वे सम्भवति ऋग्वचनत्वाश्रयणं न युक्तम् । रथन्तरं गायति इत्यत्र गायतीत्यस्य गानं करोतीत्यर्थः । तत्र द्वितीयान्त रथन्तरशब्दस्य सामानाधिकरण्यं सिध्यति । लोके वर्धमान गायति, शङ्करा भरणं गायति इत्यादौ गीतेरेव सामानाधिकरण्य-दर्शनात् लोकाविरोधेन वेदेऽपि रथन्तरादिशब्दानां गीतिवाचित्वमेवोचितम् । यद्यपि श्लोक गायति इति प्रयोगो दृश्यते, तथापि तत्र गानेन श्लोकं पठतीति वैयधिकरण्येनवान्वयः । नतु श्लोकं गानं करोतीति । तद्वत् ऋचं गानेन संस्करोति इत्येवार्थः न तु ऋचं गानं करोतीति । नन्वकर्मकाले संस्कारोऽनुपपन्न इत्युक्तमिति चेत्-ब्रमः अकर्म कालेऽभ्यासेन विना कर्मकाले प्रयोगप्राशभावो न सम्पादयित शक्यत इत्यकर्म कालेऽभ्यस्ते भूमिरथवत् शुष्केष्टिवच्च इति न दोषः । गानावसरे हस्वस्य दीर्घत्वम् दीर्घस्य च ह्रस्वत्वं विकार उत्पद्यते, यथाऽवहनेन व्रीहिषु विकारः । एवञ्च यथा वीहीनवहन्ति' इत्यत्रावहननस्य व्रीहिसंस्कारकत्वं तथा गानस्यापि ऋक्संस्कारकत्वमिति 'रथन्तरमुत्तरयोर्गायति' इति संस्कारकर्मणो गानस्यैवाति देशो न्याय्यः । स च संस्कारकर्मणो गानस्यातिदेशः रथन्तरादिशब्दानां गानवा चकत्व एव सम्भवति, नान्यथेति रथन्तरादिशब्दवाच्यानि गानावि,तेषां वाचका र थलरादि शब्दाः। यदि च गीतिविशिष्टर्वचनत्वं रथन्तरादिशब्दानामभ्यु पगम्येत, तदा अनुक्साम्नः प्रजापतिहृदयस्योपपत्तिनं भवेत् । यच्चोक्तम् रथ न्तरादिशब्दानां गीतिवचनत्वे गीतेरेकत्वाद्रथन्तरं बहदिति संज्ञाभेदोऽनुपपन्न स्स्यादिति, तदपि न, गीतित्वेनेकत्वेऽपि गानवैचित्र्येण संज्ञाभेदोपपत्तेः । तस्मा द्रथन्तरादिशब्दा गीतिवचना एव न ऋग्वचनाः । 'कवतीषु रथन्तरं गायति' इति गीतेरेवाति देश इति । 
इति रथन्तरादिशब्दानां गीतिवाचित्वाधिकरणम् इति सप्तमाध्यायस्य द्वितीयः पादस्समाप्तः ।। 
Pos 
## सप्तमाध्यायस्य ततीयः पादः 
FR 

### नामातिदेशाधिकरणम्
 पादद्वयेन प्रत्यक्षवचनातिदेशश्चिन्तितः । अस्मिन् तृतीये नामातिदेशो विचार्यते। वचनं साक्षादतिदेशकम् । नाम तु कर्मान्तरविधिपरे वाक्ये 'सिंहो माणवकः' इतिवत् सादृश्यनिमित्तकमित्यर्थाद् अन्यधर्मातिदेशपरमिति जघन्य तया तदनन्तरं नाम्नश्चिन्ता। कुण्डपायिनामयनं नाम संवत्सरसाध्यं सत्रम् । तत्र श्रयते-'मासमग्निहोत्रं जुहोति' इति । तच्च नित्याग्निहोत्रात्कर्मान्तरमिति द्वितीये प्रकरणान्तराधिकरणे प्रतिपादितम् । तेन द्वयोः कर्मणोर्भेदाभावेन अतिदेशानतिदेशचिन्ता न युक्तेति परास्तम्। ननु 'भिद्यते भावनामात्र धात्वर्थो न यजिश्रुतेः' इति प्रकरणान्तराधिकरणे भट्टपादोक्त्या कर्मभेद ज्ञात एव धर्मप्राप्तेः कथं नामातिदेश इति चेत्सत्यम् --तथाप्यपूर्वभावनायाः खलु प्रथममितिकर्तव्यतान्यायेन 'धात्वर्थो न' इति भावनाभेदादतिदेशवचनो पपत्तिः । न चैवमग्निहोत्रनाम्नो गौणत्वोक्तिरसङ्गतेनि वाच्यम्, नित्याग्निहोत्र इव मासाग्निहोत्रे प्राकरणिकैर्देवताविधानादिभिर्नाम्नः प्रवृत्तिनिमित्ताभिव्य क्तिर्नास्ति, किन्तु नित्याग्निहोत्राभेदानुसन्धानेन, भावनान्तरे तु धर्मसम्बन्धा देव च प्रवृत्तिनिमित्तसत्त्वमवगन्तव्यमिति अस्फुटशक्तिकत्वाभिप्रायकत्वाद्गौण त्वोक्तिः । 
तत्र संशयः--किमग्निहोत्रशब्दो नित्याग्निहोत्रधर्माणामतिदेशकः ? उत न ? इति । तदर्थमिदं विचारणीयम् । किमग्निहोत्रपदमुभयत्र मुख्यम् ? उत नयमिकं मुख्यमितरत्र गौणमिति । गौणपक्षेऽतिदेशः मुख्यपक्षे च नातिदेश इति फलफलिभावः। 
तत्र नैयमिकेन कुण्डपायिनामयनीयेन च जुहोतिनाऽग्निहोत्रपदस्य सामानाधिकरण्याविशेषात् उभयत्र मुख्यत्वम् । न च द्वितीयान्तस्य तस्य कथं सामानाधिकरण्यमिति वाच्यम्, नित्य इव अत्रापि द्वितीयायास्तृतीयार्थे लक्षणया तदुपपत्तेः । अत्र उभयत्र मुख्यमिदं नामधेयं न धर्मातिदेशकमिति पूर्वपक्षः। 
___सिद्धान्तस्तु-उभयत्राग्निहोत्रपदं मुख्यमिति न सङ्गच्छते । एकत्र मुख्य मपरत्र गौणमित्याश्रयणीयम् । तत्र यद्रूपवत् तन्मुख्यम् यच्च तद्रहितं तद्गौण मिति निर्णेतव्यम् । तत्र नित्यस्थले ‘पयसा जुहोति' 'दघ्ना जुहोति' इति द्रव्यम, 

२२३ 'अग्निोति' रित्यादि मन्त्रवर्णेन वा 'यदग्नये च' इत्यादि विधितो वा' देवतेति द्रव्यदेवतयोस्सत्वादग्निहोत्रपद मुख्यम्, मासाग्निहोत्रे च तादृशरूप प्रापकसामग्यभावेन गौणत्वमिति व्यवस्था भवितुमर्हति । द्वितीये प्रकरणान्तर प्रमाणेन साधितस्य कर्मान्तरत्वस्य सिद्धिस्तदैव स्याद्यदा मासाग्निहोत्रं रूप वद्भवेत् । रूपलाभस्तु तत्प्रख्यशास्त्रेण विना प्रकारान्तरेण न सम्भवति। ततश्च नाम्नाऽतिदेशो वक्तव्यः-यद्रूपं नित्याग्निहोत्रे तदत्रादिश्यते । किञ्च रूपवत्तया ज्ञाते हि कर्मणि नामधेयं भवति। न चात्र रूपलाभः उपदेशाभावात् । होमेषु चोदनालिङ्गकातिदेशस्य चाष्टमान्त्ये निराकरिष्यमाणत्वात् । नन्वग्निहोत्रपद मेव देवतासमर्पकमस्तु, नैयमिक इवात्र तत्प्रख्यशास्त्राभावेन गुणविधित्वे बाधकाभावादतो न रूपलाभाभाव इति चेन्न; तद्धित चतुर्थी मन्त्रवर्णानामेव देवताप्रापकत्वस्य वार्तिककारैरुक्तत्त्वात् 
'तद्धितेन चतुर्था वा मन्त्रवर्णेन वा पुनः । 
देवताया विधिस्तत्र दुर्बलन्तु परं परम् इति ॥ ननु 'सिंहो माणवकः' इत्यादौ परशब्दस्य परत्र प्रसिद्ध सादृश्यमादाय प्रवृत्तिदृष्टा । न ह्यत्र नैयमिकसादृश्यस्यान्यत्र प्रसिद्धिरस्ति । तस्मात्कथमग्नि होत्रनाम्नोऽत्र प्रवृत्तिरिति चेन्न; 'अमी पिष्टपिण्डाः सिंहाः क्रियन्ताम्' इत्यत्रेव साध्यसादृश्यमादायापि गौणतासम्भवादतोऽत्राग्निहोत्रसदृशेन होमेन भाव येदिति वाक्यार्थः पर्यवस्यति। तत्सादृश्यञ्च तद्धर्मवत्तयेति नाम्नातिदेश इति ॥ 
इति नामातिदेशाधिकरणम् ।। 

### प्रायणीयशब्दस्यातिदेशकत्वाभावाधिकरणम्
 पूर्वाधिकरणापवादोऽस्मिन्नधिकरणे। सत्रात्मकद्वादशाहस्य विकृतिभूते गवामयने संवत्सरसाध्ये सत्रे 'वैश्वानरो ज्योतिष्टोमः प्रायणीयं प्रथममहः' इति श्रुतम् । द्वादशाहेऽपि 'प्रायणीयं प्रथममहः' । किमिदं प्रायणीयपदं गावामयनिक प्रायणीये नामातिदेशकम् ? उत न ? इति सन्देहः । 
तत्र यथाग्निहोत्रपदमुभयत्र नामधेयमपि नित्याग्निहोत्रपदं मुख्यम् मासाग्निहोत्रपदञ्च गौणमित्याश्रित्य मुख्याग्निहोत्रधर्मा नाम्नाऽतिश्यन्त इति सिद्धान्तितं तथैव प्रायणीयपदमप्युभयत्र नामधेयम्, तत्र द्वादशाहिक प्रायणीय पदं मुख्यमाश्रित्य गावामयनिकप्रायणीये धर्मानतिदिशति नाम्ना इति पूर्वपक्षः । 
सिद्धान्तस्तु-प्रयन्ति प्रारभन्तेऽनेनेति व्युत्पत्तिमादाय हि द्वादशाहे प्रथ मेऽन्हि प्रवृत्तेयं संज्ञा। तेनैव प्रवृत्तिनिमित्तेनान्यत्रापि वृत्तिसम्भवे गौण्या वृत्त्या धर्मातिदेशो न युक्तः । चोदनालिङ्गाच्च धर्मप्राप्ते रूपत्वं नापि नानार्थत्वम् । प्रवृत्तिनिमित्तभेदेन यत्र नानार्थकल्पनं तत्र नानार्थता दोषः। प्रकृते च प्राय 
२२४ 
मीमांसानयमञ्जर्याम् णीयपदस्य प्रारभन्तेऽनेनेति योगेनैव गावामयनिके कर्मणि वृत्तेर्न नानार्थता। नापि गौण्या वृत्या धर्मातिदेशकता। यदि चाग्निहोत्रशब्दस्यापि मासाग्निहोत्र प्रवृत्तिनिमित्तम् अग्निदेवत्यधर्मातिदेशं विना सिद्धं भवेत् ततोऽनेनैव धर्माति देशो भवेत् । न च तत्र सिध्यतीत्युक्तम् । यत्र तु प्रवृत्तिनिमित्तमन्यथापि सिध्य ति तत्र नातिदेशकम् । यथा आधानाङ्गभूते तूष्णमग्निहोत्रे जुहोतीति विहिते तूप्णी होमे। तत्रातिदेशं विनाप्यग्निसंस्कारार्थ होत्रमिति प्रवृत्तिनिमित्तान्तर लाभः । अत्र तु न तथा प्रवृत्तिनिमित्तलाभः । अतो न धर्मातिदेश इति ॥ 
इति प्रायणीयशब्दस्यातिदेशकत्वाभावाधिकरणम् ।। 
इ 
mr 

### विश्वजित्सर्वपृष्ठाधिकरणम्
 ___ 'विश्वजित् सर्वपृष्ठोऽतिरात्रः' इति श्रूयते । विश्वजित् एकदिनसाध्यस्सो मयागः। स च ज्योतिष्टोमविकृतिः। पृष्ठशब्दो ज्योतिष्टोमे माध्यन्दिनसवने क्रियमाणेषु माहेन्द्रादिस्तोत्रेषु वर्तते । स्तोत्रसाधनानि सामानि रथन्तरबृहदादी नि षट । तेषु रथन्नरबृहतोः विकल्पः। तथासति ज्योतिष्टोमे चत्वारि पृष्ठानि सप्तदशस्तोमकान्यनुष्ठीयन्ते। द्वादशाहिकषडहे रथन्तर-बृहत्-वैरूप-वैराज शाक्वररैवताख्यैः षट्सामभिः एकैकस्मिन्दिने एकैकं पृष्ठस्तोत्रं क्रियते। 'सर्वपृष्ठ' इत्यत्र सर्वत्वं सम्पादनीयम् इति स्थितिः । प्रायणीयशब्दवत् सर्वपृष्ठशब्दोऽपि यौगिकत्वान्नातिदेशक इत्युत्थितेः सङ्गतिः। 
_तत्र संशयः किमयं सर्वपृष्ठशब्दो ज्योतिष्टोमाच्चोदकप्राप्तानां माहेन्द्रा दीनां स्तोत्राणामनुवादकः ? किंवा ज्योतिष्टोमे वैकल्पिकयोः बृहद्रथन्तरसाम साधनकयोः पृष्ठस्तोत्रयोः विकल्पित एव चोदकतः प्राप्तयोः समुच्चयविधा नार्थः ? आहोस्वित् द्वादशाहिकषडहे क्रियमाणानां षष्णां स्तोत्राणामत्र 
इति । 
तत्र ज्योतिष्टोमाच्चोदकप्राप्तानामयमनुवादः । ननु ज्योतिष्टोमे पृष्ठ बहुत्वाभावात् 'सर्वपृष्ठ' इत्यत्र 'सर्व' शब्दोपपत्तिः कथं स्यादनुवादत्व इति चेत्तत्र माहेन्द्रादीनां चतुर्णा स्तोत्राणां सङ्कीर्तनेन तेषां चतुर्णां पृष्ठस्तोत्रतया ज्योष्टोमे पृष्ठबहुत्वमस्तीति न तदनुवादानुपपत्तिः । तस्माच्चोदकप्राप्तानुवाद इति प्रथमः पक्षः । 
अनुवादश्चानर्थकप्रायो भवति प्रवृत्तिविशेषकरत्वाभावात् । किञ्चानुवाद त्वमपि न सम्भवति, उत्पत्तिवाक्येऽधिकारवाक्ये वा कर्मसामानाधिकरण्यान्ना मधेयत्वं निश्चीयते । यथा 'अग्निहोत्रं जुहोति' इत्युत्पत्तिवाक्ये । दर्शपूर्णमासा भ्यां स्वर्गकामो यजेत' 'ज्योतिष्टोमेन स्वर्गकामो यजेत' इत्यधिकारवाक्ये, न तु गुणविधिपरे वाक्ये कर्मसामानाधिकरण्येऽपि नामत्वम् । ततश्च 'रथन्तरं पृष्ठं भवति' इत्युत्पन्नस्य रथन्तरसामसाधनकस्तोत्रस्य 'बृहत्पृष्ठं भवति' 

२२५ इत्युत्पन्नस्य बृहत्सामसाधनकस्तोत्रस्यैवैकस्य ज्योतिष्टोमे पृष्ठत्वं न तु मैत्री वरुणसामादीनाम् । माहेन्द्रस्तोत्रव्यतिरिक्तानामपि तेषामुत्पत्तौ पृष्ठशब्दाश्रव णात् । न च ‘पृष्ठः स्तुवते' इत्युत्पत्तौ तेषामप्यस्ति पृष्ठशब्द इति वाच्यम्, तस्य वाक्यस्य ‘सप्तदशानि पृष्ठानि' इति पृष्ठानुवादेन सप्तदशावृत्तिविधानार्थमनु वादत्वस्य नामधेयपाद एवोक्त तया उत्पत्तिपरत्वाभावात् । ननु तर्हि 'सप्तदश पृष्ठानि' इति पृष्ठशब्देन चतुर्णां स्तोत्राणामनुवाद इति चेन्न; लिङ्गसमवाया धिकरणसिद्धछत्रिन्यायेन लक्षणयाऽनुवादसम्भवात् । अनुवादे च न लक्षणा दोषाय भवति । न चेह लक्षणायां कारणमस्ति । तस्माज्ज्योतिष्टोमतो बृहद्रथ न्तरसाधनकपृष्ठयोः अन्यतरस्यैव चोदकतः प्राप्तौ बह्वपेक्षसर्वपदधटितसर्वपृष्ठ शब्दस्य नानुवादकत्वसम्भवः । अतएव बृहद्रथन्तरसाधनकयोः समुच्चयार्थयोरपि वचनात्प्रकृतौ विकल्पितयोरिह समुच्चयार्थस्सर्वपृष्ठशब्द इति द्वितीयः पक्षः। 
बह्वपेक्षसर्वशब्दस्य द्वयोस्सङ्कोचो नोचितः । तस्माद् द्वादशाहिकषडहात् बृहद्रथन्तरादीनां पृष्ठस्तोत्रसाधनानामतिदेशकस्सर्वपृष्ठशब्द इति तृतीयः सिद्धान्तपक्षः। 
ननु षाडहिकानां पृष्ठानामतिदेशे पृष्ठानां तद्गतसर्वतायाश्च विधयत्वेन वाक्यभेदस्स्यादिति चेन्न; यद्यत्र पृष्ठेषु तद्गतसर्वतायाश्च पृथग्विधिव्यापारो भवेत्तदा विध्यावृत्तिलक्षणो वाक्यभेदस्स्यात् । न त्वेवमस्ति । बहुव्रीहिसमासेन सर्वाणि पृष्ठान्यस्येति सर्वतायाः पृष्ठानाञ्च वैशिष्ट्यावगमात् सर्वताविशिष्ट पृष्ठेषु सकृदेव विधिव्यापार इति नास्ति वाक्यभेदः । अथवाऽनेन वाक्येन सर्वतैव विधीयते, न तु पृष्ठान्यपि विधीयन्ते। पृष्ठानामर्थाद् विधिः आर्थिकार्थस्य वाक्यभेदप्रयोजकत्वाभावात्। तस्मात् षाडहिकानि सर्वाणि विश्वजिति अतिदिश्यन्ते । अत्र पृष्ठशब्दः निरूढलक्षणया सामाभिधायीति द्रष्टव्यम । किञ्च षाडहिकानामतिदेशे स्वीकृते 'पवमाने रथन्तरं करोति, आर्भवे बहत मध्यत इतराणि, वैरूपं होतुस्साम, वैराज मैत्रावरुणस्य, रैवतं ब्राह्मणाच्छंसिनः, शाक्वरमच्छावाकस्य' इति षाडहिकानां साम्नां विश्वजिति क्रमविधिपरं वाक्यमुपपन्नं भवेन्नान्यथा। तस्मात् षाडहिकानां सामातिदेशः। विश्वजित एकाहत्वेन ज्योतिष्टोमविकृतित्वात् तत एवाङ्गानामातिदेशः, तथापि 'विश्व जित्सर्वपृष्ठः' इति वचनेन षाडहिकपृष्ठस्तोत्रसाधनानां साम्नामेवातिदेशः, न तू षाडहिककृत्स्नविध्यन्तस्य, ज्यौतिष्टोमिकाङ्गै रेव निराकाङ्क्षत्वात् । ननु वचनादतिदेशे स्वीकृते पूर्वस्मिन् पाद एवायं विचारः कर्तव्य आसीत् कथं नामा तिदेशप्रसङ्गेऽस्य विचारस्सङ्गच्छत इति चेत्-सत्यम् ; वाचनिकातिदेशोऽयम् तथापि अग्निहोत्रशब्दवत् विश्वजित्सर्वपृष्ठ इति सर्वपृष्ठशब्दस्य कर्मसामाना धिकरण्यात् कर्मसमानाधिकरणपदनिमित्तकातिदेशोऽयमिति कर्मसमानाधिक रणपदनिमित्तकातिदेशविचारप्रसङ्गेऽयमपि विचारस्संगच्छत इति न दोषः । अथवा वाचनिक एवायमतिदेशः प्रसङ्गादिह प्रतिपादित इति ।। 
इति विश्वजित्सर्वपृष्ठाधिकरणम् २६ 
२२६ 
मोमांसानयमञ्जर्याम् 

### वरुणप्रधासेषु सौमिकावभथधर्मातिदेशाधिकरणम्
 वरुणप्रधासेषु श्रूयते– 'वाणरुया निष्कासेन तुषैश्चावभृथं यन्ति' इति । वारुण्या इति षष्ठन्तं पदम् । आमिक्षाया इत्यर्थः। निष्कासेन पात्रगतलेपे न। व्रीह्यवहननजन्यस्तुषश्चावभथदेश गच्छन्ति । अत्रावभथशब्दः कि प्रसिद्ध सौमिकधर्मातिदेशकः ? उत कर्मान्तरसमर्पकः ? इति सन्देहः । तत्र पूर्वाधिक रणन्यायेन धर्मातिदेशकः । वरुणप्रघासा दर्शपूर्णमासप्रकृतिकाः। दर्शपूर्णमासयोः अपां व्युत्सेकस्य जलप्रोक्षणस्य वाक्यशेषेण 'एष वै दर्शपूर्णमासयोरवभृथः' इत्यनेन अवभृथत्वं प्रतिपादितम् । स चावभृथरूपोऽपां व्युत्सेकः वरुणप्रघासेषु चोदकतः प्राप्तः। सन्निहितं तमवभृथशब्देनानूद्य तत्र तुषनिष्कासविधिरिति युक्तम्, अन्यथा प्रकृतहानाप्रकृतकल्पनाप्रसङ्गात् विशिष्टकर्मान्तरविधितो गुणमात्रविधेया॑यस्त्वाच्च । न च प्राप्तकर्मोद्देशेन गुणद्वयविधाने वाक्यभेदात् विशिष्टकर्मान्तरविधिरेव युक्त इति वाच्यम्; गुणद्वयस्यापि 'यदग्नये च' इतिवत् च शब्दद्योतितसाहित्यतया विधिसम्भवात् । ननु 'एष वै दर्शपूर्णमासयो रवभथः' इत्यत्रावभृथशब्दः स्तुत्यर्थत्वेन प्रयुक्तो गौणः, न तु तन्नामधेयम् मुख्यावभृथशब्देन गौणस्य तस्य ग्रहणं न न्याय्यम् इति चेत्-कर्मान्तरविधि पक्षेऽपि मुख्यस्यावभृथशब्दस्य कर्मान्तरे गौणत्वमविशिष्टम् । अतश्चोदकसन्नि हितग्रहणमेव युक्तम् । किञ्च मत्पक्षेऽनुवादे गौणत्वम् कर्मान्तरवादिनः पक्ष मुख्ये विधौ गौणत्वम्। तच्च न युक्तम् । तस्मादपां व्युत्सेकेऽवभृथे गुणविधा नमिति पूर्वपक्षः। 
सिद्धान्तस्तु-अवभृथशब्दस्य सिद्धान्ते गौणत्वमिति सत्यम्, किन्तु तत्प्रामाणिकम् । 'यन्ती' त्यत्र प्रकरणान्तरन्यायेन कर्मान्तरविधिरिति सिद्धे परशब्दः परत्र वर्तते इति सादृश्यविवक्षया प्रयोगेण गौणत्वस्य न्याय्यत्वात् । तादृशं प्रमाणं अपां व्युत्सेकस्य ग्रहणे न विद्यते अवभृथशब्दस्य तन्नामत्वा भावात् । अतस्तुषनि कासद्रव्यक कर्मान्तरं यन्तीत्यनेन विधीयते। किञ्च सौमिकावभृथसम्बन्धिनां कतिपयपदार्थानां प्रतिषेधोऽत्र दृश्यते । प्रतिषेधश्च प्राप्तिपूर्वक एव भवति । तथाहि-'नायुर्दा जुहोति', 'न साम गायति' 'नाध्व गमनमन्त्र जपति' इति प्रतिषेधा दृश्यन्ते । तेनेदं स्पष्टं यत्ततो धर्मप्राप्तिरस्तीति। तस्मादवभृथशब्दो धर्मातिदेशक इति । 
। इति वरुणप्रघासेषु सौमिकावभृथधर्मातिदेशाधिकरणम् 

### वारुणप्राधासिकावभथे द्रव्यनियामकत्वाधिकरणम्
 वारुणप्राधासिकावभृथे कर्मान्तरे सौमिकावभृथधर्मातिदेश इति स्थितम् । सौमिकावभथे 'वारुणेनैककपालेनावभृथमवयन्ति' इति एककपालः पुराडाशो 

२२७ द्रव्यम् । किं चोदकप्राप्तपुरोडाशद्रव्यकमिदं कर्म ? उत तुषनिष्कासद्रव्यकर्मिति संशये पूर्वपक्षः 
3. अतिदेशप्राप्तपुरोडाशद्रव्यकमिदं कर्म । इतरथा कर्मणो विधानम् तुष निष्कासविधानम् इति वाक्यं भिद्येत । पुरोडाशस्य प्राप्तौ तुषनिष्कासं यथाक थञ्चिन्नेयम् । ननु अतिदेशेन प्राप्तस्य पुरोडाशस्य तुषनिष्कासेनोपदिष्टेन बाधो भवत्विति चेन्न; तुषनिष्कासमात्रेण न यागविधिश्शक्यतेऽवगन्तुम्, देवताया अभावात् । न ह्यनिरूपितं कर्म विधातुं शक्यते । 'विश्वजिता यजेत' इत्यत्र यजिश्रवणमस्ति, तद्वदत्र प्रत्यक्षतो न यजिः श्रूयते । एककपालस्य पुरोडा शस्यातिदेशे देवताप्यतिदिश्यत इति रूपवत्त्वं कर्मणस्सिध्यति । येन च कर्म रूप वद्भवति तस्य बाधो न युक्तः। तुषनिष्कासयोस्तु यथाकथञ्चिन्नयनं कर्तव्यम् इति। 
सिद्धान्तस्तु–सौमिकादवभृथात् देवतायामतिदिष्टायां तुषनिष्कासस्य द्रव्यस्यात्र सत्वाद्रूपवत्वे न हानिः । सर्वत्रोपदिष्टेतरस्यैवातिदेशविषयत्वम् । तुनिष्कासञ्चोपदिष्टम् । तेनातिदिष्टस्य पुरोडशस्य बाधो युक्त एव । ततश्च श्रुत्याऽस्मिन्नेव कर्मणि विशिष्य विहितेन तुषनिष्कासेनातिदिष्टस्य पुरोडाशस्य बाध उचित इति ॥ या 
इति वारुणप्राधासिकावभृथे द्रव्यनियामकत्वाधिकरणम् ॥ 
६ 

### वैष्णवनवकपालाधिकरणम्
 कि ज्योतिष्टोमे द्वितीयदिने सोमक्रयणम् । क्रीते सोमे राज्ञि यजमानगृहाना गते तदादरार्थमातिथ्येष्टिरनुष्ठीयते । अतिथ्येष्टिः 'वैष्णवो नवकपालः' इत्य नेन विहिता विष्णुदेवताका नव कापालपुरोडाशद्रव्यका भवति । दर्शपूर्णमास विकृतिरियमिष्टिः। अत्र केचन विशेषधर्माः 'आश्ववालः प्रस्तरः' ऐक्षव्यो विधृती' इत्यादयो विहिताः। राजसूये पूर्वत्रिक उत्तरत्रिकमिति त्रिकद्वयमाम्नाय कैकस्मिन् त्रयस्त्रयो यागा विहिताः । तत्र पूर्वत्रिके 'वैष्णवः त्रिकपालः' इति यागो विहितः। अयमपि यागो दर्शपूर्णमासविकृतिः। राजसूयगतवाक्ये संशयः-कि वैष्णवशब्दः आतिथ्येष्टिधर्मग्राहकः ? उत न ? इति । तत्र मासाग्निहोत्रेऽग्निहोत्रशब्दो यथा नित्याग्निहोत्रधर्म ग्राहकः तथा वैष्णवशब्दोऽ पि आतिथ्येष्टिधर्मग्राहकः, तत्र धर्मविशेषसमाम्नानात् । तादृशधर्मलिप्सया राजसूयवैष्णवशब्दस्य धर्मग्रहकत्वमिति पूर्वपक्षः । 
सिद्धान्तस्नु-वैष्णवशब्दस्य विष्णुर्देवताऽस्येति व्युत्पत्तिरुभयत्र समाना। तत्र मुख्यत्वेन गौणत्वेन न निश्चेतुं शक्यते, उभयत्र श्रुतिवृत्त्या विष्णुदेवताकत्व रूपार्थप्रतिपादने सामर्थ्यस्य सत्वात् । अतः प्रायणीयशब्दवन्न धर्मग्राहकः अग्निहोत्रदृष्टान्तेन धर्मग्राहकत्वमुक्तम् तदसङ्गःतम् । तत्र नित्याग्निहोत्रे तत्प्रख्य. 
२२८ 
मीमांसानयमञ्जयाम् शास्त्रेण यथा रूपलाभः तथा मासाग्नि होत्रे नास्तीति एक गौणम् अपरं मुख्यमिति निश्चेतुं शक्यम् । इह चोभयत्र विष्णुर्देवता अस्येति व्युत्पत्तिस्समाना। एवं सत्येकस्य मुख्यत्वम् अन्यस्य गोणत्वमिति निश्चयो न भवति । अतोऽग्निहो त्रोपन्यासो विषमः । ननु प्रायणीयशब्दवद्धर्म ग्राहकत्वाभावश्चेदुच्यते तदा तेनैव गतार्थत्वादधिकरणान्तरस्य काऽऽवश्यकतेति चेत्-उच्यते-अधिकधर्म प्राप्तिलिप्सया राजसूयगत वैष्णवशब्द आतिथ्याधर्मग्राहक इत्याधिका शङ्का, तन्निराकरणायाधिकरणान्तरमिति न गतार्थता। तस्मान्न वैष्णवशब्दो धर्म ग्राहक इति ॥ 
इति वैष्णवनवकपालाधिकरणम् 

### निर्मन्थ्यशब्दस्य धर्मानतिदेशकत्वाधिकरणम्
 पशौ सधर्मको निर्मन्थ्याग्निः श्रूयते । चयने 'निर्मन्थ्येनेष्टकाः पचन्ति' इति श्रुतम् । अत्र धर्मा न सन्ति । किं चयनगतनिर्मन्थ्यशब्दः पशुगतनिर्मन्थ्य धर्माणां ग्राहकः ? उत न ? इति संशय;। एवं बहिराज्यशब्दौ दर्शपूर्णमासयोः समधर्मको श्रुतौ । पशौ 'बहिषा यूपावटमवस्तृणाति, आज्येन पशुमनक्ति' इति श्रुतम् । अत्रापि किं बहिराज्यशब्दौ दार्शपौर्णमासिकधर्मग्राहको? उत न ? इति संशयः। 
तत्र पूर्वस्मिन्नधिकरणे वैष्णवशब्दस्य धर्मानतिदेशकत्वे 'वैष्णवः त्रिका पालः' इत्यस्य दर्शपूर्णमासविकृतित्वात् चोदकतः प्राप्तरङ्गरितिकर्तव्यताकां क्षायाश्शान्तत्वात् आतिथ्यागताङ्गानां ग्राहकत्वं वैष्णवशब्दस्य नास्तीत्युक्तम् । तद्वदिह निर्मन्थ्यादिशब्दानां आकाङ्क्षायां सत्यां तत्पूरणमन्येन न भवतीति आकाङ्क्षास्त्येव । अतश्चयनगतनिर्मन्थ्यशब्दस्य पाशुकनिर्मन्थ्यधर्मग्राहकत्व मिति पूर्वपक्ष । एवं बहिराज्यशब्दयोरपि धर्मग्राहत्वम् इति । 
सिद्धान्तस्तु-प्रथमे नामधेयपादे निर्मन्थ्शब्दः अचिरनिर्मथिताग्नौ योग रूढः, बहिराज्यशब्दौ च जातिप्रवृत्तिनिमित्तकौ इति प्रतिपादितम् । तस्मादे लेषां निर्मन्थ्यादिशब्दानां लोकत एव श्रुत्या योगसम्भवे गौण्या धर्मातिदेशकत्वं न न्याय्यम् । तस्मान्नेमे शब्दाः धम् ग्राहका इति ॥ 
इति निर्मन्थ्यशब्दस्य धर्मानतिदेशकत्वाधिकरणम् 

### मा द्वयोः प्रणयन्त्यधिकरणम्
 अस्मिन्नधिकरणे सप्त सूत्राणि । तत्र भाष्यकारैः अधिकरणद्वयपरतया व्याख्यातानि । चतुर्भिस्सूत्रैरेकमधिकरणम्, त्रिभिस्सूत्रैरधिकरणान्तरम् । वार्तिक कारैस्तु एकाधिकरणपरतया सर्वाणि सूत्राणि नीतानि ।। 

२२६ पर्वचतुष्टयात्मकचातुर्मास्येषु वरुणप्रधासपर्वणि 'द्वयोः प्रणयन्ति द्वाभ्या मेति' इति श्रुतम् । इदमेवास्याधिकरणस्य विषयवाक्यम्। एकस्मात्कुण्डात् कुण्डान्तरेऽग्ने यनं प्रणयनं कथ्यते। प्रणयनमिदं सोमेऽस्ति सधर्मकम् दर्शपूर्ण यासयोस्त्त्वस्त्त्यधर्मकम् । सोमेऽग्नीषोमीये चतुर्थदिने उत्तरवेदिं निर्माय तत्र प्राग्वंशादग्निर्नीयते । तत्र धर्माः केचन विहिताः-'अग्नये प्रणीयमानायानुबहि' इत्यध्वर्युः होत्रे प्रेषं दत्वा प्राग्वंशादाग्निं नयति, प्रणयनानन्तरं उत्तरवेदेरुपरि धार्यमाणेऽग्नौ जुह्वां पञ्चगृहीतेनाज्येन समन्त्रक व्याघारणादीन् धर्माननुति ष्ठेत् । इदं सधर्मकं प्रणयनमाहवनीयापादानकम् । दाशिकन्तु प्रणयनमधर्मकम् गार्हपत्यादाहवनीयं प्रति अग्नेर्नयनमात्र प्रणयनं भवति । इष्टिरूपत्वाद् दर्श पूर्णमासप्रकृतिकमिदं वरुणप्रधासाख्यं कर्म । तत्र दर्शपूर्णमासादधर्मकं प्रणयनं चोदकात्प्राप्नोति । सौमिकं सधर्मकं प्रणयनन्तु न प्राप्नोति प्रकृतित्वाभावात् इति स्थितिः। 
तत्र वरुणप्रधासेषु 'द्वयोः प्रणयन्ति' इति श्रुते वाक्ये सन्देहो भवति कि सौमिकं प्रणयनमतिदिश्यते ? उत दर्शपूर्णमासप्रणयनमतिदिश्यत इति । कुत. सन्देह इति चेत्–'प्रणयन्ति' इति विधीयमानं प्रणयनं कथं कर्तव्यमित्या काङ्क्षायां जातायाम् दार्शपूर्णमासिकप्रणयने धर्माभावात् सौमिके च प्रणयने तत्सत्वात् किमधर्मकम् प्रणयनं कर्तव्यम् उत सधर्मकमिति सन्देहो जायते । किंञ्चात्र सोमवदुत्तरवेदिरस्ति,दर्शपूर्णमासयोस्तु दाशिकी वेदिः ततोऽपि सन्देहो 
जायते किं सौमिकधर्मातिदेशकः प्रणयतिशब्दः ? उत नेति । 
तत्र पूर्वाधिकरणे निर्मन्थ्यशब्दस्य यौगिकत्वेनानतिदेशकत्वेऽपि प्रणयति शब्दस्य प्रकर्षनयनरूपार्थस्योभयत्र समानत्वाद्धर्मातिदेशकता स्यान् । सोमे प्रणयनं सधर्मकं विहितम् दर्शपूर्णमासयोस्त्वधर्मकं प्रणयनम् । चातुर्मास्यप्रकरणे 'द्वयोः प्रणयन्ति तस्माद् द्वाभ्यामेति, इति सार्थवादकं प्रणयनमाम्नातम् तत्सन्निधौ ‘उत्तरवेदिमुपवपन्ति' इत्युत्त रवेदि विधाय, तस्या वेदेः उत्तरवेद्या मग्नि निदधाति' इति विनियोगोऽपि कृतः प्रणीतस्याग्नेरधिकरणतया । उत्तरवेदेरुत्पत्तिः विनियोगश्च वरुणप्रघासेषु वर्तते। तत्रैव 'न वैश्वदेव उपव पन्ति न शुनासीरीये' इत्याद्यन्तयोः पर्वणोरुत्तरवेदेनिषेधोऽपि श्रूयते । अस्यां स्थितौ 'द्वयोः प्रणयन्ति' इति प्रणयनं कथमुत्तरवेद्याम् आहवनीयापादनक कर्तव्यमिति इतिकर्तव्यतामपेक्षत इति सादृश्यात्सौमिकधर्मातिदेशकः प्रणयति शब्दः । न च प्रणयतिशब्दः प्रणयनसामान्यवचनः, न तु नामधेयम्, येन परत्र श्रयमाणधर्मातिदेशकः स्यादिति वाच्यम्, प्रणयनसामान्यस्य चोदकप्राप्तत्वेन अस्य वचनस्य वैयर्थ्यात् । तदर्थवत्वाय सामान्यवचनस्यापि लक्षणामाश्रित्य विशेषपरत्वमाश्रीयते। तस्मात् सौमिकप्रणयनधर्मकमनेन विधीयते। किञ्च न 'वैश्वदेव उपवपन्ति' इति प्रतिषेधः चतुएं पर्वसु उत्तरवेदेः प्राप्ति सूचयति, प्राप्तिपूर्वकत्वात्प्रतिषेधस्य । उत्तरवेदिप्राप्तिश्च सौमिके प्रणयने, न तु प्राकृते﻿२३० 
मीमांसानयमञ्जर्याम् इति प्रतिषेधलिङ्गादपि सौमिक सधर्मकं प्रणयनं विज्ञायते । तस्मात्प्रणयतिशब्दो धर्मातिदेशक इति पूर्वपक्षः । 
सिद्धान्तस्तु-नात्र सौमिक सधर्मकं प्रणयनं विधीयते, प्रणयतिशब्दो न सुबन्तः, अग्निहोत्रशब्दवत् क्रियासामानाधिकरण्याभावात् । ततश्च सौमिकप्रण यननामत्वाभावात् परशब्दः परत्र विद्यत इति सादृश्यमाश्रित्य धर्मप्रापकत्वमस्य न वक्तुं शक्यते। किन्तु प्राकृतमेव प्रणयनमत्र कीर्त्यत इति स्वीकर्तव्यम् । तेन चोदकतः प्राप्तस्य प्रणयनस्यानुवादकमिदं 'द्वयोः प्रणयन्ति' इति । अनुवादश्च न निष्प्रयोजनः, येन वाक्यस्यानर्थक्यं स्यात् । चोदकेन चतुर्वपि पर्वसु प्रणयने प्राप्ते द्वयोरेव तत्कर्तव्यं न चतुएं इति परिसंख्याफलकः । न च परिसंख्यास्वीकारे न चतुएं प्रणयनं द्वयोरेव तदिति तदा ययोः प्रणयनं नास्ति न तत्राहवनीयो भवेत् । आहवनीयाभावे च तत्र होमाभावः 'द्वयोः प्रणयन्ति' इत्यस्य स्वार्थपरित्यागः, न प्रणयन्तीति परार्थस्वीकारः, चोदकतः प्राप्तानां बाधश्चेति दोषत्रयञ्च स्यादिति वाच्यम्, गृहमेधीयाज्यभागन्यायेन आर्थीपरिसंख्यायां सर्वस्यास्य परि हारात् । तथाहि-गृहमेधीयेष्टौ चोदकत आज्यभागयोः प्राप्तौ सत्यां 'आज्यभा गौ यजति' इति पुनः श्रवणस्याङ्गान्तरपरिसङ्ख्यापरत्वमाश्रितम् तथैव 'द्वयोः प्रणयन्ति' इति पुनः श्रवणस्याङ्गान्तरपरिसङ्ख्यापरत्वे न पूर्वोक्तो दोषः, नापि दोषत्रयस्यावसरः । ननु गृहमेधोयन्याय आरादुपकारकाङ्गस्थल एव प्रवर्तते। प्रणयनन्तु सन्नित्योपकरकम्, अतो न तन्न्यायविषयत्वसम्भवः। होमस्याप्यति देशाभावेन प्रणयनमदृष्टार्थं स्यात् । तस्मान्न परिसङ्ख्याविधिरित्यानर्थक्य तदवस्थमेवेति चेत्-अस्तु हि 'उत्तरवेद्यामग्नि निदधाति' इत्युत्तरवेद्यधिकरण काग्निनिधिानरूपगुणार्थं पुनः श्रवणम् नानर्थक्यं वाक्यस्य भविष्यति । नेदं युक्तम्-सर्वत्र गुणविधिस्थले गुणिनमुच्चार्य गुणा विधीयन्ते । यथा दघ्ना जुहोति' 'व्रीहिभिर्यजेत' 'व्रीहीन प्रोक्षति''यदाहवनीये जुहोति' इत्यादौ गुणिनं याग होम द्रव्यं वोच्चार्य गुणा विधीयन्त इति दृश्यते । प्रकृते च 'उपात्र वपन्तीति उत्तर वेद्या उत्पत्तिः. तदधिकरणकाग्निनिधानस्य वाक्यान्तरेण विधिरिति वैषम्येण गुणार्थं पुनः श्रवणं न युक्तम् । अस्तु तर्हि 'तस्माद् द्वाभ्यामेति' इत्यर्थवादार्थं पनः श्रवणम। विना विधिना नार्थवादस्य स्वरूपलाभः । तस्मादि' ति चार्थ वादः । तदर्थोऽयं 'द्वयोः प्रणयन्ति' इति । तस्मात् 'द्वयोः प्रणयन्ति' इति चोदकतः प्राप्तस्यानुवाद एव न सौमिकधर्मविधायक इति ॥ 
इति द्वयोः प्रणयन्त्यधिकरणम् 

### प्रणयनस्य मध्यमपर्वनिवेशित्वाधिकरणम्
 । एवन्तावद्भाष्यकारैः चतुभिस्सूत्रै रेकमधिकरणं व्याख्यायावशिष्टस्त्रि भिस्सूत्रैरधिकरणान्तरं व्याख्यातम् । अस्मिन्नधिकरणे विषयवाक्यं तदेव 

२३१ 'द्वयोः प्रणयन्ति' इति । पूर्वस्मिन्नधिकरणे 'प्रणयन्ति' इति पदं चोदकप्राप्त-, प्रणयनस्यानुवादकमिति निर्णीतम् । अस्मिन्नधिकरणे 'द्वयोः' इत्यस्य विचारः । किं द्वयोरिति प्रथमान्त्यपर्वणोर्बोधकः ? उत मध्यमयोः पर्वणोः ? इति सन्देहः । 
तत्र 'न वैश्वदेव उपवपन्ति न शुनासीरीये' इति निषधेन प्रथमान्त्ययोः पर्वणोरुत्तरवेदिप्रसक्तिरनुमीयते, प्राप्ति विना निषेधायोगात् । निषेधेन चोत्तर वेदिः प्रथमान्त्ययोः पवणोरस्तीति ज्ञाते तत्सत्तया च प्रणयनम् प्रणयनेन विना नाग्निः, अग्निना च प्रणयनम् इति परम्परया प्रथमोत्तमयोः प्रणयनमनुकीर्त्यते 'द्वयोःप्रणयन्ति' इत्यनेन । तस्माद् 'द्वयोरित्यनेन प्रथमीत्तमयोः पर्वणोर्ग्रहणमिति पूर्वपक्षः। 
_ सिद्धान्तस्तु-मध्यमयोरेव प्रणयनम् । 'द्वाभ्यामेति' इत्यर्थवादे ‘एति' इतिपदेन गमनरूपोऽर्थस्स्पष्टः । द्वाभ्यां पर्वभ्यां एति गच्छतीत्यर्थस्सम्पद्यते । गमनञ्च पद्भ्यां भवति । तत्र 'ऊरू वा एतद्यज्ञस्य यद्वरुणप्रधासाः साकमेधाश्च' इति मध्यमयोः पर्वणोः गतिसाधनीभूतोरुत्वेन संस्तवात् इदमेव 'द्वाभ्यामेति' इत्यर्थवादस्य प्रयोजनम्, यद्वशेन प्रणयनमिदं मध्यमयोर्व्यवतिष्ठते इति निश्चे तव्यं भवति । तथा च यज्ञपुरुषः यस्मात्कारणात् वरुणप्रधाससाकमेधरूपोरु भ्यामेति, तस्माद् द्वयोः मध्यमयोः पर्वणोः प्रणयन्ति इति समुदितार्थो निर्गलति। एतादृशप्रयोजनसिध्यर्थेमेव 'द्वयोः प्रणयन्ति' इति पुनः श्रवणं पूर्वमर्थवादार्थ मिति व्यवस्थापितम् । ननु भवतु पुनः श्रवणमर्थवादार्थम्, अर्थवादश्च मध्य मयोः प्रणयनव्यवस्थार्थः एवं व्यवस्थाया एव किं प्रयोजनम् ? इति चेदुच्यते 'उत्तरवेद्यामग्नि निदधाति' इति वाक्यान्तरविहिताप्युत्तरवेदिः सन्निधानादे तत्प्रणयनाङ्गं भवति इति मध्यमयोरेव पर्वणोः सा व्यवतिष्ठते, अन्यथा प्रकरणा विशेषाच्चतुर्वपि पर्वसु चोदकप्राप्ताग्निनिधानसम्भवात् सर्वपर्वगताग्निनि धानाङ्गं स्यात् । तदेवमर्थवादमुखेनोत्तरवेद्यामग्निविधानस्य मध्यमयोरुपसंहारः पूनः श्रवणप्रयोजनमिति सिध्यति । ननूत्तरवेदिप्रतिषेधस्य 'न वैश्वदेव उपव पन्ति' इत्यादेः किं प्रयोजनम् ? अग्निनिधानस्य मध्यमपर्व विषयत्वेन व्यव स्थायां जातायां प्रतिषेधोऽनर्थक एवेति चेदुच्यते -उत्तरवेदेः प्रापकतया 'उपात्र वपन्ति' 'उत्तरवेद्यामग्नि निदधाति' इति वाक्य द्वयं विद्यते। तत्र उपात्र वपन्ति इति किञ्चित्पर्व समारभ्य नाधीतमिति चतुर्वपि पर्वसु उत्तरवेदिप्रापकमि त्येकः पक्षः । वरुणप्रघासावान्तरप्रकरणाधीतमित्यपरः पक्षः । 'उत्तरवेद्यामग्नि निदधाति' इति वाक्यन्तु 'द्वयोः प्रणयन्ति' इत्यस्य सन्निधौ पठितम् । अस्यां स्थितौ 'न वैश्वदेव उपवति' इति प्रतिषेधः अनारभ्यवादेन चतुर्वपि पर्वसु प्राप्ताया उत्तरवेद्याःआद्यन्तयोनिषेधकत्वेन चरितार्थो भवति। उत्तरवेद्यामग्नि निदधाति' इत्यनेन प्राप्ताया उत्तरवेद्याः प्रतिषेधः कर्तुं न शक्यते, शास्त्रप्राप्त त्वाद्विकल्पप्रसङ्गात् । यदि 'उपात्र वपन्ति' इत्यस्य वरुणप्रधासावान्तरप्रकरण गतत्वमङ्गीक्रियते तदा प्रतिषेधस्य प्रतिषेध्याभावादानर्थक्यं भवेत् । प्रतिषधस्य 
२३२ 
मीमांसानयमञ्जर्याम् गतिस्तु कल्पनीयव। का गतिः कल्प्यतामिति जिज्ञासायाम् महाप्रकरणादवा न्तरप्रकरणं बलीयः, तथापि तत्र प्रतिषेधस्यानर्थक्यप्रसक्तौ आनर्थक्यप्रतिहताना विपरीतं बलाबलमिति न्यायेनावान्तरप्रकरणान्महाप्रकरणस्य प्राबल्यमङ्गीकृत्य चतुर्वपि पर्वसूत्तरवेदेः प्राप्तिरिति स्वीकृत्य प्रथमान्त्ययोः पर्वणोः उत्तरवेदि प्रतिषधेन 'न वैश्वदेव' इत्यादिवाक्यस्य सार्थक्यं साधनीयम् । ततश्च 'द्वयोः प्रणयन्ति' इत्यत्र 'द्वयोः मध्यमयोरिति सिध्यतीति। 
वातिककारास्तु-सूत्रसप्तमेकाधिकस्णपरत्वेन स्वीकृत्य तत्र त्रेधा संशयमुपस्थाप्याधिकरणमारचयन्ति। 'द्वयोः प्रणयन्ति' इत्यत्र किम् प्राकृतं प्रणयनम् ? उत सौमिकम् आहोस्वित् अपूर्वमिदं प्रणयनम्' इति सन्दिह्य प्राकृतं सौमिकमिति पूर्वपक्षयित्वा अपूर्व प्रणयनमिदं विधीयत इति सिद्धान्तितवन्तः । प्राकृतं दार्शपर्णमासिकं प्रणयनं गार्हपत्यापादानकमाहवनीयोत्पादकत्वेन क्रियते। तदत्र चोदकतः प्राप्नोति । तदनुवादकमिदं द्वयोः प्रणयन्ति' इत्युक्त प्रयोजना भावादनकमिदं भवेत् । अतो नायं पक्ष उपादेयः । यदि सौमिकप्रणयनस्य सधर्म कस्य विधायकमित्युच्येत तदा सोमस्य चातुर्मास्यानाञ्च प्रकृतिविकृतिभावा भावात् तत्रत्यप्रणयनस्योपस्थि त्यभावेनायमपि पक्षोऽनुपादेयः । तहि 'द्वयोः प्रण यन्ति'इत्यस्य किं कार्यमिति जिज्ञासायाम्-अपूर्व प्रणयनान्तरम् आहनीयापादा नक विधीयत इति वक्तव्यम् । एवं च वरुणप्रधाससाकमेधपर्वणोः दर्शपूर्णमास विकृतित्वन् दर्शपूर्णमासगतगाहं पत्यापादानकं प्रणयनं प्राप्नोति एवं 'द्वयोः प्रणयन्ति' इति वाक्यविहिताहवनीयापादानकं प्रणयनमपि भवति । तदिद प्रणयनं 'उरू वा एतद्यज्ञस्य' इत्याद्यर्थवादबलेन मध्यमयोरेव पर्वणोः 'द्वयोः प्रणयन्ति' इत्यनेन विधीयते। आहवनीयापादानकमिदं प्रणयनं अध्वर्यप्रति प्रस्थातारावुभौ कुरुतः-'आहवनीयाद् द्वावग्नी प्रणयतोऽध्वयुः प्रतिप्रस्थाता च' इति शाखान्तरचनात् । बौधायनादि कल्पसूत्रानुसारेण प्रणयनमिदं साकमेधेऽपि भवति । अतः प्राकृतप्रणयनानुवादकत्वं 'द्वयोः प्रणयन्ति' इत्यस्य नोपपद्यते । ततश्च प्राकृतप्रणयनान्तरम् आहनीयापादानकं प्रणयनान्तरमनेन विधीयते । प्रणयनं कस्मिन् देशे ? इत्येपक्षायां उत्तरवेद्युत्पत्तिविनियोजकविधिभ्यां विधीयते 
मध्यमयोरेव पर्वणोरिति ।। 
इति प्रणयनस्य मध्यमपर्वनिवेशित्वाधिकरणम् 

### स्वरसामाधिकरणम्
 पूर्वस्मिन्नधिकरणेऽनामत्वात् प्रणयति शब्दस्यानतिदेशकत्वमुक्तम् अस्मिन्नधिकरणे तदपदादः प्रस्तूयते । अत्र विषयवाक्यानि सन्ति त्रीणि । 'द्वौ स्वरसामानौ'काय एककपालः' 'मैत्रावरुण्यामिक्षा' इति । अष्टरात्रेऽहर्गणे पृष्ठयः षडहः द्वौ स्वरसामानौ' इत्यहः क्लृप्तिः । आग्रयणं काय एक कपालः' आनुब न्ध्यायां 'मैत्रावरुण्यामिक्षा' इति वाक्येषु स्वरसामैककपालामिक्षाशब्दाः । अत्रैतेषां धर्मा न विहिताः एवं गवामयने 'त्रयस्स्वरसामानः' वैश्वदेवे 'द्यावापृ 

२३३ थिव्य एककपालः' तत्रैव 'वैश्वदेव्यामिक्षा' इमे सधमंकाः श्रुताः। तथाहि गवामयनं संवत्सरसाध्यं सत्रं सत्रात्मकद्वादशाहस्य विकृतिः । पूर्वषण्मासाः पूर्व पक्ष इति, उत्तरषण्मासा उत्तरं पक्ष इति व्यवहारः । अनयोः पक्षयोर्मध्ये दिवा कीयं नामाहः विषवदह इत्यपि कथ्यते । दिवाकीय॑स्योभयतः त्रयस्त्रयः स्वर सामानः प्रथमषण्मासेषु यान्यानुलोम्येनानुष्ठीयन्ते तान्येव उत्तरषण्मासेषु प्रातिलोम्येनानुष्ठेयानि भवन्ति । तत्र दिवाकार्त्यस्यान्हः पूर्व त्रयस्वरासारमानः उत्तरं च त्रयस्स्वरसामानः तदेवीच्यते दिवाकीत्यमभितः त्रयः स्वरसामानः' इति । पूर्वं पश्चाश्च्च स्वरसामानो भवन्ति । स्वराणि सामानि येषामन्हां तान्य हानि स्वरसामानि । तेषामन्हाम् उक्थ्यसंस्थाकत्वम् सप्तदशर्तोमकत्वञ्च विशेषेण विहितम् । एवमतिग्राहग्रहाणा सन्तततया ग्रहणञ्च विहितम् । अष्ट रात्राहर्गणे 'पृष्ठयः षडहः द्वौ स्वरसामानौ' इति श्रूयते। एकैकस्मिन् दिने समाप्यमानास्सोमयागाः एक दिनमारभ्य द्वादशदिनपर्यन्तमनुष्ठेया द्विरात्र त्रिरात्रं चतूरात्रमित्यादयोऽहर्गणा इति व्यवह्रियन्ते। तत्राष्ट रात्रे ह्यहर्गणे पृष्ठस्तोत्रयुक्तानि षडहानि, पृष्ठयषडहशब्दवाच्यानि । पृष्ठस्तोत्राणि रथन्तर बहत्-वैरूप-वैराज-शक्विर-रैवतारव्यस्सामभिः क्रियन्ते । एकैकस्मिन्दिने क्रमश एककसामसाधनकस्तोत्रं क्रियते । एतेषु स्तोत्रेपु क्रमशः त्रिवत् पञ्चदश सप्त दर्शकविंशत्रिणव त्रयस्त्रिंशत्स्तोमा भवन्ति । पृष्ठयषडहानन्तरं द्वौ स्वरसामानौ भवत इत्यष्टरावस्याहःक्लुप्तिः। 
चातुर्मास्येषु वैश्वदेवपर्वणि द्यावापृथिवीदेवताक एककपालद्रव्यको यागो विहितः । तत्रत्या विशेषधर्माः-अवदानेन विना सर्वस्य पुरोडाशस्य होमः, हयमानस्य पुरोडाशस्य पर्यावर्तनं यथा न भवेत्तथा होम इत्यादयः । आग्रयणे 'काय एकपालः' इति क देवताकैककपालपुरोडाशद्रव्यकयागो भवति । तत्र न केऽपि धर्मा आम्नाताः । तथैव वैश्वदेवपर्वणि 'वैश्वदेव्यामिक्षा' इति यागं विधाय केचन धर्मा आम्नाताः आनुबन्ध्यायाः स्थाने 'मैत्रावरुण्यामिक्षा' इति यागो विहितः। 
अत्राष्ट रात्र श्रुतः स्वरसामशब्दः किं गावामयनिकस्वरसामधर्मातिदे शकः ? उन न?, एवमाग्रयणे श्रत एककपालशब्दो वैश्वदेविकैककपालधर्मा तिदेशको न वा ? एवं आमिक्षाशब्देऽपि संशयः। 
तत्र स्वरसंज्ञकानि सामानि एषामिति स्वरसामशब्दो गवामयनेऽष्ट रात्रे च तुल्यवाद्गुणविधिपरः । एवमेकपालामिक्षाशब्दावपि गुणविधिपरौ। तस्माद्वैष्णवशब्दवत् न धर्मातिदेशको नामत्वाभावादिति पूर्वपक्षः 
या सिद्धान्तस्तु - स्वरसामादिशब्दा धर्मग्राहकाः । नामत्वाभावेऽपि लिङ्ग तादृशमुपलभ्यते येन धर्मग्राहकत्वमभ्युपगन्तव्यं भवति । अष्टरात्रे पृष्ठ्यषडहे त्रिवृदादयः षट्स्तोमाः प्राक्प्रदर्शिताः। तेषु तृतीयदिनस्तोमः सप्तदशः तत्र धूयते–'यत् तृतीयं सप्तदशमहः त्रयत्रिंशस्य स्थानमभिपर्याहरति षडुत्तराणां 
२३४ 
मीमांसानयमञ्जर्याम् स्तोमानां अव्यवायाय त्रयाणां सप्तदशानां अन चीनत्वाय' इति । अस्यार्थः अष्ट रात्रीयपृष्ठयषडहे यत् तृतीयमहः तत्सप्तदशस्तोमकम् । तत् त्रयस्त्रिंशस्यान्हः स्थानमभिपर्याहरन्ति-त्रयस्त्रिंशदनन्तरं नयन्ति-त्रयस्त्रिंशदनन्तरमुत्कर्ष कुर्वन्तीत्यर्थः । तृतीयस्थाने कर्तव्यं यत्सप्तदशमहस्तत् त्रयस्त्रिशत्स्थानादनन्तरं कर्तव्यमिति यावत् । एवमनुष्ठाने को लाभ इत्यत्राह-स्तोमानामव्यवायाय सर्वेषां तुल्यं षट् सङ्ख्यया ब्यवधानं सिध्येत् । त्रिवत् +६=पञ्चदश १५ + ६-एकविंशः २१+६=त्रिणवः २७+६ त्रयस्त्रिंशत् इति । तदूर्व सप्तदशः अष्टरात्रे विहितौ द्वौ स्वरसामानौ । तयोः सप्तदशस्तोम इति त्रयस्सप्तदशाः अन्वञ्चतया भवन्ति । तदिदं गावामयनिकधर्मग्राहकत्वे सत्येवोपपद्यते । 
तथाऽऽग्रयणे एककपालं विधाय यत्सर्वहुतं करोति सा त्वेका परिचक्षा, हुतोऽहुतः पर्यावर्तते सा द्वितीया, आज्यस्यैव द्यावपृथिव्यौ यजेत' इति श्रुतम् । अयमर्थः-वैश्वदेवे एककपालस्य सर्वहोमः, होमसमये पुरोडाशस्यापर्यावर्तनम् श्रुतम् । एककपालं जुह्वां निक्षिप्य न होमः क्रियते । तथा सति पुरोडाशस्य पर्यावर्तनं कदाचिद्भवेत् । अतः शिक्यायां पुरोडाशं निक्षिप्य हस्तेनाध्वर्युर्जुहोति पर्यावर्तन माभूदिति । तदिदं सर्वहोमम् अपर्यावर्तनञ्चानद्याग्रयणे अतिषिध्यते । प्राप्तस्यव प्रतिषधो भवति । प्रतिषधबलात् वैश्वदेवतः प्राप्तिरङ्गीकार्या । अनेन लिङ्गेन धर्मग्राहकत्वमेककपालस्य सिध्यति। परिचक्षा निन्दा। एककपालस्य प्रतिषघ तत्स्थाने आज्येन व यागः कर्तव्यः । वैश्वदेवे अभिक्षायागानन्तरं वाजि नयागः क्रियते। तस्यानुबन्ध्यायां प्रतिषेधः-'न वाजिनेन प्रचरन्ति' इति । अनेन लिङ्गन धर्मग्राहकत्वमामिक्षायास्सिध्यति इति ॥ 
माहाम इति स्वरसामाधिकरणम् 
वै 
299OPS 

### संस्कारानतिदेशाधिकरणम्
 नामातिदेशप्रसङ्गात् संस्कारातिदेशश्चिन्त्यते। 'वासो ददाति' 'अनो ददाति' इति श्रूयते । अत्र वासश्शब्दस्यानश्शब्दस्य च किं वानतक्षणादिक्रियाना मत्वम् ? उत जातिवांचित्वम् ? इति सन्देहः । क्रियानामत्वे वानादिकं कृत्वा वासो निष्पाद्य वासो दातव्यम् । जातिवाचित्वे यथासिद्धं वासो दातव्यमिति फलफलिभावः। 
तत्र 'वासो वयति' इति प्रयोगे वासश्शब्दस्य जात्यभावेऽपि वानादिक्रिया वचनत्वदर्शनात् क्रियावचनत्वं युक्तम् । न च 'वासो जीर्णम्' इति प्रयोगे विन ष्टायामपि क्रियायां वासश्शब्दस्य दर्शनात् विनिगामनाविरहेण जातिवाचित्वं किं न स्यादिति वाच्यम्, तथापि वानक्रियायाः प्राथम्यात् तत्पूर्वकत्वाच्च जातेमख्यातिक्रमे कारणाभावात् क्रियाप्रवृत्तिनिमित्त एव वासश्शब्दः । एव मनश्शब्दोऽपीति पूर्वपक्षः। 
सिद्धान्तस्तु-पाचकादिशब्दवन्नात्र धातुविभागादिना क्रियावाचकत्वम्, 
२३५ 
अखण्डेनैव शब्देन क्रियामभिधाय तदुपहिताभिधाने गौरवम् क्रियावचनत्वे विनष्टायां तस्यां प्रयोगो न स्यात् । न चेह यूपवत् क्रियाजन्यमदृष्टमस्ति । तस्माज्जातिप्रवृत्तिनिमित्तको वासश्शब्दोऽनश्शब्दश्च । 'यदुक्तं वयनावस्थायां प्रयोग इति, तदानीमपि जात्यर्हतया प्रयोगसम्भवात् न दोषः। तस्माज्जाति प्रवृत्तिनिमित्ता वासःप्रभृतयश्शब्दा इति ॥ 
। इति संस्कारानतिदेशाधिकरणम् 
### १२ गर्गत्रिरात्रीयाज्यदोहाधिकरणम् 
गर्गत्रिरात्रं नाम त्रिदिनसाध्यस्सोमयागः । तत्र श्रयते-'अग्निम्पनिधाय स्तुवीत' इति । उद्गातृप्रभृतयो यदा आज्यदोहसामगानाय प्रवर्तन्ते तदाऽग्नि पुरतो निधाय स्तुयुरित्यर्थः । अत्राग्निशब्दः किं संस्कारवाची? उत जातिवाचीति सन्देहः । सन्देहस्य बीजम्-यदिदं स्तवनं कर्म तद्वैदिकम् । वैदिकञ्च कर्माधान सिद्धाग्निसाध्यम् । यागहोमादिकं आधानसंस्कृताग्नावेवानुष्ठीयते । स्तोत्रञ्च न यागो होमो वा । यागहोमरूपत्वाभावेऽपि स्तोत्रस्य वैदिकत्वं तावदस्ति । अतस्स न्देहः किमाग्निशब्दः आधानसिद्धाग्निप्रापकः ? उत लौकिकाग्निप्रापकः' इति । यद्यपि विहाराधिकरण द्वादशद्वितीयप्रथमे वैदिकस्य लिङ्गात् न लौकिककार्या र्थतेति वक्ष्यते, तथापि वैदिकाग्निसाध्यं यद्यत् कर्म तत्तदर्थता लिङ्गादवगतेति उपनिधानार्थताऽध्यवसीयत इति संस्कृताग्निविषयत्वेन गम्यते । ततश्च संस्कृत एवाग्निरुपनिधेयः । न च 'यदाहवनीये जुहोति' 'गार्हपत्ये हवींषि श्रपयति' इत्ये वमाहवनीयादीनां प्रयोजननिर्दशेनाकाङ्क्षाशान्तेः न लिङ्गादन्यत्र विनियोग इति वाच्यम्, तेषां वचनानां होमादय आहवनोयादिष्वेवेति व्यवस्थार्थतयाहवनीया दोनां कार्यान्तरार्थत्वेऽप्यविरोधात् । तस्मात्संस्कृताग्नेरेवोपनिधानमिति पूर्वपक्षः। 
सिद्धान्तस्तु-यदाहवनीयादिवाक्यानामाधानवाक्योत्पन्नाग्न्यपेक्षित प्रयो. जननिर्देशपरत्वे सम्भवत्यनपेक्षितव्यवस्थार्थत्वकल्पनमयुक्तम् अपेक्षितविधि नैवार्थात व्यवस्थाया अपि सिद्धेः । तस्मान्न प्रयोजनाकांक्षावशात् वैदिकाना मुपधानं, नापि 'अग्निमुपनिधाये' ति विधिबलादग्निशब्दस्य जातिमात्रवचनत्वेन तज्जातीययत्किञ्चिदुपनिधानेऽपि विधेः चरितार्थत्वात् । किञ्च साक्षाद्ववचनं विना वैदिकानामन्यत्र नयनासम्भवात् । श्रूयते हि-'विवा एष इन्द्रियेण वीर्येणय॑ते यस्याहिताग्नेरग्निरपक्षायति' इति तस्माल्लौकिक एवोपनिधेयः । लौकिकाग्निस्सर्वार्थो भवति । तस्य वैदिकाग्निवन्निर्देशो न भवति इति लौकिक एवोपनिधेय इति ॥ 
इति गर्गत्रिरात्रीयाज्यदोहाधिकरणम् 
१३ 

### उपशययूपाधिकरणम्
 । पश्वेकादशिनी यूपकादशिनीति एकादशिनी द्विविधा। तत्र पश्वेकाद 
२३६ 
मीमांसानयमञ्जर्याम् शिन्यां एकस्मिन् यूपे एकादश पशवो नियुज्यन्ते। यूपैकादशिन्यान्तु एकादश यूपाः पशवश्चैकादश । एककस्मिन् यूपे एकैकः पशुनियुज्यते, यूपैकादशिन्यां श्रूयते 'द्वादश उपशयः, उपशयो यूपो भवति' इति । एकादशयूपानाम् उप-समीपे शेत इत्युपशयः काष्ठम् । स एव यूपः । अत्रोपशये यूपधर्माः जोषणाष्टाश्रीकरणादयः किं संस्कारा भवन्ति ? न वेति संशयः । 
दृष्टादृष्टसंस्कारगणे यूपशब्दं प्रयुञ्जते साम्प्रदायिकाः। उपशयेऽपि 'उपशयो यूपो भवतीति यूपशब्दप्रयोगस्य सत्वात् अत्रत्ययूपशब्दो धर्मग्राहकः 
अग्निहोत्रशब्दवदिति पूर्वपक्षः । 
सिद्धान्तस्तु-पशुनियोजनकार्याय संस्कृतो यूपः खन्यते। उपशये च न पशुबध्यते । पशुनियोजनं मुख्य कार्यं यूपस्य । तच्चात्र नास्ति । संस्कृतस्योत्तर त्रोपयोग आवश्यकः । संस्कृतस्य यूपस्योपयोगस्तु पशुबन्धने । उपशयस्य यूपवत्सं स्कार यदि भवेयुः तदा तस्योपयोगः को वा भवेत् । छेदनतक्षणादयः कतिपये सन्तीति तत्र यूपशब्दः प्रयुक्तः। तस्मात्सस्कारग्राहको न भवतीति । 
इत्युपशययूपाधिकरणम् 
१४ 

### पृष्ठोपस्थानाधिकरणम्
 चयने 'पृष्ठरुपतिष्ठते' इत्याम्नायते । नामधेयपादे पृष्ठशब्दः स्तोत्रनामेति स्थितम् । पृष्ठस्तोत्रस्य 'रथन्तरे प्रस्तूयमाने समुद्रं मनसा ध्यायेत्' इत्यदयो धर्मा विहिताः। तेषां धर्माणामत्रत्यः पृष्ठशब्दो ग्राहको न वेति संशयः। तदर्थं कि पृष्ठशब्दः कर्मवाचकः ? उत मन्त्रवाचकः ? इति निर्णेतव्यम् । प्रथमपक्षेऽग्नि समीपे स्थित्वा पृष्ठसदृशः कर्मभिरग्न्युपकारं भावयेत् इति बोधः, द्वितीयपक्षे बृहद्रथन्तरादिपृष्ठस्तोत्र साधनकः 'अभित्वाशूर' इत्यादिभिर्मन्त्रैः समीपे स्थि त्वाऽग्निमभिध्यायेदिति वाक्यार्थः।। 
तत्र नामधेयपादे पृष्ठशब्दो गुणिनिष्ठगुणाभिधानात्मकानां रथन्तरादि सामसाध्यानां स्तोत्राणां नामधेयमिति साधितत्वात् अत्रोपतिष्ठत इत्यनेन प्रकरणान्तराधिकरणन्यायेन विधोयमानेऽपूर्व कर्मणि प्रयुज्यमानः तत्सादृश्य मग्निहोत्रशब्दवत् तस्मिन् कर्मणि विद्यते। ननु 'ऐन्या गार्हपत्यमुपतिष्ठते' इत्यत्र ऐन्द्रीमन्त्रेण गार्हपत्यमभिदध्यात् इति वचनव्यक्तिर्यथ तथात्रापि पृष्ठ सदशैः कर्मभिः अग्निमभिदध्यायेदिति वचनव्यक्ति राश्रयणीया । सा च न सम्भ वति, पृष्ठ सदशकर्मणां मन्त्रकरणिकायामभिधानक्रियायां करणत्वासम्भवात् । अतः पृष्ठशब्दो मन्त्रवचन इत्यङ्गीकर्तव्यमिति चेन्न; यद्यत्राभिधानं विधीयेत तदा समीपस्थित्यर्थकस्योपतिष्ठतेः अभिधाने लक्षणा भवेत्, तथा स्तोत्रवचनस्य पृष्ठशब्दस्य मन्त्रेषु लक्षणा, मत्पक्षे तु पृष्ठशब्दस्यैव धर्मे लक्षणेति लाघवात् । ऐन्द्रया गार्हपत्यमित्यत्र तु पदद्वयलक्षणाभावात् तिष्ठतिमात्रे लक्षणायामपि न दोषः । तदयमर्थः-समोपे स्थित्वा पृष्ठसदृशैः कर्मभिः अग्न्युपकारं भावये 

३३७ दिति सिध्यति। ननु आत्मनेपदोपपत्तये पृष्ठशब्दो मन्त्रवचनः उपतिष्ठति श्चाभिधानवचन इत्यङ्गीकार्यमिति चेत्–न, आत्मनेपदम् 'अकर्मकाच्च' इति वा 'व्यत्ययो बहुलम्' इति वाऽऽश्रित्य समर्थयितुं शक्यत्वात् । तस्मात्पृष्ठशब्दो धर्मातिदेशक इति पूर्वपक्षः। 
_ सिद्धान्तस्तु-अत्र ‘उपतिष्ठते' इत्यात्मनेपदम् 'अकर्मकाच्च' इत्यनु शासनप्रयुक्तं न सम्भवति। 'पृष्ठरुपतिष्ठते' इत्यस्य समीपे 'बृहद्रथन्तराभ्यां पक्षौ' 'यज्ञायज्ञियेन पुच्छम्' इति श्रुतस्य वाक्यस्य उपतिष्ठतिपदमनुषज्य 'पक्षी उपतिष्ठते' 'पुच्छमुपतिष्ठते' इत्यर्थो वक्तव्यः । अस्य सङ्गतिर्न स्यात् यद्युपतिष्ठतिरकर्मकस्स्यात् । अत 'उपान्मन्त्रकरणे' इत्यनुशासनेनैवात्मनेपद मुपपादनीयम् । 'व्यत्ययो बहुलम्' इत्यस्य सत्यां गतौ न प्रवृत्तिः । अतस्स र्वथा आत्मनेपदानुपपत्तेः पृष्ठसाधनमन्त्रकरणकाभिधानविधिरित्यङ्गीकार्यम् । आत्मनेपदोपपत्तिर्यथा सिद्धान्ते तथा पूर्वपक्षेऽपि भवितुमर्हति । सिद्धान्ते पृष्ठ साधनभूतैर्मन्त्रैः अग्निसमीपे स्थित्वाऽग्निमभिदध्यादिति वाक्यार्थपर्यवसानम् । ततश्च समीपस्थितिसाध्याभिधानकरणानां मन्त्राणां समीपस्थितावपि करणत्व मस्तीत्यात्मनेपदोपपत्तिः, तथा पूर्वपक्षेऽपि पृष्ठसदृशैः गुणिनिष्ठगुणाभिधा नात्मकैः कर्मभिः अग्निसमीपे स्थित्वाऽग्न्युपकारं भावयेदिति वाक्यार्थपर्यव. सानम् इत्यात्मनेपदोपपत्तिः यद्यप्युभयोस्तुल्या, तथापि पूर्वपक्षे पृष्ठशब्दस्य मन्त्रपरत्वाभावात् समीपस्थितेः मन्त्रकरणकत्वं न सिध्यति । अतस्स्वरसत आत्मनेपदोपपत्तिर्यथा सिद्धान्ते न तथा पूर्वपक्षे पृष्ठशब्दस्य पृष्ठसदृशकर्मपर त्वात् । पूर्वपक्षे गौणी वृत्तिः सिद्धान्ते लक्षणा गौणोतो लक्षणा ज्यायसी। सिद्धाण्ते उपतिष्ठतिः समीपस्थितिवचनः, नाभिधानलक्षकः । आत्मनेपदेनाभि धानमनुमोयते। तच्चाभिधानं मन्त्रकरणकम् । तदेवात्र विधीयते । न चवं मन्त्रस्योपस्थानशेषत्वं न स्यात् अभिधानशेषत्वमेव स्यात्, ततश्च 'पष्ठरुपति ष्ठते' इति समभिव्याहारानुपपत्तिरिति वाच्यम्, फलभाव्यकभावनायां यागस्येव पृष्ठानां शेषत्वसम्भवात् । भावनाभाव्ये फले करणभूतोऽपि यागः भावनायां करणत्वेनान्वेति तथा समीपस्थितिसाध्याभिधानकरणभूता मन्त्राः समीपस्थिती करणं भवन्तीति 'पृष्ठरुपतिष्ठते' इति समभिव्याहारः उपतिष्ठतेश्च मन्त्र करणकेऽर्थे वृत्तिश्चोपपद्यते । यथा वा ज्योतिष्टोमे दीक्षणीयादयो यागाः पुरुष. संस्कारका अपि ज्योतिष्टोमस्य फलजननसामर्थ्याधायकत्वेन तच्छेषभूता भवन्ति तथा समीपस्थितिसाध्याभिधानकरणभूता मन्त्राः समीपस्थितौ करणं भवन्ति। तस्मात् 'पृष्ठरुपतिष्ठते' इत्यभिधानविधिरेव, न धर्मग्राहकः । लोकेऽपि गुरौ राजनि वा समागते आगच्छन्तु आगच्छन्तु सुस्वागतम् इत्येवमु च्चारयन्तो लोकास्समीपं गच्छन्ति । एतादृशमेव मन्त्रोच्चारणपूर्वक अग्नेस्समी पगमनं विधत्ते, न धर्मग्राहकत्वमस्येति ॥ 
इति पृष्ठोपस्थानाधिकरणम् इति 
_____________
 सप्तमाध्यायस्य तृतीयः पादस्समाप्तः 
## सप्तमाध्यायस्य चतुर्थः पादः 

### अनुमितवचनातिदेशाधिकरणम्
 तृतीये पादे सापवादो नामातिदेशो विचारितः । अश्मिश्चतुर्थेऽनुमित वचनातिदेश श्चिन्त्यते। नामातिदेशे तद्वत् इत्येव कल्पनीयमासीत्, अस्मिस्तु वचनमेव कल्पनीयं भवतीति तृतीयपादानन्तर्यम् । अत्र यावन्ति काम्यकर्म विधायकानि 'सौर्यं चरुं निर्वपेद् ब्रह्मवर्चसकामः' इत्यादीनि वाक्यानि तानि सर्वाण्युदाहरणम् । एतेषु प्रथमं धर्माकांक्षा (इतिकर्तव्यताकांक्षा) अस्ति न वेति निश्चित्य तदनन्तरमतिदेशः केषामिति विचारः कर्तव्यः । अतः प्रथमं धर्मा कांक्षाऽस्ति न वेति चिन्त्यते। सौर्य यागोऽनुपदिष्टधर्मकः । अत्र धर्माणामुपदेश एव नास्ति। यदि धर्मा उपदिष्टा भवेयुस्तदा तेषां भाव्याकाङ्क्षा प्रधानन्य चेत्थम्भावाकाङ्क्षति उभयाकाङ्क्षारूपप्रकरणसम्भवः । प्रकरणेनैषामपूर्वार्थत्वं धर्माणां सिध्यति । अत्र च प्रकरणं न सम्भवति। दर्शपूर्णमासयोस्तु धर्मा विहिताः, अतस्तत्रोभयाकाङ्क्षा सम्भवति । अथ तहिं 'सौर्यं चरुं निर्वपेद्ब्रह्म वर्चसकामः' इति वाक्यस्य का गतिरिति चेत्-दर्शपूर्णमासयोरेव गुणविधित्वेन वाक्यस्य गतिः कल्प्यताम् । एवंगुणोपेतदर्शपूर्णमासानुष्ठानेन ब्रह्मवर्चसफलं भावयेदिति । दर्शपूर्णमासयोनिर्वापो वर्तते हविषः। स निर्वाप एवमनुष्ठीयताम् ब्रह्मवर्चसफलप्राप्तये इति वाक्यं नेतुं शक्यते । एवमङ्गीक्रियमाणे दर्शपूर्णमासा तिरिक्तापूर्वाभावात् इहातिदेशचिन्तव नोदेति इति चेन्न; अत्र निर्वपतेर्यागपर त्वात् । द्वितीयतृतीयपञ्चमाधिकरण निर्वपतेर्यागपरत्वस्य जैमिनिना सिद्धा न्तितत्वात् 'सौर्य चळं निर्वपेत्' इत्यत्र द्रव्यदेवतासम्बन्धस्य सत्वात् 'निर्वपेत्' इति 'यजेत' इत्यर्थे वर्तत इति न्यायः प्रदर्शितः । अतो याग एवायम्, न निर्वाप मात्रम् । यागविधिरिति सिद्धेऽपूर्वमस्तीति सिद्धं भवति । यागस्तु स्वजन्यापूर्व द्वारैव फलसम्पादको भवति । ततश्च सौर्ययागेन कथमपूर्व सम्पादनीयमित्या काङ्क्षा भवत्येव । आकांक्षाशमनाय धर्माणामतिदेश आवश्यकः । उत्तरत्र करि व्याणविचारार्थमिदं सूत्रम् । 
नाम इत्यनुमितवचनातिदेशाधिकरणम् । अतिदेश आवश्यक इति सिद्धे सौर्यवाक्येन द्रव्यदेवतासम्बन्धानुमितयागे आख्यातवाच्यभावनायाः भावनास्वाभाव्येन किमित्याकाङ्क्षायां फलम्, केनेति साधनाकाङ्क्षायां धात्वर्थेन यागेनेति, कथम्भावाकाङ्क्षायां दार्शपौर्णमा सिकधर्माणां तदर्थत्वेन प्रकरणस्य नियामकत्वादत्र प्राप्तिर्न वक्तुं शक्यत इति 

.२३९ स्थालीपाकादिस्मार्तकर्मधर्माणामग्निस्थापनादीनामतिदेशेन प्राप्तिमङ्गीकृत्या काङ्क्षायाश्शमनं कर्तव्यमिति पूर्वपक्षे प्राप्ते । 
सिद्धान्तोऽभिधीयते-वैदिकत्वसामान्येन वैदिकधर्माणामेवातिदेश उचितः स्थालीपाकादीनां दर्शपूर्णमासादीनाञ्चाग्निसाध्यत्वं समानम्, तथापि स्थाली पाकादयः औपासानाग्नौ क्रियन्ते, दर्शपूर्णमासादयस्तु आधानसिद्धगार्हपत्याहव नीयादिष्वनुष्ठीयन्ते । स्थालीपाके एक एवाग्निः, दर्शपूर्णमासादौ तु त्रयोऽग्नयः । अधर्मकाः सौर्यादीष्टयः त्रेताग्निसाध्यत्वेन दर्शपूर्णमासवद्विहिताः । सौर्ययागस्या धर्मकत्वात् धर्माकाङ्क्षा तु विद्यते । सा चाकाङ्क्षा पूरणीयैव । अन्यथा साका 
क्षं वाक्यमप्रमाणं स्यात् । अस्यां स्थितौ सादृश्यमादाय धर्माणां प्राप्तिरङ्गी. कर्तव्या। सादृश्यञ्चाधानसिद्धाग्निमत्वेन कल्पयितुमुचितम्, नौपासनाग्निम -त्वेन। तत्र चायमाधारः यत् सौर्यादिषु कर्मसु दार्शपौर्णमासिकाङ्गान्यनूद्य केचन धर्मविशेषा विहिता उपलभ्यन्ते । यथा सौर्येष्टौ 'प्रयाजे प्रयाजे कृष्णल जुहोति' पशौ 'पृषदाज्येनानयाजान् यजति' इत्यादयः । दर्शपूर्णमासयोः प्रयाजा अन याजाश्चाज्यद्रव्यका विहिताः सौर्यादिगतप्रयाजादयो दर्शपूर्णमासगतप्रयाजा दीनेव बुद्धावपस्थापयन्ति । स्थालीपाके च न प्रयाजादीनां सम्बन्धः । अतस्सौ. र्येष्टौ प्रयाजदर्शनं दर्शपूर्णमासाभ्यां स्वस्य विद्यमानं सादृश्यमवबोधयतीति वैदिकानामेव धर्माणामतिदेशः कल्पनीयः। ततश्च यथा दर्शपर्णमासाभ्यामपर्व कृत्वा फलं सम्पादितम्, तथैव सौर्य यागेनापूर्वं कृत्वा फलं सम्पादनीयमिति वैदिकधर्माणामेवातिदेशं इति ।। 
इति सौर्येष्टौ वैदिकधर्मातिदेशाधिकरणम् 

### गावामयनिकत्र्यहाधिकरणम्
 पूर्वस्मिन्नधिकरणे विकृतिषु वैदिकीतिकर्तव्यतवानुष्ठेयेति निश्चितम् । सा चेतिकर्तव्यताऽष्टमाध्याये निश्चिता भविष्यति । सम्प्रति प्रसङ्गाच्चोदक नामातिदेशयोः प्राबल्यदोर्वल्यविचारः प्रस्तोष्यते । यत्र नामातिदेशस्य चोदना लिङ्गातिदेशस्य च प्राप्तिः तत्र यदि धर्मा विरुद्धा भवेयुः तदा के ग्राह्याः के च त्याज्या इति निर्णय आवश्यक इति विचारः क्रियते। 
_ 'प्रजाकामा गवामयनमुपेयुः' इति संवत्सरसाध्यं सत्रं विधाय श्रयते 'ज्योतिर्गौरायुरिति व्यहा भवन्ति' इति एकाहा अपि ज्योतिः गौः आयुरिति क्रतवो विहिताः ये च ज्योतिष्टोमविकृतयः। 'गणेषु द्वादशाहस्य' इति गवामयनस्य द्वादशाहविकृतित्वम् । ज्योतिष्टोमादपि धर्मा आगताः द्वादशाहादपि। तत्र येऽविरुद्धा धर्माः तत्र न सन्देहः । ये च विरुद्धाः तत्र सन्देहः । ज्योतिष्टोमात व्यूपसदः द्वादशाहाच्च द्वादशोपसद इति विरोधः। अनिदिष्टधर्मकेषु ऋतूषु अनुमितवचनेनाति देश इति न्यायः प्रदर्शितः तन्न्यायेन द्वादशाहिकधर्मा एवाति 
२४० 
मीमांसानयमञ्जर्याम् तिदिश्यन्ते न ज्यौतिष्टोमिकाः। द्वादशाहिकधर्माणां भूयस्त्वात् भूयोऽनुग्रहस्य कर्तव्यत्वादिति पूर्वपक्षे प्राप्ते 
सिद्धान्तोऽभिधीयते--नामातिदश एवोचितः, नाम्नः प्रत्यक्षत्वात् अनु मितवचनस्य च कल्प्यत्वाद्भूयोऽनुग्रहापेक्षया मुख्यानुग्रहों युक्तः 'अथ ज्यातिः अथ गौः अथायः' इत्युत्युत्पत्तिवाक्यानि । एतेषु ज्योतिरादीनि पदानि नाम धेयानि । एतेषु फलं न श्रूयते। फलवच्च 'प्रजाकामास्सत्रमुपेयुः' इति । अनेन फलसम्बन्धो बोध्यते । केषां फलसम्बन्ध इत्यपेक्षायां ज्योतिरादिकर्मणामिति वक्तव्यम् । फलसम्बन्धावसरे नाम्नां मुख्यत्वं प्रतीयते । फलसम्बन्धोत्तरकालमेव इतिकर्तव्यताकांक्षा विस्पष्टमुदेति । अतो नाम्नां मुख्यत्वं सिध्यति । तस्मा न्नामातिदेश एव बलीयानिति ज्यौतिष्टोमिकधर्मा एव ग्राह्या इति ।। 
इति गावामयनिक व्यहाधिकरणम इति वेदविशारद मीमांसाकेसर्याधुपाधिभूषितानां म० म० श्री चिन्न स्वामिशास्त्रिचरणानाम् अन्तेवासिना पट्टाभिरामशास्त्रिणा प्रणीतायां मीमांसानयमञ्जर्याम् सप्तमाध्यायस्य चतुर्थः पादस्समाप्तः 
॥ सप्तमाध्यायश्च समाप्तः ॥ 
अष्टमोऽध्यायः तत्र प्रथमः पादः 

### विशेषातिदेशप्रतिज्ञाधिकरणम्
 सप्तमे सामान्यातिदेशो निरूपितः । अष्टमे विशेषातिदेशो निरूप्यते। ननु निविशेषं न सामान्यम्' इति न्यायेन सामान्ये विशेषस्यापि सत्वाद् विशेषातिदेशविचार एव भवतु किं सामान्यातिदेशविचारेण प्रयोजनमिति चेदुच्यते-अनुपदिष्टधर्मकेषु सौर्यादिषु किमेतेष्वितितव्यताऽन्यतः प्राप्यते न वेति जिज्ञासा भवति । कुतश्चित् प्रमाणात् सामान्यतः प्राप्यत इति निश्चिते किं लौकिकात्कर्मण उत वैदिकादिति संशयो भवति । वैदिकत्वसामान्याद्वेदि कादेवेति निश्चिते कस्य धर्माः क्व प्रवर्तन्त इति विशेषजिज्ञासोदेति । तदनुरो धेन विशेषचिन्ता कर्तव्यैव। 
तत्र किमेकस्मिन् सौर्यादिकर्मणि दर्शपूर्णमास-ज्योतिष्टोमादिसर्वकर्म भ्योऽतिदेशः ? उतैकस्मात्कर्मणोऽतिदेश इति संशयः । ननु सप्तम चतुर्थ द्विती धिकरणे लौकिकी वैदिकी चेति उभे अपीतिकर्तव्यते सह किमिति न प्रवर्तते इत्याशङ्कय एकयेतिकर्तव्यतया निराकाङ्क्षत्वात् नेतरस्याः प्रवृत्तिरिति शङ्का परिहता। अतस्तन्न्यायेन न वैदिक सर्वकर्मातिदेश शङ्कावकाश इति चेत्सत्यम् समुच्चयाभावेऽपि विशेषाग्रहात् विकल्पेन सर्वकर्मातिदेशो भवत्विति विशेष शङ्कायामुच्यते-नियतैवैका प्रवर्तते । नियमाभावेऽव्यवस्थितश्शास्त्रार्थस्स्यात् । तस्माद्विशेषातिदेश चिन्ता कर्तव्या। 
_ इति विशेषातिदेशप्रतिज्ञाजिकरणम् 

### सादृश्यार्द्धर्मातिदेशाधिकरणम्
 कस्य धर्माः कस्मिन् प्रवर्तन्त इत्यत्र चिह्नमस्मिन्नधिकरणे निदिश्यते। अतो नात्र संशयस्य पूर्वपक्षस्य च प्रयोजनम् । 'सौर्य चळं निवपेद् ब्रह्मवर्चस कामः' इत्यत्र भावनाया आकाङ्क्षात्रये जाते साध्यसाधनयोर्वाक्य एव सत्त्वात् स्वसन्निधौ धर्मानाम्नानात् इतिकर्तव्यताकाक्षामात्रमस्ति। तस्याः पूरणन्तु कर्तव्यम् । तदर्थं सौर्य वाक्यं स्वसदृशं वाक्यं बुद्धौ सन्निधापयति । तद्धितेन देवतानिर्देशकत्वस्यौषधद्रव्यकत्वस्यैकदेवताकत्वस्य च साम्यादाग्नेयवाक्यमेव बुद्धाधारूढं भवति । तेन चांशत्रयोपेतभावनाया उपस्थितिर्जायते। स्ववाक्ये 
२४२ 
मोमांसानयमञ्जर्याम् फलकरणयोस्सत्वेनानपेक्षितत्वात् असम्बन्ध सति अपेक्षितकथम्भावांशः आका 
ङ्क्षासन्निधियोग्यताभिस्सम्बध्यते। 'शाब्दो ह्याकाङ्क्षा शब्देनैव पूर्यते' इति न्यायात् आकाङ्कितकथम्भावबोधकस्सन्बन्धः क्लुप्तः प्रकृतिवच्छब्दः सौर्य विधिवाक्यशेषतां प्रतिपद्यते। ततश्च यथाऽग्न्याधान प्रयाजादिदृष्टादृष्टाङ्गो पकृतेनाग्नेययागेन स्वर्गस्सम्पाद्यते तथा सौर्य यागेन ब्रह्मवर्चसफलं भावयेत् सम्पादनीयमिति सौर्यवाक्यार्थः पर्यवस्यति । तदेवमुपमानेनोपस्थितादाग्नेय वाक्यादेव सौर्येण कथम्भावस्सम्बध्यते । ननु भाष्यकारैः 'अनुमानाद् बुद्धौ सन्नि. धापयति अभिधानवत्' इत्यनुमानं धर्मग्राहकं प्रमाणं निर्दिष्टम् कथमुपमाना दित्युच्यत इति चेत् नः; अनु पश्चान्मानमित्युपमानार्थकत्वात् । अनुमानाद्धर्म प्राप्तिरिति स्वीक्रियमाणेऽनेके दोषा भवेयुः । प्रथमपादे भाष्यकारैरुपमानस्य पृथक्प्रमाणत्वेन कृतस्य निर्देशस्यासङ्गतिस्स्यात् । तस्मादुपमानमेवात्र धर्मग्रा हकम् ॥ 
इति सादृश्याद्धर्मातिदेशाधिकरणम् 

### सोमे ऐष्टिकधर्मानतिदेशाधिकरणम्
 सदृशादेव कर्मणो धर्मातिदेश इति निरूपितम् । सर्वेष्वनुपदिष्टधर्मकेषु स्वसादृश्यं क्वास्तीति विचार्य प्रकृतिविकृतिभावो निश्चेतव्य इति सिद्धे शिष्य बुद्धिवेशद्यार्थमुत्तरः प्रपञ्चः। अस्मिन्नधिकरण सादृश्यादेवेति नियम आक्षिप्यते। सोमयागे किमष्टिकविध्यन्तः प्रवर्तते न वेति सन्देहः। 
तत्र सोमे दीक्षणीयातिथ्यादय इष्टयः अग्नीषोमोयादिपशवः अवमथे ष्टिरेवमादयोऽनुष्ठीयन्ते । एतेषु ऐष्टिकविध्यन्तः प्रवर्तत एव । मध्येऽनुष्ठीय मानसोमेऽपि ऐष्टिकविध्यन्तः प्रवर्तताम् 'तस्यैकशतं प्रयाजानुयाजाः' इति तच्छब्देन सोमयागं परामृश्य तत्र प्रयाजानूयाजकीर्तनं ऐष्टिकविध्यन्तं गमयति । यद्यपि सोमे सोमक्रयणादयः पदार्था आम्नाताः, तैरैवेतिकर्तव्यताकाङ्क्षा शान्ता भवितुमर्हति, तथापि साङ्ग्रहणीष्टौ आमनहोमानामाम्नातत्वेऽपि नेष्टेरितिकर्तव्यताकाङ्क्षा शाम्यति तद्वदत्रापि कतिपयाङ्गानामाम्नातत्वेऽपि आकाङ्क्षा न शाम्यतीत्यैष्टिकविध्यन्तः प्रवर्तत इति पूर्वपक्षः। 
सिद्धान्तस्तु-सोमापेक्षितसन्निपत्योपकारकाण्यङ्गानि सोमक्रयाभिषव ग्रहग्रहणादीन्यङ्गानि कात्स्न्येनोपदिष्टानि सन्ति । तैरेवेतिकर्तव्यताकाङ्क्षा शान्तेति नातिदेश ऐष्टिकविध्यन्तस्य । साङ्ग्रहण्यान्तु अपेक्षिताङ्गानाम्नानादस्ति इतिकर्तव्यताकाङ्क्षा। न चाकाङ्क्षाभावेऽवि लिङ्गदर्शनाद्धर्मप्रवृत्तिस्स्या दिति वाच्यम् । 'तस्यैकशत' इत्यादिदर्शनं आनर्थक्यतदङ्गन्यायेन परम्परा सम्बन्धेऽपि तस्ये' ति षष्ट्युपपत्तेः । अतो ऐष्टिको विध्यन्तस्सोमे न प्रवर्तते इति। 
इति सोमे ऐष्टिकधर्मानतिदेशाधिकरणम् 
## अष्टमाध्यायस्य प्रथमः पादः 
२४३ 
इष्टीनां दर्शपूर्णमासप्रकृतिकत्वाधिकरणम् सादश्याद्धर्मप्राप्तिरिति 'यस्य लिङ्गमर्थसंयोगादभिधानवत्' इति द्वितियाधिकरणे उक्तम् । तस्यैव शिष्यहितार्थं तत्प्रपञ्च आरभ्यते । 'सौर्य चरुं निर्वपेद् ब्रह्मवर्चसकामः' 'ऐन्द्राग्नमेकादशकपालं निर्वपेत्' इत्यादयोऽनुपदि. ष्टधर्मका इष्टयः श्रुताः । तासामितिकर्तव्यताकाङ्क्षायाम् उपदिष्टधर्मकात्क मणो धर्मान् गृहीत्वाऽऽकाङ्क्षा पूरयितव्या। तत्रोपदिष्टधर्मका दर्शपूर्णमासौ ज्योतिष्टोमश्च सन्ति । सादृश्यं यत्र वर्तते तस्माद्धर्मा ग्राह्याः । ज्योतिष्टोमया गस्तु अव्यक्तः तस्मादङ्गप्राप्तिरिति पूर्वपक्षोऽतिमन्दस्स्यात् । तस्माद् दर्शपूर्ण मासत एव धर्मा ग्राह्याः निर्वपतिशब्दघटित्व तद्धितेन देवताप्रतिपादकत्वेषधि प्रभवद्रव्यकत्वसाश्यमादाय दर्शपूर्णमासविकृतित्वमेव सौर्यादोष्टीनाम् । यावत्य इष्टयोऽनुपदिष्टधर्मकास्तासां सर्वासां दर्शपूर्णमासौ प्रकृतिः । विशेषविचारोऽग्रे वतिष्यते ॥ 
इतीष्टीनां दर्शपूर्णमासप्रकृतिकत्वाधिकरणम् 

### दक्षपशोः दर्शपूर्णमासप्रकृतिकत्वाधिकरणम्
 'अग्नीषोमीयं पशुमाल भेत' इति श्रुतम् । अत्र दाशिकविध्यन्तः कि प्रव. तते ? उत न? इति संशयः। तत्र यथा दर्श वेद्यादयस्सन्निपत्योपकारकाः पदार्था आम्नातास्तथा पशोरप्याम्नात त्वेन कृत्स्नोपदेशादाकाङ्क्षाभावेन नातिदेशः । नन पाकरणनियोजनादीनां सन्निपव्योपकारकाणां सत्वेऽप्यारादुपकारकाणामभा वेनाकाङ्क्षासत्वादतिदेशो भवेदिति चेन्न, 'उपाकृत्य पञ्च जुहोति' इत्यादीनां बहुलमारादुपकारकाणामुपदेशात् । न च 'स्रौवाधारमाधार्य जुह्वा पशुमनक्ति' इति दार्शपौर्णमासिकाधारानुवादेन पश्वजनदर्शनेन दार्शपौर्णमासिक विध्यन्ता तिदेशः प्रतीयत इति वाच्यम् । तस्यात्र विशिष्टविधित्वकल्पनात् । नानेन वाक्येन दार्शपौर्णमासिकाधारमनद्यते, किन्तु तद्विशिष्टपश्वजनविधानमिति स्वीक्रियते। तेन न दोषः । तस्मान्न पशौ दार्शिकविध्यन्त इति पूर्वपक्षः । 
सिद्धान्तस्तु-श्रुतद्रव्यदेवतत्वेन 'ऐन्द्रं दध्यमावास्यायाम्' इतिवत् अग्नी षोमीयं पशुम्' इति पशुयागेऽपि व्यक्त चोदनतया दर्शपूर्णमाससादृश्यं तावत्प्र. तीयते। ततश्च पशुयागः न सोमप्रकृतिक इति सिध्यति । 'एकादशप्रयाजान् यजति' 'एकादशानूयाजान् यजति' 'स्रौवमाधार्यं जुह्वा पशुमनक्ति' इत्यादि दाशिकाङ्गानां दर्शन पशावुपलभ्यते । तेन चोदनालिङ्गातिदेशसम्भावनाऽस्तीति सिद्धं भवति। किन्तु आकाङ्क्षायां सत्यामेवातिदेशः पदार्थानां भवति । असत्यामाकांक्षायां नातिदेशः । पशौ कतिपयसन्निपत्याङ्गनामाम्नाने सत्यपि देवताह्वानादीनां दृष्टोपकारकाणामभावेन तद्विषयकाकाङ्क्षा स्यादेव ।﻿२४४ 
मोमांसानयमञ्जर्याम् अतश्चाकाङ्क्षावशाद् दार्शकविध्यन्तोऽतिदेष्टव्य एव । किञ्च 'यो दीक्षितो यदग्नीषोमीय पशुमालभते' इति पशोरुत्पत्तिवाक्यं सोमाङ्गतया यागं विधत्ते। अत्रालभतिर्यागपरः। अग्नीषोमदेवताकपशु द्रव्यकयागेन प्रकृतऋतूपकारं भाव येदिति बोधस्सम्पद्यते । अत्र कथम्भावाकाङ्क्षायां चोदनालिङ्गातिदेशेन पशु प्रभवत्वसादृश्येन ऐन्द्रपयोयागीयधर्माः प्राप्नुवन्ति । अस्य पशुयागस्य सोमक्रय सन्निधावाम्नातस्य ‘स एष औपवसथ्येऽन्हि द्विदैवत्यः पशुरालब्धव्य' इति वचनेन चतुर्थदिने प्रयोगः कर्तव्यः, क्रतोश्च प्रयोगोऽङ्गसहितस्य प्रधानस्य भवति। प्रयोगात्पूर्व प्रधानस्याङ्गसाहित्यं वक्तव्यम् । तथाचैन्द्रपयोयागतोऽङ्गानामति देशो वक्तव्यः, तदैवाङ्गसहितप्रधानस्य चतुर्थदिनेऽनुष्ठानं भवेत् । यद्यपि औप वस्थ्येऽन्हि उपाकरण-नियोजन-पर्यग्निकरणादयस्सन्निपत्यधर्माः पशुसम्बन्धिन आम्नाताः तेऽनुष्ठानसादेश्यात् स्थानात्सम्बद्धा भवन्ति । तेषां सम्बन्धात्पूर्वमेव दाशिकविध्यन्तः प्रवर्तते । तस्मात् ऐन्द्रपयोयागप्रकृतिकोऽयं पशुयाग इति । 
इति देक्षप शोर्दर्शपूर्णमासप्रकृतिकत्वाधिकरणम् 

### सवनीयादोनां देवपशुप्रकृतिकत्वाधिकरणम्
 सवनीयादयो विकृतिपशव उदाहरणम्। किमत्र दाशिकविध्यन्तः प्रवर्तते ? उत दैक्षपशुविध्यन्तः प्रवर्तते ? इति संशये पूर्वपक्षः 'न हि भिक्षुको भिक्षकान्तरं भिक्षते सति वदान्ये महीपतौ' इति न्यायेन स्वयं भिक्षुक देक्ष पशं सवनीयादयः कथं भिक्षेरन् । अतस्सवनोयादिषु दाशिकविध्यन्त एव प्रवर्तते । नन पशद्रव्यकत्वरूपचोदनालिङ्गसामान्येनासाधारणेनाग्नीषोमोयविध्यन्त एव प्रवर्तत इति वक्तं न्याय्यमिति चेन्न; प्राजापत्यकृष्णलचरोः विजातीयद्रव्यक त्वेऽपि निर्वपतिशब्दलक्षणचोदनालिङ्गसामान्येन साधारणेनापि यथा तौष्टिक विध्यन्तप्राप्तिः तथा सवनीयादावपि दर्शपूर्णमासविध्यन्तप्राप्तिसम्भवात् । किञ्चाग्नीषोमीयविध्यन्तप्राप्तौ अग्नीषोमोयस्य दर्शपूर्णमासाक्षया विकृतित्वम् सवनीयाद्यपेक्षया प्रकृतित्वमिति एकस्यैव प्रकृतित्वं विकृतित्वञ्चेति द्वैरूप्या पत्तेः । तस्माद्दर्शपूर्णमासविध्यन्त एव सवनीयादिष्विति । 
सिद्धान्तस्तु–'वपया प्रातस्सवने चरन्ति पुरोडाशेन माध्यन्दिने सवनेऽ स्ततीयसवने' इति वपापुरोडाशहृदयाद्यङ्गप्रचारलिङ्गदर्शनोपोदलितात प्राणिद्रव्यकत्वचोदनासामान्यविशेषात् विशसनादिसंस्कारलाभाच्च दीक्षाकाले उत्पन्नाग्नीषोमीयपशोविध्यन्तः । आसाधारणे चोदनालिङ्गसामान्ये सम्भवति साधारणचोदनालिङ्गसामान्याभ्युपगमो न न्याय्यः । मिथः प्रकृतिविकृतिभावे न विरोधः । एकस्यैव निरूपकभेदेन प्रकृतिविकृतिभावस्वीकारे न दोषः । एक एवपुरुषः पितापि भवति पितृव्योऽपि भवति, मातुलोऽपि । तथाचाग्नीषोमीयस्य कृत्स्नधर्मवत्वात् तद्विध्यन्त एव सवनीयादिषु प्रवर्तते इति ॥ 
इति सवनीयादीनां देक्षपशुप्रकृतिकत्वाधिकरणम् ॥ 


### ऐकादशिनाधिकरणम्
 एकादशिनाः पशव उदाहरणम् । शतपथब्राह्मण तैत्तिरीयशाखायाञ्चेमे एकादश पशवो विहिताः-आग्नेयः, सारस्वतः, सौम्यः, पौष्णः बार्हस्पत्यः, वैश्वदेवः ऐन्द्रः, मारुतः, ऐन्द्राग्नः, सावित्रः, वारुणः इत्येकादश इमे ज्योति ष्टोमे सुत्यादिने (सवनीय) अनुष्ठीयन्ते । तत्र सन्देहः-किं देक्षधर्मा अतिदि श्यन्ते ? उत सवनीयधर्माः ? इति । विशेषलिङ्गाभावात् 'न हि भिक्षुक' इति न्यायेनाग्नीषोमीयविध्यन्त एवैकादशिनेष्विति पूर्वपक्षः । 
_ सिद्धान्तस्तु-एकादशिनेषु सवनीयविध्यन्तः, सुत्याकालत्वरूपविशेष लिङ्गसत्वात् । ननु अन्योन्याश्रयदोषस्स्यात्-सवनीयधर्मातिदेशनिश्चये सुत्या कालत्वनिश्चयः, सुत्याकालत्वनिश्चये सवनीयधर्मातिदेश इति चेत्-न; सुत्या कालानुष्ठेयत्वात् रशनाद्वयदर्शनाच्च। एकादशिनाः ऋतुपशुभिस्सह विकल्पेन विहिताः। ऋतुपशवश्च सुत्याकालेऽनुष्ठीयन्ते। तद्विकल्पाभिधानेनैकादशिना अपि सुत्याकालेऽनुष्ठेया इति निश्चयो भवति। एवं सवनीये दैक्षविकृती प्रकृतित एका रशनाऽतिदिष्टा द्वितीया च रशना सवनीये विहिता-'आश्विनं ग्रह गृहीत्वा त्रिवृता यूपं परिवीयाग्नेयं सवनीयमुपाकरोति' इति । तदिदं द्वैरशन्यम् ऐकादशिनेष्वप्याभ्नातम्-'अग्निष्ठाद् द्वे द्वे रशने आदाय' इति । अतः देक्षप शुना प्राणिद्रव्यकत्वसादृश्ये सत्यपि सुत्याकालानुष्ठेयत्वरशनाद्वयवत्वसादृश्य स्याधिकस्य सत्वात् सवनीयधर्मा एवातिदिश्यन्ते ऐकादशिनेष्विति ।। 
इत्य कादशिनाधिकरणम् ॥ 
८ 

### पशुगणाधिकरणम्
 अस्मिन्नधिकरणे काम्यपशुकाण्डे श्रुताः पशुगणा उदाहरणम् । किमग्नी षोमीयपशुधर्मा अतिदिश्यन्ते ? उतैकादशिनधर्मा अतिदिश्यन्ते ? इति संशयः । अग्नीषोमीयपशुधर्मा एव प्राणिद्रव्यकत्वसाम्यादतिदिश्यन्त इति पूर्वपक्षः । 
सिद्धान्तस्तु-ऐकादशिनधर्मा एवेति । पशुगणानां ऐकादशिनस्सह साम्या धिक्यसद्भावात् । पशुगणेषु गणत्वसामान्याधिक्यात् ऐकादशिनविध्यन्तः । यद्यपि प्रत्येकमेव पशूनां विध्यन्ताकांक्षा, न गणत्वेन । प्रत्येकञ्च न गणत्वसामान्यवत, तथापि गणान्तः पातित्वसामान्याधिक्यं प्रत्येकमस्तीति तादृशलिङ्गाधिक्यादै कादशिनविध्यन्तप्रातिः। एवञ्च यूपैकादशिनेषु प्रतिपशुयूपभेदात् त्रिपशु, कायां सौत्रामण्यामपि 'यत् त्रिषु यूपेष्वालभेत बहिर्धा अस्मा इन्द्रियं वीर्य दध्यात्' इति प्रतिपशु यूपदर्शनमुपपन्नं भवति । दैक्षविध्यन्तप्राप्तौ तु देक्षपशौ यूपस्यकत्वात् सौत्रामण्ये यूपदर्शनमुपपन्नं भवेत् । तस्मादैकादशिनविध्यन्त एव पशुगणेषु । यद्यपि 'यस्य लिङ्गमर्थसंयोगात्' इत्यस्यैवायं प्रपञ्चः, तथापि 
२४६ 
मीमांसान यमञ्जर्याम् प्रत्येकं प्रत्येकं गणत्वाभावादित्यभ्यधिकाशङ्कानिराकरणार्थमिदमधिकरणमिति द्रष्टव्यम् । 
इति पशुगणाधिकरणम् ॥ 

### (सौमिक विध्यन्त पेटिका) अव्यक्तासु सौमिकविध्यन्तातिदेशाधिकरणम्
 ऐष्टिकविध्यन्तपेटिका वृत्ता सम्प्रति सौमिकविध्यन्तपेटिका वतिष्यते । 'विश्वजिता यजेत' 'अभिजिता यजेत' इत्येकाहास्सोमयागा उदाहरणम् । अत्र सन्देहः-कि दार्शपौणमासिकविध्यन्तः प्रवर्तते ? उत सौमिकः ? इति । विशेषनियमाभावादनियमः । ननु दर्शपूर्णमासयोः आग्नेयादिचोदनासु द्रव्य देवतयोनिर्देशेनाग्नेयादीनां व्यक्तचोदनत्वेऽपि 'उपांशुयाजमन्तरा यजति' इत्यत्र द्रव्यदेवतयोरनिर्देशेन तस्याव्यक्तत्वात् विश्वजिदादियागानामपि अव्यक्तत्वात् अव्यक्तत्वसामान्येनानियम इति पूर्वपक्षः। 
सिद्धान्तस्तु-सौमिकविध्यन्त एव प्रवर्तते अव्यक्त त्वसामान्यात् । अव्यक्तत्वञ्च नोत्पत्तिवाक्यानवगतदेवताकत्वम्, येनोपांशुयाजसाधारण्यं स्यात् । किन्तु स्वार्थतया विनियुक्तदेवताराहित्यम् । उपांशुयाजे च मन्त्रवर्णा देव देवतायास्तादबिगमात् नाव्यक्त त्वम् । न च सोमेऽपि 'ऐन्द्रवायवं गृह्णाति' 'मत्रावरुणं गृह्णाति' इति तद्धितेन देवतायाः तादर्थ्यावगमात् नाव्य क्तत्वमिति वाच्यम्, सोमरसग्रहण एव तत्र देवता विधीयते न याग इति यागस्य स्वार्थविहितदेवताकत्वाभावादस्त्यव्यक्तत्वम् । नन्वेवं सोमे स्वार्थदेवता भावे कथं विना देवतया यागनिर्वृत्तिरिति चेदित्थम्–'ऐन्द्रवायबं गृह्णाति' इति तद्धितेन प्रथमं ग्रहणान्विता एव देवताः त्यज्यमानहविरुद्देश्यकत्वनिर्वा हाय यागमभिलषन्ति, पश्चात् देवतोद्देश्यकद्रव्यत्यागात्मको यागो देवतामभि लषति इति प्रसङ्गाद्यागोपकारत्वं सिध्यति । यथा पशुकामप्रयोगे फलाय स्वार्य प्रणयनं गृह्णता प्रसङ्गात् प्रणयन द्वारा पुरोडाशार्थमपि गोदोहनं तद्वत् । अतश्च न यागनिर्वृत्त्यनुपपत्तिः । तस्मात्सोमविध्यन्तो विश्वजिदादावतिदिश्यत इति । 
इत्यव्यक्तासु सौमिकविध्यन्तातिदेशाधिकरणम् 
अहर्गणेषु द्वादशाहिकविध्यन्तातिदेशाधिक रणम् द्विरात्रादयोऽहर्गणाः शतरात्रपर्यन्ता उदाहरणम् । तेषु किं ज्यौतिष्टो मिको विध्यन्तः ? उत द्वादशाहिकः ? इति सन्देहे-पूर्वाधिकरणन्यायेन द्विरा त्रादीनामव्यक्त त्वात् तेष्वपि ज्यौतिष्टोत्रिक एव विध्यन्तः । ननु द्विरात्रादीनां गणत्वाद् गणत्वसाम्येन द्वादशाहविध्यन्त एव प्रवर्ततामिति चेत्-एवंसति 

२४७ एकादशिन्या अपि गणत्वात् तद्विध्यन्तोऽपि प्रसज्येत । तस्माद् गणत्वं न प्रयो. नकम् । तेनाव्यक्तत्वसामान्यात् सौमिकविध्यन्त एवेति पूर्वपक्षः । 
सिद्धान्तस्तु-द्वादशाहविध्यन्त एव, अव्यक्त त्वे सति गणत्वस्याधि क्यात् । एकादशिन्यां गणत्वे सत्यपि अव्यक्त त्वस्याभावात् न तद्विध्यन्त प्राप्तिः । गणशब्देनाहर्गण एव विविक्षितो न पशुगणः । अहर्गणत्वञ्च द्वादशा हस्य न त्वेकादशिन्याः। न चाहश्शब्दोपेतो द्वादशाहः, द्विरात्रादयश्च रात्रि शब्दोपेताः। अतः कथं साम्यमिति वाच्यम्, अहश्शब्दस्य रात्रिशब्दस्य चाहो रात्रवाचित्वात् सादृश्यसम्भवात् । अतो द्वादशाहविध्यन्त एव। द्वादशाहे प्रथमं प्रायणीयम् अन्तिममुदयनीयं दिनम्। दिनद्वयं परित्यज्य मध्ये दशरात्राः । तेषां धर्माः 'पत्नीसंयाजान्तान्यहानि सन्तिष्ठन्ते' इत्यादीन्यतिदि श्यन्ते इति ॥ 
इत्यहर्गणेषु द्वादशाहिकविध्यन्तातिदेशाधिकरणम् ॥ 

### सत्रेषु गावामयनिकविघ्यन्ताधिकरणम्
 संवत्सरसाध्यानि सत्राणि आदित्यानामयन-कुण्डपायिनामयनादीन्युदा हरणम् । अत्र किं द्वादशाहिकविध्यन्तः प्रवर्तते ? उत गावामयनिकविध्यन्तः ? इति सन्देहे-पूर्वपक्षः- द्वादशाहोऽहीनात्मकस्सत्रात्मकश्च । अनेकदिनसाध्यत्व मुभयत्र विद्यत इति द्वादशाहिकविध्यन्त एव प्रवर्तते । नन्वयनत्वाद् गवामयन विध्यन्त एवास्त्विति चेन्न; अयनत्वं दाक्षायणयज्ञेऽप्यस्तीति तद्विध्यन्तः प्राप्नु यात् । तस्माद् द्वादशाहिकविध्यन्त एवेति। 
सिद्धान्तः- संवत्सरसाध्यत्वसाम्यं गवामयनेन विद्यते। एवमव्यक्तत्व साम्यमस्ति । तेनाव्यक्तत्वे सत्ययनत्वं तन्त्रमिति सिद्धयति । दाक्षायणेऽयनत्वं विद्यते अव्यक्तत्वं नास्ति । अत्रायनशब्दोऽब्दपर्यायो विवक्षितः । दाक्षायणयज्ञ गतोऽयनशब्दो नाब्दपर्यायः येन तद्विध्यन्तः शङक्येत । किञ्चादित्यानामयन प्रभृतीनां सत्राणां गवामयनविकारत्वे 'चतुरहे पुरस्तात्पौर्णमास्यै दोक्षेरन्' इत्यादिदर्शनं गावामयनिकधर्मप्राप्तये उपपन्नं भवति, नान्यथा। तस्माद् गावामयनिकविध्यन्त इति ॥ 
इति सत्रेषु गावामयनिकविध्यन्ताधिकरणम् ।। 
१२ 

### निकाय्यधिकरणम्
 'अथ साहस्राः अथ साद्य स्क्राः' इति साहस्रसंज्ञया साद्यस्क्रसंज्ञया च प्रक्रम्याधीताः क्रतवो निकायिन उच्यन्ते । तेऽस्याधिकरणस्योदाहरणम् निका यः-सङ्कः, येषामस्ति ते निकायिनः निकायिषु प्रथमो निकायः धर्मवान्, उत्तरे 
२४८ 
मीमांसानयमञ्जर्याम् 
चाऽधर्मकाः । साहस्र संज्ञया चत्वारः साद्यस्क्रसंज्ञया च चत्वारस्सङ्घा आम्नाताः । तत्र साहस्रसङ्घ प्रथमो धर्मवान् एवं साद्यस्क्रसङ्ग्रेऽपि प्रथमो धर्मवान्,उभयत्रेतरे धर्मरहिताः । अत्र संशयः ये धर्मर हिता निकायिनः तेषु कि ज्यौतिष्टोमिक विध्यन्त प्राप्तिः ? उत धर्मवतः प्रथमस्य ? इति । 
तत्राव्यक्तत्वसामान्याज्यौतिष्टोमिको विध्यन्तः। ननु निकायिनां साहस्र इति साद्यस्क्र इति नामधेयेन प्राथमिकस्य विध्यन्तोऽस्तु । उच्यते-नामधेयेन यत्रातिदेशो भवति तत्र 'परत्र परशब्दो वर्तत' इति न्यायः प्रवर्तते। प्रकृते 'साहस्रा' इति वा 'साद्यस्क्रा' इति वा नामधेयं सर्वत्र तुल्यम् । अग्निहोत्रमिति नामधेयं नैयमिकाग्निहोत्रस्यव, न मासाग्निहोत्रस्येति तत्र परत्र परशब्द इत्या श्रीयते । प्रकृते तु सर्वत्र मुख्यवृत्त्यैव नामधेयम् । अतो न नामधयेनातिदेशः । न च साहस्रादिनामधेयेनातिदेशाभावेऽपि निकायित्वसामान्यात्प्राथमिक विध्यन्तो भवत्विति वाच्यम्, साङ्कर्यप्रसङ्गात् । साहस्राणां साद्यस्क्राणामुभयेषामपि निकायित्वेन मिथोऽतिदेशो भवेत् । तस्मादव्यक्त त्वसाम्येन ज्यौतिष्टोमिक. विध्यन्त एवेति पूर्वपक्षः । 
सिद्धान्तस्तु-निकायित्वसामान्यात्प्राथमिकस्य विध्यन्तः । यदुक्तं निका यित्वसामान्याद्विध्यन्तप्राप्तौ सङ्कर इति, तन्न, न निकायित्वमात्रं तन्त्रम्, किन्तु तत्तन्निकायित्वम् । 'साहस्रा इति प्रक्रम्याम्नाता निकायिनः 'साद्यस्काः' इत्यारभ्याम्नाता निकायिनो भिन्नाः। एवञ्च साहस्रनिकायित्वसामान्यात् साहस्राणां चतुर्णा मध्ये प्रथमस्य धर्मा इतरेषु त्रिषु, एवं साद्यस्क्रनिकायित्व सामान्यात् साद्यस्क्राणां चतुर्णा मध्ये प्रथमस्य धर्मा इतरेषु त्रिषु इति न सङ्करः । ननु साहस्रादिनामधेयस्यातिदेशलिङ्गत्वाभ्युपगमेऽग्निहोत्रनामधेयस्यापि चोदनालिङ्गत्वेन तत्सामान्यातिदेशसिद्धर्नामातिदेशः क्वापि न स्यादिति चेन्न, अग्निहोत्रशब्दो नैयमिकाग्निहोत्रे मुख्यत्वेऽपि मासाग्निहोत्रे गौणतयातिदेशकत्वे सम्भवति तदपेक्षया दुर्बलचोदनालिङ्गसामान्यातिदेशाभ्युपमस्यान्याय्यत्वात् । तस्मात्प्राथमिकविध्यन्तः । एवञ्च प्राथमिके साहस्र, विनयुक्तयाः सहस्रदक्षि णाया उत्तरस्मिन् साहस्र दर्शनमुपपन्नं भवति । एवं पूर्वस्मिन् साद्यस्वे सोम क्रयणः 'साण्डः त्रिवर्षः स चोत्तरस्मिन् साद्यस्के प्राप्तः । तत्र तत्स्थाने 'स्त्री गौः सोमक्रयणीति स्त्रीत्वविधानमर्थवत्स्यात्, सोमविध्यन्तप्राप्तौ एकहा यन्याः प्राप्तत्वात् स्त्रीत्वविधानमनर्थकं स्यात् । तस्मात्पूर्नविध्यन्त एवाति दिश्यते उत्तरेषु इति ॥ 
इति निकाय्यधिकरणम् ।। 
इ 

### फलनियमकर्तृसमुदायाधिकरणम्
 इष्टीनां दर्शपूर्णमासप्रकृतिकत्वं प्राग्व्यवस्थापितम्। दर्शपूर्णमास 

२४६ सम्बन्धिनः प्रयाजानयाजादयः पदार्था सौर्यादौ अतिदिश्यन्त इत्यवगतम् । यथा प्रयाजादयो दर्शपूर्णमाससम्बन्धिनः तथा फल-कर्तृ-समुदाया अपि दर्शपूर्णमास सम्बन्धिनः । तान् फलादीनुदाहृत्यात्र चिन्त्यते किं फलःनियम-कर्तृ-समुदायाना मप्यतिदेशः ? उत नेति ? फलं स्वर्गः, नियमो यावज्जीवमभ्यासः, कर्ता-स्वर्गका मोऽधिकारी, समुदायः-आग्नेयदीनां षण्णां यागानां साहित्यम् । 
पूर्वपक्षी मन्यते-यथा प्रयाजादीनां दर्शपूर्णमासाभ्यां सम्बन्धः, तथैव फलादीनामपि तत्सम्बन्धः । सम्बन्धमादायैवातिदेशः क्रियते । तादृशसम्बन्धस्य फलादिष्वपि सत्त्वादतिदेशो भवत्विति । 
सिद्धान्तस्तु-न फलादीनामतिदेशः । सौर्यभावनाया आकाङ्क्षानुसारेण पदार्थानां सम्बन्धः कर्तव्यः । किमाकाङ्क्षायां स्ववाक्ये श्रुतस्य ब्रह्मवर्चसफल स्यान्वये कृते भाव्याकाङक्षा शाम्यति । केनेति करणाकाङ्क्षायां धात्वर्थस्य निर्वपतिलक्षितस्य यागस्यान्वये सौर्ययागेन ब्राह्मसर्चसं भावयेत् इति करणाका 
क्षा शाम्यति । तृतीयाकाङ्क्षा कथम्भावयेदिति । कथम्भावाकाङ्क्षव इति कर्तव्यताकाङ्क्षा कथ्यते। इतिकर्तव्याताकाङ्क्षा च क्रियात्मकैरेव पदार्थेशा म्यतीति प्राग्व्यवस्थापितम् । प्रकृतपदार्थानामतिदेशे विकृतिभावनाया आका 
क्षैव मलम । भाव्यकरणयोराकाङ्क्षा श्रुताभ्यां फलयागाभ्यां निवर्तते । तत्रति कर्तव्यताकाङ्क्षा क्रत्वर्थपदार्थविषयिण्येव भवति। फलञ्च न क्रियात्मकम्, नापि क्रत्वर्थम् । अतः फलस्य नातिदेशः । एवं नियमः यावज्जीवाभ्यासः न क्रत्वर्थः, स च पुरुषधर्मः । तद्विषयकाकाङ्क्षापि नास्ति । अतो न नियमस्यातिदेशः । तथा कर्तुः स्वर्गकामपदोपात्तस्याधिकारिणोऽपि कर्मधर्मत्वाभावात् अनाकाङ्कितत्वेन नातिदेशः । यस्तु आख्यातोपात्तनिर्वर्तकतया गुणभूतः कर्ता सोऽतिदिश्यत एव । गुणतः कर्ता तथापि प्रयोजनलापान्नातिदिश्यते । समुदायः आग्नेयादीनां षण्णां यागानां साहित्यम् । प्रकृतावयं समुदायः करणभूताग्नेयादीनां परिच्छेदकत्वेन कृतोपकारो दृष्टः। उपकारमुखेन पदार्थानामतिदेश इति दाश मिकन्यायः । करणपरिच्छेदकत्वलक्षणोपकारकत्वं समुदायस्य सौर्यभावनायां नास्ति करण भूतस्य यागस्य तत्रैकत्वात् । ततश्च परिच्छेद्याभावेनार्थलोपात्परिच्छेदकस्य समुदायस्य नातिदेशः । तस्मात्फलादीनां नातिदेश इति । 
इति फल-नियमकर्तृसमुदायाधिकरणम् ।। 
१४ 

### गुणकामाधिकरणम्
 गुणकामः 'गोदोहनेन पशुकामस्य प्रणयेत्' 'खादिरं वीर्यकामस्य यूपं कुर्यात्' 'उपास्मै गायतानर इति प्रजाकामाय प्रतिपदं कुर्यात्' इत्यादय उदा हरणम् । तत्र संशयः-कि दर्शपूर्णमासाभ्यां सम्बद्धं पशुलक्षणं गुणफलं विकृतिषु प्रवर्तते ? उत न ? तदर्थमिदं चिन्तनीयम् यत् कि पशुलक्षणफलसाधनं गोदोहन प्रवर्तते ? आहोस्विन्न प्रवर्तते ? इति । 
३२ 
२५० 
मीमांसानयमञ्जर्याम् तत्र दर्शपूर्णमासकर्मणो विकृतिषु प्रवृत्तिर्मास्तु तज्जन्यफलस्य च मास्तु प्रवृत्तिः गुणकामस्तु प्रवर्तत एव, प्रकृतितः प्रणयनं तावदतिदिश्यते। तत्र न विवादः । तस्यातिदेशेन तदाश्रितं गौदोहनमतिदिश्यते। साधनप्रवृत्तौ तत्साध्य स्य प्रवृत्तिरनिवार्या । तथाहि-दर्शपूर्णमासयोः 'चमसेनापः प्रणयति' इति श्रुतम् । तत्र 'गोदोहनेन पशुकामस्य प्रणयेत्' इति प्रणयनमाश्रित्य पशुफलाय गोदोहनं विधीयते । विकृतिषु च यदा गुणफलं न कामयते तदा प्रणयनसाधनत्वेन चमसोऽतिदिश्यते । यदा च कामयते तदा गोदोहनमेवातिदिश्यते। ततश्च प्रकृतावकामनाकामनाभ्यां चरसगोदोहनयोरुपकारकत्वमवगम्यते । यथोपकार ञ्चातिदेशो दामिकन्यायसिद्धः । तस्माद्गोदोहनस्यातिदेशात् तत्फममपि विकृतिषु प्रवर्तते । यद्यपि गोदोहनं प्रकृतौ नाङ्गम् तथापि साधनत्वन्त्वत्येव साधनत्वाच्च प्रवर्तते । तस्माद्गुणफलस्यापि प्रवत्तिरिति पूर्वपक्षः। 1 सिद्धान्तस्तु-प्रकृतौ क्रत्वर्थं यत्तदेव विकृतिष्वतिदिश्यते । गोदीहनञ्च न क्रत्वर्थम्, किन्तु पुरुषार्थम् । गोदोहनस्य पुरुषार्थत्वं चतुर्थ लिप्साधिकरणे साधितम् । ननु गोदोहनस्य क्रत्वर्थत्वाभावे साधनत्व तस्य कथं सिध्यति । साधनत्वञ्च तस्योपदिष्टमिति चेन्न; ऋतुप्रयुक्तसाधनत्वाभावेऽपि फलप्रयुक्त त्वस्य सत्वात् । फलप्रयुक्त तत्साधनं गोदोहनं प्रसङ्गात्क्रतोरुपकारकं भवतीति साधनत्वे न काचिद्धानिः । तथाच क्रत्वर्थत्वेन विधानाभावेऽपि प्रसङ्गात्साधन स्वन्त्वस्त्येव । एवञ्च प्रणयनरूपक्रियाश्रितेन गोदोहनेन पशन भावयेदिति बोधः। अत्र फलानिरूपितमेव करणत्वं गोदोहनस्य न प्रणयननिरूपितम् नापि क्रतुनिरू पितम। फलोद्देशन विधानाद् गोदोहनस्य तन्निरूपितमेवाश्रयणीयम् । गोदोहनं द्रव्यम। सिद्धस्य तस्य फलजनने सामर्थ्य नास्तीति सन्निहितं प्रणयनं आश्रय त्वेन परिगह्य फलं साधयति । आश्रयभूतं प्रणयनञ्च दर्शपूर्णमासापूर्वप्रयुक्तम् । एतादर्श प्रणयन गोदोहनस्याश्रय इति गोदोहनेऽपि पुरुषार्थतया विहितेऽपूर्व सम्बन्धः । ततश्च दर्शपूर्णमासापूर्वीयव्यापारविशेषात्मकप्रणयनमेवाश्रयो गोदो हनस्य प्रकृतौ न प्रणयनमात्रम् । नहि तादृशं प्रणयनं विकृतिष्वस्ति । एवञ्चा श्रयाभावात् तदाश्रितं गोदोहनं न प्रवर्तते। न चेद्गोदोहनप्रवृत्तिः कथं गुणफल प्रवृत्तिर्भवेत् ? तस्माद् गुणफलानां विकृतिषु न प्रवृत्तिरिति ।। 
इति गुणकामाधिकरणम् 

### हविरभिमर्शनाधिकरणम्
 ॥ । दर्शपूर्णमासयोराग्नेययागः कालद्वयेऽपि कर्तव्यतया विहितः-'यदाग्नेयोऽ ष्टाकपालोऽमावास्यायां पौर्णमास्याञ्चाच्युतो भवतीति' । आग्नेयस्य विकृतिः सौर्ययागः। आग्नेययागे 'वेद्यामासन्नानि हवींष्यभिमशति' इत्यभिमर्शनं अङ्गं विहितम् । प्रयोगभेदेनाभिमर्शनस्य 'चतुर्होत्रा पौर्णमासीमभिमृशेत्' 'पञ्च होत्राऽमावास्याम् अभिमृशेत्' इति चतुर्होतृपञ्चहोतृमन्त्रो विहितः । 'पृथिवी 

२५१ 
होता' इति मन्त्रसमुदायश्चतुहोतृशब्देन, 'अग्निहॊता' इति मन्त्रसमुदायः पञ्च होतृशब्देन व्यवह्रियेते। तदिदं सर्वं सौर्ययागे चोदकेन प्राप्तम् । सौयंयागः पौर्णमास्याम् अमावास्यायाञ्च य इष्टया पशुना सोमेन वा यजेत सोऽमावास्यायां पौर्णमास्यां वा यजेत' इति शास्त्रेण पर्वद्वयेऽप्यनुष्ठातुं शक्यते । तत्र प्रयोगभेदेन प्राप्तयोश्चतुर्होतृपञ्चहोत्रोस्संशयः-किं यदा सौर्ययागः पौर्णमास्यामनुष्ठीयते तदा चतुर्होतृमन्त्रेणाभिमर्शनम् यदाचामावास्यायामनुष्ठीयते तदा पञ्चहोत मन्त्रणाभिमर्शनमिति व्यवस्था ? उत विकल्प इति । 
तत्राग्नेयस्य कालभेदेनाम्नातत्वेन भिन्नत्वात् पौर्णमास्यां प्रयुज्यमानस्य सौर्यस्य पौर्णमासम्बन्ध्याग्नेयः प्रकृतिः, अमावास्यायां प्रयुज्यमानस्य त्वमावा स्यायां क्रियमाण आग्नेयः प्रकृतिः। चतुहोतृकरणकाभिमर्शनमेव पौर्णमासिकाग्ने यस्याङ्गम्। पञ्चहोत्करणकाभिमर्शनमेव अमावास्यासम्बन्ध्याग्नेयस्याङ्गम् इति कालभेदेन कर्तव्यस्य सौर्यस्यापि स्वस्वप्रकृतिवदव्यवस्थया प्रयोग प्राप्नोति । ततश्च चोदकानुग्रहो भवति इति पूर्वपक्षः । 
सिद्धान्तस्तु–सौर्येष्टिः पर्वद्वयेऽप्यनुष्ठातुं शक्यत इति सत्यम्, किन्तु पौर्णमास्यां क्रियमाणसौर्य यागे पौर्णमासिकाग्नेयविध्यन्त एव प्राफ्नोति, एवम मावास्यायामनुष्ठेयसौर्य यागे अमावस्यासम्बन्ध्याग्नेयविध्यन्त एव प्राप्नोति इति विविच्य प्रतिपादनं न शक्यते, यतो हि पर्यद्वये कर्तव्यत्वेन विहिताग्ने ययोः स्वरूपभेदो न दृश्यते । उभयत्राङ्गकलाप एक एव । आग्नेयस्य सौर्यस्य च प्रकृतिविकृतिभाव उपमितिलक्षणप्रमाणेन कल्प्यते। तत्र कल्पकं वाक्यं 'तद्वत्कर्तव्यम्' इत्येव भवति, न तु पौर्णमासिकाग्ने यवत्' 'अमावास्यासम्ब न्ध्याग्नेयवदिति । आग्नेयवदित्येव कल्प्यते । आग्नेयश्च कालद्वयानुष्ठेयः प्रकृती कालद्वये चाभिमर्शनकरणमन्त्रो भिन्नः सोर्ययागस्य कालद्वये नियतानुष्ठानं नास्ति । तत्रैकेन मन्त्रेणाभिमशंने निर्वतिते मन्त्रान्तरस्य नोपयोगः । तस्माद नयोविकल्पः। उत्पत्तिवाक्येनाग्नेयस्य 'अमावास्यायां पौर्णमास्याञ्चाच्युतो भवति' इति पर्यद्वयेऽच्युतत्वश्रवणेन पर्वद्वयेऽपि कर्तव्यत्वं प्रतीयते। तत्र क्रियमा णयोराग्नेययोः एतादृश एवाग्नेयः सौर्यस्य प्रकृतिरिति विशेषनियामकाभावात् तयोर्मध्येऽन्यतरस्याव्यवस्थया प्राप्तिरितिकर्तव्यतायाः, न तु व्यवस्थया । एव ञ्चाभिमर्शनयोरपि तदन्तःपातित्वात्तयोरपि विकल्पः। ननु चतुर्होतृवाक्ये, पञ्चहोतृवाक्ये च विद्यमानौ पौर्णस्यमावास्याशब्दौ कालवचनौ । ततश्च तयोः कालवशेन व्यवस्थया मन्त्रयोः प्रयोग इति विकृतावपि व्यवस्थयैव प्राप्तिरिति चेन्न; पौर्णमासीम् अमावास्याम्' इति द्वितीयाविभक्त्या निर्दिष्टयोः कर्मवाचि त्वात् । कालवाचित्वे द्वितीयायास्सप्तम्यर्थे लक्षणा, कर्मवाचित्वे कर्मणोऽभिम र्शन न सम्भवतीति कर्मसम्बन्धिहविःपर्यन्तं लक्षणा स्यादेव। तत्र कालवा चित्वपक्षे 'गुणे त्वन्याय्यकल्पना' इति न्यायो लक्षणाया बाधकः, कर्मवाचित्वे असञ्जातविरोधित्वन्यायो बाधकः । 'गुणे त्वन्याय्यकल्पना' इति न्यायः प्राति 
२५२ 
मीमांसानयमञ्जर्याम् । पदिके लक्षणामनुमन्यते न द्वितीयाविभको, असतविरोधित्वन्यायस्तु प्रत्यये लक्षणां अनुमन्यते न प्रथमश्रुते प्रतिपादिके । कालवाचित्वे मन्त्रयो र्व्यवस्थया प्राप्तिः कर्मवाचित्वे च विकल्पेन । एवं विप्रतिपत्तावयमत्र सम न्वयः-प्रकृतौ कालभेदेनानुष्ठेयमाग्नेययागद्वयम् । तत्र हविरभिमर्शनमपि भेदेनानुष्ठेयम् । अभिमर्शनमन्त्रौ च भिन्नौ। हविरभिमर्शनञ्च 'आसन्नानि हवींष्यभिमशति' इति विहितम् । इदमनद्य चतुर्होतृवाक्येन पञ्चहोतृवाक्येन च मन्त्रयोविधानमित्यङ्गोकर्तव्यम् । तत्र यदि व्यवस्थापि विधीयेत तदा वाक्यभेदः प्रत्यये लक्षणा च कालवाचित्वपक्षे । कर्मवाचित्वपक्षे च प्राप्तम भिमशनमनद्य मन्त्रमात्र विधानम्, प्रातिपदिके लक्षणेति लाघवम् । विकृतौ सौर्ययागे एकमेव हविः । तदभिमर्शनं मन्त्रश्च चोदकतः प्राप्नुतः। प्रकृतिवदत्र मन्त्रव्यवस्थाया नास्त्यावश्यकता, हविष एकत्वात् । तस्माद्विकल्पेनैव मन्त्र योस्सन्निवेश इति । 
इति हविरभिमर्शनाधिकरणम् ।। 

### सौर्यस्याग्नेयप्रकृतिकत्वाधिकरणम्
 'इष्टिषु दर्शपूर्णमासयोः प्रवृत्तिः' इत्यधिकरणे सौर्यादिविकृतीष्टिषु दार्शपूर्णमासिको विध्यन्त इति सामान्येनोक्तम् । दर्शपूर्णमासयोः सन्ति षड्यागा आग्नेयादयः विविधधर्मकाः । सौर्यादिविकृतीष्टयोऽपि बह्वयः श्रूयन्ते। तत्र किं यस्य कस्यचिद्विध्यन्तः प्रवर्तते ? उताग्नेयस्यैव ? इति संशये पूर्वपक्षः-निर्वपते स्तद्धितेन देवतानिर्देशस्य च साम्येन सान्नाय्योपांशुयाजवर्ज यस्य कस्यचिद्धर्भाः प्रवर्तन्त इति । 
सिद्धान्तस्तु–एकदेवताकत्वसामान्याधिक्यात् आग्नेयस्यैव विध्यन्तः । न च द्विवचनबहुवचनान्तमपि 'अग्नीषोमीयम्' वैश्वदेवम्' इति तद्धितदर्श नात् सङख्याविशेषानवगमेनाग्नेयसौर्ययोरेकदेवताक त्वानवगमात् कथं आग्नेय विकार इति वाच्यम्, तद्धित इत्युक्ते स्वरसत एकत्वस्यव प्रतीतेः । किञ्चाग्ने यस्य सौर्यस्य च वाक्यशेषयोः 'अमुमेव स्वेन भागधेयेन समर्धयति' इत्याग्नेिये, 'अमुमेवादित्यं स्वेन भागधेयेनोपधावति' इति सौर्ये चैकवचनलिङ्गदर्शनात्, 'अग्निर्मूर्धादिवः' इत्याग्नेये 'उदुत्यं जातवेदसं देवम्' इति सौर्ये चानुवाक्याया एकत्वश्रवणच्चैकवचनान्तादेव तद्धितश्रवणमङ्गीकर्तव्यम् । अतस्सौर्य आग्नेय विकारः, तद्विध्यन्त एव प्रवर्तते न यस्य कस्यचित् । एवमेवानेकदेवताकविकृतिषु 
अग्नीषोमीयपुरोडाशविध्यन्त इति ॥ 
इति सौर्यस्याग्नेयप्रकृतिकत्वाधिकरणम् ।। 

### हविस्सामान्य प्राबल्याधिकरणम्
 'ऐन्द्रमेकादशकपालं निवंपति' 'आग्नेयं पयः' इति इष्टिद्वयं श्रूयते। इन्द्र 
TE 

.२५३ देवताकैकादशकपालपुरोडाशद्रव्यको यागः, अग्निदेवताकपयोद्रव्यकश्च यागः, अनयोः प्रकृतिविकृतिविचारः-देवतासामान्यं सान्नाय्येन, द्रव्यसामांन्यञ्चाग्नेयेन विद्यते प्रथमयागस्य, द्वितीयस्य देवतासान्येनाग्नेयविकृतित्वम् द्रव्यसामान्येन च सान्नाय्यविकृतित्वं प्रतीयते । किं देवतासाम्यमादाय सान्नाय्यविकृतित्वं प्रथमस्य यागस्याङ्गीकर्तव्यम? उत द्रव्यसामान्यं स्वीकृत्याग्नेयविकृतित्वमङ्गी कर्तव्यम् ? इति प्रथमवाक्ये सन्देहः । एवं द्वितीये देवतासाम्यंमाग्नेयेन, द्रव्य साम्यञ्च सान्नाय्येन कस्य विध्यन्तः स्वीकर्तव्य इति सन्देहः । तदर्थ किं देवता घटितं साम्यं प्रबलम् ? उत द्रव्यघटितं साम्यम् ? इति विचारणीयम् । 
तत्र यागनिर्वर्तकत्वेन द्रव्यदेवते उपसर्जनभूते। न तयोः प्राबल्यदौर्दल्य निर्णायकमस्ति । विशेषाभादनियमः। तथाहि देवतायाः जधन्यतद्धिताद्रव्यात् मुख्यप्रतिपादिकार्थतया ज्यायस्त्वम्, 'तृप्त एव एनमिन्द्रः प्रजया पशुभिश्च तर्पयति' इति वाक्यशेषेण कर्मफलदातृत्वं श्रूयत इति प्रधान्यम् । अतो देवता सामान्य बलीय इति ऐन्द्रपूरोडाशे सान्नायस्य, आग्नेये पयसि चाग्नेयपूरीडाशस्य विध्यन्त इति पूर्वपक्षः। 
सिद्धान्तस्तु-देवतोद्देश्यकद्रव्यत्यागो यागः। त्यागश्च मानसिको वाचिको वा 'अग्नय इदं न मम' इति यजमानः स्वीयं स्वत्वं यद्रव्ये आसीत् तत् त्यजति-इदं न मदीयं, इन्द्रादिदेवतायै त्यजामीति । अत्र त्यागे प्रथम द्रव्य मन्वेति, स च द्रव्यत्यागो देवतोद्देश्यकत्वेन । तत्र देवताया द्रव्यापेक्षया गुणत्व मेव । स्वस्वत्वनिवृत्तिपूर्वकपरस्वत्वापादनपर्यन्तं दानपदार्थः। यागे च स्वस्व त्वनिवृत्तिपर्यन्तमेव । एवं त्यक्तं द्रव्यं होमेन-विहितदेशप्रक्षेपेण प्रतिपाद्यते । एतेन याग-दान-होमानां भेदः प्रतिपादितो भवति । यागो वा दानं वा होमो वा सर्वत्र प्रथमं द्रव्यस्यैव क्रियायामन्वयः। कस्य त्यज्यते, कस्यै दोयते, कुत्र प्रक्षिप्यत इत्याकाङ्क्षयां पश्चाद्देवतादीनामन्वयः। ततश्च यागस्थले त्यागस्य प्राधान्यं द्रव्यस्य च प्रथममन्वयः । ऐन्द्रम् आग्नेयम् इति हविःप्राधान्येन तद्धितान्तेन शब्देन हविरेव बुद्धिस्थं भवति । यच्च बुद्धिस्थं तदेव लिङ्गमिति हविस्सामान्य मेवात्र लिङ्गम् । ननु प्रातिपदिकार्थतया देवतैव प्रथमं बुद्धिस्थीभूय स्वसामान्यात् विध्यन्तं नियमयतु इति चेत्सत्यम, ऐन्द्रम् आग्नेयम् इति पदार्थज्ञानसमये प्रातिपादिकार्थतया देवता प्रथमं बुद्धिस्था, तथापि तस्यां दशायां कर्मणोऽनु पस्थितेः न आकाङ्क्षति न सा, विध्यन्तवाक्यार्थवेलायां यदाकाङ्क्षाविर्भवति तदा विशेषणीभूताया देवताया विशेष्यावच्छेदकत्वेन व्यवहितप्रतीतिकतया न विध्यन्तनियामकता, किन्तु विशेष्यतया प्रधानस्य हविष एवाव्यवहितप्रतीति कस्य । ननु कर्मणो देवताप्रसादेनैव फलजनकत्वात् तस्या एव प्रधान्यं युक्तमिति चेन्न; 'तृप्त एवे' त्यस्यार्थवादतया नवमे देवताप्रशंसार्थत्वेन व्यवस्थापयिष्य माणत्वात् । अतो हविस्समान्यमेव बलीयः । दोहनादिभिः पयोधर्मः ऐन्द्रपुरोडाशे, 
२५४ 
_मीमांसानयमञ्जाम् औषधधर्मावघातादिभिराग्नेये पयसि च कश्चनोपकारो न विद्यते । तस्माद्धवि स्सामान्यमेव बलीय इति ॥ 
इति हविस्सामान्यप्राबल्याधिकरणम् ॥ 
१८ 

### श्रायुःकामेष्टयधिकरणम्
 देवताघटितसादृश्याद्रव्यघटितसादृश्यं प्रबलमित्यवगतम् । इदानीं द्वयोर्द्रव्यघटितसादृश्ययोः प्रबलदुर्बलविचारः प्रस्तूयते । 'प्राजापत्यं चरुं धृते निर्वपेत् शतकृष्णलमायुष्कामः' इति श्रुतम् । सुवर्णशकलवाचकः कृष्णलशब्दः । प्रजापतिदेवताकघृतपक्वकृष्णलद्रव्यकयागेनायुर्भावयेदिति वाक्यस्यार्थः । कृष्ण लचरौ किं उपांशुयाजधर्माः प्रवर्तन्ते ? उतौषधधर्माः ? इति संशयः । 
तत्र 'तेजो वै घतम' 'तेजो वै हिरण्यम्' इति द्वयोस्तेजस्त्वेन कीर्तनात उज्ज्वलत्वसामान्याच्च हिरण्यमाज्यधर्म । औषधधर्मग्रहणे विशदत्वसामान्य मस्ति, किन्तु अवहननफलीकरणादयो धर्माः प्रयोजनाभावेन बाध्येरन् । आज्य धर्मग्रहणे विलापनमात्रस्य बाधः, अवेक्षणोत्पवनादयो भूयांसो धर्माः अनुगृहीता भवेयुः । तस्मादुपांशुयाजधर्मा एव प्रवर्तन्त इति पूर्वपक्षः। 
सिद्धान्तस्तु-औषधर्मा एव प्रवर्तन्ते । कृष्णलाः परस्परविभक्तावयवाः एकीभावपन्ना विशदा भवन्ति । सौर्य चरुरपि विशदः । विशदत्वसामान्यात् कृष्णलचरावपि सौर्य चराविवौषधधर्माः कर्तव्याः। अवहननादयस्तु प्रयोजनलो पान्निवर्तन्ते । यथा सौर्यचरौ प्रयोजनाभावात्पेषणादयो निवर्तन्ते । औषधवि ध्यन्ताश्रयणे तु कृष्णलचरौ अर्थलोपाच्छपणं निवर्तमानं 'धते श्रपयति' इति वाक्येन प्रतिप्रसूयत इति लाघवम् । आज्यधर्माश्रयणे चोदकेनाप्राप्तं श्रपणं 'धते श्रपयती' ति वाक्येनापूर्वतया विधातव्यं स्यादिति गौरवम् । यदुक्तं तेज स्त्त्वोज्ज्वलत्वाभ्यामुपांशुयाजादाज्यधर्मा ग्रह्या इति तन्न; अनवस्रावितान्तरूष्म पक्वौदनरूपचरुशच्दमुख्यार्थसम्भवाद्वैशद्यसादृश्येन चरु शब्दः प्रयुज्यते । एवञ्च विधिगतचरुशब्देन साक्षादुपात्तं वैशद्यम्, तेजस्त्त्वन्तु न तथा । अतो विध्युपात्त वैशद्यापेक्षया तेजस्त्त्वं दुर्बलम् । तस्माद्धिरण्ये औषधधर्मा एव ग्राह्या इति । 
इत्यायुष्कामेष्टयधिकरणम् ॥ 

### मधूदकाधिकरणम्
 पूर्वस्मिन्नधिकरणे कृष्णलचरौ औषधधर्मप्रवृत्तिः, नोपांशुयाजधर्मप्रवृत्ति रित्युक्तम् । तथैवान्यत्रापि चित्रायामिष्टौ विचारः प्रस्तूयते । 'दधि मधु धृतं पयो धाना उदकं तण्डुलास्तत्संसृष्टं प्राजापत्यम्' इति दयादिसप्तद्रव्यकं प्रजा पतिदेवताक कर्म विहितम् । चित्रेष्टिविधायक वाक्यभिदम् । अस्यैवाधिकारवा क्यम्-'चित्रया यजेत पशुकामः' इति । सप्त द्रव्यकं प्रजापतिदेवताकं कमकमिति 

२५५ प्राञ्चः । प्रतिद्रव्यं देवतासम्बन्धात् सप्त यागा इति नव्याः । विषयोऽयमग्रे स्फुटी भविष्यति । मधूदकयोस्संशयः, शिष्टद्रव्येषु स्पष्टप्रकृतिकत्वात् । किं मधूदकयोः सान्नायविध्यन्तः प्रवर्तते ? उतोपांशुयाजविध्यन्तः ? इति । 
तत्र स्वाभाविकद्रवत्वसामान्याधिक्यात्सान्नाय्यविध्यन्ताः पयोधर्मा एव प्रवर्तन्ते, न तु वर्णसाम्यादाज्यस्य। आज्यस्याग्निसंयोगे सत्येव वर्णभेदः द्रवत्वञ्च, न स्वाभाविकम् । स्वाभाविकद्रवत्वाधिक्यात् पयोधर्मास्स्युरिति पूर्वपक्षः । 
सिद्धान्तस्तु-यद्यप्याज्यस्य न स्वाभाविक द्रवत्वम् तथापि हविरवस्थायां विलापनात् द्रवत्वं तुल्यम् । वर्णसामान्यन्त्वधिकम् । अतो हविस्साम्याधिक्यात आज्यस्य धर्माः, तथात्वे उत्पवनावेक्षणादयो बहवो धर्मा अनुगृह्यन्ते मधदकयोः, न तु दोहनादयः पयोधर्माः । तस्मान्मधूदकयोराज्यधर्माः । 
कि सप्तद्रव्यकं प्रजापतिदेवताकमिदमेकं कर्म ? उत सप्त कर्माणि ? एत दर्थं 'तत्संसृष्टम्' इत्यत्र तत्पदं संसृष्टनिर्देशक उत दध्यादिद्रव्यनिर्देशकमिति विचारणीयम् । तत्र यदि तत्पदेन दध्यादीनि परामृश्य देवतासम्बन्धः तेषां क्रियेत तदा तानि प्राजापत्यानि इत्युभयत्र बहुवचनं स्यात् । अत एकवचनान्तेन तदिति सर्वनाम्ना संसृष्टं परामृश्यते, तस्य देवतासम्बन्धः क्रियत इत्येक एवात्र यागः । संसृष्टस्य चैकत्वादेकवचनमपि समञ्जसं भवति इत्येकद्रव्यक एकदेवताक एक एव याग इति केचनाशेरते। 
अत्र तत्पदं दध्यादिपदैनिर्दिष्टानामेव परामर्शकम् । सर्वनाम्ना पूर्वनि दिष्टप्रतिनिर्देशनमेव स्वभावः । न तत्पदेन संसर्गो निदिश्यते, संसर्गस्य पूर्व मनिर्देशात् । तत्पदं प्रथमान्तम् । प्रथमान्तेन च तेन स्वार्थान्येव दध्यादीनि निदि श्यन्त इति तत्पदं तेषां निर्देशकम् । अत्रैकवचनस्याविवक्षा । ननु वचनस्याविव क्षायामपि नपुंसकलिङ्गमनुपपन्नमिति चेन्न; नपुंसकानपुंसकाभिप्रायेणोपपत्तेः । 'नपुंसकमनपुंसकेनैकवच्चान्यतरस्याम्' इति स्मरणात् । अतस्तत्पदेन प्रत्येक दध्यादीनि परामृश्य देवतासम्बन्धः क्रियत इति ‘सप्तदश प्राजापत्यान्' इत्यत्रेव बहवो यागा इत्यपरे ।। 
। इति मधूदकाधिकरणम् इत्यष्टमाध्यायस्य प्रथमः पादस्समाप्तः ।। 
## अथाष्टमाध्यायस्य द्वितीयः पादः 

### वाजिनसौत्रामणीग्रहाधिकरणम्
 प्रथमपादे स्पष्टलिङ्गातिदेशो निरूपितः । तत्र सौर्य आग्नेयस्य तद्धितक देवताकत्वनिर्वापादिलिङ्गात् अनेकदेवतेष्वग्नीषोमोयन्द्राग्नयोः, आज्यद्रव्यकेषू पांशुयाजस्य, पयोदध्यादिष्वग्नीषोमीयपशौ च सान्नाय्यस्य, पश्बन्तरेषु देक्षस्य, ऐकादशिनेषु सवनीयस्य, पशुगणेष्वैकादशिनस्य, अव्यक्तषु सोमस्य, अहगंणेषु सत्राहीनेषु च द्वादशाहस्य, संवत्सरादिसाध्येषु सत्रेषु गावामयनिकस्य निकायि कूत्तरेषु पूर्वस्य, द्रव्यघटितसादृश्यमादाय ऐन्द्रे पुरोडाशे आग्नेये पयसि चौषधसा न्नाय्ययोः कृष्णलेष्वौषधस्य, मधूदकयोराज्यस्य विध्यन्तः प्रवर्तत इत्युक्तम् । अस्मिन् द्वितोयपादेऽस्पष्टलिङ्गातिदेशः प्रस्तूयते _____चातुर्मास्येषु 'वाजिभ्यो वाजिनम्' इति वाजिनयागः, सौत्रामण्यां आश्विनं गृह्णाति, सारस्वतं गृह्णाति, ऐन्द्रं गृह्णाति', इति सुराग्रहाश्चोदाहरणम् । वाजिनम्-आमिक्षानुनिष्पन्न द्रवीभूतं द्रव्यम् । सुराव्रीहिभ्यो निष्पाद्यते । अत्र सन्देहः-किं सौमिकविध्यन्तः प्रवर्तते ? उत वाजिने दाशिकपयोयागधर्माः सुराग्रहे चौषधधर्मा इति। सोमस्तु लतावाची, कथं संशयो भवति सौमिको विध्यन्त इति चेत्-‘सोमो वै वाजिनम्' 'सोमःसुरा' इति वाक्यशेषे सोमत्वेन सुरावाजिन योनिर्देशात् । 10 तत्र सौमिकविध्यन्त इति पूर्वपक्ष । सोमो वै वाजिनम्' 'सुरा वै सोम इति सुराग्रहवाजिनयोः सोमत्वेन सोमशब्दः श्रूयते। परशब्दः परत्र सादृश्या त्प्रयज्यते। सादश्यञ्च तयोरन्यत्र सिद्धमस्तीति अग्निहोत्रशब्दवद्धर्मातिदे शक एव सोमशब्दः । किञ्च सोमयागे वषट्कारहोमानन्तरमनुवषट्कारहोमः क्रियते । अत्रापि 'अग्ने वी होत्यनुवषट् करोति' सुराग्रहे 'अग्ने वो हीत्यनुव वषट्करोति' इति सोमधर्मस्यानुवषट्कारस्य वाजिनसुराग्रहयोर्दर्शनात् सौमिकविध्यन्तः एवं सौमिकधर्मा' क्रयण-श्रयण-उपह्वान भक्षणादयोऽने के दृश्यन्ते । तस्मात् सौमिकविन्ध्यन्तातिदेश इति । १. सोमलताक्रयण एकहायन्या यथा, तथा सुरायां सीसेन क्लीबात्क्रय्या' इति क्रयणम् 
अयसोऽधिकं हिरण्याच्च न्यूनं धातुः तेन क्रयणम्, न स्त्री न च पुमान् क्लीवः पशुः । तेन क्रयणम् । 'पयसा मंत्रावरुणं श्रीणाति' इति सोमे श्रयणं-भिश्रणन् । सुरायाञ्च 

.२५७ 
सिद्धान्तस्तु-अग्निहोत्रशब्दवत् 'सोमो वै वाजिनम्' इत्यत्र विद्यमान स्सोमशब्दः सादृश्याद्धर्म ग्राहको न भवितुमर्हति । अग्निहोत्रशब्दो विधिवाक्य गतः 'मासमग्निहोत्रं जूहोति' इति । तेन वाक्येन कुण्डपायिनामयनेऽग्निहोत्रं विधीयते । सोमो वै वाजिनम्'इत्यर्थवादवाक्यम् । नेदं किञ्चिद्विधातुं प्रवृत्तम् । सोमशब्दो लतायां रूढः, वाजिनशब्दोऽपि द्रवद्रव्यवाची। अत्र किमुद्दिश्य कि विधीयत इति वक्त शक्यते ? अग्निहोत्रशब्दस्तु नामधेयं तत्प्रख्यशास्त्रा त्प्रसिद्ध नित्याग्निहोत्रे । तद्वत् सोमशब्दो न कर्मणि क्वचित्प्रसिद्धः येन धर्मग्राह कत्वं तस्य साधयितुं शक्यते । वाजिन सोमवदनुसन्धातव्यमिति प्रशंसार्थमत्र कीर्तनमित्यङ्गीकर्तव्यम्। किञ्च तत्प्रख्यशास्त्रेण ज्योतिष्टोमस्यैव नामत्वं साधितं न सोमस्य । अतो नात्राग्निहोत्रन्यायः सङ्गच्छते । यानि क्रयणादीनि लिङ्गानि प्रदर्शितानि तानि यदि वाचनिकविधायकत्वेन नेतुं शक्यन्ते तदा विशिष्टविधायकत्वेन नेतव्यानि । यदि च न शक्यन्ते तदाऽर्थवादत्वेनैव नेत व्यानि । तस्मात्पशुप्रभवत्वसामान्येन वाजिनयागः पयोविकारः, ओषधिप्रभ वत्वसामान्येन सुराग्रहाः पुरोडाशविकाराः। नात्र सौमिकविध्यन्तः प्रवर्तते इति । 
इति वाजिनसौत्रामणीग्रहाधिकरणम् 

### पशोस्सान्नायविकृतित्वाधिकरणम्
 । सामान्यतः पशावैष्टिक विध्यन्त इति 'पशौ च लिङ्गदर्शनात्' इत्यत्र प्रति पादितम् । इह तद्विशेषश्चिन्त्यते । 'यो दीक्षितो यदग्नीषोमीयं पशुमालभेत' इत्यग्नीषोमीयः पशुविहितः । तत्रैष्टिकविध्यन्त इति ज्ञातेऽपि किंमग्नीषोमीय पुरोडाशविध्यन्तः प्रवर्तते ? उत सान्नाय्यविध्यन्तः' इति संशये-स्फुटतरस्य हविस्सामान्यस्याभावेन देवतासामान्यादग्नीषोमीयपुरोडाशविध्यन्तः । यद्यपि पशौ उपांशयाजाज्यस्यापि तद्देवताकत्वं प्रतीयते, तथापि तद्धितनिर्दिष्टदेव ताकत्वघनत्वरूपसामान्यात् 'प्रोक्षण-पर्यग्निकरणादिपुरोडाशधर्मदर्शन सामान्याच्च पशुः पुरोडाशविकार इति पूर्वपक्षः। 
सिद्धान्तस्तु-देवतासामान्यापेक्षया हविस्सामान्यं पशुप्रभवत्वरूपसामान्य प्रबलमिति पशुः सान्नाय्यविकारः । न च घनत्वेन हविस्सामान्यं पुरोडाशेऽपि 
'कुवलसक्तुभिराश्विनं श्रीणाति' इति कुवलाः- बालखर्जूरफलानि । तेषां सक्तुभिः श्रयणं मिश्रणम् । 'शेष समधा विभज्य समुपहूय भक्षयन्ति' इति वाजिने समुपहूय 
भक्षणम् । एवमादयोऽनेके धर्माः सौमिकाः । १. पशो पुरोडाशप्रोक्षणवत् 'अद्भ्यस्त्वौषधीभ्यो जुष्टं प्रोक्षाभि' इति पशुप्रोक्षति' इति 
प्रोक्षणं विहितम् । एवं 'उल्मुकेन पशुं पर्यग्निकरोति' इति पुरोडाशवत् पर्यग्निकरण मपि श्रुतम् ।﻿२५८ 
मीमासानयमञ्जर्याम् विद्यत इति वाच्यम् । तथापि पशुसान्नाय्ययोरेकप्रभवत्वेन सम्बन्धित्वात्पशु प्रतीतिस्सम्बन्ध्यन्तरं सान्नाय्यमेवोपस्थापयतीति तद्विध्यन्तस्यवोचितत्वात् । 
वति, पयोऽपि पशोः प्रभवति । एवं सान्नाय्यपात्रमुखा पशौ दश्यते यदि पशूखा स्रवेत्' इति उखादर्शनेनापि सान्नाय्यविकृतित्वं सिध्यति । यदुक्तं प्रोक्षणादिक दश्यत इति, तच्च वाचनिकमिति न तद्बलेन पुरोडाशविध्यन्तः । तस्मात्प्रबलेन हविस्सामान्येन सान्नाय्यविध्यन्त एव प्रवर्तते, देवतासामान्यापेक्षया हविस्सा मान्यं प्रबलमिति न्यायस्य व्यवस्थापितत्वात् । प्रोक्षणादिलिङ्गञ्च न्याया पेक्षया दुर्बलम् । तस्मात् सान्नाय्यविध्यन्त एव प्रवर्तत इति ॥ 
इति दैक्षपशोस्सान्नाय्यविकृतित्वाधिकरणम् ।। 

### पशोः पयो विकृतित्वाधिकरणम्
 अग्नीषोमीयः पशुः सान्नाय्यविकार इत्यवगतम् । सान्नाय्ये द्वौ यागौ दधियागः पयोयागश्च । तयोः कस्य विकार इति विशेषचिन्ता । तत्र हविस्सा मान्यं तावद्ग्राह्यम् । तत्र घनत्वसाम्यं दना सह वर्तत इति दधिविकार पशुरिति पूर्वपक्षः। 
पयोविकार इति सिद्धान्तः । पयः पशोस्सद्य उत्पद्यते-साक्षादुत्पद्यत इत्यर्थः । पशुरपि पशोस्साक्षादुत्पद्यते। दधि तु व्यहकालम् । अपि च पयोजन्यं तत् इति बहिरङ्गम् । गतिशोलः पशुः, पयोऽपि गतिमत् इति साम्यस्याधिक्येनः पयोविकारः पशुरिति ॥ 
इति पशोः पयोविकृतित्वाधिकरणम् 

### प्रामिक्षायाः पयोविकृतित्वाधिकरणम्
 पूर्वस्मिन्नधिकरणे पशोस्सामान्येन सान्नाय्यविकृतित्वे सिद्धेऽपि विशेषण द्रव्य घटितसादृश्यमादाय पयोयागविकृतित्वं साधितम् । तमेव न्यायमन्यत्रापि दर्शयितुं विचारः प्रस्तूयते । चातुर्मास्येषु 'तप्ते पयसि दध्यानयति सा वैश्वदेव्या मिक्षा' इति विश्वेदेवदेवताक आमिक्षाद्रव्यको यागो विहितः । आमिक्षायागोऽयं किं पयोदध्युभयप्रकृतिकः ? उत दधिप्रकृतिकः आहोस्वित् पयोयागप्रकृतिकः ? इति त्रेधा संशयः । ननु प्रयुक्त्यध्याये प्रथमपादे वाजि नाधिकरणे तप्तपयोऽधिकरणकदध्यानयनस्य प्रयोजक किमिति विचारप्रसङ्गे 'यत्सिध्यर्थं यदनुष्ठीयते तत्तस्य प्रयोजकम् इति न्यायेन दध्यानयनसाध्यमुभयम् आमिक्षा वाजिनञ्च । अत उभयमपि प्रयोजकमिति पूर्वपक्षयित्वा संसर्गरस निष्पत्तेरामिक्षाप्रधानं स्यात्' इति सूत्रेण वाजिनवदर्थान्तरमामिक्षा नास्ति किन्तु तत्पदनिर्दिष्टं पय एव सामानाधिकरण्यादामिक्षेति तदेव प्रधानतयाऽऽनयनप्रयो 
## अष्टमाध्यायस्य द्वितीयः पादः 
२५६ जकमिति सिद्धान्तितम् । पय एवामिक्षेति सिद्धे कथमेतदधिकरणप्रवृत्तिरिति चेत्सत्यम् तत्र पूर्ववाक्ये द्वितीयानिदिष्टतया दध्येव प्रधानम् तदेव चतच्छब्देन परामर्शाद् दध्येराामिक्षा । यदा दध्येवामिक्षा तदा आमिव दध्यानयनस्य प्रयोजिकेति सिद्धान्तस्सिध्यति । तदर्थं पयस आमिक्षात्वसाधने न यतितव्यम् । इहैवतस्य विशेषातिदेशसिद्धये तत्र यतितव्यमित्यत्रत्यन्यायसिद्धमेव वस्तुगति मनुसृत्य तत्र पयस आमिक्षात्वमुक्तमिति न दोषः । अतस्संशय उचितः। 
तत्र लोकः दधिपयस्संसृष्टमामिक्षेति व्यवह्रियते। दध्नो रसोऽम्लत्वं पयसश्च रसो माधुर्यम् आमिक्षायां दृश्यते। तस्मादुभयात्मिकाऽऽमिक्षा। ततश्च विशेषाग्रहात् दधिपयोविकृति रामिक्षेति तत्रोभयविध्यन्तः । नन्वेके. नैव विध्यन्तेनाकाङ्क्षायाश्शान्तेः नोभयविध्यन्तप्राप्तिर्युक्तेति चेन्न; हविष उभ यात्मकत्वेनैकेन नौराकाझ्यासम्भवात् उभयविकार इत्येकः पक्षः । 
संहतत्वसामान्याधिक्यात् दधिविकार एवामिक्षा। 'तप्ते पयसि दध्यान यति' इति संस्कारवाक्यम् । तत्र सप्तम्या निर्देशात्पयसो गुणत्वं प्रतीयते द्वितीयानिर्देशाद्दध्नः प्राधान्यं प्रतीयते। प्रधानपराशि भवति सर्वनाम । 'सा वैश्वदेवी' इति तत्पदेन दधि प्रतिनिर्दिश्य देवतया सम्बन्धः क्रियते । तस्माद्दध्येव तत्र हविः । अतो हविस्सामान्याधिक्यात् दधिविकारताऽऽमिक्षाया इति द्वितीयः पक्षः। 
सिद्धान्तस्तु-दध्नः प्रधान्यं यदि स्यात् तदा तद्विकारत्वमुचितम् । किन्तु पयस एव प्राधान्यम् । तथाहि-आनर्यातद्विकर्मकः । द्वितीयया निर्दिष्टं दध्येक कर्म तस्मादपि व्याप्यमानत्वात् पयः द्वितीयं कर्म । पयः प्रति दध्यानीयत इति दध्यपेक्षया पयसः प्राधान्यं सिध्यति । यथा 'मैत्रावरुणाय दण्डं प्रयच्छति' इत्यत्र प्रदानक्रियया व्याप्यमानेन द्वितीयानिर्दिष्टेन दण्ड रूपकर्मणापि व्याप्यमानो मैत्रावरुणः प्रधानं तद्वत् । प्रधानस्यापि पयस आर्थिकमाधारत्वमस्तीति तदनु वादार्थतया ‘पयसि' इति सप्तम्या उपपत्तिः। अतस्तप्ते पयसीति वाक्ये पयः प्रधानम् । तदेव ‘सा वैश्वदेवी' इत्यत्र तत्पदेन परामश्यते । तत्सामानाधिक रण्याच्चामिक्षा पयः, दधि तु घनीभावार्थमुपादीयते । तस्मादामिक्षायागे पयो विध्यन्त इति ॥ 
इत्यामिक्षायाः पयोविकृतित्वाधिकरणम् 

### की सत्राहीनेषु व्यवस्थितधर्मातिदेशाधिकरणम्
 

### पूर्वस्मिन्नधिकरणे आमिक्षाया उभयविकारत्वं निरस्य पयोविकारत्वं साधितम् । द्वादशाहस्याहीनसत्रोभयात्मकत्वात् तद्विकृतिष्वतिदेश उभयात्मक तया भवत्विति शङ्कां निरसितुमिदधिकरणम्
 । द्वादशानामन्हां गणो द्वादशाहः । द्वादशसु दिनेषु सोमयागोऽनुष्ठीयते । तत्रेयमहःक्ल प्तिः-प्रथमदिनेऽतिरात्रसं 
२६० 
मोमांसानयमञ्जर्याम् स्थाकः प्रायणीयनामा यागः । द्वितीयदिनात्सप्त दिनपर्यन्तं पृष्ठ्य षडहयागाः । एकैकस्मिन् दिन एकैकं पृष्ठस्तोत्रं रथन्तर-बृहद्-वैरूप-वैराज-शाक्वर-रैवत सामभिः क्रमेण स्तुत्वा यागा अनुष्ठीयन्ते । अयं पृष्ठ्यषडहशब्देन व्यवह्रि यते । अष्टम-नवम-दशम-दिनानि छन्दोमशब्देनोच्यन्ते । छन्दांसि मोयन्त इति छन्दोमा भवन्ति । एकादशं दिनमविवक्यशब्देन, अन्तिमञ्च दिनम् उदयनो. यातिरात्रशब्देन व्यवह्रियते । अहीना 'यजरेन्' इति यजतिचोदनाचोदिता भवन्ति, तत्र एको द्वौ बहवो वा यजमाना भवेयुः । ऋत्विजश्च पृथग्भवन्ति । अयमहीनाख्यो द्वादशाहः । तथा 'आसोरन् 'उपेयुः' इति चीदनाचोदिता यागाः सत्रशब्देन व्यवह्रियन्ते । ‘सप्तदशावराः चतुर्विशतिपरमाः सत्रमासीरन् गृहपति सप्तदशाः स्वयमूत्विजस्सत्रमुपेयुः' इति । अत्र ये यजमानास्ते एव ऋत्विजः, पृथगृत्विजो न भवन्ति । एवमात्मा द्वादशाहः सत्रशब्देनोच्यते । एवञ्च द्वाद शाहो द्विविधः अहीनात्मा सत्रात्मा चेति ः तत्र द्विरात्रप्रभृति एकादशरात्रान्ता अहीना इति, द्वादशरात्रप्रभृति सहस्रसंवत्सरान्ताः सत्राणोति च व्यवहारो ऽभियुक्तानां प्रसिद्धः । अत्र संशयः-अहोनात्मकस्सत्रात्मकश्चायं द्वादशाहः कि विकृतिषुभयात्मकविध्यन्तानतिदिशति ? उताहीनेषु तदात्मकविध्यन्तान् सत्रेषु च तदात्मकान् विध्यन्तान् इति व्यवस्थयाऽतिदिशति ? इति । 
तत्राहगंणेष्वहीनेषु कथम्भावाकाङ्क्षायां कल्प्यमानः प्रकृतिवच्छब्दः द्वादशाहवत् इत्येव कल्प्यत इति विशेषाग्रहाद् उभयविधस्यापि धर्मा उभयत्र भवेयुरिति पूर्वपक्षः। 
सिद्धान्तस्तु-चोदनालिङ्गवशात् कल्प्यस्य प्रकृतिवच्छब्दस्य विशिष्यव कल्पनौचित्यात् अहीनत्वं निमित्तीकृत्य प्रकृतौ विहिता धर्माः नासत्यहीनत्वे सत्रेषु भवितुमर्हन्ति । एवं सत्रत्वनिमित्तकधर्मी अहीनेष्विति नाव्यवस्था। तस्मादहोनेषु अहीनात्मकद्वादशाहस्य सत्रात्मकेषु सत्रात्मकद्वादशाहस्य विध्यन्ताः प्रवर्तन्त इति। 
इति सत्राहीनेषु व्यवस्थितधर्मातिदेशाधिकरणन् 

### पञ्चदशरात्रकुण्डपायिनामयनयोस्सत्रत्वाधिकरणम्
 पूर्वस्मिन्नधिकरणेऽहीनेषु सत्रेषु च तत्तदात्मकद्वादशाहविव्यन्तप्रवृत्ति रिति निरूपितम्। इदञ्चावगतं पूर्वाधिकणेन यत् द्विरात्रप्रभृत्येकादशरात्र पर्यन्तानुष्ठेयाः क्रतवोऽहीनाः, त्रयोदश दिनादारभ्य सहस्रसंवत्सरपर्यन्तमनु ष्ठेयाः क्रतवस्सत्रसंज्ञका इति। द्विरात्रप्रभृत्यहोनेषु अन्तिमोऽतिरात्रसंस्थाको भवति । अन्तिमस्याति रात्रसंस्थाकत्वं अहीनानां लिङ्गम् । तादृशं लिङ्गं पञ्च दशरात्रे संवत्सरसाध्ये कुन्डपायिनामयने च वर्तते । उपेयिचोदनाचोदितत्वमपि वर्तते । अतस्सन्देहो भवति पञ्चदशरात्र-कुण्डपायिनामयनयोः किं अहोनात्मक द्वादशाहविध्यन्तः ? उत सत्रात्मकद्वादशाहविध्यन्तः ? इति । 

२६१ तत्र 'यदन्यतरतोऽतिरावस्तेनाहीनः' इति पञ्चदशरात्रप्रकरणे अन्यत रतोऽतिरात्रस्याहीनत्वकीर्तनात् अनयोश्चान्यतरतोऽतिरात्रत्वादहीनद्वादशाह विध्यन्त इति पूर्वपक्षः । 
____सिद्धान्तस्तु-'योऽन्यतरतोऽतिरात्रस्सोऽहीनः इत्येवं वाक्ये श्रुतेऽहीनत्वमव गन्तुं शक्यम् । अत्र च 'यदन्यतरतः' इति श्रूयते । अत इदं वाक्यं अहीनत्व विधायकं न भवितुमर्हति । स्वयं सत्रमप्येवं पञ्चदशरात्रौऽन्यतरतोऽतिरात्रत्वा दहीनवत् प्रशस्त इति स्तुतिपरत्वमस्य वाक्यस्याङ्गीकर्तव्यम् । किञ्चास्मादेव वाक्यात्पञ्चदशरात्रस्य सत्रत्वं साधयितुं शक्यम्, यतो हि अस्य स्वत एवाही नत्वे अहीनत्वेन स्तुतिरसमञ्जसा भवेत् । तस्मात्पञ्चदशरात्रस्सत्रम् कुण्ड पायिनामयनेऽपि गृहपतिलिङ्गदर्शनात् उपेयुरिति विधिदर्शनात् शास्त्रस्थानां कल्पसूत्रकाराणां व्यवहाराच्च सत्रत्वं सिध्यति । तस्मादुभयोः सत्रात्मकद्वाद शाहविध्यन्तप्रवृत्तिरिति ।। 
इति पञ्चदशरात्रकुण्डपायिनामयनयोः सत्रत्वाधिकरणम् ॥ 
इत्यष्टमाध्यायस्य द्वितीयः पादस्समाप्तः ।। 

### हविर्गणाधिकरणम्
 द्वादशाहाद्यहर्गणप्रसङ्गादस्मिन् पादे हविर्गणविषयिणी चिन्ता। अहर्गणे सौमिकविध्यन्तः, हविर्गणे चैष्टिकविध्यन्त इति पादभेदः। 'आग्नावैष्णवमेका दशकपालम्''सारस्वतं चरुम्बार्हस्पत्पत्यश्चरुः'अग्नये शुचये अग्नये पावकाय' इत्येवमादयो हविर्गणाः श्रूयन्ते । प्रकृतौ आग्नेयः प्रथमः द्वितीय उपांशुयाजः, तृतीय अग्नीषोमीय इति क्रमः । तेनैव क्रमेण किं प्रथमस्याग्नावैष्णवस्याग्नेय विध्यन्तःः चरमस्य वार्हस्पत्यस्याग्नीषोमीयविध्यन्तः ? उत विपरीत इति संशये प्रथमस्य प्रथमविध्यन्तः, तृतीयस्य तृतीयविध्यन्त इति युक्तम् द्रव्य देवताघटितसादृश्योन्नयनापेक्षया स्थानप्रमाणं झटित्त्युपस्थितं भवति । तस्मात् स्थानप्रमाणादेव विध्यन्तप्राप्तिरिति पूर्व प्रक्षः। 
__सिद्धान्तस्तु-प्रथमं तृतीयमिति सापेक्षम्, किमप्यपेक्ष्य शब्दप्रवृत्तिर्व क्तव्या । अतो विलम्बितप्रवृत्तिकाः प्रथमादयश्शब्दाः । देवताघटितसादृश्यन्तु शीघ्रप्रवृत्तिकम् सप्तमोक्तन्यायेन । ननु पदार्थानामनुष्ठानं प्रयोगविध्यधीनम् प्रयोगविधिश्चाविलम्बापरपर्यायं प्रयोगप्राशुभावं विधत्ते । प्रयोगप्राशुभावश्च प्रकृतावभ्यस्तक्रमेण यागानामनुष्ठाने सिध्यति । अतः स्थानस्य बलीयस्त्वमिति चेन्न; अनुष्ठेयपदार्थेषु ज्ञातेषु प्रयोगस्य कर्तव्यत्वात् । अहर्गणा विकृतियागाः । विकृतयश्च स्वप्रकृति निर्णीय पदार्थान् गृह्णन्ति । तत्रैव सादृश्यस्योपस्थितिः । 
तिदिष्टेषु अनन्तरं प्रयोगः । अहर्गणे प्रथमस्य यागस्य द्विदैवत्यत्वेनाग्नीषोमीय प्रकृतिकत्वे सिद्ध ततः पदार्था अतिदिश्यन्ते । ततश्च प्रयोग इति देवतासादृश्य निश्चयानन्तरमेव पदार्थानामतिदेशः, तदनन्तरमेव च प्रयोगः । तस्मात् प्रथमो यागः तृतीययागप्रकृतिकः, तृतीयश्च बार्हस्पत्यशचरुः प्रथमाग्नेययागप्रकृतिक इति प्रकृति-विकृतिभाव इति ।। 
इति हविर्गणाधिकरणम् ॥ 

### जनकसप्तरात्राधिकरणम्
 कुसुरुबिन्दादयोऽष्टौ सप्तरात्रा विहिताः। तेषु जनकसप्तरात्रोऽष्टमः । सप्तानामन्हां गणः । 'गणेषु द्वादशाहस्य' इति न्यायेन द्वादशाहविकृतित्वं 
## अष्ट माध्यायस्य तृतीयः पादः 
२६३ जनकसप्तरात्रस्य सिद्धम् । तत्रेदं वाक्यमाम्नायते'चत्वारि त्रिवन्त्यहानि भवन्ति अग्निष्टोममुखानि' इति । अस्याधिकरणस्येदमेव विषयवाक्यम् । अत्र भाष्यवा तिककृतामस्ति मतभेदः–'जनकसप्तरात्रेण यजेत' इत्यस्योत्पत्तिवाक्यत्वमङ्गी कृत्य 'चत्वारि त्रिवृन्ति' इत्यस्य गुणविधित्वं स्वीकृत्य भाष्यकृतोऽधिकरणं रचयन्ति । वार्तिककृतस्तु 'चत्वारि त्रिवृन्ती' त्यस्योत्पत्तिविधित्वं स्वीकृत्य 'जनकसप्तरात्रणे' त्यस्याधिकारविधित्विमङ्गीकृत्य विचार प्रस्तुवन्ति। 
द्वादशाहे आदितः षड्दिनानि पृष्ठ्यषडहशब्देन व्यवह्रियन्ते । तत्र क्रमेण त्रिवत्-पञ्चदश-सप्तदशैकविंश-त्रिणव-त्रयस्त्रिशस्तोमयुक्तानि रथन्तरबहदादि सामभिः स्तोत्राणि क्रियन्ते । द्वादशाहविकृतिभूते जनकसप्तरात्रे 'चत्वारि त्रिवृन्त्यहानि' इति श्रुतेन वाक्येन संशयो जायते-किं जनकसप्तरात्रे आयेषु चतुर्वहस्सु षाडहिकस्याद्यस्य त्रिवत्स्तोमकस्य विध्यन्तः प्रवर्तते ? उत त्रिव त्पञ्चदशसप्तदशैकविंशस्तोमकानां चतुर्णामन्हां विध्यन्तः प्रवर्तत इति । 
__ तत्र 'चत्वारि त्रिवृन्त्यहानि भवन्ति अग्निष्टोममुखानि' इति गणचोद नायां पाठिकस्य प्रथमस्यान्हो यल्लिङ्ग त्रिवृत्त्वं तेन चोदनागतत्रिवृत्त्वलिङ्ग सामान्येन प्राथमिकस्यान्हो विध्यन्तः प्रवर्तते पूर्वाधिकरणन्यायेन । पूर्वाधिकरणे गणचोदनागतैकदेवताकत्वलिङ्गसामान्येनाग्नेयविध्यन्ताभ्यासस्सिद्धान्तितः । तद्वदिहापि अर्थात् जनकसप्तरात्रे आद्यानि चत्वारि दिनानि त्रिवृत्स्तोमयुक्तानि अभ्यासेन कर्तव्यनीति पूर्वपक्षः। 
सिद्धान्तस्तु-अहस्सङ्घातसामान्यात् जनकसप्तरात्रस्य द्वादशाहविकृतित्वं द्वादशाहे आदितः त्रिवत्पञ्चदश सप्तदशैकविंशस्तोमकान्यहानि तेषां विध्यन्ताः क्रमेण जनकसप्तरात्रे चतुएं तावत् प्राप्ताः। तत्र चत्वारि त्रिवन्त्यहानि 
पञ्चदशादीनां स्तोमानां बाधः। ततश्च चतुर्वहस्सु त्रिवृत्स्तोत्राण्येव भवेयु रिति सिध्यति । द्वादशाहे प्रथममहोऽग्निष्टोमसंस्थाकम् तच्चातिदेशेन प्राप्तो त्रानद्यते । एवं सङ्घातसामान्येन द्वादशाहविध्यन्त्तप्राप्तौ सत्यां त्रिवृत्त्वलिङ्गन चतुर्षु अहस्सु प्रथमाहविध्यन्ताभ्यास इति न सङ्गछेत । त्रिवृदिति स्तोत्रगत परिमाणवाची। स्त्रोत्रञ्च क्रत्वङ्गम् । सङ्घातसामान्येन विध्यन्तप्राप्तौ सत्यां अङ्गाङ्गत्रिवत्वसामान्येन दुर्बलेन विध्यन्तप्राप्तिकथनं न सङ्गतमिति यावत् । सङ्घातसामान्यं प्रधानगतम्, त्रिवृत्त्सामान्यञ्चाङ्गाङ्गगतम्। प्रधानगतसामा न्यस्य प्राबल्यम् अङ्गाङ्गगतस्य च दौर्बल्यम् । एवञ्च वाचनिकत्रिवृत्त्वव्यतिरि क्तानामन्हां विध्यन्तप्राप्तिर्भवति । ततश्च त्रिवृन्तीत्यनद्य चतुस्सख्याविधाने त्रिवृत्त्वस्य विधानाभावेन त्रिवृत्पञ्चदशसप्तदशैकविंशानामहर्धर्माणां बाधो न स्यात् । तस्मान्नानान्हां धर्मप्राप्तिः । चत्वारि त्रिवृन्त्यहानि' इत्यादिवाक्यन्तु गुणविधायकत्वेन प्रवृत्तम् । यदि च त्रिवृत्त्वसामान्यमादाय त्रिवृत एव विध्यन्त श्चतुर्वहस्सु स्वीक्रियते तदा चतुर्णामग्निष्टोमसंस्थाकत्वं स्यात् नाग्निष्टोममु खत्वम् इति भाष्यकृतः । 
मीमांसानयमअम्ि वातिककृतस्तु-'चत्वारि त्रिवन्त्यहानि भवन्ति अग्निष्टोममुखानि' इति वाक्यमेव जनकसप्तरात्रस्योत्पत्तिवाक्यमित्यङ्गीकुर्वन्तः तस्य चतुष्ट्वत्रिवृत्त्वा ग्निष्टोममुखत्वविशिष्टाहविधित्वे सति वाक्यभेदस्य नावसरः यदि गुणविधित्वं तदा वाक्यभेदो दुर्वार इत्यभिप्रयन्ति । अत्रत्यो विशेषो वातिकाभरणे तन्त्रशि खामणौ च द्रष्टव्यः ।। 
इति जनकसप्तरात्राधिकरणम् । 

### ड्विशतिरात्राधिकरणम्
 । षड्विशतिरात्राख्यं सत्रम् । तत्र श्रूयते-'षडहा भवन्ति चत्वारो भवन्ति' इति । प्रथमं प्रायणीयाख्यं दिनम्, अन्तिमञ्चोदयनीयाख्यम् । दिनद्वयं वर्जयित्वा मध्यमेष्वहस्सु कि द्वादशाहिकविध्यन्त आवृत्या प्रवर्तते ? उत षडह एव चतुर्वारमावर्तनीयः ? इति संशयः। अहस्सङ्घातसामान्यमाश्रित्य प्रथमा कोटिः नामसामान्यमाश्रित्य द्वितीया कोटिः । 
तत्र 'षडहा भवन्ति चत्वारो भवन्ति' इति श्रुत्यर्थपर्यालोचनया चतुर्वि शतिसङ्ख्या प्रतीयते । षडिवंशतिरात्र प्रथमम् अन्तिमञ्च दिनं विहाय मध्ये. चतुर्विशति दिनानां सङ्घातः । प्रत्यहं क्रियमाणं कर्म भिन्नमिति चतुर्विशतिक. मणां सङ्घात इति सिध्यति । तथा च द्वाद्वशाहिकदशरात्रविध्यन्त आवृत्या प्रवर्तते । पृथक्त्वनिवेशित्वाच्चतुर्विंशतिसंख्यायाः चविंशत्यहाख्यानां कर्मणां भेदे सत्यपपद्यते । षडहावत्तौ द्वादशाहिकानां षडहाख्यानां षण्णामेव कर्मणामा वत्तिरिति न चतूविंशति कर्माणि स्युः । तथा सति चतुर्विशतिसङ्ख्या नोपप द्यत । किञ्च षडहावृत्तौ 'चतुष्षडहा भवन्ति' इति स्यात्, न तु 'चत्वारो भवन्ति' इति । क्रियाभ्यावृत्तिगणने 'द्वित्रिचतुर्यस्सुच्' इति पाणिनेरनुशास नात् । तदेवं न श्रयते 'चत्वारो भवन्ति' इत्येव श्रवणात् । ननु न द्वादशाहिकस्य षडहस्यावत्तिः, किन्तु द्वादशाहिकषडहविध्यन्तावत्तिरित्यूच्यताम। प्रकरणा न्तरन्यायन द्वादशाहिकषडहाख्यकर्मणां चतुर्विंशतिरात्रगतानां षडहयागगणा नाञ्च भेदेन पृथक्त्वनिवेशिन्याःसङ्ख्याया उपपत्तिर्भवेदेवेति चेन्न, सत्राणि 'आसीरन्' 'उपेयुः' इति विधिशब्दघटितर्वाक्यविधीयन्ते । तत्र प्रकरणान्तरेण नाम्नो व्यवहितस्यापि कर्मण उपस्थापकत्वं भवति, धात्वर्थस्तु न भिद्यते । किन्तु भावनैव भिद्यते । यत्र यजिः श्रूयते तत्र यजिना कर्म नोपस्थाप्यते सन्निध्य भावात् । नामधेयेनापि कर्म नोपस्थाप्यते, तस्य सिद्धरूपत्वेन साध्यवाचित्वाभा वात् आख्यातपरतन्त्रत्वाच्च । प्रकृते च षड्विशतिरात्रे 'षडह' इति नाम्ना स्वात न्त्र्येण व्यवहितस्य कर्मणः प्रत्यभिज्ञानान्न कर्मभेदः इति सङ्ख्याया असामञ्जस्यं तदवस्थमेव । तदिदमुक्तं भट्टपादैः-'भिद्यते भावनामात्रं धात्वर्थो नायजिश्रुतेः। नाम्ना हि तदुपादानमासनोपायिनोदितः' ।। इति । तस्माद् द्वादशाहिकदशरात्र विघ्यन्त आवृत्त्या प्रवर्तत इति पूर्वपक्षः। 
. २६५ 
सिद्धान्तस्तु-द्वादशाहिकषडहे चतुर्वारमभ्यस्ते चतुर्विशतिराने 'षडहा भवन्ति, चत्वारो भवन्ति' इति षट् त्वसङ्ख्या प्रत्यक्ष श्रूयते । चतुबिश तिसङ्ख्या च न प्रत्यक्ष श्रूयते । षडहचतुष्ट्वं पूर्व ज्ञात्वाऽनन्तरं षडहचतुष्ट्येन 
साऽनुमातव्या । प्रत्यक्षश्रुतेन षडहशब्देन षडहावृत्तौ निश्चितायां को वा षडहच तुष्टयेन चतुर्विंशतिसङ्ख्यामनुमिनुयान्। यदुक्तं षडहावृत्तौ चतुर्विंशतिसङ्ख्या यास्सामञ्जस्य नास्तीति, तन्न चतुर्विशत्यहानि विधीयन्ते इति पूर्वपक्षिणो मते ऽपि तुल्यम्, अस्मिन् मतेऽपि द्वादशाहिकदशरात्रस्यैवावृत्या चतुर्विशत्याख्य कर्माभावात् । ननु दशरात्रसम्बन्धिनो विध्यन्तस्यैवावृत्तिः, न तु दशरात्रस्य । प्रकरणान्तरन्यायेन द्वादशाहिकदशरात्रापेक्षया चतुर्विशतेरहाख्यकर्मणो भिन्नत्वाच्चतुर्विंशतिसङ्ख्योपपद्यते,षडहावृत्तौ तु षडहनाम्ना द्वादशाहिकषडह स्यैव प्रत्यभिज्ञानेन कर्मभेदाभावात्सङ्ख्या नोपपद्यत इत्युक्त मिति चेत्सत्यम् तथापि सङ्ख्यासामम्जस्यं नास्ति । प्रकरणान्तरन्यायेन चतुर्विशतेरहाख्यकर्मणां भिन्नत्वेऽपि द्वादशाहिकदशरात्रविध्यन्तसहिततया चतुर्विशतेः कर्मणामनुष्ठा नेन स्पष्ट भेदानवगमात् । यदुक्तं षडहावृतौ चतुष्षडहा भवन्तीति स्यादिति तन्न; 'षडहा भवन्ति चतुरो भवन्ति' इति श्रुतेः न्यायेनार्थे निश्चते तद्विरोधेन स्मृतेः प्रवृत्त्यभावात् । तस्मात् षडहस्यैव चतुर्वारमावृत्तिरिति ।। 
।। इति षड्विंशतिरात्राधिकरणम् ।। 

### _संस्थागणाधिकरणम्
 यथाऽहर्गणा विहिताः तथा संस्थागणाः-पञ्चाग्निष्टोमः पञ्चोक्थ्यः, शतोक्थ्यं भवति, शतातिरात्रं भवति इत्यादयः । अस्मिन्नधिकरणे संस्थागणा उदाहरणम्। अग्निष्टोमोक्थ्यषोडश्यतिरात्रादयस्संस्था ज्योतिष्टोमे भवन्ति । संस्था नाम स्तोत्रण क्रतपरमः कथ्यते । ज्योतिष्टोमस्य क्रतोः तत्तत्स्तोत्रेणोपरमे सति अग्निष्टोमसंस्थाकज्योतिष्टोमः उक्थ्यसंस्थाकज्योतिष्टोमः इति ज्योति ष्टोमो व्यवह्रियते। गणत्वसामान्यमादाय विचारे सति द्वादशाहिकाहानि विभिन्नसंस्थाकानि भवन्ति । तत्र संस्थागणेषु सन्देहः-किं ज्योतिष्टोम एव निर्दिष्ट सङ्ख्यानुसारेणावर्तनीयः ? उत सङ्ख्यासंस्थाविशिष्टनानाहानां विधिः ? इति। 
तत्रोक्थ्याग्निष्टोमादिशब्दानां ज्योतिष्टोमनामधेयतया दूरस्थमपि ज्यो तिष्टोमं पञ्चाग्निष्टोम इत्यादिवाक्येषु अग्निष्टोमादिपदैरनू द्यावृत्तिरङ्ग तया विधीयते। एवञ्च प्रसिद्धस्यैवोक्थ्याग्निष्टोमाद्यात्मकस्य सङ्ख्यामात्र विधानालाधवम् अन्यथा संख्या-संस्था-विशिष्टात्यन्ताप्राप्तकर्मविधानाद् गौरवं स्यात् । तस्माज्ज्योतिष्टोमस्यैवाभ्यास इति पूर्वपक्षः । 
सिद्धान्तस्तु-षडहाभिप्लवादिपदवद् उक्थ्याग्निष्टोमादिपदं न ज्योति 
३४ 
२६६ 
मीमांसानयमञ्जर्याम् ष्टोमनामधेयम् । येन प्रसिद्ध ज्योतिष्टोमप्रत्यभिज्ञानात् तस्याभ्यासो विधो येत । किन्तु यो यो ऽग्निष्टोमादिसंस्थः तस्य सर्वस्य वाचकः । एवञ्चाग्निष्टो मादिपदस्य ज्योतिष्टोमनामधेयत्वाभावात् ज्योतिष्टोमसन्निध्यभावाच्च सङ्ख्यासंस्थाविशिष्ट कर्मान्तराणि 'पञ्चाग्निष्टोम' इत्यादिवाक्यबिधीयन्ते । यथा द्विरात्रत्रिरात्रदयोऽहर्गणा विधीयन्ते तथैव सङ्ख्याविशिष्टसंस्थागणा विधीयन्ते । एवं सति 'गणेषु द्वादशाहस्य, इति द्वादशाहविकृतित्वं सिद्धं भवति । यद्यपि अग्निस्टोमसंस्थाकज्योतिष्टोमात् उक्थ्यसंस्थाकज्योतिष्टोमाद्विध्यन्तः प्राप्नुयात् तथापि गण त्वसामान्यस्याधिक्यात् द्वादशाहिकविघ्यन्त एव ग्रही तव्यः । यागभेदात्पृथक्त्वनिवेशिनी सङ्ख्याऽप्युपपद्यते । यद्यपि शतोक्थ्यं भवति' इत्यत्र द्वादशाहिकदशरात्रविध्यन्तस्य कर्तव्यत्वेन सङ्ख्यासामञ्जस्यं न घटते तथापि प्रकरणान्तरन्यायेन यागानां भिन्नत्वादस्त्येव सङ्ख्यासामञ्जस्यम् । तस्मान्न ज्योतिष्टोमस्यावत्तिरिति । 
इति संस्थागणाधिकरणम् ॥ 

### शतोक्थ्याधिकरणम्
 अस्याधिकरणस्य 'शतोक्थ्यं भवति' इति विषयवाक्यम् । अनेन वाक्येन शतसङ्ख्याकोक्थ्यसंस्थाकयागानां गणो विधीयते । गणान्तर्गतोक्थ्यसंस्थाकाः यागाः शतं कर्तव्या भवन्ति । उक्थ्यसंस्थाया उत्पत्तिः ज्योतिष्टोमे । ततोऽति देशेन विध्यन्तः द्वादशाहे प्राप्नुवन्ति। द्वादशाहे केचन विशेषधर्माः सन्ति विहिताः ये च प्रकृतौ ज्यौतिष्टोमे न सन्ति । शतोक्थ्यस्य गणत्वेन द्वादशाहप्रकृ तिकत्वं तावत् सिद्धम् । द्वादशाहे प्रथममन्तिमञ्चाहनी प्रायणीयोदयनीये। मध्यवर्तीनि दशाहानि । दशदिनानां दशवारं आवृतौ सत्यां शतं सम्पद्यते । किन्तु द्वादशाहिकदशरात्रे द्वेऽग्निष्टीमसंस्थाकेऽहनी, अष्टौ चोक्थ्यसंस्थाका हानि विद्यन्ते । अष्ट सक्थ्यसंस्थाकेष्वहस्सु ये धर्मा विहितास्ते विकृतिष्वति दिश्यन्त इति शतोक्थ्ये ते विध्यन्ता अनुष्ठीयन्ते । ये द्वे अहनी अग्निष्टोम संस्थाके ते उक्थ्यसंस्थाके कर्तव्ये । अत्रैव सन्देहः-किं द्वादशाहिकानि उक्थ्यस्तो त्राणि कर्तव्यानि ? उत ज्यौतिष्टोमिकानि ? इति । 
तत्र शतोक्थ्यस्य द्वादशाहविकृतित्वात् तद्विध्यन्तप्राप्तेः तदीयोक्थ्य स्तोत्रविकारत्वाश्रयणं युक्तमिति पूर्वपक्षः। 
सिद्धान्तस्तु–यद्यपि शतोक्थ्यस्य द्वादशाहविकृतित्वम्, तथापि द्वाद शाहवदेतान्यहानि कर्तव्यानीत्ययमर्थः प्रतीयते, न तु सर्वा ण्यहानि द्वादशाहिको क्थ्यस्तोत्रधर्मकाणीति । ततश्च द्वादशाहे यान्यहानि उक्थ्यस्तोत्रवन्ति तद्विका रभूतेष्वहस्सु शतोक्थ्येऽपि द्वादशाहिकोक्थ्यस्तोत्राणीति भवन्ति, न तु द्वादशा हिकाग्निष्टोमसंस्थाहर्विकारेष्वपि । तेषु च वचनादुक्थ्यस्तोत्रेष्वागमयि 
. २६७ 
तव्येषु यत्रोत्पन्नानि तानि तत एवागमयितव्यानि । इमावप्यग्निष्टोमौ द्वाद शाहवज्ज्योतिष्टोमादेवोक्थ्यस्तोत्राणि गृहीतः, 'न हि भिक्षुको भिक्षुकान्तरं याचते सत्यन्यस्मिन्नभिक्षुके' इति न्यायात् । तस्माज्ज्योतिष्टोमादेवोक्थ्यस्तो त्रोपचय इति ॥ 
इति शतोक्थ्याधिकरणम् ॥ 

### बृहस्पतिसवे गायत्रीणां समानयनाधिकरणम्
 पूर्वाधिकरणे शतोक्थ्ये उपचयश्चिन्तितः । प्रसङ्गादस्मिन्नधिकरणेऽप चयश्चिन्त्यते । स्वाराज्यफलकस्य वाजपेयस्य बहिरङ्गत्वेन बृहस्पतिसवाख्य एकाहस्सोमयागो विहितः-'वाजपेयेनेष्ट्वा बृहस्पतिसवेन यजेत' इति । अयं ज्योतिष्ट मविकृतिः । ज्योतिष्टोमे नानाच्छन्दोयुक्तासु ऋक्षु क्रियमाणानि स्तोत्राणि । तानि चोदकेन बृहस्पतिसवे प्राप्नुवन्ति । तत्र बृहस्पतिसवे श्रूयते 'गायत्रमेतदहर्भवति' इति सर्वाणि स्तोत्राणि गायत्रीछन्दोयुक्तासु ऋक्ष कर्त व्यानीति तदर्थः। गायत्रोछन्दस्का ऋक् चविंशत्यक्षरा भवति । चोदकेन प्राप्ता ऋचः बृहती-त्रिष्टुप्-जगत्यादिच्छन्दस्का ऋचः अधिकाक्षरवत्यस्सन्ति बृहती षट्त्रिंशदक्षरा, पंक्तिः चत्वारिंशदक्षरा, त्रिष्टुम् चतुश्चत्वारिंशदक्षरा, जगती अष्टाचत्वारिंशदक्षरा । अत्र सन्देहः-किं अधिकाक्षराणि परिलोप्य चतुविंशत्यक्षराणि कृत्वा स्तोत्राणि कर्तव्यानि ? उत दाशतयीभ्यः चतुविंशत्य क्षरा गायत्रीछन्दस्का ऋच आनीय स्तोत्राणि कर्तव्यानि इति । तदर्थमिदं चिन्तनीयम्-किमयं गायत्रीशब्दः चतुर्विशतिसङ्ख्यावचनः ? उत ऋग्विशेष वचनः ? इति । 
तत्र गायत्रीशब्दस्य चतुर्विंशत्यक्षरविशिष्टास्वेवक्षु प्रयोगात् अतत्सङ्ख्या सु च प्रयोगाभावात् अन्वयव्यतिरेकाभ्याम् नागृहीतविशेषणान्यायेन चतुर्वि शतिसङ्ख्यैव गायत्रीपदवाच्या। अत एव 'ये हि द्व गायत्र्यौ सैका जगती' इत्यु 
शत्सङ्ख्यापरतया तावत्सङ्ख्यात्म के जगतीत्वं सम्भवतीति । ऋग्वचचनत्वे तू ऋगन्तरस्य जगत्यन्तरत्वासम्भवात् एतदर्शनं नोपपद्येत । अतोऽक्षरलोप एव युक्त इति पूर्वपक्षः। 
सिद्धान्तस्तु-वृद्धव्यवहारात् यथा गमनक्रियाप्रवृत्तिनिमित्तकस्यापि गोश 
कस्यापि गायत्रीशब्दस्य ऋग्विशेष एव वाच्यः । चतुर्विंशतिसङ्ख्यापरत्वे गायत्री शब्दस्य तावत्सङ्घयावत्सु घटपटादिषु मन्त्रान्तरेषु च गायत्रीशब्दः प्रसज्येत । न चैवं दृश्यते। 
यत्तूक्तम्- 'ये हि द्वे गायत्र्यौ सैका जगती' इति श्रुतिरेव लिङ्ग गायत्री 
२६८ 
मीमांसानयमञ्जर्याम् शब्दस्य चतुर्विशतिसङ्ख्यावाचित्व इति, तत्रोच्यते-न हि गायत्रीशब्दः सङ्ख्या वचनः, येन गायत्रीशब्दः जगत्याद्यवयववाची स्यात् । किन्तु ऋग्विशेषस्यव गायत्रीशब्दो नामधेयम् । दाशतयीषु ऋचामुत्पत्तिक्रमे गायत्र्यादयः ऋग्विशे षाणां नामधेयानीत्युक्तत्वात् । 'ये द्वे गायत्र्यौ सैका जगती' ति श्रतिः प्रशंसार्था यौ द्वौ कौरवो स एको बाह्नीक इतिवत् । गायत्रीद्वयतुल्या एका जगतोति । प्रशंसार्थत्वाभावे 'द्वाभ्यां गायत्रीभ्यां वैश्यस्य' इति श्रुतिरयुक्ता स्यात्, वैश्यस्य कार्यं 'जागतो हि वैश्यः' इति प्रमाणेन जगत्या कर्तव्यम् प्रशंसार्थत्वे तु यद् द्वाभ्यां गायत्रीभ्यां कृतं तत् जगत्यैव कृतमिति श्रुतिद्वयमप्युपपन्नं भवेत् । जगत्य वयवे गायत्रीशब्दप्रयोगस्तु गौणः अक्षरसाम्यादौपचारिकः । द्वाभ्यां गायत्रोभ्यां वश्यस्य' इति विधेश्शेषत्वाद् 'ये द्वे गायत्र्यौ' इत्यस्यात्र गायत्रीशब्दस्य गौणार्थ स्वीकार उचितः, 'गायत्रमेतदहभवति' इति विधौ गायत्रशब्दस्य गौणार्थत्वं न युक्तम्-'न विधौ परश्शब्दः' इति न्यायात् । तस्माद्दाशतयीभ्य उत्पत्ति गायत्रीणामागमः कर्तव्य इति ॥ 
इति बृहस्पतिसवे गायत्रीणां समानयनाधिकरणम् ॥ 
इत्यष्टमाध्यायस्य तृतीयः पादस्समाप्तः 
## अष्टमाध्यायस्य चतुर्थः पादः 

### दविहोमशब्दस्य कर्मनामत्वाधिकरणम्
 एतावत्पर्यन्तं त्रिविधोऽतिदेशविचारस्संवृत्तः । अस्मिन् पादेऽतिदेशाप वादः प्रदर्शयिष्यते। 'यदेकया जुहुयाद् दविहोमं कुर्यात्' इति श्रूयते । अत्रायं विषयसन्दर्भः-आहिताग्नेरग्निहोत्रिणो गार्हपत्यो गृहस्थानीयः। अग्निहोत्री ग्रामाद्नामान्तरं यदा यियासति तदा गार्हपत्येन पत्न्या च सह गच्छेत् गमनात्पूर्व वास्तोष्पति हुत्वा । 'वास्तोष्पते प्रति' 'वास्तोष्पते शग्मया' इति पुरोनुवाक्यां याज्याञ्चानच्य हुत्वा गच्छेत् । आश्रावणप्रत्याश्रावणादि वषट्कारान्तक्रिया कलापेन होमे क्रियमाणे देवाः प्रीता भवन्ति, केवलं स्वाहान्तमन्त्रपठनपुरस्सरं होमे क्रियमाणे न तथा प्रीता भवन्ति । दविहोमश्च याज्यापुरोनुवाक्याभ्यां विना स्वाहान्तमन्त्रप्रदेयः कथ्यते । अतः पुरोनुवाक्यया याज्यया च जुहयात् एवं कृतो होमः 'सदेवत्वाय भवति' इति । अत्र दविहोमशब्दः किं गुणसम पंकः ? उत नामसमर्पकः ? इति सन्देहे-'अग्निहोत्रं जुहोति' इत्यत्राग्निहोत्र शब्दवद् दविहोमपदस्य होमसामानाधिकरण्यात् होमशब्दस्य च कर्मनामत्वा विवादाद् दा होमो दर्वीहोम इति तत्पुरुषस्य चोत्तरपदार्थहोमप्रधानत्वाद् दविहोम शब्दः कर्मनामधेयम् इति सिद्धान्तः ॥ 
इति दविहोमशब्दस्य कर्मनामधेयत्वाधिकरणम् ॥ 

### दविहोमशब्दस्य सर्वसाधारण्येन कर्मनामधेयत्वाधिकरणम्
 दविहोमशब्दस्य कर्मनामत्वे सिद्धे प्रसङ्गाद्विचार्यते-किमयं दविहोम १. अस्मिन् पादे सन्ति पञ्चाधिकरणानि । प्राधान्येनातिदेशापवादः प्रदर्शनीयः । तदर्थ 
प्रासङ्गिकी सङ्गतिमवलम्ब्योपोद्धातरूपेणानेके विषया विचारिताः । तत्र प्रथमाधिकरणे दविहोमशब्दो नामधेयम्, द्वितीयाधिकरणे तच्च नामधेयं लौकिकानां वैदिकानाञ्च होमानाम्, तृतीयाधिकरणे यजति चोदनाचोदितेषु कर्मसु होमानां सत्त्वेऽपि न तेषां दविहोमशब्दो नामधेयम् किन्तु जुहोतिचोदनाचोदितहोमानामेव नामधेयम्, चतुर्था धिकरणे दविहोमशब्दो गुणसमर्पक एवेति प्राप्तां विशेषतां निराकृत्य नामधेयत्व स्थापनम्, पञ्चमाधिकरणे दविहोमानामपूर्वत्वप्रतिपादनपुरस्सरं तेष्वतिदेशाभाव प्रतिपादनम् इति संक्षेपः। 
२७० 
मीमांसानयमञ्जर्याम् शब्दो लौकिकानां स्मार्तानामेव होमानां नामधेयम् ? उत लौकिकानां वैदिका नाञ्च सर्वेषाम् ? इति संशयः । तत्र 'शिबीनां दाविहोमिको ब्राह्मणः' इति शिब्यादिस्थालीपाककर्तरि दाविहोमिकप्रयोगो दृश्यते। यश्च यत्करोति स तन्नाम्ना व्यपदिश्यते। यथा पाचको लावक इति । लौकिकेषु स्थालीपाकादि होमेषु आचारानुमिता 'त्वग्बिलया मूलदण्डया दा जुहोति' इति स्मृतिश्च तज्ज्ञापिका विद्यते । तस्माल्लौकिकानां नामधेयमिति पूर्वपक्षे 
_ सिद्धान्तः–'यदेकया जुहुयात्तदविहोमं कुर्यात्' इति वैदिकवास्तुहो मेऽपि दविहोमपदप्रयोगात् एकयर्चा क्रियमाणानां वैदिकानामपि होमानां नामधेयम् । नन्वेकयर्चा दविहोमत्वं वास्तुहोमे केवलमापाद्यते न तु तत्र दविहोमशब्दः प्रयुक्तः, वास्तुहोम इत्येव प्रयुज्यते, तत्कथं वास्तुहोमे प्रयोगादित्युच्यत इति चेत्सत्यम्, यदि वैदिकानां दविहोमपदं न नाम स्यात् तदा वास्तुहोमस्यैकया होमेऽपि वैदिकत्वेन दविहोमतापादनमनुपपन्नं स्यात् । ततश्च वैदिकेऽपि कर्मणि तदापादनबलाद् वैदिकानामपि तन्नामत्वमिति ज्ञायते। वैदिकेऽपि क्वचित् 'ब्रह्मौदनमुद्धत्य जुहोति' इति तत्प्रख्यशास्त्रस्य विद्यमानत्वात् वैदिकानामपि तत् नामधेयम् । किञ्च यजतिचोदना चोदितेषु कर्मसु 'चतुरवत्तं जुहोति' इति होमो विद्यते, जुहोतिचोदनाचोदितेषु कर्मसू देवतोद् शेन द्रव्यत्यागात्मकयागो विद्यते । उभयत्र विद्यमानेषु होमेषू होमत्वं साधारणधर्मः। होमत्वेन सर्वेषां होमानामेकत्वे सति सामान्यतः प्राप्तस्य होमस्य दविहोमशब्दो नामधेयम् इति स्वीकृते न किञ्चिदन्प पन्नमिति । 
1 इति दविहोमशब्दस्य सर्वहोमसाधारण्येन नामत्वाधिकरणम् ॥ 

### दविहोमशब्दस्य होमसाधरणनामत्वाधिकरणम्
 ॥ प्रसङ्गादन्यो विचारः । किमयं दविहोमशब्दो यजतिचोदनाचोदिताना मपि कर्मणां नामधेयम् ? उत जुहोतिचोदनाचोदितानामेव ? इति सन्देहः । यागहोमयोर्भेदापरिज्ञानेन संशयः । तत्र जुहोत्युत्पन्नानां नामत्वं तावदविवादम्। यागहोमयोन भेदः, यज्युत्पन्नेषु कर्मसु आग्नेयादिषु 'चतुरवत्तं जुहोति' इति होमः श्रूयते । न चाग्नेयादीनामुत्पत्तौ यज्यश्रवणात् कथं यज्युत्पत्तित्व मिति वाच्यम्, द्रव्यदेवतासम्बन्धेनोत्पत्तौ यजिकल्पनात् । 'सोमेन यजेत' इति यज्युत्पत्तिके सोमे 'ग्रहान् जुहोति' इति होमस्य श्रवणात् । तस्माद्याग होमयोरभेदाद् यज्युत्पत्तीनामपि दविहोमशब्दो नामधेयम् इति पूर्वपक्षः । 
सिद्धान्तस्तु-'चतुरवत्तं जुहोति' इत्यत्र न होमानुवादेन चतुरवत्तं विधीयते, किन्तु 'सकृदुपस्तृणाति, द्विहविषोऽवद्यति, सकृदभिधारयति' इति प्राप्तचतुरवदानानुवादेन होमरूपसंस्कारविधिरिति तृतीये निर्णीतम् । तथा 
अष्टमाभ्यायस्य चबुर्थः पादः 
२७१ 'ऐन्द्रवायवं गृह्णाति' इत्यादिवाक्यप्राप्तग्रहाणामनुवादेन 'ग्रहान् जुहोति' इति होमविधिः । अतश्च न यज्युत्पत्तीनां होमत्वम् । स्रवेण जुहोति"चमसेन जुहोति' इति वाचनिके स्रुवादौ विद्यमाने 'दा जुहोति' इति गुणान्तरविधानं न युक्तम् इति नामधेयमेव दविहोमशब्दः । दा जुहोति इति दविरूपगुणान्तरस्य 'यदेकया जुहोति' इत्यर्थवादानुमितश्रुत्या प्राप्तिः, तस्य वाचनिकस्रुवादिभि स्सह विकल्पोऽपि न भवितुमर्हति, समशिष्टत्वाभावात् । तस्माद्धोमसामाना धिकरण्यात् तत्प्रख्यन्यायेन दविहोमशब्दो होमसाधारणस्य नामधेयम् इति।। 
इति दविहोमशब्दस्य होमसाधारणनामत्वाधिकरणम् ॥ 
मन्दविषन्यायेन पुनरपि पूर्वपक्षी 'दा जुहोति' इति व्युत्पत्तिमाश्रित्य दविरूपं द्रव्यं होमोद्देशेन विधानाय प्रत्यवतिष्ठतेऽस्मिन्नधिकरण । सिद्धान्तो च दविहोमशब्दं योगरूढमाश्रित्य गुणविधिपक्षं निराकरोति ॥ 
इति दविहोमशब्दस्य गुणसमर्पकत्वनिराकरणाधिकरणम् ॥ 

### दविहोमस्यापूर्वताधिकरणम्
 प्रासङ्गिको विचारस्समाप्तः। इदानीमतिदेशापवादश्चिन्त्यते । 'भिन्ने 
कतो धर्मग्राहकाः ? तत्रापि कि सोमात् उत नारिष्ठहोमेभ्यः ? उतापूर्वाः ? इति संशयः। तत्र 'भिन्ने जुहोति' 'स्कन्ने जुहोति' इत्युत्पत्तिवाक्यविहिता होमाः अविहितेतिकर्तव्यताः। इतिकर्तव्यताकाङ्क्षायां कुतश्चिद्धर्माः प्रापयि तव्याः । उत्पत्तिवाक्येषु द्रव्यदेवतयोरनिर्देशात् अव्यक्तत्वं प्रतीयते । अव्यक्त त्वसामान्यात् 'अव्यक्तासु तु सोमस्य' इति न्यायेन सोमयागाद्धर्मप्राप्तिरिति प्रथमः पक्षः। यज्युत्पन्नः सोमः 'सोमेन यजेत' इति, होमस्तु जुहोत्युत्पन्नः 'भिन्ने जुहोति' इति । कथमनयोस्साम्यमिति चेदव्यक्तत्वेन साम्यमादाय सोम प्रकृतिकत्वं होमानामस्तु। अव्यक्तत्वञ्चोत्पत्ति वाक्येनाविहितदेवताकत्वम् । तच्च सोमे होमेचास्ति । अतः सोमप्रकृतिकत्वं होमानामिति प्रथमपक्षस्याशयः । 
उत्पत्त्यविहितदेवताकत्वं नाव्यक्तत्वम, उपांशयाजस्याप्यव्यक्तत्वा पत्तेः । तत्रापि नोत्पत्तिवाक्येन देवताविधानं दृश्यते। अतः स्वार्थतया विनि यक्तदेवताराहित्यमिति प्रागुक्तम् । दविहोमानाञ्च मन्त्रवर्णप्राप्तस्वार्थदेवता कत्वस्य सत्त्वान्नाव्यक्तत्वमिति न सोमधर्मांणां प्राप्तिः। किन्तु जुहोति चोद नासामान्यान्नारिष्ठहोमेभ्यो धर्मप्राप्तिः । वेदि-परिधीध्माबहिरादिधर्माणाम ङ्गप्रधानसाधारण्येन दर्शपूर्णमासाङ्गनारिष्ठहोमानां धर्मवत्वात् दविहोमा नाञ्चाधर्मकत्वात् । तस्मान्नारिष्ठहोमप्रकृतिका दविहोमा इति द्वितीयः पक्षः ।﻿२७२ 
मीमांसानयमञ्जर्याम् न नारिष्ठहोमप्रकृतिकत्वं दविहोमानाम् । तथा सति त्र्यम्बकहोमाना मपि दविहोमत्वात्तत्प्रकृतिकत्वं वक्तव्यं भवेत् । तत्रेदं दर्शनमनुपपन्नं स्यात् 'अप्रतिष्ठाः त्र्यम्बका इत्याहुः नेष्माबहिस्सन्नह्यते' इति त्र्यम्बकहोमानां दविहोमानामप्रतिष्ठात्वे इध्माबहिरभावो हेतुरुक्तः। सिद्धश्च हेतुर्भवति इति त्र्यम्बकेष्विध्माबहिरभावः प्रतीयमानस्तेषां नारिष्ठहोमप्रकृतिकत्वे नाव कल्पते । तत्प्रकृतित्वे चोदकतस्तत्प्राप्त्यवश्यम्भावात् । न चातिदेशप्राप्तस्यैवे. ध्माबहिरादेः प्रतिषेधोऽस्त्त्विति वाच्यमिति चेन्न, इध्माबहिरित्यस्यादित्यच रुविधिवाक्यशेषत्वेन प्रतिषेधविधित्वासम्भवात्। तथाहि-'अप्रतिष्ठा व त्र्यम्बका इत्याहुः नेमाबहिस्सन्नह्यते' इत्यादिना इध्माद्यभावेन त्र्यम्बकेष्वप्रतिष्ठितत्व रूपदोषमुक्त्वा 'आदित्यं घृते चरु निर्वपेत्' पुनरेत्य गृहेष्वियं वा अदितिरियं प्रतिष्ठा यदादित्योऽस्यामेव प्रतितिष्ठति' इति श्रुतस्यादित्यचरुविधेरर्थवाद तया तदकेवाक्यस्य 'अप्रतिष्ठावै त्र्यम्बका' इ त्यस्यैकदेशभूतेन 'इध्माबहि'रिति वाक्ये प्रतिषेधविधित्वं न सम्भवति, वाक्यभेदप्रसङ्गात् । तस्मान्न नारिष्ठ होमप्रकृतिका दविहोमाः। ननु अग्निहोत्र 'यदि कीटोऽवपद्येतान्तः परिधि निनयेत्' इति परिधिदर्शनस्योपपत्तिः कथं स्यादिति चेन्न, अनन्यथासिद्धध्मा द्यभावदर्शनविरोधेन नारिष्ठाङ्गानां दविहोमेष्वप्रवृत्तौ सिद्धायां 'अन्तः परिधि निनयेत्' इत्यत्र परिधिपदस्य तद्देशलक्षकत्वकल्पनात् । किञ्चाग्निहोत्रत्र्यम्ब कहोमादौ अस्ति सन्निपात्युपदेशबाहुल्यम् । तेन(काङ्क्षाविरहात् न नारिष्ठ होमप्रकृतिकत्वम्, अनुपदिष्टधर्मकेषु होमान्तरेष्वुपदिष्टधर्मकाणामग्निहो त्रादीनामन्येषामपि सत्वेन न तत्प्रकृतिकत्वम् । अतएव विशेषनियामकाभावा दग्निहोत्रादीनामपि न तत्प्रकृतिकत्वमिति दविहोमा न पूर्ववन्तः । नन्वेवं कथ मनुपदिष्टेतिकर्तव्यताकेषु तेष्वकाङ्क्षापूरणमिति चेत्-उच्यते-अनुत्पन्नस्य कारणत्वानुपपत्तिलभ्येनोत्पादनरूपेण व्यापारेण वाचनिकेन मन्त्रेण मन्त्रवर्ण प्राप्तया देवतया सामान्यविधिप्राप्तेनाज्येनाहवनीयादिना च तदाकाङ्क्षापूर णमिति न दविहोमाः पूर्ववन्त इति ॥ 
इति दविहोमानामपूर्वंताधिकरणम् ॥ । इति म. म. चिन्नस्वामिशास्त्रिपादानामन्तेवासिना 
पट्टाभिरामशास्त्रिणा प्रणीतायां मीमांसा नयमञ्जर्यामष्टमोऽध्यायस्समाप्तः । 
परिशिष्टम् 
प्राचीनभारते चिरन्तना महर्षयः भारतीयां संस्कृतिमवबोधयितं स्वस्व प्रणीतश्रौतगह्यसूत्रद्वारा श्रौतानि स्मार्तानि च कर्माणि नकविधानि प्रवर्तयाम्ब भूवः । तत्राग्न्याधानसिद्धाग्नित्रयेण साध्यानि कर्माणि श्रौतानि, वैवाहिकाग्नि साध्यानि च कर्माणि स्मार्तानीति विभागः। श्रौतगृह्यसूत्रष्वधीयमानेषु सुस्पष्टमवगम्यते-यच्छौतेन स्मार्तेन वाग्निना विना किमपि कर्म न साधयितुं शक्यत इति । ब्रह्मचर्यावस्थायां समिदाधानाग्निः कृतदारपरिग्रहस्यौपासनाग्निः, तस्यैव कालान्तरे कृताधानस्य श्रौताग्नयः गार्हपत्याहवनीयान्वाहार्यपचनाख्याः । क्वचित् सभ्यावसथ्यसंज्ञकावग्नी च भवतः । आ च जननात् आचौर्ध्वदेहिक कर्मणः केनापि रूपेणाग्निसम्बन्धन विना कर्माणि न सम्पद्यन्त इति भारतीया संस्कृतिः। विनाप्यग्निना शौचदन्तधावन-स्नान-सन्ध्यादीनि कर्माणि नानावि धान्यनुष्ठेयानि भवन्ति, यानि च तत्तन्मन्त्रोच्चारणपावकसम्बन्धीनि । यथाग्निः पावकस्तथैव मन्त्रोऽपि। तत्तद्दिनसञ्चितशरीरमलापसारणाय क्रियमाणं स्नानं दृष्टप्रयोजनक कर्म इत्यवधृतेऽपि स्नानावसरे जप्यत्वेन विहितेष्वधमर्षण सूक्तगतेषु 
'हिरण्यशृङ्गं वरुणं प्रपद्ये तीर्थ मे देहि याचितः। यन्मया भक्तमसाधनां पापेभ्यश्च प्रतिग्रहः। यन्मे मनसा वाचा कर्मणा वा दुष्कृतं कतन्। 
तन्न इन्द्रो वरुणो बृहस्पतिस्सविता च पुनन्तु पुनः पुनः॥' इत्यादिषु मन्त्रेषु विविच्यमानेषु मन्त्राणां पावकत्वं कीदृशमिति स्पष्ट मवगम्यत एव। 'शुचिना कर्त्तव्यम्' 'आचारेण कर्तव्यम्' इत्यादयो विधयः शौचम् आचारञ्च कर्मसामान्योद्देशेन विदधते। बाह्यान्तर्भेदेन द्वैविध्यं शुचिनः । बाह्यस्य स्नानाचमनादिना सिद्धिः, अन्तश्शुचेश्च मन्त्रोच्चारणेन । एवं तेषु तेषु कर्मसु विशेषरूपेण विहितान्यङ्गान्यनन्तानि । 
तत्र कृतदारपरिग्रहस्य त्रैवर्णिकस्य दर्शपूर्णमासादिषु श्रौतक्रतुष्वधिकारः । तत्तत्फलकामनावानधिकारी भवति । अधिकारिणश्च त्रीणि विशेषणानि विद्या अग्निः सामर्थ्यञ्चेति । तत्र विद्याया अध्ययनविधिपूर्वकत्वम् अग्नेराधानविधि पूर्वकत्वम सामर्थ्यञ्च विकलाङ्गराहित्यमावश्यकम। एतेन य एवाध्ययनवि धिसिद्धविद्यावान् आधानसिद्धाग्निमान् विकलाङ्गरहितश्च स एव श्रौतकर्मस्व धिकारीति सिध्यति। 'दर्शपूर्णमासाभ्यां स्वर्गकामो यजेत' 'ज्योतिष्टोमेन स्वर्गकामो यजेत' इत्याद्यधिकारविधिषु पर्यालोच्यमानेषु यद्यपि स्वर्गकामनावतः 
M 
64 
३५ 
२७४ 
मोमांसानयमञ्जर्याम् पुरुषसाधारणस्याधिकार इति प्रतिभायात् किन्तु पूर्वोक्त स्त्रिभिविशेषणवि शिष्टानामेवाधिकार इति विशेषोऽवगन्तव्यो भवति। एवं विशेषानवगत्य 
श्रौतकाम्यकर्मानुष्ठाने यथाधिकार प्रवर्तेत । 
तत्र सप्त पाकयज्ञसंस्थाः, सप्त हविर्यज्ञसंस्थाः,सप्त सोमसंस्था इत्याहत्य श्रौतानि स्मार्तानि चैकविशतिसंङ्ख्याकानि कर्माणि । औपासनहोमः, वैश्व देवम्, पार्वणम्, अष्टका, मासिश्राद्धम्, श्रवणा, शूलगव इति सप्त पाकयज्ञाः वैवाहिकाग्निनानुष्ठेयाः । वैवाहिकाग्निः दारकाले दायाद्य काले वा यथाविधि आधानेन निष्पन्नो भवति । तस्मिन्नग्नौ पूर्वोक्तान् पाकयज्ञान् सूत्रोक्तप्रकारम नुष्ठाय सप्तहविर्यज्ञानुष्ठाने प्रवर्तेत । हविर्यज्ञाश्च-अग्निहोत्रम्, दर्शपूर्णमासौ, आग्रयणम्, चातुर्मास्यानि, निरूढपशुवन्धः, सौत्रामणी, चेति । इमे च यज्ञाः वैतानिकेऽग्नावनुष्ठेयाः। वैतानिकाग्नयश्च श्रौताधानेन सिध्यन्ति । अतः श्रौतकर्मणामारम्भात्पूर्वं श्रौताधानमनुष्ठेयम् । 
प्राधानम् आधानं नामारणिभ्यां निर्मथितस्याग्नेः गोलाकारेण चतुरस्राकारेण अर्धचन्द्राकारेण च कल्पितेष्वायतनेषु समन्त्रको निक्षेपः । अत्र चाधिकारी कृतदारपरिग्रहः समनुष्ठितसप्तहर्यिज्ञः, 'वसन्ते ब्राह्मणोऽग्नीनादधोत' 'ग्रीष्मे राजन्यः शरदि वैश्यः'वासु रथकारः' इति विहितस्त्रवणिकः । तदतिरिक्तस्य रथकारस्य केवलमाधाने अधिकारः, नोत्तरक्रतुषु । 'अमावास्यायामग्न्याधयम्' इति (का० श्रौ०४-७-१) सत्रण विहितो वसन्तादिष ऋतुष्वमावास्याकालः । नियतकुण्डेषु निक्षेपरूपं यदिदमाधानं तत्प्रधानं कर्म । अस्य पूर्वोत्तराण्यङ्गान्य नेकानि सन्ति विहितानि । इदमाधानं स्वतन्त्रं कर्म गार्हपत्याहवनीयदक्षिणाग्नि फलकं न कस्याप्यङ्गभूतम् । 
आधानस्य पूर्वाङ्गानि अग्न्यगारनिर्माणम्-गार्हपत्यागारमुदग्वंशं प्राग्वंशं वा कुर्यात् । आहवनीयागारन्तु प्राग्वंशमेव । गार्हपत्यागारस्य दक्षिण द्वारम आहवनोयागा रस्य च पूर्वस्यां दिशि द्वारं भवेत् । गार्हपत्यस्य पूर्वद्वारं आहवनीयस्य पश्चिम द्वारञ्च सिद्धमेव । अशिखं वपनं यजमानस्य । क्षौमवाससोः परिधानम् पत्न्या अपि क्षौमवासःपरिधानम्। (आधानसमाप्तावनयोसिसोरध्वर्यवे प्रदानम्) गार्हपत्यकूण्डे निर्मथिताग्नेः संस्थापनम् । अमावास्यायां दिवाऽशनम् रात्रौ वा । सूर्यास्तसमये यजमानो देवान् पितृ श्चाह्वयेत् । आहवनीयागारस्य दक्षिण द्वारेण पत्न्याः प्रवेशः। गार्हपत्यस्य पश्चाद्य जमानस्योपवेशनम्, दक्षिणतश्च पत्न्या उपवेशः अध्वर्युद्वारा यजमानायारण्योः प्रदानम् । अध्वर्यकर्तको वाग्यम प्रेषः पूर्णाहुतिपर्यन्तं वाग्यमः । गार्हपत्यागारे अश्वबन्धनं विकल्पेन विहितम् । बन्धनाभावपक्षे यजमानः स्वनिकटे विद्यमानमर्ज प्रातरग्नीधे दद्यात् । रक्तवर्णे आनडुहे चर्मणि पात्र चतुष्टयं चतुर्णामृत्विजां भोजनपर्याप्तैस्तण्डुलः प्रपूर्य 
परिशिष्टम् 
२७५ निक्षिपेत् इदं चातुष्प्राश्यं कथ्यते। इमांस्ततण्डुलानेकस्मिन् पात्र पचेत् । पक्वा नन्तरमुदगुद्वासनम् । ओदनमध्ये गतं कृत्वा तत्र घृतस्याऽऽसेचनम् । तस्मिन् घृते तिस्रस्समिधोऽक्ता विधाय मन्त्रोच्चारणपुरस्सरमग्नावध्वर्युरादध्यात् । इदं समिदाधानं कथ्यते। समिदाधानान्ते 'सुसमिद्धा मे' ति मन्त्रजपः । चतुर्णाम त्विजामोदनप्राशनम् प्राशनानन्तरं यजमानं प्रत्यध्वर्यकर्तकः प्रेषः ‘राद्धस्ते ब्रह्मौदनः' इति । यजमानकर्तृकं वरदानम्। रात्रिजागरणं दम्पत्योः, 
अग्निधारणञ्च । एतावन्त्यङ्गान्यमावास्यायां कर्तव्यानि । 
परेद्य रुषसि स्नानसन्ध्यादिनित्यकर्म परिसमाप्याधानोपक्रमः रात्रौ संरक्षितस्याग्नेरुपशमः अथवा तमग्निं दक्षिणाग्निकुण्डे स्थापयेत् यदि दक्षि णाग्निनित्यं धार्यत। उपमिताग्नेः स्थाने स्फ्येनोल्लेखः, (रेखाकरणम्) तदुपरि हिरण्यनिधानम्, क्षारमृत्तिकाभिः अखुकीर्णपांसुभिः शर्कराभिश्च (क्षुद्रपाषाणः) वृत्तत्रयसम्पादनम्, जलेनाभ्युक्षणञ्च कुर्यात् । एवमाहवनोयद क्षिणाग्निकुण्डयोः कुर्यात् सूर्य उदिते गार्हपत्यकुण्डस्य पुरस्तादश्वमवस्थाप्य गार्हपत्यकुण्डस्य पश्चादध्वर्युः अग्निमन्थनं कुर्यात् । जातेऽग्नावध्वर्यवे वरं दद्यात् । जातमग्निं यजमानस्समन्त्रक फूलकुर्यात् । फूत्करणमिदं निश्वास इत्यभिधीयते । अनन्तरमुच्छ्वासः-वायपादानम्। यजमानसंस्कारोऽयम् । एतावन्ति पूर्वाङ्गानि । अथ प्रधान कर्माधानम् । 
- गार्हपत्याधानम् मथितमनिं दारुभिज्वलन्त सम्भाराणामुपर्यादध्यात् 'भूर्भुवः अङ्गिरसां त्वा देवानां व्रतपते व्रतेनादधे' इति मन्त्रण । अथ 'रथन्तरं गाय' इत्यध्वर्युणा प्रेषितो ब्रह्मा गायेत्। 
अाहवनीयाधानम् । गार्हपत्याग्नौ इध्ममूलेन प्रज्ज्वाल्येध्मस्याग्रभागं कर्परास्वारोप्याहवनी योद्धरणं कुर्यात् । इदमुद्धरणं तथा कुर्यात् यथा हि धूमो यजमानं प्राप्नुयात् । अध्वर्युणा प्रेषितो ब्रह्मा वामदेव्यं साम गायेत् आहनीयोद्धरणकाले मन्थनसमये समानीतोऽश्वः आहवनीयस्याग्रतो गच्छेत् । अश्वं सम्भारानाक्रमयेत् । बृहत्सा मगानार्थं ब्रह्माणं सम्प्रेष्याश्वपदं स्पृष्ट्वा पूर्ववत्समन्त्रकमग्निमादध्यात् । इदमाहवनीयाधानम् । आधानसमये यजमानान्वारम्भः, यजमानो 'द्यौरिव भम्ने' इत्यादिमन्त्रं पठेत् । सार्पराज्ञीनामभिर्मन्त्रैरुपस्थानम् । अनन्तरं दक्षिणा ग्न्याधानम् अग्निं मथित्वासभ्यावसथ्याग्नो अदध्यात् । अत्र गां पणं कृत्वा 
ऋत्विजां चूतक्रीडनम् । 
एवमग्नी ना माधानमनुष्ठायोत्तराङ्गानि कुर्यात् । उत्तराङ्गेषु श्यैत-वारव न्तीययज्ञायज्ञीयसामगानम्,अग्निपरिक्रमणम्,अश्वोत्सर्गः,तूष्णीमग्निहोत्रानुष्ठा नम्, पूर्णाहुतिः, वरदानं वाग्विसर्गश्च । अनन्तरं तिस्रः पवमानेष्टमः । इमा 
*२७६ 
मीमांसानयमञ्जर्याम् । इष्टयः तनहवींषोत्यभिधीयन्ते । 'अग्नये पवमानाय, अग्नये पावकाय, अग्नये शुचये, सर्वत्राष्टाकपालः पुरोडाशो द्रव्यम् । अदितिदेवताकचरुद्रव्यकश्च यागः कर्तव्यः । दक्षिणादानम्, त्रिरात्रं ब्रह्मचर्या दिनियमपालनम् । एवं पूर्वोत्तराङ्ग कलापसहितमाधानमनुष्ठायाग्निमान् भवति। आधानेन सम्पादितेष्वग्निषु गार्हपत्यस्य यावज्जीनमजस्रं धारणम्। तस्मादेवाग्नेरावश्यकतानुसारेणाहव नीयादाग्नि प्रणीय क्रत्वनुष्ठानम् । 
अग्निहोत्रम् आधानेनाग्निषु सिद्धेषु तस्मिन्नेव दिने सायमग्निहोत्रं कृत्वा परेयुः प्रातरग्निहोत्रं कर्तव्यम् । अग्निहोत्रमिति कर्मनामधेयम् । यजमानस्स्वमिदं कर्म कुर्यात् । अन्तेवासी अध्वर्युर्वा कुर्यात् । इदं कर्म नित्यं काम्यञ्चेति द्विविधम् । ‘यावज्जोवमग्निहोत्रं जुहुयात्' इति नित्यविधायकम् । 'अग्निहोत्रं जुहुयात्स्वर्गकामः' इति काम्यविधायकम् । सायङ्कालिकाग्निहोत्रेऽग्निः प्रजा पतिश्च देवता, प्रातरग्निहोत्रे च सूर्यः प्रजापतिश्च । प्रथमाहुतिः द्वितोया. हुतिरिति सायं प्रातः द्वे द्वे आहुती भवतः। सायं प्रथमाहुतावग्निर्देवता, द्वितीयाहुतौ प्रजापतिः । प्रथमाहुतिः समन्त्रका, द्वितीयाहुतिश्च तूष्णीम् । एवं प्रातः प्रथमाहुतौ सर्यो देवता, द्वितीयाहुतौ प्रजापतिः। समन्त्रकत्वं प्रथमाहुतेः, तूष्णीं द्वितीयाहुतेः । इदमाहुतिचतुष्टयं प्रधानम् । अत्रापि पूर्वा. 
ङ्गान्युत्तराङ्गानि च भवन्ति । 
अध्वर्युकर्तृकहोमपक्षे यजमानेन 'उद्धर' इति प्रेषितोऽध्वयुः गार्हपत्या दग्निमुद्धृत्याहवनीयकुण्ड पञ्चभूसंस्कारैस्संस्कृत्य तत्रोद्धृतमग्नि स्थापयेत् । इदमुद्धरणाख्यमङ्ग प्रणयनशब्देनापि कथ्यते । दक्षिणाग्नेनित्यधारणपक्षे तत्र गार्हपत्यादुद्धरणं न भवति । अनित्यधारणपक्षेऽस्त्युद्धरणम् । यजमानस्य स्वासन उपवेष्टुं गमनम् । तत्प्रकारश्च गाहपत्याहवनीययोरन्तरालेन गत्वाहवनीयम प्रदक्षिणेन परीत्य पुनः तयोरन्तरालेनागत्य दक्षिणे कल्पित आसने उपविशेत, पत्नी च गार्हपत्यस्य पश्चाद्भाग उपविशेत् । आहवनीयस्य पश्चाद्भागे कूर्च निधानम् कुचं नाम काष्ठनिर्मितमासनपट्ट कथ्यते। स्रुचोनिधानायेदमा सनम् । अथवा कुशः प्रकल्पितमासनं निदध्यात् । अग्नीनां परिस्तरणम् । अग्नीन् परितः कुशानां स्तरणं परिस्तरणमुच्यते । अत्र कुशाः प्रागग्रा उदगग्राश्च भवेयुः। आहवनीयपर्युक्षणम् आहवनीयकुण्डाद् गार्हपत्यकुण्डपर्यन्तमुदकधारा क्षारणम् । पर्यंक्षणं परिषेचनं कथ्यते। इदं पर्युक्षणं गार्हपत्य दक्षिणाग्योरपि भवति । प्रधानहोमानन्तरमपि पर्युक्षणमिदं कर्तव्यम् । अग्निहोत्री गामध्वर्य हुयात् । दोहनस्थानं विहारस्य दक्षिणभागः, गां प्राङ्मुखीमुदङ्मुखीं वावस्थाप्य दोहनम् । दोहनपात्रं मार्तिकी स्थाली। दोहनेन सम्पादितस्य दुग्धस्य गाह 
परिशिष्टम् 
२७७ पत्यकुण्डादङ्गारान् पृथक्कृत्य तत्र श्रपणम् । श्रपणं नाम पक्वं यथास्यात्तथा तापनम् । ज्वलद्भिस्तृणैरवज्योतनम् । किञ्चिज्जलमासिंच्य पुनरवज्योतनं ज्वलद्भिस्तृणैः। अवज्योतनमिदं शृताशृतपरिज्ञानाय क्रियते । यदा शृतं भवति तदा उदग्भागे त्रिरुद्वासयेत् । उद्वासनं नामाङ्गारेम्यः पृथक्कृत्य भूमौ स्थाप नम्। स्र चः स्र वस्य च प्रतपनम् पाणिना तयोस्सम्मार्जनम् पुनः प्रतपनम् , 'उन्नेष्यामि' इति यजमानं पृष्ट्वा, तेनानुमतस्सन् स्थालीतः स वेण वारच. तुष्टयं त्रुचि उन्नयेद् दुग्धमध्वर्युः । इदं चतुर्गृहीतं दुग्धं प्रथमद्वितीयाहुत्यर्थम् । स्थाल्यां परिशिष्टं यद् दुग्धं तद् ब्राह्मणस्य पानाय । चतुर्गृहीतं पयः पलाशस मिधमन्तर्धाय मुखपात्रे स्रुचं धारयन्नध्वर्युः आहवनीये होतु नयेत् । आहवनीय देशमागत्य स्रुचं वामहस्ते धृत्वा दक्षिणहस्तेन समिधमग्नावादध्यात् । समन्त्र कमिदमाधानम् । प्रदीप्तां समिधमभिलक्ष्य तत्राल्पं पयो जुहुयात् -अग्निज्यों तिर्योतिरग्निः' इत्यादिना मन्त्रेण । इयं प्रथमा आहुतिः । गार्हपत्यस्य पश्चादास्तीर्ण कूर्चे खुचं निक्षिप्य गार्हपत्यमवेक्ष्य सुचमादाय प्रथमाइतेः स्थानादुत्तरस्मिन् प्रदेशे तूष्णीं द्वितीयामाहुति जुहुयात् । इदमाहुतिद्वयं प्रधानम् सूर्येऽस्तमिते भवति । 
____प्रकम्प्य कूर्चे निधाय स्थालीतः स वेण पय आदाय गार्हपत्य 'इह पुष्टि पुष्टिमते' इत्यादिमन्त्रण प्रथमाहुतिः, तूष्णीं द्वितीयाहुतिः, एवमेव दक्षिणाग्नौ होमद्वयं कृत्वा हुतशेषं पात्रान्तरेणादाय प्राश्य हस्तौ प्रक्षाल्याचम्य स्रचं जलेन पूरयित्वा 'देवाजिन्व' इति मन्त्रेण तज्जलमुत्तरतो निनयेत् । पुनः स्र चं जलेन पूरयित्वा 'पितृन जिन्व' इति मन्त्रेण दक्षिणतो निनयेत् । तृतीय वारं पूरयित्वा ईशान्यां दिशि पातयेत् चतुर्थवारं जलं पूरयित्वा 'आग्नये पृथिवी' इत्यादि मन्त्रेण यत्र कुर्चः स्थापितः तत्स्थाने क्षिपेत् । स्रुचं सुवञ्चाग्नौ प्रतप्य निधाय पर्युक्षणक्रमेणाग्निषु तिस्र स्तिस्रस्समिधः 'समिदसि' इत्यादि मन्त्रेणादध्यात् । एतदन्तं सायमग्निहोत्रप्रक्रिया। 
प्रातहॊमं सूर्येऽनुदिते कुर्यात् । पूर्ववद्यजमानस्य पत्न्याश्च यथादेशमुपवे शनम्, आचमनम् वाग्यमः 'उन्नयामी' त्यध्वर्युः यजमानेनानुज्ञातः पूर्ववत् पर्युक्षणोदकधारापरिस्तरणादिकं पूर्वाङ्गजातमनुष्ठाय 'सूर्यो ज्योतिः' इत्यादि मन्त्रण होमं कुर्यात् । अत्राप्याहुतिद्वयं पूर्ववत् । एवं यावज्जीवमनुतिष्ठेत् । 
दर्शपूर्णमासस्वरूपावगमात्पूर्व केचन साधारणा विषया ज्ञातव्या इति ते निरूप्यन्ते । दर्शशब्दोऽमावास्यावाची। पर्वप्रतिपत्सन्धौ अयं यागः कर्तव्यः । यद्यर्धरात्रौ मध्याह्न वा सन्धिरापतेतहि परेयुः प्रातरेवेष्टिः कर्तव्या। एवञ्च दर्शानन्तरं प्रातः प्रतिपद्यनुष्ठीयमानो दर्शयागः, पूर्णिमाया अनन्तरं प्रातः प्रतिपद्यनुष्ठीयमानः प्रौर्णमासयागः । उभयोरपि पर्वणोरनूष्ठीयमानमिदमेक कर्म आधानवदिदं द्वयहसाध्यं भवति । अर्थात् पर्वणि कानिचनाङ्गान्यारभ्य प्रतिपदि समापनीयोऽयं यागः । अग्निहोत्रवदयमपि नित्यः काम्यश्च भवति । 
२७८ 
मीमांसानयमञ्जर्याम् सर्वसामपीष्टीनामयं प्रकृतिः । समग्राङ्गोपदेशो यत्र तत्र प्रकृतिरिति व्यवहारः । एकैकस्मिन् पर्वणि त्रयस्त्रयः प्रधानयागा भवन्ति । पौर्णमास्याम्-आग्नेयो ऽष्टाकपालपुरोडाशयागः प्रथमः । अयञ्चामावास्यायामपि भवति । द्वितीय उपांशुयाजः । विष्णुप्रजापत्यग्नीषोमीयेष्वन्यतमा देवता, आज्यं द्रव्यम् । ततीयोऽग्नीषोमीय एकादशकपालपुरोडाशयागः । एवममावास्यायाम आग्नेयो ऽष्टाकपालपुरोडाशः प्रथमः, ऐन्द्रं पयः, ऐन्द्रं दधि-इति दधिपयोयागौ द्वितीय तृतीययागौ। इमौ यागौ सान्नाय्यशब्देनोच्यते । अनयोर्यागयोरनुष्ठाने स एवा धिकारी भवति यश्चानष्ठितसोमयागः। सोमयागमनष्ठाय दर्शपर्णमासानुष्ठानाय प्रवृत्तस्सान्नाय्येऽधिकुर्यात् । अननुष्ठितसोमयागस्य कृते सान्नाय्यस्थाने 'ऐन्द्राग्नमेकादशकपालं निर्वपेत्' इति विहित ऐन्द्राग्नपुरोडाशयागः । अमावास्यायामुपांशुयाजोऽप्यस्तोति केचनाशेरते। एवञ्च दर्शपूर्णमासयो षट् प्रधानयागा भवन्ति। अस्मिन् यागे चत्वार ऋत्विजः-अध्वर्युः, ब्रह्मा, होता आग्नोघ्रश्चेति। अध्वर्युर्याजुर्वेदिकं कार्यं करोति, ब्रह्मा त्रिवेदी निरीक्षणकायं तस्य, होता ऋग्वेदी याज्यापूरोनुवाक्यादिमग्त्रपठनं करोति, 
आग्नीघ्रस्त्वध्वर्योः सहायकः। 
पर्वद्वये ये प्रधानयागाः प्रदर्शिताः तेषां पूर्वाङ्गान्युत्तराङ्गानि च भूयांसि कर्तव्यानि। अङ्गसाहित्यमाप्नुवाना एव प्रधानयागाः फलसाधकाः । एके. नाप्यनेन विहीनाः फलं न साधयेयुः । प्रधानयागा अपि भिन्नकालानुष्ठेया मिथस्साहित्यमवाप्यव फलं साधयितुं क्षमाः। सर्वेषां साहित्यञ्च नियत कञ्चन क्रममाश्रित्य सम्पाद्यते । क्रमनियामकप्रमाणानि षट् श्रुत्यर्थपाठस्थान मुख्यप्रवृत्याख्यानि । एवम्-अङ्गत्वावगमाय षट् श्रुतिलिङ्गवाक्यप्रकरणस्थान 
समाख्याख्यानि। 
__अत्रैवं शङ्का समुदेति तेन तेन प्रमाणनाङ्गत्वमवगम्यताम्, क्रमो वा निश्चीयताम्, तस्य तस्यानुष्ठानानन्तरं क्रियात्मकत्वेन तेषां नाशात्कथं साहि त्यमवधार्यताम् इति, अत्र वदन्ति-वेद एवात्र नियामक इति । वेदस्तु दशंपूर्णमासवाक्येन यागस्य स्वर्ग प्रति साधनतामवबोधयति । यागस्तु नश्वरः । फलकाले न तिष्ठति, यदा यागः न तदा फलम् । फलयागयोस्साध्यसाधन भावस्तु वेदबोधितस्समर्थनीयः । अतो वेदबोधित्वान्यथानुपपत्त्या नश्वरोऽपि यागः किञ्चिदपूर्व जनयित्वा नश्यतीति स्वीकर्तव्यम् । तदिदमपूर्व सकलाङ्ग सहितप्रधानानुष्ठानादानन्तरं जायत इति स्वीक्रियते । तदिदमेवापूर्वं परमापूर्व फलापूर्वमित्यादिशब्दैर्व्यवह्रियमाणं यजमानात्मनि समवेतं सत् कालान्तर भाविस्वर्गादिफलं यजमानाय प्रापयति । दण्डस्य घटजनकता दण्डजन्यभ्रमि द्वारैव स्वीक्रियते यथा तथैव तत्तद्यागजन्यापूर्वद्वारा यागस्य फलजनकतेत्या श्रीयमाणे न काचिद्धानिः । अपूर्व मनङ्गीकृत्य यागस्वर्गयोस्साध्यसाधनभाव मुपपादयद्भिः वेदाविरोधे नैव साध्यसाधनभाव उपपादनीयः । लौकिकव्यव 
परिशिष्टम् 
२७६ हारोऽपि पर्यवेक्षणीयः, लोके सर्वविधमपि निमित्तकारणं कञ्चन व्यापारमा श्रित्यैव कायं साधयतीत्यनुभवबलाद् यागोऽपि अपूर्व व्यापार रूपं स्वीकृत्य स्वसाध्यं साधयतीति कर्ममीमांसकानां सरणिः । दार्शनिकस्सर्वोऽपि स्वस्वमति सिद्धां सरणि परिष्कृत्य तदनुकूलान् पदार्थान् परिकल्प्य गच्छतीति निसर्गसिद्धः पन्थाः । नैयायिकानान्तु वेदः पौरुयेयः, पुरुषस्त्वीश्वरः, स चाप्तः, आप्तप्रणी तत्वाच्च वेदाः प्रमाणम् । मोमांसकानान्तु वेदोऽपौरुषेयः, पुरुषदोषलेशासंस्प र्शात् वेदाः स्वतः प्रमाणम् । यथायथं वेदवाक्यार्थावबोधायव खलु मीमांसा शास्त्रं प्रवृत्तम् । वाक्यार्थनिर्णयायाधिकरणेषु जैमिनिना विविधा न्यायाः प्रवर्तिताः । तत्तन्न्यायसिद्ध एव वाक्यार्थः प्रामाण्यमर्हति । न्यायवैपरीत्ये कथं वाक्यार्थस्स्वीकर्तव्यो भवेत् । तदत्रापूर्वाधिकरणे द्वितीयप्रथमतृतीये 'यजेत स्वर्गकामः' इत्यादीनां वाक्यानो यागस्वर्गयोस्साध्यसाधनभावाख्यो वाक्या र्थोऽपूर्वद्वारैव साधितः । तत्तदधिकरणसिद्धन्यायेषु पर्यालोच्यमानेषु वाच्यलक्ष्य गौणभेदेन भिन्ना येऽर्थास्सर्व एव ते तत्तन्न्यायसिद्धा इत्युपपादनं न दुष्करम् । अतश्चापूर्वाधिकरणसिद्धन्यायेनापूर्व नाम किञ्चदस्तोति स्वीकृत्य स्वर्गयाग योस्साध्यसाधनभावावबोधकस्य 'यजेत स्वर्गकामः' इत्यादेर्वाक्यस्यार्थोऽवबो द्धव्यः । वेदप्रामाण्यानुसारेण यागक्रियायाः स्थायित्वं वा यागध्वंसस्य फलजन कत्वं वाभ्युपेत्य वाक्यार्थनिर्णये क्रियमाणेऽपूर्वाधिकरणन्यायविरोधस्स्यात् । अस्तु न्यायविरोधः, वयन्तु तर्केणव पदार्थस्य वा वाक्यार्थस्य वा निर्णय कुर्म इति वदन्तोऽन्याय्ये वत्मनि गच्छन्तीति सन्तोष्ट व्यं भवति । अतो मीमांसका नां मतेऽपूर्व नाम सर्वस्वं भवति । अयं लोकः, परलोकः, जन्मजन्मान्तरम्, पुण्यं पापम्, निन्दितमनिन्दितम्, धर्मोऽधर्मः, भक्ष्यमभक्ष्यम्, शोचमशौचम् इत्येवं विवेकशीला अपूर्वेण विना विविच्य पदार्थान् प्रतिपादयितुं न समर्था भवेयुः । अतश्च न्यायं सङ्ग्रह्यान्याय्यं त्यक्तव्यम्' इति नावमिकन्यायेनान्या य्यमपूर्वाभावं सन्त्यज्य न्याय्यमपूर्वं स्वीकृत्य प्रकृतमनुसरामः।। 
___दर्शपूर्णमासयोः परमापूर्वम्, समुदायापूर्वम्, उत्पत्यपूर्व अङ्गापूर्वमिति चतुर्विधान्यपूर्वाणि । अङ्गेषु पूर्वाङ्गान्युत्तराङ्गानि चेति द्विविधानि । तत्रापि सन्निपत्योपकारकारण्यारादुपकारकाणि चेति भेदः । कर्मणो द्रव्यं देवतां वोद्श्यि विहितं सन्निपत्योपकारकम्, द्रव्यदेवताद्यनुद्दिश्य विहितमारादुपकारकमिति तयोः स्वरूपम् । सन्निपत्योपकारकं दृष्टार्थमदृष्टार्थमुभयार्थमिति त्रेधा भवति । आरादपकारकम्त्वदृष्टार्थमेव । पूर्वाङ्गानि नियतं क्रममाश्रित्यानुष्ठीयमानानि स्वस्वजन्यापूर्वद्वारा तत्तत्प्रधानयागजन्योत्पत्यपूर्वे उपयुज्यन्ते । आरादुपकार काणि तु परमापूर्वोत्पत्तौ साक्षादुपयुज्यन्ते । पर्वद्वये पृथग्नुष्ठीयमानः प्रधान यागैः स्वस्वाङ्गकलापसहितैः यानि त्रीणि त्रीण्युत्पत्त्यपूर्वाणि उत्पाद्यन्ते तानि पृथक्पृथगेकैकं समुदायापूर्वमुत्पाद्य तद्द्वारा षष्णां प्रधानयागानां साहित्य सम्पाद्यते। समुदायापूर्वेण विना भिन्नकालवतिनां तेषां साहित्यं दुर्घटम् । 
२८० 
मीमांसानयमञ्जाम् एवञ्च दर्शपूर्णमासयोः अङ्गापूर्वाणि उत्पत्यपूर्वाणि समुदायापूर्वद्वयम्, तेन च परमापूर्वमिति स्थितिः । 
इदा! क्रमशोऽङ्गानि निरूपयामः-दर्शपूर्णमासयोः पौर्णमासपूर्वत्वेन पौर्णमासेष्टिः प्रथममनुष्ठेया 'पूर्वा पौर्णमासी'ति (का० श्रौ० २.११ ) सूत्रोक्तः। पौर्णमास्यामारभ्य तदुत्तरप्रतिपदि समापनीया। सूत्रकारेण 'सद्यो वा प्रातः' (का० १.१.१६) इति सूत्रयता विकल्पतया सद्यः कालोऽपि विहितः । तत्र प्रथममङ्गम्-उपवासः। उपवासश्च नानशनरूपः, किन्तु यमनियमपरः। एवञ्च व्यहकालपक्षे यमनियमपुरस्सरं स्थित्वा परेधुः प्रतिपदि पौर्णमासे ष्टिरनुष्ठेया। यमनियमपरिग्रहश्च यजमानसंस्कारकः । अनन्तरम्-अन्वाधानम 'ममाग्ने व! विहवेष्वस्तु' इत्यादिना मन्त्रणाहवनोये समिधः स्थापन मिति तस्यार्थः। समन्त्र कमिदं समिदाधानम् । एवं तुष्णीमपरां समिधं स्थापयेत् । अनेनैव प्रकारेण गहिपत्ये दक्षिणाग्नौ च समन्त्रकामन्त्रके द्वे द्वे समिधावादध्यात् । 'ममाग्ने' इति मन्त्रस्थाने 'ओ भूः, ओ भूवः, ओ स्व इति व्याहृतिमन्त्रो विकल्पेन विहितः । तृतीयः प्रकारः-तूष्णीमेव द्वे द्वे समिधौ गार्हपत्याहवनीयदक्षिणाग्निष्वादध्यात् इति सूत्र कारः । इदमन्वाधानं देवता. परिग्रहार्थत्वेनानुष्ठीयत इत्यदष्टार्थं क्रियते । मांसभक्षणवर्जनादिनियमपरिग्रहः, केशश्मश्रुवपनमिति यजमानेनानुष्ठेये । पौर्णमास्या अपराल व्रतोपायनीयम् । व्रतं नाम भोजनम् यज्ञीयेनान्नेन क्रियते तद् व्रतोपायनीयम् । दृष्टप्रयोजनमिदं भोजनम् । अतश्च 'व्रतोपायनीयमश्नीतः' इति नियमविधिः । यदि भुञ्जीत तहि तद् व्रतोपायनीयमेवेति । सत्यवदनादिरूपव्रतग्रहणम् । आहवनीयस्य पश्चाद्भागे तिष्ठन् उदकं स्पृष्ट्वा 'अग्ने व्रतपते' इत्यादिना मन्त्रेण व्रतं नियम यजमानो गृह्णीयात् । सत्यवदनं पूर्वत एव सिद्धम् , अत्रापि कर्माङ्गतया विधिः । तेन सत्यवदनापचारे श्रौतं प्रायश्चित्तं कर्तव्यम् । सायं फलान्यश्नीयेतां यजमानस्तत्पत्नो च । रात्रौ आहवनीयागारे गार्हपत्यागारे वा भूमौ शयनम् । इमानि प्रथमदिनकर्त्तव्यान्यङ्गानि। परेधः प्रतिपदि प्रातः स्नानसन्ध्यादिक मनुष्ठाय यथाविधि अग्निहोत्रं हुत्वा ब्रह्मवरणं कुर्यात् 'भूपते भुवनपते' इत्यादिना मन्त्रेण । वृतश्च ब्रह्मा 'अहं भूपतिरहं भुवनपतिः' इत्यादि मन्त्रं 
स्पते यज्ञ गोपाय' इति यजमानेन प्रार्थितो ब्रह्मा आहवनीयपश्चा द्भागेन दक्षिणां दिशमागत्य स्वासनं 'अहं दैधिषव्यादेत' इत्यादि मन्त्रेण वीक्ष्य तृणं निरस्य, 'इदमहं बृहस्पतेः' इत्यादि मन्त्रमुच्चारयन् आहवनीयाभिमुखं वाग्यत उपविशेत् । 
अध्वर्यु कर्तृकमपां प्रणयनम् प्रोक्षणसाधनभूतानामपां जलकुम्भाच्चमसेन प्रणीतापात्रेण पृथक्करण मपां प्रणयनमुच्यते । 'ब्रह्मन्नपः प्रणेष्यामी'ति ब्रह्माणं पृच्छन्नध्वर्युः 'ओ प्रणय' इति ब्रह्मणानुज्ञातः प्रणयनं कृत्वा प्रणीतापात्रमाहवनीयस्योत्तरतः बहिर्वेदि 
परिशिष्टम् 
२८१ 'कस्त्वायुनक्ति' इत्यादि मन्त्रेण स्थापयेत् । अग्निप्रणीतयोरन्तरालेन कोऽपि न गच्छेत् । 
वेदिपरिस्तरणं पात्रसादनञ्च अध्वर्युः प्रागग्रैरुदगग्रैश्च कुशैः आहवनीयगार्हपत्यदक्षिणाग्नीन् क्रमेण परिस्तृणाति-अग्नीन् परितः स्तृणाति । इदं परिस्तरणं कथ्यते। पात्राणां द्वन्द्वशः स्थापनं पात्रसादनमुच्यते । पान्ति रक्षन्ति हविरादिकं यानि तानि पात्राणि । अत एव यज्ञायुधत्वेन पात्राणां श्रुतौ कीर्तनम् 'दश यज्ञायुधानि' इति । शूर्पम्, अग्निहोत्रहवणी, स्फ्यः, कपालानि,शम्या, कृष्णाजिनम्, मुसलम्, उलूखलम्, दुषत्, उपल मिति दश पात्राणि । शूर्पण विविनक्ति''अग्निहोत्रहवण्या हवींषि निर्वपति' 'स्फ्येनोद्धन्ति' 'कपालेषु श्रपयति' शम्याया अधि दृषदमु पदधाति' 'कृष्णाजिनमास्तृणाति' 'मुसलेनावहन्ति उलूखले धान्यान्यावपति' 'दृषदि तण्डुलानोप्योपलेन पिनष्टि इतोमानि पात्राणां विनियोजकानि वाक्यानि । पात्राणां सादनं गार्हपत्यस्य पश्चादुत्तरतो वा भवेत् । गाई पत्यस्य पश्चादवस्थितशकटाद्धविनिर्वापार्थं शूर्पमग्निहोत्रहवणीञ्चादाय तयोः प्रतपनं कृत्वा 'धूरसी'ति मन्त्रेण शकटस्य धुरमभिम शेत् । एवमीषाया अभिमर्शनम् । अभिमर्शनमिदमुभयत्र समन्त्रक भवति । शकटस्य दक्षिणं चक्रभारुह्य हविष्यान् प्रेक्षेत । आरोहणप्रेक्षण समन्त्रके भवतः। धान्योपरि विद्यमानलोष्ठतृणादि निरासः । तेषामभावे धान्यानां स्पर्शनम् । स्पर्शनं समन्त्रकम् । 
प्राग्नेयादियागर्थ निर्वापः निर्वापो नाम शकटावस्थितस्य धान्यस्य पृथक्करणम् । अग्निहोत्रहवणी समेतं शर्प शकटे निक्षिप्य 'देवस्य त्वा सवितुः' इत्यादिमन्त्रेणाध्वर्यः मुष्टिना धान्यं गृहीत्वाग्निहोत्रहवण्यां निक्षिपेत् । एवं त्रीन् मुष्टीन् समन्त्रकान्निक्षिप्य चतुर्थं तूष्णीं निक्षिपेत् । अयमाग्नेयहविनिर्वापः । एवमेवाग्नीषोमहविनिर्वापः शकटावस्थित धान्यमभिमश्याध्वर्युः 'स्वरभिविख्येषम्' इति मन्त्रेण पूर्व दिशं वीक्ष्य शकटादवरोहति । शूर्पस्थं हविः गार्हपत्यस्य पश्चाद्भागे स्थापयित्वा स्वासनादुत्तिष्ठेत् । पवित्रार्थ कुशयोः छेदनम्, यथाविधि पवित्रसम्पादनम् पवित्रमग्निहोत्रहवण्यां निक्षिप्याग्निहोत्रहवणीं जलेन पूरयित्वा ता आप उत्पूनाति पवित्राग्रभागं वामहस्ताङ्गुष्ठतर्जनीभ्यां तथैव मूलभागं दक्षिण हस्तागुष्ठतर्जनीभ्यां परिगृह्य पूर्वां दिशमारभ्य पश्चिमदिक्पर्यन्तं चालयेत् । इदमेवोत्पवनं कथ्यते। प्रणीतापात्रस्थिताभिरद्भिः अग्निहोत्रहवणीस्था आपः प्रोक्षति। अनन्तरं शूर्पस्थे हविषी प्रोक्षति । सर्वत्र प्रोक्षणं समन्त्रकम् 'अग्नये त्वा जुष्टं प्रोक्षामि' 'अग्निषोमाभ्यां त्वा जुष्टं प्रोक्षामि' इति प्रोक्षेत् । एवमेव प्रतिपात्रं पृथक पृथक् मन्त्रण 'दैव्याय कर्मणे' इत्यादिना प्रोक्षणम्। प्रोक्षणी नामसञ्चरे-यत्र सञ्चारो निषिद्धः तत्र स्थापनम् । मन्त्रपुरस्सरं कृष्णाजिनभा दाय 'अवधूतं रक्षः' इत्यादिमन्त्रेणावधुनोति । अवधूननं कम्पनम् । तच्च 
२८२ 
मीमांसानयमञ्जर्याम् दष्टफलकम् यद्धल्यादिकं लग्नं भवति तदपसारणाय। वेद्यां कृष्णाजिनं प्रत्यग्ग्रोवमास्तृणीयात् । अस्तीर्णं वामहस्तेन स्पृष्ट्वा 'आदि रसि' इति मन्त्र णोलखलं स्थापयित्वोलूखले हविर्द्रव्यं प्रक्षिपेत् 'अग्नेस्तनूरसि' इत्यादिमन्त्रेण । अत्राध्वर्युयजमानौ वाचं विसृजतः । मुसलमादाय हविष्येष्ववदधाति आदानस्य स्थापनस्य च पृथक्पृथङ्मन्त्रः । हविष्कृदेही ति हविष्कृत आह्वानम् । हविष्कृत् यजमानपत्नी। सा ब्रीहीनवहन्ति । आह्वानसमयेऽग्नीत् शम्यया दषदं त्रिवार घट्टयति । आग्नीध्रोऽवहतं हविः शूर्पमादाय तत्र प्रक्षिप्तं नि पुनाति तुषाणां पृथक्करणम् -निष्पवनम् । ततः तण्डुलेषु संलग्नानां तुषाणां निरसनं तुषोपवा पशब्देनाभिधीयते। 'पुरोडाशकपालेन तुषानुपवपति' इति विधिः। शूर्पण विविनक्ति । 'देवो वस्सविता' इत्यादिमन्त्रेण हविष्यान् पात्र्यामोप्यानामिकया स्पृशेद् । इदमेवाभिमन्त्रणमिति कथ्यते । 
अनन्तरं फलीकरणम्-तण्डुलकणानां पृथक्करणम् पृथक्कृय कणान् फलीकरणपात्रे निदध्यात् । एतेषां कणानामग्रे दक्षिणाग्नौ होमो भविष्यति । अयं फलीकरणहोम इत्युच्यते । 
पेषणं कपालोपधानञ्च ____ अध्वर्युस्तण्डुलानां पेषणम्, कपालानामुपधानमाग्नीध्रश्च युगपत्कुरुतः । कपालोपधानायाग्नीध्रः उपवेषेण काष्ठेन गार्हपत्याङ्गारान् पृथक्कुर्यात् । गार्हपत्यस्य दक्षिण भागेऽङ्गारान् निधाय तदुपरि कपालानां निधानं कपालो पधानं कथ्यते। उपवेषादानस्य कपालोपधानस्य च पृथङ्मन्त्रः । वामाङ्गुलि स्पृष्टे कपालेऽङ्गारनिधानम् । एतेन कपालानामधः स्थितेनोपरिस्थितेन चाङ्गरेण कपालास्तप्ता भवेयुः । कपालानामुपधानक्रमो वर्तते । तेन क्रमेण समन्त्रकमुपधानं भवति । एवमाग्नेयपुरोडाशार्थमष्टौ कपालान्युपधायाग्नीषो मोयपुरोडाशार्थ मेकादशकपालानि यथाक्रम समन्त्रकाण्युपदध्यात् । उपहितानां कपालानामङ्गारस्तापनम् । एतावत्कृत्वाग्नीध्रः उपसर्जनीरधिश्रयति । पिष्ट संयवनार्था आपः उपसर्जन्यः कथ्यन्ते । पेषणप्रकारः-पूर्ववत्कृष्णाजिनादानम् तदास्तरणम अवधननमित्यादिकं कृत्वा कृष्णाजिने दषद निदध्यात। दषदो ऽधस्तात् द्वादशाङ्गुलां शम्यां तदुपरि शिलां स्थापयेत् । शिलाया उपरि उपल स्य शिलापुत्रकस्य निधानम् । तण्डुलानामावपनं पेषणाञ्चाध्वर्युः कुर्यात् । सर्वमिदं कर्मजातं समन्त्रकं भवेत् । पेषणानन्तरं उपलया कृष्णाजिनोपरि किञ्चित्पिष्टं पातयेत् । इदं प्रोहणपदेनाभिधीयते । प्रोहणानन्तरं तदीक्षणम् । पेषणावसरे ब्रह्मा वेदं हस्तेन परिगृह्यपात्रान्तरस्थमाज्यमाज्यस्थाल्यां निर्वपेत् । सपवित्रायां पात्र्यां पिष्टानां संयवनायावापः । गार्हपत्यस्य पश्चादुपविश्या ध्वर्यः आग्नीध्रण समानीत। उपसर्जनीः सपवित्रेण पाणिना प्रतिगृह्य पिष्टान संयोति-मिश्रयति । इदमेव संयवनम् । संयवनेन संस्कृतं पिष्टं समं विभज्य द्वौ पिण्डौ कृत्वा 'इदमग्नेः' 'इदमग्नीषोममोः' इति निदिशेत् । ब्रह्मा आज्यम 
परिशिष्टम् 
२८३ धिश्रयेत् कपालानामुपरि द्वयोः पुरोडाशयोरधिश्रयणं समकालेऽध्वर्य राग्नीध्रश्च कुरुतः । पुरोडाशप्रथनम्। यावत्परिमाणानि कपालानि तावत् पृथुकरणं पुरोडाशप्रथनपदार्थः । प्रथनान्तरं तयोरद्भिरभिमर्शनम् । अभिमर्शनमन्त्रः 'अग्निष्टे त्वचं माहिसीत्' इति । 

### पर्यग्निकरणम्
 ज्वलदङ्गारैः परितो भ्रामणं पर्यग्निकरणपदार्थः। पुरोडाशयोरेव नेदं पर्यग्नि करणम्, किन्तु वेद्यामासादितस्याज्यस्यापि कर्तव्यम् । समन्त्रकमिदं पर्यग्निकरणं भवति । पर्यग्निकरणानन्तरं पुरोडाशोपरि अङ्गराणां निधानं श्रपणार्थ कर्तव्यम् । तप्तकपालेषु पुरोडाशाधिश्रयणं तदुपरि अङ्गाराणां निधानञ्चेति द्वयं पुराडाशपाकार्थं भवति । पक्वापक्वपरिज्ञानार्थमभिमर्शनं कर्तव्यं समन्त्रकम् । अनन्तरं भस्माध्यूहनम् । इदमभिवासनमिति कथ्यते । भस्माभिवासनं वेदेनोपवेषेण वा भवति। 
प्राप्त्यनिनयनम् आप्त्येभ्यः तत्संज्ञकदेवताभ्यः पात्रीप्रक्षालन जलमगुलिप्रक्षालनजलञ्च समन्त्रक परस्परमसंसृष्टं भूमौ निनयेत् । 
अन्वाहार्यपचनम् -दास दर्शपूर्णमासयोर्दक्षिणात्वेन दीयमानमोदन मन्वाहर्यमित्युच्यते। तस्य पाको दक्षिणाग्नौ भवति । अतएवान्वाहार्यपचन इति दक्षिणाग्ने म सम्पन्नम् । येन पात्रेण तदोदनं पच्यते तत्पात्रं दक्षिणाग्नावधिश्रयेत् । 
वेदिनिर्माणम् अग्निहोत्रिणां गृहेषु प्रागेव निमिता वेदिस्संरक्ष्यते, किन्तु क्रत्वनुष्ठानदिने खननोद्धननादिसंस्काराः समन्त्रकाः कर्तव्याः । वेदिनिर्माणप्रकारः 'अपरेणा हवनीयं वेदि खनति' इत्यादिनां सूत्रण द्वितीयाध्यायषष्ठयां कण्डिकायां कात्यायनेन कीर्तितः । खननादिकमाग्नीध्रस्य ऋत्विजः कर्म । आग्नीध्रः खातां मृदं परिसमुह्य-एकत्रीकृत्य पुरीषान्तरमानीय तत्र प्रक्षिपेत् । खाता मृत् पुरीषशब्देनोच्यते। 
उत्करः आग्नीध्र आहवनीयोत्तरत उत्करं कुर्यात् । अनपेक्षितपांसुतृणादीनां प्रक्षेपणस्थानमुत्करशब्दाभिधेयम् । इदञ्च स्थानं गर्तरूपं भवति । अत्राग्नीध्रस्य 'इन्द्रस्य बाहुः' इति मन्त्रजपः । 
स्तम्बयजुर्हरणम् अध्वर्युकर्तृकमिदं कर्म । यस्मिन् देशे वेदिनिर्माणं भविष्यति तस्मिन् स्थाने उदगग्रं तृणं निदध्यात् । तदिदं निधानमेव स्तम्बयजुर्ह रणमुच्यते । 
२८४ 
मीमांसानयमञ्जर्याम् निक्षिप्तस्य स्फ्येन प्रहरणमध्वर्युः कुर्यात् । तदुपरि पुरीषं खातां मृदं प्रक्षिप्य स्फयन द्रढीकृत्य प्रोक्षति । अनन्तरं वेदेरियत्तां निश्चेतुं स्फयन रेखाकरणं पूर्वपरिग्रहशब्देनाभिधीयते। यथा पूर्वपरिग्रहः तथोतरपरिग्रहं कृत्वा वेदि निर्माय तत्र प्रोक्षण्यासादनायाध्वर्यः 'प्रोक्षणीरासादय' इत्यादिषान् आग्नीध्राय दद्यात् । षदानमाग्नीध्रस्य प्रैषार्थकरणमध्वर्योः । वेदिस्तरणात्पूर्वं वेद्यां पतितं तृणकाष्ठदिकं निरस्येदध्वर्यः । हस्तौ प्रक्षाल्य वेदि परिस्तीर्य तत्र प्रणीताः स्फयं इध्मं बहिश्चासादयेत् । अनन्तरमध्वर्युः गार्हपत्ये स्रुवं प्रतप्य वेदाङ्गः संमृज्यवं पुनः कृत्वा सुवमन्यानि च पात्राण्याग्नीध्राय दद्यात् । स च पात्राणि वेद्यामासा दयेत् । संमार्जनीनां वेदाग्राणामुत्करे प्रासनमध्वर्युः कुर्यात् । 
प्रत्नोसनहनम् अनन्तरं निऋतिकोण उपविशन् यजमानपत्नी मुजनिर्मितेन त्रिगुणितेन योक्त्रेण कटिप्रदेशे संबहन-बन्धनं परितो वेष्टनं कुर्यादध्वर्यः। 'अदित्य रास्नासि' इति सन्नहनमन्त्रः । पत्नीसंसकारकमिदं कर्म । अनन्तरं पत्नीमाज्य मवेक्षयति । पत्न्याऽवेक्षितमाज्यं वेद्यां स्थापयेत् । प्रोक्षणीभ्यः पश्चात्स्थापनम् । 
उत्पवनम् पोक्षणीनामाज्यस्य च पवित्राभ्यामुत्पवनं कुर्यात् । उत्पवनं नाम पूर्वा परतया चालनम् । उत्पवनानन्तरं यजमानकर्तृकमाज्यावेक्षणम् । 
___प्राज्यग्रहणम् स्र वेणाज्यस्थालीतः जुहूपमृद्धृवासु पात्रेष्वाज्यं गृह्णीयात् । जुह्वां चतुर्वारं 'चतुर्जुह्वां गृह्णाति' इति वचनात् । 'अष्टावुपभृति गृह्णाति' इत्यष्टवार मुपभृति । 'चतुर्बुबायां' इति चतुर्वारं ध्रुवायां ग्रहणम्। जुहूस्थमाज्यं प्रयाजानां, उपभृति गृहीताज्यं प्रयाजानूयाजानां ध्रुवास्थमाज्यं सर्वयज्ञाना मनुष्ठानाय भवति । ग्रहणे सर्वत्र मन्त्रा भवन्ति । अनन्तरमिमं वेदि बहिश्च प्रोक्षणीभिः प्रोक्षेत् । प्रोक्षणीशेषं बहिषां मूले सिञ्चेत् । सेचनानन्तरं बहि मुंष्टिमादाय विस्रस्य ततः प्रस्तरं पृथक्कृत्य ब्रह्मणे दद्यात् । बहिषां लवनावसरे यः प्रथमो मुष्टिः स प्रस्तरंपदेनाभिधीयते । लवनानन्तरमस्य प्रस्तरमुष्टेः भूमौ निक्षेपो निषिद्धः । अस्य च वेदिपरिस्तरणानन्तरं तदुपरि परिस्तरणे विनियोगो भविष्यति। अतोऽयं ब्रह्मणे दीयते। वेदिपरिस्तरणपर्यन्तं ब्रह्मा प्रस्तरं धारयति । 'ऊर्णम्रदसं त्वा स्तृणामि' इति मन्त्रण बहिषा वेदि स्तृणाति त्रिवारम् । इध्मादेकां समिधं ब्रह्मणस्सकाशात्प्रस्तरञ्चादाय प्रस्तरमुपरि धारयन् समिधमाहवनीये निदध्यात्, येनाहवनीयः प्रज्ज्वलितस्स्यात् । अनन्तर माहवनीयकण्डस्य मध्यमे दक्षिण उत्तरेच भाग तीन परिधीन परिदध्यात । इदं परिधिपरिधानं कथ्यते । बाहुमात्राण्यााणि एकवृक्षीयानि पलाश-वैककृत कामर्यबैल्वानि काष्ठानि त्रीणि परिधिशब्देनोच्यन्ते । पूर्वपूर्वालाभे उत्तर 
परिशिष्टम् 
२८५ मुत्तरं ग्राह्यम्। त्रयाणां परिधानं समन्त्रक भवति । अनन्तरं वेद्यां यानि बर्हीष्यास्तृतानि तदुपरि द्वे दोघे तृणे तिरञ्ची निदध्यात् । इमे तृणे विधृति शब्देनोच्यते । तदुपरि प्रस्तरं स्तृणीयात् । विधृत्योः (द्वयोः तृणयोः) इदं कार्य यत् सत्यवसरे प्रस्तरस्यास्तृतबहिर्यः पृथग्ग्रहणम् । प्रस्तरोपरि जुहूपमृध्रुवाणां स्थापनं कुर्यात्समन्त्रकम् । पात्र्यां स्थानद्वये आज्यलेपं कृत्वा लेपोऽयमुपस्तरण मित्युच्यते ) तत्राग्नेयं पुरोडाशम् अग्नीषोमीयपुरोडाशञ्च स्थापयित्वा पुरोडाशयोरुपरि घृतं क्षारयेत् । क्षारणमिदमभिधारणं कथ्यते। पुरोडाश श्रपणार्थं यानि कपालानि तेषु सुवेणाज्यलेपं कृत्वा सङ्ख्यया तान्युद्वासयति प्रथममुद्वासयामि द्वितीयमुद्वासयामि इति । वेद्यामासादितानां हविषामा लम्भनं-स्पर्शः, एवमात्मनश्च स्पर्शः । आत्मस्पर्शो नाम हृदये हस्तेन स्पर्शः कथ्यते। 
सामिधेन्यनुवचनम् समिदिन्धनप्रकाशका मन्त्राः सामिधन्यः कथ्यन्ते । इमे मन्त्रा एकादश सन्ति-'प्रवोवाजा अभिद्यव' इत्याद्याः । 'त्रिः प्रथमां त्रिरुत्तमाम्' इत्यनुशासनेन प्रथमा अन्तिमा च ऋक त्रिस्त्रिरभ्यस्यते। तेन पञ्चदश ऋचस्सिध्यन्ति । दर्शपूर्णमासयोः 'पञ्चदश सामिधनीरनुब्रूयात्' इति विधिना पञ्चदश संख्या सामिधेनीनां भवति । सामिधेन्यनुवचनं होतृकत कम् । तत्र होत्रर्थमध्वर्युः सदनं कल्पयति । तत्र स्थित्वा 'सामिधेनीरनुब्रूहि' इत्यध्वर्योः प्रेषं श्रुत्वा होता मन्त्रान् पठति । एकैकस्या ऋचोऽन्ते होता प्रणवमुच्चारयति, तदवसरेऽध्वर्यु रेकैकां समिधमाहवनीये आदधाति । आधायकां समिधमनूयाजार्थमव शेषयेत् । अत्राष्टादश समिधो भवन्ति । सामिघन्यनुवाचनान्तेऽध्वर्युर्वेदेना हवनीयं त्रिरुप वीज्य स्रवेण पूर्वाधारं कुर्यात् । 
प्राधारः आघ्रियत इत्याधारः । आज्यं क्षारयेदित्यर्थः । वायव्यकोणादाग्नेयकोणान्तं क्रियमाणं क्षारणं पूर्वाधार इति कथ्यते । क्षारणञ्च 'ऋजुमाघारति ऊर्ध्वमा धारयति, सन्ततमाधारयति' इति विधया कर्तव्यम् । पूर्वाधारोऽयं प्रजापति देवताकः । पूर्वाधारमनुष्ठायाध्वर्युणा 'अग्नीदग्नीन् संमड्ढि' इति प्रषित आग्नीध्रोऽग्निसंमार्जनं कुर्यात् । अध्वर्युश्च 'ओ नमोदेवेभ्यः नमः पितृभ्यः' इति देवान् पितृ श्चाञ्जलिना नमस्कृत्याप उपस्पृश्य यजतिदेशं सञ्चरेण गत्वा (होमदेशः यजतिदेश इति विभागः-अग्नेः पश्चाद् भागो होमदेश दक्षिणभागश्च यजतिदेशः ज्ञेयः ) ईशानाभिमुखस्तिष्ठन् उत्तराघारमाघारयेत् । अयमाघारः निर्ऋतिकोणादीशानकोणान्तः इन्द्रदेवताकस्समन्त्रको भवति । 
स्रुचौ स्वस्थाने निधायाध्वर्युरिध्मसंनहनमादाय ( यैस्तृणैरिध्मानां﻿२८६ 
मीमांसानयमञ्जर्याम् बन्धनं भवति तानि इध्मसंनहनानि भवन्ति) आश्रावणप्रत्याश्रावणपूर्वक होत वरणं कुर्यात् । तदनन्तरं यजमानायाणि कीर्तयेत्। यजमानायकोर्तनान्ते होतुर्नामोच्चारणानन्तरं पार्श्व उपविष्टयोरध्वर्वाग्नीध्रयोरंसदेशं होता संमशेत् । होता यदा 'अग्निर्होता' इति मन्त्रं पठति तदाध्वर्यः स्रचावादाय (स्रुक्छब्देन जुहूः उपभृच्च गृह्येते) यजतिदेशं गत्वा पञ्च प्रयाजान् अनुतिष्ठेन् । 
प्रयाजाः 'समिधो यजति तनूनपातं यजति इडो यजति बहिर्यजति' स्वाहाकारं यजति इति पञ्च प्रयाजानां विधायकवाक्यानि। अत्र समिदादयश्शब्दा यागनाम्नां वाचकाः। अध्वर्योराश्रावणम् 'ओश्रावय' इति आग्नीध्रस्य प्रत्या श्रावणम् 'अस्तु श्रौषट्' इत्याश्रावणप्रत्याश्रावणे जातेऽध्वर्युः होतारं 'समिधो यज'इति प्रेष्यति। याज्यामन्त्रपठनान्ते होता 'वौषट्' इति वषट्कारं यदा करोति तदाध्वर्यः जुहस्थाज्यं किज्जुिहयात् । अयं प्रथमः प्रयाजः । द्वितीयादिप्रयाजेष्वध्वर्यः 'यज यज' इत्येव प्रेषं दद्यात् । पूर्ववद् वषट्कारान्ते द्वितीयं तृतीयञ्च प्रयाजं जुहस्थेनाज्येन कृत्वा चतुर्थपञ्चमप्रयाजार्थम् उप भृत्पात्रगतादाज्यादध जुह्वामानयेत् । 'अतिहायेडो बहि. प्रति समानयति इति विधः। इडोयागं परिसमाप्य बहिस्वाहाकारयागं प्रति उपभत्पात्रादाज्यं जहां समानयेदिति तदर्थः । आश्रवणप्रत्याश्रावणानन्तरं यज इति प्रैषानन्तरं होतुः वषट्कारकरणावसरे चतुर्थं पञ्चमञ्च प्रयाजावनुतिष्ठेत् । प्रयाजयागेषु समाप्तेयु यजमानोऽनुमन्त्रणमन्त्रजपं कुर्यात् । एको ममएका तस्य योऽस्मान् द्वेष्टि यञ्च वयं द्विष्मः द्वौ मम द्वे तस्य त्रयो मम तिस्रस्तस्य चत्वारो मम चतस्रस्तस्य पञ्च मम न तस्य किञ्चन' इत्यनुमन्त्रणमन्त्रः । पञ्चमप्रयाजानुष्ठानावसरे जुह्वां किञ्चिदाज्यमवशेष्य शिष्टमाज्यं हविःषु क्षारयेत् 'प्रयाजशेषेण हवींष्य भिधारयेत्' इति विधेः। अनुयात 288 
प्राज्यभागी अग्निदेवत्यः सोमदेवत्यश्चेति द्वावाज्यभागौ भवतः। आश्रावणप्रत्या श्रावण पुरोनुवाक्याप्रेषयाज्या प्रैषवषट्कारहोमादिकं पूर्ववदेव भवति । आज्य भागार्थमाज्यं स्रवेण ध्रुवातो ग्राह्यम् पुनश्चााज्यमाज्यस्थालीतः ध्रुवायां पूरणीयम् । पूरणमिदमाप्यायनं कथ्यते । प्रयाजेषु पुरोनुवाक्याप्रैषो नास्ति, आज्यमागयोस्तु वर्तत इति विशेषः। प्रथमाज्यभागे आश्रावणप्रत्याश्रावणा नन्तर 'अग्नयेऽनुब्रूहि' इत्यध्वयुंकतंकप्रैषानन्तरं होत्रा पठ्यमानो मन्त्रः पुरोनु वाक्येति, ‘अग्नि यज' 'सोमं यज' इत्यध्वर्युकर्तृकप्रैषानन्तरं होत्रा पठ्यमानो मन्त्रो याज्येति च तयोः स्वरूपमव गन्तव्यम् । किञ्च याज्यामन्त्रस्यादौ 'ये यजामहे' इति अन्ते च 'वौषट्' इति च पदं संयोज्य होता पठतीति विशेषोऽव गन्तव्यः । एतावन्ति पूर्वाङ्गानि । 
परिशिष्टम् 
२८७ 
प्रधानयागः एवं पूर्वाङ्गानि परिसमाप्य प्रधानयागाननुतिष्ठेत् । प्रधानेषु आग्नेयः पुरोडाशः प्रथमः, आज्यद्रव्यक उपांशुयाजोऽग्नीषोमदेवत्यो विष्णुदेवत्यो वा द्वितीयः, तृतीयश्चाग्नीषोमीयपुरोडाशयागः । अग्नीषोमदेवत्य उपांशुयाजः पूर्णिमायां विष्णुदेवत्योऽमायामिति व्यवस्थितविकल्पः । इमे त्रयोऽपि यागाः आश्रावणप्रत्याश्रावणपुरोवाक्याप्रेषपुरोनुवाक्यामन्त्रपठन - याज्याप्रेषयाज्या मन्त्रपठनवषट्कारान्तहोमाः त्यागानुमन्त्रणमन्त्रपठनपूर्वकमनुष्ठीयन्ते। तत्र पुरोनुवाक्याषसमनन्तरमध्वर्युः प्रतिपुरोडाशमवदानक्रमेण द्रव्यमवदाय याज्यामन्त्रप्रैषं ददाति । अवदानस्यायं विधिः- 'सकृदुपस्तृणाति द्विहविषोऽ वद्यति' 'सकृदभिधारयति चतुरवत्तं जुहोति' इति । प्रथमं सुवेणाज्यमादाय जुह्वां लेपं करोति । इदमुपस्तरणमभिधीयते। तदुपरि पुरोडाशावदानम् । अवदान नाम हविष्ट्वप्रयोज कीभूतस्संस्कारः। अर्थात् 'अगुष्ठपर्वमात्र मवद्यति' इति विधया यत्पृथक्कृतं द्रव्यं तद्धविर्भवति । एवं द्विवारं जुह्वामव दाय तदुपरि स्रवेणाज्यक्षारणमभिघारणं कथ्यते । सकृदुपस्तरणं द्विहविषोऽव दानं सकृदभिधारणञ्चेति चतुरवत्तं हविर्भवति । एवमवदाय यजतिस्थान मेत्याध्वयंर्याज्याप्रषं ददाति, होता च याज्यामन्त्रं पठति। होतकर्तको वषट्कारः अध्वर्युकर्तृकः प्रक्षेपः, यजमानकर्तृ कस्त्यागश्चेति क्रियास्समान एव काले भवन्ति ः एवं प्रतिप्रधानयागं क्रिया भवन्ति । सप्तदशाक्षरैस्समेतो यागः कथ्यते—'आश्रावय, अस्तु श्रौषट्, यज, येयजामहे, वौषट्' इति सप्तदशा क्षराणि, एभिर्युतो याग एव विष्णुः, विष्णुरेव यागः । तदयमत्र संग्रहश्लोकः 
'चतुभिश्च चतुभिश्च द्वाभ्यां पञ्चभिरेव च। हूयते च पुनर्वाभ्यां स नो विष्णुः प्रसीदतु' ॥ इति ॥ 
एवमाग्नेयोपांशुयाजाग्नीषोमीयेषु प्रधानयागेषु सम्पन्नेषूत्तराङ्गानि विशदोक्रियन्ते 
स्विष्टकृद्धोमः उत्तराङ्गेषु प्रथममिदमङ्गम् । अवदानपूर्वक प्रधानयागेष्वनुष्ठितेषु शिष्टानि यानि पुरोडाशादिद्रव्याणि तेषां संस्कारार्थ क्रियमाणमिदम् प्रतिपत्ति कर्मोच्यते । 'उपयुक्तस्याकीर्णकरतानिवर्तक' कर्म प्रतिपत्तिरिति तल्लक्षणम् । पूणिमायां त्रीणि प्रधानानि कर्माणि-आग्नेयः उपांशुयाजः, अग्नीषोमीयः पूरोडाशश्चेति । तत्र पुरोडाशस्योत्तरार्धात्स्विष्टकृद्यागार्थमवदाय जुह्वां स्रवेणाभिधाग्नेिरुत्तरार्द्ध होमः कर्तव्यः । अयं स्विष्टकृद्धोमः दृष्टादृष्टार्थः - द्रव्यसंस्कारांशेन दृष्टार्थः यागांशेन चादृष्टार्थः । 
प्राशित्रहरणम् दर्शपूर्णमासयोः प्राशित्रशब्दः प्रधानयागीयहविष एकदेशवाची, एकदेश 
२८८ 
मीमांसान यमर्याम् 
द्रव्यस्य निक्षेपणार्थं यत्पात्रं तद्वाची च । प्राशित्रपात्रमुपस्तीर्य पुरोडाशमस्तकाद् यवमात्रं पिप्पलमात्र वावदाय तत्पात्रे निक्षिप्याज्यस्थाल्याज्येनाभिघार्य ब्रह्मणे तत्पात्रं दीयते । इदमेव प्राशित्रहरणम् । तदिदं पात्रं ब्रह्मा प्रतिगृह्य निर्दिष्टदेशे निक्षिप्य प्राशनसमयो यदा तदा तथा प्राश्नीयात् यथा च द्रव्यं दन्तसंलग्न न स्यात् । निगरेदित्यर्थः । 
इडावदानं तद्भक्षणञ्च इडाशब्दोऽपि इडापात्रं हुतशेषादवदीयमानं द्रव्यञ्चाभिधत्ते। अध्वर्युः प्राशित्रपात्र ब्रह्मण प्रदायाप उपस्पृश्य इडापाव्यां धृतेनोपस्तीर्य हुतशिष्ट द्रव्याणां दक्षिणतो मध्याच्च द्विरवदाय द्विरभिघायँडां पञ्चावत्तां कर्यात। 'यजमान पञ्चमा इडां भक्षयन्ति' इति शास्त्रेणेडाभक्षणकर्तारः पञ्च भवन्ति । अतः पञ्चावदानानि। तत्र यजमानभागं किञ्चिदधिकं पृथक्कृत्य ध्रुवापात्रस्य पूर्वभागे स्थापयेत् । अवत्तद्रव्यसहितमिडापात्रं होने दत्वा पात्रमविसृजन्नध्वर्युः होतुरङ्गुलिपर्वणो खुवाज्येनाळ्यात् । होतुः पाणौ पञ्चवारमवान्तरेडामवदाय होतुरिडाञ्च तद्धस्त आदध्यात्। यजमानसहितास्सर्वे ऋविजोऽन्नारब्धा इडोपाह्वानमन्त्रं पठेयुः । मन्त्रपठनावसरे यजमानः आग्नेयपुरोडाशं चतुर्धा कृत्बा तद्रव्यं बहिष्यबस्थाप्य 'इदं ब्रह्मणः' 'इदमध्वयोः' 'इदं होतुः 'इदमग्नीधः' इति निदिशेत् । तदनु मन्त्रं जप्त्वा निर्दिष्टान् भागान् ऋत्विग्भ्यो दद्यात् । इडोपाहामन्त्रसमाप्त्यन्ते आग्नीध्राय षडवत्ते प्रदत्ते (आग्नीध्राय दीयमानो भागः षडवत्तशब्देनोच्यते) आग्नीध्रो मन्त्रोच्चारणपुरस्सरं प्रथम चतुर्धाकरणद्रव्यं भक्षयति, तदनन्तरमिडाद्रव्यं भक्षयतीति क्रमः । अनेनैव क्रमेण सयजमाना ऋत्विजो भक्षेयुः । ब्रह्मा च प्राशित्रं भक्षयित्वा चतुर्धाकरणमि डाञ्च भक्षयेत् । प्राशित्रहरणचतुर्धाकरणेडाभक्षणानि द्रव्यसंरकारकाणि प्रति पत्तिरूपाणि। 
मार्जनमन्वाहोद्वासनञ्च भक्षणानन्तरं सर्वे आचमनं कुर्युः। अध्वर्युः प्रस्तरे पवित्रं निवायापस्तत्र प्रक्षिप्य ताभिस्सर्वं एतिजो यजमानसहिता आत्मशुद्धये मार्जनं कुर्युः । अध्वर्युरन्वाहर्यमभिघार्य (दर्शपूर्णमासयोर्दक्षिणात्वेन दीयमानमोदनमन्वाहार्य मिति कथ्यते। अस्यौदनस्य पाको दक्षिणाग्नौ भवति) उदगग्नेः स्थापये दालभ्य। 
अग्निसंमार्जनानयाजाश्च अध्वर्युराहवनीयादुद्धृतमुल्मुकमाहवनीये प्रक्षिप्य इध्मसन्नहनादवशेषितां समिधमादाय ब्रह्मन् प्रस्थास्यामि' इति ब्रह्माणमापृच्छय समिधभाग्नीध्राय प्रदाय तं प्रेष्येत् 'अग्निमग्नीत्सम्मड्ढि' इति । आग्नीध्रस्तां समिधं आहवनीये प्रक्षिप्यमाणां वीक्ष्य होता 'एषा न' इति मन्त्रणानुमन्त्रयेत् । आग्नीध्रोऽग्नि 
परिशिष्ठम् 
२८६ सम्मृज्यात् । ब्रह्मणानुज्ञातोऽध्वर्युः अनुयाजयागाथं द्रव्यमाज्यं ध्रुवातो जुह्वां यथाविधि समानीय होमदेशं प्राप्याश्रावणप्रत्याश्रावणानन्तरं होतारं 'देवान्यज' इति प्रषं दद्यादनूयाजार्थम् । पञ्च प्रयाजा इव त्रयोऽनूयाजा भवन्ति । एतेषां यागानामाज्यं द्रव्यम् देवताश्च 'देवं वहिः' देवो नाराशंसः' 'देवोऽग्निः इति तिस्रः । अत्र याज्यामन्त्रे 'ये यजामहे' इति न योज्यते, वषट्कारस्तु वर्तते । वषट्कारान्ते होमः । एवं त्रिष्वप्यनूयाजेषु क्रमः । यजमानकर्तृक उद्देश्यत्यागो ऽनुमन्त्रमन्त्रजपश्च पूर्ववदेव भवति । 
सुग्व्यू हनं परिध्यञ्जनञ्च जुक्छेब्देनात्र जुहूपभृतौ गृह्यते । वेद्यां बहिषि यथाविधि तयोः निक्षेपण मेव व्यूहनम् । अनन्तरं जुहूमभ्युक्ष्य तदाज्येन परिध्यञ्जनम् । प्रथमं मध्यम परिधेः, अनन्तरं दक्षिणपरिधेः तदनन्तरमुत्तरपरिधेलेपः कार्यः । अयमेवाञ्जन पदार्थः । 
सूक्तवाकः मा मध्यमं परिधि गृहीत्वा स्पृष्ट्वा सूक्तवाकमन्त्रपठनाय 'सूक्तवाकाय सूक्ता हि' इति होतारं प्रेष्येत् । मन्त्रपठनावसरेऽध्वर्यः विधृत्या सह प्रस्तर मादाय विधृती आहवनीये प्रक्षिप्य प्रस्तरस्याग्रभागं जुह्वां मध्यभागमुपभृति मूलभागञ्च ध्रुवायामळ्यात्। एवमजित्वा प्रस्तरादेकं तृणं परिशेष्य होतुर्मन्त्रान्तेऽग्नौ प्रहरेत् । इदमेव सूक्त वाकप्रहरण मिति कथ्यते । प्रहरणमिदं प्रक्षेपरूपम । सूष्ठक्त वक्ति इति सूक्तवाकः । यावत्यो देवताः पूर्वमिष्टास्तासां नामग्राहं मन्त्र सङ्कीर्तनं भवति 'अग्निरिदं हविरजुषत अवीवधत महो ज्यायोऽक्रत' इत्येवं सर्वासां देवतानां कीर्तनं भवति । इदमपि प्रतिपत्तिकर्म । प्रस्तरात्पथ कृतं प्रहरति । इदमनप्रहरणमिति कथ्यते। अनन्तरं परिधिप्र हरणम्। मध्यमपरिधेः प्रथमम्, अनन्तरं सहैव द्वावपि परिधी प्रहरेत् । इदं परिधिप्रहरणमुच्यते। 
पत्नीसंयाजाः अध्वर्युः परिधिप्रहरणानन्तरं संस्रावहोमं कृत्वा वेदं स्रुक्स्रुवमाज्यस्था लीञ्चादाय गार्हपत्यदेशं गच्छेत् । वेदं होता गृह्णाति, स्रुक्स्रुवमध्वर्युः आग्नीघ्र आज्यस्थाली गृहीत्वा गच्छेयुः । अध्वर्युदक्षिणं जानुं भूमौ निक्षिप्य जुहुयात् । स्थाल्याज्येन चतस्रो देवता यजति सोमः त्वष्टा, देवानां पत्नीः, अग्निर्गहपति रिति चतस्रो देवताः। होमकालेऽध्वर्युः पत्नीमन्वारभेत । इमे होमाः पत्नी संयाजाः कथ्यन्ते । चतुर्वपि पत्नीसंयाजेषु आश्रावण प्रत्योश्रावण पुरोनुवाक्या प्रेषपूरोनुवाक्यामन्त्रपठन-याज्याप्रैष-याज्यामन्त्रपठन-वषट्कारान्तहोमोद्देश्य त्यागानुमन्त्रणमन्त्रपठनादिकं तत्तत्कर्तृकं पूर्ववद् भवति । पत्नीसंयाजाख्यं कर्म शंय्वन्तम् इडान्तं वा भवति । 'तच्छयोरावृणीमहे' इति मन्त्रः शंयुवाक इति 
३७ 
२६० 
मीमांसानयमजर्याम् 
कथ्यते। अनेन क्रियमाणं कर्म शंयुवाकशब्दवाच्यम् । एतदन्तं वा भवति । अथवा इडान्तं इडाभक्षणान्त वा भवति । यथा पुरोडाशयागे पुरोडाशेडाभक्षणं भवति तथैव पत्नीसंजानामाज्यद्रव्यकत्वादत्राज्येडा भवति। इडोपाहानादिक यथा तत्र कृतं तथैवात्राज्येडादिकं कर्तव्यम् । शंय्वन्तपक्षे शंयुवाके क्रियमाणे वेदतृणं गृहीत्वा प्रस्तरसंस्कारवत् अग्रं मध्यं मूलमिति क्रमेण जुह्वा स्रुवे आज्य स्थाल्याञ्च समन्त्रकमञ्ज्यादध्वर्युः पूर्ववत् । 
दाक्षिणाग्निकहोमः तण्डलपेषणावसरे पात्रसंल्लग्नं यत्पिष्टं पात्रे संरक्षितं तत् पिष्टलेपपद वाच्यम । एवं तण्डलानां फलीकरणावसरे ये कणाः पात्रे संरक्षितास्ते फली करणपदवाच्याः । अनयो)मो दक्षिणाग्नौ कर्तव्यः। सोऽयं पिष्टलेपफलीकरण होमः दाक्षिणाग्निक होमश्च कथ्यते । पिष्टलेपहोमोऽग्निदेवताकः । 
वेदविप्रेसनं योक्त्रविलंसनञ्च पत्नी वेदं (प्रथमलूनं दर्भमुष्टि) मन्त्रपुरस्सरं प्रमुञ्चति ग्रन्थिविमोचनं करोति । एवं पूर्वं कटिप्रदेशे बद्धं योक्त्रञ्च समन्त्रक विस्रंसयेत् । विस्रस्तं वेदमध्वर्युः वेद्यां स्तृणाति। 
समष्टियजु.मः 'देवागातुविदो गातुम्' इत्यादिमन्त्रण क्रियमाणो होमः समष्टियजुर्होम इत्युच्यते । अध्वर्युः ध्रौवमाज्यं जुह्वामानीयावहनीयाग्नौ जुहुयात् । अत्र वातो देवता। 
बहिोमः वेद्यामास्तीणं सर्वं बर्हिः जुह्वां निधायाह्वनीये जुहुयात् । अयं बहिहोमः कथ्यते । अत्रादित्याः वसवः मरुतः इन्द्रः विश्वेदेवाश्च देवताः । 
प्रणीतानिनयनम् अध्वर्युः प्रणीतापात्रस्था अपो वेद्यां निनयेत् । इदमपि प्रतिपत्तिकर्म । उत्करे कृष्णाजिनधूननं कृत्वाध्वर्युः पूर्णपात्रमानीय तद्गत जलं यजमानस्या जलौ अव्यवच्छिन्नं क्षिपेत् । यजमानश्च तदुदकं हस्ताभ्यां गृह्णीयात् । इद मर्थंकर्म। जलेन मुखं प्रक्षालयेत् यजमानः । दार्शपूर्ण मासिकावभृथस्नानमिदं कथ्यते । 
विष्णुक्रमक्रमणम् यजमानो वेदिमध्ये प्राङ्मुखस्तिष्ठन् अलि बध्वा 'दिवि विष्णुः' इत्यादिमन्त्रं पठन् त्रीन् क्रमणान् कुर्यात् । इदमेव विष्णुक्रमक्रमणम् । इदमेकमङ्ग दर्शपूर्णमासयोः । विष्णुक्रमक्रमणानन्तरं यजमानो वेदिभूमि सर्वाश्च दिशः 
परिशिष्टम् सर्वांश्चाग्नीन् सूर्यञ्च समन्त्रकं पश्येत् । अनन्तरं वेदेः पश्चादुपविश्याशीः प्रार्थनं कुर्यात् । 
___एवं तावत्पौर्णमासेष्टेः स्वरूपं संक्षेपेण प्रदर्शितम् । तत्र क्रियमाणाना मङ्गानां स्थूलशः क्रमेण सुखावबोधाय परिगणनं क्रियते-(१) यजमानकर्तृ कस्संकल्पः (२) अग्न्युद्धरणम् गार्हपत्यादग्ने राहवनीयदक्षिणाग्न्योः कृते पृथक्क रणम्, (३)अग्न्यन्वाधानम् ममाग्ने वर्चः' इत्यादिमन्त्रेण त्रिष्वप्यग्निषु प्रत्येक समिद्वयाधानम् ब्रह्मवरणम्, (४) प्रणीताप्रणयनम् चमसेन गृहीता आपः प्रणीताः कथ्यन्ते तासां निर्दिष्टस्थाने स्थापनम्, (५) परिस्तरणम् परितः कुशैरग्निकुण्डानामाच्छादनम्, (६) पात्रासादनम् जुहूपभृद्धृवादीनां निर्दिष्ट स्थाने स्थापनम, अग्निहोत्रहवण्या (अग्निहोत्र हयते यया साऽग्निहोत्रहवणा) इडापाव्यां वा (वारणकाष्ठनिर्मिताऽरत्निपरिमाणा द्वयङ्गुलगर्ता मध्ये सङ्कु चिता चतुरङ्गुलदण्डा इडाया आधारत्वादियमिडा पात्रीत्युच्यते) तस्यां हवि ग्रहणादिकं भवति, (७) पवित्रकरणम् (समग्रं द्विदलं कौशं प्रादेशमात्रं पवित्रं भवति) तत्सम्पादनम् (८) अवहननं फलोकरणम् (तण्डुलानां कणादिनिरसनेन शोधनं फलीकरणम् (8) तण्डुलपेषणम्, (१०) कपालोपधानम् (तत्तदुत्पत्ति वाक्येन निर्दिष्टसंख्याकानि मृत्तिकानिमितानि पक्वानि पुरोडाशश्रपणार्थ विहितानि पात्राणि कपालानीत्युच्यन्ते । तेषां मन्त्रोच्चारणपरस्सरं विहितक्रमेण स्थापनमुपधानं कपालोपधानं कथ्यते) (११) उपसर्जनीनां हविषश्चाधिश्रयणम् (पिष्टसंयवनार्थास्तप्ता आपः उपसर्जन्यो भवन्ति, तासां हविषश्चाधिश्रयणम्) (१२) आप्त्यनिनयनम् स्तम्बयजुर्हरणम् (अङ्गुलिप्रक्षालनार्था आपः आप्त्यो भवन्ति तासां निनयनम्, दर्शपूर्णमासादौ यजुर्मत्रण छिन्नो दर्भः स्तम्बयजुः कथ्यते तत्सम्पादनम्) (१३) पात्रसंमार्गः (स्रुव-जुहूपभृत् ध्रुवादीनां तत्तल्ल क्षण निमितानां पात्राणां सम्मार्जनं प्रोञ्छनम् ) (१४) पत्नीसनहनम् (मुजैः निमितो रज्जुविशेषः पत्नीसनहनं कथ्यते, याञ्च रज्जु पत्न्याः कटि प्रदेशे बध्नाति ऋत्विक) (१५) इध्म-वेदि-बहिषां प्रोक्षणम् (पालाशा अरनिपरि माणा अष्टादशसमिध इध्म उच्यते। अस्य वेदेः बहिषाञ्च प्रोक्षणं जलेन सिञ्चनम) (१६) प्रस्तरग्रहणम् (दर्भलवनावसरे यः प्रथमो लनो दर्भमुष्टिः स प्रस्तरः कथ्यते, यस्य चास्तरणं वेद्यां करिष्यते) (१७) वेदिस्तरणम् परिधिपरि धानम् (बर्हिषा वेदेः स्तरणम्, आहवनीयस्य परितो निधीयन्ते यास्समिधस्ताः परिधयः कथ्यन्ते, तासां पश्चिमदक्षिणोत्तरभागेषु स्थापनम्) (१८) विधृत्योः स्थापनम् (याभ्यां तृणाभ्यां विशेषेण प्रस्तरोधार्यते ते तृणे (कुशौ) विधृतिशब्द वाच्ये । तत्स्थापनम्, (१६) आज्यस्थालोतः स्र वेण जुह्वादिपात्रे निर्दिष्टक्रमे णाज्यं गृहीत्वा वेद्यां स्थापनम्, पुरोडाशस्थापनम्, सामिधेन्यनुवचनम् (समिदि न्धनप्रकाशिका ऋचः पञ्चदशसंख्याकास्सामिधेन्यो भवन्ति । होत्रा ऋक्ष पठ्यमानासु प्रणवोच्चारणावसरेऽध्वर्यरिध्मादेकैका समिधमाहवनीय आदध्यात् । 
२६२ 
मोमांसानयमञ्जा इदं सामिनोकर्माभिधीयते। अग्निसंमार्गः आघारौ (वायव्यकोणमार भ्याग्नेयकोणपर्यन्तं, निर्ऋतिकोणमारभ्येशानकोणपर्यन्तं सन्ततधृतधारा क्षारणमाधारपदार्थः । प्रथम आधारः प्रजापतिदेवताकः, द्वितीयश्चेन्द्रदेवताकः । प्रथमोऽमन्त्रकः, द्वितीयश्च समन्त्रकः) होतृवरणम् प्रयाजाः आज्यभागौ प्रधान यागाः स्विष्टकृत् सुष्ठु इष्टं करोतीति स्विष्टकृत्, कृतस्य प्रधानयागस्य पौष्कल्यापादक कर्म स्विष्टकृत्कर्म) प्राशित्रावदानम् (प्रशित्रं नाम ब्रह्मणो भागः, तस्यावदानं पुरोडाशात् यवमानं पिप्पलमात्रं वा प्राशित्रावदानम् । तदिदं ब्रह्मणे भक्षणाय दीयते। इडावदानादिकम् ( अवशिष्ट द्रव्यस्य पुरो डाशादेः प्रतिपत्त्यर्थमिदमवदाय भक्षणार्थमत्वग्भ्यो दीयते ) अन्वाहार्यदक्षिणा दक्षिणाग्नौ यदोदनं सम्पाद्यते तदन्वाहार्यपदेनोच्यते। इदमेव ऋत्विग्भ्यो दक्षिणारूपेण दीयते ) अनूयाजाः व्यूहनम् ( जुह्वादिपात्रार्णा तत्तत्स्थाने स्थापनं व्यूहनं कथ्यते । सूक्तवाकः (इदं द्यावापृथिवी' इत्यनुवाकपठितो मन्त्रभागस्सूक्त वाकः । अनेन मन्त्रेण प्रस्तरादिप्रहरणमग्नौ क्रियते) शंयुवाकः (तक्छंयोरा वृणीमहे इत्यादिमन्त्रभागः शंयुवाक उच्यते) पत्नीसंयाजाः (पत्नीदेवता काश्चत्वारो यागविशेषाः गार्हपत्याग्नौ क्रियन्ते) दक्षिणाग्निहोमः (पिष्टलेप फलीकरणहोमोऽत्र क्रियते) बहि.मः, प्रणीताविमोकः विष्णुक्रमः व्रतविसर्गः ब्राह्मण-तर्पणञ्च। 
दर्शष्टिः अमावास्याप्रतिपत्सन्धौ क्रियमाणो यागः दर्शयागः। अत्रापि त्रयः प्रधानयागा भवन्ति-आग्नेयः, ऐन्द्रं दधि, ऐन्द्रं पय इति । दधिपयोयागः सान्नाय्यशब्देनाप्यभिजीयते। यः कृतसोमयागः स एव सान्नाय्ययागेऽधि करोति । यश्चाकृतसोमयागः तस्य कृते ऐन्द्राग्नपुरोडाशयागो विहितः । अमावास्यायामप्युपांशुयाजो विकल्पेन क्रियते । छ्वहसाध्यः दर्शपूर्णमासयागः । तत्रामावास्यायामपराले पिण्डपितृयज्ञं कृत्वा यजमानः सायंदोहार्थं वत्सा पाकरणं दुग्धतपनम्, तदातञ्चनमित्यादीनि पूर्वाङ्गानि करोति । परेद्युः प्रतिपदि दर्शयागः। अत्रापि पौर्णमासोवत् पूर्वोत्तराङ्गानि यथोपदिष्टानि भवन्ति । 
चतुर्मास्यानि चतुएं चतुर्ष मासेषु क्रियमाणानि कर्माणि चातुर्मास्यनाम्ना व्यव ह्रियन्ते । अत्र वैश्वदेवम् वरुणप्रघासः, साकमेधः शुनासीरीय इति नाम्ना चत्वारि पर्वाणि भवन्ति । तेषु वैश्वदेवेऽष्टौ प्रधानयागाः-आग्नेयोऽष्टा कपालः, सौम्यश्चरुः, सावित्रोऽष्टाकपालः सारस्वतश्चरुः पौष्णः पिष्टमयश्चरुः, मारुतस्सप्तकपालः वैश्वदेवी पयस्या, द्यावापृथिवीय एककपालः। एतेषु आग्नेय-सौम्य-सावित्र-सारस्वत-पौष्णयागाः पञ्चसञ्चरशब्देनोच्यन्ते । इमेऽवशिष्टेषु त्रिष्वपि पर्वसु सञ्चरन्तीति पञ्चसञ्चरा भवन्ति । वैश्वदेव पर्वणो यान्यङ्गानि तानि वरुप्रघासेषु साकमेधे चातिदिश्यन्ते । दर्शपूर्णमास 
'२६३ 
परिशिष्टम् यागतोऽत्रायं विशेषः दर्शपूर्णमासयोः पञ्च भवन्ति प्रयाजाः, अत्र तु नव; तत्र समिष्टयजुरेकम् अत्र तु त्रयम्; वाजिदेवताकवाजिनद्रव्यकयागोऽधिकः । 
वरुणप्रधासेषु पञ्चसञ्चरयागापेक्षया अतिरिक्ताश्चत्वारः ऐन्द्राग्नो द्वादशकपालः, वारुण्यामिक्षा; मारुत्यामिक्षा, काय एक कपाल इत्याहत्य नव प्रधानयागाः। पूर्वस्मिन् पर्वणि अध्वर्युब्रह्मा होताऽऽग्नीध्रश्चेति चत्वार ऋत्विजः अत्र प्रतिस्थाताऽधिक इति पञ्चत्विजः । अत्र दक्षिण विहार उत्तर विहार इति वेदिद्वयम् । दक्षिण विहारे प्रतिप्रस्थाता मारुतीमामिक्षां अनु तिष्ठति, अध्वर्युश्चोत्तरविहारेऽष्टौ यागाननुतिष्ठति। यथाऽध्वर्युरङ्गानि प्रधानानि चानुतिष्ठति तथैव प्रतिप्रस्थातापि सर्वाण्याचरति मारुत्यामिक्षा यागस्य । प्रणीतापत्नीसनहनादीनि निवर्तन्ते । अस्मिन् पर्वणि करम्भपात्राणां निर्माणं तद्धोमश्च विशेषतया क्रियेते। दोपपात्रसदशानि यवपिष्टनिमितानि पात्राणि करम्भपात्राणि कथ्यन्ते । करम्भपात्राणां होमः पत्नीकर्तकः। सा शूर्पे तानि पात्राणि निक्षिप्य मूर्ना शूपं हरन्ती दक्षिणेऽग्नौ जुहुयात् । यवपिष्टे नैव मेषीं मेषञ्च कुरुतः । मेषीहोमं प्रतिप्रस्थाता दक्षिणेऽग्नौ करोति, मेष होमञ्चाध्वर्युरुत्तरविहारेग्नौ करोति । सोमयागवदत्राक्मथस्नानं तीर्थे भवति । अस्मिन् पर्वणि धेनुः अश्वःषड्द्वादश वा गावः दक्षिणारूपेण दीयन्ते, किन्त्वेतेषां विकल्पः । अन्यत्सर्वं वैश्वदेवद्भवति । 
साकमेधः द्वयहसाध्यः । पूर्वस्मिन् दिने प्रातः अनीकवतीष्टिः । अस्या मिष्टौ अग्निरनीकवान् देवता अष्टाकपालः पुरोडाशो द्रव्यम्; अन्वाहार्यो दक्षिणा। मध्याह्न सान्तपनेष्टिः। सान्तपना मरुतो देवताः चरुर्द्रब्यम्, अन्वाहार्यो दक्षिणा। सायं गृहमेधीयेष्टिः, गहमेधिनो मरुतो देवताः, पयः पक्वश्चरुः द्रव्यम्, ऋषभो दक्षिणा। द्वितीयदिने प्रातरुद्धरणादिकमनुष्ठाय दविहोमः, क्रीडनीयेष्टिः, अत्र मरुतः क्रोडिनो देवताः, पुरोडाशो द्रव्यम् अन्वाहार्यो दक्षिणा। ततः अदितीष्टिः अत्रादितिर्देवता चरुद्रव्यम, अन्वाहार्यो दक्षिणा। ततो महाहविस्संज्ञकेष्टिः पञ्चसञ्चराणि कर्माणि वैश्वदेविकानि. ऐन्द्राग्नो द्वादशकपालः, माहेन्द्रश्चरुः, वैश्यकर्मण एककपालः। ततः पितयज्ञ अत्र पितरोऽग्निष्वात्ता देवताः षद्कपालः धानाः मन्थः इति द्रव्याणि । भजिता यवा धाना उच्यन्ते। परकीयवत्सेन दुह्यमानाया गोर्दुग्धन सक्त सम्पिष्य यत्सम्पद्यते द्रव्थं स मन्थः । अस्मिन् यागे चत्वारः प्रयाजाः, द्वावनुयाजौ, अन्वाहार्यो दक्षिणा। अन्ते च त्र्यम्बकेष्टिः-रूद्रो देवता, चत्वार एककपालाः पूरोडाशा द्रव्यम् एक एवाध्वर्युः सर्वमिदं तूष्णीं कुर्यात् । अत्र ऋषभो दक्षिणा । यथा विधि उत्तराङ्गान्याचरेत् । 
चतुर्थे शुनासीरीये पर्वणि पोर्णमासधर्मा अतिदिश्यन्ते । पञ्चसञ्चर हवींष्यत्र समाप्य शुनासोराभ्यां द्वादशकपालः, वायव्यं पयः, सौर्य एककपाल इति यागत्र यमनुष्ठेयम् । इदं चातुर्मास्याख्यं कर्म यावज्जीवं कर्तव्यत्वेन 
२६४ 
मोमांसानयमञ्जर्याम् सकृत्कर्तव्यत्वेन वा विहितं वर्तते । किञ्चेदं कर्म ऐष्टिकं पाशुकं सौमिकञ्चेति त्रिविधम् । त्रयाणामपि प्रकाराणां पृथक्पृथगितिकर्तव्यता विहिता वर्तते । अत्र केवलमैष्टिकचातुर्मास्यानां स्वरूपं प्रदर्शितम् । पाशुकस्य सौमिकस्य च प्रकारो सत्र ग्रन्थादवगन्तव्यः । 
निरूढपशुबन्धः 'पश्विज्या संवत्सरे संवत्सरे प्रावृषि' इति सूत्रयन्नाचार्यः वर्षासु प्रति संवत्सरं कर्तव्यत्वेन पश्विज्यां विदधाति । पशुना इज्या पश्विज्येति निरूढ पशुबन्ध उच्यते प्राणिद्रव्यकत्वसादृश्यादयं सौमिकाग्नीषोमीयपश्वङ्ग ग्राहकः । अर्थादग्नीषोमीयपशुप्रकृतिकः । अग्नीषोमीयपशावेव विशसना दोन्यङ्गानि समाम्नातानि । अत्र च तानि नाम्नातानि । किञ्च 'तस्मात्पाला शमेव यूपं कुर्वीत' इत्यत्रत्यविधिना यूपोद्देशेन जात्यन्तरविधानं तदा सङ्गच्छेत, यदा यपस्य कतश्चित्प्राप्तिरुच्येत । तथा चाग्नीषोमोयपशोर्यपपरि प्राप्तौ तत्र 'खादिरो यूपो भवति' इति विहितं खादिरत्वं बाधित्वात्र जात्यन्त रविधानं सङ्गच्छते। तथा चाग्नीषोमीयपशोर्यपपरिप्राप्तौ तत्र 'खादिरो यूपो भवति' इति विहितं खादिरत्वं बाधित्वात्र जात्यन्तरविधान सङ्गतं भवतीति निरूढपशुबन्धोऽग्नीषोमीयपशुप्रकृतिक इति सिद्धं भवति । वेदे यत्र यत्र पशुशब्दः तत्र सर्वत्र छाग एव ग्राह्य इति महर्षिजैमिनेरनु. शासनम् । पशुद्रव्यकत्वेऽपि यागस्य, साक्षात्पशुन द्रव्यम् किन्तु अवदान संस्कारसंस्कृतं वपादिकमेव, 'वपामुद्धरति' 'हृदयस्याग्रेऽवद्यति अथ जिह्वायाः' इत्यादिनाऽवदानस्य विहितत्वात् । अवदानं हि नाम हविष्ट्वप्रयोजकोभूत स्संस्कारः। अवदीयमानमेव द्रव्यं हविः भवति । अतः पशोः हृदयादिह विष्प्रकृतितया यागाङ्गत्वं बोध्यम् । 
निरूढपशुबन्धे द्रव्यं प्रदर्शितम् । देवता च-इन्द्राग्नी, सूर्यः प्रजापति रिति तिसष्वेका वैकल्पिकी। अध्वयुः होता ब्रह्मा आग्नीध्रः प्रतिप्रस्थाता मंत्रावरुणश्चेति षड़त्विजः । अत्र वपाहोमः प्रधानम् । तस्य पूर्वाङ्गान्युत्त राङ्गानि च सन्निपत्योपकारकाण्यारादुपकारकाणि च भवन्ति । पूर्वांङ्गेषु यूपच्छेदनं यूपाहुतिः स्थाण्वाहुतिश्चेत्याद्यङ्गानि भवन्ति । तत्र यूपशब्दोऽलौकि कार्थावबोधकः, न केवलं पशुबन्धनार्थं निखातव्यकाष्ठविशेषावबोधकः, किन्तु तक्षणाञ्जनाष्टाश्रीकरणादि दृष्टादृष्टसंस्कारगणवाचकः, तादृशसंस्कार विशिष्ट काठविशेषावबोधको वा । यूपार्थमरण्यं गत्वा वृक्षश्छेत्तव्यः। स च वृक्षः पलाशो भवेन्निरूढपशुबन्धे। अरण्यगमनात्पूर्वं होमः कर्तव्यो भवति । स च होमो यूपाहुतिशब्देनोच्यते। यूपार्थेयमाहुतिः। 'यूपं वक्ष्यन् वैष्णव्यर्चा जुहोति' इति विधिनेयमाहुतिः स वेण चतुर्गृहीतमाज्यं गृहीत्वा 'उरु विष्णो' इति मन्त्रेण क्रियते । यूपस्यान्ते वाऽग्नि मथित्वा वेयमाहुतिः क्रियते। होमा 
परिशिय्टम् 
२१५ नन्तरं वृक्षस्याभिमर्शः अभिमन्त्रणं वा भवति। तादृशो वृक्षः पालाशश्छेत्तव्यः, यश्च बहुलपर्णः, अशुष्काग्रः, ऊर्ध्वसकलशाखः, मध्याग्रोपनतोऽव्रणश्च । वृक्षस्य यस्मिन् प्रदेशे छेदनं तस्य सुवेणोपस्पर्शनम्, तृणमन्तर्धाय परशुना छेदनम्, छेदनावसरे यः प्रथमश्शकलो निपतति तं पृथङ् निदध्यात् । स एव शकलः स्वरुरित्यभिधीयते । तस्य पश्वञ्जनादावपयोगः 'स्वरुणा पशुमनक्ति' इति विधेः। छेदनावसरे यूपो यथा दक्षिणा न पतेत् तथा छेत्तव्यम् । यूपे छिन्ने स्थाणौ होमः कर्तव्यः । होमोऽयं स्थाण्वाहुतिशब्देनोच्यते। स्थाणुरयं सूत्रकारेणावश्चनशब्देनाभिहितः । स्थाण्वाहुतिरियं यूपसंस्कारार्थेव, न स्थाणु संस्कारार्था, उपयुक्तसंस्कारापेक्षया उपयोक्ष्यमाणसंस्कारस्य प्राबल्यात् । वृक्षाग्रपरिवासनम् ( परिवासनं छेदनम् ) अनन्तरं तक्षणं अष्टाभिं करोति । अष्टसंख्याका अश्रयो यथा भवेयुस्तथा करोतीत्यर्थः। अष्टाश्रिकरणमपि तथा कर्ततव्यं यथा हि निखननावसरे गहिप्रदेशे न स्यात् । गर्हि प्रदेश एव सूत्र कारेण उषर शब्देनाभिहितः । ततो वेदिकरणम् । वेदिकरणात्पूर्वं षढ्ढोतृमन्त्रण होमो निरूढपशुबन्ध एव भवति, नाग्नीषोमीयपशौ । 
वेदिनिर्माणम् वेद्याः पूर्वस्यां दिशि उत्तरवेदि विमाय तन्मध्ये नाभि करोति । तत्रै. वाग्निः स्थापप्यते । ततस्सम्भारान् तन्मध्ये न्युप्य वेदिम् उत्तरवेदि च प्रोक्ष्य आहवनीयादुत्तरवेद्यर्थमग्नि प्रणयेत् । तदित्थम्-आहवनीये भूयिष्ठ काष्ठं निक्षिप्य प्रज्वलय्य ज्वलन्तमग्नि वालुकापूर्णे कस्मिश्चित्पात्रे गृहीत्वा अध्वर्यु रुत्तरवेदिदेशं गत्वा ( अध्वयुप्रेषितेन होत्रा प्रणयनार्थास्वृक्षु पठ्यमानासु ) तत्रोत्तरवेदिमध्यगताया नाभेरुपरि सम्भाराणामुपरि अग्नि निक्षिप्य पात्रगत सिकता अपि अग्नेरुत्तरभागे न्युप्य द्वादशगृहीतेन आज्येन जुह्वा पूर्णाहुति जुहुयात् । अतः परमुत्तरवेदिगतोऽग्निरेव आहवनीयपदवाच्यो भवति । अत आहवनीये कर्तव्यानि कर्माण्यस्मिन्नेवाग्नौ क्रियेरन् । यतोऽस्य प्रणयनं कृतं स गार्हपत्यो भवति । अर्थात्पूर्वाहनीयो गार्हपत्यशब्दवाच्य इतः परं भवति । अतो गार्हपत्ये विहितानि कर्माण्यत्रैव कर्तव्यानि ॥ 
पात्रासादनादि ततः कुशसमिदाद्याहरणमरण्यात् । इध्मकाष्ठानि त्रयोविंशतिसङ्ख्य कानि । काशाः प्रस्तरार्थाः । विधृत्यर्थे द्वे इक्षुशलाके । तत अग्न्योरुत्तरतः पाशकपात्राणि अधोबिलानि आसादयितव्यानि । तानि च 
१. स्फ्यः । २. अग्निहोत्रहवणी। ३. वसासोमहवनी। १. जुहूद्वयम् । ५. उपभृद्वयम् । ६. पृषदाज्यधानी । ७. आज्यस्थालीद्वयम् । ८. हृदयशूलाख्यं कण्टकम् । ६. छुरिका। १०. कुम्भी। ११. प्लक्षशाखा। १२. वपाश्रपणीद्वयम् । १३. औदुम्बरो दण्डः । १४. रशनाद्वयम् । १५. स्रुवश्च । 
२६६ 
मीमासानयमञ्जर्याम् पात्राणाममीषां दर्शपूर्णमासवत्प्रोक्षणादिकं कृत्वा प्रयाजानूयाजाद्यर्थं जुह्वादिषु पात्रेषु आज्यं पृषदाज्यं च (दधिमिश्रितमाज्यं) गृहीत्वा आज्यपूर्णानि पात्राणि वेद्यामासाद्य यूपनिखननार्थमवटं कुर्यात् । अवटखातस्तथा भवेत् यथा यूपस्याधोमागोऽरत्निपरिमाण आच्छाद्यत । तस्मिन्नवटे यूपं पर्वनिर्मितं निखाय आज्येनाङ्क्त्वा चषालमप्याज्याक्त मेव परिधाप्य कुशनिर्मितया त्रिसरया रज्ज्वा आवेष्टय यागीयकाणत्वादिदोषरहितम् उत्पन्नदन्तं पुमांसं पशुं (अज) स्नापयित्वा तं यूपसमीपमानीय यागीय देवताया उद्दिष्टायै उपाकुर्यात् । उपाकरणं नाम देवतामुद्दिश्य पशोरूपस्पर्शनपूर्वकं निर्देशः 'अग्नये त्वा (इन्द्राग्निध्यां त्वा) जुष्टमुपाकरोमि' इत्यादिः। तच्च हस्ते कुशद्वयं प्लक्षशाखां च निक्षिप्य कर्तव्यम् । अत्र यूपाजनोच्छ्यणपरि. व्याणेषु क्रियमाणेषु पूर्व होने प्रषं दत्वा तेन तत्तत्संबन्धिनीष्वृक्षु अनूच्यमाना स्वेव अध्वयुस्तानि तानि कर्माणि कुर्यात् । कर्मस्वेषु क्रियमाणेषु यजमानो यूपै स्पृशन्नैव तत्समीपे तिष्ठेत् । ततोऽध्वर्योः प्रेषं श्रुत्वा होतरि अग्निमन्थनीया ऋचोऽनुब्रुवति सति अध्वर्युररणीतः अग्नि मथित्वा तमग्निमाहवनीये प्रक्षिप्य रशनया पशुं यूपे बध्नीयात् । अत्र अग्निमन्थनं मथितस्याग्नेराहवनीये प्रक्षेपश्च केवलादृष्टार्थः । होमाद्यर्थाग्नेः पूर्वमेव सत्त्वात् प्रयोजनान्तरादर्शनाच्च । ततस्तं पशुमद्भिः प्रोक्षणीभिः प्रोक्ष्य आलिप्तेन सुवेण समज्य तत्रैव पशौ बद्धे तिष्ठति प्रयाजान् यजेत् इष्टिषु प्रयाजानूयाजानां पुरोऽनुवाक्याः प्रैषा वा न सन्ति । केवलं याज्या एव । ताश्च होत्रैव पठनीयाः। पशुषु तु प्रैषास्सन्ति ते सर्वाश्च पुरोऽनुवाक्या मैत्रावरुणाख्येनत्विजा पठनीयाः । स तिष्ठन् औदुम्बरं दण्ड ललाटसम्मितं यजमानदत्तं धारयन्नेव प्रैषादीन् पठेत् । पशुयागे चैकादश प्रयाजाः । तत्रास्मिन् समये दश प्रयाजाः, वपोद्धरणानन्तरमेकश्चेति प्रयाजा अनुस्ठेयाः । तेषु देवताः 
१. समिधः । २. तनूनपात् नराशंसो वा। ३. इडः । ४. बहिः । ५. द्वारो देव्यः । ६. दैव्यौ उषासानक्ता। ७. दैव्यो होतारौ। ८. तिस्रो देव्यः ६. त्वष्टा । १०. वनस्पतिः । स्वाहाकृत्यश्च क्रमेण । द्रव्यमाज्यम् ।। 
पशुसंज्ञपनवपाहोमादि 'ततः पर्यग्निकृत्वा आग्नीघ्रः होत्रा अध्रिगुप्रैषाख्येषु मन्त्रेषूच्यमानेषु आहवनीयादुल्मुकमादाय पूर्वं गच्छेत् । तस्य पश्चाच्छमिता पशुं नयेत् । एवमुभयोरपि शामित्रदेशं गतयोः आग्नीध्रस्तत्रोल्मुकं निधाय प्रत्यावर्तेत । शमिता त्वावृते देशे पशं प्रत्यक् शिरसमुदोचीनपादं निपात्य संज्ञपयेत् । ततस्संज्ञप्तहोमं प्रायश्चित्तहोमांम्च हुत्वा वपाश्रपण्यवादाय, अध्वयुयंजमाना नुगतः पशुसमीपं गत्वा पश्वङ्गानि जलेन आप्याय्य पशोरुदरं दक्षिणपार्वे विशस्य (विदार्य) अन्तरामाशयमाच्छाद्य स्थितां श्वेतरक्तामतिमदुलां तनीयसी 
परिशिष्टम् 
२६७ त्ववसदशी वपामुत्कृत्य तां वपाश्रपण्यामेकस्यां प्रसार्य, अन्यया आच्छाद्य यजमानेन अन्वारब्धोऽध्वर्युराहवनीयसमीपमागत्य प्रतिप्रस्थात्रे वपायुते वपा श्रपण्यौ दद्यात् । ततस्स वपामलोहिनीं सुशृतां श्रपयित्वा वेद्या पूर्वोपस्था पितप्लक्षशाखाया उपरि तामासाद्य अवशिष्टमेकादशं प्रयाजमाज्येनैवानुष्ठाय आज्यभागौ चेष्ट्वा वपामादाय उपस्तृतायां जुह्वामखण्डितां तां निक्षिप्य, अभिधार्य, हिरण्यशकलानि प्रास्य, अश्रावणादिष कृतेष वपां समग्रामेवाघ्वर्य राहवनीये जुहुयात् । इन्द्राग्नी, सूर्यः, प्रजापतिर्वा विकल्पेन देवता इत्युक्तम् । ततो वपाश्रपण्योराहवनीये प्रक्षेपः कार्यः। ततस्सर्वेषामृत्विजां पत्नीयजमान योश्च चात्वाले हस्तप्रक्षालनम् । 
। ततस्तदेवताकमेवैक पशुपुरोडाशयागं कुर्यात् । तदनुष्ठानं पौर्णमासी गताग्नीषोमीयपुराडाशवदेव । पुरोडाशसम्बन्धिहविनिर्वापकाल एव पशोहद यादीन्यङ्गान्युत्कृत्य ज्ञमित्रेऽऽग्नौ पूर्वसज्जिते मृद्भाण्डे पचेत् । पाककाले हविषामसाङ्कर्याय चिन्हं कृत्वैव पाकः कर्तव्यः । तानि चाङ्गानि Ta १. हृदयम् । २. जिह्वा । ३. वक्षः । ४. यकृत् । (कालखण्डाख्यं मृदुतरं मांसम्) ५-६. वक्यौ (पार्श्वस्थौ पिण्डौ)। सव्यं बाहुमूलम् । ८-६. पाव द्वयम् । १०. दक्षिणा श्रोणिः । ११. गुदस्य तृतीयोऽश इति । 
तेषां पाको यदा प्रचलति तदा ऋत्विजः पशुपुरोडाशयागमनुतिष्ठेयुः । तदीयामिडां पुरोडाशरूपां प्रतिप्रस्थातृवर्ज सर्व ऋत्विजो यजमानसहिता भक्षयेयुश्च ॥ 
हृदयाद्यङ्गयागः तदनन्तरं पाकभाण्डात् पक्वान्यङ्गान्युद्धृत्य स्वधितिना (छरिकया) च्छित्त्वा, अवदाय, जुह्वाँ निक्षिप्य, आश्रावणादिषु कृतेषु आहवनीये जुहुयात् । अत्र हविषां जुह्वामवदानकाल एव पशुरसे यूषाख्ये मेदो निधाय तेन जुहूपभृतोः हविःपूर्णयोः मुखमाच्छादयेत् । तदैव प्रतिप्रस्थाता प्रधानयागोययाज्याया अर्धर्चपाठकाले वसाहोमहवन्यां गृतीतां "वसामाहवनीये जुहुयात् । तदनन्तरमेव हृदयाद्याहुतिरिति बोध्यम् । हृदायादीन्येकादशाङ्गानि जुहूस्थानि सकृदेव होतव्यानि ॥ 
ततो दर्शवत् नारिष्ठहोमान् हुत्वा पृषदाज्यस्थाल्यां पृषदाज्यं गृहीत्वा वनस्पतये (देवताविशेषाय) हुत्वा स्विष्टकृदर्थ पूर्वमेवोपभृत्यवदाय स्थापिता १. धातमन्तरा प्राणसरोधनादिना प्राणवियोजनं संज्ञपनम् । २. हृदयं परं शूलप्रोतं कृत्वा साक्षादेवाग्नौ तापयित्वा पचेत; इतराणि भाण्डे । ३. तस्मिन्नेव काले स्विष्टकृदर्थमवदायोपति निक्षिपेत् । ४. जीर्णपटसदृश हृदय वेष्टनं मेदः । ५. पाकभाण्डे स्थितस्स्नेहात्मको रसो वसा । 
३८ 
२६८ 
मोमांसानयमञ्जर्याम् न्यङ्गानि जुह्वां कृत्वा प्रैषाश्रावणाद्यनन्तरं स्विष्टकृतेऽग्नये हुत्वा इडां यथा वदवदाय सर्व ऋत्विजस्सयजमाना भक्षयेयुः ।। 
गयागसाभासनाम 
अनयाजाद्यनुष्ठानम् ततोऽनूयाजा एकादश अनुष्ठेयाः । तेषाम् 
१. देवं बहिः। २. देव्यो द्वारः। ३. देव्यौ उषासानक्ता। ४. देव्यौ जोष्ट्यौ । ५. देव्यौ ऊर्जाहुत्यौ । ६. देव्यौ होतारौ । ७. तिस्रो देव्यः । ८. देवो नराशंसः । ६. देवो वनस्पतिः। १०. देवं बर्हिः। ११. देवो अग्निः स्विष्टकृत इति क्रमेण देवताः। पृषदाज्यं द्रव्यम् । 
। अनूयाजानुष्ठानकाले प्रतिप्रस्थाता गुदकाण्डस्य तृतोयमंशं पूर्वमवशे षितमेकादशधा च्छित्त्वा शामित्रादग्निमादाय उत्तरस्यां वेदिश्रोण्यां स्थाप यित्वा तस्मिन्नेकैकं गुदकाण्डखण्डं हस्तेन जुहुयात् । ततो यागा) पूर्वविश स्तस्य पशोः पुच्छमसिना च्छित्त्वा आदाय तेन पत्नी संयाजाननुतिष्ठेत् । तत्र प्राकृत्य एव देवताः । ततः प्रकृतितोऽतिदिष्टानामै ष्टिकानां यथासम्भवमनुष्ठा नमङ्गानाम् । ततो यजमानो यूपमुपस्थाय संस्थाजपं कृत्वा कर्म समापयेत् । पशुयागोऽयं दार्शिकपयोयागविकृतिभूतः । अतो धर्मान् तदीयानेव गृह्णीयात् । 
इति पशुयागो निरूढपशुबन्धाख्यः। 
सोमयागनिरूपणम् सोमयागः चतुष्प्रकारः-एकाहः, अहीनः, साद्यस्क्रः, सत्रं चेति । एका, तिस्रः, चतस्रः, द्वादश, अपरिमिता वा दीक्षाः सोमयागे भवन्ति । एकस्मिन् दिने कर्तव्यतया विहिता नियमा यथावदनुष्ठिता एका दीक्षा। ततो यावद्वारं दिनान्तरेष्वभ्यस्तास्तावत्सङ्ख्याका दीक्षा भवन्ति । ततो दिनत्रये, षट्सु, द्वादशसु वा दिनेषु उपसदोऽनुष्ठेयाः । तत्र एकाहज्योतिष्टोमादौ तिस्रः, चयने षट्, अहीनादौ द्वादशोपसद इति विवेकः । तत्र दीक्षोपसदामनेकदिनानुष्ठे यत्वेऽपि एकस्मिन्नेव दिने सोमयागानुष्ठानं यत्र स एकाहः । सोमयागस्य द्वित्रादिषु दिनेषु पुनः पुनरावृत्यानुष्ठानं यत्र सोऽहीनः । तत्र द्विरात्रप्रभृति दशरात्रपर्यन्ता अहीनाः। एकादशद्वादशरात्रावुभावहीनसत्रोभयात्मको। द्वादशरात्रस्यैव उभयात्मकतां केचिदभिप्रयन्ति । त्रयोदशरात्रप्रभृतयः सहस्र संवत्सरपर्यन्ताः सोमयागा सत्राण्युच्यन्ते । एकस्मिन्नेव दिने सङ्कल्पप्रभृत्य वभृथान्तमनुष्ठानं यस्य स साद्यस्क इत्युच्यते।। 
सत्राण्यपि द्विविधानि-रात्रिसत्राणि अयनसत्राणि चेति । तत्र द्वादश रात्रप्रभृति शतरात्रपर्यन्तानि रात्रिसत्राणि । ततः प्रभृत्ययनसत्राणि इति सामान्यस्वरूपम् । इदानीं सर्वसोमयागप्रकृतिभूतस्य अग्निष्टोमाख्यस्यैकाहस्य 
मोतिहमति﻿परिशिष्टम् 
२.६६ सर्वसोमयागेभ्यः पूर्वमनु ठेयस्य अनुष्ठानप्रकारः संक्षेपतो निरूप्यते। तस्य आरम्भे पक्षद्वयम्-यस्य अनाहिताग्नेः सोमयागानुष्ठाने तीव्र च्छोदिता स वसन्ततौ सोमयागोचितं कालं निर्धार्य ततः पूर्वस्यां सप्तम्यामष्टम्यां दशभ्यां वा दीक्षापक्षानुसारेण सङ्कल्प्य अग्न्याधानार्थम्, अग्न्याधानविधिना अग्नीना धाय समनन्त रमेव सोमयागार्थ सङ्कल्प्य तं यथावदनुतिष्ठेत् इत्येकः पक्षः । नात्र पक्षे आधानोक्तकालापेक्षा। अथ वा आधानार्थं विहिते काले यथावदग्नी नाधाय, ततोऽग्निहोत्रदर्शपूर्णमासपशुचातुर्मास्यादीन् यागान् यथाकालमनु तिष्ठन्, लब्धायां सामग्रीसम्पत्तौ वसन्त” सोमयागमनुतिष्ठेत् इत्यपरः पक्षः । द्वावपि सूत्रायुक्तौ याज्ञिकैरङ्गीकृतौ च । अतो यथेष्टं तौ परिग्राह्यौ। तत्र पक्षद्वयेऽपि सोमयागानुष्ठाने न कोऽपि विशेषः । 
सोमयागेऽधिकारी । तत्र यो नाम 'कूश्माण्डः पवित्रष्टयादिभिः जपैः पुण्यतीर्थस्नानादिभिर्वा पावनैः कर्मभिरात्मानं शोधयति स्म, निर्वैरश्च भवति भूतेषु, स एव सोमयागा नुष्ठानेऽधिकारी भवति। तत्रापि यस्य पिता पितामहो वा सोमयागं नान्वतिष्ठताम्, सोऽनहस्सोमयागानुष्ठाने त्रिपुरुषसोमपानविच्छेदीति कृत्वा । एवं यस्य पिता पितामहो वा न वेदाध्यायी, न वा हविर्यज्ञान् श्रौतानन्वतिष्ठत स दाह्मण इति सोऽपि न सोमयागेऽधिकरोति । अतस्तादृशदोषद्वयापनुपत्तये ऐन्द्राग्नपशुयागम्, आश्विनपशुयागं च अनुष्ठाय ततस्सोमयागमनुतिष्ठेत् । तत्र आत्मना सह त्रिपुरुषसोमपानाभावे ऐन्द्राग्नपशुयागोऽनुष्ठेय इति कात्या यनमतम् । आत्मानं मुक्त्वा पूर्वेषां त्रयाणाम् आनुपूर्येण तथात्वे स इत्या पस्तम्बीयाः। एवं वेद्या वेदस्य च त्रिपुरुषविच्छेद एव आश्विनः पशः। तत्रो भयमप्यनुष्ठेयमित्यापस्तम्बीयाः । अन्यतरस्यव अनुष्ठानमिति कातीयाः । I पशुयागद्वयमिदं सोमयागात् पूर्वमेव अनुष्ठाय, तेन च आत्मानं परि शोध्य, ततस्सोमार्थं सङ्कल्पेत इत्येकः पक्षः। अथवा सोममध्य एव चतुर्थदिने ऽनुष्ठीयमानेन अग्नीषोमीयेण पशुयागेन सह तन्त्रण अनुष्ठानमित्यपरः । पृथगनुष्ठानपक्षे सोमयागारम्भात् पूर्वतनपर्वण्येव पशयागानष्ठानमिति वेदितव्यम्। थाGAD 
नाम्नि प्रवृत्तिनिमित्तम् अत्र बहूनामिष्टिपशूनां सत्यनुष्ठाने तेषामङ्गत्वात् २सोमद्रव्यकया १. तैत्तिरीयारण्यके पठिताः 'यन्देवा देवहेडनम्' (ते. आ० २-२) इत्यादयो मन्त्राः 
कूष्माण्डाः । तः क्रियमाणा होमा अपि कूष्माण्डा इत्युच्यन्ते । २. सोमो लताविशेषः 
श्यामलाम्ला च निष्पर्णा क्षीरिणी त्वचि मांसला। श्लेष्मला वमनी वल्ली सोमाख्या छागभोजनम् ॥ (इति वैद्यके) 
मीमांसानयमजर्याम् गस्यैव प्राधान्यात् “सोमयागः” इनि व्यवहारः। अग्निष्टोमाख्येन साम्ना समाष्यमानत्वाच्च ‘अग्निष्टोमः' इति प्रकृतयागो व्यवह्रियते । सोमयागो हि ऋग्यजुस्सामवेदोक्तः त्रिप्रकारैः अङ्गकलापः संवलितोऽनुष्ठोयते । तत्र यजुर्वेदेनैव समधिकतमान्यङ्गानि प्रायो यज्ञशरीराभिनिर्वर्तकाणि विधीयन्ते । ऋग्वेदेन विविधयाज्यापुरोनुवाक्याशस्त्रादीनि। सामवेदेन च गानविशि ष्टमन्त्रैः क्रियमाणानि यागसम्बन्धिदेवतास्तोत्राणि । तानि च प्रतिसोमयागं बहून्यनुष्ठेयतया विधीयन्ते। अग्निष्टोमाख्ये सर्वसोमयागप्रकृतिभूतेऽस्मिन् द्वादश स्तोत्राणि। तत्र अग्निष्टोमाख्यमन्तिमं स्तोत्रम् । न ततः परं स्तोत्रमस्ति स्वकीयमस्मिन् यज्ञे । अतोऽग्निष्टोमाख्येन स्तोत्रण समाप्य मानत्वादयं क्रतुः ‘अग्निस्टोमसंस्थाकः' इति अग्निष्टोमः' इति च व्यवहिते। एवमग्रेऽपि सोमयागानां नामानि तत्तत्समाप्तिगतस्तोत्रवशनव भवन्ति यथा उक्थ्यः, षोडशी अतिरात्र इति। अनुष्ठातृनामभिः, द्रष्टुनामभिश्च केचित् कचित् व्यवहारं भजन्त उपरिनेषु क्रतुषु । यथा-अङ्गिरसां द्विरात्रम्, जनक सप्तरात्रम्, कुण्डपायिनामयनम् इत्यादि। 
म सोऽयं सोमयागो नित्यः प्रतिवसन्तं वणिकेन आहिताग्निना पूर्वोक्ता धिकारिविशेषणयुक्तेन सपत्नीकेन अवश्यानुष्ठेयः । अकरणे प्रत्यवायो भवति । नित्यस्य सतोऽस्य काम्यत्वमपि तत्तत्फलसाधनत्वेन श्रूयते वेदेषु सर्वत्र, श्रौतसूत्रेषु च । अत्र द्रव्यं काचिल्लता। तां विक्रेतुस्सकाशात् गवादिद्रव्येण मूल्यभूतेन क्रीत्वा अश्मनः उपरि निक्षिप्य अश्मभिरेव कुट्टयित्वा, रसं निष्कास्य तं तत्तदेवताभ्यो हुत्वा हुतशेषं यजमानसहिता ऋत्विजो भक्षयेयुः । नेयं सर्वत्र सुलभा । क्वचिदेव तु पवित्रतमे पर्वतादौ हिमवति, महेन्द्र, सह्यपर्वते, श्रीपर्वते, देवगिरौ, विन्ध्ये, षारियात्रे, सिन्धुनदस्य कुलेषु, वितस्ताया नद्या उत्तरभागे स्थितेषु महापर्वतेषु, अन्येषु चैवंविधेषु पुण्यस्थ लेष्वेवास्या उत्पत्तिः श्रूयते; विशेषतो मूजवदाख्ये गिरौ च । परमिदानों नेयं भारतदेशे उपलभ्यते सर्वथा। प्रायेण जानन्त्यपि न तस्याः स्वरूपम् । तस्याः स्थाने पूतीकाख्यां काञ्चित् तत्सदृशी ( कियताप्यंशेन ) लतामादाय तयैव सोमयागमनुतिष्ठन्त्यनुष्ठातारः। निरतिशयोऽस्य सोमस्य महिमोपवर्ण्यते वेदेषु, पुराणेषु च । पीतो मनुष्याणामपूर्वमायुर्बलं पुष्टि मेधां सर्वातिशायिनी मात्मशक्ति च विवर्धयतीति, नवीनमेव किमपि जन्म समुत्पादयतीति चायुर्वेदादाबुधुष्यते। नास्ति देवानामिन्द्रस्य चेतोऽपि प्रियतमं वस्तु त्रिलोक्यामिति श्रौतो वादः । देवेन अमृतेनापि साकम् उपमिमते महाभार तादयो ग्रन्थाः। 
सोमयागे प्रथमदिनकृत्यम् सोमयागमिममनुष्ठास्यन् सपत्नीको यजमानो वासन्त्याः पूणिमायाः १. आप० श्री० १०. २. ० । 
पाराशष्टम् 
'३०१ पूर्वम्याम् अष्टम्यां, ( दीक्षाचतुष्टयपक्षे ) एकादश्यां ( एकदीक्षापक्षे ) वा सोमयागसङ्कल्पं करिष्यमाणः ततः पूर्वं पर्याप्ते समये सोमप्रवाकं वृत्वा तं तत्तदृत्विग्भ्यः प्रेषयेत् । स तानवाप्य 'यज्ञेश्वरशर्मणः सोमो भविष्यति, तत्र भवता आध्वस्व कर्तव्यम्', 'हौत्रं कर्तव्यम्' इत्यादि कथयेत् । स च ऋत्विक तत्र आत्विज्यं चिकीर्षन् आधानादिषु पूर्वानुष्ठितेषु कर्मसु 'अस्य के ऋत्विजः ? के वा याजकाः ? कच्चित्कल्याण्यो दक्षिणाः ?' इति पृच्छेत् । समुचितमुत्तरं तस्मादवाप्य, स्वीकृत्य आत्विज्यकरणं यजमानगृहमागतेषु तेषु तान् यजमानो मधुपर्कदानेन यदावदर्चयित्वा ये यत्र कुशलाः तस्मिन् तस्मिन् कर्मणि तान् वृणुयात् । 'अध्वर्यु त्वां वृणे', 'होतारं त्वा वृणे' इत्यादिः वरणप्रकारः । मधुपर्ककाले वस्त्रालङ्काराभरणादिभिः ते समर्चनीयाः। ते च चत्वारो गणाः । एककस्मिन् गणे चत्वार इत्याहत्य ते षोडश भवन्ति । यथा 
१. अध्वर्युगणः २. ब्रह्मगणः ३. होतृगणः ४. उद्गातृगणः १ अध्वर्युः १ ब्रह्मा 
१ होता १ उद्गाता २ प्रतिप्रस्थाता २ ब्राह्मणाच्छंसी २ मैत्रावरुणः २ प्रस्तोता ३ नेष्टा 
३ आग्नीध्रः ३ अच्छावाकः ३ प्रतिहर्ता ४ उन्नेता ४ पोता 
४ ग्रावस्तुत् ४ सुब्रह्मण्यः एतदतिरिक्त सदस्यनामकमृत्विजं सप्तदशं कथयन्ति केचन सूत्रकाराः । एवमत्विजो वत्वा कर्मणो निर्विघ्नपरिसमाप्तये देवता उपस्थाय, गार्हपत्याग्निमरण्योः समारोप्य, तमग्नि शमयित्वा अरणी यज्ञसामग्रीश्च गृहीत्वा, गृहात् सोमयागार्थ पूर्वनिर्णीतं स्थानं सपत्नीको गत्वा, तत्र अरणी मथित्वा, पूर्वनिर्मिते गार्हपत्यायतने मथनोत्पन्नमग्नि प्रतिष्ठापयेत् । ततोऽ ध्वर्युराहवनीयं प्रणीय, तत्र सम्भारयजुस्संज्ञकान् चतुर्विंशतिसङ्ख्याकान् होमान् हुत्वा' तमग्नि बिसृज्य, पुनर्गार्हपत्यात् प्रणीय, सप्तहोतृसंज्ञकं होमं कृत्वा, तमप्युत्सृज्य, पुनः तत एवाहवनीयदक्षिणाग्नी विहृत्य तत्र दीक्षणीयेष्टि । कुर्यात् । तत्र एकादशकपालः पुरोडाशो द्रव्यम् । अग्नाविष्णू देवता। पुरोडा शस्तु ब्रीहिपिष्टैरेव निष्पाद्यः तां परिसमाप्य तत्र प्राचीनवंशसंज्ञिकां विमित संज्ञिकां वा शालां निर्माय तस्योत्तरभागे बहिरावृतदेशे यजमानो वपनं कारयित्वा स्थावरास्वप्सु तीर्थं स्नात्वा अध्वर्युणा दत्ते दुकूले वस्त्रं परि १. सोमयागं करिष्यता यजमानेन ऋत्विजां वरणार्थ तत्तत्समीपं यः प्रेष्यते सः प्रवाकः । 
सोमं प्रकर्षेण वक्ति ऋत्विग्भ्य इति । २. आप. श्री. १०.१.२, ३.।। ३. शालाया उपरि आच्छादकधारणवंशा यस्मात् प्रागग्रा एव, तत इयं संज्ञा । ४. See आप. श्री. १०-०-१० । ५. See कात्या. श्री ७-१-१४-१८ । 
नायर 
३०२ 
मीमांसानयमञ्जर्याम् दध्यात्। एव यजमानपत्न्या अपि नखनिकृन्तनस्नानवस्त्रपरिधानानि भवन्ति । अत्र पत्न्या वपने विकल्पं केचिदिच्छन्ति । नखनिकृन्तनादिक तु भवत्येव। ततो जायापती प्राग्वंशमण्डप एव स्वाभिरुचितं शास्त्रा निषिद्धं वस्त्वन्नादिकं भुञ्जीयाताम् । तत उभावपि स्वाङ्गानि नवनीतेन अनुलिम्पतः । अजाते च स्वे अञ्जनेनाक्षिणी। ततोऽध्वर्युः दीक्षाहुतीः षट् हुत्वा यजमानाय कृष्णाजिनद्वयं दद्यात् । स तत् परिगृह्य, आहवनीयसमीपं गत्वा भूमौ तदास्तीर्य तदुपरि कटिप्रदेशेन आरुह्य, उपविश्य, मेखलां मुञ्ज तृणनिर्मिताम् अध्वर्युदत्तां कटयां बद्ध्वा, कृष्णमृगस्य शृङ्ग शरीरकण्डूय नार्थम्, उदुम्बरवक्षीयं स्वांसपरिमाणमूर्खतायां दण्डं च यजमानो गृहीत्वा धारयन्नासीत। यदा स्वाङ्गेषु क्वचित् कण्डूतिर्जायेत तदा कृष्णमृगशृङ्गेणैव कण्डूयेत, न नखेन। एवं यजमानपत्न्याः शिरसि इषीकानिमितं जालं, कटयां मुजनिर्मितं योक्त्रं च बध्नीयात् । ततो यजमानो मुष्टिबन्धनं कुर्यात् । तत्र द्वयोर्हस्तयोः कनिष्ठिकातो यावदङ्गुष्ठम् अङ्गुलीर्मोटयेत् । ततो हस्तद्वयेऽपि कनिष्ठिकानामिके विसृजेत् । विसर्गस्तु व्रतग्रहणानन्तरमग्र कर्तव्यः । मुष्टि करणानन्तरम् अध्वर्युर्यजमानं दीक्षितं देवेभ्यो मनुष्येभ्यश्च आवेदयेत् अदीक्षिष्ट अयं ब्राह्मणोऽमुकशर्मा अमुकस्य पुत्र इत्यादि। अत्र पितृपितामह प्रपितामहानां मातृ पितामहीप्रपितामहीनां च नामानि वक्तव्यानि। एवं त्रिरुपांशु त्रिरुच्चश्चावेदने अध्वर्युणा कृते यजमानो वानियमनं कृत्वा रात्री नक्षत्रोदयपयन्तं तथैवासोत । नक्षत्रोदयानन्तरं व्रतकरणप्रेषे (व्रतं कृणुत) इति दत्ते वाचं विसृजन अध्वर्यणा पयसि दत्ते तत् पिबेत् । पत्न्यपि चैवं कुर्यात् । एवमेव प्रतिदिनमहनि रात्रौ च पय एव पिबेतां यजमानः पत्नी च । यदि पयो न लभ्यते पयसव वा प्राणधारणं दुष्करं मन्वाते तदा दधि, उदुम्बर फलानि, धानाः, सक्तून्, ओदनमात्र वा भुजीयाताम् । 
ततो यज्ञोपयोगिद्रव्यार्जनाय याचकान् प्रेषयेत् । याच्नेयं घनिकस्यापि नित्या। आगतानि द्रव्याणि तत्तन्मन्त्रेण गृह्णीयात् । एतावता प्रथमदिनकृत्यं समाप्यते। यजमानस्तस्यां रात्रौ जागरणं कुर्यात् । व्याकरणसंस्कृतैरेव शब्द र्व्यवहरेत्, न लौकिकीं वाचं वदेत् असच्छूद्रेण न सम्भाषेत । नास्या नाम किञ्चित् ब्रूयात् । सुत्यादिने दक्षिणादानात् पूर्वं न कृष्णविषाणं विसृजेत् । न दन्तान दर्शयेत् । नोच्चैर्हसेत् । नानृतं वदेत् । न मांसमश्नीयात् । न स्रियमुपेयात् नोपरि खट्वादौ शयोत। न सन्ध्ययोः प्राग्वंशाबहिर्गच्छेत् । यावद्दीक्षम ग्निहोत्रदर्शपूर्णमासादीनि श्रौतकर्माण्यपि नानुतिष्ठेत् । न अन्यस्मै किञ्चि 
दद्यात् । दीक्षाव्यञ्जकानि कृष्णाजिनादीनि सर्वदा धारयेत् । 
एतावत् प्रथमदिनकृत्यम् 
द्वितीयदिनकृत्यम् ततो द्वितीयस्मिन् दिने आवश्यक कर्म कृत्वा प्रातरेव प्रायणीयेष्टि 
318 
परिशिष्टम् 
३०३ कुर्यात् । तत्र पञ्च देवताः। पथ्या स्वस्तिः प्रथमा। अग्निद्वितीयः । सोमस्तृ तीयः। सविता चतुर्थः । आदितिः पञ्चमी। तत्र पथ्यादीनां चतुर्णामाज्यं द्रव्यम् । अदितेरोदनः । आहवनीयेऽग्नौ तमोदनं पक्त्वा आहवनीय एव पूर्वादिषु चतसृष्वपि दिक्षु पथ्यादिभ्यः क्रमेण आज्यं हुत्वा मध्ये अदित्या ओदनं जुहु यात् । यस्मिन् पात्रओदनः पक्कः तत् पात्रमप्रक्षाल्यैव क्वचित् स्थापयेत् तथैवोदयनीयेष्टिहविःपाकाथं तदुपयुजीत ॥ 
सोमक्रयः ततस्सोमक्रयः । तदर्थं यया गवा सोमं ऋतुमिच्छति यजमानः तां सोम शकट समीपं नीत्वा अवस्थाप्य, कुत्सितेन ब्राह्मणेन शूद्रेण वा शकटेऽवधाय अनीतं सोमं विचित्य अङ्गुलीभिर्यावदपेक्षं सोमं विमाय तं क्षौमवस्त्रे निक्षिप्य सोमविक्रयिणो हस्ते दत्त्वा तम् “सोमविक्रयिन् क्रय्यस्ते सोमः” इति पृष्ट्वा तेन 'ऋय्यः' इत्युक्ते क्रमेण तं दशभिर्द्रव्यैः क्रीणाति । तानि च 
१. गौरेकहायनी। २. हिरण्यम् । ३. अजा। ४-५. धनुस्सवत्सा। ६. ऋषभः। ७. अनड्वान् शकट वाही। ८. वत्सतरः। ६. वत्सतरी। १०. वासः इति दश। 
तत्र प्रथमक्रमे “गवा ते क्रीणानि" इत्यध्वर्युणोक्ते सोमविक्रयी 'भूयो वा अतस्सोमो राजा अर्हति" इति प्रतिब्रूयात् । ततोऽध्वर्युः "हिरण्येन क्रीणानि" इत्यादि । एवं दशमद्रव्यपर्यन्तं प्रश्नप्रतिवचने भवतः । दशमद्रव्येण क्रये कृते न ततो भूयस आशंसनम् । विक्रीतं सोममध्वर्युहस्ते दत्त्वा क्रयद्रव्याण्यादाय सोम विक्रयी गच्छेत् । गच्छन्तं तं न विलोकयेत् । अत्र क्रयार्थ दत्तस्य हिरण्यस्य पुनर्ग्र हणम्, अन्यया गवा एकहायन्या निष्क्रयणं च सूत्रकारा आमनन्ति । ततः क्रोतं सोमं यजमानः स्वस्य दक्षिणास्मिन्नरावासाद्य हस्ताभ्यां निगृह्य आसीत । ततस्तमादायोत्थाय हविर्धानशकटसमीपमानीय, तत्र तं निक्षिप्य, शकटेऽनड् वाहौ नियुज्य, ताभ्यां शकटं वाहयित्वा प्राग्वंशस्य अग्रतः यज्ञवाटमानाय्य सोमहविर्धानशकटस्य दक्षिणं बलीव मोचयित्वा, सव्यमविमोच्यैव, अतिथ्येष्टि कुर्यात् । तत्र विष्णुर्देवता। नवकपालः पुरोडाशो द्रव्यम् । इष्टिरियं सोमस्य राज्ञ आतिथ्यस्थानीया। हविष्कृदाह्वानकाल एव द्वितीयस्य अनडुहो विमोचनं शकटात् । तदैव च सोमं राजानं शकटादवरोप्य, पूर्वसज्जितायाम्, आहवनीय समीपेऽवस्थापितायां राजासन्द्यां तमवस्थापयेत् । ततः इष्टि तां परिसमाप्य परस्परमवैराय ऋत्विजो यजमानश्च पात्रस्थापितमाज्यं स्पृष्ट्वा प्रतिज्ञां कुयुः । तत् तानूनप्त्रमित्युच्यते । ततः प्रवर्यानुष्ठानम् ॥ 
प्रवर्गाः प्रवर्य इति कर्मणो नामधेयम् । स च सोमयागाङ्गभूत एव। परं तैत्तिरीयसंहितायां ब्राह्मणे वा नास्य मन्त्रा ब्राह्मणानि वा आम्नायन्ते । 
३०४ 
मीमांसानयमञ्जर्याम् तैत्तिरीयारण्य के परं चतुर्थपञ्चमयोः प्रश्नयोः क्रमेण मन्त्रा विधयश्चाम्नाताः । काण्वमाध्यन्दिनयोः संहितयोः षट्विशादिषु त्रिष्वध्यायेषु मन्त्राः तच्छतपथयोः षोडशे त्रयोदशे च काण्डे विधयश्च यथाक्रममाम्नाताः । एवं मैत्रायण्यादिष्वपि शाखासु स्वतन्त्रतयैव प्रवर्य विधिमन्त्राः पठिताः। सूत्रकारा अपि प्रवर्यविधि सौमिकप्रयोगेऽनन्तर्भाव्यैव स्वतन्त्रतस्तं पठन्ति, तथापि सर्वे तस्य सोमयागाङ्ग त्वमभिप्रयन्ति क्वचित् प्रयोगविशेषे विकल्पयन्तः । अनुष्ठातारः परं नियमेन सोमयागमध्य एव अनुतिष्ठन्ति । अतोऽत्रैव तत्स्वरूपमपि निरूप्यते । तदपेक्षि तानि पात्राणि साधनानि च पूर्वमेव सम्पादनीयानि ॥ 
प्रवर्गासम्भाराः - तत्र प्रथमतो महावीराख्यपात्रनिर्माणं कर्तव्यम्, तत्प्रकारश्चेत्थ - कस्यांचिदमावास्यायां पूर्णिमायां वा अभ्रिम, अश्वं, कृष्णाजिनं, सवत्सामा च गृहीत्वा यत्र महावीराद्युपयुक्ता मृदस्ति प्राच्यां दिशि तत्र गत्वा मृदं खात्वा, कृष्णाजिने न्युप्य, अश्वेन अवघ्राप्य, मृद उपरि आज पयो दुग्ध्वा, तां मृदं बहुभिराहार्य विहारस्योत्तरतोऽवस्थाप्य, तस्यां वराहोत्खातां मृदं, वल्मीकमदं, पूतीकान्, अजलोमानि, कृष्णाजिनलोमानि,अन्यानि च वृढीकरणानि वस्तूनि संयोज्य पिष्ट्वा, उष्णजलेन संमिश्य, संयुत्य, तया मृदा त्रीन् महावीरान कुर्यात् । ते च प्रादेशमात्रोर्ध्वाः मध्ये स्थलत्रयसंगृहीताः, स्थलत्रयोन्नताः उपरिबिलाः स्युः। एवं तयैव मृदा अवशिष्टया हस्त्योष्ठाकारे द्वे दोहनपात्र, आज्यस्थालीम्, अश्वौ द्वौ, रोहिणपुरोडाशार्थं द्वे कपाले च निर्माय, तानि च सूक्ष्मवस्त्रादिभिः श्लक्ष्णीकृत्य, गार्हपत्यस्य, पुरस्तादवट खात्वा, तानि तत्रेष्टकावत् पचेत् । पाकार्थ अग्नि कुशैः मुजतृणैश्च आदीपयेत् । पक्वेषु तेषु शफाभ्यां महावीरानुद्वास्य, भूयसा अजापयसा तान् प्रोक्षेत् । येनोज्ज्वला भवेयुर्महावीराः । इम एव प्रवर्यसंभाराः मात्तिकाः । वानस्पत्यास्तु उदुम्बर काष्ठः कारयितव्याः। ते च-सम्राडासन्दी मौजीभिस्स्यूता रज्जुभिः । द्वे चौ गर्तवत्यौ। द्वे चागर्ते। द्वौ शफौ महावीरग्रहणाथौं। धृष्टी अङ्गार निरूहणार्थ द्वे काष्ठे। मेथी गोबन्धनार्था । त्रयश्शङ्कवो वत्सबन्धनार्थाः । व्यजनानि त्रीणि कृष्णाजिननिमितानि । द्वौ रुक्मौ वर्तुलाकारौ । एको राजतः, एकस्सौवर्णः । अभिधानी गोबन्धनार्था ( रज्जुः ) निदाने गोः पादबन्धनार्थं (रज्जू)। विशाखदामानि वत्सम्बन्धनार्थानि (रज्जव एव) । प्रभूतानि मुज तृणानि च ॥ 
प्रवर्गानुष्ठानम् एवं सम्भारान् संभृत्य स्वकाले प्रवर्दीमारभमाणोऽध्वर्युः ब्रह्मणा तनुज्ञातः रौहिणपुरोडाशनिष्पादनाय आग्नीध्रमाज्ञाप्य वेदेर्दक्षिणतो दक्षिण द्वारसमीपे गवादिबन्धनार्थं चतुरश्शकून् निहन्यात् । ततो वालुकाभिः 
परिशिष्टम् 
३०५ गार्हपत्यस्योत्तरतः स्थण्डिलमेकं कल्पयित्वा गार्हपत्ये मुजलवानादीप्य ततो जातं दीप्तमग्नि स्थण्डिलोपरि निक्षिप्य तस्मिन्नग्नौ महावीरं स्थापयित्वा तमाज्येन अभिपूर्य सौवर्णेन रुक्मेण तन्मुखं पिधाय, तमग्नि कृष्णाजिनव्यजनेन वीजयित्वा, समिद्धेऽग्नौ महावीरमाज्येन पूरयित्वा, पुनः रुक्मेण तेन मुखं पिधाय पूर्ववत् व्यजनेन वीजयित्वा (वीजयितारः-अध्वर्युः, प्रतिप्रस्थाता, आग्नीध्रश्च) प्रज्ज्वलितेऽग्नौ रुक्ममपादाय, अग्नि परीत्य व्यजनानि प्रति. प्रस्थातृद्वारा सम्राडासन्धामासाद्य महावीरमवेक्षमाणा आसीरन् । ततोऽध्वर्यः पूर्वनिखातेषु शकुषु गां, गोवत्सम्, अजां, तद्वत्सं च बद्ध्वा गां दुह्यात् । प्रतिप्रस्थाता च अजाम् । उभावपि दुग्धं पय आग्नीध्रहस्ते दद्याताम् । स च पयसी पृथक् पृथगानीय प्राग्वंशं प्रविशेत् । ततः पूर्वमेव प्रविष्टोऽध्वर्युः गोपयः अजापयश्च गृहीत्वा महावीरे क्रमेण प्रक्षिपेत् । तदानीमुत्थितमूष्माणमनु मन्त्रयेत्। दिदं तप्ते घृते पयःप्रक्षेपणं प्रवृञ्जनमित्युच्यते। अत एव तत्सम्बन्धात् कर्मणोऽस्य प्रवर्य इति नाम सम्पन्नम् ।। 
ततः प्रतिप्रस्थातरि दक्षिणं रौहिणपुरोडाशम् अगर्तायां जुह्वां स्थापित तयैव आहवनोये जुह्वति, अध्वर्युः आश्रावणप्रत्याश्रावणादि कृत्वा महावीरस्थं पयोमिश्रितं घृतमाहवनीये जुहुयात् । 'धर्मः' इत्यपि तस्य संज्ञा। तदीयपयो यस्या दुग्धं सा गौः 'धर्मधुक' इति व्यवहिते। धर्मस्य अश्विनौ, इन्द्रश्च देवते । अवशिष्टेन स्विष्टकृतं हुत्वा, ततः उष्णीकृतेन दध्ना आहवनीयस्योपरि अध्वर्युणा घ्रियमाणस्य महावीरस्य पूरणे प्रतिप्रस्थात्रा कृते तदपि किञ्चदिव हुत्वा, शेषमन्तर्वेदि निधाय, पूर्वस्मिन् खरे महावीरं प्रतिष्ठाप्य, अत्र प्रति प्रस्थात्रा उत्तरस्य रौहिणपुरोडाशस्य होमे कृते अध्वर्युः षट् शकलहोमान् कृत्वा अग्निहोत्रं हुत्वा, होतृब्रह्माग्नीघ्रयजमानस्सह शेषभक्षणं कुर्यात् । ततो महावीरादीनां प्रवर्दी संभाराणां सम्राडासम्द्यां स्थापनम् । अयं प्रातः प्रवर्यः । एवमेव सायं प्रवर्यः । छिन्नस्य यज्ञशिरसः सन्धानार्थ प्रवर्गानुष्ठान मिति श्रौती (वैदिको) कथा । २सा चेत्थम् पूर्व कदाचिदेवा विष्णुना सह मिलित्वा कुरुक्षेत्र कञ्चन सत्रविशेषमन्वतिष्ठन् । तज्जनितं यशो विष्णुमेव अवाप, नान्यान् सुरान् । तदसहमाना देवास्तमुपारुन्धत । ततस्सोऽन्यत्र अपक्रामन् तैरनुद्रुतस्स्वशरीरात् धनुरिपुं च सृष्टवा तेन तान् व्यङ्घमारभत । ततो भीतान् दूरत एव अवस्थितान् देवानवलोक्य विस्मयमानः स स्वचबु कस्याधोभागे धनुषः कोटिमेकामवष्टभ्य कोटयन्तरं भूमाववाधाय दिशो 
१. सम्राटशब्देन महावीर उच्यते । तत्स्थापनार्था आसन्दी सम्राडासन्दी। २. ते. आ. ४. १. 
३०६ 
मीमांसानयमञ्जर्याम् विलोकयन्नासीत् । तदा इन्द्रेण प्राथितास्ततो लब्धवराश्च वम्रयः तद्धनुषो ज्यां भूमिष्ठकोटिगतामच्छिन्दन् । ततो वेगादुत्पतत् धनुषः कोटयन्तरं भगवतो विष्णोः शिरः कण्ठात् उत्पाटय, उपर्याकाशे प्रास्यत् । ततोऽपगतशिरा विष्णुः संवत्तः। विष्णोरेव यज्ञरूपत्वात् यज्ञस्य शिरश्छिन्नमित्यवगतं सर्वः । ततश्छिन्नशिरसा अशिरष्केण यज्ञेन अनुष्ठितेन किमपि फलमनाप्यनुवाना देवाः छिन्नं तच्छिरः प्रतिसन्धातं प्रार्थयन्त अश्विनौ। तौ वरमवणीताम 'सोमयागेऽद्य यावदभागिनावावां स्वः, यद्यावयोरपि यागेष्वितः परं हविर्भागो दीयते, तदा आवांशिर एतद्यज्ञस्य प्रतिसन्दधावहै' इति । 'तथा' इत्यभ्यु पगतवत्सु देवेषु तौ तच्छिरः प्रतिसमधत्ताम् । तदिदं यज्ञशिरः प्रतिसन्धान रूपमेव प्रवर्ग्य कर्म । महावीरस्तु यज्ञशिरोरूप इति ॥ 
उपसत् एवं प्रातःप्रवचूमनुष्ठाय, ततः प्रातरुपसदनुष्ठेया। सा अपूर्वा काचि दिष्टिः । तत्र अग्निः, सोमः, विष्णुः इति प्रधानदेवताः। सर्वत्र आज्यं द्रव्यम् । प्रायेणोपांशुयाजवत् प्रयोगः । प्रधानाहुत्यनन्तरं प्रथमोपसद्धोमः । एवं प्रातः प्रवर्योपसदावनुष्ठाय, सुब्रह्मण्याह्वानं कृत्वा विरामः । ततोऽपराह्ण ( सायं कालोने ) आपराह्मिक्यौ प्रवर्योपसदौ, सुब्रह्मण्याह्यानं च। एवं दिनत्रयं (द्वितीयतृतीयचतुर्थदिवसेषु) सायंप्रातरनुष्ठेयम् । तेन अग्निष्टोमे षड्वारं प्रवर्योपसदोरनुष्ठानं २सिध्यति ॥ 
द्वितीयोपसद्दिने ( दीक्षातस्तृतोयदिवसे ) प्रातःप्रवर्योपसदावनुष्ठाय, महावेदेनिर्माणं कर्तव्यम् । सा च प्राचीनवंशमण्डपात् पुरतः षट् पदानि परित्यज्य ततो निर्मातव्या। प्राकपश्चात द्विसप्ततिपदायामा दक्षिणोत्तरतः षष्टिपदविस्तारा च भवति । श्रोणिभागे, अंसभागे च अष्टाचत्वारिंशच्च । विशेषविवरण शुल्बसूत्रेषु कृतम् । एवं समग्रां वेदि विमाय प्रातः ततो यजमा नस्य व्रतकरणम् (पयःपानम्) सायं सायाह्निकीभ्यां प्रवर्योपसदभ्यां प्रचर्य सुब्रह्मण्यामाहूय व्रतं कृत्वा विरमणम् । एतावत् तृतीयदिनकृत्यम् ॥ 
१. उपदीकाः श्वेतपिपीलिकाः । २. See. आप. श्री. ११. ३. १३-४. ७. बोधा. श्री. ६. २१ कात्या. श्री. ८. २. 
१४-३६. ३. अत्र सुब्रह्मण्याशब्देन इन्द्र उच्यते । तस्य सुत्यादिवसे तदुद्देशेन ल्यक्ष्यमाणस्य सोम 
रसस्य पानार्थमाह्वानम् । तच्च द्वितीयदिनप्रभति सायंप्रातःप्रवर्योपसदनुष्ठाना. नन्तरम् उद्गातृगणान्तिमेन ऋत्विजा कर्तब्यम् । तस्कर्तृत्वात्तस्य सुब्रह्मण्य इति संज्ञा । अतः प्रभृति नाम सुब्रह्मण्याह्वानम् -अमुकशर्मा यजत इत्यादि ॥ 
परिशिष्टम् 
चतुर्थदिनकृत्यम् तृतीयोपसद्दिने दोक्षातश्चतुर्थदिने प्रातरेव द्वाभ्यां प्रबर्योपसद्भयां प्रचर्य प्रवर्दीमुद्वास्य उत्तरवेद्यां प्रवर्दीपात्राणि प्रक्षिप्य, अग्नीषोमीयस्य पशोस्तन्त्रमारभेत। यदि दुर्बाह्मणो यदि वा त्रिपुरुषविच्छिन्नसोमपानः स्यात् तदा ऐन्द्राग्नाश्विनपशुभ्यां सह तन्त्रेण अग्नीषोमीयं पशुयागमनुतिय्ठेत् । अन्यथा एकमेव तम् । अतस्तदर्थमाहवनीये इध्मकाष्ठान्याधाय ज्वलन्ति तान्यादाय, आसन्दीस्थं सोममपि सहैवादाय, निरूढपशुयागवत् महावेद्यन्तर्ग तायां निहितसम्भारायाम् उत्तरवेद्यां तमग्नि प्रणयेत्-तन्मध्ये स्थापयेत् । ततः प्रभृति यज्ञसमाप्ति यावत् स एव आहवनीयः । यतः स प्रणीतः स गार्हपत्य इतः पर भवेत् । यो गाहपत्यः स इतः पर प्राजहितसज्ञकः । आनीतं सोमं दक्षिणहविर्धानमण्डपस्थहविर्धानशकटे स्थापयेत् । ततः अग्नीषोमीयपशोस्तन्त्रा नुष्ठानपक्षे त्रयाणां वपायागपर्यन्तमनुष्ठाय, सुब्रह्मण्येन सुब्रह्मण्याह्वाने कृते,मायया सोमाभिषवाय, अभिषुतरसवर्धनाय च तडागादितो वसतीवरीसंज्ञक जलं घटे गहीत्वा तं जलपूर्ण घटम् अध्वर्युः शालामुखीयमपरेण स्थापयेत् । ततो मध्यन्दिने पशुपुरोडाशयाग, सायाह्न हृदयादिपश्वङ्गयागं चानुष्ठाय पत्नी संयाजान्तान्यङ्गानि कृत्वा पशुयागं समापयेत् । ततो रात्रवध्वर्यः घटं वसतीव रीपूर्ण स्कन्धेन आदाय वेदेः परितो यथाविधि हरन् पुनस्तत्रैव निक्षिपेत् । तदा प्रतिप्रस्थाता श्वोऽपेक्षितामिक्षार्थं वत्सापाकरणादि दर्शवत कृत्वा दध्या तञ्च्यात् । दधिग्रहाद्यर्थमपि दधि सम्पादनीयम्। ततस्सवनीयहविरर्थ बहिराहरणादि कृत्वा विरमणम् । रात्रौ यजमानस्य जागरणं पत्न्याश्च । एतावत् चतुर्थदिनकृत्यम् ॥ 
वञ्चमदिनकृत्यम्-सुत्यादिनम् तस्यामेव रात्रावपरभागे महारावे वा सर्व ऋत्विजः प्रबुध्य स्नात्वा सोमाभिषवसम्बन्धीनि कर्माण्यारभेरन् । तत्र प्रथमं तानि तानि पात्राणि ग्रहचमसादीनि तत्तत्स्थानेषु योजयेदध्वर्युः । ततः पक्षिणां प्रबोधात् पूर्वमेव प्रातरनुवाकाख्यं शस्त्रं होता आरभेत । तदैव प्रतिप्रस्थात्रा सवनीयहविषां निर्वापः कार्यः। तानि च-धानाः, करम्भः, परिवापः, पुरोडाशः, पयस्या इति पञ्च । तेषाम्, इन्द्रो हरिवान्, इन्द्रः पूषण्वान्, सरस्वती भारती, इन्द्रः, मित्रावरुणौ इति क्रमेण देवताः। सरस्वत्यादीनो त्रयाणामिव हरिपूष्णोरपि स्वातन्त्र्येण देवतात्वमिच्छति कात्यायनः । ततो दधिग्रहप्रचारः । स चेत्थम् उदुम्बरवृक्षनिर्मिते उलूखलाकारे चतुष्कोणे पात्रे पूर्वदिनसम्पादितं दधि १. भ्रष्टथवा धानाः । आज्य मिश्रिता यवसक्तवः करम्भः । लाजाः परिवापः पयस्या 
आमिक्षा । २. दध्यदाभ्यांशुग्रहाः कात्यायनीयानां न विहिताः । 
३०८ 
मीमांसानयमजाम् प्रजापतिदेवतायै गृहीत्वा तस्या एव जुयात् । अतो दधिग्रहे दधि द्रव्यम्, प्रजापतिर्देवता। ततोऽदाभ्य ग्रह।। ग्रह ( पात्रं) लौकिकेन पयसा दध्ना वा प्रपूर्य पूर्वमुपनह्य रक्षितानां सोमलतावयवानां मध्यात् अंशुत्रयं प्रवृह्य तान् ग्रहोपरि स्थापयित्वा ग्रहं पञ्चकृत्वस्सप्तकृत्वो वा आधूय तं ततो जुहुयात् । अत्र सोमो देवता। 
ततोऽशुग्रहः। तत्र एकग्रहपर्याप्तं सोमं गृहीत्वा पाषाणोपरि निक्षिप्य वसतीवरीभिरद्भिः संसिच्य, अभिषुत्य ग्रावभिः, तस्मिन्नेव अदाभ्यग्रहपात्रे गृहीत्वा जुहुयात् । प्रजापतिर्देवता। अंश्वदाम्यग्रहयोरेकमेव पात्रम् । ततस्तत्पात्रेण सह सदः प्रविश्य तत्र तद्गतसोमरसं भक्षयित्वा पात्रं खरे सादयेत् । 
ततः उपांशुग्रहः। तत्र क्रीतं वस्त्र उपनह्य स्थापितं सोममवमुच्य सर्व गृहीत्वा, द्विधा विभज्य प्रातस्सवनाथ भूयांसं माध्यन्दिनसवनाय अल्पीयांसं च तं कृत्वा, प्रातस्सवनार्थात् सोमात् एक ग्रहपर्याप्तं सोमं गृहीत्वा होतचमसेऽ वधाय, वसतीवरोजलेन आसिच्य ग्रावभिः पिष्ट्वा रसं निष्पीड्य तमञ्जलिना गृहीत्वा अध्वर्युरुपांशुपात्रे आनयेत् । एवं वारत्रयं कृत्वा रसपूर्ण ग्रहमादाय यथावज्जुहुयात् । अयमधाराग्रहः । प्राणोऽत्र देवता। इतः सर्वेऽन्तर्यामप्रभूतयो ध्रुवान्ता धाराग्रहाः। धाराता ग्रहीतव्याः। तदर्थमत्विग्भिस्सोमाभिषवः कर्तव्यः । सोऽयं महाभिषव उच्यते । 
__महाभिषवः तत्र अभिषवस्थानेऽध्वर्युगणगतास्सर्वे उपविशेयुः। तत्र पुरस्तादध्वर्यु रुपविशेत् प्राङ्मुखः । दक्षिणतः प्रतिप्रस्थातोदङ्मुखः। पश्चाद्धोता प्राङ्मुखः । उत्तरत उन्नेता दक्षिणामुखः । एवमभिषवार्थं ग्राणस्समन्तादुप विश्य, तपरि सोमं निक्षिप्य, वसतीवरीजलमासिच्य पिष्ट्वा दक्षिणहस्तेना भिषुणयुः । एवं वारत्रयं कृत्वा, पिष्टान् सोमांशून्' आधवनीये मृत्पात्रे निक्षिप्य, प्रपीड्य, रसं निष्कास्य, तं पात्रान्तरे कृत्वा, २ऋजीषं ग्राणां पुरतः प्रक्षिपेयुः । तेषां तत् घास (भक्ष) स्थानीयं भवति । ततस्सोमक्रयकाले सुरक्ष्य स्थापितरजलोमभिः प्रादेशमात्री नाभिं कृत्वा (गोवत्सनाभिवत्) पवित्राख्यस्य सोमशोधकस्य वस्त्रखण्डस्य मध्ये तामवालम्ब्य, तत् वासःखण्डं सनाभि द्रोणकलशाख्यस्य पात्रस्योपरि वितत्य धारयेयुरुद्गातारः। तदोन्नेता आधव नीयादुदचनेन सोमरसं गृहीत्वा होतृचमसे निनयेत् यथा द्रोणकलशोपरि वितते पवित्राख्ये वस्त्रखण्डे रसः पतेत् । ततस्स्रवन्त्या धाराया अध्वर्युरन्तर्यामपात्र अन्तर्यामसंज्ञकं ग्रहं गृहीत्वा सशेष हुत्वा, सशेषमेव आग्रयणस्थाल्यां सम्पात १. खण्डिताः सोमलताः प्रादेशमात्रा अंशव उच्यन्ते । २. गृहीतसारो नीरसस्तृणांश ऋजीषमित्युच्यते । 
परिशिष्टम् मवनीय, सशेषं ग्रहं खरे सादयेत् । इन्द्रो देवता। दधिग्रहाद्यन्तर्यामान्तानां ग्रहाणां ग्रहणानन्तरमेव होमः । नैन्द्रवायवादिवत् गृहीत्वा खरे सादनम् । 
ऐन्द्रावायवादिग्रहाः ततः परं पूर्वोक्त प्रकारेणैव ऐन्द्रावायवं धारातो गृहीत्वा पवित्रदशया ग्रहस्य बहिर्भागं प्रमृज्य खरे सादयेत् । एवं मैत्रावरुणं, शुक्रं, मन्थिनं, आग्रयणं, त्रीनतिग्राह्यान् (आग्नेयं ऐन्द्र, सौर्य ) उक्थ्यं, ध्रुवं चेति यथाक्रमं गृहीत्वा खरे सादयेत् । 'ध्रुवग्रहग्रहणानन्तरं धारां विरमयेत् । ततो हविर्धानमण्डपात् बहिष्पवमानस्तोत्रकरणाय पञ्च ऋत्विजः परस्परं समन्वारब्धाः प्रसर्पयुः । 
प्रसर्पणम् तत्र प्रथमोऽध्वर्युः, ततः प्रस्तोता, ततः प्रतिहर्ता, तत उद्गाता ततो ब्रह्मा, ततो यजमानः इत्येवं क्रमेणैकस्य पृष्ठतः, अपरस्तदीयं कच्छं धृत्वा गच्छेयुः । एवमेव इमे चात्वालदेशं गत्वा तत्रोपविष्टा अनन्तरं कच्छं पूर्वगृहीतं विसृजेयुः । मध्ये विसर्ग प्रायश्चित्तं विहितम् । तत्र गत्वा उद्गाता, प्रस्तोता, प्रतिहर्ता इति त्रयः सामवेदीया ऋत्विजः बहिष्पवमानेन स्तुवीरन् । अध्वर्वाद यस्तत्रोपविष्टा भवेयुः । तदिदं बहिष्पवमानस्तोत्रं पापशोधकत्वात् पवमानम् । अनेनैव शोधितावश्विनौ यज्ञाविभूताम् । समाप्ते स्तोत्र आग्नीध्रण धिष्ण्येषु सवनी प्रज्वालितेषु अध्वर्युराश्विनं ग्रहं द्रोणकलशाद्गृहीत्वा खरे सादयेत् । ततः पशुपारी सवनीयपशोरुपाकरणादि वपायागान्तं कृत्वा प्रातस्सवनाय अध्वर्यंब्रह्मयजमान सदस्याः सदः प्रविश्य तत्रस्था एव ग्रहचमसादिकानि पात्राणि द्रव्याणि चोप तिष्ठेरन् । ततो ब्रह्मा यजमानश्च सर्वाणि तानि तैस्तैमन्त्रैरुपस्थाय, उत्तरेण हविर्धानं गत्वा पूर्वया द्वारा सदः प्रविश्य स्वस्क्स्थान उपविशेताम् । उपवेश नमिष्टयादिवदेव । ततः सवनीयहविषां प्रचारः । 
धाराग्रहप्रचारः - तत्कर्म स्विष्टकृदन्तमनुष्ठाय, अध्वर्युरैन्द्रवायवमैत्रावरुणाश्विनान त्रीन् ग्रहान् प्रचरेत् । तत्राध्वर्युणा होमार्थ मैन्द्रवायवे गृहीते प्रतिप्रस्थाता आदित्य पात्रे द्रोणकलशादैन्द्रवायवप्रतिनिग्राह्यं गृहीत्वा तेनैव सह हुत्वा परस्पररस निषेचनानन्तरं आदित्यस्थाल्यां सम्पातमवनयेत् । अध्वर्युः स्वं पात्रं होने दद्यात् । एवमेवोत्तरयोर्ग्रहयोरनुष्ठानम्, आदित्यस्थाल्यां सम्पातावनयनं च । तत उन्नेता, अध्वर्युणा प्रेषितः अच्छावाकचमसं वर्जयित्वा अन्यान् नव १. ध्रुवग्रहस्य तृतीयसवन एव विनियोगः । न पूर्वयो। सवनयोः । २. सवनीयहवींषि उक्तानि । ३. प्रचारः साङ्गानुष्ठानम् । ४. १. होता, २. ब्रह्मा, ३. उद्गाता, ४. यजमानः, ५. मैत्रावरुणः, ६. ब्राह्म गाच्छ सी, 
७. पोता, ८. नेष्टा, ९. आग्नीभ्रः. एतेषां नवानामस्विजां नव चमसाः । 
मीमांसानयमञ्जर्याम् चमसान्, सदस्यपक्षे दश चमसान् प्रपूरयेत् । तत्र परिप्लवया द्रोणकलशात् सोमरसमास्राव्य ततः पूतभृन्नाम्नः कलशात् सोमरसमादाय चमसान् प्रपूर्य, पुनर्दोणकलशात् गृहीत्वा चमसेष्वास्रावयेत् । प्रथमस्रावणमुपस्तरणस्थानीयम्, द्वितीयमभिधारणस्थानीयम् । एवमेव सर्वेषामुन्नयनं (पूरणं) कर्तव्यम् । 
शुक्रामन्थिग्रहप्रचारः एवं चमसेषून्नीतेषु, अध्वर्युः शुक्रपात्रं, प्रतिप्रस्थाता च मन्थिपात्रमादाय ससोमरसं हविर्धानमण्डपस्य पूर्वद्वारि परस्पराभिमुखौ तिष्ठन्तौ स्वं स्वं ग्रहम् अरत्नि वा परस्परं संधाय यावन्तो मन्त्रास्तावत्कृत्वः, आहवनीयस्य पुरतो गत्वा पश्चिमाभिमुखौ ग्रहहोमार्थं सज्जौ भवेताम् । तस्मिन्नेव काले नव चमसाध्वर्यवः तं तं चमसमादाय आहवनीयदेशं गत्वा, प्राङ्मुखा होमार्थ मुद्यता भवेयुः। तत 'आश्रावणप्रत्याश्रावणाद्यनन्तरमध्वर्यणा प्रैष दत्ते होतृब्रह्मोद्गात यजमानानां, सदस्यपक्षे तस्य च ये चमसाध्वर्यवस्ते होत्रा वषट्कारे अनुवषट्कारे च कृते तं तं चमसं द्विर्तुत्वा अध्वर्युणा प्रेषिताः सदः प्रतिभक्षार्थं चमसान् हरेयुः । अवशिष्टा मैत्रावरुणब्राह्मणाच्छंसिपोतृनेष्ट्राग्नीध्राणां ये चमसाध्वर्यवः ते होतुः प्रथमवषट्कार एव सकृद्धृत्वा प्रत्यावृत्य पुनर्दोणकलशादेव स्वं स्वं चमसमापूर्य, आहवनीयं प्रति होमार्थं नयेयुः । होतुः प्रथमवषट्कार एव अध्वर्युप्रतिप्रस्थातारौ स्वं स्वं ग्रह जुहुयाताम् । शुक्रामन्थिग्रहयोश्चमसानां प्रथमहुतानां च परमात्म रूपी इन्द्रो देवता। अनुवषट्कारेषु सर्वत्राग्निरेव स्विण्टकृदेवता । ततोऽध्वर्यः सशेषं शुक्रपात्रमायतने सादयेत् । प्रतिप्रस्थाता तु मन्थिनः संस्रावहोमम्, आहवनीयस्योत्तरभागाद्गृहीत्वा बहिस्स्थापितेऽङ्गारे जुयात् । तस्य रुद्रो देवता । पूर्व चमसमापूर्य आहवनीयदेशं प्रति गतेषु चमसाध्वर्युषु मध्ये मैत्रावरुण चमसाध्वर्यः स्वं चमसमध्युंहस्ते दद्यात् । स मैत्रावरुणं प्रेषयेत् । आश्रावणाद्य नन्तरं याज्यायां तेन पठितायाम् अध्वर्युस्तं चमसं जुहुयात् । तत्र मित्रावरुणौ देवता। एवमेवोत्तरेषां चमसानां तस्मात्तस्माच्चमसाध्वर्योर्ग्रहणम्, तेन तेन त्विजा याज्यादौ पठितेऽध्वर्युणा होमश्चेत्यवन्तव्यम् । 
चमसदेवताः तत्र ब्राह्मणाच्छंसिचमसे इन्द्रः, पोत्रीये मरुतः, नेष्ट्रोये त्वष्टा, आग्नी ध्रीये चाग्निरिति देवताः। अनुवषट्कारहोमश्च सर्वत्रास्ति। तत्राग्निः स्विष्टकृदेवता॥ 
चमसभक्षणम् एवमध्वर्युः चमसान् हुत्वा तं तं चमसं तस्मै तस्मै चमसाय॑वे प्रयच्छति । ते भक्षार्थं तान् सदः प्रति नयेयुः। तत्र ये तत्र भक्षणाधिकारिणः ते परस्परमा १. शुक्रग्रहप्रभृत्येव आश्रावणादि । शुक्र ग्रहे पुरोऽनुवाक्या नास्ति । केवल याज्यव । एवं 
शस्त्रवत्सु केवलं याज्यव न पुरोऽनुवाक्येति ज्ञेयम् । 
परिशिष्टम् 
३११ ज्ञाप्य भक्षयेयुः' (पिबेयुः) सर्वत्र वषटकर्ता प्रथमं भक्षयेत् । भक्षणोपयुक्तानां पात्राणां मार्जालीये प्रक्षालनं कर्तव्यम् । ततः ऋत्विजः पाशुकान् पौरोडाशि कांश्च हविश्शेषान् आग्नीध्रीये भक्षयेयुः । ततश्चमसान् प्रपूर्य आयतने सादयेयुः । अत्र चमसेषु ग्रहेषु वा भक्षणेऽधिकारः अधोनिर्दिष्टकारणैः भवति 
१. यो यत्र वषट्करोति। २. यो वा होममभिषवं चेत्युभौ करोति । ३. यन्नाम्ना चमसो व्यवहियते । 
यजमानपत्न्यास्तु न कस्यापि हविषो भक्षणम् । ततोऽच्छावाकचमसा ध्वर्युः तदीय चमसम् इतरचमसवदेव आपूर्य अध्वर्यवे दद्यात् । स च आश्रावणा दिकं यथावदनुष्ठाय तं चमसं हुत्वा सशेष भक्षणाय अच्छावाकाय दद्यात् । सोऽवध्वर्युमनुज्ञाप्य भक्षयेत् । न तेन सह अध्वर्युभक्षयेत् । 
ततः पात्रमापूर्य आसाद्य २ऋतुग्रहप्रचारमारभेत । तत्रोभयतोमुखं पात्रद्वयं भवति । अध्वयुप्रतिप्रस्थातारौ कर्तारौ। ताभ्यामेव पर्यायेण होमाः कार्याः । तत्र प्रथमम् अध्वर्युप्रतिप्रस्थातारौ प्रथमद्वितीयग्रहौ युगपद्गृह्णीयाताम् । परि प्लवया द्रोणकलशादध्वर्युः पात्रान्तरेण तस्मादेव प्रतिप्रस्थाता। एवं गृहीत्वा निष्क्रम्य हविर्धानमण्डपस्य द्वाव तिष्ठेत् प्रतिप्रस्थाता। अध्वर्य राहवनीयदेशं गत्वा आश्रावणादिपूर्वकं सशेष हुत्वा तत्रैव (पूर्वशेषविशिष्ट एव पात्रे) ग्रहान्तरं ग्रहोतुं यदा मण्डपद्वार्यागच्छति तदा प्रतिप्रस्थाता निर्गत्य आहवनीयं गत्वा आश्रावणादिपूर्वकं स्वं ग्रह सशेषं जुहुयात् । एवं स यदा मण्डपान्तः प्रविविक्षति तदा अध्वर्युस्सग्रहो निष्क्रामेद्धोमकरणाय। एवमेकस्य निष्क्रमणकालेऽन्यस्य प्रवेशः, तत्प्रवेशकालेऽन्यस्य निष्क्रमणम्, एवं रीत्या ग्रहणहोमा अनुष्ठेयाः । अन्निमयोस्तु ग्रहयोः सहैव ग्रहणम् । गृहीत्वा,उभावपि निष्क्रम्य,मण्डपस्य द्वारि तिष्ठेताम् । ततः अध्वर्युराहपनीयदेशं गत्वा यथावज्जुहुयात् । ततः प्रतिप्रस्थाता गत्वा तथव कुर्यात् । अत्र द्वादश ऋतुग्रहाः । द्वे एव तु पात्रे । ताभ्यामेव पर्यायेण ग्रहणम् । तत्र 
१. इन्द्रः, मधुः । २. मरुतः, माधवः । ३. त्वाष्टा, शुक्रः । ४. अग्निः, शुचिः। ५. इन्द्रः, नभः । ६. मित्रावरुणौ, नभस्यः । ७. द्रविणोदाः, इषः । ८. द्रविणोदाः, ऊर्जः। ६. द्रविणोदाः, सहः। १०. द्रविणोदाः, सहस्यः । ११. अश्विनौ, तपः । १२. अग्निर्गृहपतिः, तपस्यः । 10 इति क्रमेण देवताः । एकैकस्य द्वे द्वे देवते । ततो भक्षणम् । तदध्वर्युप्रति प्रस्थात्रोईयोरेव होत्रकैस्सह । भक्षिताः ग्रहाः चमसाश्च सर्वे अप्रक्षालिता एव पुनस्सोमरसेन पूरणीयाः। अत्र भक्षणात्पूर्व होमानन्तरमध्वयुः स्वपात्रस्थ सोमस्य कञ्चिदंशं प्रतिप्रस्थातृपात्रे स्रावयेत् । एवं प्रतिप्रस्थाता अध्वर्युपात्रे 
१. नात्र यजमानस्य भक्षणम् । २. वसन्तादयः ऋतवो यत्र देवताः त ऋतुग्रहाः ।﻿३१२ 
मीमांसानयमञ्जर्याम् स्रावयेत् । ततोऽध्वर्युस्तस्मिन्नेव पात्रे सरसे ऐन्द्राग्नं ग्रहं गृहीत्वा खरे सादयेत् । अनन्तरं प्रतिप्रस्थाता स्वषात्रस्थं सोमं भक्षणार्थं नयेत् । तनन्तरमेव भक्षः। भक्षितं पात्रं प्रक्षाल्य तद्धस्त आदाय, अध्वर्युः शस्त्रप्रतिगरार्थ सदो मण्डपद्वारं गत्वा तत्र तिष्ठेत् ॥ 
शस्त्रपाठप्रतिगरादि तदानीं होता स्वधिष्ण्यस्य समीपे पश्चात प्राङ्मुख उपविष्ट आज्याख्यं शस्त्रमारभेत । होत्रा शस्त्रे पठ्यमानेऽध्वर्यः प्रतिगरं पठेत् । तत्र शस्त्रारम्भे 'अध्वर्योझेसावो३म्' इति होत्रोच्यमाने 'शोसामोद इव' इति प्रतिगरं ब्रूयात् । तत्तदृचोऽन्ते यदा सप्लुतं प्रणवमुच्चारयति होता तदा 'ओदा मो३थामोद इव' इति प्रतिगृणीयात् । यदाऽर्धचेऽवस्यति होता तदा 'ओथामोद इव' इति प्रतिगरं ब्रूयात् । शस्त्रसमाप्तौ 'ओ३म्' इत्येव प्रतिगृणीयादध्वर्यु । होता यदा यदा शस्त्राणि पठति तदा तदा तस्य प्रोत्साहनार्थम् अध्वर्योः विशिष्ट शब्दोच्चारणं प्रतिगर इत्युच्यते। सः 'ओथामोद इव' इत्यादिष्टव्यः । तत्र बहिष्पवमाने पूर्व स्तुते एव आज्यादिशस्त्राणि पठनीयानि तत्र प्रथममाज्यशस्त्रम्। 
नाराशंसहोमः होत्रा आज्यशस्त्रे समापिते सत्यध्वर्यः पूर्वगृहीतस्थापितमैन्द्राग्न ग्रह हस्तेनादद्यात् । तस्मिन्नेव चमसाध्वर्यवश्चमसानाददीरन् । ततोऽध्वर्युराश्रा वणादि कृत्वा होत्रा याज्यान्ते वषट्कार उक्ते ग्रहमग्नौ सशेषं जुहुयात् । तदा चमसाध्वर्यवः स्वांश्चमसान् प्रकम्पयेयुः यथा चमसस्थसोमबिन्दुरा हवनीये पतेत् । तत्र ग्रहहोमे इन्द्राग्नी देवता। चमसेषु ऊमाः पितरो देवता। ततो ग्रहस्य चमसानां च सशेषाणां यथावद्भक्षणम् । पुनरप्याप्यायनं खरे सादनञ्च । इदानींमेषां चमसानां 'नाराशंस' संज्ञा। अत्र चमसानां होमकाले आहवनीयस्योपरि कम्पनमात्रम्, न तु यथावद्धोमः । ततो वैश्वदेवाख्यं ग्रह शुक्रग्रहोपयुक्ते पात्र गृहीत्वा प्रथमाज्यस्तोत्रार्थम् उद्गगातृगणं प्रेरयेत् । तेन स्तोत्रे समापिते शस्त्रपाठार्थं होतारं प्रेष्य तत्पुरुस्तात्तिष्ठन् प्रतिगरं पठेत् । तदिदं 'प्रउगशस्त्रम्' इत्युच्यते । तत्समाप्तौ पूर्ववत् ग्रहस्य होमः। चमसाना मनुकम्पनमाहवनीयस्योपरि। एतेषामपि नाराशंससंज्ञा। अत्र ग्रहे विश्वे देवा देवताः। चमसेषु ऊमाः पितरः । ततो ग्रहचमसानां भक्षणम् । पूर्वं चमसास्सा वशेषा एव भक्षयितव्याः । इदानीं निरवशेषतयेति विशेषः । 
१. चत्वार्याज्यशस्त्राणि, एक प्रउगशस्त्रमिति पञ्च शस्त्राणि प्रातस्सवने तत्र प्रथमस्या 
ज्यशस्त्रस्य प्रउगशस्त्रस्य च पाठकर्ता होता। द्वितीयादीनां त्रयाणामाज्यशस्त्राणां मैत्रावरुणः, ब्राह्मणाच्छंसी, अच्छावाक इति क्रमेण कर्तारः (शंसितारः) इति विवेकः । 
परिशिष्टम् 
उक्थ्यग्रहप्रचारः ततस्तान् प्रक्षाल्य खरे स्थापयित्वा उक्थ्यस्थालीतस्तृतीयं भागमुक्थ्य पात्रे गृहीत्वा खरे सादयित्वा चमसांश्च पूरयित्वा द्वितीयाज्यस्तोत्रकरणा योद्गातृगणं प्रेरयेत् । तेन स्तुते स्तोत्रे, मैत्रावरुणं शस्त्रार्थं प्रेष्य तेन शस्त्र पठ्यमाने पूर्ववत्प्रतिगीर्य शस्त्र समाप्ते पूर्ववदेव होम, सर्वभक्षणं, प्रक्षालनं खरे सादनं च कर्तव्यम् । अयमुक्थ्यप्रथमपर्यायः । ततः पूर्ववदेवोक्थ्यस्थाली तस्तृतीयांशस्य ग्रहणम्, उक्थ्यपात्रे चमसानां पूरणम्, तृतीयाज्यस्तोत्राय प्रवर्तनमुद्गातृगणस्य, तत्समाप्तौ शस्त्रार्थं ब्राह्मणाच्छसिनः प्रेरणम्, तत्प्रतिगरः ततो होमः, भक्षणं च ग्रहचमसानाम्, प्रक्षालितानां खरे सादनं चेति । अयं द्वितीयः पर्याय उक्थ्यस्य । अत्र ग्रहस्य चमसानां च मित्रावरुणौ देवता। एवमेव तृतीयपर्यायोऽपि । तृतीयपर्याये उक्थ्यस्थालीतस्सर्वस्यापि निरवशेषस्य सोमरसस्य ग्रहणमिति विशेषः । अत्रेन्द्राग्नी देवता। शस्त्रकर्ता अच्छावाकः। अनयोद्वितीयतृतीयपर्याययोः ग्रहग्रहणशस्त्रप्रतिगरग्रहहोमेषु कर्ता प्रतिप्रस्थाता। भक्षणान्ते सवनसंस्थाहुति हुत्वा आरम्भकाले येन मार्गेण विहारं प्रविष्टास्तेनव ऋत्विजो बहिनिर्गच्छेयुः। 
एतावता प्रातस्सवनं समाप्तम् 
अथ माध्यन्दिनं सवनम् 'तत्र भगवति भास्वति नभसो मध्यं गते विहारं प्रविश्य माध्यन्दिनसवनकर्म आरभेरन् सयाजमाना ऋत्विजः। तत्र प्रथमं महाभिषवः। सोमस्य बन्धनं विस्रस्य, बन्धनवस्त्रं ग्रावस्तुते दत्त्वा, महाभिषवमारभेरन् । तं प्रातस्सवन वदेवत्विजो दिगुपवेशनादिपूर्वक यथावत्कुयुः । अभिषवे समाप्ते प्रातस्सवनवदेव सवनीयहविनिर्वापादिकमामिक्षातद्वयापारवर्ज कृत्वा सोमरसग्रहणोपयोगि व्यापारेऽभिषुतसोमपावनपूर्वकधारास्रावणादावारब्धे तस्या धाराया अध्वर्युः ग्रहान् गृह्णीयात् । अत्रैन्द्रवायवादयो द्विदेवत्यग्रहा न विद्यन्ते । एवमृतुग्रहा द्वादश दधिग्रहाश्च नानुष्ठेयाः। शुक्रः, मन्थी, आग्रयणः, उक्थ्यास्त्रयः, मरुत्व तीयौ२ इत्येतावन्त एव ग्रहाः । ते च धाराया ग्राह्याः । ग्रहणासादनादिव्या पारेष्वनुष्ठितेषु अध्वर्युः, प्रस्तोता, प्रतिहर्ता, उद्गाता, ब्रह्मा, यजमान इति क्रमशः पूर्वपूर्वस्य परः परः कच्छं धृत्वा बहिष्पवमानवदेव माध्यन्दिनपवमान स्तोत्रकरणाय सदोनामकं मण्डपं प्रसयुः । सर्वेषु प्रसर्पकेषूपविष्टेष्वेव कच्छ विसर्जनं कर्तव्यम्। ततो माध्यन्दिनपवमानस्तोत्रकरणाय अध्वर्युरुद्गतगणं १. आदी लोकद्वारसाम्नो गानं कर्तब्यम् । तच्च यजमानेनाग्नीध्रीयाग्निसमीपे तस्मिन्नेक 
च होमः कर्तव्यः २. तत्र द्वो मरुत्वतीयग्रही। अध्वर्योरेकः, प्रतिप्रस्थातुरेकः । द्वावपि स्वं स्वं ग्रहं क्रमेणा 
धारातो गृहीत्वा आयतने सादयताम् । 
४० 
. 
३१४ 
मीमांसानयमञ्जर्याम् प्रेरयेत् । समाप्ते स्तोत्रे दधिधर्मयागः, तद्धविर्भक्षणं च। ततस्सवनीयहविषा प्रचार इडाभक्षणान्तः । तदनन्तरं चमसानामुन्नयनं कर्तव्यम्। अत्राच्छावाक चमसमप्यन्ते 'उन्नयेदशमतया। प्रातस्सवने पूर्वं नवैव चमसा आसन् । अत्र त्वयमधिको दशम इति ज्ञेयम् । पूरितानां तेषां शुक्रामन्थिभ्यां ग्रहाभ्यां सह प्रातस्सवनवदेव प्रचारो भक्षणान्तः। पात्रासादनं च। सवनीयहविषामपि तदैव भक्षणं तत्सम्बन्धिनामृत्विजाम् । 
दक्षिणादानम् तत ऋत्विग्भ्यो दक्षिणादानम् । यां दक्षिणा सङ्कल्पकाले सङ्कल्पिता तां दद्यात् । सा च-गावः, अश्वः, अश्वतरः, गर्दभाः, अजाः, अवयः, तिलमा षव्रीहियवाः-इत्येवंरूपा। तत्र गावः द्वादशोत्तरं शतं ( ११२) देयाः । एकोऽश्वः, गर्दभाजावयाः त्रयस्त्रयः ब्रीह्यादीनामेकैकद्रव्यस्य प्रस्थत्रयम् इति परिमाणं सङ्ख्या च निर्णोते शास्त्रे। सत्यां शक्तौ गजवासोहिरण्यादीनामपि दक्षिणात्वेन दानमुक्तम् । अशक्तौ शत गावः ततो न्यूना वा त्रितयपर्यन्तं वा अन्तत उक्तम् । ता विभज्य देयाः। 
दक्षिणाविभागः विभागश्चेत्थम् -देयत्वेन प्रतिज्ञातां समग्रां दक्षिणां प्रथमतः समशम्च तर्धा विभज्य एकैकस्मा ऋत्विग्गणायकैकं भागं कल्पयेत् । तमपि भागं समाख्यानुसारेण विभज्य तेभ्यो दद्यात् । तद्यथा-यदि समग्रा दक्षिणा सहस्रं रूप्यकाणि तदा तानि चतुर्धा विभज्य एकैकस्य गणस्य सार्धद्विशतं कल्पयेत् । तं पञ्चविंशतिधा कृत्वा अध्वर्यवे द्वादशांशान्, तदनन्तराय प्रतिप्रस्थाने षडंशान्, तदनन्तराय नेष्; चतुरोंऽशान्, तदनन्तराय उन्नेत्रे त्रीनंशांश्च दद्यात् । एवं च प्रथमस्यत्विजो यद्दीयते तदर्धं द्वितीयस्य, प्रथमतृतीयांशोऽ नन्तरस्य तृतीयस्य, प्रथमचतुर्थांशः तदनन्तरस्य चतुर्थस्येति फलितम् । एवमेव गणान्तरेऽपि विभागः । 
तदिदं स्पष्टीक्रियते-क्रतोस्समग्रदक्षिणा सहस्रम् । तत्रैकस्य गणस्य सार्धं द्विशतम्। तस्य पञ्चविंशतिधा विभागे कृते एकैकस्य भागस्य दश रूप्यकाणि । तत्र द्वादश भागाः विंशत्युत्तरं शतमध्वर्यवे देयाः। षड्भागाः षष्टिः प्रतिप्रस्थात्रे दातव्याः। चत्वारो भागाः नेष्ट्र चत्वारिंशदेयाः । त्रयो भागःस्त्रिशत् उन्नत्र । एवमेव त्रिष्वप्यन्येषु गणेषु दानम् ः 
१. प्रातस्सवने प्रथमतश्चमसोन्नयनकाले नव चमसाः। शुक्रामथिग्रहचमसप्रचारान्तर 
मच्छावाकचमसश्च प्रचारितः । अत्र दशापि सहैबेति बोध्यम् । 
परिशिय्टम् अध्वर्युगणः रू. ब्रह्मगणः रू. होतृगणः, रू. उद्गातृगणः रू. अध्वर्युः १२० ब्रह्मा १२० हीता १२० उद्गाता १२० प्रतिप्रस्थाता ६० ब्राह्मणाच्छंसी ६० मैत्रावरुणः ६० प्रस्तोता ६० नेष्टा ४० आग्नीध्रः ४० अच्छावाकः ४० प्रतिहर्ता ४० उन्नेता ३० पोता ३० ग्रावस्तुत् ३० सुब्रह्मण्यः ३० मिलित्वा- २५० 
२५० 
२५० 
२५० एवं सहस्रम् १००० ॥ 
- एतदतिरिक्ततया यजमानः स्वान्यङ्गान्यपि चक्षुःश्रोत्रमनः प्रभृतीनि वाचैव दत्त्वा ततस्तत्तदुचितमूल्यार्पणेन तानि पुनः प्राप्नुयात् । ततश्चम साध्वर्युभ्यः, कस्मैचिदत्रिगोत्रोत्पन्नाय, सदसि सिथितेभ्यौं दक्षिणार्हेभ्यो द्रष्टभ्यश्च यथाशक्ति दक्षिणां दद्यात् । गवादीनां साक्षादेव दाने तान्य विभज्यवत्विजः पूर्वं प्रतिगृह्य वेदेरुत्तरभागं नीत्वा तत्र यथोचितमूल्यद्वारा विभजेरन् । 
मरुत्वतीय ग्रहप्रचारः ततो दीक्षासमये गृहीतं कृष्णविषाणं यजमानश्चात्वाले प्रास्येत । ततोऽध्वर्य राग्नीध्रीयेऽग्नौ वैश्वकर्मणाख्यान् पञ्च हौमान् जुयात् । ततोऽ ध्वर्यः प्रतिप्रस्थाता च पूर्व गृहीत्वासादितौ मरुत्वतीयग्रहावादाय, प्रषादिक कृत्वा आहवनीये हुत्वा परस्परं स्वस्वपात्रस्थं सोमरसं विक्षारयेताम् । तस्य भक्षणमकृत्वैवाध्वर्युः स्वपात्रे तृतीय-मरुत्वतीयं गृहीत्वा तमायतने यदा आसादयति तदा प्रतिप्रस्थाता स्वपात्रं भक्षणाय नयेत् । ततो द्वाविमौ भक्षयेताम् । ततश्च मरुत्वतीयशस्त्रार्थ होतारं प्रेष्य तेन तस्मिञ्छस्यमाने ऽध्वर्यः पात्रेणैव सह प्रतिगणीयात् । शस्त्र परिसमाप्तेऽध्वर्यः मरुत्वतीयं तृतीयं ग्रहमादाय चमसाध्वर्यवश्च चमसानादाय आहवनीदायं गत्वा आश्रावणादौ कृते ग्रहं चमसांश्च जुहुयुरनुकम्पयेयुश्च यथाक्रमम् । यथा सोमबिन्दवः आहवनीये पतेयुस्तथा प्रकम्पनं कर्तव्यम् । यतो होमस्थानीयं तत् । ग्रहे देवता इन्द्रो मरुत्वान् । चमसेषु ऊर्वाः पितरः । चमसा इम इदानीं नाराशंसा इत्युच्यन्ते । ततो ग्रहचमसानां भक्षः । ततश्चमसेषु पुनरापूर्य आयतने स्थापितेष्वध्वर्युर्य स्मिन् पात्रे शुक्रग्रहं गृहीतवांस्तस्मिन् पात्रे माहेन्द्र ग्रहं गृहीत्वा खरे सादयित्वा माहेन्द्रसंज्ञकस्य प्रथमपृष्ठस्तोत्रस्य औषमुद्गातृभ्यो दद्यात् । तैः स्तोत्र समापिते निष्केवल्यशास्त्रार्थ होत्रे प्रेषं दत्त्वा होत्रा शस्त्रे पठ्यमाने प्रतिगरं गृणं स्ति ष्ठेत् । समाप्ते शस्त्रे मरुत्वतीयग्रहवन्माहेन्द्रग्रहस्य होमः। चमसानां तदीय चमसवदेवानुप्रकम्पनम् । तस्मिन्नेव समयेऽतिग्राह्यसंज्ञकानां ग्रहणामपि होमः १. अत्र पुरोऽनुवाक्या अस्ति। 
३१६ 
मोमांसानयमञ्जर्याम् कर्तव्यः । तत्र आग्नेयं प्रतिप्रस्थाता, ऐन्द्र नेष्टा, सौर्य मुन्नेता च गृहोत्वा माहेन्द्रग्रहमनुजुहुयुः । ग्रहे महेन्द्रो देवता। चमसेषु ऊर्वाः पितरः । अतिग्राह्यषु अग्निः, इन्द्रः, सूर्यश्च क्रमेण देवताः । ततः पूर्ववद्भक्षणम् । खरे पात्राणां सादनं च। ततस्त्रय उक्थ्याग्रहाः। तेषां प्रातस्सवनवदेव अनुष्ठानम् । तत्र सप्तदश स्तोमकानि त्रीणि पृष्ठस्तोत्राणि । तत्तत्पृष्ठसमाप्त्यनन्तरं मैत्रावरुणः प्रथमे, ब्राह्मणाच्छंसी द्वितीये, अच्छावाकस्तृतीये च स्वं स्वं शस्त्रं पठेयुः पूर्व माहेन्द्र ग्रहकाले एक पृष्ठस्तोत्रम् । पृष्ठस्तोत्राणि आहत्यचत्वारि । माध्यन्दिनपवमान मेकमिति पञ्च स्तोत्राणि माध्यन्दिनसवने एवं मरुत्वतीयं निष्केवल्यमिति शस्त्रद्वयं होतुःः मैत्रावरुणादीनां त्रीणि इति शस्त्राण्यपि पञ्च । उक्थ्यानामिन्द्रो देवता । ततः सवनसमाप्तिहोमं कृत्वा सर्वत्विजो बहिनिर्गच्छेयुः ॥ 
॥समाप्तं माध्यग्दिनसवनम् ॥ 
अथ तृतीयसवनम् माध्यन्दिनसवनसमाप्त्यनन्तरं किंचिद्वरम्य सवनमिदमारभेरन् । अस्य "तृतीयसवनम्” इत्येव संज्ञा; न तु सायंसवनमिति । तृतीयसवनमारभमाणा स्सर्वे ऋत्विजो विहारं प्रविश्य स्वं स्वं कर्म कर्तुमुद्यता भवेयुः । तदा प्रथम लोकद्वारसामोत्तरवेदिसमीपे गातव्यं यजमानेन। तद्गत एवाग्नौ होमश्च कर्तव्यस्तेन । ततस्तत्र प्रथममादित्यग्रहो ग्रहीतव्यः। तत्र प्रातस्सवने ऐन्द्रवाय वमैत्रावरुणाश्विनग्रहाणां होमानन्तरं तत्तद्ग्रहेष्ववशेषितस्य सोमरसस्य आदित्यस्थाल्यां सम्पातावनयनेन यो रसः स्थापितः, तस्मादादित्यपात्रेण आदित्यग्रहं गृहीत्वा तत्रोपांशुसवनाख्यं ग्रावाणं प्रक्षिप्य तेन तं रसमालोड्य तत्र दधि पयो वा किंचित्प्रक्षिप्य खरे पात्रमसादयित्वैव, आश्रावणप्रत्याश्राव णादौ निष्पन्ने तं जुहुयादादित्यग्रहम् । आदित्याः देवता। ततः प्रातस्सवन बन्महभिषवः कर्तव्यः । तत्र सवनद्वयेऽभिषुतस्य सोमस्य य आत्तसारः 'तृणांशः तमेवाभिषुणयुः । अभिषुस्य पवित्रीकरणकाले मथितं दधि तत्रासिच्य, मेलयित्वा, पूतभृत्यवनीय, पवित्रीकृत्य तस्मादाग्रयणं गृहीत्वा आयतने सादयित्वा धारा विरमयेत् ॥ 
पार्भवपवमानाय प्रसर्पणं चमसप्राचरश्च ततो माध्यन्दिनपवमानवत् आर्भपवमानस्तोत्रार्थ यजमानसहिताः पञ्च त्विजः प्रसयुस्सदः प्रति समन्वारब्धाः। ततस्सदसि उद्गातृभिरार्भवपव १. गायत्री धुलोकात् भूलोकं प्रति सोमलतामाहरत् । आनयनसमये सा सोमं विधा 
विभज्य, द्वाभ्या पद्भ्याडो भागो भागमेक मुखेन च गृहीत्वा आनीतवती। मध्यमार्ग मुखस्थलताया रसमचूषत् । तेन स नीरसस्स जातः। अत एव अद्यापि तृतीयसवने गृहीतरसश्शुष्क एव सोम उपयुज्यते इति कथा। See तं. स. ६. १.६.४. ऐत. ब्रा. ५. २. १३.२-२. शत. ब्रा. ३. २. ३. १. 
परिशिष्टम् 
३१७ मानाख्ये स्तोत्रे सप्तदशस्तोमयुते स्तुते धिष्न्यान् प्रज्वलय्य, सवनीयपशोहद याद्यवदानादीडाभक्षणान्तं कृत्वा, सवनीयहवींषि प्रचर्य, चमसानां प्रचारः कर्तव्यः । तत्र चमसाध्वर्युभिः चमसेषून्नीतेषु स्वयमध्वयुः होतृचमसं गृहीत्वा इतरांश्चमसान् चमसाध्वर्युभिः ग्राहयित्वा आहवनीयदेशं गत्वा आश्रावणा द्यनन्नरं होत्रा याज्यायां पठितायां चसमाध्वर्युभिः सह सकृद्धृत्वा होत्रकाणां मैत्रावरुण-ब्राह्मणाच्छंसि-पौतृ-नेष्ट्र-च्छवाकाग्नीध्राणां चमसाध्वयून् चमसानां पुनरुन्नयनाय प्रस्थाप्य, अनुवषट्कारकाले स्वयं होतृचमसं, ब्रह्मोद्गा तृयजमानचमसान् चमसाध्वर्युद्वारा च हुत्वा, तांश्चमसान् भक्षणार्थं सदः प्रापय्य, उन्नयनाथ गतेषु चमसेषून्नीय अनीतेषु तान् क्रमशोऽध्वर्युरेव आश्रा वणाद्यनन्तरं जुहुयात् । तत्र याज्यां होत्रका एव स्वे स्वे चमसे पठेयुः । ततो भक्षणम् । पुनः प्रपूरणं चमसानामायतने सादनं च। ततो हविश्शेषात् पुरो डाशात् किञ्चिद्गृहीत्वा चमसिनः स्वे स्वे चमसे स्वस्वपितृपितामहप्रपितामहा नुद्दिश्य प्रक्षिप्य तान् मन्त्रेणोपतिष्ठेरन् । 
ततः प्रातस्सवनेऽन्तर्यामग्रहार्थमुपयुक्तन पात्रण आग्रयणात् सावित्रं ग्रह गृहीत्वा आयतने सादयित्वैव आश्रावणादि कृत्वा जुहुयात् । अत्र सविता देवता ततस्तस्न्नेिव सशेषे पात्रे पूतभृतः वैश्वदेवाख्यं ग्रहं गृहीत्वा आयतने सादयित्वा होतुश्शस्त्रपाठार्थं प्रैषमध्वर्युर्दत्त्वा स्वयं प्रतिगरन् शस्त्रसमाप्तौ वैश्वदेवग्रह मादाय आश्रावणाद्यनन्तरं जुहुयात् । तदानीं चमसाध्वर्यवश्चमसान् प्रकम्पयेयुः ते नाराशंसाः। अत्र ग्रहे विश्वे देवाः देवता। चमसेषु काव्याः पितरः। ततो भक्षणम् । अत्र चममानां सर्वभक्षणम् । 
सौम्यचरुः ततः सौम्यचरुयागः । अनवस्राविततण्डुलपक्व ओदनः 'चरुः' इत्युच्यते । तं यागमिष्टिकल्पेनानुष्ठाय तत उपांशुपात्रेण प्रातस्सवनोपयुक्तन पात्नीवताख्यं ग्रहम् आग्रमणस्थालीतो गृहीत्वा अनासाद्यव आश्रावणाद्यनन्तरं जूहयात् । अत्र अग्निः पत्नीवान् देवता । ततस्तदीयभक्षणे निर्वतिते आधवनीय पात्रस्थं सर्वं सोमरसं पूतभृत्युपूर्य ततस्सर्वांश्चमसांश्चमसाध्वर्युभिरुन्नाय्य यज्ञायज्ञियाख्यमग्निष्टोमस्तोत्रमन्तिमम् उद्गातृभिः प्रारम्भयेत् स्तोत्रमिदमेक विशस्तोमकम् । स्तोत्रस्तवनकाले सर्वे तत्सम्बन्धिनः स्वं शिरोऽवकुण्ठयेयुः । स्तोत्रे समाप्त होता आग्निमारुताख्यमन्तिमं शस्त्रं शंसेत् । अध्वयुः प्रतिगिरेत् । शस्त्रस्यान्तिमायामृचि शस्यमानायां प्रतिप्रस्थाता प्रातःसवने चरमगृहीतं ध्रुवग्रहं होतृचसेऽवनयेत् । ततो हौतृचमसमध्वयुः अन्यांश्चमसांश्चमसाध्वर्य वश्च आदाय यथावज्जुहुयुः अत्र अग्निर्वैश्वानरो मरुतश्च देवताः । ततस्तेषां भक्षणम् । तदनन्तरमवशिष्टपाशुककर्मणामनुष्ठानं परिधिप्रहरणान्तम् । अत्र अध्वर्युविरमेत् । १. अत्र पुरोऽनुवाक्या अस्ति । 
मीमांसानयमञ्जर्याम् 
हारियोजनग्रहप्रचारः तत उन्नेता आग्रयणपात्रस्थं सर्वं सोमरसं द्रोणकलशेन गृहोत्वा सादनमकृत्वैव यवधानाभिस्संमिश्रय पात्रं शिरसि निक्षिप्य आश्रावणादौ कृते शिरस्त एव जुहुयात् । ततः सर्वे ऋत्विजो हरियोजनं भक्षयेयुः । ततश्चमसिनः स्वं स्वं चमसमवजिघ्रयुः । तदेवात्र भक्षणम्, न तु पूर्ववत् प्रत्यक्षभक्षणम् । ततश्चमसिनामाग्नीध्रीये दधिद्रप्सभक्षणम्। ततः ऋत्विजः पूर्वप्रतिज्ञातं परस्परसख्यं विसृजेयुः । ततः पत्नीसंयाजसमिष्टयजुर्होमादिकं सवनीयहविरङ्ग कलापं परिसमाप्य प्रायश्चित्तहोमान् हुत्वा सवनसमाप्तिहोमं कुर्यात् । ततो यजमानस्य विष्णुक्रमणादि। 
एतावता तृतीयसवनं समाप्तम् 
अथ अवभृथेष्टिः ततः सोमयागोपयुक्तानि सवांणि पात्राण्यदाय (ऐष्टिकपात्राणि विहाय) औदुम्बर्यां राजासन्धां निक्षिप्य तामादाय ऋजीषं च गृहीत्वा सपत्नीको यजमानस्सर्वे च ऋत्विजो यत्रावभथेष्टि करिष्यन्ति तज्जलसमीपं गच्छेयुः । तत्रेष्टिद्रव्यम् एककपालपुरोडाशं यज्ञशालाग्निष्वेव सज्जीकृत्य गृहीत्वा गच्छेयुः । गमनात्पूर्वं तदङ्गतया आहवनीये कांश्चन होमान् हुत्वा मध्येमागं गमनमन्त्र जपन्तः साम गायन्तः अवभथाहं जलं प्राप्नुयुः । तत्र जल एव अववथेष्टि कुयुः। तत्र अग्निवरुणौ आज्यभागदेवते। बहिःप्रयाजवजिताः चत्वारः प्रयाजाः। एवं द्वावनूया जौ। वरुणः पुरोडाशदेवता। सर्वे होमा जल एव। 
तत ऋजोषं प्रोक्ष्य तत् जले प्रक्षिप्य प्रचरण्या निमज्जय्य सोम लिप्तानि' सर्वाणि पात्राणि जले प्रक्षिप्य दीक्षाकाले धृतानि योक्त्रमेखला वस्त्रजालकृष्णाजिनानि जले प्रविध्य तत्रैव जले यजमानः पत्नी च स्नायाताम् । तदा परस्परं पृष्ठशोधनं कुरुताम् । तदा सर्वेऽप्यत्विजः सहैव स्नायुः तदा अवभृथस्नानार्थमागतानां सर्वेषां शिरसि यजमानोऽञ्जलिना जलमुत्क्षिपेत् । ततस्ते "स्नानं कुर्युः इति सम्प्रदायः । 
तत्र उन्नेत्रा यजमानादिषु जलादुत्तारितेषु नूतनमहतं वासः परिदधीयातां पेयजमानः पत्नी च। ततो यजमान आदित्यमुपस्थाय पुनर्देवयजनमागत्य 
शालामुखीयेऽग्नावेव उदयनीयेष्टिमनुतिष्ठेत् । सा प्रायणीयेष्टिवदेव। परं १. दधिद्रप्सो दध्नोऽत्यल्पोंऽशः । दधि च लौकिकमापणादितो ग्राह्यम् । २. यागार्थ क्रीतस्सोमो यागात् पूर्व यत्र स्थापित आसीत्, सा राजासन्दी। ३. निष्पीड्य गहीतरसं निस्सार सोममित्यर्थः। ४. अभिषवग्रहणहोमादिकाले येषु येषु पात्रेषु सोमरसलेपोऽभवत्, तानि सर्वाणि पात्राणि । ५. अवभृथस्नानमिदम् अतीव पुण्यप्रदं सर्वेषां व्याध्यादिनिवर्तकं चेति शिष्टाः । 
2nd 
परिशिष्टम् प्रायणीयेष्टयां या याज्याः ता उदयनीयायां पुरोऽनुवाक्याः । याश्च तत्र पुरोऽनुवाक्यास्ता अत्र याज्याः । देवतास्तु ता एव। द्रव्याण्यपि तान्येव । किं च प्रायणीयार्थं यस्मिन् पात्रे चरुः पक्वः तदप्रक्षाल्यैव पूर्व स्थापितम् । तत्रै- 2 वोदनीयार्थं चरुं पचेद् इत्येतावान् विशेषः। तत आनुबन्ध्यपशुयागः य तत्र गौर्वन्ध्या पशुत्वेन विहिता। परं कलौ गोवधो निषिद्ध इति कृत्वा तद्विकल्प-आनु तया बढचब्राह्मणे विहित आमिक्षायाग एवेदानीमनुष्ठीयते । स इष्टिरूप 434 इति कृत्वा दर्शान्तर्गतैन्द्रयागवदनुष्ठेयः । मित्रावरुणौ देवता। आमिक्षा सम्पादनप्रकारः चातुर्मास्येषु प्रथमे पर्वण्युक्तः । तामिडान्तां समग्रां वा परिसमाप्य यजमानो वेदेर्दक्षिणभागे केशश्मश्रुनखलोमानि वापयित्वा स्नात्वा देविकासंज्ञकाः-धाता, अनुमतिः, राका, सिनीवाली, कुहः इति पञ्च देवताः इष्टिकल्पेनाज्येनेष्ट्वा, प्रथमगार्हपत्यमरण्योस्समारोप्य, गहमागत्य, अरणी मथित्वा, अग्नीन् विहृत्य तत्रोदवसानीयाख्यामिष्टिम् अष्टाकपालपुरोडाश द्रव्यकम, तत्स्थाने विष्णुदेवताकामेकामाहुति वा कृत्वा अनन्तरं रात्रावप्यग्नि होत्रमारभ्य सायमग्निहोत्रं कुर्यात् । उदिते प्रातरग्निहोत्रमनुतिष्ठेत् । आगा मिन्यां पूर्णिमायां दर्शपूर्णमासावारभेत यदि सोमपूर्वाधानी स्यात् । एवं समाप्त स्सोमयागोऽग्निष्टोमसंस्थः प्रथमः । 
उक्थ्यसंस्था द्वितीया उक्थ्यसंस्थाको यदि स्यात् ऋतुः, तत्र प्रातस्सवनमाध्यन्दिनसवनयोन विशेषोऽस्ति कश्चन । आदौ सङ्कल्पे सवनीयपशौ परं कियांश्चन विशेषः । 'उक्थ्येन यक्ष्ये' इति सङ्कल्पः । सवनीयपशुद्वितीयः ऐन्द्राग्न आग्नेयेन सह । सोमक्रयणकालेऽधिकस्सोम उन्मातव्यः । विशेषणानेन सह प्रकृतिवन्माध्यन्दिन सवानान्तं यथावदनुष्ठाय तृतीयसवनारम्भे चमसगणत्रयपर्याप्तम् ऋजीषमभि पुत्य सोमरसं सम्पादयेत् । तत्र प्रकृतिवद्धारा स्रावयित्वा तृतीयसवनीया ग्रयणहोमोत्तरकालं धाराया एव त्रीनुक्थ्यग्रहान् गृहीत्वा आयतने सादयेत् । ततोऽग्निष्टोमसंस्थावदेव क्रमेण कर्माण्यनुतिष्ठेन्, अग्निष्टोमस्तोत्रसम्बन्धि चमसगणप्रचारानन्तरम् उक्थ्यगहप्रचारं कुर्यात् ॥ 
। तत्रादौ चमसोन्नयनार्थ चमसाध्वर्युन प्रेष्य, तेषु चमसानापूर्यागतेषु, अध्वर्युः उक्थ्यस्तोत्रार्थम् उद्गातन् प्रेष्य तैर्यथावत्स्तुत्वा स्तोत्रे परिसमापिते मैत्रावरुणं शस्त्रशंसनार्थमभ्यर्थ्य, स्वयं च प्रतिगीर्य, तेन शस्त्रे समापिते चमसहस्तैश्चमसाध्वर्युमिस्सह प्रथममुक्थ्यग्रहमादाय आहवनीयं गत्वाऽऽश्राव णादिपूर्वकं हत्वा भक्षयेत् । ततो द्वितीय - तृतीयावपि उक्थ्यग्रहावेवमेव चमस्ससह प्रचरेत् । तत्र त्रिष्वपि पर्यायेषु स्तोतार उद्गतारस्त एव । शस्त्रेषु परं प्रथमे पर्यांये मैत्रावरुणः, द्वितीये ब्राह्मणाच्छंसी, तृतीयेऽच्छावाकश्च १. समग्रानुष्ठानपक्षे वाजिनयागोऽपि वैश्वदेवपवंवत्कर्तव्यः, इडान्तपक्षे न । 
३२० 
मीमांसानयमञ्जाम् शंसितारो भवेयुः । प्रथमे उक्थ्यग्रहे इन्द्रावरुणौ, द्वितीये इन्द्राबृहस्पती, तृतीये इन्द्राविष्णू च देवताः। एवं चोक्थ्यक्रतोः त्रीण्युक्थ्यष्तोत्राणि त्रीणि च शस्त्राण्यधिकानि। तानि चान्ते योजनीयानीत्येतावान् विशेषः। अन्यत्सर्वं प्रकृतिवत् ।। 
षोडशिसंस्था ततीया यदि स्यात् षोडशिसंथाकः क्रतुः तदा प्रातस्सवने सर्वधाराग्रहाणामन्ते चतुरश्रे ऊर्ध्वपात्रे षोडश्याख्यं ग्रहं गृहीत्वा खरे आसादयेत् । पशुरत्र मेषस्तुतीय ऐन्द्रः पूर्वाभ्यामाग्नेयैन्द्राग्नाभ्यां सह। तृतीयसवने उक्थ्यग्रह चमसप्रचारानन्तरं षोडश्याश्चमसानुन्नीय सूर्यस्यार्धास्तसमये षोडशिस्तोत्र मारम्भयेदध्वर्युः । स्तोत्रे समाप्ते शस्त्रम् । ततस्तद्ग्रहचमसप्रचारः। अव शिष्टानि कार्याणि प्रकृतिवत् । उक्थ्यपर्यन्तं पञ्चदश स्तोत्राणि शस्त्राणि चेत्युक्तम् । अत्राधिकमेकं शस्त्रं स्तोत्रं च वर्धते । तच्च षोडशम् । तत्सम्बन्धा द्ग्रहः षोडशी। तत्सम्बन्धाच्च ऋतुरपि षोडशीति व्यवह्रियते । श्रुतावेवमेव निर्वचनमुक्तम् ॥ 
अतिरात्रसंस्था चतुर्थी अतिरात्रसंस्थाके ऋतौ सोमक्रयकाले बहुलं सोमं क्रीत्वा मित्वा च स्थापयेत् । पूर्वोक्तः (षोडशिन्युक्तः) पशुभिस्त्रिभिस्मह मेषी चतुर्थी सरस्वती देवताका। तृतीयसवनीयाभिषवकाल एव तत्पर्याप्तमृजोषमभिषुत्य पूतभृति रसमापूर्य स्थापयेत् । षोडशिग्रहप्रचारानन्तरं होतृचमसमुख्यान दशापि चमसान् उन्नीय प्रथमे रात्रिस्तोत्रपर्याये प्रथमं स्तोत्रं स्तावयेत् । समाप्त तस्मिन् होता प्रथमपर्याये प्रथमं शस्त्रं पठेत् । तत्समाप्तावध्वर्युः होतृचमसं चमसाध्वर्यवश्च अन्यांश्चमसानादाय आहवनीये हुत्वा भक्षक्रमेण भक्षयेयुः । अत्र वषट्कर्ता होता॥ 
- ततो मैत्रावरुणचमसं प्रथमं कृत्वा चमसानुन्नाय्य द्वितीये स्तोत्रे स्तुते, मैत्रावरुणेन शस्त्र शस्तेऽध्वर्यादयः पूर्ववद्धृत्वा भक्षयेयुः। तदिदं गणद्वय मध्वर्युः कुर्यात् । अनन्तरं गणद्वयं प्रतिप्रस्थातकर्तकम् । अध्वर्यणा यत्कर्तव्यं तत्प्रतिप्रस्थाता कुर्यात् । अत्र ब्राह्मणाच्छंसिचमसं मुख्यं कृत्वा प्रचारः। यस्य चमसो मुख्यो भवति स एव तत्र वषटकर्ता। अयं प्रथमः पर्यायः । एवमेव पर्यायद्वयं पुनरावर्तयेयुः । एवमेकस्मिन् पयांये चत्वारि स्तोत्राणि तावन्ति शस्त्राणि चेति त्रिष्वपि पयांयेषु मिलित्वा द्वादश स्तोत्राणि शस्त्राणि च भवन्ति । इम एप त्रयो रात्रिपर्याया इत्युच्यन्ते । रात्रावेव स्तूयमानत्वादेषां रात्रिस्तोत्राणीति संज्ञा। तेषां पर्यायो रात्रिपर्याय इति । षोडशिग्रहानन्तरं ग्रहो नास्ति, किंतु चमसा एव । अत्र सर्वेषां चमसगणानामिन्द्र एव देवता॥ 
एवं पर्यायेषु समाप्तेषु प्रतिप्रस्थाता अश्विदेवताकं द्विकपालं पुरोडाशं 
परिशिष्टम् व्रीह्यानयनप्रोक्षणावहननपेषणादिपूर्वकं श्रपयित्वा वेद्यामासादयेत् । ततोऽध्वयं होतृचमसमुख्यांश्चमसानुन्नीय सन्धिस्तोत्रमारम्भयेत् । समाप्ते तस्यिन् होता आश्विनशस्त्रं प्रारभेत । तत्सूर्योदयानन्तरमेव समापयीत। ततः पूर्व शस्त्र सयाप्तौ याः काश्चिदृचः शंसन्नैव सूर्योदयं प्रतीक्षेत । उदित एव सूर्ये शस्त्र स्यान्तिमामृचं पठेत् । उदयानन्तरं समाप्त शस्त्रे, अध्वर्युर्होतृचमसं चमसा ध्वर्यवश्चान्यांश्चमसान् गृहीत्वा आश्रावणाद्यनन्तर जुहुयुः । अस्मिन्नेव समये प्रतिप्रस्थाता पूर्यसम्पादितमाश्विनपुरोडाशं जुहुयात् । अत्र सर्वेषां चमसानां पुरोडाशस्य च अश्विनौ देवता। समग्रस्यैव पुरोडाशस्य होमो न अवदानोदि कृत्वेति विशेषः । ततश्चमसभक्षणम् । अत्र होता वषट्कर्ता । अवशिष्टं प्रकृति वत्समाप्य अवभृथं कुर्यात् । सर्वत्र अवभृथानन्तरम् ऊदयनीयेष्टिः, अनबन्ध्या स्थाने मैत्रावरुण्यामिक्षा, उदवसानीया च प्रकृतिवदेवेति । 
एवं चतसृणां सोमसंस्थानां स्वरूपम् । तच्च संक्षेपेण निरूपितम् । एताभ्य एव चतसृभ्यस्सोमसंस्थाभ्यो ग्रहचमसस्तोमानामावापोद्वापादिना अन्यास्तिस्रस्संस्थाः प्रसूताः। ताश्च अत्यग्निष्टोम-वाजपेय-अप्तोर्यामनाम्ना व्यवहारं भजन्ते। 
अत्यग्निष्टोमसंस्था पञ्चमी अत्र, अग्निष्टोमस्तोत्रानन्तरम् उक्थ्यस्तोत्राणि त्रीण्यकृत्वा षोडशि स्तोत्रशस्त्रादिप्रचारो यत्र क्रियते सा अत्यग्निष्टोमसंस्थेत्युच्यते । एवं च अग्नि ष्टोम एव तदुत्तरं षोडशिग्रहचमसस्तोत्रादीनामनुष्ठाने सा अत्यग्निष्टोमसंस्थैव संस्थान्तरं भजत इति फलितम् । अत्यग्निष्टोमसंस्थायामस्यां क्षत्रिय एवाधिकारी न ब्राह्मणवैश्याविति केचित् ब्रवते । परमाश्वलायनादिभिः त्रैवणिककर्तकसंस्थामध्येऽस्या अपि पाठात् तयोरप्यत्राधिकारं मन्वाना याज्ञि कास्तथैवानुतिष्ठन्ति । 
वाजपेयसंस्था षष्ठी वाजपेयसंस्थायां प्रातर्माध्यन्दिनसवने अग्निष्टोमवदेव । तृतीयसवनेऽपि षोडशिग्रहस्तोत्रान्तं षोडशिवदेव। तदनन्तरं वाजपेयसंज्ञकमेकं स्तोत्रम् । एकश्चमसगणो होतृचमसमुख्यः। स्तोत्रं च सप्तदशस्तोमकम् । शस्त्रं होतुरेव । अयं संस्थान्तर्गतः संस्थास्वेव गण्यते। अतस्संस्थावाजपेय इत्यपि व्यवहारोऽ. 
• स्य नायमापस्तम्बबोधायनादिभिर्विहितः न वा याजुषीषु शाखासु विधानमस्य दश्यते । ताण्डयब्राह्मणे छन्दोगसूत्रे च अयमेव विहित इति कृत्वा केचिद्याज्ञिका अनूतिज्ठन्ति । तैत्तिरीयाद्युक्तो बाजपेय इतो भिन्नः । तत्र सातदश दीक्षाः, तिस्र उपसदः एका सुत्या । सप्तदश प्राजापत्याः सवनीयपशवः । सप्तदशा रत्निपः। तं सप्तदशभिर्वासोभिर्वेष्टयेत् । सप्तदश सोमग्रहाः प्रजापति देवताकाः। तथा सुराग्रहा अपि सप्तदश । इदानी याज्ञिकाः सुराग्रहस्थाने 
४१ 
३२२ 
मीमांसानयमञ्जर्याम् पयोग्रहाननुतिष्ठन्ति । सुत्यादिने सर्व ऋत्विजो हिरण्यमाला धारयेयुः । ऋत्विग्भ्यः सप्तदश सप्तदश रथाश्वगजशकटदासीदासनिष्कगोऽजाविदुन्दुभीनां दक्षिणात्वेन दद्युः । सवनीयपशुकाले प्राजापत्यैस्सह ऋतुपशूनपि पञ्चोपाकृत्य पर्यग्निकरणान्तं कृत्वा प्रथमतश्चतुरः क्रतुपर्नुपाकृत्य वपान्तं कृत्वा विरम्य ब्रह्मसामकालेऽवशिष्टः पशुभिः प्रचरेत् । ततः सप्तदशशरावपरिमितनैवार चरुं निरूप्य तेन प्रचरेत् । सर्वमन्यत्प्रकृतिवत् । एष आप्तो वाजपेयः इतोऽप्यन्यः कुरुवाजपेयः कश्चिदस्ति । तस्याङ्गेषु बह्वस्ति वलक्षण्यम् । तत्सूत्रादितोऽव- - गन्तव्यम्। 
॥ इति वाजपेयः ।। 
अप्तोर्यामसंस्था सप्तमी अतिरात्रसंस्थावत् रात्रिस्तोत्राणि सन्धिस्तोत्रं च यथावदनुष्ठाय तद. नन्तरं चत्वारि स्तोत्राणि अधिकतया यत्रानुष्ठीयते सा अप्तोर्यामसंस्था । अप्तोर्यामशब्दव्युत्पत्तिः श्रुतावेवं वर्णिता-पुरा कदाचित् प्रजापतिः पशून सृजत् । सृष्टास्ते ततोऽपगताः। ताननेन ऋतुना आप्नोत् तस्मादप्तोर्यामत्व मिति । अप्तोः प्राप्तः यामो यज्ञः अप्तोर्याम इति । एवं च सन्धिस्तोत्रान्तम् एकोनत्रिंशतं स्तोत्राण्यनुष्ठाय तदनन्तरं चत्वारि स्तोत्राणि तदर्थं चत्वारश्च मसगणा अप्यनुष्ठेयाः। तेऽप्यतिरात्र वदेव प्रथमद्वितीयगणयोरध्वयुः तृतीय चतुर्थयोः प्रतिप्रस्थाता च कर्तारौ । इयमप्तोर्यामसंस्थेत्युच्यते। 
एवं सप्तसंस्थाकज्योतिष्टोमस्वरूपे संक्षेपेण प्रदर्शिते-इदमत्रावगन्तव्यम्, यदग्निष्टोमसंस्थाकज्योतिष्टोमः सर्व सोमयागानां प्रकृतिः। उक्थ्यादिसंस्था कज्योतिष्टोमस्यापि प्रकृतिरिति । अर्थात् योऽतिरात्रसंस्थाको विकृतियागो विहितः, सोऽग्निष्टोमोक्थ्यषोडशिसंस्था अनुष्ठायैवानुष्ठेयः । इमं क्रममवलब्यव सूत्रकारः एकादशाध्यायान्तं ज्योतिष्टोमं प्रतिपाद्यानन्तरमध्यायेषु द्वादशाह गवामयनसत्रादीन् निरूपयति । तत्र द्वादशाहोऽहीनात्मकस्सत्रात्मकश्च परि गणितः । अहीनत्वेनाहीनेषु सत्रत्वेन सत्रेषु च द्वादशाहो धर्मान् प्रापयति । सत्रेषु गवामयनसत्रं सत्रान्तराणां प्रकृतिभूतम् । सर्वत्रापूर्वत्वेन विहितैरङ्गैस्सह प्रकृतितः प्राञ्चो देशस्य गौरवं समेधयन्ति स्म । न केवलं गौरवान्वितो देशः, क्षेमसुभिक्षश्चासीत् । यदैव प्रभृति कर्मानुष्ठानपरम्पराया अवनतिरुदजायत ततः प्रभृति देशस्य क्षीणता समजायत । सम्प्रति तादृशः परिलोपो विलोक्यते, सूत्रभाष्यारूढान्विषयानप्यवगन्तुं विद्वत्सु विरलाः, अनुष्ठाने कथैव नोदेति । यय्टारो याजकाश्चाङ्गुलिमेया एव दृश्यन्ते ॥ 
सम्पूर्णानन्द 
संस्कृत विश्वविद्यालय 
विश्वात 
elahek 
विद्यालय 
मीमांसानयमञ्जरी 
[द्वितीयो भागः] 
Pावाय 
-विरका 
स्नग्ध-स 
erick 
तमA 
गोपाय