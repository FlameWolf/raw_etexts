{
	"id" : "3.53.14",
	"classification" : {
		"mandala" : "3",
		"sukta" : "53",
		"ashtaka" : "3",
		"adhyaya" : "3",
		"varga" : "21",
		"anuvaka" : "4",
		"rik" : "14"
	},
	"attribute" : {
		"devata" : "इंद्रः",
		"rishi" : "गाथिनो विश्वामित्रः",
		"chandas" : "त्रिष्टुप्"
	},
	"samhita" : {
		"lines" : [
			"किं{0} ते{2} कृ{0}ण्वं{0}ति{1} की{0}क{2}थे{0}षु{1} गा{0}वो{1} ना{0}शि{0}रं{2} दु{1}ह्रे{0} न{0} त{2}पं{0}ति{0} घ{1}र्म{0}म्{0}",
			"आ{0} नो{2} भ{0}र{1} प्र{0}म{2}गं{0}द{0}स्य{1} वे{0}दो{2} नै{0}चा{0}शा{1}खं{0} म{2}घ{0}व{0}न्रं{0}ध{0}या{0} नः{0}"
		]
	},
	"samhitaAux" : {
		"lines" : [
			"किं ते{2} कृण्वन्ति{1} कीक{2}टेषु{1} गावो{1} नाशिरं{2} दु{1}ह्रे न त{2}पन्ति घ{1}र्मम् ।",
			"आ नो{2} भर{1} प्रम{2}गन्दस्य{1} वेदो{2} नैचाशा{1}खं म{2}घवन्रन्धया नः ॥"
		]
	},
	"padapaatha" : {
		"lines" : [
			"किम् । ते{1} । कृ{1}ण्व{1}न्ति{1} । कीक{2}टेषु । गावः{2} । न । आ{1}{5}शिर{2}म् । दु{1}ह्रे । न । त{1}प{1}न्ति{1} । घ{1}र्मम् ।",
			"आ । नः{1} । भ{1}र{1} । प्र{5}म{2}गन्दस्य । वेदः{2} । नै{1}चा{1}{5}शा{1}खम् । म{1}घ{1}{5}व{1}न् । र{1}न्ध{1}य{1} । नः{1} ॥"
		]
	},
	"sayanaBhashya" : "<p>हे इन्द्र कीकटेश्वनार्यनिवासेषु जनपदेषु । यद्वा क्रियाभिर्यागदानहोमलक्षणाभिः किं फलिष्यतीत्यश्रद्दधानाः प्रत्युत पिबत खादतायमेव लोको न पर इति वदन्तो नास्तिका कीकटाः । तेषु गावस्ते तव किं कृण्वन्ति । किं कुर्वन्ती । न क्वचित्तवोपयोगं कुर्वन्तीत्यर्थः । अनुपयोगं दर्शयति आशिरं सोममिश्रणयोग्यं पयो न दुह्रे । न दुहन्ति । किञ्च घर्मं प्रवर्ग्याख्यकर्मोपयुक्तं महावीरपात्रं स्वपयः प्रदानद्वारेण न तपन्ति । न दीपयन्ति । एतेन सांनाय्याद्यर्थमपि नोपयुज्यन्त इत्यपि सूचितं भवति । एवं क्वचिदसि वैदिके कर्मण्यनुपयुक्तास्ता गा नोऽस्मभ्यमा भर । आहर । न केवलं ता एवं किं तर्हि प्रमगंदस । द्वैगुण्यादिलक्षणपरिमाणं गतोऽर्थो मामेव गमिष्यतिति बुद्ध्यापरेषां ददातिति मगन्दो वार्धुषिक । तस्यापत्यं पुत्रादिः प्रमगन्द प्रस्कण्वादिवदपत्यार्थ प्रशब्देन द्योत्यते । तस्यात्यन्तकुसीदि कुलस्य वेदो धनमाहर । किञ्च हे मघवन्धनवन्निन्द्र नैचाशाखम् । नीचासु शुद्रयोनिषूत्रादिता शाखा पुत्रपौत्रादिपरंपरायेन स नीचाशाखः । शूद्रापत्यैश्च केवलैः शूद्रवेदी पतत्यध इति च पातकहेतुत्वेन स्मरणात् । पतितस्य संबन्धि धनं नैचाशाख । तद्धनं नोऽस्मभ्यं रुधय साधय । एतेषां तद्धनं तव नोपयुज्यते अस्मदायत्तं तु तद्धनं यागादिद्वारा तवोपयुज्यते । तस्मात्तदस्मभ्यं प्रयच्छेति भावः । एतमर्थं यास्कोऽप्याह । किं ते कुर्वन्ति कीकटेषु गावः । किखटो नाम देशोऽनार्यनिवासः । कीकटाः किंकृताः किं क्रियाभिरितिप्रेप्सा वा । नैव चाशिरं दुह्रे न तपन्ति घर्मं घरणम् । आ हर नः प्रमगन्दस्य धनानि । मगन्दः कुसीदी माङ्गदो मामागमिष्यतीति च ददाति । तदपत्यं प्रमगन्दोऽत्यन्तकुसीदिकुलीनः । प्रमदको वा योऽयमेवास्ति लोको न पर इति प्रेप्सुः । पण्डकः पण्डगः प्रार्दको वा प्रार्दयत्याण्डौ । आण्डावाणी इव व्रीडयति । तत्स्थं नैचाशाखम् । नीचाशाखो नीचैः शाखः । शाखाः शक्नोतेः । आणिररणात् । तन्नो मघवन्रन्धयेति रध्यतिर्वशगमने । नि. ६.३२ । इति । आशिरम् । आङ् पूर्वाच्छ्रीणातेः क्विप्य्त्पस्पृधेथामित्यादिना शिरित्यादेशः । दुह्रे । दुहेर्लिटीयो र इति रे आदेशः । द्विर्वचनस्यविकल्पितत्वात् द्विर्वचनाभावः । चादिलोपे विभाशेति न निघातः । नैचाशाखम् । तस्येदमित्यण् । प्रत्ययस्वरः । रन्धय । रधेर्ण्यन्तस्य रधिजभोरचीति नुमागमः ॥ १४ ॥</p>"
}
