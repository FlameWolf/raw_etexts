{
	"id" : "10.122.4",
	"classification" : {
		"mandala" : "10",
		"sukta" : "122",
		"ashtaka" : "8",
		"adhyaya" : "7",
		"varga" : "5",
		"anuvaka" : "10",
		"rik" : "4"
	},
	"attribute" : {
		"devata" : "अग्निः",
		"rishi" : "चित्रमहा वासिष्ठः",
		"chandas" : "जगती"
	},
	"samhita" : {
		"lines" : [
			"य{1}ज्ञ{0}स्य{2} के{1}तुं{0} प्र{2}थ{1}मं{0} पु{1}रो{0}हि{2}तं{0} ह{1}वि{0}ष्मं{2}त{0} ई{0}ळ{0}ते{0} स{1}प्त{0} वा{1}जि{0}न{2}म्{0}",
			"शृ{1}ण्वं{0}त{2}म{1}ग्निं{0} घृ{1}त{0}पृ{2}ष्ट{0}मु{1}क्ष{0}णं{2} पृ{1}णं{0}तं{2} दे{1}वं{0} पृ{2}ण{1}ते{0} सु{1}वी{0}र्य{2}म्{0}"
		]
	},
	"samhitaAux" : {
		"lines" : [
			"य{1}ज्ञस्य{2} के{1}तुं प्र{2}थ{1}मं पु{1}रोहि{2}तं ह{1}विष्म{2}न्त ईळते स{1}प्त वा{1}जिन{2}म् ।",
			"शृ{1}ण्वन्त{2}म{1}ग्निं घृ{1}तपृ{2}ष्ठमु{1}क्षणं{2} पृ{1}णन्तं{2} दे{1}वं पृ{2}ण{1}ते सु{1}वीर्य{2}म् ॥"
		]
	},
	"padapaatha" : {
		"lines" : [
			"य{1}ज्ञस्य{2} । के{1}तुम् । प्र{1}थ{1}मम् । पु{1}रः{5}हि{2}तम् । ह{1}विष्म{2}न्तः । ई{1}ळ{1}ते{1} । स{1}प्त । वा{1}जिन{2}म् ।",
			"शृ{1}ण्वन्त{2}म् । अ{1}ग्निम् । घृ{1}त{5}पृ{2}ष्ठम् । उ{1}क्षण{2}म् । पृ{1}णन्त{2}म् । दे{1}वम् । पृ{1}ण{1}ते । सु{1}{5}वीर्य{2}म् ॥"
		]
	},
	"sayanaBhashya" : "<p>यज्ञस्य यागस्य केतुं प्रज्ञापकं प्रथमं सर्वेषु देवेषु मुख्यं प्रथमस्थानं वा पुरोहितं पुरतो हितकारिणम्। यद्वा। पुरस्तात्पूर्वस्यां दिश्या हवनीयरूपेण निहितम्। पूर्वाधरेत्यादिना पूर्वशब्दादसिः प्रत्ययः। तत्सन्नियोगेन प्रकृतेः पुरादेशश्च। तद्दितश्चासर्वविभक्तिरित्यव्ययसंज्ञायां पुरोऽव्ययमिति गतिसंज्ञा। धाञः कर्मणि निष्ठा। दधतेर्हिः। ततः समासे गतिरनन्तर इति गतेः प्रकृतिस्वरत्वम्। वाजिनम् बलवन्तमुन्नवन्तं वा शृण्वन्तमस्मत्स्तुतीः श्रोत्रेण जानन्तं घृतपृष्ठं दीप्तपृष्ठं दीप्ताङ्गमुक्शनं यागद्वारेण वृष्टेः सम्भक्तारम् यद्वा सेचनसमर्थम् युवानं पृणते हविर्भिः प्रीणयित्रे यजमानाय। पृणप्रीणने तौदादिकः। शतुरनुम इति विभक्तेरुदात्तत्वम्। क्रियाग्रहणं कर्तव्यमिति कर्मणः सम्प्रदानत्वाच्चतुर्थी। हविर्भिः प्रीणयन्तं यजमानं धनैः प्रीणयन्तम्। यद्वा। पृणतिर्दानकर्मा। हवींषि ददते यजमानाय पृणन्तं धनानि प्रयच्छतम्। सुवीर्यं शोभनवीर्योपेतं देवं द्योतमानं दानादिगुणयुक्तं वा एवं गुणविशिष्टमग्निं हविष्मन्तो हविर्भिर्युक्ताः सप्त होतृप्रमुखा वषट्कर्तार ईळते। स्तुवन्ति। ईड स्तुतौ आदादिकः॥४॥</p>"
}
