{
	"id" : "8.24.5",
	"classification" : {
		"mandala" : "8",
		"sukta" : "24",
		"ashtaka" : "6",
		"adhyaya" : "2",
		"varga" : "15",
		"anuvaka" : "4",
		"rik" : "5"
	},
	"attribute" : {
		"devata" : "इंद्रः",
		"rishi" : "विश्वमना वैयश्वः",
		"chandas" : "उष्णिक्"
	},
	"samhita" : {
		"lines" : [
			"न ते॑ स॒व्यं न दक्षि॑णं॒ हस्तं॑ वरंत आ॒मुरः॑",
			"न प॑रि॒बाधो॑ हरिवो॒ गवि॑ष्थिषु"
		]
	},
	"samhitaAux" : {
		"lines" : [
			"न ते॑ स॒व्यं न दक्षि॑णं॒ हस्तं॑ वरन्त आ॒मुरः॑ ।",
			"न प॑रि॒बाधो॑ हरिवो॒ गवि॑ष्टिषु ॥"
		]
	},
	"padapaatha" : {
		"lines" : [
			"न । ते॒ । स॒व्यम् । न । दक्षि॑णम् । हस्त॑म् । व॒र॒न्ते॒ । आ॒ऽमुरः॑ ।",
			"न । प॒रि॒ऽबाधः॑ । ह॒रि॒ऽवः॒ । गोऽइ॑ष्टिषु ॥"
		]
	},
	"sayanaBhashya" : "<p>हे हरिवोश्ववन्निद्र आमुरः संग्रामेआभिमुख्येन कर्तारः प्रतियोद्धारो गविष्टिषु पणिभिरपहृतानामंगिरसांगवामन्वेषणेषु ते तव सव्यं हस्तं नवरंते न निवारयन्ति तेषामायुधादिभिर्न निवार्यतइत्यर्थः । तथा दक्षिणंह्स्तंच न निवारयन्ति । किंच परिबाधः परितोबाधमानाः वृत्रादयोसुराश्च तव स- व्यदक्षिणहस्तौ ननिवारयन्ति संग्रामेषु त्वया सर्वे शत्रवः छिन्नहस्ताः सर्वतोगच्छन्तु त्वंतु तैरबाधितोवर्तसइत्यर्थः ॥ ५ ॥</p>"
}
