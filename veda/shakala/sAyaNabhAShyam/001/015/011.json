{
	"id" : "1.15.11",
	"classification" : {
		"mandala" : "1",
		"sukta" : "15",
		"ashtaka" : "1",
		"adhyaya" : "1",
		"varga" : "29",
		"anuvaka" : "4",
		"rik" : "11"
	},
	"attribute" : {
		"devata" : "ऋतवः अश्विनौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"अ{0}श्वि{2}ना{1} पि{0}ब{2}तं{1} म{0}धु{1} दी{0}द्य{2}ग्नी{0} शु{0}चि{0}व्र{0}ता{0}",
			"ऋ{1}तु{0}ना{2} य{0}ज्ञ{0}वा{0}ह{0}सा{0}"
		]
	},
	"samhitaAux" : {
		"lines" : [
			"अश्वि{2}ना{1} पिब{2}तं{1} मधु{1} दीद्य{2}ग्नी शुचिव्रता ।",
			"ऋ{1}तुना{2} यज्ञवाहसा ॥"
		]
	},
	"padapaatha" : {
		"lines" : [
			"अश्वि{2}ना । पिब{2}तम् । मधु{2} । दीद्य{2}ग्नी{1} इति{1} दीदि{2}{5}अग्नी । शु{1}चि{1}{5}व्र{1}ता{1} ।",
			"ऋ{1}तुना{2} । य{1}ज्ञ{1}{5}वा{1}ह{1}सा{1} ॥"
		]
	},
	"sayanaBhashya" : "<p>हे अश्विनौ मधु माधुर्योपेतं सोमं पिबतम् । कीदृशौ । दीद्यग्नी द्योतमानाहवनीयाद्यग्नियुक्तौ शुचिव्रता शुद्ध कर्माणौ ऋतुना ऋतुदेवतया सह यज्ञवाहसा यज्ञस्य निर्वाहकौ ॥ अश्विना । संबोधनद्विवचनस्य सुपां सुलुगित्याकारः । अमंत्रिताद्युदात्तः । पिबतम् । शपः पित्त्वादनुदात्तत्वम् । तिङश्च लसार्व धातुकस्वरेण धातुस्वर एव शिष्यते । मधु । फलिपाटीत्यादिना । उ । १-१९ । उप्रत्ययः । निदित्यनुवृत्तेर्नित्त्वादाद्युदात्तः । दीद्यग्नी । दिवु क्रीडादौ । अन्येभ्योऽपि दृश्यंत इति विच् । वेरपृक्तलोपाद्वलि लोपो बलीयानिति प्रथमवकारस्य लोपः । पा ६-१-६६, ६७ । प्रथमं प्रत्ययलोपे हि वर्णाश्रयविधौ प्रत्ययलक्षणं नास्ति । परि २१ । इति निषेधाद्वलिलोपो न स्यात् । छांदसं द्विर्वचनम् । तुजादित्वादभ्यासस्य दीर्घत्वम् । यङ् लुगंताद्वा संज्ञापूर्वको विधिरनित्य इत्यभ्यासस्य गुणाभावः । दीदिरग्निर्ययोस्तौ दीद्यग्नी । आमंत्रिताद्युदात्तत्वम् । पादादित्वान्न निघातः । शुचिव्रता शुचि व्रतं ययोस्तौ । सुपां सुलुगित्याकारः । दीद्यग्निशब्दस्य सामान्यवचनत्वेन नामंत्रित इत्यविद्यमानवत्त्वप्रतिषेधादाष्टमिकनिघातत्वम् । पूर्वस्य परांगवद्भावाद्वैकस्वर्यम् । यज्ञवाहसा । वह प्रापणे । यज्ञं वहत इति यज्ञवाहसौ । वहिहाधाञ् भ्यश्छंदसि उ ४-२२० । इत्यसुन् । तत्र हि गतिकारकयोरपि पूर्वपदप्रकृतिस्वरत्वं चेति वचनात्सोपपदानामपि भवति (उ ४-२२६) इत्युक्तम् । णिदित्यनुवृत्तेरुपधावृद्धिः । सुपां सुलुगित्यादिना विभक्तेराकारः । आमंत्रितनिघातः । असामर्थ्यात्पूर्वस्य न परांगवद्भावः ॥ ११ ॥</p>"
}
