{
	"id" : "1.116.8",
	"classification" : {
		"mandala" : "1",
		"sukta" : "116",
		"ashtaka" : "1",
		"adhyaya" : "8",
		"varga" : "9",
		"anuvaka" : "17",
		"rik" : "8"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "त्रिष्टुप्"
	},
	"samhita" : {
		"lines" : [
			"हि{1}मे{0}ना{1}ग्निं{0} घ्रं{1}स{0}म{2}वा{0}र{0}ये{0}थां{0} पि{0}तु{1}म{0}ती{1}मू{0}र्ज{2}म{0}स्मा{0} अ{0}ध{0}त्त{0}म्{0}",
			"ऋ{1}बी{0}से{1} अ{0}त्रि{2}म{0}श्वि{1}ना{0}व{2}नी{0}त{1}मु{0}न्नि{2}न्य{0}थुः{1} स{0}र्व{2}ग{0}णं{0} स्व{1}स्ति{0}"
		]
	},
	"samhitaAux" : {
		"lines" : [
			"हि{1}मेना{1}ग्निं घ्रं{1}सम{2}वारयेथां पितु{1}मती{1}मूर्ज{2}मस्मा अधत्तम् ।",
			"ऋ{1}बीसे{1} अत्रि{2}मश्वि{1}नाव{2}नीत{1}मुन्नि{2}न्यथु{1}ः सर्व{2}गणं स्व{1}स्ति ॥"
		]
	},
	"padapaatha" : {
		"lines" : [
			"हि{1}मेन{2} । अ{1}ग्निम् । घ्रं{1}सम् । अ{1}वा{1}र{1}ये{1}था{1}म् । पि{1}तु{1}{5}मती{2}म् । ऊर्ज{2}म् । अ{1}स्मै{1} । अ{1}ध{1}त्त{1}म् ।",
			"ऋ{1}बीसे{2} । अत्रि{2}म् । अ{1}श्वि{1}ना{1} । अव{2}{5}नीतम् । उत् । नि{1}न्य{1}थुः{1} । सर्व{2}{5}गणम् । स्व{1}स्ति ॥"
		]
	},
	"sayanaBhashya" : "<p>अत्रेदमाख्यानम् । अत्रिमृषिमसुराः शतद्वारे पीडायंत्रगृहे प्रवेश्य तुषाग्निनाबाधिषत । तदानीं तेन ऋषिणा स्तुतावश्विनावग्निमुदकेनोपशमय्य तस्मात्पीडागृहादविकलेंद्रियवर्गं संतं निरगमयतामिति । तदेतत्प्रतिपाद्यते । हे अश्विनौ हिमेन हिमवच्छीतेनोदकेन घ्रंसं दीप्यमानमत्रेर्बाधनार्थमसुरैः । प्रक्षिप्तं तुषाग्निमवारयेथाम् । युवां निवारितवंतौ । शीतीकृतवंतावित्यर्थः । अपि चास्मा असुरपीडया कार्श्यं प्राप्तायात्रये पितुमतीम् । पितुरित्यन्ननाम । अन्नयुक्तमूर्जं बलप्रदं रसात्मकं क्षीरादिकमधत्तम् । पुष्ट्यर्थं प्रायच्छतम् । ऋबीसेऽपगतप्रकाशे । पीडायंत्रगृहेऽवनीतमवाङ्मुखतयासुरैः ॥ प्रापितमत्रिं सर्वगणम् । गणः समूहः । सर्वेषामिंद्रियाणां पुत्रादीनां वा गणेनोपेतं स्वस्ति अविनाशो यथा भवति तथोन्निन्यथुः । तस्माद्गृहादुद्गमय्य युवां स्वगृहं प्रापितवंतौ । यद्वा । हिमेन शीतेन वृष्ट्युदकेनाग्निवत्तीक्ष्णं घ्रंसम् । अहर्नामैतत् । सामर्थ्यान्निदाघकालीनमहरवारयेथाम् । तस्याह्नस्तैक्ष्ण्यं निवारितवंतौ । अपि चास्मा अग्नये पितुमतीं चरुपुरोडाशादिलक्षणान्नोपेतमूर्जं बलकरं रसात्मकमुपस्तरणाभिघारणात्मकं घृतमधत्तम् । वृष्ट्युत्पादनेनाग्नेर्यागार्थं हवींषि निष्पादितवंतावित्यर्थः । ऋबीसेऽपगततेजस्के पृथिवीद्रव्येऽवनीतमोषधीनामुत्पादनायावस्तान्नीतम् । पार्थिवाग्निना परिपक्वा उदकेन क्लिन्ना ह्योषधिवनस्पतयो विरोहंति । अत्रिं हविषामत्तारमोषधिवनस्पत्यादीनां वा एवंविधमग्निं सर्वगणं व्रीह्याद्योषधिगणोपेतं हे अश्विनौ युवां स्वस्ति अविनाशो यथा भवति तथोन्निन्यथुः । व्रीह्याद्योषधिवनस्पतिरूपेण भूमेरुपरिष्ठान्नीतवंतौ । कारणात्मना पार्थिवाग्नौ वर्तमानं सर्वमोषधिवनस्पत्यादिकमश्विनौ प्रवर्षणेन व्यक्तीकृतवंतावित्यर्थः । अयं पक्षो यास्केन हिमेनोदकेनेत्यादिनोक्तः । नि ६-३६ ॥ पितुमतीम् । ह्रस्वनुड्भ्यां मतुबिति मतुप उदात्तत्वम् । ऋबीसे । अत्र यास्कः । ऋबीसमपगतभासमपचितभासमपहृतभासं गतभासं वेति (नि ६-३५) पृषोदरादित्वादभिमतरूपस्वरसिद्धिः । अत्रिम् । अद भक्षणे । अदेस्त्रिनि चेति चशब्दात्त्रिः । अवनीतम् । गतिरनंतर इति गतेः प्रकृतिस्वरत्वम् । स्वस्ति । अस भुवि । भावे क्तिन् । छंदस्युभयथेति सार्वधातु कत्वादस्तेर्भूभावाभावः ॥ ८ ॥</p>"
}
