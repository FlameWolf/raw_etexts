{
	"id" : "1.81.7",
	"classification" : {
		"mandala" : "1",
		"sukta" : "81",
		"ashtaka" : "1",
		"adhyaya" : "6",
		"varga" : "2",
		"anuvaka" : "13",
		"rik" : "7"
	},
	"attribute" : {
		"devata" : "इंद्रः",
		"rishi" : "गोतमो राहूगणः",
		"chandas" : "पंक्तिः"
	},
	"samhita" : {
		"lines" : [
			"म{0}दे{2}म{0}दे{1} हि{0} नो{2} द{1}दि{0}र्यू{1}था{0} ग{0}वा{2}मृ{0}जु{1}क्र{0}तुः{2}",
			"सं{0} गृ{2}भा{0}य{0} पु{1}रू{0} श{1}तो{0}भ{2}या{0}ह{1}स्त्या{0} व{0}सु{2} शि{0}शी{1}हि{0} रा{1}य{0} आ{0} भ{2}र{0}"
		]
	},
	"samhitaAux" : {
		"lines" : [
			"मदे{2}मदे{1} हि नो{2} द{1}दिर्यू{1}था गवा{2}मृजु{1}क्रतु{2}ः ।",
			"सं गृ{2}भाय पु{1}रू श{1}तोभ{2}याह{1}स्त्या वसु{2} शिशी{1}हि रा{1}य आ भ{2}र ॥"
		]
	},
	"padapaatha" : {
		"lines" : [
			"मदे{2}{5}मदे । हि । नः{1} । द{1}दिः । यू{1}था । गवा{2}म् । ऋ{1}जु{1}{5}क्रतुः{2} ।",
			"सम् । गृ{1}भा{1}य{1} । पु{1}रु । श{1}ता । उ{1}भ{1}या{1}ह{1}स्त्या । वसु{2} । शि{1}शी{1}हि । रा{1}यः । आ । भ{1}र{1} ॥"
		]
	},
	"sayanaBhashya" : "<p>चातुर्विंशिकेऽहनि माध्यंदिनसवने ब्राह्मणाच्छंसिनो मदेमदे हि नो ददिरिति वैकल्पिकोऽनुरूपस्तृचः । होत्रकाणामिति खंडे सूत्रितम् । मदेमदे हि नो ददिः सुरूपकृत्नुमूतये (आ ७-४) इति ॥</p><p>मदे मदे सोमपानेन हर्षे हर्षे सति ऋजुक्रतुर्ऋजुकर्मा स इंद्रो नोऽस्मभ्यं गवां यूथा यूथानि ददिर्हि गोयूथानां दाता खलु । हे इंद्र स त्वं पुरु । पुरूणि प्रभूतानि शता शतसंख्याकानि । अपरिमितानीत्यर्थः । वसु वसूनि धनान्युभयाहस्त्योभाभ्यां हस्ताभ्यां सं गृभाय । अस्मभ्यं दातुं सम्यग्गृहाण शिशीहि । अस्मांस्तीक्ष्णीकुरु । निशितबुद्धियुक्तान् कुर्वित्यर्थः । रायो धनानि हस्तयोः स्थितान्या भर । आहर । प्रयच्छ ॥ ददिः । डुदाञ् दाने । आदृगमहनजन इति किप्रत्ययः यूथा । शेश्छंदसि बहुलमिति शेर्लोपः । गवाम् । सावेकाच इति प्राप्तस्य न गोश्वन्साववर्णेति प्रतिषेधः । गैभाय । ग्रह उपादाने । लोट हौ छंदसि शायजपि (पा ३-१-८४) इति श्नाप्रत्ययस्य शायजादेशः । हृग्रहोर्भ इति भत्वम् । उभयाहस्तशब्दादुत्तरस्य तृतीयाद्विवचनस्य सुपां सुलुगिति ड्यादेशः । अन्येषामपि दृश्यत इति पूर्वपदस्य दीर्घत्वम् । समासांतोदात्तत्वं उदात्तनिवृत्तिस्वरेण विभक्तेरुदात्तत्वम् । वसु । सुपां सुलुगिति विभक्तेर्लुक् । शिशीहि । शो तनूकरणे । बहुलं छंदसीति विकरणस्य श्लुः । आदेच इत्यात्वम् । इदित्यनुवृत्तौ बहुलं छंदसीत्यभ्यासस्येत्वम् । ई हल्यघोरिति धातोरीत्वम् । पादादित्वान्निघाताभावः । रायः । ऊडिदमिति विभक्तेरुदात्तत्वं ॥ ७ ॥</p>"
}
