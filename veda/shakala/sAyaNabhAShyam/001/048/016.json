{
	"id" : "1.48.16",
	"classification" : {
		"mandala" : "1",
		"sukta" : "48",
		"ashtaka" : "1",
		"adhyaya" : "4",
		"varga" : "5",
		"anuvaka" : "9",
		"rik" : "16"
	},
	"attribute" : {
		"devata" : "उषाः",
		"rishi" : "प्रस्कण्वः काण्वः",
		"chandas" : "सतो बृहती"
	},
	"samhita" : {
		"lines" : [
			"सं{0} नो{2} रा{1}या{0} बृ{2}ह{1}ता{0} वि{1}श्व{0}पे{2}श{0}सा{0} मि{0}मि{1}क्ष्वा{0} स{0}मि{0}ळा{2}भि{1}रा{0}",
			"सं{0} द्यु{1}म्ने{0}न{2} वि{0}श्व{1}तु{0}रो{2}षो{0} म{0}हि{1} सं{0} वा{0}जै{2}र्वा{0}जि{0}नी{0}व{0}ति{0}"
		]
	},
	"samhitaAux" : {
		"lines" : [
			"सं नो{2} रा{1}या बृ{2}ह{1}ता वि{1}श्वपे{2}शसा मिमि{1}क्ष्वा समिळा{2}भि{1}रा ।",
			"सं द्यु{1}म्नेन{2} विश्व{1}तुरो{2}षो महि{1} सं वाजै{2}र्वाजिनीवति ॥"
		]
	},
	"padapaatha" : {
		"lines" : [
			"सम् । नः{1} । रा{1}या । बृ{1}ह{1}ता । वि{1}श्व{5}पे{2}शसा । मि{1}मि{1}क्ष्व । सम् । इळा{2}भिः । आ ।",
			"सम् । द्यु{1}म्नेन{2} । वि{1}श्व{1}{5}तुरा{2} । उ{1}षः{1} । म{1}हि{1} । सम् । वाजैः{2} । वा{1}जि{1}नी{1}{5}व{1}ति{1} ॥"
		]
	},
	"sayanaBhashya" : "<p>हे उषो नोऽस्मान्राया धनेन सं मिमिक्ष्व । संसिंच । संयोजयेत्यर्थः । कीदृशेन धनेन । बृहता प्रभूतेन विश्वपेशसा । पेत इति रूपनाम । बहुविधरूपयुक्तेन । तथेळाभिरा गोभिश्चास्मान्सं मिमिक्ष्व । इळेति गोनाम । इळा जगतीति तन्नामसु पाठात् । आकारः समुच्चये पदांते वर्तमानत्वात् । उक्तं च । एतस्मिन्नेवार्थे देवेभ्यश्च पितृभ्य एत्याकारः (नि १-४) इति । किंच हे महि महनीय उषोदेवते द्युम्नेन यशसा सं मिमिक्ष्व द्युम्नं द्योततेः यशो वान्नं वेति यास्कः (नि ५-५) कीदृशेन द्युम्नेन । विश्वतुरा सर्वेषां शत्रूणां हिंसकेन । तथा हे वाजनीवति अन्नसाधनभूतक्रियायुक्ते वाजैरन्नैरस्मान्सं मिमिक्ष्व । अन्नं वै वाजः । शत । ब्रा । ९-३-४-१ । इति श्रुत्यंतरात् ॥ राया । ऊडिदमित्यादिना विभक्तेरुदात्तत्वम् । बृहता । बृहन्महतोरुपसंख्यानमिति विभक्तिरुदात्ता । विश्वपेशसा । विश्वानि पेशांसि यस्यासौ विश्वपेशाः । बहुव्रीहौ विश्वं संज्ञायामिति व्यत्ययेनासंज्ञायामपि पूर्वपदांतोदात्तत्वम् । यद्वा मरुद्वृधादिर्द्रष्टव्यः । मिमिक्ष्व । मिह सेचने । व्यत्ययेनात्मनेपदम् । लोट बहुलं छंदसीति शपः श्लुः । द्विर्भावहलादिशेषौ । धत्वकत्वषत्वानि प्रत्ययस्वरस्य सतिशिष्टत्वात्स एव शिष्यते । पूर्वपदस्यासमानवाक्यस्थत्वात्तिङ्ङतिङ इति निघातो न भवति । समानवाक्ये निघातयुष्मदस्मदादेशा वक्तव्या इति वचनात् । विश्वतुरा । तूर्वतीति तूः तुर्वी हिंसार्थः । क्विप्चेति क्विप् । राल्लोप इति वलोपः । विश्वेषां तूर्विश्वतूः । समासस्येत्यंतोदात्तत्वम् । वाजनीवति । वाचोऽन्नमस्या अस्तीति वाजिनी क्रिया । तादृशी क्रिया यस्याः सा तथोक्ता ॥ ५ ॥ १६ ॥</p>"
}
