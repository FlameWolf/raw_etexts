{
	"id" : "1.105.18",
	"classification" : {
		"mandala" : "1",
		"sukta" : "105",
		"ashtaka" : "1",
		"adhyaya" : "7",
		"varga" : "23",
		"anuvaka" : "15",
		"rik" : "18"
	},
	"attribute" : {
		"devata" : "विश्वेदेवाः",
		"rishi" : "आप्त्यस्त्रितः कुत्स आंगिरसो वा",
		"chandas" : "पंक्तिः"
	},
	"samhita" : {
		"lines" : [
			"अ{1}रु{1}णो{0} मा{2} स{1}कृ{0}द्वृ{0}कः{2} प{1}था{0} यं{0}तं{2} द{1}द{0}र्श{1} हि{0}",
			"उ{0}ज्जि{2}ही{0}ते{0} नि{1}चा{0}य्या{1} त{0}ष्थे{2}व{0} पृ{0}ष्थ्या{0}म{1}यी{0} वि{1}त्तं{0} मे{2} अ{1}स्य{0} रो{2}द{0}सी{0}"
		]
	},
	"samhitaAux" : {
		"lines" : [
			"अ{1}रु{1}णो मा{2} स{1}कृद्वृकः{2} प{1}था यन्तं{2} द{1}दर्श{1} हि ।",
			"उज्जि{2}हीते नि{1}चाय्या{1} तष्टे{2}व पृष्ट्याम{1}यी वि{1}त्तं मे{2} अ{1}स्य रो{2}दसी ॥"
		]
	},
	"padapaatha" : {
		"lines" : [
			"अ{1}रु{1}णः । मा{1} । स{1}कृत् । वृकः{2} । प{1}था । यन्त{2}म् । द{1}दर्श{2} । हि ।",
			"उत् । जि{1}ही{1}ते{1} । नि{1}{5}चाय्य{2} । तष्टा{2}{5}इव । पृ{1}ष्टि{1}{5}आ{1}म{1}यी । वि{1}त्तम् । मे{1} । अ{1}स्य । रो{1}द{1}सी{1} इति{2} ॥"
		]
	},
	"sayanaBhashya" : "<p>अरुणवर्णो लोहितवर्णो वृकोऽरण्यश्वा सकृदेकवारं पथा यंतं मार्गेण गच्छंतं मां ददर्श हि । दृष्टवान् । हि पादपूरणम् । निचाय्य दृष्ट्वा च मां जिघृक्षुः सन् उज्जिहीते । उद्गच्छति स्म । तत्र दृष्टांतः । तष्टेव पृष्ट्यामयी । यथा तक्षणजनितपृष्ठक्लेशस्तष्टा वर्धकिस्तदपनोदनायोर्ध्वाभिमुखो भवति तद्वत् । हे द्यावापृथिव्या मदीयमिदं दुःखं वित्तम् । जानीतम् । यद्वा वृक इति विवृतज्योतिष्कश्चंद्रमा उच्यते । अरुण आरोचमानः कृत्स्नस्य जगतः प्रकाशकः मासकृत् मासार्धमासर्त्वयनसंवत्सरादीन्कालविशेषान्कुर्वन् । तिथिविभागज्ञानस्य चंद्रगत्यधीनत्वात् । स चंद्रमा आकाशमार्गे यंतं गच्छंतं नक्षत्रगणं ददर्श । हिरवधारणे । नक्षत्रगणमेव ददर्श न कूपपतितं मावित्यनादरो द्योत्यते । यदि मां पश्येत् उद्धरेत्कूपात् । निचाय्य नक्षत्रगणं दृष्ट्वा चोज्जिहीते । येन नक्षत्रेण संयुज्यते तेन सहोद्गच्छति । न मामभिगच्छतीत्यर्थः । अन्यत्सूर्ववत् ॥ अत्र मासकृदिति यास्क एकं पदं मन्यते शाकल्यस्तु पदद्वयम् । तस्मिन्पक्षेयमर्थः । दक्षप्रजापतेर्दुहितृभूताः स्वभार्या अश्विन्याद्यास्तारकाः पुनःपुनःपुनर्ददर्श । मां सकृदेव पश्यतीति सकृद्दृष्ट्वा चोज्जिहीते । ताराभिः सहोर्ध्वमेव गच्छति । न मां कूपादुत्तारयति । अत इदमनुचितम् । हे द्यावापृथिव्यौ मदीयमिमं वृत्तांतं जानीतं ॥ अत्र निरुक्तम् । वृकश्चंद्रमा भवति विवृतज्योतिष्को वा विकृतज्योतिष्को वा विक्रांतज्योतिष्को वा । अरुण आरोचनो मासकृन्मासानां चार्द्धमासानां च कर्ता भवति चंद्रमा वृकः पथा यंतं ददर्श नक्षत्रगणमभिजिहीते निचाय्य येन येन योक्ष्यमाणो भवति चंद्रमास्तक्ष्णुवन्निव पृष्ठरोगी (नि ५-२०) इति ॥ सकृत् । एकस्य सकृच्च (पा ५-४-१९) इति क्रियाभ्यावृत्तिगणने निपातितः । वृकः । वृञ् वरणे । सृवृभूशुषिमुषिभ्यः कित् (उ ३-४१) इति कप्रत्ययः । जिहीते । ओहाङ् गतौ । जौहोत्यादिकः । भृञामिदित्यभ्यासस्येत्वम् । निचाय्य । चायृ पूजानिशामनयोः । अत्र दर्शनार्थो धातूनामनेकार्थत्वात् । समासेऽनञ्पूर्वे क्त्वो ल्यप् । पृष्ट्यामयी । स्पृश संस्पर्शने । स्पृश्यतेऽनेनेति स्पृष्टिः । छांदसो वर्णलोपः । पृष्टावामयः पृष्ट्यामयः । तद्वान् पृष्ट्यामयी ॥ १८ ॥</p>"
}
