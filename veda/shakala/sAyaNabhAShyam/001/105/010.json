{
	"id" : "1.105.10",
	"classification" : {
		"mandala" : "1",
		"sukta" : "105",
		"ashtaka" : "1",
		"adhyaya" : "7",
		"varga" : "21",
		"anuvaka" : "15",
		"rik" : "10"
	},
	"attribute" : {
		"devata" : "विश्वेदेवाः",
		"rishi" : "आप्त्यस्त्रितः कुत्स आंगिरसो वा",
		"chandas" : "पंक्तिः"
	},
	"samhita" : {
		"lines" : [
			"अ{1}मी{0} ये{0} पं{0}चो{1}क्ष{0}णो{1} म{0}ध्ये{2} त{1}स्थु{0}र्म{1}हो{0} दि{1}वः{0}",
			"दे{1}व{1}त्रा{0} नु{0} प्र{1}वा{0}च्यं{2} स{0}ध्री{0}ची{1}ना{0} नि{0} वा{2}वृ{0}तु{0}र्वि{1}त्तं{0} मे{2} अ{1}स्य{0} रो{2}द{0}सी{0}"
		]
	},
	"samhitaAux" : {
		"lines" : [
			"अ{1}मी ये पञ्चो{1}क्षणो{1} मध्ये{2} त{1}स्थुर्म{1}हो दि{1}वः ।",
			"दे{1}व{1}त्रा नु प्र{1}वाच्यं{2} सध्रीची{1}ना नि वा{2}वृतुर्वि{1}त्तं मे{2} अ{1}स्य रो{2}दसी ॥"
		]
	},
	"padapaatha" : {
		"lines" : [
			"अ{1}मी इति{2} । ये । पञ्च{2} । उ{1}क्षणः{2} । मध्ये{2} । त{1}स्थुः । म{1}हः । दि{1}वः ।",
			"दे{1}व{1}{5}त्रा । नु । प्र{1}{5}वाच्य{2}म् । स{1}ध्री{1}ची{1}नाः । नि । व{1}वृ{1}तुः{1} । वि{1}त्तम् । मे{1} । अ{1}स्य । रो{1}द{1}सी{1} इति{2} ॥"
		]
	},
	"sayanaBhashya" : "<p>उक्षणः सेक्तारः कामाभिवर्षकाः पंच । तन्न इंद्रस्तद्वरुणस्तदग्निस्तदर्यमा तत्सविता चनो धात् । ऋ १-१०७-३ । इत्यर्धर्चेन प्रतिपादिताः पंचसंख्याका देवाः । यद्वा । अग्निर्वायुः सूर्यश्चंद्रमा विद्युदित्येवं पंचसंख्याकाः । तथा च शाट्यायनकम् । एतान्येव पंच ज्योतींषि यान्येषु लोकेषु दीप्यंते । अग्निः पृथिव्यां वायुरंतरिक्षे च आदित्यो दिवि चंद्रमा नक्षते विद्युदप्स्विति । नक्षत्रे नक्षत्रलोके । अप्सु मेघस्थोदकेषु । तैत्तिरीयेऽप्येवमाम्नातम् । अग्निः पृथिव्यां वायुरंतरिक्षे सूर्यो दिवि चंद्रमा दिक्षु नक्षत्राणि स्वर्लोक इति । येऽमी पंचसंख्याका देवा महो दिवो महतो विस्तीर्णस्य द्युलोकस्य मध्ये तस्थुः । तिष्ठंति आसते देवत्रा देवेषु नु क्षिप्रं प्रवाच्यं प्रशंसनीयं देवानां योग्यं मदीयं स्तोत्रं प्रति सध्रीचीनाः सहां चंतो युगपदागच्छंतस्ते देवा मदीयं परिचरणं स्वीकुर्वंति तदनंतरं नि ववृतुः । तृप्ताः संतो निवर्तंते च । अन्यत्समानं उक्षणः । वा षपूर्वस्य निगम इत्युपधादीर्घाभावः । देवत्रा । देवमनुष्येत्यादिना सप्तम्यर्थे त्राप्रत्ययः । प्रवाच्यम् । वाचयतेरचो यदिति यत् । णेरनिटीति णिलोपः । यतोऽनाव इत्याद्युदात्तत्वे कृदुत्तरपदप्रकृतिस्वरत्वम् । सध्रीचीनाः । सहांचंतीति सध्र्यंचः । त एव सध्रीचीनाः । सहपूर्वादंचतेर्ऋत्विगित्यादिना क्विन् । अनिदितामिति नलोपः । सहस्य सध्रिः (पा ६-३-९५) इति सध्र्यादेशः । विभाषांचेरदिक्स्प्रि यामिति स्वार्थे खप्रत्ययः । ववृतुः । वृतु वर्तने । छंदसि लुङ् लिङ् लिट इति वर्तमाने लिट् । व्यत्ययेन परस्मैपदम् । अन्येषामपि दृश्यत इति संहितायामभ्यासस्य दीर्घत्वं ॥ १० ॥</p>"
}
