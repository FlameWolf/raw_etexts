{
	"id" : "1.17.1",
	"classification" : {
		"mandala" : "1",
		"sukta" : "17",
		"ashtaka" : "1",
		"adhyaya" : "1",
		"varga" : "32",
		"anuvaka" : "4",
		"rik" : "1"
	},
	"attribute" : {
		"devata" : "इंद्रावरुणौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"इं{0}द्रा{1}व{0}रु{2}ण{0}यो{0}र{1}हं{0} स{1}म्रा{0}जो{1}र{0}व{1} आ{0} वृ{2}णे{0}",
			"ता{0} नो{2} मृ{0}ळा{0}त{0} ई{1}दृ{0}शे{2}"
		]
	},
	"samhitaAux" : {
		"lines" : [
			"इन्द्रा{1}वरु{2}णयोर{1}हं स{1}म्राजो{1}रव{1} आ वृ{2}णे ।",
			"ता नो{2} मृळात ई{1}दृशे{2} ॥"
		]
	},
	"padapaatha" : {
		"lines" : [
			"इन्द्रा{1}वरु{2}णयोः । अ{1}हम् । स{1}म्{5}राजोः{2} । अवः{2} । आ । वृ{1}णे{1} ।",
			"ता । नः{1} । मृ{1}ळा{1}तः{1} । ई{1}दृशे{2} ॥"
		]
	},
	"sayanaBhashya" : "<p>अहमनुष्ठाता सम्राजोः समीचीनराज्योपेतयोः सम्यग्दीप्यमानयोर्वेंद्रावरुणयोर्देवयोः संबंध्यवो रक्षणमा वृणे । सर्वतः प्रार्थये । ता तौ देवावीदृशे एवंविधेऽस्मदीयवरणे निमित्तभूते सति मृळातः । अस्मान्सुखयतः ॥ इंद्रशब्दो रन्प्रत्ययांतः । वरुणशब्द उनन्प्रत्ययांतः । उभौ नित्त्वादाद्युदात्तौ । समासे देवताद्वंद्वे चेति पूर्वपदस्यानङादेशः । उभे युगपदित्यनुपृत्तौ देवताद्वंद्वे चेति युगपदुभयपद प्रकृतिस्वरत्वम् । सम्राजोः । राजृ दीप्तौ । सत्सूद्विषेत्यादिना क्विप् । समो मोऽनुस्वारः (पा ८-३-२३) इत्यनुस्वारे प्राप्ते मोराजि समः क्वौ (पा ८-३-२५) इति मकारादेशः । कृदुत्तरपदप्रकृतिस्वरत्वम् । कर्तृकर्मणोः कृति (पा २-३-६५) इति कर्तरि षष्ठी । अवः । अव रक्षणादिषु । भावेऽसुन् नित्त्वादाद्युदात्तः । ता । सुपां सुलुगित्यादिना द्विवचनस्य डादेशः । टलोपे विभक्तेरुदात्तनिवृत्तिस्वरः । मृळातः । मृड सुखने । प्रार्थनायां लिङर्थे लेट् । द्विवचनं तस् । लेटोऽडाटावित्याडागमः । तुदादिभ्यः शः । ङित्त्वाल्लघूपधगुणाभावः । ईदृशे । त्यदादिषु दृशोऽनालोचने कञ् च (पा ३-२-६०) इतीदंशब्द उपपदे दृशेः कञ् । उपपदसमास इदंकिमोरीश्की (पा ६-३-९०) इतीदम ईश् । शित्त्वात्सर्वादेशः । कञः कित्त्वाद्गुणाभावः । ञित्त्वादुत्तरपदस्याद्युदात्तत्वम् । उपपदसमासे कृदुत्तरपदप्रकृतिस्वरत्वेन तदेव शिष्यते ॥ १ ॥</p>"
}
