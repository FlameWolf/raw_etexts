{
	"id" : "1.23.5",
	"classification" : {
		"mandala" : "1",
		"sukta" : "23",
		"ashtaka" : "1",
		"adhyaya" : "2",
		"varga" : "8",
		"anuvaka" : "5",
		"rik" : "5"
	},
	"attribute" : {
		"devata" : "मित्रावरुणौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"ऋ{1}ते{0}न{1} या{0}वृ{2}ता{1}वृ{0}धा{2}वृ{1}त{0}स्य{1} ज्यो{0}ति{2}ष{1}स्प{0}ती{2}",
			"ता{0} मि{1}त्रा{0}व{0}रु{2}णा{0} हु{0}वे{0}"
		]
	},
	"samhitaAux" : {
		"lines" : [
			"ऋ{1}तेन{1} यावृ{2}ता{1}वृधा{2}वृ{1}तस्य{1} ज्योति{2}ष{1}स्पती{2} ।",
			"ता मि{1}त्रावरु{2}णा हुवे ॥"
		]
	},
	"padapaatha" : {
		"lines" : [
			"ऋ{1}तेन{2} । यौ । ऋ{1}त{1}{5}वृधौ{2} । ऋ{1}तस्य{2} । ज्योति{2}षः । पती{1} इति{2} ।",
			"ता । मि{1}त्रावरु{2}णा । हु{1}वे{1} ॥"
		]
	},
	"sayanaBhashya" : "<p>यौ मित्रावरुणावृतेन सत्यवचनेन यजमानानुग्रहकारिणा ऋतावृधौ । ऋतमवश्यं भावितया सत्यं कर्मफलं तस्य वर्धकौ । ऋतस्य सत्यस्य प्रशस्तस्य ज्योतिषः प्रकाशस्य पती पालकौ । श्रुत्यंतरे मित्रावरुणयोरदितिपुत्रत्वेन श्रुतत्वाद्द्वादशादित्येष्वंतर्भूतत्वेन ज्योतिष्पालकत्वं युक्तम् । श्रुत्यंतरे चाष्टौ पुत्रासो अदितेरित्युपक्रम्य मित्रश्च वरुणश्चेत्यादिकमाम्नातम् । तै । आ १-१३ २-३ । ता मित्रावरुणा तथाविधौ मित्रावरुणौ हुवे । आह्वयामि ॥ ऋतावृधौ । वृधु वृद्धौ । क्विप्चेति क्विप् । अन्येषामपि दृश्यत इति दीर्घः । कृदुत्तरपदप्रकृतिस्वरत्वम् । ज्योतिषः । द्युत दीप्तौ । द्युतेरिसिन्नादेश्च जः (उ २-१११) इतीसिन्प्रत्ययः । नित्त्वादाद्युदात्तः । षष्ठ्याः पतिपुत्रेति संहितायां विसर्जनीयस्य सत्वम् । मित्रावरुणा । देवताद्वंद्वे चेत्यानङ् । देवताद्वंद्वे चेत्युभयपदप्रकृतिस्वरत्वम् । सुपां सुलुगिति पूर्वसवर्णदीर्घ आकारः । हुवे । ह्वेञ् । आत्मनेपदोत्तमपुरुषैकवचने संप्रसारणे परपूर्वत्वे च कृते बहुलं छंदसीति शपो लुक् । टेरेत्वम् । गुणे प्राप्ते क्ङिति च (पा १-१-५) इति प्रतिषेधः । उवङादेशः तिङ्ङतिङ इति निघातः ॥ ८ ॥ ५ ॥</p>"
}
