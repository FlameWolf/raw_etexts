{
	"id" : "1.23.4",
	"classification" : {
		"mandala" : "1",
		"sukta" : "23",
		"ashtaka" : "1",
		"adhyaya" : "2",
		"varga" : "8",
		"anuvaka" : "5",
		"rik" : "4"
	},
	"attribute" : {
		"devata" : "मित्रावरुणौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"मि{1}त्रं{0} व{1}यं{0} ह{2}वा{0}म{0}हे{1} व{0}रु{2}णं{1} सो{0}म{2}पी{0}त{0}ये{0}",
			"ज{1}ज्ञा{1}ना{0} पू{1}त{0}द{2}क्ष{0}सा{0}"
		]
	},
	"samhitaAux" : {
		"lines" : [
			"मि{1}त्रं व{1}यं ह{2}वामहे{1} वरु{2}णं{1} सोम{2}पीतये ।",
			"ज{1}ज्ञा{1}ना पू{1}तद{2}क्षसा ॥"
		]
	},
	"padapaatha" : {
		"lines" : [
			"मि{1}त्रम् । व{1}यम् । ह{1}वा{1}म{1}हे{1} । वरु{2}णम् । सोम{2}{5}पीतये ।",
			"ज{1}ज्ञा{1}ना । पू{1}त{5}द{2}क्षसा ॥"
		]
	},
	"sayanaBhashya" : "<p>चतुर्विंशकेऽहनि प्रातःसवने मैत्रावरुणशस्त्रे मित्रं वयं हवामह इति तृचः षडहस्तोत्रियः । चतुर्विंश इति खंडे सूत्रितम् । आ नो मित्रावरुणा मित्रं वयं हवामहे (आ ७-२) इति ॥ अभिप्लवषडहेऽपि प्रातःसवने मैत्रावरुणस्यायं तृच आवापार्थः । अभिप्लवपृष्ठ्याहानीति खंडे सूत्रितम् । परिशिष्टानावापानुद्धृत्य मित्रं वयं हवामहे (आ ७-५) इति ॥ मैत्रावरुणस्य मित्रं वयं हवामह इत्येषा प्रातःसवने प्रस्धितयाज्या । प्रशास्ता ब्राह्मणाच्छंसीत्युपक्रम्येदं ते सौम्यं मधु मित्रं वयं हवामहे । आ । ५-५ । इति सूत्रितं ॥</p><p>वयमनुष्ठातारः सोमपीतये सोमपानार्थं मित्रं वरुणं चोभावाह्वयामः । कीदृशावुभौ । जज्ञाना कर्मप्रदेशे प्रादुर्भवंतौ पूतदक्षसा शुद्धबलौ ॥ वरुणम् । वृञ् वरणे । कृवृतृदारिभ्य उनन् (उ ३-५३) नित्त्वादाद्युदात्तः सोमपीतये । दासीभारादित्वात्पूर्वपदप्रकृतिस्वरत्वम् । जज्ञाना । जनी प्रादुर्भावे । छंदसि लिट् (पा ३-२-१०५) तस्य लिटः कानज्वा (पा ३-२-१०६) इति कानजादेशः । गमहनेत्यादिना (पा ६-४-९८) उपधालोपः तस्याचः परस्मिन्निति स्थानिवद्भावाज्जनशब्दस्य द्विर्वचनम् । स्तोः श्चुनाश्चुः (पा ८-४-४०) इति नकारस्य ञकारः । चित इत्यंतोदात्तत्वम् । पूर्ववदाकारः । पूतदक्षसा । पूञ् पवने । निष्ठेति क्तः । श्र्युकः किति (पा ७-२-११) इतीट् प्रतिषेधः । पूतं दक्षो ययोस्तौ बहुव्रीहौ प्रकृत्येति पूर्वपदप्रकृतिस्वरत्वं ॥ ४ ॥</p>"
}
