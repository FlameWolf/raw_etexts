{
	"id" : "1.23.8",
	"classification" : {
		"mandala" : "1",
		"sukta" : "23",
		"ashtaka" : "1",
		"adhyaya" : "2",
		"varga" : "9",
		"anuvaka" : "5",
		"rik" : "8"
	},
	"attribute" : {
		"devata" : "इंद्रो मरुत्वान्",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"इं{0}द्र{2}ज्ये{0}ष्टा{1} म{0}रु{2}द्ग{0}णा{1} दे{0}वा{2}सः{1} पू{0}ष{2}रा{0}त{0}यः{0}",
			"वि{0}श्वे{1} म{0}म{2} श्रु{0}ता{1} ह{0}व{2}म्{0}"
		]
	},
	"samhitaAux" : {
		"lines" : [
			"इन्द्र{2}ज्येष्ठा{1} मरु{2}द्गणा{1} देवा{2}स{1}ः पूष{2}रातयः ।",
			"विश्वे{1} मम{2} श्रुता{1} हव{2}म् ॥"
		]
	},
	"padapaatha" : {
		"lines" : [
			"इन्द्र{2}{5}ज्येष्ठाः । मरु{2}त्{5}गणाः । देवा{2}सः । पूष{2}{5}रातयः ।",
			"विश्वे{2} । मम{2} । श्रु{1}त{1} । हव{2}म् ॥"
		]
	},
	"sayanaBhashya" : "<p>हे देवास इंद्रमरुद्रूपा विश्वे सर्वे यूयं मम हवमाह्वानं श्रुत । शृणुत । कीदृशाः । इंद्रज्येष्ठाः । इंद्रो ज्येष्ठो मुख्यो येषु ते । तथाविधा मरुद्गणाः मरुत्समूहरूपाः । पूषरातयः । पूषाख्यो देवो रातिर्दातायेषामिंद्रमरुतां ते पूषरातयः ॥ इंद्रज्येष्ठाः । आमंत्रिताद्युदात्तत्वम् । पादादित्त्वादनिघातः । मरुद्गणाः । विभाषितं विशेषवचने बहुवचनम् (पा ८-१-७४) इति पूर्वस्याविद्यमानवत्त्वादनिघातः । देवासः पूषरातयः । पूर्ववत् । श्रुत । श्रु श्रवणे । लोण्मध्यमबहुवचनं थ । तस्थस्थमिपाम् (पा ३-४-१०१) इति तादेशः । व्यत्ययेन शप् । बहुलं छंदसीति शपो लुक् । सार्वधातुकार्धधातुकयोरिति गुणे प्राप्ते क्ङिति चेति प्रतिषेधः । द्व्यचोऽतस्तिङ इति दीर्घः । हवम् । ह्वेञ् स्पर्धायां शब्दे च । भावेऽनुपसर्गस्य (पा ३-३-७५) इत्यप् । संप्रसारणं परपूर्वत्वं गुणावादेशौ । पित्त्वादनुदात्तत्वम् । धातुस्वरः शिष्यते ॥ ८ ॥</p>"
}
