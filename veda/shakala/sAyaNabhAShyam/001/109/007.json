{
	"id" : "1.109.7",
	"classification" : {
		"mandala" : "1",
		"sukta" : "109",
		"ashtaka" : "1",
		"adhyaya" : "7",
		"varga" : "29",
		"anuvaka" : "16",
		"rik" : "7"
	},
	"attribute" : {
		"devata" : "इंद्राग्नी",
		"rishi" : "कुत्स आंगिरसः",
		"chandas" : "त्रिष्टुप्"
	},
	"samhita" : {
		"lines" : [
			"आ{0} भ{2}र{0}तं{1} शि{0}क्ष{2}तं{0} व{0}ज्र{0}बा{0}हू{0} अ{1}स्मा{4} इं{2}द्रा{0}ग्नी{0} अ{0}व{0}तं{1} श{0}ची{2}भिः{0}",
			"इ{1}मे{0} नु{0} ते{0} र{1}श्म{0}यः{1} सू{0}र्य{2}स्य{1} ये{0}भिः{2} स{0}पि{1}त्वं{0} पि{1}त{0}रो{2} न{1} आ{0}स{2}न्{0}"
		]
	},
	"samhitaAux" : {
		"lines" : [
			"आ भ{2}रतं{1} शिक्ष{2}तं वज्रबाहू अ{1}स्मा{4} इ{2}न्द्राग्नी अवतं{1} शची{2}भिः ।",
			"इ{1}मे नु ते र{1}श्मय{1}ः सूर्य{2}स्य{1} येभि{2}ः सपि{1}त्वं पि{1}तरो{2} न{1} आस{2}न् ॥"
		]
	},
	"padapaatha" : {
		"lines" : [
			"आ । भ{1}र{1}त{1}म् । शिक्ष{2}तम् । व{1}ज्र{1}बा{1}हू{1} इति{2} वज्र{5}बाहू । अ{1}स्मान् । इ{1}न्द्रा{1}ग्नी{1} इति{2} । अ{1}व{1}त{1}म् । शची{2}भिः ।",
			"इ{1}मे । नु । ते । र{1}श्मयः{2} । सूर्य{2}स्य । येभिः{2} । स{1}{5}पि{1}त्वम् । पि{1}तरः{2} । नः{1} । आस{2}न् ॥"
		]
	},
	"sayanaBhashya" : "<p>पूर्वोक्त एव पशावा भरतमित्येषा पुरोडाशस्यानुवाक्या । सूत्रितं च । आ भरतं शिक्षतं वज्रबाहू उभा वामिंद्राग्नी आहुवध्यै ॥ आ ३-७ । इति ॥</p><p>हे वज्रबाहू वज्रहस्ताविंद्राग्नी अ भरतम् । अस्मदर्थं धनमाहरतम् । आहृत्य च शिक्षतम् । अस्मभ्यं दत्तम् । शिक्षतिर्दानकर्मा । अपि चास्माननुष्ठातॄन् शचीभिः । कर्मनामैतत् । आत्मीयैः कर्मभिरवतम् । रक्षतम् । किं च सूर्यात्मन इंद्रस्य येभी रश्मिभिर्यैरर्चिभिर्नोऽस्माकं पितरः पूर्वपुरुषाः सपित्वं सहस्राप्तव्यं स्थानमासन् ब्रह्मलोकमगच्चन् । अर्चिरादिमार्गेण हि ब्रह्मलोकमुपासका गच्छंति । तथा च श्रूयते । तेऽर्चिषमभिसंभवंत्यर्चिषोऽहरिति । यद्वा । येभी रश्मिभिः सपित्वम् । समवेतत्वमध्यगच्छन् । ते रश्मय इमे नु इदानीमस्माभिर्दृश्यमाना एत एव खलु । सूर्यात्मन इंद्रस्य ये रश्मयस्त एवाग्नेरपि । तथा च श्रूयते । अग्निं वावादित्यः सायं प्रविशति तस्मादग्निर्दूरान्नक्तं ददृशे । तै ब्रा २-१-२-९ । इति । तस्मात्सूर्यस्य रश्मीनां स्तवनेनेंद्राग्न्योरुभयोरपि स्तुतिः सिद्धा ॥ भरतम् । हृग्रहोर्भ इति भत्वम् । शिक्षतम् । शिक्ष विद्योपादाने । अदुपदेशाल्लसार्वधातुकानुदात्तत्वे शपः पित्त्वादनुदात्तत्वम् । धातुस्वरः शिष्यते । तिङः परत्वान्निघाताभावः । सपित्वम् । अप्लृ व्याप्तौ । अस्मात्सशब्दोपपदात्कृत्यार्थे तवैकेनिति त्वन्प्रत्ययः । पृषोदरादित्वाद्धातोः पिभावः । यद्वा । षप समवाये । इन्सर्वधातुभ्य इतीन् । सषेर्भावः सपित्वम् । असन् । अस गतिदीप्त्यादानेषु । लङ्याडागम उदात्तः । यद्वृत्तान्नित्यमिति निघाताभावः ॥ ७ ॥</p>"
}
