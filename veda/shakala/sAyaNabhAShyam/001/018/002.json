{
	"id" : "1.18.2",
	"classification" : {
		"mandala" : "1",
		"sukta" : "18",
		"ashtaka" : "1",
		"adhyaya" : "1",
		"varga" : "34",
		"anuvaka" : "5",
		"rik" : "2"
	},
	"attribute" : {
		"devata" : "ब्रह्मणस्पतिः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"यो{0} रे{1}वा{0}न्यो{0} अ{2}मी{0}व{1}हा{0} व{2}सु{1}वि{0}त्पु{2}ष्थि{1}व{0}र्ध{2}नः{0}",
			"स{0} नः{2} सि{0}ष{0}क्तु{1} य{0}स्तु{1}रः{0}"
		]
	},
	"samhitaAux" : {
		"lines" : [
			"यो रे{1}वान्यो अ{2}मीव{1}हा व{2}सु{1}वित्पु{2}ष्टि{1}वर्ध{2}नः ।",
			"स नः{2} सिषक्तु{1} यस्तु{1}रः ॥"
		]
	},
	"padapaatha" : {
		"lines" : [
			"यः । रे{1}वान् । यः । अ{1}मी{1}व{1}{5}हा । व{1}सु{1}{5}वित् । पु{1}ष्टि{1}{5}वर्ध{2}नः ।",
			"सः । नः{1} । सि{1}स{1}क्तु{1} । यः । तु{1}रः ॥"
		]
	},
	"sayanaBhashya" : "<p>यो ब्रह्मणस्पती रेवान्दनवान्यश्चामीवहा रोगाणां हंता वसुविद्धनलब्धा पुष्टिवर्धनः पुष्टेर्वर्धयिता यश्च तुरस्त्वरोपेतः शीघ्रफलदः स ब्रह्मणस्पतिर्नोऽस्मान् सिषक्तु । सेवताम् । परिगृह्यानुगृह्णात्वित्यर्थः । अत्र सिषक्तुशब्दस्य सेवार्थत्वं यास्क आह । सिषक्तु सचत इति सेवमानस्य (नि ३-२१) इति प्रत्यायकौ शब्दाविति शेषः ॥ रेवान् । रयिरस्यास्तीति मतुप् । रयेर्मतौ बहुलम् । पा ६-१-३७-६ । इति यकारस्य संप्रसारणं परपूर्वत्वम् । छंदसीर इति वत्वम् । आद्गुणः । ननु वत्वस्यासिद्धत्वाद्बहिरंगत्वाच्च प्रागेव गुणे कृत इवर्णाभावान्न वत्वम् । न चांतादिवच्च (पा ६-१-८५) इत्यादिवद्भावेनेवर्णसंपादनं वर्णाश्रयविधौ तत्प्रतिषेधात् । अन्यथा खट्वाभिरत्यत्र सवर्णदीर्घस्यांतवद्भावेन अकारत्वादतो भिस ऐस् (पा ७-१-९) इत्यैसादेशः स्यात् । न च निरवकाशत्वेन वत्वस्यानवकाशत्वम् । अग्निवान्वैदर्भस्तंबः । उप ब्रह्माणि हरिवः । ऋग्वे १०-१०४-६ । इत्यादाववकाशलाभात् सत्यम् । अत्र गुणप्रवृत्तेः प्रागिकारात्परो मतुप् । कदाचिदिवर्णात्परस्य मतुपः पश्चादेकारादेशेनेवर्णाभावेऽपि भवति वत्वमिति छंदसीर इति सूत्रकृता विवक्षितम् । अमुनैवाभिप्रायेण हरिव इत्यादिकमुदाहृत्याप्यंते वृत्तिकृता आरेवानित्यप्युदाहृतम् । का ८-२-१५ । ह्रस्वनुड्भ्यामित्यत्रारेशब्दान्मतुप इत्युदात्तत्वं वक्तव्यम् । पा ६-१-१७६-१ । इत्यात्रारेशब्दो रेशब्दस्याप्युपलक्षणम् । अत एव हि रेवा इंद्रेत्यादौ मतुप उदात्तत्वं दृष्वम् । अथवा ह्रस्वनुड्भ्यामित्यत्रापि कदाचिद्ध्रस्वात्परस्य मतुप उदात्तत्वमित्येव व्याख्येयम् । एवं च संप्रसारणपरपूर्वत्वयोः कृतयोर्गुणात्प्राघ्घ्रस्वात्परो मतुबिति रेवानारेवानित्यादौ सर्वत्रोदात्तत्वं सिद्ध्यति । अयमेव सूत्रकृतोऽभिप्राये वार्तिककृता व्याख्यात इति । अमीवहा । अम रोग इत्येतस्माद्वन्प्रत्ययेनामीवशब्दो निपातितः । तं हंतीति बहलं छंदसीति क्विप् । कृदुत्तरपदप्रकृतिस्वरत्वम् । वसुवित् । वसु विंदतीति वसुवित् । क्विप्चेति क्विप् । उत्तरपद प्रकृतिस्वरत्वम् । पुष्टिवर्धनः । वर्धयतेर्नंद्यादित्वाल्ल्युः (पा ३-१-१३४) लितीति प्रत्ययात्पूर्वस्योदात्तत्वम् । पुष्वेर्वर्धन इति कर्मणि षष्ठ्या समासः । कृदुत्तरपदप्रकृसत्विरत्वम् । सिषक्तु । षच समवाये । लोट बहुलं छंदसीति शपः श्लुः । श्लाविति द्वित्वे हलादिशेषे बहुलं छंदसीत्यभ्यासस्याकारस्येकारः (पा ७-४-७८) तुरः । तुर त्वरणे । इगुपधज्ञाप्रीकिरः । कः प्रत्ययस्वरः ॥ २ ॥</p>"
}
