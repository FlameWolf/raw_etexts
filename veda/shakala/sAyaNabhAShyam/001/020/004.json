{
	"id" : "1.20.4",
	"classification" : {
		"mandala" : "1",
		"sukta" : "20",
		"ashtaka" : "1",
		"adhyaya" : "2",
		"varga" : "1",
		"anuvaka" : "5",
		"rik" : "4"
	},
	"attribute" : {
		"devata" : "ऋभवः",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"यु{0}वा{2}ना{0} पि{1}त{0}रा{1} पु{0}नः{2} स{1}त्य{0}मं{2}त्रा{0} ऋ{0}जू{1}य{0}वः{2}",
			"ऋ{1}भ{0}वो{2} वि{1}ष्थ्य{2}क्र{0}त{0}"
		]
	},
	"samhitaAux" : {
		"lines" : [
			"युवा{2}ना पि{1}तरा{1} पुनः{2} स{1}त्यम{2}न्त्रा ऋजू{1}यवः{2} ।",
			"ऋ{1}भवो{2} वि{1}ष्ट्य{2}क्रत ॥"
		]
	},
	"padapaatha" : {
		"lines" : [
			"युवा{2}ना । पि{1}तरा{2} । पुन{1}रिति{2} । स{1}त्य{5}म{2}न्त्राः । ऋ{1}जु{1}{5}यवः{2} ।",
			"ऋ{1}भवः{2} । वि{1}ष्टी । अ{1}क्र{1}त{1} ॥"
		]
	},
	"sayanaBhashya" : "<p>द्वितीये छंदोमे वैश्वदेवशस्त्रे युवाना पितरा पुनरित्यार्भवस्तृचः । द्वितीयस्याग्निं वो देवमिति खंडे सूत्रितम् । मही द्यौः पृथिवी च नो युवाना पितरा पुनरिति तृचौ (आ ८-१०) इति ॥</p><p>ऋभव एतन्नामका देवाः पितरौ स्वकीयौ मातापितरौ पूर्वं वृद्धावपि पुनर्युवाना तरुणावक्रत । कृतवंतः । कीदृशाः । सत्यमंत्रा अवितथमंत्रसामर्थ्योपेताः । पुरश्चरणाद्यनुष्ठानेन सिद्धमंत्रत्वाद्यद्यत्फलमुद्धिश्य मंत्राः प्रयुज्यंते तत्तत्फलं तथैव संपद्यते । तस्माज्जीर्णयोः पित्रोर्युवत्वं संपादयितुं समर्था इत्यर्थः । ऋजूयव ऋजुतामात्मन इच्छंतः । छलरहिता इत्यर्थः । अत एवैवतेषामनुष्ठिता मंत्राः सिध्यंति । विष्टी विष्टयो व्याप्तियुक्ताः । सर्वेषु कार्येष्वेतदीयस्य मंत्रसामर्थ्यस्याप्रतिघातोऽत्र व्याप्तिरुच्यते । ऋभुशब्दं यास्क एवं निर्वक्ति । ऋभव उर भांतीति वर्तेन भांतीति वर्तेन भवंतीति वा । नि ११-१५ । इति ॥ युवाना । युवन्शब्दो यौतेः कनिनंतो नित्त्वादाद्युदात्तः । सुपां सुलुगित्यादिना विभक्तेराकारः । पितरा । पूर्ववदाकारः । सत्यमंत्राः बहुव्रीहौ पूर्वपदप्रकृतिसरः । ऋजुशब्दो भावपरः । ऋजुत्वमात्मन इच्छंति । क्यच् । अकृत्सार्वधातुकयोदीर्घः (पा ७-४-२५) इति दीर्घः । क्याच्छंदसीत्युप्रत्ययः । प्रत्ययस्वरः । विष्टी । विष्लृ व्याप्तौ । क्तच् क्तौ च संज्ञायामिति क्तिच् । तितुत्रेत्यादिनेट् प्रतिबंधः । तस्माज्जस इयाडियाजीकाराणामुपसंख्यानम् । पा ७-१-३९-१ । इति तस्येकारादेशः । स चालोंऽत्यस्य (पा १-१-५२) इति सकारस्य भवति । तत्र आद्गुण इति गुणे कृते प्रथमयोः पूर्वसवर्णः (पा ६-१-१०२) इति पूर्वसवर्णदीर्घः । तं बाधित्वा परत्वाज्जसि च (पा ७-३-१०९) इति ह्रस्वस्य गुणेन भवितव्यमिति चेन्न । संज्ञापूर्वकस्य विधेरनित्यत्वान् । अक्रत । कृञो लुङ् । आत्मनेपदम् । झस्यादादेशः । मंत्रे घसेत्यादिना (पा २-४-८०) च्लेर्लुक् । यणादेशः । अडागमः । निघातः ॥ ४ ॥</p>"
}
