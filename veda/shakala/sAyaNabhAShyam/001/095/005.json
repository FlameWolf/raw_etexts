{
	"id" : "1.95.5",
	"classification" : {
		"mandala" : "1",
		"sukta" : "95",
		"ashtaka" : "1",
		"adhyaya" : "7",
		"varga" : "1",
		"anuvaka" : "15",
		"rik" : "5"
	},
	"attribute" : {
		"devata" : "अग्निरग्निरौषस्योवा",
		"rishi" : "कुत्स आंगिरसः",
		"chandas" : "त्रिष्टुप्"
	},
	"samhita" : {
		"lines" : [
			"आ{1}वि{0}ष्थ्यो{2} व{0}र्ध{0}ते{1} चा{0}रु{2}रा{0}सु{0} जि{1}ह्मा{0}ना{2}मू{1}र्ध्वः{0} स्व{0}य{2}शा{0} उ{1}प{0}स्थे{2}",
			"उ{1}भे{0} त्व{0}ष्थु{2}र्बि{0}भ्य{0}तु{1}र्जा{0}य{2}मा{0}ना{0}त्प्र{0}ती{1}ची{0} सिं{1}हं{0} प्र{0}ति{2} जो{0}ष{0}ये{0}ते{0}"
		]
	},
	"samhitaAux" : {
		"lines" : [
			"आ{1}विष्ट्यो{2} वर्धते{1} चारु{2}रासु जि{1}ह्माना{2}मू{1}र्ध्वः स्वय{2}शा उ{1}पस्थे{2} ।",
			"उ{1}भे त्वष्टु{2}र्बिभ्यतु{1}र्जाय{2}मानात्प्रती{1}ची सिं{1}हं प्रति{2} जोषयेते ॥"
		]
	},
	"padapaatha" : {
		"lines" : [
			"आ{1}विः{5}त्यः{2} । व{1}र्ध{1}ते{1} । चारुः{2} । आ{1}सु{1} । जि{1}ह्माना{2}म् । ऊ{1}र्ध्वः । स्व{5}य{2}शाः । उ{1}प{5}स्थे{2} ।",
			"उ{1}भे इति{2} । त्वष्टुः{2} । बि{1}भ्य{1}तुः{1} । जाय{2}मानात् । प्र{1}ती{1}ची इति{2} । सिं{1}हम् । प्रति{2} । जो{1}ष{1}ये{1}ते{1} इति{2} ॥"
		]
	},
	"sayanaBhashya" : "<p>आसु मेघस्थास्वप्सु वैद्युतात्मना वर्तमानोऽग्निश्चारुः शोभनदीप्तिः सन् आविष्ट्यो वर्धते । आविर्भूतः प्रकाशमानो वृद्धिं प्राप्नोति । किं कुर्वन् । जिह्वानां कुटिलानां मेघेषु तिर्यगवस्थितानां तासामपामुपस्थ उत्संगे स्वयशाः स्वायत्तयशस्तोऽग्निरूर्द्ध्व ऊर्ध्वज्वलनः सन् । स्वकारणभूतास्वप्सु तिर्युगवस्थितास्वपि स्वयमूर्ध्वं ज्वलन्नित्यर्थः । तदुक्तं वैशेषिकैः । अग्नेरूर्ध्वज्वलनं वायोस्तिर्यक्पवनम् । अणुमनसोराद्यं कर्मैतान्यदृष्टकारितानीति । अपि च । उभे द्यावापृथिव्यौ त्वष्टुर्दीप्ताज्जायमानादुत्पद्यमानात्तस्मादग्नेर्बिभ्यतुः । भयं प्रापतुः । तदनंतरमुत्पन्नं सिंहं सहनशीलमभिभवनशीलं तमग्निं प्रतीची प्रत्यंचंत्यौ प्रतिगच्छंत्यावाभिमुख्येन प्राप्नुवंत्यौ जोषयेते । सेवेते । यास्कस्त्वाह । आविरावेदनात्तत्त्यो वर्धते चारुरासु चारु चरतेर्जिह्वं जिहीतेरूर्द्व उच्छ्रितो भवति स्वयशा आत्मयशा उपस्थ उपस्थान उभे त्वष्टुर्भिर्भ्यतुर्जायमानात्प्रतीची सिंहं प्रति जोषयेते द्यावापृथिव्याविति वाहोरात्रे इति वारणी इति वापि चैते प्रत्यक्ते सिंहं सहनं प्रत्यासेवेते (नि ८-१५) इति ॥ आविष्ट्यः आविः शब्दाच्छंदसि । पा ४-२-१०४-१ । इति शैषिकस्त्यप् । ह्रस्वात्तादौ तद्धिते (पा ८-३-१०१) इति षत्वम् । आसु । इदमोऽन्वादेश इत्यशादेशोऽनुदात्तः । विभक्तिश्च सुप्त्वादनुदात्तेति सर्वानुदात्तत्वम् । न चोडिदमिति विभक्तेरुदात्तत्वं शंकनीयम् । अंतोदात्तदिदंशब्दाद्दि तद्विधीयते । प्रतीची । प्रतिपूर्वादंचतेर्ऋत्विगित्यादिना क्विन् । अनिदितामिति नलोपः । अंचतेश्चोपसंख्यानमिति ङीप् । अच इत्याकारलोपे चाविति दीर्घत्वम् । उदात्तनिवृत्तिस्वरेण ङीप उदात्तत्वम् । वा छंदसीति पूर्व सवर्णदीर्घः । जोषयेते । जुषी प्रीतिसेवनयोः । स्वार्थे णिच् ॥ ५ ॥</p>"
}
