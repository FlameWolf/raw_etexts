{
	"id" : "1.117.16",
	"classification" : {
		"mandala" : "1",
		"sukta" : "117",
		"ashtaka" : "1",
		"adhyaya" : "8",
		"varga" : "16",
		"anuvaka" : "17",
		"rik" : "16"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "त्रिष्टुप्"
	},
	"samhita" : {
		"lines" : [
			"अ{0}जो{2}ह{0}वी{0}द{0}श्वि{0}ना{1} व{0}र्ति{2}का{0} वा{0}मा{1}स्नो{0} य{0}त्सी{1}म{0}मुं{2}च{0}तं{1} वृ{0}क{2}स्य{0}",
			"वि{0} ज{1}यु{0}षा{2} य{0}य{0}थुः{1} सा{0}न्व{0}द्रे{2}र्जा{1}तं{0} वि{1}ष्वा{0}चो{2} अ{0}ह{0}तं{0} वि{1}षे{0}ण{2}"
		]
	},
	"samhitaAux" : {
		"lines" : [
			"अजो{2}हवीदश्विना{1} वर्ति{2}का वामा{1}स्नो यत्सी{1}ममु{2}ञ्चतं{1} वृक{2}स्य ।",
			"वि ज{1}युषा{2} ययथु{1}ः सान्वद्रे{2}र्जा{1}तं वि{1}ष्वाचो{2} अहतं वि{1}षेण{2} ॥"
		]
	},
	"padapaatha" : {
		"lines" : [
			"अजो{2}हवीत् । अ{1}श्वि{1}ना{1} । वर्ति{2}का । वा{1}म् । आ{1}स्नः । यत् । सी{1}म् । अमु{2}ञ्चतम् । वृक{2}स्य ।",
			"वि । ज{1}युषा{2} । य{1}य{1}थुः{1} । सानु{2} । अद्रेः{2} । जा{1}तम् । वि{1}ष्वाचः{2} । अ{1}ह{1}त{1}म् । वि{1}षेण{2} ॥"
		]
	},
	"sayanaBhashya" : "<p>आस्नो वृकस्य । ऋ १-११६-१४ । इत्यर्धर्चे यदुक्तं तदत्र पूर्वार्धेन प्रतिपाद्यते । वर्तिका चटकसदृशस्य पक्षिणः स्त्री वृकेणारण्यशुना ग्रस्ता सती हे अश्विनौ वां युवां तदाजोहवित् आहूतवती यत्सीं यदा खलु वृकस्यास्न आस्यादमुंचतं वर्तिकाममोचयतम् । अपि च युवां जयुषा जयशीलेन रथेनाद्रेः पर्वतस्य सानु समुच्छ्रितप्रदेशं वि ययथुः । शत्रुभिरावेष्टितं जाहुषाख्यं स्तोतारं शत्रुसमूहान्निर्गमय्य तेन सहान्यैर्गंतुमशक्यं पर्वताग्रं गतवंतावित्यर्थः । तदुक्तं परिविष्टं जाहुषमित्यत्र । ऋ १-११६-२० । तथा विष्वाचो विविधगतियुक्तस्यैतत्संज्ञस्यासुरस्य जातमुत्पन्नमपत्यं विषेण क्ष्वेडेनाहतम् । युवांहतवंतौ । यद्वा । वर्तते प्रतिदिनसमावर्तत इति वर्तिकोषाः । वृक । इति विवृतिज्योतिष्कः सूर्य उच्यते । तेन ग्रस्ता सती सा हे अश्विनौ युवामजोहवीत् । आह्वयत् । यदा खलु युवां वृकस्य सूर्यस्यास्न अस्यस्थानीयान्मंडलाद मुंचतं आमोचयतम् । सूर्येणैकीभूतामुषसं पृथक्कृत्योदयात्पूर्वं रात्रेरपरभागे स्थापितवंतावित्यर्थः । तथा च यास्कः । अदित्योऽपि वृक उच्यते यदावृंक्ते । आह्वयदुषा अश्विनावादित्येनाभिग्रस्ता तामश्विनौ प्रमुमुचतुरित्याख्यानम् (नि ५-२१) इति । अपि च जयुषा जयशीलेन रथेनार्द्रेर्मेघस्य सानु समुच्छ्रितप्रदेशं वृष्टिचिकीर्षया विशेषेण ययथुः । युवां गतवंतौ । गत्वा च विष्वाचो विविधगतियुक्तस्य मेघस्य संबंधिना विषेणोदकेन जातमुत्पन्नं सर्व भूतजातमहतम् । आगमयतम् । वृष्टिं कृतवंतावित्यर्थः ॥ अजोहवीत् । ह्वयतेर्यङ् लुगंताल्लङि तिपि यङो वेतीडागमः । अभ्यस्तस्य चेति द्विर्वचनात्पूर्वमेव ह्वयतेः संप्रसारणम् । आस्नः । पद्दन्नित्यादिनास्य शब्दस्यासन्नादेशः । अल्लोपोऽन इत्यकारलोपः । जयुषा । जि जये । औणादिक उसिप्रत्ययः । विष्वाचः । विषु नानाभिमुख्येनांचतीति विग्रहः । ऋत्विगित्यादिना क्विन् । अच इत्यकारलोपः । चाविति दीर्घः । उदात्तनिवृत्तिस्वरेण विभक्तेरुदात्तत्वे प्राप्ते चावित्यंतोदात्तत्वम् । अहतम् । हन हिंसागत्योः । लङ्यदादित्वाच्छपो लुक् । अनुदात्तोपदेशेत्यादिनानुनासिकलोपः ॥ १६ ॥</p>"
}
