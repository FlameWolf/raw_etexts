{
	"id" : "1.32.8",
	"classification" : {
		"mandala" : "1",
		"sukta" : "32",
		"ashtaka" : "1",
		"adhyaya" : "2",
		"varga" : "37",
		"anuvaka" : "7",
		"rik" : "8"
	},
	"attribute" : {
		"devata" : "इंद्रः",
		"rishi" : "हिरण्यस्तूप आंगिरसः",
		"chandas" : "त्रिष्टुप्"
	},
	"samhita" : {
		"lines" : [
			"न{1}दं{0} न{0} भि{1}न्न{0}म{2}मु{1}या{0} श{0}या{2}नं{1} म{0}नो{1} रु{0}हा{2}णा{1} अ{0}ति{2} यं{1}त्या{0}पः{2}",
			"या{0}श्चि{2}द्वृ{1}त्रो{0} म{2}हि{1}ना{0} प{1}र्य{0}ति{2}ष्ट{1}त्ता{0}सा{1}म{0}हिः{2} प{0}त्सु{0}तः{1}शी{0}र्ब{2}भू{0}व{0}"
		]
	},
	"samhitaAux" : {
		"lines" : [
			"न{1}दं न भि{1}न्नम{2}मु{1}या शया{2}नं{1} मनो{1} रुहा{2}णा{1} अति{2} य{1}न्त्यापः{2} ।",
			"याश्चि{2}द्वृ{1}त्रो म{2}हि{1}ना प{1}र्यति{2}ष्ठ{1}त्तासा{1}महि{2}ः पत्सुत{1}ःशीर्ब{2}भूव ॥"
		]
	},
	"padapaatha" : {
		"lines" : [
			"न{1}दम् । न । भि{1}न्नम् । अ{1}मु{1}या । शया{2}नम् । मनः{2} । रुहा{2}णाः । अति{2} । य{1}न्ति{1} । आपः{2} ।",
			"याः । चि{1}त् । वृ{1}त्रः । म{1}हि{1}ना । प{1}रि{1}{5}अति{2}ष्ठत् । तासा{2}म् । अहिः{2} । प{1}त्सु{1}तः{1}शीः । ब{1}भू{1}व{1} ॥"
		]
	},
	"sayanaBhashya" : "<p>अमुयामुष्यां पृथिव्यां शयानं पतितं मृतं वृत्रमापो जलान्यतियंति । अतिक्रम्य गच्छंति । तत्र दृष्टांतः । भिन्नं बहुधाभिन्नकूलं नदं न सिंधुमिव । यथा वृष्टिकाले प्रभूता आपो नद्याः कूलं भित्वातिक्रम्य गच्छंति तद्वत् । कीदृशः आपः । मनो रुहाणाः । नृणां चित्तमारोहंत्यः । पुरा वृत्रे जीवति सति तेन निरुद्धा मेघस्थिता आपो भूमौ वृष्टा न भवंति । तदानीं नृणां मनः खिद्यते । मृते तु वृत्रे निरोधरहिता आपो वृत्रशरीरमुल्लंघ्य प्रवहंति । तदा वृष्टिलाभेन तु मनुष्यास्तुष्यंतीत्यर्थः । तदेतदुत्तरार्धेन स्पष्वीक्रियते । वृत्रो जीवनदशायां महिना स्वकीयेन महिम्ना याश्चिद्या एव मेघगता अपः पर्यतिष्ठत् परिवृत्य स्थितवान् अहिर्वृत्रो मेघस्तासामपां पत्सुतःशीः पादस्याधःशयानो बभूव । यद्यप्यपां पादो नास्ति तथाप्यद्भिर्वृत्रस्याभिलंघितत्वात्पादस्याधःशयनमुपपद्यते ॥ भिन्नम् । रदाभ्यां निष्ठातो नः (पा ८-२-४२) इति नत्वम् । अमुया । सुपां सुलुगिति सप्तम्या याजादेशः । शयानम् । शीङः सार्वधातुके गुणः (पा ७-४-२१) धातोर्ङित्त्वाल्लसार्वधातुकानुदात्तत्वे धातुस्वरः । रुहाणाः । रुह बीजजन्मनि प्रादुर्भावे । व्यत्ययेन शानच् । कर्तरि शपि प्राप्ते व्यत्ययेन शः । अनित्यमागमशासनमिति वचनान्मुगभावः । अदुपदेशाल्लसार्वधातुकानुदात्तत्वे विकरणस्वरे प्राप्ते व्यत्ययेन धातुस्वरः । महिना । मह पूजायाम् । इन्सर्वाधातुभ्यः (उ ४-११७) इतीन्प्रत्ययः । व्यत्ययेन विभक्तेरुदात्तत्वम् । यद्वा । महिना महिम्ना । महच्छब्दस्य पृथ्वादिषु पाठात्तस्य भाव इत्येतस्मिन्नर्थे पृथ्वादिभ्य इमनिज्वा (पा ५-१-१२२) इतीमनिच् प्रत्ययः । टीरिति टलोपः । चित इत्यंतोदात्तत्वम् । तृतीयैकवचनेऽल्लोपे सत्युदात्तनिवृत्तिस्वरेण तस्योदात्तत्वम् । मकारलोपश्छांदसः । पत्सुतःशीः । पादस्याधः शेत इति पत्सुतःशीः । क्विप्चेति क्विप् । तसि पद्दन्नित्यादिना पादशब्दस्य पदादेशः । शस्प्रभृतिष्विति प्रभृतिशब्दः प्रकारवचन इति शला दोषणीत्यत्रापि दोषन्नादेशो भवति । का ६-१-६३ । इत्युक्तत्वात् । मध्ये सु इति शब्दोपजनश्छांदसः । यद्वा । पादशब्दस्य सप्तमीबहुवचने पदादेशे कृत इतराभ्योऽपि दृश्यंते (पा ५-३-१४) इति सप्तम्यर्थे तसिल् । लुगभावश्छांदसः ॥ ८ ॥</p>"
}
