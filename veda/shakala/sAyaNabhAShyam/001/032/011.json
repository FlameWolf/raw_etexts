{
	"id" : "1.32.11",
	"classification" : {
		"mandala" : "1",
		"sukta" : "32",
		"ashtaka" : "1",
		"adhyaya" : "2",
		"varga" : "38",
		"anuvaka" : "7",
		"rik" : "11"
	},
	"attribute" : {
		"devata" : "इंद्रः",
		"rishi" : "हिरण्यस्तूप आंगिरसः",
		"chandas" : "त्रिष्टुप्"
	},
	"samhita" : {
		"lines" : [
			"दा{1}स{0}प{2}त्नी{1}र{0}हि{2}गो{0}पा{0} अ{0}ति{0}ष्ट{1}न्नि{0}रु{2}द्धा{1} आ{0}पः{2} प{1}णि{0}ने{2}व{1} गा{0}वः{2}",
			"अ{1}पां{0} बि{0}ल{1}म{0}पि{2}हि{0}तं{1} य{0}दा{0}सी{2}द्वृ{1}त्रं{0} ज{2}घ{1}न्वा{4} अ{0}प{1} त{0}द्व{2}वा{0}र{0}"
		]
	},
	"samhitaAux" : {
		"lines" : [
			"दा{1}सप{2}त्नी{1}रहि{2}गोपा अतिष्ठ{1}न्निरु{2}द्धा{1} आपः{2} प{1}णिने{2}व{1} गावः{2} ।",
			"अ{1}पां बिल{1}मपि{2}हितं{1} यदासी{2}द्वृ{1}त्रं ज{2}घ{1}न्वा{4} अप{1} तद्व{2}वार ॥"
		]
	},
	"padapaatha" : {
		"lines" : [
			"दा{1}स{5}प{2}त्नीः । अहि{2}{5}गोपाः । अ{1}ति{1}ष्ठ{1}न् । नि{5}रु{2}द्धाः । आपः{2} । प{1}णिना{2}{5}इव । गावः{2} ।",
			"अ{1}पाम् । बिल{2}म् । अपि{2}{5}हितम् । यत् । आसी{2}त् । वृ{1}त्रम् । ज{1}घ{1}न्वान् । अप{2} । तत् । व{1}वा{1}र{1} ॥"
		]
	},
	"sayanaBhashya" : "<p>दासपत्नीः । दासो विश्वोपक्षपणहेतुर्वृत्रः पतिः स्वामी यासामपां ता दासपत्नीः । अत एवाहिगोपाः । अहिर्वृत्रो गोपा रक्षको यासां ताः । गोपनं नाम स्वच्छंदेन यथा न प्रवहंति तथा निरोधनम् । एतदेव स्पष्टीक्रियते । आपो निरुद्धा अतिष्ठन्निति । तत्र दृष्टांतः । पणिनेव गावः । पणिनामकोऽसुरो गा अपहृत्य बिले स्थापयित्वा बिलद्वारमाच्छाद्य यथा निरुद्धवांस्तथेत्यर्थः । अपां यद्बिलं प्रवहणद्वारमपिहितं वृत्रेण निरुद्धमासीत् तद्बिलं प्रवहणद्वारं वृत्रं जघन्वान्हतवानिंद्रोऽप ववार । अपवृतमकरोत् । वृत्रकृतमपां निरोधं परिहृतवान् । अत्र यास्कः । दासपत्नीर्दासाधिपत्न्यो दासो दस्यतेरुपदासयति कर्माण्यहिगोपा अतिष्ठन्नहिना गुप्ताः । अहिरयनादेत्यंतरिक्षेऽयमपीतरोऽहिरेतस्मादेव निर्ह्रासितोपसर्ग आहंतीति । निरुद्धा आपः पणिनेव गावः । पणिर्वणिग्भवति पणिः पणनाद्वणिक् पण्यं नेनेक्ति । अपां बिलमपिहितं यदासीत् । बिलं भरं भवति बिभर्तेर्वृत्रं जघ्निवानपववार तद्वृत्रो वृणोतेर्वा वर्ततेर्वा वर्धतेर्वा यदवृणोत्तद्वृत्रस्य वृत्रत्वमिति विज्ञायते । यदवर्तत तद्वृत्रस्य वृत्रत्वमिति विज्ञायते । यदवर्धत तद्वृत्रस्य वृत्रत्वमिति विज्ञायते (नि २-१७) इति ॥ दास पत्निः । दसु उपक्षये । दासयतीति दासो वृत्रः । पचाद्यच् । चित इत्यंतोदात्तत्वम् । दासः । पतिर्यासां विभाषा सपूर्वस्य (पा ४-१-३४) इति ङीप् । तत्संनियोगेनेकारस्य नकारः । बहुव्रीहौ पूर्वपदप्रकृतिस्वरत्वम् । यद्वा । दासस्य पालयित्र्यः । पत्यावैश्वर्य इति पूर्वपदप्रकृतिस्वरत्वम् । अहिगोपाः । गुपू रक्षणे । गोपायतीति गोपाः । आयादय आर्धधातुके वा (पा ३-१-३१) इत्यायप्रत्ययः । ततः क्विप् । अतो लोपः । वेरपृक्तलोपाद्वलि लोपो बलीयानिति पूर्वं यकारलोपः । पा ६ १ ६६-६७ । न चाचः परस्मिन्नत्यतो लोपस्य स्थानिवत्त्वम् । न पदांतद्विर्वचनेति प्रतिषेधात् । अहिर्गोपा यासाम् । पूर्ववत्स्वरः । निरुद्धाः । रुधिर् आवरणे । झषस्तथोर्धोऽधः । पा ८ २ ४० । इति निष्ठातकारस्य धकारः । गतिरनंतर इति गतेः प्रकृतिस्वरस्वम् । जघन्वान् । हंतेर्लिटः क्वसुः । अभ्यासाच्च (पा ७-३-५५) इत्यभ्यासादुत्तरस्य हकारस्य कुत्वम् । क्रादिनियमप्राप्तस्येटो विभाषा गमहनेत्यादिना । पा ७ २ ६८ । विकल्पविधानादभावः । संहितायां नकारस्य रुत्वानुनासिकावुक्तौ ॥ ११ ॥</p>"
}
