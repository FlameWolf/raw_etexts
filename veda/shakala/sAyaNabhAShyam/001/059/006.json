{
	"id" : "1.59.6",
	"classification" : {
		"mandala" : "1",
		"sukta" : "59",
		"ashtaka" : "1",
		"adhyaya" : "4",
		"varga" : "25",
		"anuvaka" : "11",
		"rik" : "6"
	},
	"attribute" : {
		"devata" : "अग्निर्वैश्वानरः",
		"rishi" : "नोधा गौतमः",
		"chandas" : "त्रिष्टुप्"
	},
	"samhita" : {
		"lines" : [
			"प्र{0} नू{0} म{2}हि{1}त्वं{0} वृ{2}ष{1}भ{0}स्य{2} वो{0}चं{1} यं{0} पू{1}र{0}वो{2} वृ{0}त्र{1}ह{0}णं{1} स{0}चं{2}ते{0}",
			"वै{1}श्वा{1}न{1}रो{0} द{0}स्यु{2}म{1}ग्नि{0}र्ज{2}घ{1}न्वा{4} अ{0}धू{2}नो{1}त्का{0}ष्टा{1} अ{0}व{1} शं{0}ब{2}रं{0} भे{0}त्{0}"
		]
	},
	"samhitaAux" : {
		"lines" : [
			"प्र नू म{2}हि{1}त्वं वृ{2}ष{1}भस्य{2} वोचं{1} यं पू{1}रवो{2} वृत्र{1}हणं{1} सच{2}न्ते ।",
			"वै{1}श्वा{1}न{1}रो दस्यु{2}म{1}ग्निर्ज{2}घ{1}न्वा{4} अधू{2}नो{1}त्काष्ठा{1} अव{1} शम्ब{2}रं भेत् ॥"
		]
	},
	"padapaatha" : {
		"lines" : [
			"प्र । नु । म{1}हि{1}{5}त्वम् । वृ{1}ष{1}भस्य{2} । वो{1}च{1}म् । यम् । पू{1}रवः{2} । वृ{1}त्र{1}{5}हन{2}म् । सच{2}न्ते ।",
			"वै{1}श्वा{1}न{1}रः । दस्यु{2}म् । अ{1}ग्निः । ज{1}घ{1}न्वान् । अधू{2}नोत् । काष्ठाः{2} । अव{2} । शम्ब{2}रम् । भे{1}त् ॥"
		]
	},
	"sayanaBhashya" : "<p>अत्र वैश्वानरशब्देन मध्यमस्थानस्थो वैद्युतोऽग्नि रभिधीयते । पूरव इति मनुष्यनाम । पूरवो मनुष्या वृत्रहणमावरकस्य मेघस्य हंतारं यं वैश्वानरं संचते । वर्षार्थिनः सेवंते । तस्य वृषभस्यापां वर्षितुर्वैश्वानरस्य महित्वं माहात्म्यं नु क्षिप्रं प्र वोचम् । प्रब्रवीमि । किं तदित्यत आह । आयं वैश्वानरोऽग्निर्दस्युं रसानां कर्मणां वोपक्षयिकारं राक्षसादिकं जघन्वान् । हतवान् । तथा काष्ठा अपो वृष्ट्युदकान्यधूनोत् । अधोमुखान्यपातयत् । शंबरं तं निरोधकारिणं मेघमव भेत् । अवाभिनत् ॥ वोचम् । छंदसि लुङ् लङ् लिट इति वर्तमाने लुङ्यस्यतिवक्तीत्यादिना च्लेरङादेशः । वच उमित्युमागमः । गुणः । बहुलं छंदस्यमाङ्योगेऽपीत्यडभावः । जघन्वान् । हंतेर्लिटः क्वसुः । अभ्यासाच्चेत्यभ्यासादुत्तरस्य हकारस्य घत्वम् । विभाषा गमहनेति विकल्पनादिडभावः । भेत् । भिदिर् विदारणे । लङि बहुलं छंदसीति विकरणस्य लुक् । हल् ङ्याब्भ्य इति तकारस्य लोपः । पूर्ववदडभावः ॥ अत्र निरुक्तम् । प्र ब्रवीमि तन्महित्त्वं महाभाग्यं वृषभस्य वर्हितुरपां यं पूरवः । पूरयितव्या मनुष्या वृत्रहणं मेघहनं सचंते सेवंते वर्षकामा दस्युर्दस्यतेः क्षयार्थादुपदस्यंत्यस्मिन्रसा उपदासयति कर्माणि तमग्निर्वैश्वानरो घ्नन्नवाधूनोदपः काष्ठा अभिनच्छंबरं मेघम् (नि ७-२३) इति ॥ अत्रेदं चिंतनीयम् । कोऽसौ वैश्वानर इति । तत्र केचिदाहुः । मध्यमस्थानस्थो वायुरिंद्रो वा वैश्वानरः । तस्य हि वर्षकर्मणा संस्तव उपपद्यते । न त्वग्नेः पृथिवीस्थानत्वादिति । अन्ये त्वेवं मन्यंते । द्युस्थानः सूर्यो वैश्वानर इति । युक्तिं चाहुः । पातःसवनादीनि त्रीणि सवनानि लोकत्रयात्मकानि । तत्र तृतीयसवनं प्राप्तो यजमानः । स्वर्गं प्राप्त इति पृथिव्याः प्रच्युतो भवेत् । तत्प्रच्युतिपरिहारायाग्नि मारुतेऽंतिमे शस्त्रे होता स्वर्गाद्भूमिं प्रत्यवरोहति । कथमिति तदुच्यते । इतरशस्त्रवत् । स्तोत्रियतृचेन प्रारंभमुक्त्वा द्युस्थानसंबंधिना वैश्वानरीयेण सूक्तेन शस्त्रं प्रारभते । ततो मध्यम स्थानसंबंधिनं रुद्रं मरुतश्च प्रति तद्देवत्य सूक्तपाठेनावरोहति । तत्र पृथिवीस्थानमग्निम् । यद्यत्र वैश्वानरः । सूर्यो न स्यात् तदानीमवरोहो नोपपद्यते । तदेतन्मतद्वयमप्यनुपपन्नम् । आयमेवाग्निर्वैश्वानरः । कुतः । वैश्वानरशब्दनिर्वचनानुरोधात् । विश्वेषां नराणां लोकांतरं प्रति नेतृतया संबंधी वैश्वानरः । तथा चाम्नातम् । वैश्वानर पुत्रः पित्रे लोकृज्जातवेदो वहेमं सुकृतां यत्र लोका इति । यद्वा । विश्वे सर्वे नरा एनमग्निं यज्ञादौ प्रणयंतीति तत्संबंधाद्वैश्वानरः । यद्वा । विश्वान् सर्वान्प्राणिनः प्रत्यृतो गच्छत इति वैश्वानरौ मध्यमोत्तमौ । ऋगतावित्यस्मात्पचाद्यच् । लुगभावश्छांदसः । शाभ्यामुत्पन्नत्वादयमग्निर्वैश्वानरः । वैद्युतोऽग्निर्हि मध्यमसकाशाज्जायते । अशनिपतनानंतरमयमेव पार्थिवोऽग्निः । संपद्यते । आदित्यसकाशादपि घर्मकाले सूर्यकांतादिमणिष्वग्नेरुत्पत्तिः प्रसिद्धा । तस्मान्नामनिर्वचनानुरोधेनायमेवाग्नर्वैश्वानर इत्येतदुपपन्नम् । अस्यापि वर्ष कर्मणा स्तुतिः संभवति । अग्नौ प्राप्ताहुतिः सम्यगादित्यमुपतिष्ठते । आदित्याज्जायते वृष्टिर्वृष्टेरन्नं ततः प्रजाः । मनु ३-७६ । इति स्मरणात् । प्रत्यवरोहेऽपि न कर्तव्यः । तृतीयसवनस्य भक्तस्वर्गत्वात् । एतत्सर्वं यास्केन वैश्वानरः कस्मादित्यादिना बहुधा प्रपंचितम् (नि ७-२१) अत्र यदनुक्तं तत्सर्वं तत्रैवानुसंधेयं ॥ ६ ॥</p>"
}
