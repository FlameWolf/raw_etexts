{
	"id" : "1.11.6",
	"classification" : {
		"mandala" : "1",
		"sukta" : "11",
		"ashtaka" : "1",
		"adhyaya" : "1",
		"varga" : "21",
		"anuvaka" : "3",
		"rik" : "6"
	},
	"attribute" : {
		"devata" : "इंद्रः",
		"rishi" : "जेता माधुच्छंदसः",
		"chandas" : "अनुष्टुप्"
	},
	"samhita" : {
		"lines" : [
			"त{0}वा{1}हं{0} शू{2}र{0} रा{1}ति{0}भिः{1} प्र{0}त्या{2}यं{1} सिं{0}धु{2}मा{1}व{0}द{2}न्{0}",
			"उ{0}पा{2}ति{0}ष्टं{0}त{0} गि{0}र्व{0}णो{0} वि{1}दु{0}ष्थे{1} त{0}स्य{2} का{1}र{0}वः{2}"
		]
	},
	"samhitaAux" : {
		"lines" : [
			"तवा{1}हं शू{2}र रा{1}तिभि{1}ः प्रत्या{2}यं{1} सिन्धु{2}मा{1}वद{2}न् ।",
			"उपा{2}तिष्ठन्त गिर्वणो वि{1}दुष्टे{1} तस्य{2} का{1}रवः{2} ॥"
		]
	},
	"padapaatha" : {
		"lines" : [
			"तव{2} । अ{1}हम् । शू{1}र{1} । रा{1}ति{5}भिः{2} । प्रति{2} । आ{1}य{1}म् । सिन्धु{2}म् । आ{1}{5}वद{2}न् ।",
			"उप{2} । अ{1}ति{1}ष्ठ{1}न्त{1} । गि{1}र्व{1}णः{1} । वि{1}दुः । ते{1} । तस्य{2} । का{1}रवः{2} ॥"
		]
	},
	"sayanaBhashya" : "<p>हे शूर संग्रामे शौर्ययुक्तेंद्र तव रातिभिः कर्मसु त्वदीयैर्धनदानैर्निमित्तभूतैरहं होता प्रत्यायम् । त्वां पुनरागतोऽस्मि । पुरा बहुषु कर्मसु त्वत्तो धनस्य लब्धत्वादस्मिन्कर्मणि प्रत्यागमनमित्युच्यते । किं कुर्वन् । सिंधुं स्यंदमानं सोममावदन् सर्वतः कथयन् । अस्मिन्सोमयागे त्वदीयां धनदानकीर्तिं प्रकटयन्नित्यर्थः । हे गिर्वणो गीर्भिर्वननीयेंद्र कारवः कर्तार ऋत्विग्यजमाना उपातिष्ठंत । पुरा धनलाभार्थं त्वामुपस्थितवंतः । उपस्थाय च तस्य तादृशस्यौदार्योपेतस्य ते तव धनदानं विदुः । जानंति । गिर्वणश्शब्धं यास्क इत्थं निर्ब्रूते । गिर्वणा देवो भवति गीर्भिरेनं वनयंति (नि ६-१४) इति । रेभो जरितेत्यादिषु त्रयोदशसु स्तोतृनामसु कारुशब्दः पठितः ॥ तव । युष्मदस्मदोर्ङसीत्याद्युदात्तत्वम् । रातिभिः । मंत्रे वृषेत्यादिना क्तिन्नुदात्तः । आयम् । इणो लङ् । तस्थस्थमिपां तांतंतामः (पा ३-४-१०१) इत्यमादेशः । आदिप्रभृतिभ्यः शप इति शपो लुक् । आडागमः । वृद्ध्यायादेशौ । तिङ्ङतिङ इति निघातः । सिंधुम् । स्यंदू प्रस्रवणे । निदित्यनुवृत्तौ स्यंदेः संप्रसारणं धश्च (उ १-१२) इत्युप्रत्ययो धकारश्चांतादेशः । नित्त्वादाद्युदात्तः । आवदन् । वद व्यक्तायां वाचि । लटः शतृ । शपः पित्त्वादनुदात्तत्वम् । शतुश्च लसार्वधातुकस्वरेण धातुस्वर एव शिष्यते । आङा सह कुगतिप्रादयः (पा २-२-१८) इति समासः । कृदुत्तरपदप्रकृतिस्वरत्वम् । अतिष्ठंत उपान्मंत्रकरणे (पा १-३-२५) इत्यात्मनेपदम् । गिर्वणः । वन षण संभक्तौ । असुन् । आमंत्रितस्य चेति निघातः । विदुः । विद ज्ञाने । लट् । अदिप्रभृतिभ्यः शप इति शपो लुक् । विदो लटो वा (पा ३-४-८३) इति झेरुस् । पादादित्वान्न निघातः । संहितायां युष्म त्तत्ततक्षुःष्वंतःपादम् (पा ८-३-१०३) इति षत्वम् । ष्वुना ष्टुरित्युत्तरस्य तकारस्य ष्टुत्वम् । तस्य । सावेकात इति विभक्तेरुदात्तत्वं प्राप्तं न गोश्वन्साववर्णेति निषिध्यते । कारवः । कृवापाजीत्यादिना । उ १-१- । उण् । प्रत्ययस्वरः ॥ ६ ॥</p>"
}
