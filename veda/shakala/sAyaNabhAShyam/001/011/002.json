{
	"id" : "1.11.2",
	"classification" : {
		"mandala" : "1",
		"sukta" : "11",
		"ashtaka" : "1",
		"adhyaya" : "1",
		"varga" : "21",
		"anuvaka" : "3",
		"rik" : "2"
	},
	"attribute" : {
		"devata" : "इंद्रः",
		"rishi" : "जेता माधुच्छंदसः",
		"chandas" : "अनुष्टुप्"
	},
	"samhita" : {
		"lines" : [
			"स{1}ख्ये{0} त{2} इं{0}द्र{0} वा{1}जि{0}नो{1} मा{0} भे{2}म{0} श{0}व{0}स{0}स्प{0}ते{0}",
			"त्वा{0}म{1}भि{0} प्र{0} णो{2}नु{0}मो{1} जे{0}ता{2}र{1}म{0}प{2}रा{0}जि{0}त{0}म्{0}"
		]
	},
	"samhitaAux" : {
		"lines" : [
			"स{1}ख्ये त{2} इन्द्र वा{1}जिनो{1} मा भे{2}म शवसस्पते ।",
			"त्वाम{1}भि प्र णो{2}नुमो{1} जेता{2}र{1}मप{2}राजितम् ॥"
		]
	},
	"padapaatha" : {
		"lines" : [
			"स{1}ख्ये । ते{1} । इ{1}न्द्र{1} । वा{1}जिनः{2} । मा । भे{1}म{1} । श{1}व{1}सः{1} । प{1}ते{1} ।",
			"त्वाम् । अ{1}भि । प्र । नो{1}नु{1}मः{1} । जेता{2}रम् । अप{2}रा{5}जितम् ॥"
		]
	},
	"sayanaBhashya" : "<p>हे शवसस्पते बलस्य पालकेंद्र ते तव सख्येऽनुग्रहप्रयुक्ते सखित्वे वर्तमाना वयं वाजिनोऽन्नवंतो भूत्वा मा भेम । शत्रुभ्यो भीतिं प्राप्ता माभूम । अतस्त्वामुभयहेतुमभि प्रणोनुमः । सर्वतः प्रकर्षेण स्तुमः । कीदृशं त्वाम् । जीतारं युद्धेषु जयशीलं अपराजितं क्वापि पराजयरहितं ॥ सख्ये । सख्युः कर्म सख्यम् । सख्युर्यः (पा ५-१-१२६) प्रत्ययस्वरः । वाजिनः । वाजोऽन्नमेषामस्तीसि वाजिनः । प्रत्ययस्वरः । भेम । ञिभी भये । लुङुत्तमबहुवचनं मस् । नित्यं ङितः (पा ३-४-९९) इति सलोपः । बहुलं छंदसीति च्लेर्लुक् । छंदस्युभयथेति तिङ आर्धधातुकत्वेन ङित्त्वाभावाद्गुणः । न माङ्योगे (पा ६-४-७४) इत्यडागमप्रतिषेधः । शवसस्पते । शवसः षष्ठ्याः पतिपुत्रपृष्ठपारपदपयस्पोषेषु (पा ८-३-५३) इति विसर्जनीयस्य संहितायां सत्वम् । सुबामंत्रितपरांगवद्भावेन (पा २-१-२) पदद्वयनिघातः । नोनुमः । णु स्तुतौ । णो नः (पा ६-१-६५) इति नत्वं यङो लुक् । प्रत्यय लक्षणेन सन्यङोरिति द्विर्भावः । गुणो यङ्लु कोः (पा ७-४-८२) इत्यभ्यासस्य गुणः । प्रत्ययलक्षणेन धातुसंज्ञायां लटो मस् । अदादिवद्भावाच्छपो लुक् । उपसर्गादसमासेऽपि णोपदेशस्य (पा ८-४-१४) इति संहितायां णत्वम् । जेतारम् । जि जये । ताच्छील्यादिषु तृन् । ञ्नित्यादिर्नित्यम् (पा ६-१-१९७) इत्याद्युदात्तत्वम् । अपराजितम् । अव्ययपूर्वपदप्रकृतिस्वरत्वेन नञ उदात्तत्वं ॥ २ ॥</p>"
}
