{
	"id" : "1.5.2",
	"classification" : {
		"mandala" : "1",
		"sukta" : "5",
		"ashtaka" : "1",
		"adhyaya" : "1",
		"varga" : "9",
		"anuvaka" : "2",
		"rik" : "2"
	},
	"attribute" : {
		"devata" : "इंद्रः",
		"rishi" : "मधुच्छंदा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"पु{1}रू{1}त{0}मं{2} पु{0}रू{1}णा{0}मी{0}शा{2}नं{1} वा{0}र्या{2}णा{0}म्{0}",
			"इं{0}द्रं{1} सो{0}मे{1} स{0}चा{2} सु{1}ते{0}"
		]
	},
	"samhitaAux" : {
		"lines" : [
			"पु{1}रू{1}तमं{2} पुरू{1}णामीशा{2}नं{1} वार्या{2}णाम् ।",
			"इन्द्रं{1} सोमे{1} सचा{2} सु{1}ते ॥"
		]
	},
	"padapaatha" : {
		"lines" : [
			"पु{1}रु{1}{5}तम{2}म् । पु{1}रू{1}णाम् । ईशा{2}नम् । वार्या{2}णाम् ।",
			"इन्द्र{2}म् । सोमे{2} । सचा{2} । सु{1}ते ॥"
		]
	},
	"sayanaBhashya" : "<p>सखायोऽभिप्रगायतेति पदद्वयमत्रानुवर्तते । हे सखाय ऋत्विजः सचा यूयं सर्वैः सह । यद्वा । सचा परस्परसमवायेन सुतेऽभिषुते सोमे प्रवृत्ते सतींद्रमभिप्रगायत । कीदृशमिंद्रम् । पुरूतमम् । पुरून्बहूञ्छत्रूंस्तमयति ग्लापयतीति पुरूतमः । पुरूणां बहूनां वार्याणां वरणीयानां धनानामीशानं स्वामिनं ॥ पुरूतमम् । तमु ग्लान इति धातोरंतभार्वितण्यर्थात्पचाद्यचि चित्त्वादंतोदात्तेऽपि कृदुत्तरपदप्रकृतिस्वरत्वं बाधित्वा परादिश्छंदसि बहुलमित्युत्तरपदाद्युदात्तत्वम् । पुरूणाम् । पृ पालनपूरणयोरित्यस्मात् कुरित्यनुवृत्तौ पृभिदिव्यधिगृधिधैषिदृशिभ्यः (उ १-२४) इति कुप्रत्ययः । कित्त्वाद्गुणनिषेधे । पा । १-१-५ । उदोष्ठ्यपूर्वस्य (पा ७-१-१०२) इत्युकारः । उरण् रपरः । पा १-१-५१ प्रत्ययस्वरेणांतोदात्तः पुरुशब्दः । अतो मतुपि ह्रस्वादंतोदात्तात्पुरुशब्दात्परस्य नामो नामन्यतरस्याम् (पा ६-१-१७७) इत्यंतोदात्तत्वम् । ईशानम् । ईश ऐश्वर्य इति धातोरनुदात्तेत्त्वात्परस्य शानचो लसार्वधातुकानुदात्तत्वम् । वार्याणाम् । वृङ् संभक्तावित्यस्मादृहलोर्ण्यत् (पा ३-१-१२४) क्यब्विधौ हि वृञ एव ग्रहणं न वृङः । पा ३-१-१०९-१ । तित्स्वरितम् (पा ६-१-१८५) इति प्रत्ययस्वरितं बाधित्वा ईडवंदवृशंसदुहां ण्यतः (पा ६-१-२१४) इति ण्यदंतस्याद्युदात्तत्वम् । यतोऽनावः (पा ६-१-२१३) इत्यत्र तु ण्यतो ग्रहणं न भवति तस्य द्व्यनुबंधकत्वात् । एकानुबंधग्रहणे न द्व्यनुबंधकस्येति नियमात् । सचा । षच समवाये धात्वादेः षः सः (पा ६-१-६४) संपदादित्वाद्भावे क्विप् । पा ३-३-१०८-९ । इति क्विप् । तृतीयैकवचनम् । धातुस्वरेणाद्युदात्तः । सर्वे विधयश्चंदसि विकल्प्यंते । परि ३५ । इति न्यायेन सावेकाच इति सूत्रं न प्रवर्तते । सचेत्यस्य निपातत्वपक्षे स्पष्टमाद्युदात्तत्वं ॥ २ ॥</p>"
}
