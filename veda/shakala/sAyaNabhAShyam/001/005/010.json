{
	"id" : "1.5.10",
	"classification" : {
		"mandala" : "1",
		"sukta" : "5",
		"ashtaka" : "1",
		"adhyaya" : "1",
		"varga" : "10",
		"anuvaka" : "2",
		"rik" : "10"
	},
	"attribute" : {
		"devata" : "इंद्रः",
		"rishi" : "मधुच्छंदा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"मा{0} नो{1} म{0}र्ता{2} अ{1}भि{0} द्रु{2}हं{0}त{1}नू{0}ना{2}मिं{0}द्र{0} गि{0}र्व{0}णः{0}",
			"ई{0}शा{2}नो{0} य{0}व{0}या{0} व{1}ध{0}म्{0}"
		]
	},
	"samhitaAux" : {
		"lines" : [
			"मा नो{1} मर्ता{2} अ{1}भि द्रु{2}हन्त{1}नूना{2}मिन्द्र गिर्वणः ।",
			"ईशा{2}नो यवया व{1}धम् ॥"
		]
	},
	"padapaatha" : {
		"lines" : [
			"मा । नः{1} । मर्ताः{2} । अ{1}भि । द्रु{1}ह{1}न् । त{1}नूना{2}म् । इ{1}न्द्र{1} । गि{1}र्व{1}णः{1} ।",
			"ईशा{2}नः । य{1}व{1}य{1} । व{1}धम् ॥"
		]
	},
	"sayanaBhashya" : "<p>हे गिर्वण इंद्र मर्ता विरोधिनो मनुष्या नोऽस्मदीयानां तनूनां शरीराणां माभि द्रुहन् । अभितो द्रोहं मा कुर्युः । ईशानः समर्थस्त्वं वधं वैरिभिः संपाद्यमानं यवय । अस्मत्तः पृथक्कुरु । मनुष्या इत्यादिषु पंचविंशतिसंख्याकेषु मनुष्यनामसु मर्ता व्राता इति पठितं ॥ मर्ताः । असिहसिमृग्रिण्वामिदमिलूपूधूर्विभ्यस्तन् (उ ३-८६) इति तन् । नित्त्वादाद्युदात्तः । अभि । एवमादीनामंतः (फि ४-१४) द्रुहन् । द्रुह जिघांसायाम् । लिङर्थे लेट् (पा ३-४-७) इति । प्रार्थनायाम् (पा ३-३-१६१) लेट् । तस्य झि (पा ३-४-७८) झोंऽतः (पा ७-१-३) इतश्च लोपः परस्मैपदेषु (पा ३-४-९७) इतीकार लोपः । शपो लुक् । वार्वधातुकमपित् । पा । १-२-४ । इति तिङो ङित्त्वाल्लघूपधगुणाभावः (पा १-१-५) तनूनाम् । असामर्थ्यान्न परांगवद्भावः । इंद्र गिर्वणः । गतम् । ईशानः । धातोरनुदात्तेत्त्वाच्छपो लुकि लसार्वधातुकानुदात्तत्वे धातुस्वर एव शिष्यते । यवय । यौतेर्णिचि संज्ञापूर्वको विधिरनित्य इति वृद्धिर्न क्रियते । अथवा यौतीति यव । पचाद्यच् (पा ३-१-१३४) यवं करोतीत्यर्थे तत्करोति तदाचष्टे । पा ३-१-२६, ५-६ । इति णिच् । इष्ठवद्भावाट्टलोपः । पा ६-४-१५५-१ । तस्य स्थानिवद्भावाद्वृद्ध्यभावः (पा १-१-५६) वधम् । हनश्ट वधः (पा ३-३-७६) इति भावेऽप् । तत्सन्नियोगशिष्टः स्थानिवद्भावेनांतोदात्तो वधादेशः उदात्तनिवृत्ति स्वरेणाप उदात्तत्वं ॥ १० ॥</p>"
}
