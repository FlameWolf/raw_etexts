{
	"id" : "1.50.4",
	"classification" : {
		"mandala" : "1",
		"sukta" : "50",
		"ashtaka" : "1",
		"adhyaya" : "4",
		"varga" : "7",
		"anuvaka" : "9",
		"rik" : "4"
	},
	"attribute" : {
		"devata" : "सूर्यः",
		"rishi" : "प्रस्कण्वः काण्वः",
		"chandas" : "गायत्री"
	},
	"samhita" : {
		"lines" : [
			"त{1}र{0}णि{2}र्वि{1}श्व{0}द{2}र्श{0}तो{0} ज्यो{0}ति{1}ष्कृ{0}द{2}सि{0} सू{0}र्य{0}",
			"वि{0}श्व{1}मा{0} भा{2}सि{0} रो{0}च{1}न{0}म्{0}"
		]
	},
	"samhitaAux" : {
		"lines" : [
			"त{1}रणि{2}र्वि{1}श्वद{2}र्शतो ज्योति{1}ष्कृद{2}सि सूर्य ।",
			"विश्व{1}मा भा{2}सि रोच{1}नम् ॥"
		]
	},
	"padapaatha" : {
		"lines" : [
			"त{1}रणिः{2} । वि{1}श्व{5}द{2}र्शतः । ज्यो{1}तिः{1}{5}कृत् । अ{1}सि{1} । सू{1}र्य{1} ।",
			"विश्व{2}म् । आ । भा{1}सि{1} । रो{1}च{1}नम् ॥"
		]
	},
	"sayanaBhashya" : "<p>चातुर्मास्येषु शुनासीर्ये पर्वण्यस्ति सौर्य एककपालः । तस्य तरणिरित्येषानुवाक्या । तथा च सूत्रितम् । तरणिर्विश्वदर्शतश्चित्रं देवानामुदगादनीकमिति याज्यानुवाक्याः (आ २-२०) इति । तथातिमूर्तिनाम्नेकाहे कृष्ण पक्षे सौरीष्विः कर्तव्या । तस्यामप्येषानुवाक्या । अतिमूर्तिनेति खंडे सूत्रितम् । नवो भवति जायमान स्तरणिर्विश्वदर्शतः (आ ९-८) इति</p><p>हे सूर्य त्वं तरणिस्तरिता अन्येन गंतुमशक्यस्य महतोऽध्वनो गंतासि । तथा च स्मर्यते । योजनानां सहस्रे द्वे द्वे शते द्वे च योजने । एकेन निमिषार्धेन क्रममाण नमोऽस्तु त इति । यद्वा । उपासकानां रोगात्तारयितासि । आरोग्यं भास्करादिच्छेदिति स्मरणात् । तथा विश्वदर्शतो विश्वृः सर्वैः प्राणिभिर्दर्शनीयः । आदित्यदर्शनस्य चंडालादिदर्शनजनितपापनिर्हरणहेतुत्वात् । तथा चापस्तंबः । दर्शने ज्योतिषां दर्शनमिति । यद्वा । विश्वं सकलं भूतजातं दर्शतं द्रष्टव्यं प्रकाश्यं येन स तथोक्तः । तथा ज्योतिष्कृत् ज्योतिषः प्रकाशस्य कर्ता । सर्वस्य वस्तुनः प्रकाशयितेत्यर्थः । यद्वा । चंद्रादीनां रात्रौ प्रकाशयिता । रात्रौ ह्यब्मयेषु चंद्रादिबिंबेषु सूर्यकिरणाः प्रतिफलिताः संतोऽंधकारं निवारयंति यथा द्वारस्थदर्पणोपरि निपतिताः सूर्यरश्मयो गृहांतर्गतं तमो निवारयिंति तद्वदित्यर्थः । यस्मादेवं तस्माद्विश्वं व्याप्तं रोचनं रोचमानमंतरिक्षमा समंताद्भासि । प्रकाशयसि ॥ यद्वा । हे सूर्य अंतर्यामितया सर्वस्य प्रेरक परमात्मन् तरणिः संसाराब्धेस्तारकोऽसि । यस्मात्त्वं विश्वदर्शतो विश्वैः सर्वैर्मुमुक्षुभिर्दर्शतो द्रष्टव्यः । साक्षात्कर्तव्य इत्यर्थः । अधिष्ठानसाक्षात्कारे ह्यारोपितं निवर्तते । ज्योतिष्कृत् जोतिषः सूर्यादेः कर्ता । तथा चाम्नायते । चंद्रमा मनसो जातश्चक्षोः सूर्यो अजायत । तै आ ३-१२-६ । इति । ईदृशस्त्वं चिद्रूपतया विश्वं सर्वं दृश्यजातं रोचनं रोचमानं दीप्यमानं यथा भवति तथा भासि । प्रकाशयसि । चैतन्यस्फुरणे हि सर्वं जगद्दृश्यते । तथा चाम्नायते । तमेव भांतमनुभाति सर्वं तस्य भासा सर्वमिदं विभाति । क उ ५-१५ । इति । तरणिः । तृ प्ल वनतरणयोः । अस्मादंतर्भावितण्यर्थादर्तिसृभृधृधम्यश्यवितृभ्योऽनिरित्य निप्रत्ययः । प्रत्ययाद्युदात्तत्वम् । ज्योतिः करोतीति ज्योतिष्कृत् । क्विप्चेति क्विप् । नित्यं समासेऽनुत्तरपदस्थस्येति विसर्जनीयस्य षत्वम् । भासि । भा दीप्तौ । अंतर्भावितण्यर्थाल्लट्यदादित्याच्छपो लुक् ॥ ४ ॥</p>"
}
