{
	"id" : "1.31.6",
	"classification" : {
		"mandala" : "1",
		"sukta" : "31",
		"ashtaka" : "1",
		"adhyaya" : "2",
		"varga" : "33",
		"anuvaka" : "7",
		"rik" : "6"
	},
	"attribute" : {
		"devata" : "अग्निः",
		"rishi" : "हिरण्यस्तूप आंगिरसः",
		"chandas" : "जगती"
	},
	"samhita" : {
		"lines" : [
			"त्व{0}म{2}ग्ने{0} वृ{0}जि{1}न{0}व{2}र्त{0}निं{1} न{0}रं{1} स{0}क्म{2}न्पि{0}प{0}र्षि{0} वि{1}द{0}थे{2} वि{0}च{0}र्ष{0}णे{0}",
			"यः{0} शू{0}र{2}सा{0}ता{1} प{0}रि{2}त{0}क्म्ये{1} ध{0}ने{2} द{1}भ्रे{0}भि{2}श्चि{1}त्स{0}मृ{2}ता{1} हं{0}सि{1} भू{0}य{2}सः{0}"
		]
	},
	"samhitaAux" : {
		"lines" : [
			"त्वम{2}ग्ने वृजि{1}नव{2}र्तनिं{1} नरं{1} सक्म{2}न्पिपर्षि वि{1}दथे{2} विचर्षणे ।",
			"यः शूर{2}साता{1} परि{2}तक्म्ये{1} धने{2} द{1}भ्रेभि{2}श्चि{1}त्समृ{2}ता{1} हंसि{1} भूय{2}सः ॥"
		]
	},
	"padapaatha" : {
		"lines" : [
			"त्वम् । अ{1}ग्ने{1} । वृ{1}जि{1}न{5}व{2}र्तनिम् । नर{2}म् । सक्म{2}न् । पि{1}प{1}र्षि{1} । वि{1}दथे{2} । वि{1}{5}च{1}र्ष{1}णे{1} ।",
			"यः । शूर{2}{5}साता । परि{2}{5}तक्म्ये । धने{2} । द{1}भ्रेभिः{2} । चि{1}त् । सम्{5}ऋ{2}ता । हंसि{2} । भूय{2}सः ॥"
		]
	},
	"sayanaBhashya" : "<p>हे विचर्षणे विशिष्टज्ञानयुक्ताग्ने त्वं वृजिनवर्तनिं विप्लुतमार्गं सदाचाररहितं नरं पुरुषं सक्मन् सचनीये समवेतुं योग्ये विदथे कर्मणि पिपर्षि । पालयसि पूरयसि वा । सत्कर्मानुष्ठानयुक्तं करोषीत्यर्थः । यस्त्वं परितक्म्ये परितो गंतव्ये धने धनवच्छूराणां प्रियतमे शूरसाता शूरैः संभजनीये युद्धे दभ्रेभिश्चिदल्पैरपि शौर्यरहितैः पुरुषैः । दभ्रमर्भकमित्यल्पस्य (नि ३-२०) इति यास्कः । समृता सम्यक् योद्धुं प्राप्ते सति तदनुग्रहार्थं भूयसः प्रौढान्प्रतिपक्षिणः शत्रून् हंसि मारयसि । ईदृशस्तव महिमेत्यर्थः ॥ वृजिनवर्तनिम् । वृजिना वर्तनिर्यस्येति बहुव्रीहौ पूर्वपदप्रकृतिस्वरत्वम् । सक्मन् । षच समवाये । अन्यभ्योऽपि दृश्यंत इति मनिन् । नेड्वति कृतीतीट् प्रतिषेधः । न्यंक्वादित्वात् (पा ७-३-५३) कुत्वम् । सुपां सुलुगिति सप्तम्या लुक् । पिपर्षि । पृ पालनपूरणयोः । सिपि श्लौ द्विर्भावह्रस्वोरदत्वहलादिशेषाः । अर्तिपिपर्त्योश्चेत्यभ्यासस्येत्वम् । शूरसाता । शु गतौ । शुषिचिमीनां दीर्घश्च (उ २-२५) इति शूरशब्दो रन्प्रत्ययांत आद्युदात्तः वनषण संभक्तावित्यस्मात् क्तिनंतः सातिशब्दः । जनसनकनां सन्झलोरित्यात्वम् । शूराणां सातिः संभजनमत्रेति बहुव्रीहौ पूर्वपदप्रकृतिस्वरत्वम् । सुपां सुलुगिति सप्तम्या डादेशः । परितक्म्ये । तक हसने । अस्मादौणादिको भावे मक् । तदर्हतीति छंदसि च (पा ५-१-६७) इति यः । प्रादयो गताद्यर्थे प्रथमयेति समासेऽव्ययपूर्वपदप्रकृतिस्वरत्वम् । दभ्रेभिः । दन्भु दंभे । स्भायितंचीत्यादिना रक् । बहुलं छंदसीति भिस ऐसादेशाभावः । समृता । गतिरनंतर इति गतेः प्रकृतिस्वरत्वम् । पूर्ववदाकारः । हंसि । हंते सिपि नश्चापदांतस्य झलि (पा ८-३-२४) इत्यनुस्वारः । यद्वृत्तयोगादनिघातः । भूयसः । बहोर्लोपो भू च बहोः (पा ६-४-१५८) इति बहुशब्दादुत्तरस्येयसुन ईकारलोपो बहोर्भूभावश्च । नित्त्वादाद्युदात्तत्वं ॥ ६ ॥</p>"
}
