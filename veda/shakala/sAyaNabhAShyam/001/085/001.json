{
	"id" : "1.85.1",
	"classification" : {
		"mandala" : "1",
		"sukta" : "85",
		"ashtaka" : "1",
		"adhyaya" : "6",
		"varga" : "9",
		"anuvaka" : "14",
		"rik" : "1"
	},
	"attribute" : {
		"devata" : "मरुतः",
		"rishi" : "गोतमो राहूगणः",
		"chandas" : "जगती"
	},
	"samhita" : {
		"lines" : [
			"प्र{0} ये{0} शुं{0}भं{2}ते{1} ज{0}न{2}यो{1} न{0} स{0}प्त{2}यो{1} या{0}म{2}न्रु{1}द्र{0}स्य{2} सू{1}न{0}वः{2} सु{1}दं{0}स{2}सः{0}",
			"रो{0}द{2}सी{1} हि{0} म{1}रु{0}त{2}श्च{0}क्रि{1}रे{0} वृ{1}धे{0} म{0}दं{2}ति{0} वी{1}रा{0} वि{1}द{0}थे{2}षु{1} घृ{0}ष्व{2}यः{0}"
		]
	},
	"samhitaAux" : {
		"lines" : [
			"प्र ये शुम्भ{2}न्ते{1} जन{2}यो{1} न सप्त{2}यो{1} याम{2}न्रु{1}द्रस्य{2} सू{1}नवः{2} सु{1}दंस{2}सः ।",
			"रोद{2}सी{1} हि म{1}रुत{2}श्चक्रि{1}रे वृ{1}धे मद{2}न्ति वी{1}रा वि{1}दथे{2}षु{1} घृष्व{2}यः ॥"
		]
	},
	"padapaatha" : {
		"lines" : [
			"प्र । ये । शुम्भ{2}न्ते । जन{2}यः । न । सप्त{2}यः । याम{2}न् । रु{1}द्रस्य{2} । सू{1}नवः{2} । सु{1}{5}दंस{2}सः ।",
			"रोद{2}सी{1} इति{2} । हि । म{1}रुतः{2} । च{1}क्रि{1}रे । वृ{1}धे । मद{2}न्ति । वी{1}राः । वि{1}दथे{2}षु । घृष्व{2}यः ॥"
		]
	},
	"sayanaBhashya" : "<p class=\"intro\">चतुर्दशेऽनुवाके नव सूक्तानि । तत्र प्र य इति द्वादशर्चं प्रथमं सूक्तं गोतमस्यार्षम् । पंचमीद्वादश्यौ त्रिष्टुभौ । शिष्टा जगत्यः । मरुतो देवता । तथा चानुक्रांतम् । प्र ये द्वादश मारुतं ह पंचम्यंत्ये त्रिष्टुभाविति । हशब्दप्रयोगादिदमादीनि चत्वारि सूक्तानि मरुद्देवत्यानि ॥ अभिप्लवषडहस्य चतुर्थेऽहन्याग्निमारुत एतत्सूक्तं मारुतनिविद्धानीयम् । सूत्रितं च । प्र ये शुंभंते जनस्य गोपा इत्याग्निमारुतं ॥ आ ७-७ । इति ॥</p><p>हे मरुतो यामन् यामनि गमने निमित्तभूते सति प्र शुंभंते प्रकर्षेण स्वकीयान्यंगान्यलंकुर्वंति जनयो न जाया इव । यथा योषितः स्वकीयान्यंगान्यलंकुर्वंति तद्वत् । कीदृशा मरुतः । सप्तयः सपर्णशीलाः रुद्रस्य सूनवः । रोदयति सर्वमंतकाल इति रुद्रः परमेश्वरः । तस्य पुत्राः । सुदंससः । शोभनकर्माणः । एतदेवोपपादयति । हि यस्मान्मरुतो रोदसी द्यावापृथिव्यौ वृधे वृष्टिप्रदानादिना वर्धनाय चक्रिरे कृतवंतः । अतः सुदंसस इत्यर्थः । वीरा विशेषेण शत्रुक्षेपणशीलाः घृष्वयो घर्षणशीलाः । महीरुहशिलोच्चयादेर्भंजका इत्यर्थः एवंभूतास्ते मरुतो विदथेषु । विदंत्येषु यष्वव्यतया देवानिति विदथा यज्ञाः । तेषु मदंति । सोमपानेन हृष्यंति ॥ शुंभंते । शुभ शुन्भ दीप्तौ । भौवादिकः । जनयः । जायंत आस्वपत्यानीति जनयो जायाः । इन्सर्वधातुभ्य इतीन्प्रत्ययः । यामन् । या प्रापणे । कृत्यल्युटो बहुलमिति बहुलवचनादातो मनिन्निति भावे मनिन् । सुपां सुलुगिति सप्तम्या लुक् । सुदंससः । दंस इति कर्मनाम । शोभनं दंसो येषाम् । सोर्मनसी अलोमोषसी इत्युत्तरपदाद्युदात्तत्वम् । चक्रिरे । हि चेति निघातप्रतिषेधः । वृधे । वृधु वृद्धौ । संपदादिलक्षणो भावे क्विप् । सावेकाच इति विभक्तेरुदात्तत्वम् । मदंति । मदी हर्षे । श्यनि प्राप्ते व्यत्ययेन शप् । पादादित्वान्निघाताभावः । विदथेषु विद ज्ञाने रुविदिभ्यां किदित्यथ प्रत्ययः । घृष्वयः । घृषुसंघर्षे । कृविघृष्वीत्यादिना विन्प्रत्ययांतो निपात्यते ॥ १ ॥</p>"
}
