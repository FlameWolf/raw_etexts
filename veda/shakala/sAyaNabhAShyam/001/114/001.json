{
	"id" : "1.114.1",
	"classification" : {
		"mandala" : "1",
		"sukta" : "114",
		"ashtaka" : "1",
		"adhyaya" : "8",
		"varga" : "5",
		"anuvaka" : "16",
		"rik" : "1"
	},
	"attribute" : {
		"devata" : "रुद्रः",
		"rishi" : "कुत्स आंगिरसः",
		"chandas" : "जगती"
	},
	"samhita" : {
		"lines" : [
			"इ{1}मा{0} रु{1}द्रा{0}य{2} त{1}व{0}से{2} क{0}प{1}र्दि{0}ने{2} क्ष{1}य{0}द्वी{2}रा{0}य{1} प्र{0} भ{2}रा{0}म{0}हे{0} म{1}तीः{0}",
			"य{0}था{1} श{0}म{0}स{2}द्द्वि{1}प{0}दे{1} च{0}तु{2}ष्प{0}दे{1} वि{0}श्वं{2} पु{1}ष्थं{0} ग्रा{0}मे{2} अ{1}स्मि{0}न्न{2}ना{0}तु{1}र{0}म्{0}"
		]
	},
	"samhitaAux" : {
		"lines" : [
			"इ{1}मा रु{1}द्राय{2} त{1}वसे{2} कप{1}र्दिने{2} क्ष{1}यद्वी{2}राय{1} प्र भ{2}रामहे म{1}तीः ।",
			"यथा{1} शमस{2}द्द्वि{1}पदे{1} चतु{2}ष्पदे{1} विश्वं{2} पु{1}ष्टं ग्रामे{2} अ{1}स्मिन्न{2}नातु{1}रम् ॥"
		]
	},
	"padapaatha" : {
		"lines" : [
			"इ{1}माः । रु{1}द्राय{2} । त{1}वसे{2} । क{1}प{1}र्दिने{2} । क्ष{1}यत्{5}वी{2}राय । प्र । भ{1}रा{1}म{1}हे{1} । म{1}तीः ।",
			"यथा{2} । शम् । अस{2}त् । द्वि{1}{5}पदे{2} । चतुः{2}{5}पदे । विश्व{2}म् । पु{1}ष्टम् । ग्रामे{2} । अ{1}स्मिन् । अ{1}ना{1}तु{1}रम् ॥"
		]
	},
	"sayanaBhashya" : "<p class=\"intro\">इमा रुद्रायेत्येकादशर्चं नवमं सूक्तं कुत्सस्यार्षम् । दशम्येकादश्यौ त्रिष्टुभौ । शिष्टा नव जगत्यः । रुद्रो देवता । तथा चानुक्रांतम् । इमा एकादश रौद्रं द्वित्रिष्टुबंतमिति । शूलगवादिषु रुद्रदेवत्येषु कर्मस्वनेन सूक्तेन दिगुपस्थेया । तथा च सूत्रितम् । कद्रुद्रायेमा रुद्राया ते पितरिमा रुद्राय स्थिरधन्वने गिर इति सर्वरुद्रयज्ञेषु दिशामुपस्थानम् । आ गृ ४-९-२१ । इति ॥</p><p>रुद्राय । रोदयति सर्वमंतकाल इति रुद्रः । यद्वा रुत्संसाराख्यं दुःखम् । तद्द्रावयत्यपगमयति विनाशयतीति रुद्रः । यद्वा । रुतः शब्दरूपा उपनिषधः । ताभिर्द्रूयते गम्यते प्रतिपाद्यत इति रुद्रः । यद्वा । रुत् शब्दात्मिका वाणी तत्प्रतिपाद्यात्मविद्या वा । तामुपासकेभ्यो राति ददातीति रुद्रः । यद्वा । रुणद्व्यावृणोतीति रुदंधकारादि । तद्दृणाति विदारयतीति रुद्रः । यद्वा । कदाचिद्देवसुरसंग्रामेऽग्न्यात्मको रुद्रो देवैर्निक्षिप्तं धनमपहृत्य निरगात् । असुराञ्जित्वा देवा एनमन्विष्य दृष्ट्वाधनमपाहरन् । तदानीमरुदत् । तस्माद्रुद्र इत्याख्यायते । तथा च तैत्तिरीयकम् । सोऽरोदीद्यदरोदीत्तद्रुद्रस्य रुद्रत्वम् । तै सं १-५-१-१ । इति । तस्मैरुद्राय मतीर्मननीया इमा स्तुतीः प्र भरामहे । प्रकर्षेण निष्पादयामः । कीदृशाय । तवसे प्रवृद्धाय कपर्दिने जटलाय क्षयद्वीराय क्षयंतो विनश्यंतो वीरा यस्मिन् तादृशाय । यद्वा । क्षयतिरैश्वर्यकर्मा । क्षयंतः प्राप्तैश्वर्या वीरा मरुद्गणाः पुत्रा यस्य तस्मै । यथा येन प्रकारेण शं शमनीयानां रोगाणामुपशमनं द्विपदेऽस्मदीयाय मनुष्याय चतुष्पदे गवाश्वप्रभृतये चासत् । भवेत् तेन प्रकारेण स्तुतीः कुर्म इत्यर्थः । अतोऽस्मिन्नस्मदीये ग्रामे वर्तमानं विश्वं सर्वं प्राणिजातमनातुरम् । आतुरा रुग्णाः । तै रहितं सत् पुष्टं प्रवृद्धं भवतु ॥ रुद्राय । रोदेर्णिलुक्च (उ २-२२) इति रक् तवसे । तवशिर्वृद्ध्यर्थः । सौत्रो धातुः । औणादिकोऽसिप्रत्ययः । क्षयद्वीराय । क्षि क्षये । लटः शतृ । छंदस्युभयथेति शतुरार्धधातुकत्वेनादुपदेशाल्लसार्वधातुकानुदात्तत्वाभावात्तस्यैव स्वरः शिष्यते । बहुव्रीहौ पूर्वपदप्रकृतिस्वरत्वम् । असत् अस भुवि । लेट्यडागमः । इतश्च लोप इतीकारलोपः । द्विपदे । द्वौपादावस्य । संख्यासुपूर्वस्येति पादशब्दस्यांत्यलोपः समासांतः । चतुर्थ्येकवचने भसंज्ञायां पादः पदिति पद्भावः । एकदेशविकृतस्यानन्यत्वात् । परि ३७ । द्वित्रिभ्यां पाद्दन्मूर्द्ध सु बहुव्रीहावित्युत्तरपदाद्युदात्तत्वम् । चतुष्पदे । स्वरवर्जं पूर्ववत् । बहुव्रीहौ पूर्वपदप्रकृतिस्वरत्वम् । पूर्वपदं च न्रः संख्यायाः (फि २-५) इत्याद्युदात्तं ॥</p>"
}
