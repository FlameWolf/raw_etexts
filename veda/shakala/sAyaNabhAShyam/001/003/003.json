{
	"id" : "1.3.3",
	"classification" : {
		"mandala" : "1",
		"sukta" : "3",
		"ashtaka" : "1",
		"adhyaya" : "1",
		"varga" : "5",
		"anuvaka" : "1",
		"rik" : "3"
	},
	"attribute" : {
		"devata" : "अश्विनौ",
		"rishi" : "मधुच्छंदा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"द{0}स्रा{2} यु{1}वा{0}क{2}वः{0} सु{1}ता{0} ना{0}स{2}त्या{0} वृ{1}क्त{0}ब{2}र्हि{0}षः{0}",
			"आ{0} या{2}तं{0} रु{0}द्र{0}व{0}र्त{0}नी{0}"
		]
	},
	"samhitaAux" : {
		"lines" : [
			"दस्रा{2} यु{1}वाक{2}वः सु{1}ता नास{2}त्या वृ{1}क्तब{2}र्हिषः ।",
			"आ या{2}तं रुद्रवर्तनी ॥"
		]
	},
	"padapaatha" : {
		"lines" : [
			"दस्रा{2} । यु{1}वाक{2}वः । सु{1}ताः । नास{2}त्या । वृ{1}क्त{5}ब{2}र्हिषः ।",
			"आ । या{1}त{1}म् । रु{1}द्र{1}व{1}र्त{1}नी{1} इति{2} रुद्र{5}वर्तनी ॥"
		]
	},
	"sayanaBhashya" : "<p>अत्राश्विनेत्यनुवर्तते । हे अश्विनावा यातं अस्मिन्कर्मण्यागच्छतम् । किमर्थमिति तदुच्यते । सुता युष्मदर्थं सोमा अभिषुताः । तान् स्वीकर्तुमिति शेषः । कीदृशावश्विनौ । दस्रा दस्रौ शत्रूणामुपक्षपयितारौ । यद्वा । देववैद्यत्वेन रोगाणामुपक्षपयितारौ । अश्विनौ वै देवानां भिषजौ । ऐ ब्रा १-१८ । इति श्रुतेः । नासत्या । असत्यमनृतभाषणम् । तद्रहितौ । अत्र यास्कः । सत्यावेव नासत्यावित्यौर्णवाभः । सत्यस्य प्रणेतारावित्याग्रायणः (नि ६-१३) इति । रुद्रवर्तनी । रुद्रशब्दस्य रोदनं प्रवृत्तिनिमित्तम् । यदरोदीत्तद्रुद्रस्य रुद्रत्वमिति तैत्तिरीयाः । तद्यद्रोदयंति तस्माद्रुद्रा इति वाजसनेयिनः । रुद्राणां शत्रुरोदनकारिणां शूरभटानां वर्तनिर्मार्गो धाटीरूपो ययोस्तौ रुद्रवर्तनी । यथा शूरा धाटीमुखेन शत्रून् रोदयंति तद्वदेतावित्यर्थः । युवाकव इत्यभिषुतसोमानां विशेषणम् । वसतीवरीभिरेकधनाभिश्चाद्भिर्मिश्रिता इत्यर्थः । वृक्तबर्हिषः । वृक्तानि मूलैर्वर्जितानि बर्हींष्यास्तरणरूपाणि येषां सोमानां ते वृत्तबर्हिषः । यद्वा । भरता इत्यादिष्वष्टस्वृत्विङ्नामसु वृक्तबर्हिष इति । तदानीं तृतीयार्थे प्रथमा । ऋत्विग्भरभिषुता इत्यन्वयः ॥ दस्रा । आमंत्रितस्येत्याद्युदात्तः । युवाकवः । यु मिश्रणे । युवंति मिश्रीभवंति वसतीवरीप्रभृतिभिः श्रयणद्रव्यैरिति युवाकवः । कटकुष्यादि ष्वगणितस्यापि यौतेर्बहुलग्रहणात् (उ ३-७७) काकुप्रत्ययः । तस्य कित्वेन गुणाभावादुवङादेशः । प्रत्ययस्वरेणाकार उदात्तः । न विद्यतेऽसत्यमनयोरिति नासत्यौ । नभ्राण्नपान्नवेदा नासत्येत्यादिना ॥ पा । ६-३-७५ । प्रकृतिवद्भावान्नञो नलोपाभावः । पादादित्वेनानिघातादामंत्रिताद्युदात्तत्वम् । वृक्तबर्हिषः । बहुव्रीहौ पूर्वपदप्रकृतिस्वरेण क्तप्रत्ययस्वर एव शिष्यते । आ इत्यत्रोपसर्गाश्चाभिवर्जम् (फि ४-१३) इत्युदात्तः । रुद्रवर्तनी । आमंत्रितस्य चेत्यामंत्रितनिघातः ॥ ३ ॥</p>"
}
