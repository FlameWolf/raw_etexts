{
	"id" : "1.3.12",
	"classification" : {
		"mandala" : "1",
		"sukta" : "3",
		"ashtaka" : "1",
		"adhyaya" : "1",
		"varga" : "6",
		"anuvaka" : "1",
		"rik" : "12"
	},
	"attribute" : {
		"devata" : "सरस्वती",
		"rishi" : "मधुच्छंदा वैश्वामित्रः",
		"chandas" : "गायत्री"
	},
	"samhita" : {
		"lines" : [
			"म{1}हो{0} अ{0}र्णः{1} स{0}र{2}स्व{0}ती{1} प्र{0} चे{2}त{0}य{0}ति{0} के{1}तु{0}ना{2}",
			"धि{0}यो{1} वि{0}श्वा{1} वि{0} रा{2}ज{0}ति{0}"
		]
	},
	"samhitaAux" : {
		"lines" : [
			"म{1}हो अर्ण{1}ः सर{2}स्वती{1} प्र चे{2}तयति के{1}तुना{2} ।",
			"धियो{1} विश्वा{1} वि रा{2}जति ॥"
		]
	},
	"padapaatha" : {
		"lines" : [
			"म{1}हः । अर्णः{2} । सर{2}स्वती । प्र । चे{1}त{1}य{1}ति{1} । के{1}तुना{2} ।",
			"धियः{2} । विश्वाः{2} । वि । रा{1}ज{1}ति{1} ॥"
		]
	},
	"sayanaBhashya" : "<p>द्विविधा हि सरस्वती विग्रहवद्देवता नदीरूपा च । तत्र पूर्वाभ्यामृग्भ्यां विग्रहवती प्रतिपादिता । अनया तु नदीरूपा प्रतिपाद्यते । तादृशी सरस्वती केतुना कर्मणा प्रवाहरूपेण महो अर्णः प्रभूतमुदकं प्र चेतयति । प्रकर्षेण ज्ञापयति । किंच । स्वकीयेन देवतारूपेण विश्वा धियः सर्वाण्यनुष्ठातृप्रज्ञानानि विराजति । विशेषेण दीपयति । अनुष्ठानविषया बुद्धीः सर्वदोत्पादयतीत्यर्थः । सरस्वत्या द्विरूपत्वं यास्को दर्शयति । तत्र सरस्वतीत्येतस्य नदीवद्देवतावच्च निगमा भवंति (नि २-२३) इति । एकशतसंख्याकेषूदकनामस्वर्णः क्षोद इति पठितम् । एतामृचं यास्को व्याचष्ट । महदर्णः सरस्वती प्रचेतयति प्रज्ञापयति केतुना कर्मणा प्रज्ञया वेमानि च सर्वाणि प्रज्ञानान्यभिविराजति । नि ११ । २७ । इति ॥ महो अर्णः । महदिति तकारस्य व्यत्ययेन सकारः । तस्य रुत्वोत्वगुणाः । प्रातिपदिकस्वरेणांतोदात्तः । एङः पदांतादिति पा ६-१-१०९ । इति पूर्वरूपे प्राप्ते प्रकृत्यांतःपादमव्यपरे । पा । ६-१-११५ । इति प्रकृतिभावः । अर्तीत्यर्णः । उदके नुट् च (उ ४-१९६) इत्यसुन्प्रत्ययो नुडागमश्च । केतुना । प्रातिपदिकस्वरेणांतोदात्तः । विश्वाः । विश्वशब्दः क्वन्प्रत्ययांत आद्युदात्तः ॥ ६ ॥ १ ॥ १२ ॥</p>"
}
