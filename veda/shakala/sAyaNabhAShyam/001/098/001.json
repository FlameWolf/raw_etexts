{
	"id" : "1.98.1",
	"classification" : {
		"mandala" : "1",
		"sukta" : "98",
		"ashtaka" : "1",
		"adhyaya" : "7",
		"varga" : "6",
		"anuvaka" : "15",
		"rik" : "1"
	},
	"attribute" : {
		"devata" : "अग्निरग्निर्वैश्वानरो वा",
		"rishi" : "कुत्स आंगिरसः",
		"chandas" : "त्रिष्टुप्"
	},
	"samhita" : {
		"lines" : [
			"वै{1}श्वा{1}न{1}र{0}स्य{2} सु{0}म{1}तौ{0} स्या{2}म{1} रा{0}जा{1} हि{0} कं{1} भु{0}व{2}ना{0}ना{0}म{0}भि{1}श्रीः{0}",
			"इ{1}तो{0} जा{1}तो{0} वि{0}श्व{2}मि{1}दं{0} वि{0} च{2}ष्थे{0} वै{0}श्वा{0}न{1}रो{0} य{2}त{0}ते{1} सू{0}र्ये{2}ण{0}"
		]
	},
	"samhitaAux" : {
		"lines" : [
			"वै{1}श्वा{1}न{1}रस्य{2} सुम{1}तौ स्या{2}म{1} राजा{1} हि कं{1} भुव{2}नानामभि{1}श्रीः ।",
			"इ{1}तो जा{1}तो विश्व{2}मि{1}दं वि च{2}ष्टे वैश्वान{1}रो य{2}तते{1} सूर्ये{2}ण ॥"
		]
	},
	"padapaatha" : {
		"lines" : [
			"वै{1}श्वा{1}न{1}रस्य{2} । सु{1}{5}म{1}तौ । स्या{1}म{1} । राजा{2} । हि । क{1}म् । भुव{2}नानाम् । अ{1}भि{1}{5}श्रीः ।",
			"इ{1}तः । जा{1}तः । विश्व{2}म् । इ{1}दम् । वि । च{1}ष्टे{1} । वै{1}श्वा{1}न{1}रः । य{1}त{1}ते{1} । सूर्ये{2}ण ॥"
		]
	},
	"sayanaBhashya" : "<p class=\"intro\">वैश्वानरस्येति तृचं पंचमं सूक्तं कुत्सस्यार्षं त्रैष्टुभम् । वैश्वानरगुणकोऽग्निः शुद्धाग्निर्वा देवता । तथा चानुक्रांतं ॥ वैश्वानरस्य तृचं वैश्वानरीयमिति । व्यूढस्य चतुर्थेऽहन्याग्निमारुत इदं सूक्तं वैश्वानरीयनिविद्धानम् । व्यूळ्हश्चेदिति खंडे सूत्रितम् । वैश्वानरस्य सुमतौ क ईं व्यक्ताः ॥ आ ८-८ । इति ॥</p><p>वैश्वानरस्य विश्वेषां नराणां लोकांतरनेतृत्वेत स्वामित्वेन वा संबंधिनोऽग्नेः सुमतौ शोभनायामनुग्रहात्मिकायां बुद्धौ स्याम । अनुग्राह्यत्वेन वर्तमाना भवेम । हि कमित्येतद्धिशब्दार्थे । स हि वैश्वानरोऽभिश्रीरभिश्रयणीय आभिमुख्येन सेवितव्यः सन्भुवनानां सर्वेषां भूतजातानां राजा स्वामी भवति यो वैश्वानरोऽग्निरितोऽस्मादरणिद्वयाज्जातमात्र एवेदं सर्वं जगद्वि चष्टे विशेषेण पश्यति पातरुद्यता सूर्येण च यतते संयतते संगच्छते । उद्यंतं वावादित्यमग्निरनुसमारोहति । तै - ब्रा २-१-३-१० । इति तैत्तिरीयकम् । यद्वा पार्थिवस्याग्नेस्तेजांस्युद्गच्छंति । सूर्यकिरणाश्चाधोमुखं प्रसरंति । तयोः संगमनं दृष्ट्वा वैश्वानरो यतते सूर्येणेत्यृषिर्ब्रूते । तथा च यास्कः । अमुतोऽमुष्य रश्मयः प्रादुर्भवंतीतोऽस्यार्चिषस्तयोर्भासोः संसंगं दृष्ट्वैवमवक्ष्यत् (नि ७-२३) इति । एवं भूतस्य महानुभावस्य वैश्वानरस्य सुमतौ स्यामेति संबंधः ॥ वैश्वानरस्य विश्वेषां नराणां संबंधी । नरे । संज्ञायाम् (पा ६-३-१२९) इति पूर्वपदस्य दीर्घत्वम् । तस्येदमित्यण् । सुमतौ । शोभना मतिः सुमतिः । तादौ चेति गतेः प्रकृतिस्वरे प्राप्ते मन् क्तिन्नित्यादिनोत्तरपदांतोदात्तत्वम् । ननु तत्र कारकादित्यनुवृत्तेर्गतेरुत्तरस्य क्तिनो न प्राप्नोति । एवं तर्हि मतिर्मननम् । भावे क्तिन् । शोभनं मननं यस्यां बुद्धौ सा सुमतिः । नञ्सुभ्यामित्युत्तरपदांतोदात्तत्वम् । चष्टे । चक्षिङ् व्यक्तायां वाचि । अयं पश्यतिकर्मा च । अदादित्वाच्छपोलुक् । स्कोः संयोगाद्योरिति कलोपः । यतते । यती प्रयत्नेः ॥ १ ॥</p>"
}
