{
	"id" : "1.22.3",
	"classification" : {
		"mandala" : "1",
		"sukta" : "22",
		"ashtaka" : "1",
		"adhyaya" : "2",
		"varga" : "4",
		"anuvaka" : "5",
		"rik" : "3"
	},
	"attribute" : {
		"devata" : "अश्विनौ",
		"rishi" : "मेधातिथिः काण्वः",
		"chandas" : "गायत्री"
	},
	"samhita" : {
		"lines" : [
			"या{0} वां{1} क{0}शा{1} म{0}धु{2}म{1}त्य{0}श्वि{2}ना{0} सू{1}नृ{0}ता{2}व{0}ती{0}",
			"त{0}या{2} य{1}ज्ञं{0} मि{2}मि{0}क्ष{0}त{0}म्{0}"
		]
	},
	"samhitaAux" : {
		"lines" : [
			"या वां{1} कशा{1} मधु{2}म{1}त्यश्वि{2}ना सू{1}नृता{2}वती ।",
			"तया{2} य{1}ज्ञं मि{2}मिक्षतम् ॥"
		]
	},
	"padapaatha" : {
		"lines" : [
			"या । वा{1}म् । कशा{2} । मधु{2}{5}मती । अश्वि{2}ना । सू{1}नृता{2}{5}वती ।",
			"तया{2} । य{1}ज्ञम् । मि{1}मि{1}क्ष{1}त{1}म् ॥"
		]
	},
	"sayanaBhashya" : "<p>अश्विना हे अश्विनौ देवौ वां युवयोः संबंधिनी या कशाश्चताडिनी विद्यते तया सहागत्य यज्ञमस्मदीयं मिमिक्षतम् । सोमरसेन सेक्तुमिच्छतम् । कशयाश्वान्दृढं ताडयित्वा सहसा समागत्य भवद्विषयां सोमरसाहुतिं निष्पादयितुमुद्युक्तौ भवतमित्यर्थः । कीदृशी कशा । मधुमती । अर्णः क्षोद इत्यादिष्वेकशतसंख्याकेषूदकनामसु मधु पुरीषमिति पठितम् । तस्मादुदकवतीत्युक्तं भवति । अश्वस्य शीघ्रगत्या यत्स्वेदोदकं स्रवति तेनेयं कशाक्लिन्नेत्यर्थः । सूनृतावती प्रियसत्यवाग्युक्ता । तीव्रेण कशाताडनेन यो ध्वनिर्निष्पद्यते ताडनवेलायामश्वारूढेन च य आक्रोशः क्रियते तदुभयं शीघ्रगमनहेतुत्वेन यजमानस्य प्रियम् । यद्वा । श्लोको धारेत्यादिषु सप्तपंचाशद्वाङ्नामसु कशा धिषणेति पठितम् । अश्विनीर्या वाक् मधुमती माधुर्योपेता पारुष्यरहिता सूनृतावती प्रियत्वसत्यत्वोपेता । फलप्रदानविषयेत्यर्थः । तया वाचा युक्तौ यज्ञ मिमिक्षतमिति योजनीयं ॥ कशा । कश गतिशातनयोः । पचाद्यच् । वृषादित्वादाद्युदात्तः । सूनृतावती । ऊन परिहाणे । सुष्ठूनयत्यप्रियमिति सून् । तथाविधमृतं सत्यं यस्यां वाचि सा सूनृता । नञ् सुभायमित्युत्तरपदांतोदात्तत्वं बाधित्वा परादिश्छंदसि बहुलमिति ऋकार उदात्तः । सा यस्या अस्ति सा कशा सूनृतावतीति कशायाः संज्ञा । एवं नामा या कशेत्यर्थः । संज्ञायाम् (पा ८-२-११) इति मतुपो वत्वम् । मिमिक्षतम् । मिहे सन् । हलंताच्च (पा १-२-१०) इति कित्त्वाद्गुणाभावः ॥ ढत्वकत्वषत्वानि ॥ ३ ॥</p>"
}
