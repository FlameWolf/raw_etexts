{
	"id" : "1.51.5",
	"classification" : {
		"mandala" : "1",
		"sukta" : "51",
		"ashtaka" : "1",
		"adhyaya" : "4",
		"varga" : "9",
		"anuvaka" : "10",
		"rik" : "5"
	},
	"attribute" : {
		"devata" : "इंद्रः",
		"rishi" : "सव्य आंगिरसः",
		"chandas" : "जगती"
	},
	"samhita" : {
		"lines" : [
			"त्वं{0} मा{1}या{0}भि{1}र{0}प{2} मा{1}यि{0}नो{2}{5}ध{0}मः{0} स्व{1}धा{0}भि{1}र्ये{0} अ{0}धि{1} शु{0}प्ता{1}व{0}जु{2}ह्व{0}त{0}",
			"त्वं{0} पि{0}प्रो{2}नृड़्{0}म{0}णः{1} प्रा{0}रु{2}जः{1} पु{0}रः{1} प्र{0} ऋ{1}जि{0}श्वा{2}नं{0} द{0}स्यु{1}ह{0}त्ये{2}ष्वा{0}वि{0}थ{0}"
		]
	},
	"samhitaAux" : {
		"lines" : [
			"त्वं मा{1}याभि{1}रप{2} मा{1}यिनो{2}{5}धमः स्व{1}धाभि{1}र्ये अधि{1} शुप्ता{1}वजु{2}ह्वत ।",
			"त्वं पिप्रो{2}र्नृमण{1}ः प्रारु{2}ज{1}ः पुर{1}ः प्र ऋ{1}जिश्वा{2}नं दस्यु{1}हत्ये{2}ष्वाविथ ॥"
		]
	},
	"padapaatha" : {
		"lines" : [
			"त्वम् । मा{1}याभिः{2} । अप{2} । मा{1}यिनः{2} । अ{1}ध{1}मः{1} । स्व{1}धाभिः{2} । ये । अधि{2} । शुप्तौ{2} । अजु{2}ह्वत ।",
			"त्वम् । पिप्रोः{2} । नृ{1}{5}म{1}नः{1} । प्र । अ{1}रु{1}जः{1} । पुरः{2} । प्र । ऋ{1}जिश्वा{2}नम् । द{1}स्यु{1}{5}हत्ये{2}षु । आ{1}वि{1}थ{1} ॥"
		]
	},
	"sayanaBhashya" : "<p>हे इंद्र त्वं मायाभिर्जयोपायज्ञानैः । मायेति ज्ञाननाम । शची मायेति तन्नामसु पाठात् । यद्वा मायाभिर्लोकप्रसिद्धैः कपटैः । मायिन उक्तलक्षणमायोपेतान्वृत्रादीनसुरानपाधमः । अपाजीगमः । धमतिर्गतिकर्मेति यास्कः (नि ६-२) येऽसुराः स्वधाभिर्हविर्लक्षणैरन्नैः शुप्तावधि शोभमाने स्वकीये मुख एवाजुह्वत आहौषु नाग्नौ । तानसुरानिति पूर्वेण संबंधः । तथा च कौषीतकिभिराम्नायते । असुरा वा आत्मन्न जुहवुरुद्वातेऽग्नौ ते पराभवन्निति । वाजसनेयिभिरप्याम्नातम् । देवाश्च ह वा असुराश्चास्पर्धंत ततो हासुरा अभिमानेन कस्मै च न जुहुम इति स्वेष्वेवास्येषु जुह्वतश्चेरुस्ते पराबभूवुरिति । तथा हे नृमणो नृषु यजमानेषु रक्षितव्येष्वनुग्रहबुद्धियुक्त त्वं पिप्रोः पूरयितुरेतन्नाम्नोऽसुरस्य पुरः पुराणि निवासस्थानानि प्रारुजः । प्राभांक्षीः । एवं कृत्वा तेना सुरेणोपद्रुतमृजिश्वानमृजुगमनमेतत्संज्ञ कं स्तोतारं दस्यु हत्येषु दस्यू नामु पक्षपयितृणां हननेन युक्तेषु संग्रामेषु । यद्वा । दस्यूनां हनने निमित्तभूतेषु । प्राविथ । प्रकर्षेण ररक्षिथ । मायिनः । मायाशब्दस्य व्रीह्यादिषु पाठात् व्रीह्यादिभ्यश्चेति मत्वर्थीय इनिः । शुप्तौ । शुभ दीप्तौ । कर्मणि क्तिन् । तितुत्रेत्यादिनेट् प्रतिषेधः । झषस्तथोरिति धत्वाभावश्छांदसः । खरि च (पा ८-४-५५) इति चर्त्वं अजुह्वत । जुहोतेर्लङि व्यत्ययेनात्मनेपदम् । अदभ्यस्तात् (पा ७-१-४) इति झस्यादेशः । हुत्नुवोः सार्वधातुक इति यणादेशः । पिप्नोः । पृ पालनपूरणयोः । पृभिदिव्यधीत्यादिना । उ २४ । कु प्रत्ययः । उदोष्ठ्यपूर्वस्येत्यत्र बहुलं छंदसीत्युक्तत्वादुत्वाभावः । छांदसं द्विर्वचनम् । अभ्यासस्योरदत्वहलादि शेषाः । अर्तिपिपर्त्योश्च बहुलं छंदसीत्यभ्यासस्येत्वम् । यणादेशः । नृमणः । नृषु मनो यस्य । छंदस्यृदवग्रहात् (पा ८-४-२६) इति णत्वम् । अरुजः । रुजो भंगे । तस्य ङित्त्वाद्गुणाभावः । ऋजिश्वानम् । ऋज्वश्नुते प्राप्नोतीत्यृजिश्वा । पृषोदरादिः । दस्युहत्येषु । हन हिंसागत्योः । हनस्त च (पा ३-१-१०८) इति भावे क्यप्प्रत्ययस्तकारश्चांतादेशः । दस्यूनां हत्या येषु संग्रामेषु । परादिश्चंदसि बहुलमित्युत्तरपदाद्युदात्तत्वम् । तत्पुरुषपक्षे तु कृदुत्तरपदप्रकृतिस्वरत्वम् । आविथ । अव रक्षणे ॥ ५ ॥</p>"
}
