{
	"id" : "1.90.4",
	"classification" : {
		"mandala" : "1",
		"sukta" : "90",
		"ashtaka" : "1",
		"adhyaya" : "6",
		"varga" : "17",
		"anuvaka" : "14",
		"rik" : "4"
	},
	"attribute" : {
		"devata" : "विश्वेदेवाः",
		"rishi" : "गोतमो राहूगणः",
		"chandas" : "गायत्री"
	},
	"samhita" : {
		"lines" : [
			"वि नः॑ प॒थः सु॑वि॒ताय॑ चि॒यंत्विंद्रो॑ म॒रुतः॑",
			"पू॒षा भगो॒ वंद्या॑सः"
		]
	},
	"samhitaAux" : {
		"lines" : [
			"वि नः॑ प॒थः सु॑वि॒ताय॑ चि॒यन्त्विन्द्रो॑ म॒रुतः॑ ।",
			"पू॒षा भगो॒ वन्द्या॑सः ॥"
		]
	},
	"padapaatha" : {
		"lines" : [
			"वि । नः॒ । प॒थः । सु॒वि॒ताय॑ । चि॒यन्तु॑ । इन्द्रः॑ । म॒रुतः॑ ।",
			"पू॒षा । भगः॑ । वन्द्या॑सः ॥"
		]
	},
	"sayanaBhashya" : "<p>वंद्यासः सर्वैर्वंदनीयाः स्तोतव्या नमस्कर्तव्या वेंद्रादयो देवानोऽस्माकं पथो मार्गान्वि चियंतु । विचिन्वंतु । अशोभनेभ्यो मार्गेभ्यः सकाशात्पृथक्कुर्वंतु । किमर्थम् । सुविताय सुष्ठु प्राप्तव्याय स्वर्गादिफलाय ॥ पथः । शसि भस्य टीर्लोप इति टलोपः । उदात्तनिवृत्तिस्वरेण शस उदात्तत्वम् । सुविताय । इण् गतावित्यस्मात्कर्मणि निष्ठा । तन्वादीनां छंदसि बहुलमुपसंखानमित्युवङ् । गतिरनंतर इति पूर्वपदप्रकृतिस्वरत्वे प्राप्ते सूपमानात् क्त इत्युत्तरपदांतोदात्तत्वम् । चियंतु । चिञ् चयने । बहुलं छंदसीति विकरणस्य लुक् । इयण् । पादादित्वान्निघाताभावः । वंद्यासः । वदि अभिवादनस्तुत्योः । ऋहलोर्ण्यत् । ईडवंदवृशंसदुहां ण्यत इत्याद्युदात्तत्वम् । आज्जसेरसुक् ॥ ४ ॥</p>"
}
