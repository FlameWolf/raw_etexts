{
	"id" : "1.113.2",
	"classification" : {
		"mandala" : "1",
		"sukta" : "113",
		"ashtaka" : "1",
		"adhyaya" : "8",
		"varga" : "1",
		"anuvaka" : "16",
		"rik" : "2"
	},
	"attribute" : {
		"devata" : "उषाः",
		"rishi" : "कुत्स आंगिरसः",
		"chandas" : "त्रिष्टुप्"
	},
	"samhita" : {
		"lines" : [
			"रु{0}श{2}द्व{0}त्सा{1} रु{0}श{2}ती{0} श्वे{1}त्या{0}गा{1}दा{0}रै{2}गु{0} कृ{1}ष्णा{0} स{0}द{2}ना{0}न्य{0}स्याः{0}",
			"स{1}मा{1}न{0}बं{2}धू{0} अ{1}मृ{0}ते{2} अ{0}नू{1}ची{0} द्या{0}वा{1} व{0}र्णं{2} च{0}र{0}त{0} आ{0}मि{0}ना{1}ने{0}"
		]
	},
	"samhitaAux" : {
		"lines" : [
			"रुश{2}द्वत्सा{1} रुश{2}ती श्वे{1}त्यागा{1}दारै{2}गु कृ{1}ष्णा सद{2}नान्यस्याः ।",
			"स{1}मा{1}नब{2}न्धू अ{1}मृते{2} अनू{1}ची द्यावा{1} वर्णं{2} चरत आमिना{1}ने ॥"
		]
	},
	"padapaatha" : {
		"lines" : [
			"रुश{2}त्{5}वत्सा । रुश{2}ती । श्वे{1}त्या । आ । अ{1}गा{1}त् । अरै{2}क् । ऊं{1} इति{2} । कृ{1}ष्णा । सद{2}नानि । अ{1}स्याः{1} ।",
			"स{1}मा{1}नब{2}न्धू{1} इति{2} स{1}मा{1}न{5}ब{2}न्धू । अ{1}मृते{1} इति{2} । अ{1}नू{1}ची इति{2} । द्यावा{2} । वर्ण{2}म् । च{1}र{1}तः{1} । आ{1}मि{1}ना{1}ने इत्या{2}{5}मि{1}ना{1}ने ॥"
		]
	},
	"sayanaBhashya" : "<p>श्वेत्येत्युषसो नामधेयम् । रुशती दीप्ता श्वेत्या श्वेतवर्णोषा रुशद्वत्सा रुशद्दीप्तः सूर्यो वत्सो यस्याः सा तथोक्ता । यथा मातुः समीपे वत्सः संचरति । एवमुषसः समीपे सूर्यस्य नित्यमवस्थानात्तद्वत्सत्वम् । अथवा यथा वत्सो मातुः स्तन्यं रसं पिबन्हरति । एवमुषसोऽवश्यायाख्यं रसं पिबन्वत्स इत्युच्यते । तादृशी सत्यागात् । आगतवती आगतवती । आगताया अस्या उषसः कृष्णा कृष्णवर्णा रात्रिः सदनानि स्थानानि स्वकीयांत्यार्धयामलक्षणान्यरैक् । आरेचितवती । कल्पितवती । दत्तवतीत्यर्थः । उ इत्येतत्पादपूरणम् । अपि चैते रात्र्युषसौ समानबंधू समानेनैकेन सूर्याख्येन बंधुना सख्या युक्ते । यद्वा । सूर्येण सह संबद्धे । यथोषा उदेष्यता सूर्येण संबद्धा एवं रात्रिरप्यस्तंयता सूर्येण संबद्दा । अमृते मरणरहिते कालात्मकतया नित्यत्वात् अनूची अन्वंचंत्यौ । प्रथमं रात्रिः पश्चादुषा इत्यनेन क्रमेण गच्छंत्यौ । यद्वा सूर्यगत्यनुसारेण गच्छंत्यौ । एवंभूते वर्णं सर्वेषां प्राणिनां रूपमामिनाने । जरयंत्यौ । यद्वा स्वकीयं रूपं हिंसंत्यौ । उषसा नैशं तमो निवर्त्यते प्रकाशात्मकमुषसो रूपं रात्र्या । एवंविधे सत्यौ द्यावा द्योतमाने चरतः । प्रतिदिवसमावर्तेते । यद्वा । द्यावा नभसांतरिक्षमार्गेण चरतः । प्रतिदिवसं गच्छतम् । अत्र निरुक्तम् । रुशद्वत्सा सूर्यवत्सा रुशदिति वर्णनाम रोचतेर्ज्वलतिकर्मणः । सूर्यमस्या वत्समाह साहचर्याद्रसहरणाद्वा । रुशती श्वेत्यागात् । श्वेत्या श्वेततेररिचत्कृष्णा सदनान्यस्याः कृष्णवर्णा रात्रिः कृष्णं कृष्यतेर्निकृष्टो वर्णः । अथैने संस्तौति समानबंधू समानबंधने अमृते अमरणधर्माणावनूची अनूच्यावितरेतरमभिप्रेत्य द्यावा वर्णं चरतस्ते एव द्यावौ द्योतनादपि वा द्यावा चरतस्तया सह चरत इति स्यादामिनाने आमिन्वाने अन्योन्यस्याध्यात्मं कुर्वाणे (नि २-२०) अति । श्वेत्या । श्विता वर्णे । अस्माण्ण्यंतादचो यदिति भावे यत् । णिलोपः । अर्शआदित्वान्मत्वर्थीयोऽच् । अमृते । मृतं मरणमनयोर्नास्तीति बहुव्रीहौ नञो जरमरमित्रमृता इत्युत्तरपदाद्युदात्तत्वम् । अनूची । अनुपूर्वादंचतेर्ऋत्विगित्यादिना क्विन् । अनिदितामिति नलोपः । अंचतेश्चोपसंख्यानमिति ङीप् । अच इत्यकारलोपे चाविति दीर्घः । अनुदात्तस्य च यत्रोदात्तलोप इति ङीप उदात्तत्वम् । सुपां सुलुगिति विभक्तेर्लुक् । आमिनाने । मीङ् हीसायाम् । क्रैय्यादिकः । शानचि मिनातेर्निगम इति ह्रस्वत्वं ॥ २ ॥</p>"
}
