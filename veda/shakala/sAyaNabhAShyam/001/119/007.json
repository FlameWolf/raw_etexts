{
	"id" : "1.119.7",
	"classification" : {
		"mandala" : "1",
		"sukta" : "119",
		"ashtaka" : "1",
		"adhyaya" : "8",
		"varga" : "21",
		"anuvaka" : "17",
		"rik" : "7"
	},
	"attribute" : {
		"devata" : "अश्विनौ",
		"rishi" : "कक्षीवान् दैर्घतमस औशिजः",
		"chandas" : "जगती"
	},
	"samhita" : {
		"lines" : [
			"यु{1}वं{0} वं{0}द{2}नं{1} नि{0}ऋड़्{2}तं{0} ज{0}र{1}ण्य{0}या{1} र{0}थं{1} न{0} द{2}स्रा{0} क{0}र{1}णा{0} स{0}मि{2}न्व{0}थः{0}",
			"क्षे{0}त्रा{1}दा{0} वि{0}प्रं{2} ज{0}न{0}थो{0} वि{0}प{1}न्य{0}या{1} प्र{0} वा{1}म{0}त्र{2} वि{0}ध{1}ते{0} दं{1}स{0}ना{2} भु{0}व{0}त्{0}"
		]
	},
	"samhitaAux" : {
		"lines" : [
			"यु{1}वं वन्द{2}नं{1} निरृ{2}तं जर{1}ण्यया{1} रथं{1} न द{2}स्रा कर{1}णा समि{2}न्वथः ।",
			"क्षेत्रा{1}दा विप्रं{2} जनथो विप{1}न्यया{1} प्र वा{1}मत्र{2} विध{1}ते दं{1}सना{2} भुवत् ॥"
		]
	},
	"padapaatha" : {
		"lines" : [
			"यु{1}वम् । वन्द{2}नम् । निः{5}ऋ{2}तम् । ज{1}र{1}ण्यया{2} । रथ{2}म् । न । द{1}स्रा{1} । क{1}र{1}णा । सम् । इ{1}न्व{1}थः{1} ।",
			"क्षेत्रा{2}त् । आ । विप्र{2}म् । ज{1}न{1}थः{1} । वि{1}प{1}न्यया{2} । प्र । वा{1}म् । अत्र{2} । वि{1}ध{1}ते । दं{1}सना{2} । भु{1}व{1}त् ॥"
		]
	},
	"sayanaBhashya" : "<p>हे दस्रावश्विनौ युवं युवां जरण्यया जरया विर्ऋतं निःशेषेण प्राप्तं वंदनमृषिं करणा कर्मणां कर्तारौ शिल्पकुशलौ युवां समिन्वथः । समधत्तम् । पुनर्युवानमकुरुतम् । तत्र दृष्टांतः । रथं न । यथा कश्चिच्छिल्पी जीर्णं रथं पुनरप्यभिनवं करोति तद्वत् । अपि च विपन्यया स्तुत्या गर्भस्थेन वामदेवेन स्तुतौ संतौ क्षेत्रादा । आकारः समुच्चये । मातुरुदरलक्षणाज्जन्मस्थानाद्विप्रं मेधाविनं तमृषिं जनथः । जनयथश्च । तथा वां युवयोर्दंसना रक्षणात्मकं कर्मात्रास्मै विधते परिचरते यजमानाय प्र भुवत् । प्रभवतु । रक्षितुं समर्थं भवतु ॥ निर्ऋतम् । ऋ गतौ । कर्मणि निष्ठा । गतिरनंतर इति गतेः प्रकृतिस्वरत्वम् । जरण्यया । जरणक्रियार्हा जरण्या । अंत्यावस्थाच्छंदसि चेति यः । करणा । करोतेरन्येभ्योऽपि दृश्यते (पा ३-३-१३०) इति युच् । इन्वथः । इवि व्याप्तौ । इदित्वान्नुम् । भौवादिकः । जनथः । जनी प्रादुर्भावे । णिच्युपधावृद्धिः । जनीजॄष् क्नसुरंज इति मित्त्वान्मितां ह्रस्व इति ह्रस्वत्वम् । छंदस्युभयथेति शप आर्धधातुकत्वाण्णेरनिटीति णिलोपः । विपन्यया । पन स्तुतौ । अघ्न्यादयश्चेति भावे यत् । व्यत्ययेनांतोदात्तत्वम् । विधते । विध विधाने । तौदादिकः । लटः शतृ । शतुरनुम इति विभक्तेरुदात्तत्वम् । भुवत् । भवतेर्लेट्यडागमः । बहुलं छंदसीति शपो लुक् । भूसुर्वोस्तिङीति गुणप्रतिषेधः ॥ ७ ॥</p>"
}
