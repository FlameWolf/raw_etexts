{
	"id" : "1.10.6",
	"classification" : {
		"mandala" : "1",
		"sukta" : "10",
		"ashtaka" : "1",
		"adhyaya" : "1",
		"varga" : "19",
		"anuvaka" : "3",
		"rik" : "6"
	},
	"attribute" : {
		"devata" : "इंद्रः",
		"rishi" : "मधुच्छंदा वैश्वामित्रः",
		"chandas" : "अनुष्टुप्"
	},
	"samhita" : {
		"lines" : [
			"त{0}मि{0}त्स{2}खि{1}त्व{0} ई{2}म{0}हे{1} तं{0} रा{1}ये{0} तं{0} सु{1}वी{0}र्ये{2}",
			"स{0} श{1}क्र{0} उ{1}त{0} नः{2} श{0}क{1}दिं{0}द्रो{1} व{0}सु{1} द{0}य{2}मा{0}नः{0}"
		]
	},
	"samhitaAux" : {
		"lines" : [
			"तमित्स{2}खि{1}त्व ई{2}महे{1} तं रा{1}ये तं सु{1}वीर्ये{2} ।",
			"स श{1}क्र उ{1}त नः{2} शक{1}दिन्द्रो{1} वसु{1} दय{2}मानः ॥"
		]
	},
	"padapaatha" : {
		"lines" : [
			"तम् । इत् । स{1}खि{1}{5}त्वे । ई{1}म{1}हे{1} । तम् । रा{1}ये । तम् । सु{1}{5}वीर्ये{2} ।",
			"सः । श{1}क्रः । उ{1}त । नः{1} । श{1}क{1}त् । इन्द्रः{2} । वसु{2} । दय{2}मानः ॥"
		]
	},
	"sayanaBhashya" : "<p>सखित्वे निमित्तभूते सति तमित्तमेवेंद्रमीमहे । प्राप्नुमः । तथा राये धनार्थं तमीमहे । तथा सुवीर्ये शोभनसामर्थ्यनिमित्तं तमीमहे । उतापि च शक्रः शक्तिमान्स इंद्रो नोऽस्मभ्यं वसु धनं दयमानः प्रयच्छन् शकत् । अस्मदीयरक्षणे शक्तोऽभूत् । सप्तदशयाच्ञा कर्मस्वीमहे यामीति पठितम् । तदनुसारेणेंद्रं याचामह इति व्याख्येयं ॥ सख्युर्भावः सखित्वम् । तस्य भावस्त्वतलौ (पा ५-१-११९) इति त्वः । प्रत्ययस्वरेणोदात्तः । ईमहे । ईङ् गतौ । ङित्त्वादात्मनेपदम् (पा १-३-१२) दिवादिभ्यः श्यन् । बहुलं छंदसीति श्यनो लुक् । तिङ्ङतिङ इति निघातः । राये । ऊडिदमिति विभक्तेरुदात्तत्वम् । सुवीर्ये । शोभनं वीर्यं यस्यासौ सुवीर्यः भवितृवाचिनानेन भावो लक्ष्यते । सुवीर्यत्व इत्यर्थः बहुव्रीहावित्यनुवृत्तौ वीरवीर्यौ च । ६-२-१२० । इत्युत्तरपदाद्युदात्तत्वम् । शक्नोतीति शक्रः । स्फायितंचिवंचिशकीत्यादिना रक् । प्रत्ययस्वरः । शकत् । शक्लृशक्तौ । धातुसंबंधाधिकारे छंदसि लुङ् लङ् लिटः (पा ३-४-६) इति लुङ् । यतः शक्नोत्यतस्तमीमह इति धातुसंबंधः । लुङस्तिप् । पुषादिद्युताद्य्लृदितः परस्मैपदेषु (पा ३-१-५५) इति च्लेरङादेशः । बहुलं छंदसि (पा ६-४-७५) इत्यडाग माभावः । तिङ्ङतिङ इति निघातः । वसु । निदित्यनुवृत्तौ वसेरुप्रत्ययः (उ १-११) नित्त्वादाद्युदात्तत्वम् । दयमानः । दय दानगतिरक्षणहिंसादानेषु । अनुदात्तेत्वादात्मनेपदम् । लटः शानजादेशः (पा ३-२-१२४) शपः पित्त्वादनुदात्तश्वम् । शानचश्चित इत्यंतोदात्तत्वं बाधित्वादुपदेशाच्छप उत्तरत्वेन परत्वाल्लसार्वधातुकत्वादनुदात्तत्वम् । धातुस्वर एव शिष्यते ॥ १९ ॥ ६ ॥</p>"
}
