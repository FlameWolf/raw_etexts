{
	"id" : "1.10.9",
	"classification" : {
		"mandala" : "1",
		"sukta" : "10",
		"ashtaka" : "1",
		"adhyaya" : "1",
		"varga" : "20",
		"anuvaka" : "3",
		"rik" : "9"
	},
	"attribute" : {
		"devata" : "इंद्रः",
		"rishi" : "मधुच्छंदा वैश्वामित्रः",
		"chandas" : "अनुष्टुप्"
	},
	"samhita" : {
		"lines" : [
			"आ{0}श्रु{2}त्क{0}र्ण{0} श्रु{1}धी{0} ह{0}वं{1} नू{0} चि{2}द्द{0}धि{0}ष्व{0} मे{1} गि{0}रः{2}",
			"इं{0}द्र{1} स्तो{0}म{2}मि{1}मं{0} म{0}म{2} कृ{1}ष्वा{0} यु{1}ज{0}श्चि{1}दं{0}त{2}र{0}म्{0}"
		]
	},
	"samhitaAux" : {
		"lines" : [
			"आश्रु{2}त्कर्ण श्रु{1}धी हवं{1} नू चि{2}द्दधिष्व मे{1} गिरः{2} ।",
			"इन्द्र{1} स्तोम{2}मि{1}मं मम{2} कृ{1}ष्वा यु{1}जश्चि{1}दन्त{2}रम् ॥"
		]
	},
	"padapaatha" : {
		"lines" : [
			"आश्रु{2}त्{5}कर्ण । श्रु{1}धि । हव{2}म् । नु । चि{1}त् । द{1}धि{1}ष्व{1} । मे{1} । गिरः{2} ।",
			"इन्द्र{2} । स्तोम{2}म् । इ{1}मम् । मम{2} । कृ{1}ष्व । यु{1}जः । चि{1}त् । अन्त{2}रम् ॥"
		]
	},
	"sayanaBhashya" : "<p>हे अश्रुत्कर्ण सर्वतः श्रोतारौ कर्णौ यस्य तादृगिंद्र हवमस्मदीयमाह्वानं नु क्षिप्रं शृधि । शृणु । मे मम होतुर्गिरश्चित्स्तुतीरपि दधिष्वि । चित्ते धारय । किंच मम मदीयमिमं स्तोमं स्तोत्ररूपं वाक्समूहं युजश्चित्स्वकीयसख्युरप्यंतरं कृष्व । आसन्नं कुरु । यथा वचनं तस्य प्रियं मन्यसे तद्वदस्मदीयस्तुतिष्वपि प्रीतिं कुर्वित्यर्थः ॥ आश्रुत्कर्ण । आ समंताच्छृुणुत इत्याश्रुत् । क्विप् । ह्रस्वस्य तुक् (पा ६-१-७१) तादृशौ कर्णौ यस्य । आमंत्रितस्य चेत्याद्युदात्तत्वम् । श्रुधी । श्र श्रवणे । लोटो हिः । श्रुवः शृ च (पा ३-१-७४) इति विहितश्नोर्बहुलं छंदसीति लुक् । तत्सन्नियोगविष्वत्वाच्छृभावोऽपि निवर्तते । श्रु शृणुपृकृवृभ्यश्छंदसि (पा ६-४-१०२) इति हेर्धिरादेशः सति शिष्टत्वात्प्रत्ययस्वरः । आमंत्रितं पूर्वमविद्यमानवत् (पा ८-१-७२) इत्यविद्यमानवत्त्वेन पदादपरत्वात्तिङ्ङतिङ इति निघातो न भवति । संहितायामन्येषामपि दृश्यत इति दीर्घः । हवम् । ह्वेञ् स्पर्धायां शब्दे च । बहुलं छंदसीत्यनैमित्तिके संप्रसारणे कृते पश्चादुकारांतत्वेन ऋूदोरप् (पा ३-३-५७) इत्यप्प्रत्ययः । अपः पित्त्वाद्धातुस्वरः । नु । संहितायामृचि तुनुघमक्षुतङ्कुत्रोरुष्याणाम् (पा ६-३-१३३) इति दीर्घः । चित् । चादिरनुदात्तः । दधिष्व । दधातेर्लोट् । थासः से । सवाभ्यां वामौ (पा ३-४-९१) शपः श्लुः । अभ्यासस्य ह्रस्वत्वादि । छंदस्युभयथेत्यार्धधातुकस्यापि स्वीकारादिडागमः । आकारलोपः । निघातः । मम । तवममौ ङसि (पा ७-२-९६) इत्यनेन मपर्यंतस्य ममादेशः । प्रातिपदिकस्वरेणांतोदात्तत्वे प्राप्ते युष्मदस्मदोर्ङसि (पा ६-१-२११) इत्याद्युदात्तत्वम् । कृष्व । डुकृञ् करणे लोट् । थासः से । सवाभ्यां वामौ । शपो बहुलं छंदसीति लुक् । सति शिष्टत्वात्प्रत्ययस्वरः । पादादित्वान्न निघातः । युजः । सावेकाच इति विभक्तेरुदात्तत्वम् । अंतरं वृषादित्वादाद्युदात्तः ॥ ९ ॥</p>"
}
