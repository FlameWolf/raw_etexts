

  
इ॒षे त्वा । त्वो॒र्जे । ऊ॒र्जे त्वा । त्वा॒ वा॒यवः॑ । वा॒यव॑स्स्थ । स्थो॒पा॒यवः॑ । उ॒पा॒यव॑स्स्थ । उ॒पा॒यव॒ इत्यु॑प-आ॒यवः॑ । स्थ॒ दे॒वः । दे॒वो वः॑ । व॒स्स॒वि॒ता । स॒वि॒ता प्र । प्राऽर्प॑यतु । अ॒र्प॒य॒तु॒ श्रेष्ठ॑तमाय । श्रेष्ठ॑तमाय॒ कर्म॑णे । श्रेष्ठ॑तमा॒येति॒ श्रेष्ठ॑-त॒मा॒य॒ । कर्म॑ण॒ आ । आ प्या॑यध्वम् । प्या॒य॒ध्व॒म॒घ्नि॒याः॒ । अ॒घ्नि॒या॒ दे॒व॒भा॒गम् । दे॒व॒भा॒गमूर्ज॑स्वतीः । दे॒व॒भा॒गमिति॑ देव-भा॒गम् । ऊर्ज॑स्वती॒ पय॑स्वतीः । पय॑स्वती प्र॒जाव॑तीः । प्र॒जाव॑तीरनमी॒वाः । प्र॒जाव॑ती॒रिति॑ प्र॒जा-व॒तीः॒ । अ॒न॒मी॒वा अ॑य॒ख्ष्माः । अ॒य॒ख्ष्मा मा । मा वः॑ । व॒स्स्ते॒नः । स्ते॒न ई॑शत । ई॒श॒त॒ मा । माऽघश॑सः । अ॒घश॑सो रु॒द्रस्य॑ । अ॒घश॑स॒ इत्य॒घ-श॒॒सः॒ । रु॒द्रस्य॑ हे॒तिः । हे॒ति परि॑ । परि॑ वः । वो॒ वृ॒ण॒क्तु॒ । वृ॒ण॒क्तु॒ ध्रु॒वाः । ध्रु॒वा अ॒स्मिन्न् । अ॒स्मिन्गोप॑तौ । गोप॑तौ स्यात । गोप॑ता॒विति॒ गो-प॒तौ॒ । स्या॒त॒ ब॒ह्वीः । ब॒ह्वीर्यज॑मानस्य । यज॑मानस्य प॒शून् । प॒शून्पा॑हि । पा॒हीति॑ पाहि ॥ (1) ॥1॥  
य॒ज्ञस्य॑ घो॒षत् । घो॒षद॑सि । अ॒सि॒ प्रत्यु॑ष्टम् । प्रत्यु॑ष्ट॒॒ रख्षः॑ । प्रत्यु॑ष्ट॒मिति॒ प्रति॑-उ॒ष्ट॒म्॒ । रख्ष॒ प्रत्यु॑ष्टाः । प्रत्यु॑ष्टा॒ अरा॑तयः । प्रत्यु॑ष्टा॒ इति॒ प्रति॑-उ॒ष्टाः॒ । अरा॑तय॒ प्र । प्रेयम् । इ॒यम॑गात् । अ॒गा॒द्धि॒षणा । धि॒षणा॑ ब॒र्‌हिः । ब॒र्‌हिरच्छ॑ । अच्छ॒ मनु॑ना । मनु॑ना कृ॒ता । कृ॒ता स्व॒धया । स्व॒धया॒ वित॑ष्टा । स्व॒धयेति॑ स्व-धया । वित॑ष्टा॒ ते । वित॒ष्टेति॒ वि-त॒ष्टा॒ । त आ । आ व॑हन्ति । व॒ह॒न्ति॒ क॒वयः॑ । क॒वय॑ पु॒रस्तात् । पु॒रस्ताद्दे॒वेभ्यः॑ । दे॒वेभ्यो॒ जुष्टम् । जुष्ट॑मि॒ह । इ॒ह ब॒र्‌हिः । ब॒र्‌हिरा॒सदे । आ॒सदे॑ दे॒वानाम् । आ॒सद॒ इत्या-सदे । दे॒वानाम्परिषू॒तम् । प॒रि॒षू॒तम॑सि । प॒रि॒षू॒तमिति॑ परि-सू॒तम् । अ॒सि॒ व॒र्‌षवृ॑द्धम् । व॒र्‌षवृ॑द्धमसि । व॒र्‌षवृ॑द्ध॒मिति॑ व॒र्‌ष-वृ॒द्ध॒म्॒ । अ॒सि॒ देव॑बर्‌हिः । देव॑बर्‌हि॒र्मा । देव॑बर्‌हि॒रिति॒ देव॑-ब॒र्॒हिः॒ । मा त्वा । त्वा॒ऽन्वक् । अ॒न्वङ्मा । मा ति॒र्यक् । ति॒र्यक्पर्व॑ । पर्व॑ ते । ते॒ रा॒ध्या॒स॒म्॒ । रा॒ध्या॒स॒मा॒च्छे॒त्ता । आ॒च्छे॒त्ता ते । आ॒च्छे॒त्तेत्या-छे॒त्ता । ते॒ मा । मा रि॑षम् । रि॒ष॒न्देव॑बर्‌हिः । देव॑बर्‌हिश्श॒तव॑ल्‌शम् । देव॑बर्‌हि॒रिति॒ देव॑-ब॒र्॒हिः॒ । श॒तव॑ल्‌शँ॒व्वि । श॒तव॑ल्‌श॒मिति॑ श॒त-व॒ल्॒श॒म्॒ । वि रो॑ह । रो॒ह॒ स॒हस्र॑वल्‌शाः । स॒हस्र॑वल्‌शा॒ वि । स॒हस्र॑वल्‌शा॒ इति॑ स॒हस्र॑-व॒ल्॒शाः॒ । (2)  
वि व॒यम् । व॒य रु॑हेम । रु॒हे॒म॒ पृ॒थि॒व्याः । पृ॒थि॒व्यास्स॒म्पृचः॑ । स॒म्पृच॑ पाहि । स॒म्पृच॒ इति॑ सं-पृचः॑ । पा॒हि॒ सु॒स॒म्भृता । सु॒स॒म्भृता त्वा । सु॒स॒म्भृतेति॑ सु-स॒म्भृता । त्वा॒ सम् । सम्भ॑रामि । भ॒रा॒म्यदि॑त्यै । अदि॑त्यै॒ रास्ना । रास्ना॑ऽसि । अ॒सी॒न्द्रा॒ण्यै । इ॒न्द्रा॒ण्यै स॒न्नह॑नम् । स॒न्नह॑नम्पू॒षा । स॒न्नह॑न॒मिति॑ सं-नह॑नम् । पू॒षा ते । ते॒ ग्र॒न्थिम् । ग्र॒न्थिङ्ग्र॑थ्नातु । ग्र॒थ्ना॒तु॒ सः । स ते । ते॒ मा । माऽऽस्थात् । आ स्थात् । स्था॒दिन्द्र॑स्य । इन्द्र॑स्य त्वा । त्वा॒ बा॒हुभ्याम् । बा॒हुभ्या॒मुत् । बा॒हुभ्या॒मिति॑ बा॒हु-भ्या॒म्॒ । उद्य॑च्छे । य॒च्छे॒ बृह॒स्पतेः । बृह॒स्पतेर्मू॒र्ध्ना । मू॒र्ध्ना ह॑रामि । ह॒रा॒म्यु॒रु । उ॒र्व॑न्तरि॑ख्षम् । अ॒न्तरि॑ख्ष॒मनु॑ । अन्वि॑हि । इ॒हि॒ दे॒व॒ङ्ग॒मम् । दे॒व॒ङ्ग॒मम॑सि । दे॒व॒ङ्ग॒ममिति॑ देवं-ग॒मम् । अ॒सीत्य॑सि ॥ (3) ॥2॥  
शुन्ध॑ध्व॒न्दैव्या॑य । दैव्या॑य॒ कर्म॑णे । कर्म॑णे देवय॒ज्यायै । दे॒व॒य॒ज्यायै॑ मात॒रिश्व॑नः । दे॒व॒य॒ज्याया॒ इति॑ देव-य॒ज्यायै । मा॒त॒रिश्व॑नो घ॒र्मः । घ॒र्मो॑ऽसि । अ॒सि॒ द्यौः । द्यौर॑सि । अ॒सि॒ पृ॒थि॒वी । पृ॒थि॒व्य॑सि । अ॒सि॒ वि॒श्वधा॑याः । वि॒श्वधा॑या असि । वि॒श्वधा॑या॒ इति॑ वि॒श्व-धा॒याः॒ । अ॒सि॒ प॒र॒मेण॑ । प॒र॒मेण॒ धाम्ना । धाम्ना॒ दृह॑स्व । दृह॑स्व॒ मा । मा ह्वाः । ह्वा॒र्वसू॑नाम् । वसू॑नाम्प॒वित्रम् । प॒वित्र॑मसि । अ॒सि॒ श॒तधा॑रम् । श॒तधा॑रँ॒व्वसू॑नाम् । श॒तधा॑र॒मिति॑ श॒त-धा॒र॒म्॒ । वसू॑नाम्प॒वित्रम् । प॒वित्र॑मसि । अ॒सि॒ स॒हस्र॑धारम् । स॒हस्र॑धार हु॒तः । स॒हस्र॑धार॒मिति॑ स॒हस्र॑-धा॒र॒म्॒ । हु॒तस्स्तो॒कः । स्तो॒को हु॒तः । हु॒तो द्र॒फ्सः । द्र॒फ्सोऽग्नये । अ॒ग्नये॑ बृह॒ते । बृ॒ह॒ते नाका॑य । नाका॑य॒ स्वाहा । स्वाहा॒ द्यावा॑पृथि॒वीभ्याम् । द्यावा॑पृथि॒वीभ्या॒॒ सा । द्यावा॑पृथि॒वीभ्या॒मिति॒ द्यावा-पृ॒थि॒वीभ्याम् । सा वि॒श्वायुः॑ । वि॒श्वायु॒स्सा । वि॒श्वायु॒रिति॑ वि॒श्व-आ॒युः॒ । सा वि॒श्वव्य॑चाः । वि॒श्वव्य॑चा॒स्सा । वि॒श्वव्य॑चा॒ इति॑ वि॒श्व-व्य॒चाः॒ । सा वि॒श्वक॑र्मा । वि॒श्वक॑र्मा॒ सम् । वि॒श्वक॒र्मेति॑ वि॒श्व-क॒र्मा॒ । सम्पृ॑च्यध्वम् । पृ॒च्य॒ध्व॒मृ॒ता॒व॒रीः॒ । ऋ॒ता॒व॒री॒रू॒र्मिणीः । ऋ॒ता॒व॒री॒रित्यृ॑त-व॒रीः॒ । ऊ॒र्मिणी॒र्मधु॑मत्तमाः । मधु॑मत्तमा म॒न्द्राः । मधु॑मत्तमा॒ इति॒ मधु॑मत्-त॒माः॒ । म॒न्द्रा धन॑स्य । धन॑स्य सा॒तये । सा॒तये॒ सोमे॑न । सोमे॑न त्वा । त्वा । आ त॑नच्मि । त॒न॒च्मीन्द्रा॑य । इन्द्रा॑य॒ दधि॑ । दधि॒ विष्णो । विष्णो॑ ह॒व्यम् । विष्णो॒ इति॒ विष्णो । ह॒व्य र॑ख्षस्व । र॒ख्ष॒स्वेति॑ रख्षस्व ॥ (4) ॥3॥  
कर्म॑णे वाम् । वा॒न्दे॒वेभ्यः॑ । दे॒वेभ्य॑श्शकेयम् । श॒के॒यँ॒व्वेषा॑य । वेषा॑य त्वा । त्वा॒ प्रत्यु॑ष्टम् । प्रत्यु॑ष्ट॒॒ रख्षः॑ । प्रत्यु॑ष्ट॒मिति॒ प्रति॑-उ॒ष्ट॒म्॒ । रख्ष॒ प्रत्यु॑ष्टाः । प्रत्यु॑ष्टा॒ अरा॑तयः । प्रत्यु॑ष्टा॒ इति॒ प्रति॑-उ॒ष्टाः॒ । अरा॑तयो॒ धूः । धूर॑सि । अ॒सि॒ धूर्व॑ । धूर्व॒ धूर्व॑न्तम् । धूर्व॑न्त॒न्धूर्व॑ । धूर्व॒ तम् । तँय्यः । योऽस्मान् । अ॒स्मान्धूर्व॑ति । धूर्व॑ति॒ तम् । तन्धूर्व । धू॒र्व॒ यम् । यँव्व॒यम् । व॒यन्धूर्वा॑मः । धूर्वा॑म॒स्त्वम् । त्वन्दे॒वानाम् । दे॒वाना॑मसि । अ॒सि॒ सस्नि॑तमम् । सस्नि॑तम॒म्पप्रि॑तमम् । सस्नि॑तम॒मिति॒ सस्नि॑-त॒म॒म्॒ । पप्रि॑तम॒ञ्जुष्ट॑तमम् । पप्रि॑तम॒मिति॒ पप्रि॑-त॒म॒म्॒ । जुष्ट॑तमँ॒व्वह्नि॑तमम् । जुष्ट॑तम॒मिति॒ जुष्ट॑-त॒म॒म्॒ । वह्नि॑तमन्देव॒हूत॑मम् । वह्नि॑तम॒मिति॒ वह्नि॑-त॒म॒म्॒ । दे॒व॒हूत॑म॒मह्रु॑तम् । दे॒व॒हूत॑म॒मिति॑ देव-हूत॑मम् । अह्रु॑तमसि । अ॒सि॒ ह॒वि॒र्धानम् । ह॒वि॒र्धान॒न्दृह॑स्व । ह॒वि॒र्धान॒मिति॑ हविः-धानम् । दृह॑स्व॒ मा । मा ह्वाः । ह्वा॒र्मि॒त्रस्य॑ । मि॒त्रस्य॑ त्वा । त्वा॒ चख्षु॑षा । चख्षु॑षा॒ प्र । प्रेख्षे । ई॒ख्षे॒ मा । मा भेः । भेर्मा । मा सम् । सँव्वि॑क्थाः । वि॒क्था॒ मा । मा त्वा । त्वा॒ हि॒॒सि॒ष॒म्॒ । (5)  
हि॒॒॒सिष॒मु॒रु । उ॒रु वाता॑य । वाता॑य दे॒वस्य॑ । दे॒वस्य॑ त्वा । त्वा॒ स॒वि॒तुः । स॒वि॒तु प्र॑स॒वे । प्र॒स॒वेऽश्विनोः । प्र॒स॒व इति॑ प्र-स॒वे । अ॒श्विनोर्बा॒हुभ्याम् । बा॒हुभ्याम्पू॒ष्णः । बा॒हुभ्या॒मिति॑ बा॒हु-भ्या॒म्॒ । पू॒ष्णो हस्ताभ्याम् । हस्ताभ्याम॒ग्नये । अ॒ग्नये॒ जुष्टम् । जुष्ट॒न्निः । निर्व॑पामि । व॒पा॒म्य॒ग्नीषोमाभ्याम् । अ॒ग्नीषोमाभ्यामि॒दम् । अ॒ग्नीषोमाभ्या॒मित्य॒ग्नी-सोमाभ्याम् । इ॒दन्दे॒वानाम् । दे॒वाना॑मि॒दम् । इ॒दमु॑ । उ॒ नः॒ । न॒स्स॒ह । स॒ह स्फा॒त्यै । स्फा॒त्यै त्वा । त्वा॒ न । नाऽरात्यै । अरात्यै॒ सुवः॑ । सुव॑र॒भि । अ॒भि वि । वि ख्ये॑षम् । ख्ये॒षँ॒व्वै॒श्वा॒न॒रम् । वै॒श्वा॒न॒रञ्ज्योतिः॑ । ज्योति॒र्दृह॑न्ताम् । दृह॑न्ता॒न्दुर्याः । दुर्या॒ द्यावा॑पृथि॒व्योः । द्यावा॑पृथि॒व्योरु॒रु । द्यावा॑पृथि॒व्योरिति॒ द्यावा-पृ॒थि॒व्योः । उ॒र्व॑न्तरि॑ख्षम् । अ॒न्तरि॑ख्ष॒मनु॑ । अन्वि॑हि । इ॒ह्यदि॑त्याः । अदि॑त्यास्त्वा । त्वो॒पस्थे । उ॒पस्थे॑ सादयामि । उ॒पस्थ॒ इत्यु॒प-स्थे॒ । सा॒द॒या॒म्यग्ने । अग्ने॑ ह॒व्यम् । ह॒व्य र॑ख्षस्व । र॒ख्ष॒स्वेति॑ रख्षस्व ॥ (6) ॥4॥  
दे॒वो वः॑ । व॒स्स॒वि॒ता । स॒वि॒तोत् । उत्पु॑नातु । पु॒ना॒त्वच्छि॑द्रेण । अच्छि॑द्रेण प॒वित्रे॑ण । प॒वित्रे॑ण॒ वसोः । वसो॒स्सूर्य॑स्य । सूर्य॑स्य र॒श्मिभिः॑ । र॒श्मिभि॒रापः॑ । र॒श्मिभि॒रिति॑ र॒श्मि-भिः॒ । आपो॑ देवीः । दे॒वी॒र॒ग्रे॒पु॒वः॒ । अ॒ग्रे॒पु॒वो॒ अ॒ग्रे॒गु॒वः॒ । अ॒ग्रे॒पु॒व॒ इत्य॑ग्रे-पु॒वः॒ । अ॒ग्रे॒गु॒वोऽग्रे । अ॒ग्रे॒गु॒व॒ इत्य॑ग्रे-गु॒वः॒ । अग्र॑ इ॒मम् । इ॒मँय्य॒ज्ञम् । य॒ज्ञन्न॑यत । न॒य॒ताऽग्रे । अग्रे॑ य॒ज्ञप॑तिम् । य॒ज्ञप॑तिन्धत्त । य॒ज्ञप॑ति॒मिति॑ य॒ज्ञ-प॒ति॒म्॒ । ध॒त्त॒ यु॒ष्मान् । यु॒ष्मानिन्द्रः॑ । इन्द्रो॑ऽवृणीत । अ॒वृ॒णी॒त॒ वृ॒त्र॒तूर्ये । वृ॒त्र॒तूर्ये॑ यू॒यम् । वृ॒त्र॒तूर्य॒ इति॑ वृत्र-तूर्ये । यू॒यमिन्द्रम् । इन्द्र॑मवृणीध्वम् । अ॒वृ॒णी॒ध्वँ॒व्वृ॒त्र॒तूर्ये । वृ॒त्र॒तूर्ये॒ प्रोख्षि॑ताः । वृ॒त्र॒तूर्य॒ इति॑ वृत्र-तूर्ये । प्रोख्षि॑तास्स्थ । प्रोख्षि॑ता॒ इति॒ प्र-उ॒ख्षि॒ताः॒ । स्था॒ऽग्नये । अ॒ग्नये॑ वः । वो॒ जुष्टम् । जुष्ट॒म्प्र । प्रोख्षा॑मि । उ॒ख्षा॒म्य॒ग्नीषोमाभ्याम् । अ॒ग्नीषोमाभ्या॒॒ शुन्ध॑ध्वम् । अ॒ग्नीषोमाभ्या॒मित्य॒ग्नी-सोमाभ्याम् । शुन्ध॑ध्व॒न्दैव्या॑य । दैव्या॑य॒ कर्म॑णे । कर्म॑णे देवय॒ज्यायै । दे॒व॒य॒ज्याया॒ अव॑धूतम् । दे॒व॒य॒ज्याया॒ इति॑ देव-य॒ज्यायै । अव॑धूत॒॒ रख्षः॑ । अव॑धूत॒मित्यव॑-धू॒त॒म्॒ । रख्षोऽव॑धूताः । अव॑धूता॒ अरा॑तयः । अव॑धूता॒ इत्यव॑-धू॒ताः॒ । अरा॑त॒योऽदि॑त्याः । अदि॑त्या॒स्त्वक् । त्वग॑सि । अ॒सि॒ प्रति॑ । प्रति॑ त्वा । त्वा॒ पृ॒थि॒वी । (7)  
पृ॒थि॒वी वेत्तु । वे॒त्त्व॒धि॒षव॑णम् । अ॒धि॒षव॑णमसि । अ॒धि॒षव॑ण॒मित्य॑धि-सव॑नम् । अ॒सि॒ वा॒न॒स्प॒त्यम् । वा॒न॒स्प॒त्यम्प्रति॑ । प्रति॑ त्वा । त्वाऽदि॑त्याः । अदि॑त्या॒स्त्वक् । त्वग्वेत्तु । वे॒त्त्व॒ग्नेः । अ॒ग्नेस्त॒नूः । त॒नूर॑सि । अ॒सि॒ वा॒चः । वा॒चो वि॒सर्ज॑नम् । वि॒सर्ज॑नन्दे॒ववी॑तये । वि॒सर्ज॑न॒मिति॑ वि-सर्ज॑नम् । दे॒ववी॑तये त्वा । दे॒ववी॑तय॒ इति॑ दे॒व-वी॒त॒ये॒ । त्वा॒ गृ॒ह्णा॒मि॒ । गृ॒ह्णा॒म्यद्रिः॑ । अद्रि॑रसि । अ॒सि॒ वा॒न॒स्प॒त्यः । वा॒न॒स्प॒त्यस्सः । स इ॒दम् । इ॒दन्दे॒वेभ्यः॑ । दे॒वेभ्यो॑ ह॒व्यम् । ह॒व्य सु॒शमि॑ । सु॒शमि॑ शमिष्व । सु॒शमीति॑ सु-शमि॑ । श॒मि॒ष्वेषम् । इष॒मा । आ व॑द । व॒दोर्जम् । ऊर्ज॒मा । आ व॑द । व॒द॒ द्यु॒मत् । द्यु॒मद्व॑दत । द्यु॒मदिति॑ द्यु-मत् । व॒द॒त॒ व॒यम् । व॒य स॑ङ्घा॒तम् । स॒ङ्घा॒तञ्जेष्म । स॒ङ्घा॒तमिति॑ सं-घा॒तम् । जे॒ष्म॒ व॒र्‌षवृ॑द्धम् । व॒र्‌षवृ॑द्धमसि । व॒र्‌षवृ॑द्ध॒मिति॑ व॒र्‌ष-वृ॒द्ध॒म्॒ । अ॒सि॒ प्रति॑ । प्रति॑ त्वा । त्वा॒ व॒र्‌षवृ॑द्धम् । व॒र्‌षवृ॑द्धँव्वेत्तु । व॒र्‌षवृ॑द्ध॒मिति॑ व॒र्‌ष-वृ॒द्ध॒म्॒ । वे॒त्तु॒ परा॑पूतम् । परा॑पूत॒॒ रख्षः॑ । परा॑पूत॒मिति॒ परा-पू॒त॒म्॒ । रख्ष॒ परा॑पूताः । परा॑पूता॒ अरा॑तयः । परा॑पूता॒ इति॒ परा-पू॒ताः॒ । अरा॑तयो॒ रख्ष॑साम् । रख्ष॑साम्भा॒गः । भा॒गो॑ऽसि । अ॒सि॒ वा॒युः । वा॒युर्वः॑ । वो॒ वि । वि वि॑नक्तु । वि॒न॒क्तु॒ दे॒वः । दे॒वो वः॑ । व॒स्स॒वि॒ता । स॒वि॒ता हिर॑ण्यपाणिः । हिर॑ण्यपाणि॒ प्रति॑ । हिर॑ण्यपाणि॒रिति॒ हिर॑ण्य-पा॒णिः॒ । प्रति॑ गृह्णातु । गृ॒ह्णा॒त्विति॑ गृह्णातु ॥ (8) ॥5॥  
अव॑धूत॒॒ रख्षः॑ । अव॑धूत॒मित्यव॑-धू॒त॒म्॒ । रख्षोऽव॑धूताः । अव॑धूता॒ अरा॑तयः । अव॑धूता॒ इत्यव॑-धू॒ताः॒ । अरा॑त॒योऽदि॑त्याः । अदि॑त्या॒स्त्वक् । त्वग॑सि । अ॒सि॒ प्रति॑ । प्रति॑ त्वा । त्वा॒ पृ॒थि॒वी । पृ॒थि॒वी वेत्तु । वे॒त्तु॒ दि॒वः । दि॒वस्स्क॑म्भ॒निः । स्क॒म्भ॒निर॑सि । अ॒सि॒ प्रति॑ । प्रति॑ त्वा । त्वाऽदि॑त्याः । अदि॑त्या॒स्त्वक् । त्वग्वेत्तु । वे॒त्तु॒ धि॒षणा । धि॒षणा॑ऽसि । अ॒सि॒ प॒र्व॒त्या । प॒र्व॒त्या प्रति॑ । प्रति॑ त्वा । त्वा॒ दि॒वः । दि॒वस्स्क॑म्भ॒निः । स्क॒म्भ॒निर्वेत्तु । वे॒त्तु॒ धि॒षणा । धि॒षणा॑ऽसि । अ॒सि॒ पा॒र्व॒ते॒यी । पा॒र्व॒ते॒यी प्रति॑ । प्रति॑ त्वा । त्वा॒ प॒र्व॒तिः । प॒र्व॒तिर्वेत्तु । वे॒त्तु॒ दे॒वस्य॑ । दे॒वस्य॑ त्वा । त्वा॒ स॒वि॒तुः । स॒वि॒तु प्र॑स॒वे । प्र॒स॒वेऽश्विनोः । प्र॒स॒व इति॑ प्र-स॒वे । अ॒श्विनोर्बा॒हुभ्याम् । बा॒हुभ्याम्पू॒ष्णः । बा॒हुभ्या॒मिति॑ बा॒हु-भ्या॒म्॒ । पू॒ष्णो हस्ताभ्याम् । हस्ताभ्या॒मधि॑ । अधि॑ वपामि । व॒पा॒मि॒ धा॒न्यम् । धा॒न्य॑मसि । अ॒सि॒ धि॒नु॒हि । धि॒नु॒हि दे॒वान् । दे॒वान्प्रा॒णाय॑ । प्रा॒णाय॑ त्वा । प्रा॒णायेति॑ प्र-अ॒नाय॑ । त्वा॒ऽपा॒नाय॑ । अ॒पा॒नाय॑ त्वा । अ॒पा॒नायेत्य॑प-अ॒नाय॑ । त्वा॒ व्या॒नाय॑ । व्या॒नाय॑ त्वा । व्या॒नायेति॑ वि-अ॒नाय॑ । त्वा॒ दी॒र्घाम् । दी॒र्घामनु॑ । अनु॒ प्रसि॑तिम् । प्रसि॑ति॒मायु॑षे । प्रसि॑ति॒मिति॒ प्र-सि॒ति॒म्॒ । आयु॑षे धाम् । धा॒न्दे॒वः । दे॒वो वः॑ । व॒स्स॒वि॒ता । स॒वि॒ता हिर॑ण्यपाणिः । हिर॑ण्यपाणि॒ प्रति॑ । हिर॑ण्यपाणि॒रिति॒ हिर॑ण्य-पा॒णिः॒ । प्रति॑ गृह्णातु । गृ॒ह्णा॒त्विति॑ गृह्णातु ॥ (9) ॥6॥  
धृष्टि॑रसि । अ॒सि॒ ब्रह्म॑ । ब्रह्म॑ यच्छ । य॒च्छाऽप॑ । अपाऽग्ने । अ॒ग्ने॒ऽग्निम् । अ॒ग्निमा॒मादम् । आ॒माद॑ञ्जहि । आ॒माद॒मित्या॑म-अदम् । ज॒हि॒ निः । निष्क्र॒व्यादम् । क्र॒व्याद॑ सेध । क्र॒व्याद॒मिति॑ क्रव्य-अदम् । से॒धा । आ दे॑व॒यजम् । दे॒व॒यजँ॑व्वह । दे॒व॒यज॒मिति॑ देव-यजम् । व॒ह॒ निर्द॑ग्धम् । निर्द॑ग्ध॒॒ रख्षः॑ । निर्द॑ग्ध॒मिति॒ निः-द॒ग्ध॒म्॒ । रख्षो॒ निर्द॑ग्धाः । निर्द॑ग्धा॒ अरा॑तयः । निर्द॑ग्धा॒ इति॒ निः-द॒ग्धाः॒ । अरा॑तयो ध्रु॒वम् । ध्रु॒वम॑सि । अ॒सि॒ पृ॒थि॒वीम् । पृ॒थि॒वीन्दृ॑ह । दृ॒॒हायुः॑ । आयु॑र्दृह । दृ॒॒ह॒ प्र॒जाम् । प्र॒जान्दृ॑ह । प्र॒जामिति॑ प्र-जाम् । दृ॒॒ह॒ स॒जा॒तान् । स॒जा॒तान॒स्मै । स॒जा॒तानिति॑ स-जा॒तान् । अ॒स्मै यज॑मानाय । यज॑मानाय॒ परि॑ । पर्यू॑ह । ऊ॒ह॒ ध॒र्त्रम् । ध॒र्त्रम॑सि । अ॒स्य॒न्तरि॑ख्षम् । अ॒न्तरि॑ख्षन्दृह । दृ॒॒ह॒ प्रा॒णम् । प्रा॒णन्दृ॑ह । प्रा॒णमिति॑ प्र-अ॒नम् । दृ॒॒हा॒ऽपा॒नम् । अ॒पा॒नन्दृ॑ह । अ॒पा॒नमित्य॑प-अ॒नम् । दृ॒॒ह॒ स॒जा॒तान् । स॒जा॒तान॒स्मै । स॒जा॒तानिति॑ स-जा॒तान् । अ॒स्मै यज॑मानाय । यज॑मानाय॒ परि॑ । पर्यू॑ह । ऊ॒ह॒ ध॒रुणम् । ध॒रुण॑मसि । अ॒सि॒ दिवम् । दिव॑न्दृह । दृ॒॒ह॒ चख्षुः॑ । चख्षु॑र्दृह । (10)  
दृ॒॒ह॒ श्रोत्रम् । श्रोत्र॑न्दृह । दृ॒॒ह॒ स॒जा॒तान् । स॒जा॒तान॒स्मै । स॒जा॒तानिति॑ स-जा॒तान् । अ॒स्मै यज॑मानाय । यज॑मानाय॒ परि॑ । पर्यू॑ह । ऊ॒ह॒ धर्म॑ । धर्मा॑ऽसि । अ॒सि॒ दिशः॑ । दिशो॑ दृह । दृ॒॒ह॒ योनिम् । योनि॑न्दृह । दृ॒॒ह॒ प्र॒जाम् । प्र॒जान्दृ॑ह । प्र॒जामिति॑ प्र-जाम् । दृ॒॒ह॒ स॒जा॒तान् । स॒जा॒तान॒स्मै । स॒जा॒तानिति॑ स-जा॒तान् । अ॒स्मै यज॑मानाय । यज॑मानाय॒ परि॑ । पर्यू॑ह । ऊ॒ह॒ चितः॑ । चित॑स्स्थ । स्थ॒ प्र॒जाम् । प्र॒जाम॒स्मै । प्र॒जामिति॑ प्र-जाम् । अ॒स्मै र॒यिम् । र॒यिम॒स्मै । अ॒स्मै स॑जा॒तान् । स॒जा॒तान॒स्मै । स॒जा॒तानिति॑ स-जा॒तान् । अ॒स्मै यज॑मानाय । यज॑मानाय॒ परि॑ । पर्यू॑ह । ऊ॒ह॒ भृगू॑णाम् । भृगू॑णा॒मङ्गि॑रसाम् । अङ्गि॑रसा॒न्तप॑सा । तप॑सा तप्यध्वम् । त॒प्य॒ध्वँ॒य्यानि॑ । यानि॑ घ॒र्मे । घ॒र्मे क॒पाला॑नि । क॒पालान्युपचि॒न्वन्ति॑ । उ॒प॒चि॒न्वन्ति॑ वे॒धसः॑ । उ॒प॒चि॒न्वन्तीत्यु॑प-चि॒न्वन्ति॑ । वे॒धस॒ इति॑ वे॒धसः॑ ॥ पू॒ष्णस्तानि॑ । तान्यपि॑ । अपि॑ व्र॒ते । व्र॒त इ॑न्द्रवा॒यू । इ॒न्द्र॒वा॒यू वि । इ॒न्द्र॒वा॒यू इतीन्द्र-वा॒यू । वि मु॑ञ्चताम् । मु॒ञ्च॒ता॒मिति॑ मुञ्चताम् ॥ (11) ॥7॥  
सँव्व॑पामि । व॒पा॒मि॒ सम् । समापः॑ । आपो॑ अ॒द्भिः । अ॒द्भिर॑ग्मत । अ॒द्भिरित्य॑त्-भिः । अ॒ग्म॒त॒ सम् । समोष॑धयः । ओष॑धयो॒ रसे॑न । रसे॑न॒ सम् । स रे॒वतीः । रे॒वती॒र्जग॑तीभिः । जग॑तीभि॒र्मधु॑मतीः । मधु॑मती॒र्मधु॑मतीभिः । मधु॑मती॒रिति॒ मधु॑-म॒तीः॒ । मधु॑मतीभिस्सृज्यध्वम् । मधु॑मतीभि॒रिति॒ मधु॑-म॒ती॒भिः॒ । सृ॒ज्य॒ध्व॒म॒द्भ्यः । अ॒द्भ्य परि॑ । अ॒द्भ्य इत्य॑त्-भ्यः । परि॒ प्रजा॑ताः । प्रजा॑तास्स्थ । प्रजा॑ता॒ इति॒ प्र-जा॒ताः॒ । स्थ॒ सम् । सम॒द्भिः । अ॒द्भि पृ॑च्यध्वम् । अ॒द्भिरित्य॑त्-भिः । पृ॒च्य॒ध्व॒ञ्जन॑यत्यै । जन॑यत्यै त्वा । त्वा॒ सम् । सँय्यौ॑मि । यौ॒म्य॒ग्नये । अ॒ग्नये त्वा । त्वा॒ऽग्नीषोमाभ्याम् । अ॒ग्नीषोमाभ्याम्म॒खस्य॑ । अ॒ग्नीषोमाभ्या॒मित्य॒ग्नी-सोमाभ्याम् । म॒खस्य॒ शिरः॑ । शिरो॑ऽसि । अ॒सि॒ घ॒र्मः । घ॒र्मो॑ऽसि । अ॒सि॒ वि॒श्वायुः॑ । वि॒श्वायु॑रु॒रु । वि॒श्वायु॒रिति॑ वि॒श्व-आ॒युः॒ । उ॒रु प्र॑थस्व । प्र॒थ॒स्वो॒रु । उ॒रु ते । ते॒ य॒ज्ञप॑तिः । य॒ज्ञप॑ति प्रथताम् । य॒ज्ञप॑ति॒रिति॑ य॒ज्ञ-प॒तिः॒ । प्र॒थ॒ता॒न्त्वचम् । त्वच॑ङ्गृह्णीष्व । गृ॒ह्णी॒ष्वा॒न्तरि॑तम् । अ॒न्तरि॑त॒॒ रख्षः॑ । अ॒न्तरि॑त॒मित्य॒न्तः-इ॒त॒म्॒ । रख्षो॒ऽन्तरि॑ताः । अ॒न्तरि॑ता॒ अरा॑तयः । अ॒न्तरि॑ता॒ इत्य॒न्तः-इ॒ताः॒ । अरा॑तयो दे॒वः । दे॒वस्त्वा । त्वा॒ स॒वि॒ता । स॒वि॒ता श्र॑पयतु । श्र॒प॒य॒तु॒ वर्‌षि॑ष्ठे । वर्‌षि॑ष्ठे॒ अधि॑ । अधि॒ नाके । नाके॒ऽग्निः । अ॒ग्निस्ते । ते॒ त॒नुवम् । त॒नुव॒म्मा । माऽति॑ । अति॑ धाक् । धा॒गग्ने । अग्ने॑ ह॒व्यम् । ह॒व्य र॑ख्षस्व । र॒ख्ष॒स्व॒ सम् । सम्ब्रह्म॑णा । ब्रह्म॑णा पृच्यस्व । पृ॒च्य॒स्वै॒क॒ताय॑ । ए॒क॒ताय॒ स्वाहा । स्वाहा द्वि॒ताय॑ । द्वि॒ताय॒ स्वाहा । स्वाहा त्रि॒ताय॑ । त्रि॒ताय॒ स्वाहा । स्वाहेति॒ स्वाहा ॥ (12) ॥8॥  
आ द॑दे । द॒द॒ इन्द्र॑स्य । इन्द्र॑स्य बा॒हुः । बा॒हुर॑सि । अ॒सि॒ दख्षि॑णः । दख्षि॑णस्स॒हस्र॑भृष्टिः । स॒हस्र॑भृष्टिश्श॒तते॑जाः । स॒हस्र॑भृष्टि॒रिति॑ स॒हस्र॑-भृ॒ष्टिः॒ । श॒तते॑जा वा॒युः । श॒तते॑जा॒ इति॑ श॒त-ते॒जाः॒ । वा॒युर॑सि । अ॒सि॒ ति॒ग्मते॑जाः । ति॒ग्मते॑जा॒ पृथि॑वि । ति॒ग्मते॑जा॒ इति॑ ति॒ग्म-ते॒जाः॒ । पृथि॑वि देवयजनि । दे॒व॒य॒ज॒न्योष॑ध्याः । दे॒व॒य॒ज॒नीति॑ देव-य॒ज॒नि॒ । ओष॑ध्यास्ते । ते॒ मूलम् । मूल॒म्मा । मा हि॑सिषम् । हि॒॒सि॒ष॒मप॑हतः । अप॑हतो॒ऽररुः॑ । अप॑हत॒ इत्यप॑-ह॒तः॒ । अ॒ररु॑ पृथि॒व्यै । पृ॒थि॒व्यै व्र॒जम् । व्र॒जङ्ग॑च्छ । ग॒च्छ॒ गो॒स्थानम् । गो॒स्थानँ॒व्वर्‌ष॑तु । गो॒स्थान॒मिति॑ गो-स्थानम् । वर्‌ष॑तु ते । ते॒ द्यौः । द्यौर्ब॑धा॒न । ब॒धा॒न दे॑व । दे॒व॒ स॒वि॒तः॒ । स॒वि॒त॒ प॒र॒मस्याम् । प॒र॒मस्याम्परा॒वति॑ । प॒रा॒वति॑ श॒तेन॑ । प॒रा॒वतीति॑ परा-वति॑ । श॒तेन॒ पाशैः । पाशै॒र्यः । योऽस्मान् । अ॒स्मान्द्वेष्टि॑ । द्वेष्टि॒ यम् । यञ्च॑ । च॒ व॒यम् । व॒यन्द्वि॒ष्मः । द्वि॒ष्मस्तम् । तमतः॑ । अतो॒ मा । मा मौक् । मौ॒गप॑हतः । अप॑हतो॒ऽररुः॑ । अप॑हत॒ इत्यप॑-ह॒तः॒ । अ॒ररु॑ पृथि॒व्यै । पृ॒थि॒व्यै दे॑व॒यज॑न्यै । दे॒व॒यज॑न्यै व्र॒जम् । दे॒व॒यज॑न्या॒ इति॑ देव-यज॑न्यै । व्र॒जङ्ग॑च्छ । (13)  
ग॒च्छ॒ गो॒स्थानम् । गो॒स्थानँ॒व्वर्‌ष॑तु । गो॒स्थान॒मिति॑ गो-स्थानम् । वर्‌ष॑तु ते । ते॒ द्यौः । द्यौर्ब॑धा॒न । ब॒धा॒न दे॑व । दे॒व॒ स॒वि॒तः॒ । स॒वि॒त॒ प॒र॒मस्याम् । प॒र॒मस्याम्परा॒वति॑ । प॒रा॒वति॑ श॒तेन॑ । प॒रा॒वतीति॑ परा-वति॑ । श॒तेन॒ पाशैः । पाशै॒र्यः । योऽस्मान् । अ॒स्मान्द्वेष्टि॑ । द्वेष्टि॒ यम् । यञ्च॑ । च॒ व॒यम् । व॒यन्द्वि॒ष्मः । द्वि॒ष्मस्तम् । तमतः॑ । अतो॒ मा । मा मौक् । मौ॒गप॑हतः । अप॑हतो॒ऽररुः॑ । अप॑हत॒ इत्यप॑-ह॒तः॒ । अ॒ररु॑ पृथि॒व्याः । पृ॒थि॒व्या अदे॑वयजनः । अदे॑वयजनो व्र॒जम् । अदे॑वयजन॒ इत्यदे॑व-य॒ज॒नः॒ । व्र॒जङ्ग॑च्छ । ग॒च्छ॒ गो॒स्थानम् । गो॒स्थानँ॒व्वर्‌ष॑तु । गो॒स्थान॒मिति॑ गो-स्थानम् । वर्‌ष॑तु ते । ते॒ द्यौः । द्यौर्ब॑धा॒न । ब॒धा॒न दे॑व । दे॒व॒ स॒वि॒तः॒ । स॒वि॒त॒ प॒र॒मस्याम् । प॒र॒मस्याम्परा॒वति॑ । प॒रा॒वति॑ श॒तेन॑ । प॒रा॒वतीति॑ परा-वति॑ । श॒तेन॒ पाशैः । पाशै॒र्यः । योऽस्मान् । अ॒स्मान्द्वेष्टि॑ । द्वेष्टि॒ यम् । यञ्च॑ । च॒ व॒यम् । व॒यन्द्वि॒ष्मः । द्वि॒ष्मस्तम् । तमतः॑ । अतो॒ मा । मा मौक् । (14)  
मौ॒ग॒ररुः॑ । अ॒ररु॑स्ते । ते॒ दिवम् । दिव॒म्मा । मा स्कान्॑ । स्का॒न्॒वस॑वः । वस॑वस्त्वा । त्वा॒ परि॑ । परि॑ गृह्णन्तु । गृ॒ह्ण॒न्तु॒ गा॒य॒त्रेण॑ । गा॒य॒त्रेण॒ छन्द॑सा । छन्द॑सा रु॒द्राः । रु॒द्रास्त्वा । त्वा॒ परि॑ । परि॑ गृह्णन्तु । गृ॒ह्ण॒न्तु॒ त्रैष्टु॑भेन । त्रैष्टु॑भेन॒ छन्द॑सा । छन्द॑साऽऽदि॒त्याः । आ॒दि॒त्यास्त्वा । त्वा॒ परि॑ । परि॑ गृह्णन्तु । गृ॒ह्ण॒न्तु॒ जाग॑तेन । जाग॑तेन॒ छन्द॑सा । छन्द॑सा दे॒वस्य॑ । दे॒वस्य॑ सवि॒तुः । स॒वि॒तुस्स॒वे । स॒वे कर्म॑ । कर्म॑ कृण्वन्ति । कृ॒ण्व॒न्ति॒ वे॒धसः॑ । वे॒धस॑ ऋ॒तम् । ऋ॒तम॑सि । अ॒स्यृ॒त॒सद॑नम् । ऋ॒त॒सद॑नमसि । ऋ॒त॒सद॑न॒मित्यृ॑त-सद॑नम् । अ॒स्यृ॒त॒श्रीः । ऋ॒त॒श्रीर॑सि । ऋ॒त॒श्रीरित्यृ॑त-श्रीः । अ॒सि॒ धाः । धा अ॑सि । अ॒सि॒ स्व॒धा । स्व॒धा अ॑सि । स्व॒धेति॑ स्व-धा । अ॒स्यु॒र्वी । उ॒र्वी च॑ । चाऽसि॑ । अ॒सि॒ वस्वी । वस्वी॑ च । चा॒ऽसि॒ । अ॒सि॒ पु॒रा । पु॒रा क्रू॒रस्य॑ । क्रू॒रस्य॑ वि॒सृपः॑ । वि॒सृपो॑ विरफ्शिन्न् । वि॒सृप॒ इति॑ वि-सृपः॑ । वि॒र॒फ्शि॒न्नु॒दा॒दाय॑ । वि॒र॒फ्शि॒निति॑ वि-र॒फ्शि॒न्न्॒ । उ॒दा॒दाय॑ पृथि॒वीम् । उ॒दा॒दायेत्यु॑त्-आ॒दाय॑ । पृ॒थि॒वीञ्जी॒रदा॑नुः । जी॒रदा॑नु॒र्याम् । जी॒रदा॑नु॒रिति॑ जी॒र-दा॒नुः॒ । यामैर॑यन्न् । ऐर॑यञ्च॒न्द्रम॑सि । च॒न्द्रम॑सि स्व॒धाभिः॑ । स्व॒धाभि॒स्ताम् । स्व॒धाभि॒रिति॑ स्व-धाभिः॑ । तान्धीरा॑सः । धीरा॑सो अनु॒दृश्य॑ । अ॒नु॒दृश्य॑ यजन्ते । अ॒नु॒दृश्येत्य॑नु-दृश्य॑ । य॒ज॒न्त॒ इति॑ यजन्ते ॥ (15) ॥9॥  
प्रत्यु॑ष्ट॒॒ रख्षः॑ । प्रत्यु॑ष्ट॒मिति॒ प्रति॑-उ॒ष्ट॒म्॒ । रख्ष॒ प्रत्यु॑ष्टाः । प्रत्यु॑ष्टा॒ अरा॑तयः । प्रत्यु॑ष्टा॒ इति प्रति॑-उ॒ष्टाः॒ । अरा॑तयो॒ऽग्नेः । अ॒ग्नेर्वः॑ । व॒स्तेजि॑ष्ठेन । तेजि॑ष्ठेन॒ तेज॑सा । तेज॑सा॒ निः । निष्ट॑पामि । त॒पा॒मि॒ गो॒ष्ठम् । गो॒ष्ठम्मा । गो॒ष्ठमिति॑ गो-स्थम् । मा निः । निर्मृ॑ख्षम् । मृ॒ख्षँ॒व्वा॒जिनम् । वा॒जिन॑न्त्वा । त्वा॒ स॒प॒त्न॒सा॒हम् । स॒प॒त्न॒सा॒ह सम् । स॒प॒त्न॒सा॒हमिति॑ सपत्न-सा॒हम् । सम्मार्ज्मि । मा॒र्ज्मि॒ वाचम् । वाच॑म्प्रा॒णम् । प्रा॒णञ्चख्षुः॑ । प्रा॒णमिति॑ प्र-अ॒नम् । चख्षु॒श्श्रोत्रम् । श्रोत्र॑म्प्र॒जाम् । प्र॒जाँय्योनिम् । प्र॒जामिति॑ प्र-जाम् । योनि॒म्मा । मा निः । निर्मृ॑ख्षम् । मृ॒ख्षँ॒व्वा॒जिनीम् । वा॒जिनीन्त्वा । त्वा॒ स॒प॒त्न॒सा॒हीम् । स॒प॒त्न॒सा॒ही सम् । स॒प॒त्न॒सा॒हीमिति॑ सपत्न-सा॒हीम् । सम्मार्ज्मि । मा॒र्ज्म्या॒शासा॑ना । आ॒शासा॑ना सौमन॒सम् । आ॒शासा॒नेत्या-शासा॑ना । सौ॒म॒न॒सम्प्र॒जाम् । प्र॒जा सौभाग्यम् । प्र॒जामिति॑ प्र-जाम् । सौभाग्यन्त॒नूम् । त॒नूमिति॑ त॒नूम् ॥ अ॒ग्नेरनु॑व्रता । अनु॑व्रता भू॒त्वा । अनु॑व्र॒तेत्यनु॑-व्र॒ता॒ । भू॒त्वा सम् । सन्न॑ह्ये । न॒ह्ये॒ सु॒कृ॒ताय॑ । सु॒कृ॒ताय॒ कम् । सु॒कृ॒तायेति॑ सु-कृ॒ताय॑ । कमिति॒ कम् ॥ सु॒प्र॒जस॑स्त्वा । सु॒प्र॒जस॒ इति सु-प्र॒जसः॑ । त्वा॒ व॒यम् । व॒य सु॒पत्नीः । सु॒पत्नी॒रुप॑ । सु॒पत्नी॒रिति॑ सु-पत्नीः । उप॑ सेदिम । (16)  
से॒दि॒मेति॑ सेदिम ॥ अग्ने॑ सपत्न॒दम्भ॑नम् । स॒प॒त्न॒दम्भ॑न॒मद॑ब्धासः । स॒प॒त्न॒दम्भ॑न॒मिति॑ सपत्न-दम्भ॑नम् । अद॑ब्धासो॒ अदाभ्यम् । अदाभ्य॒मित्यदाभ्यम् ॥ इ॒मँव्वि । वि ष्या॑मि । स्या॒मि॒ वरु॑णस्य । वरु॑णस्य॒ पाशम् । पाशँ॒य्यम् । यमब॑ध्नीत । अब॑ध्नीत सवि॒ता । स॒वि॒ता सु॒केतः॑ । सु॒केत॒ इति॑ सु-केतः॑ ॥ धा॒तुश्च॑ । च॒ योनौ । योनौ॑ सुकृ॒तस्य॑ । सु॒कृ॒तस्य॑ लो॒के । सु॒कृ॒तस्येति॑ सु-कृ॒तस्य॑ । लो॒के स्यो॒नम् । स्यो॒नम्मे । मे॒ स॒ह । स॒ह पत्या । पत्या॑ करोमि । क॒रो॒मीति॑ करोमि ॥ समायु॑षा । आयु॑षा॒ सम् । सम्प्र॒जया । प्र॒जया॒ सम् । प्र॒जयेति॑ प्र-जया । सम॑ग्ने । अ॒ग्ने॒ वर्च॑सा । वर्च॑सा॒ पुनः॑ । पुन॒रिति॒ पुनः॑ ॥ सम्पत्नी । पत्नी॒ पत्या । पत्या॒ऽहम् । अ॒हङ्ग॑च्छे । ग॒च्छे॒ सम् । समा॒त्मा । आ॒त्मा त॒नुवा । त॒नुवा॒ मम॑ । ममेति॒ मम॑ ॥ म॒ही॒नाम्पयः॑ । पयो॑ऽसि । अ॒स्योष॑धीनाम् । ओष॑धीना॒॒ रसः॑ । रस॒स्तस्य॑ । तस्य॑ ते । तेऽख्षी॑यमाणस्य । अख्षी॑यमाणस्य॒ निः । निर्व॑पामि । (17)  
व॒पा॒मि॒ म॒ही॒नाम् । म॒ही॒नाम्पयः॑ । पयो॑ऽसि । अ॒स्योष॑धीनाम् । ओष॑धीना॒॒ रसः॑ । रसोऽद॑ब्धेन । अद॑ब्धेन त्वा । त्वा॒ चख्षु॑षा । चख्षु॒षाऽव॑ । अवेख्षे । ई॒ख्षे॒ सु॒प्र॒जा॒स्त्वाय॑ । सु॒प्र॒जा॒स्त्वाय॒ तेजः॑ । सु॒प्र॒जा॒स्त्वायेति॑ सुप्रजाः-त्वाय॑ । तेजो॑ऽसि । अ॒सि॒ तेजः॑ । तेजोऽनु॑ । अनु॒ प्र । प्रेहि॑ । इ॒ह्य॒ग्निः । अ॒ग्निस्ते । ते॒ तेजः॑ । तेजो॒ मा । मा वि । वि नैत् । नै॒द॒ग्नेः । अ॒ग्नेर्जि॒ह्वा । जि॒ह्वाऽसि॑ । अ॒सि॒ सु॒भूः । सु॒भूर्दे॒वानाम् । सु॒भूरिति॑ सु-भूः । दे॒वाना॒न्धाम्ने॑धाम्ने । धाम्ने॑धाम्ने दे॒वेभ्यः॑ । धाम्ने॑धाम्न॒ इति॒ धाम्ने-धा॒म्ने॒ । दे॒वेभ्यो॒ यजु॑षेयजुषे । यजु॑षेयजुषे भव । यजु॑षेयजुष॒ इति॒ यजु॑षे-य॒जु॒षे॒ । भ॒व॒ शु॒क्रम् । शु॒क्रम॑सि । अ॒सि॒ ज्योतिः॑ । ज्योति॑रसि । अ॒सि॒ तेजः॑ । तेजो॑ऽसि । अ॒सि॒ दे॒वः । दे॒वो वः॑ । व॒स्स॒वि॒ता । स॒वि॒तोत् । उत्पु॑नातु । पु॒ना॒त्वच्छि॑द्रेण । अच्छि॑द्रेण प॒वित्रे॑ण । प॒वित्रे॑ण॒ वसोः । वसो॒स्सूर्य॑स्य । सूर्य॑स्य र॒श्मिभिः॑ । र॒श्मिभि॑श्शु॒क्रम् । र॒श्मिभि॒रिति॑ र॒श्मि-भिः॒ । शु॒क्रन्त्वा । त्वा॒ शु॒क्रायाम् । शु॒क्राया॒न्धाम्ने॑धाम्ने । धाम्ने॑धाम्ने दे॒वेभ्यः॑ । धाम्ने॑धाम्न॒ इति॒ धाम्ने-धा॒म्ने॒ । दे॒वेभ्यो॒ यजु॑षेयजुषे । यजु॑षेयजुषे गृह्णामि । यजु॑षेयजुष॒ इति॒ यजु॑षे-य॒जु॒षे॒ । गृ॒ह्णा॒मि॒ ज्योतिः॑ । ज्योति॑स्त्वा । त्वा॒ ज्योति॑षि । ज्योति॑ष्य॒र्चिः । अ॒र्चिस्त्वा । त्वा॒ऽर्चिषि॑ । अ॒र्चिषि॒ धाम्ने॑धाम्ने । धाम्ने॑धाम्ने दे॒वेभ्यः॑ । धाम्ने॑धाम्न॒ इति॒ धाम्ने-धा॒म्ने॒ । दे॒वेभ्यो॒ यजु॑षेयजुषे । यजु॑षेयजुषे गृह्णामि । यजु॑षेयजुष॒ इति॒ यजु॑षे-य॒जु॒षे॒ । गृ॒ह्णा॒मीति॑ गृह्णामि ॥ (18) ॥10॥  
कृष्णो॑ऽसि । अ॒स्या॒ख॒रे॒ष्ठः । आ॒ख॒रे॒ष्ठोऽग्नये । आ॒ख॒रे॒ष्ठ इत्या॑खरे-स्थः । अ॒ग्नये त्वा । त्वा॒ स्वाहा । स्वाहा॒ वेदिः॑ । वेदि॑रसि । अ॒सि॒ ब॒र्‌हिषे । ब॒र्‌हिषे त्वा । त्वा॒ स्वाहा । स्वाहा॑ ब॒र्‌हिः । ब॒र्‌हिर॑सि । अ॒सि॒ स्रु॒ग्भ्यः । स्रु॒ग्भ्यस्त्वा । स्रु॒ग्भ्य इति॑ स्रुक्-भ्यः । त्वा॒ स्वाहा । स्वाहा॑ दि॒वे । दि॒वे त्वा । त्वा॒ऽन्तरि॑ख्षाय । अ॒न्तरि॑ख्षाय त्वा । त्वा॒ पृ॒थि॒व्यै । पृ॒थि॒व्यॆ त्वा । त्वा॒ स्व॒धा । स्व॒धा पि॒तृभ्यः॑ । स्व॒धेति॑ स्व-धा । पि॒तृभ्य॒ ऊर्क् । पि॒तृभ्य॒ इति॑ पि॒तृ-भ्यः॒ । ऊर्ग्भ॑व । भ॒व॒ ब॒र्॒हि॒षद्भ्यः॑ । ब॒र्॒हि॒षद्भ्य॑ ऊ॒र्जा । ब॒र्॒हि॒षद्भ्य॒ इति॑ बर्‌हि॒षत्-भ्यः॒ । ऊ॒र्जा पृ॑थि॒वीम् । पृ॒थि॒वीङ्ग॑च्छत । ग॒च्छ॒त॒ विष्णोः । विष्णो॒स्स्तूपः॑ । स्तूपो॑ऽसि । अ॒स्यूर्णाम्रदसम् । ऊर्णाम्रदसन्त्वा । ऊर्णाम्रदस॒मित्यूर्णा-म्र॒द॒स॒म्॒ । त्वा॒ स्तृ॒णा॒मि॒ । स्तृ॒णा॒मि॒ स्वा॒स॒स्थम् । स्वा॒स॒स्थन्दे॒वेभ्यः॑ । स्वा॒स॒स्थमिति॑ सु-आ॒स॒स्थम् । दे॒वेभ्यो॑ गन्ध॒र्वः । ग॒न्ध॒र्वो॑ऽसि । अ॒सि॒ वि॒श्वाव॑सुः । वि॒श्वाव॑सु॒र्विश्व॑स्मात् । वि॒श्वाव॑सु॒रिति॑ वि॒श्व-व॒सुः॒ । विश्व॑स्मा॒दीष॑तः । ईष॑तो॒ यज॑मानस्य । यज॑मानस्य परि॒धिः । प॒रि॒धिरि॒डः । प॒रि॒धिरिति॑ परि-धिः । इ॒ड ई॑डि॒तः । ई॒डि॒त इन्द्र॑स्य । इन्द्र॑स्य बा॒हुः । बा॒हुर॑सि । अ॒सि॒ दख्षि॑णः । (19)  
दख्षि॑णो॒ यज॑मानस्य । यज॑मानस्य परि॒धिः । प॒रि॒धिरि॒डः । प॒रि॒धिरिति॑ परि-धिः । इ॒ड ई॑डि॒तः । ई॒डि॒तो मि॒त्रावरु॑णौ । मि॒त्रावरु॑णौ त्वा । मि॒त्रावरु॑णा॒विति॑ मि॒त्रा-वरु॑णौ । त्वो॒त्त॒र॒तः । उ॒त्त॒र॒त परि॑ । उ॒त्त॒र॒त इत्यु॑त्-त॒र॒तः । परि॑ धत्ताम् । ध॒त्ता॒न्ध्रु॒वेण॑ । ध्रु॒वेण॒ धर्म॑णा । धर्म॑णा॒ यज॑मानस्य । यज॑मानस्य परि॒धिः । प॒रि॒धिरि॒डः । प॒रि॒धिरिति॑ परि-धिः । इ॒ड ई॑डि॒तः । ई॒डि॒तस्सूर्यः॑ । सूर्य॑स्त्वा । त्वा॒ पु॒रस्तात् । पु॒रस्तात्पातु । पा॒तु॒ कस्याः । कस्याश्चित् । चि॒द॒भिश॑स्त्याः । अ॒भिश॑स्त्या वी॒तिहोत्रम् । अ॒भिश॑स्त्या॒ इत्य॒भि-श॒स्त्याः॒ । वी॒तिहोत्रन्त्वा । वी॒तिहोत्र॒मिति॑ वी॒ति-हो॒त्र॒म्॒ । त्वा॒ क॒वे॒ । क॒वे॒ द्यु॒मन्तम् । द्यु॒मन्त॒॒ सम् । द्यु॒मन्त॒मिति॑ द्यु-मन्तम् । समि॑धीमहि । इ॒धी॒म॒ह्यग्ने । अग्ने॑ बृ॒हन्तम् । बृ॒हन्त॑मध्व॒रे । अ॒ध्व॒रे वि॒शः । वि॒शो य॒न्त्रे । य॒न्त्रे स्थः॑ । य॒न्त्रे इति॑ य॒न्त्रे । स्थो॒ वसू॑नाम् । वसू॑ना रु॒द्राणाम् । रु॒द्राणा॑मादि॒त्यानाम् । आ॒दि॒त्याना॒॒ सद॑सि । सद॑सि सीद । सी॒द॒ जु॒हूः । जु॒हूरु॑प॒भृत् । उ॒प॒भृद्ध्रु॒वा । उ॒प॒भृदित्यु॑प-भृत् । ध्रु॒वाऽसि॑ । अ॒सि॒ घृ॒ताची । घृ॒ताची॒ नाम्ना । नाम्ना प्रि॒येण॑ । प्रि॒येण॒ नाम्ना । नाम्ना प्रि॒ये । प्रि॒ये सद॑सि । सद॑सि सीद । सी॒दै॒ताः । ए॒ता अ॑सदन्न् । अ॒स॒द॒न्थ्सु॒कृ॒तस्य॑ । सु॒कृ॒तस्य॑ लो॒के । सु॒कृ॒तस्येति॑ सु-कृ॒तस्य॑ । लो॒के ताः । ता वि॑ष्णो । वि॒ष्णो॒ पा॒हि॒ । वि॒ष्णो॒ इति॑ विष्णो । पा॒हि॒ पा॒हि । पा॒हि य॒ज्ञम् । य॒ज्ञम्पा॒हि । पा॒हि य॒ज्ञप॑तिम् । य॒ज्ञप॑तिम्पा॒हि । य॒ज्ञप॑ति॒मिति॑ य॒ज्ञ-प॒ति॒म्॒ । पा॒हि माम् । माँय्य॑ज्ञ॒नियम् । य॒ज्ञ॒निय॒मिति॑ यज्ञ-नियम् ॥ (20) ॥11॥  
भुव॑नमसि । अ॒सि॒ वि । वि प्र॑थस्व । प्र॒थ॒स्वाग्ने । अग्ने॒ यष्टः॑ । यष्ट॑रि॒दम् । इ॒दन्नमः॑ । नम॒ इति॒ नमः॑ ॥ जुह्वा । एहि॑ । इ॒ह्य॒ग्निः । अ॒ग्निस्त्वा । त्वा॒ ह्व॒य॒ति॒ । ह्व॒य॒ति॒ दे॒व॒य॒ज्यायै । दे॒व॒य॒ज्याया॒ उप॑भृत् । दे॒व॒य॒ज्याया॒ इति॑ देव-य॒ज्यायै । उप॑भृ॒दा । उप॑भृ॒दित्युप॑-भृ॒त्॒ । एहि॑ । इ॒हि॒ दे॒वः । दे॒वस्त्वा । त्वा॒ स॒वि॒ता । स॒वि॒ता ह्व॑यति । ह्व॒य॒ति॒ दे॒व॒य॒ज्यायै । दे॒व॒य॒ज्याया॒ अग्ना॑विष्णू । दे॒व॒य॒ज्याया॒ इति॑ देव-य॒ज्यायै । अग्ना॑विष्णू॒ मा । अग्ना॑विष्णू॒ इत्यग्ना-वि॒ष्णू॒ । मा वाम् । वा॒मव॑ । अव॑ क्रमिषम् । क्र॒मि॒षँ॒व्वि । वि जि॑हाथाम् । जि॒हा॒था॒म्मा । मा मा । मा॒ सम् । सन्ताप्तम् । ता॒प्तँ॒ल्लो॒कम् । लो॒कम्मे । मे॒ लो॒क॒कृ॒तौ॒ । लो॒क॒कृ॒तौ॒ कृ॒णु॒त॒म्॒ । लो॒क॒कृ॒ता॒विति॑ लोक-कृ॒तौ॒ । कृ॒णु॒तँ॒व्विष्णोः । विष्णो॒स्स्थानम् । स्थान॑मसि । अ॒सी॒तः । इ॒त इन्द्रः॑ । इन्द्रो॑ अकृणोत् । अ॒कृ॒णो॒द्वी॒र्या॑णि । वी॒र्या॑णि समा॒रभ्य॑ । स॒मा॒रभ्यो॒र्ध्वः । स॒मा॒रभ्येति॑ सम्-आ॒रभ्य॑ । ऊ॒र्ध्वो अ॑ध्व॒रः । अ॒ध्व॒रो दि॑वि॒स्पृशम् । दि॒वि॒स्पृश॒मह्रु॑तः । दि॒वि॒स्पृश॒मिति॑ दिवि-स्पृशम् । अह्रु॑तो य॒ज्ञः । य॒ज्ञो य॒ज्ञप॑तेः । य॒ज्ञप॑ते॒रिन्द्रा॑वान् । य॒ज्ञप॑ते॒रिति॑ य॒ज्ञ-प॒तेः॒ । इन्द्रा॑वा॒न्थ्स्वाहा । इन्द्रा॑वा॒नितीन्द्र॑-वा॒न्॒ । स्वाहा॑ बृ॒हत् । बृ॒हद्भाः । भा पा॒हि । पा॒हि मा । मा॒ऽग्ने॒ । अ॒ग्ने॒ दुश्च॑रितात् । दुश्च॑रिता॒दा । दुश्च॑रिता॒दिति॒ दुः-च॒रि॒ता॒त्॒ । आ मा । मा॒ सुच॑रिते । सुच॑रिते भज । सुच॑रित॒ इति॒ सु-च॒रि॒ते॒ । भ॒ज॒ म॒खस्य॑ । म॒खस्य॒ शिरः॑ । शिरो॑ऽसि । अ॒सि॒ सम् । सञ्ज्योति॑षा । ज्योति॑षा॒ ज्योतिः॑ । ज्योति॑रङ्क्ताम् । अ॒ङ्क्ता॒मित्य॑ङ्क्ताम् ॥ (21) ॥12॥  
वाज॑स्य मा । मा॒ प्र॒स॒वेन॑ । प्र॒स॒वेनोद्ग्रा॒भेण॑ । प्र॒स॒वेनेति॑ प्र-स॒वेन॑ । उ॒द्ग्रा॒भेणोत् । उ॒द्ग्रा॒भेणेत्यु॑त्-ग्रा॒भेण॑ । उद॑ग्रभीत् । अ॒ग्र॒भी॒दित्य॑ग्रभीत् ॥ अथा॑ स॒पत्नान्॑ । स॒पत्ना॒॒ इन्द्रः॑ । इन्द्रो॑ मे । मे॒ नि॒ग्रा॒भेण॑ । नि॒ग्रा॒भेणाध॑रान् । नि॒ग्रा॒भेणेति॑ नि-ग्रा॒भेण॑ । अध॑रा अकः । अ॒क॒रित्य॑कः ॥ उ॒द्ग्रा॒भञ्च॑ । उ॒द्ग्रा॒भमित्यु॑त्-ग्रा॒भम् । च॒ नि॒ग्रा॒भम् । नि॒ग्रा॒भञ्च॑ । नि॒ग्रा॒भमिति॑ नि-ग्रा॒भम् । च॒ ब्रह्म॑ । ब्रह्म॑ दे॒वाः । दे॒वा अ॑वीवृधन्न् । अ॒वी॒वृ॒ध॒न्नित्य॑वीवृधन्न् ॥ अथा॑ स॒पत्नान्॑ । स॒पत्ना॑निन्द्रा॒ग्नी । इ॒न्द्रा॒ग्नी मे । इ॒न्द्रा॒ग्नी इतीन्द्र-अ॒ग्नी । मे॒ वि॒षू॒चीनान्॑ । वि॒षू॒चीना॒न् वि । व्य॑स्यताम् । अ॒स्य॒ता॒मित्य॑स्यताम् ॥ वसु॑भ्यस्त्वा । वसु॑भ्य॒ इति॒ वसु॑-भ्यः॒ । त्वा॒ रु॒द्रेभ्यः॑ । रु॒द्रेभ्य॑स्त्वा । त्वा॒ऽऽदि॒त्येभ्यः॑ । आ॒दि॒त्येभ्य॑स्त्वा । त्वा॒ऽक्तम् । अ॒क्त रिहा॑णाः । रिहा॑णा वि॒यन्तु॑ । वि॒यन्तु॒ वयः॑ । वय॒ इति॒ वयः॑ ॥ प्र॒जाँय्योनिम् । प्र॒जामिति॑ प्र-जाम् । योनि॒म्मा । मा निः । निर्मृ॑ख्षम् । मृ॒ख्ष॒मा । आ प्या॑यन्ताम् । प्या॒य॒न्ता॒मापः॑ । आप॒ ओष॑धयः । ओष॑धयो म॒रुताम् । म॒रुता॒म्पृष॑तयः । पृष॑तयस्स्थ । स्थ॒ दिवम् । दिव॑ङ्गच्छ । (22)  
ग॒च्छ॒ ततः॑ । ततो॑ नः । नो॒ वृष्टिम् । वृष्टि॒मा । एर॑य । ई॒र॒येती॑रय ॥ आ॒यु॒ष्पा अ॑ग्ने । आ॒यु॒ष्पा इत्या॑युः-पाः । अ॒ग्ने॒ऽसि॒ । अ॒स्यायुः॑ । आयु॑र्मे । मे॒ पा॒हि॒ । पा॒हि॒ च॒ख्षु॒ष्पाः । च॒ख्षु॒ष्पा अ॑ग्ने । च॒ख्षु॒ष्पा इति॑ चख्षुः-पाः । अ॒ग्ने॒ऽसि॒ । अ॒सि॒ चख्षुः॑ । चख्षु॑र्मे । मे॒ पा॒हि॒ । पा॒हि॒ ध्रु॒वा । ध्रु॒वाऽसि॑ । अ॒सि॒ यम् । यम्प॑रि॒धिम् । प॒रि॒धिम्प॒र्यध॑त्थाः । प॒रि॒धिमिति॑ परि-धिम् । प॒र्यध॑त्था॒ अग्ने । प॒र्य॒ध॑त्था॒ इति॑ परि-अध॑त्थाः । अग्ने॑ देव । दे॒व॒ प॒णिभिः॑ । प॒णिभि॑र्वी॒यमा॑णः । प॒णिभि॒रिति॑ प॒णि-भिः॒ । वी॒यमा॑ण॒ इति॑ वी॒यमा॑णः ॥ तन्ते । त॒ ए॒तम् । ए॒तमनु॑ । अनु॒ जोषम् । जोष॑म्भरामि । भ॒रा॒मि॒ न । नेत् । इदे॒षः । ए॒ष त्वत् । त्वद॑पचे॒तया॑तै । अ॒प॒चे॒तया॑तै य॒ज्ञस्य॑ । अ॒प॒चे॒तया॑ता॒ इत्य॑प-चे॒तया॑तै । य॒ज्ञस्य॒ पाथः॑ । पाथ॒ उप॑ । उप॒ सम् । समि॑तम् । इ॒त॒॒ स॒॒स्रा॒वभा॑गाः । स॒॒स्रा॒वभा॑गास्स्थ । स॒॒स्रा॒वभा॑गा॒ इति॑ सस्रा॒व-भा॒गाः॒ । स्थे॒षाः । इ॒षा बृ॒हन्तः॑ । बृ॒हन्त॑ प्रस्तरे॒ष्ठाः । प्र॒स्त॒रे॒ष्ठा ब॑र्‌हि॒षदः॑ । प्र॒स्त॒रे॒ष्ठा इति॑ प्रस्तरे-स्थाः । ब॒र्॒हि॒षद॑श्च । ब॒र्॒हि॒षद॒ इति॑ बर्‌हि-सदः॑ । च॒ दे॒वाः । (23)  
दे॒वा इ॒माम् । इ॒माँव्वाचम् । वाच॑म॒भि । अ॒भि विश्वे । विश्वे॑ गृ॒णन्तः॑ । गृ॒णन्त॑ आ॒सद्य॑ । आ॒सद्या॒स्मिन्न् । आ॒सद्येत्या-सद्य॑ । अ॒स्मिन्ब॒र्‌हिषि॑ । ब॒र्‌हिषि॑ मादयध्वम् । मा॒द॒य॒ध्व॒म॒ग्नेः । अ॒ग्नेर्वाम् । वा॒मप॑न्नगृहस्य । अप॑न्नगृहस्य॒ सद॑सि । अप॑न्नगृह॒स्येत्यप॑न्न-गृ॒ह॒स्य॒ । सद॑सि सादयामि । सा॒द॒या॒मि॒ सु॒म्नाय॑ । सु॒म्नाय॑ सुम्निनी । सु॒म्नि॒नी॒ सु॒म्ने । सु॒म्नि॒नी॒ इति॑ सुम्निनी । सु॒म्ने मा । मा॒ ध॒त्त॒म्॒ । ध॒त्त॒न्धु॒रि । धु॒रि धु॒र्यौ । धु॒र्यौ॑ पातम् । पा॒त॒मग्ने । अग्ने॑ऽदब्धायो । अ॒द॒ब्धा॒यो॒ऽशी॒त॒त॒नो॒ । अ॒द॒ब्धा॒यो॒ इत्य॑दब्ध-आ॒यो॒ । अ॒शी॒त॒त॒नो॒ पा॒हि । अ॒शी॒त॒त॒नो॒ इत्य॑शीत-त॒नो॒ । पा॒हि मा । मा॒ऽद्य । अ॒द्य दि॒वः । दि॒व पा॒हि । पा॒हि प्रसि॑त्यै । प्रसि॑त्यै पा॒हि । प्रसि॑त्या॒ इति॒ प्र-सि॒त्यै॒ । पा॒हि दुरि॑ष्ट्यै । दुरि॑ष्ट्यै पा॒हि । दुरि॑ष्ट्या॒ इति॒ दुः-इ॒ष्ट्यै॒ । पा॒हि दु॑रद्म॒न्यै । दु॒र॒द्म॒न्यै पा॒हि । दु॒र॒द्म॒न्या इति॑ दुः-अ॒द्म॒न्यै । पा॒हि दुश्च॑रितात् । दुश्च॑रिता॒दवि॑षम् । दुश्च॑रिता॒दिति॒ दुः-च॒रि॒ता॒त्॒ । अवि॑षन्नः । न॒ पि॒तुम् । पि॒तुङ्कृ॑णु । कृ॒णु॒ सु॒षदा । सु॒षदा॒ योनिम् । सु॒षदेति॑ सु-सदा । योनि॒॒ स्वाहा । स्वाहा॒ देवाः । देवा॑ गातुविदः । गा॒तु॒वि॒दो॒ गा॒तुम् । गा॒तु॒वि॒द॒ इति॑ गातु-वि॒दः॒ । गा॒तुँव्वि॒त्वा । वि॒त्वा गा॒तुम् । गा॒तुमि॑त । इ॒त॒ मन॑सः । मन॑सस्पते । प॒त॒ इ॒मम् । इ॒मन्नः॑ । नो॒ दे॒व॒ । दे॒व॒ दे॒वेषु॑ । दे॒वेषु॑ य॒ज्ञम् । य॒ज्ञ स्वाहा । स्वाहा॑ वा॒चि । वा॒चि स्वाहा । स्वाहा॒ वाते । वाते॑ धाः । धा॒ इति॑ धाः ॥ (24) ॥13॥  
उ॒भा वाम् । वा॒मि॒न्द्रा॒ग्नी॒ । इ॒न्द्रा॒ग्नी॒ आ॒हु॒वध्यै । इ॒न्द्रा॒ग्नी॒ इतीन्द्र-अ॒ग्नी॒ । आ॒हु॒वध्या॑ उ॒भा । उ॒भा राध॑सः । राध॑सस्स॒ह । स॒ह मा॑द॒यध्यै । मा॒द॒यध्या॒ इति॑ माद॒यध्यै ॥ उ॒भा दा॒तारौ । दा॒तारा॑वि॒षाम् । इ॒षा र॑यी॒णाम् । र॒यी॒णामु॒भा । उ॒भा वाज॑स्य । वाज॑स्य सा॒तये । सा॒तये॑ हुवे । हु॒वे॒ वा॒म्॒ । वा॒मिति॑ वाम् ॥ अश्र॑व॒॒ हि । हि भू॑रि॒दाव॑त्तरा । भू॒रि॒दाव॑त्तरा वाम् । भू॒रि॒दाव॑त्त॒रेति॑ भूरि॒दाव॑त्-त॒रा॒ । वाँ॒व्विजा॑मातुः । विजा॑मातुरु॒त । विजा॑मातु॒रिति॒ वि-जा॒मा॒तुः॒ । उ॒त वा । वा॒ घ॒ । घा॒ स्या॒लात् । स्या॒लादिति॑ स्या॒लात् ॥ अथा॒ सोम॑स्य । सोम॑स्य॒ प्रय॑ती । प्रय॑ती यु॒वभ्याम् । प्रय॒तीति॒ प्र-य॒ती॒ । यु॒वभ्या॒मिन्द्राग्नी । यु॒वभ्या॒मिति॑ यु॒व-भ्या॒म्॒ । इन्द्राग्नी॒ स्तोमम् । इन्द्राग्नी॒ इतीन्द्र॑-अ॒ग्नी॒ । स्तोम॑ञ्जनयामि । ज॒न॒या॒मि॒ नव्यम् । नव्य॒मिति॒ नव्यम् ॥ इन्द्राग्नी नव॒तिम् । इन्द्राग्नी॒ इतीन्द्र॑-अ॒ग्नी॒ । न॒व॒तिम्पुरः॑ । पुरो॑ दा॒सप॑त्नीः । दा॒सप॑त्नीरधूनुतम् । दा॒सप॑त्नी॒रिति॑ दा॒स-प॒त्नीः॒ । अ॒धू॒नु॒त॒मित्य॑धूनुतम् ॥ सा॒कमेके॑न । एके॑न॒ कर्म॑णा । कर्म॒णेति॒ कर्म॑णा ॥ शुचि॒न्नु । नु स्तोमम् । स्तोम॒न्नव॑जातम् । नव॑जातम॒द्य । नव॑जात॒मिति॒ नव॑-जा॒त॒म्॒ । अ॒द्येन्द्राग्नी । इन्द्राग्नी वृत्रहणा । इन्द्राग्नी॒ इतीन्द्र॑-अ॒ग्नी॒ । वृ॒त्र॒ह॒णा॒ जु॒षेथाम् । वृ॒त्र॒ह॒णेति॑ वृत्र-ह॒ना॒ । जु॒षेथा॒मिति॑ जु॒षेथाम् ॥ (25)  
उ॒भा हि । हि वाम् । वा॒॒ सु॒हवा । सु॒हवा॒ जोह॑वीमि । सु॒हवेति॑ सु-हवा । जोह॑वीमि॒ ता । ता वाजम् । वाज॑ स॒द्यः । स॒द्य उ॑श॒ते । उ॒श॒ते धेष्ठा । धेष्ठेति॒ धेष्ठा ॥ वयमु॑ । उ॒ त्वा॒ । त्वा॒ प॒थः॒ । प॒थ॒स्प॒ते॒ । प॒ते॒ रथम् । रथ॒न्न । न वाज॑सातये । वाज॑सातय॒ इति॒ वाज॑-सा॒त॒ये॒ ॥ धि॒ये पू॑षन्न् । पू॒ष॒न्न॒यु॒ज्म॒हि॒ । अ॒यु॒ज्म॒हीत्य॑युज्महि ॥ प॒थस्प॑थ॒ परि॑पतिम् । प॒थस्प॑थ॒ इति॑ प॒थः-प॒थः॒ । परि॑पतिँव्वच॒स्या । परि॑पति॒मिति॒ परि॑-प॒ति॒म्॒ । व॒च॒स्या कामे॑न । कामे॑न कृ॒तः । कृ॒तो अ॒भि । अ॒भ्या॑नट् । आ॒न॒ड॒र्कम् । अ॒र्कमित्य॒र्कम् ॥ स नः॑ । नो॒ रा॒स॒त्॒ । रा॒स॒च्छु॒रुधः॑ । शु॒रुध॑श्च॒न्द्राग्राः । च॒न्द्राग्रा॒ धिय॑न्धियम् । च॒न्द्राग्रा॒ इति॑ च॒न्द्र-अ॒ग्राः॒ । धिय॑न्धिय सीषधाति । धिय॑न्धिय॒मिति॒ धियम्-धि॒य॒म्॒ । सी॒ष॒धा॒ति॒ प्र । प्र पू॒षा । पू॒षेति॑ पू॒षा ॥ ख्षेत्र॑स्य॒ पति॑ना । पति॑ना व॒यम् । व॒य हि॒तेन॑ । हि॒तेने॑व । इ॒व॒ ज॒या॒म॒सि॒ । ज॒या॒म॒सीति॑ जयामसि ॥ गामश्वम् । अश्व॑म्पोषयि॒त्नु । पो॒ष॒यि॒त्न्वा । आ सः । स नः॑ । नो॒ मृ॒डा॒ति॒ । (26)  
। मृ॒डा॒ती॒दृशे । ई॒दृश॒ इती॒दृशे ॥ ख्षेत्र॑स्य पते । प॒ते॒ मधु॑मन्तम् । मधु॑मन्तमू॒र्मिम् । मधु॑मन्त॒मिति॒ मधु॑-म॒न्त॒म्॒ । ऊ॒र्मिन्धे॒नुः । धे॒नुरि॑व । इ॒व॒ पयः॑ । पयो॑ अ॒स्मासु॑ । अ॒स्मासु॑ धुख्ष्व । धु॒ख्ष्वेति॑ धुख्ष्व ॥ म॒धु॒श्चुत॑ङ्घृ॒तम् । म॒धु॒श्चुत॒मिति॑ मधु-श्चुतम् । घृ॒तमि॑व । इ॒व॒ सुपू॑तम् । सुपू॑तमृ॒तस्य॑ । सुपू॑त॒मिति॒ सु-पू॒त॒म्॒ । ऋ॒तस्य॑ नः । न॒ पत॑यः । पत॑यो मृडयन्तु । मृ॒ड॒य॒न्त्विति॑ मृडयन्तु ॥ अग्ने॒ नय॑ । नय॑ सु॒पथा । सु॒पथा॑ रा॒ये । सु॒पथेति॑ सु-पथा । रा॒ये अ॒स्मान् । अ॒स्मान्‌ विश्वा॑नि । विश्वा॑नि देव । दे॒व॒ व॒युना॑नि । व॒युना॑नि वि॒द्वान् । वि॒द्वानिति॑ वि॒द्वान् ॥ यु॒यो॒ध्य॑स्मत् । अ॒स्मज्जु॑हुरा॒णम् । जु॒हु॒रा॒णमेनः॑ । एनो॒ भूयि॑ष्ठाम् । भूयि॑ष्ठान्ते । ते॒ नम॑उक्तिम् । नम॑उक्तिँव्विधेम । नम॑उक्ति॒मिति॒ नमः॑-उ॒क्ति॒म्॒ । वि॒धे॒मेति॑ विधेम ॥ आ दे॒वानाम् । दे॒वाना॒मपि॑ । अपि॒ पन्थाम् । पन्था॑मगन्म । अ॒ग॒न्म॒ यत् । यच्छ॒क्नवा॑म । श॒क्नवा॑म॒ तत् । तदनु॑ । अनु॒ प्रवो॑ढुम् । प्रवो॑ढु॒मिति॒ प्र-वो॒ढु॒म्॒ ॥ अ॒ग्निर्वि॒द्वान् । वि॒द्वान्थ्सः । स य॑जात् । य॒जा॒थ्सः । (27)  
सेत् । इदु॑ । उ॒ होता । होता॒ सः । सो अ॑ध्व॒रान् । अ॒ध्व॒रान्थ्सः । स ऋ॒तून् । ऋ॒तून्क॑ल्पयाति । क॒ल्प॒या॒तीति॑ कल्पयाति ॥ यद्वाहि॑ष्ठम् । वाहि॑ष्ठ॒न्तत् । तद॒ग्नये । अ॒ग्नये॑ बृ॒हत् । बृ॒हद॑र्च । अ॒र्च॒ वि॒भा॒व॒सो॒ । वि॒भा॒व॒सो॒ इति॑ विभा-व॒सो॒ ॥ महि॑षीव । इ॒व॒ त्वत् । त्वद्र॒यिः । र॒यिस्त्वत् । त्वद्वाजाः । वाजा॒ उत् । उदी॑रते । ई॒र॒त॒ इती॑रते ॥ अग्ने॒ त्वम् । त्वम्पा॑रय । पा॒र॒या॒ नव्यः॑ । नव्यो॑ अ॒स्मान् । अ॒स्मान्थ्स्व॒स्तिभिः॑ । स्व॒स्तिभि॒रति॑ । स्व॒स्तिभि॒रिति॑ स्व॒स्ति-भिः॒ । अति॑ दु॒र्गाणि॑ । दु॒र्गाणि॒ विश्वा । दु॒र्गाणीति॑ दुः-गानि॑ । विश्वेति॒ विश्वा ॥ पूश्च॑ । च॒ पृ॒थ्वी । पृ॒थ्वी ब॑हु॒ला । ब॒हु॒ला नः॑ । न॒ उ॒र्वी । उ॒र्वी भव॑ । भवा॑ तो॒काय॑ । तो॒काय॒ तन॑याय । तन॑याय॒ शम् । शँय्योः । योरिति॒ योः ॥ त्वम॑ग्ने । अ॒ग्ने॒ व्र॒त॒पाः । व्र॒त॒पा अ॑सि । व्र॒त॒पा इति॑ व्रत-पाः । अ॒सि॒ दे॒वः । दे॒व आ । आ मर्त्ये॑षु । मर्त्ये॒ष्वा । एत्या ॥ त्वँय्य॒ज्ञेषु॑ । य॒ज्ञेष्वीड्यः॑ । ईड्य॒ इतीड्यः॑ ॥ यद्वः॑ । वो॒ व॒यम् । व॒यम्प्र॑मि॒नाम॑ । प्र॒मि॒नाम॑ व्र॒तानि॑ । प्र॒मि॒नामेति॑ प्र-मि॒नाम॑ । व्र॒तानि॑ वि॒दुषाम् । वि॒दुषान्देवाः । दे॒वा॒ अवि॑दुष्टरासः । अवि॑दुष्टरास॒ इत्यवि॑दुः-त॒रा॒सः॒ ॥ अ॒ग्निष्टत् । तद्विश्वम् । विश्व॒मा । आ पृ॑णाति । पृ॒णा॒ति॒ वि॒द्वान् । वि॒द्वान्‌ येभिः॑ । येभि॑र्दे॒वान् । दे॒वा ऋ॒तुभिः॑ । ऋ॒तुभि॑ क॒ल्पया॑ति । ऋ॒तुभि॒रित्यृ॒तु-भिः॒ । क॒ल्पया॒तीति॑ क॒ल्पया॑ति (28) ॥14॥  
