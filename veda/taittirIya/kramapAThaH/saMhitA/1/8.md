

  
अनु॑मत्यै पुरो॒डाश᳚म् । अनु॑मत्या॒ इत्यनु॑-म॒त्यै॒ । पु॒रो॒डाश॑म॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति । व॒प॒ति॒ धे॒नुः । धे॒नुर्दख्षि॑णा । दख्षि॑णा॒ ये । ये प्र॒त्यञ्चः॑ । प्र॒त्यञ्च॒श्यम्या॑याः । शम्या॑या अव॒शीय॑न्ते । अ॒व॒शीय॑न्ते॒ तम् । अ॒व॒शीय॑न्त॒ इत्य॑व-शीय॑न्ते । तन्नैर्॑ऋ॒तम् । नै॒र्॒ऋ॒तमेक॑कपालम् । नै॒र्॒ऋ॒तमिति॑ नैः-ऋ॒तम् । एक॑कपालङ्कृ॒ष्णम् । एक॑कपाल॒मित्येक॑-क॒पा॒ल॒म् । कृ॒ष्णँव्वासः॑ । वास॑ᳵ कृ॒ष्णतू॑षम् । कृ॒ष्णतू॑ष॒न्दख्षि॑णा । कृ॒ष्णतू॑ष॒मिति॑ कृ॒ष्ण-तू॒ष॒म् । दख्षि॑णा॒ वि । वीहि॑ । इ॒हि॒ स्वाहा᳚ । स्वा॒हाहु॑तिम् । आहु॑तिञ्जुषा॒णः । आहु॑ति॒मित्या-हु॒ति॒म् । जु॒षा॒ण ए॒षः । ए॒ष ते᳚ । ते॒ नि॒र्॒ऋ॒ते॒ । नि॒र्॒ऋ॒ते॒ भा॒गः । नि॒र्॒ऋ॒त॒ इति॑ निः-ऋ॒ते॒ । भा॒गो भूते᳚ । भूते॑ ह॒विष्म॑ती । ह॒विष्म॑त्यसि । अ॒सि॒ मु॒ञ्च । मु॒ञ्चेमम् । इ॒ममꣳह॑सः । अꣳह॑स॒स्स्वाहा᳚ । स्वाहा॒ नमः॑ । नमो॒ यः । य इ॒दम् । इ॒दञ्च॒कार॑ । च॒कारा॑दि॒त्यम् । आ॒दि॒त्य॒ञ्च॒रुम् । च॒रुन्निः । निर्व॑पति । व॒प॒ति॒ वरः॑ । वरो॒ दख्षि॑णा । दख्षि॑णाग्नावैष्ण॒वम् । आ॒ग्ना॒वै॒ष्ण॒वमेका॑दशकपालम् । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दश कपालँव्वाम॒नः । एका॑दशकपाल॒मित्येका॑दश-क॒पा॒ल॒म् । वा॒म॒नो व॒ही । व॒ही दख्षि॑णा । दख्षि॑णाग्नीषो॒मीय᳚म् । अ॒ग्नी॒षो॒मीय॒मेका॑दशकपालम् । अ॒ग्नी॒षो॒मीय॒-मित्य॑ग्नी-सो॒मीय᳚म् ।(1)  
एका॑दशकपाल॒ꣳ॒ हिर॑ण्यम् । एका॑दशकपाल॒मित्येका॑दश-क॒पा॒ल॒म् । हिर॑ण्य॒न्दख्षि॑णा । दख्षि॑णै॒न्द्रम् । ऐ॒न्द्रमेका॑दशकपालम् । एका॑दशकपालमृष॒भः । एका॑दशकपाल॒मित्येका॑दश-क॒पा॒ल॒म् । ऋ॒ष॒भो व॒ही । व॒ही दख्षि॑णा । दख्षि॑णाग्ने॒यम् । आ॒ग्ने॒यम॒ष्टा क॑पालम् । अ॒ष्टाक॑पालमै॒न्द्रम् । अ॒ष्टाक॑पाल॒मित्य॒ष्टा-क॒पा॒ल॒म् । ऐ॒न्द्रन्दधि॑ । दध्यृ॑ष॒भः । ऋ॒ष॒भो व॒ही । व॒ही दख्षि॑णा । दख्षि॑णैन्द्रा॒ग्नम् । ऐ॒न्द्रा॒ग्नन्द्वाद॑शकपालम् । ऐ॒न्द्रा॒ग्नमित्यै᳚न्द्र-अ॒ग्नम् । द्वाद॑शकपालँव्वैश्वदे॒वम् । द्वाद॑शकपाल॒मिति॒ द्वाद॑श-क॒पा॒ल॒म् । वै॒श्व॒दे॒वञ्च॒रुम् । वै॒श्व॒दे॒वमिति॑ वैश्व-दे॒वम् । च॒रुम्प्र॑थम॒जः । प्र॒थ॒म॒जो व॒थ्सः । प्र॒थ॒म॒ज इति॑ प्रथम-जः । व॒थ्सो दख्षि॑णा । दख्षि॑णा सौ॒म्यम् । सौ॒म्यꣵं श्या॑मा॒कम् । श्या॒मा॒कञ्च॒रुम् । च॒रुँव्वासः॑ । वासो॒ दख्षि॑णा । दख्षि॑णा॒ सर॑स्वत्यै । सर॑स्वत्यै च॒रुम् । च॒रुꣳ सर॑स्वते । सर॑स्वते च॒रुम् । च॒रुम्मि॑थु॒नौ । मि॒थु॒नौ गावौ᳚ । गावौ॒ दख्षि॑णा । दख्षि॒णेति॒ दख्षि॑णा (2) ॥1॥  
आ॒ग्ने॒यम॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति । व॒प॒ति॒ सौ॒म्यम् । सौ॒म्यञ्च॒रुम् । च॒रुꣳ सा॑वि॒त्रम् । सा॒वि॒त्रन्द्वाद॑शकपालम् । द्वाद॑शकपालꣳ सारस्व॒तम् । द्वाद॑शकपाल॒मिति॒ द्वाद॑श-क॒पा॒ल॒म् । सा॒र॒स्व॒तञ्च॒रुम् । च॒रुम्पौ॒ष्णम् । पौ॒ष्णञ्च॒रुम् । च॒रुम्मा॑रु॒तम् । मा॒रु॒तꣳ सप्तक॑पालम् । स॒प्तक॑पालँव्वैश्वदे॒वीम् । स॒प्तक॑पाल॒मिति॑ स॒प्त-क॒पा॒ल॒म् । वै॒श्व॒दे॒वीमा॒मिख्षा᳚म् । वै॒श्व॒दे॒वीमिति॑ वैश्व-दे॒वीम् । आ॒मिख्षा᳚न्द्यावापृथि॒व्य᳚म् । द्या॒वा॒पृ॒थि॒व्य॑मेक॑कपालम् । द्या॒वा॒पृ॒थि॒व्य॑मिति॑ द्यावा-पृ॒थि॒व्य᳚म् । एक॑कपाल॒मित्येक॑-क॒पा॒ल॒म् (3) ॥2॥  
ऐ॒न्द्रा॒ग्नमेका॑दशकपालम् । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपालम्मारु॒तीम् । एका॑दशकपाल॒मित्येका॑दश-क॒पा॒ल॒म् । मा॒रु॒तीमा॒मिख्षा᳚म् । आ॒मिख्षाँ᳚व्वारु॒णीम् । वा॒रु॒णीमा॒मिख्षा᳚म् । आ॒मिख्षा᳚ङ्का॒यम् । का॒यमेक॑कपालम् । एक॑कपालम्प्रघा॒स्यान्॑ । एक॑कपाल॒मित्येक॑-क॒पा॒ल॒म् । प्र॒घा॒स्यान्॑ हवामहे । प्र॒घा॒स्या॑निति प्र-घा॒स्यान्॑ । ह॒वा॒म॒हे॒ म॒रुतः॑ । म॒रुतो॑ य॒ज्ञवा॑हसः । य॒ज्ञवा॑हसᳵ कर॒म्भेण॑ । य॒ज्ञवा॑हस॒ इति॑ य॒ज्ञ-वा॒ह॒सः॒ । क॒र॒म्भेण॑ स॒जोष॑सः । स॒जोष॑स॒ इति॑ स-जोष॑सः ॥ मोषूणः॑ । मो इति॒ मो । सू नः॑ । न॒ इ॒न्द्र॒ । इ॒न्द्र॒ पृ॒थ्सु । पृ॒थ्सु दे॑व । पृ॒थ्स्विति॑ पृत्-सु । दे॒वास्तु॑ । अस्तु॑ स्म । स्म॒ ते॒ । ते॒ शु॒ष्मि॒न्न्॒ । शु॒ष्मि॒न्न॒व॒या । अ॒व॒येत्य॑व॒या ॥ म॒ही हि । ह्य॑स्य । अ॒स्य॒ मी॒ढुषः॑ । मी॒ढुषो॑ य॒व्या । य॒व्येति॑ य॒व्या ॥ ह॒विष्म॑तो म॒रुतः॑ । म॒रुतो॒ वन्द॑ते । वन्द॑ते॒ गीः । गीरिति॒ गीः ॥ यद्ग्रामे᳚ । ग्रामे॒ यत् । यदर॑ण्ये । अर॑ण्ये॒ यत् । यथ्स॒भाया᳚म् । स॒भायाँ॒य्यत् । यदि॑न्द्रि॒ये । इ॒न्द्रि॒य इती᳚न्द्रि॒ये ॥ यच्छू॒द्रे । शू॒द्रे यत् । यद॒र्ये᳚ । अ॒र्य॑ एनः॑ । एन॑श्चकृ॒म । च॒कृ॒मा व॒यम् । व॒यमिति॑ व॒यम् ॥ यदेक॑स्य । एक॒स्याधि॑ । अधि॒ धर्म॑णि । धर्म॑णि॒ तस्य॑ । तस्या॑व॒यज॑नम् । अ॒व॒यज॑नमसि । अ॒व॒यज॑न॒मित्य॑व-यज॑नम् । अ॒सि॒ स्वाहा᳚ । स्वाहेति॒ स्वाहा᳚ ॥ अक्र॒न्कर्म॑ । कर्म॑ कर्म॒कृतः॑ । क॒र्म॒कृत॑स्स॒ह । क॒र्म॒कृत॒ इति॑ कर्म-कृतः॑ । स॒ह वा॒चा । वा॒चा म॑योभु॒वा । म॒यो॒भु॒वेति॑ मयः-भु॒वा ॥ दे॒वेभ्य॒ᳵ कर्म॑ । कर्म॑ कृ॒त्वा । कृ॒त्वास्त᳚म् । अस्त॒म्प्र । प्रेत॑ । इ॒त॒ सु॒दा॒न॒वः॒ । सु॒दा॒न॒व॒ इति॑ सु-दा॒न॒वः॒ (4) ॥3॥  
अ॒ग्नयेऽनी॑कवते । अनी॑कवते पुरो॒डाश᳚म् । अनी॑कवत॒ इत्यनी॑क-व॒ते॒ । पु॒रो॒डाश॑म॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति । व॒प॒ति॒ सा॒कम् । सा॒कꣳ सूर्ये॑ण । सूर्ये॑णोद्य॒ता । उ॒द्य॒ता म॒रुद्भ्यः॑ । उ॒द्य॒तेत्यु॑त्-य॒ता । म॒रुद्भ्य॑स्सान्तप॒नेभ्यः॑ । म॒रुद्भ्य॒ इति॑ म॒रुत्-भ्यः॒ । सा॒न्त॒प॒नेभ्यो॑ म॒ध्यन्दि॑ने । सा॒न्त॒प॒नेभ्य॒ इति॑ साम्-त॒प॒नेभ्यः॑ । म॒ध्यन्दि॑ने च॒रुम् । च॒रुम्म॒रुद्भ्यः॑ । म॒रुद्भ्यो॑ गृहमे॒धिभ्यः॑ । म॒रुद्भ्य॒ इति॑ म॒रुत्-भ्यः॒ । गृ॒ह॒मे॒धिभ्य॒स्सर्वा॑साम् । गृ॒ह॒मे॒धिभ्य॒ इति॑ गृहमे॒धि-भ्यः॒ । सर्वा॑सान्दु॒ग्धे । दु॒ग्धे सा॒यम् । सा॒यञ्च॒रुम् । च॒रुम्पू॒र्णा । पू॒र्णा द॑र्वि । द॒र्वि॒ परा᳚ । परा॑पत । प॒त॒ सुपू᳚र्णा । सुपू᳚र्णा॒ पुनः॑ । सु॒पू॒र्णेति॒ सु- पू॒र्णा॒ । पुन॒रा । आप॑त । प॒तेति प॑त ॥ व॒स्नेव॑ । इ॒व॒ वि । वि क्री॑णावहै । क्री॒णा॒व॒हा॒ इष᳚म् । इष॒मूर्ज᳚म् । ऊर्जꣳ॑ शतक्रतो । श॒त॒क्र॒तो॒ इति॑ शत-क्र॒तो॒ ॥ दे॒हि मे᳚ । मे॒ ददा॑मि । ददा॑मि ते । ते॒ नि । नि मे᳚ । मे॒ धे॒हि॒ । धे॒हि॒ नि । नि ते᳚ । ते॒ द॒धे॒ । द॒ध॒ इति॑ दधे ॥ नि॒हार॒मित् । नि॒हार॒मिति॑ नि-हार᳚म् । इन्नि । नि मे᳚ । मे॒ ह॒र॒ । ह॒रा॒ नि॒हार᳚म् । नि॒हार॒न्नि । नि॒हार॒मिति॑ नि-हार᳚म् । (5)  
निह॑रामि । ह॒रा॒मि॒ ते॒ । त॒ इति॑ ते ॥ म॒रुद्भ्य॑ᳵ क्री॒डिभ्यः॑ । म॒रुद्भ्य॒ इति॑ म॒रुत्-भ्यः॒ । क्री॒डिभ्य॑ᳶ पुरो॒डाश᳚म् । क्री॒डिभ्य॒ इति॑ क्री॒डि-भ्यः॒ । पु॒रो॒डाशꣳ॑ स॒प्तक॑पालम् । स॒प्तक॑पाल॒न्निः । स॒प्तक॑पाल॒मिति॑ स॒प्त-क॒पा॒ल॒म् । निर्व॑पति । व॒प॒ति॒ सा॒कम् । सा॒कꣳ सूर्ये॑ण । सूर्ये॑णोद्य॒ता । उ॒द्य॒ताग्ने॒यम् । उ॒द्य॒तेत्यु॑त्-य॒ता । आ॒ग्ने॒यम॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति । व॒प॒ति॒ सौ॒म्यम् । सौ॒म्यञ्च॒रुम् । च॒रुꣳ सा॑वि॒त्रम् । सा॒वि॒त्रन्द्वाद॑शकपालम् । द्वाद॑शकपालꣳ सारस्व॒तम् । द्वाद॑शकपाल॒मिति॒ द्वाद॑श-क॒पा॒ल॒म् । सा॒र॒स्व॒तञ्च॒रुम् । च॒रुम्पौ॒ष्णम् । पौ॒ष्णञ्च॒रुम् । च॒रुमै᳚न्द्रा॒ग्नम् । ऐ॒न्द्रा॒ग्नमेका॑दशकपालम् । ऐ॒न्द्रा॒ग्नमित्यै᳚न्द्र-अ॒ग्नम् । एका॑दशकपालमै॒न्द्रम् । एका॑दशकपाल॒मित्येका॑दश-क॒पा॒ल॒म् । ऐ॒न्द्रञ्च॒रुम् । च॒रुँव्वै᳚श्वकर्म॒णम् । वै॒श्व॒क॒र्म॒णमेक॑कपालम् । वै॒श्व॒क॒र्म॒णमिति॑ वैश्व-क॒र्म॒णम् । एक॑कपाल॒मित्येक॑-क॒पा॒ल॒म् (6) ॥4॥  
सोमा॑य पितृ॒मते᳚ । पि॒तृ॒मते॑ पुरो॒डाश᳚म् । पि॒तृ॒मत॒ इति॑ पितृ-मते᳚ । पु॒रो॒डाश॒ꣳ॒ षट्क॑पालम् । षट्क॑पाल॒न्निः । षट्क॑पाल॒मिति॒ षट्-क॒पा॒ल॒म् । निर्व॑पति । व॒प॒ति॒ पि॒तृभ्यः॑ । पि॒तृभ्यो॑ ब॒र्॒हि॒षद्भ्यः॑ । पि॒तृभ्य॒ इति॑ पि॒तृ-भ्यः॒ । ब॒र्॒?हिषद्भो॑ धा॒नाः । ब॒र्॒हि॒षद्भ्य॒ इति॑ बर्॒हि॒षत्-भ्यः॒ । धा॒नाᳶ पि॒तृभ्यः॑ । पि॒तृभ्यो᳚ऽग्निष्वा॒त्तेभ्यः॑ । पि॒तृभ्य॒ इति॑ पि॒तृ-भ्यः॒ । अ॒ग्नि॒ष्वा॒त्तेभ्यो॑ऽभिवा॒न्या॑यै । अ॒ग्नि॒ष्वा॒त्तेभ्य॒ इत्य॑ग्नि-स्वा॒त्तेभ्यः॑ । अ॒भि॒वा॒न्या॑यै दु॒ग्धे । अ॒भि॒वान्या॑या॒ इत्य॑भि-वा॒न्या॑यै । दु॒ग्धे म॒न्थम् । म॒न्थमे॒तत् । ए॒तत्ते᳚ । ते॒ त॒त॒ । त॒त॒ ये । ये च॑ । च॒ त्वा । त्वा मनु॑ । अन्वे॒तत् । ए॒तत्ते᳚ । ते॒ पि॒ता॒म॒ह॒ । पि॒ता॒म॒ह॒ प्र॒पि॒ता॒म॒ह॒ । प्र॒पि॒ता॒म॒ह॒ ये । प्र॒पि॒ता॒म॒हेति॑ प्र-पि॒ता॒म॒ह॒ । ये च॑ । च॒ त्वाम् । त्वामनु॑ । अन्वत्र॑ । अत्र॑ पितरः । पि॒त॒रो॒ य॒था॒भा॒गम् । य॒था॒भा॒गम्म॑न्दध्वम् । य॒था॒भा॒गमिति॑ यथा-भा॒गम् । म॒न्द॒ध्व॒ꣳ॒ सुस॒न्दृश᳚म् । सु॒स॒न्दृश॑न्त्वा । सु॒स॒न्दृश॒मिति॑ सु-स॒न्दृश᳚म् । त्वा॒ व॒यम् । व॒यम्मघ॑ वन् । मघ॑वन्मन्दिषी॒महि॑ । मघ॑व॒न्निति॒ मघ॑-व॒न् । म॒न्दि॒षी॒महीति॑ मन्दिषी॒महि॑ ॥ प्रनू॒नम् । नू॒नम्पू॒र्णव॑न्धुरः । पू॒र्णव॑न्धुरस्स्तु॒तः । पू॒र्णव॑न्धुर॒ इति॑ पू॒र्ण-व॒न्धु॒रः॒ । स्तु॒तो या॑सि । या॒सि॒ वशा॑न् । वशा॒ꣳ॒ अनु॑ । अन्वित्यनु॑ ॥ योजा॒ नु । न्वि॑न्द्र । इ॒न्द्र॒ ते॒ । ते॒ हरी᳚ । हरी॒ इति॒ हरी᳚ ॥(7)  
अख्ष॒न्नमी॑मदन्त । अमी॑मदन्त॒ हि । ह्यव॑ । अव॑ प्रि॒याः । प्रि॒या अ॑धूषत । अ॒धू॒ष॒ते॒त्य॑धूषत ॥ अस्तो॑षत॒ स्वभा॑नवः । स्वभा॑नवो॒ विप्राः᳚ । स्वभा॑नव॒ इति॒ स्व-भा॒न॒वः॒ । विप्रा॒ नवि॑ष्ठया । न वि॑ष्ठयाम॒ती । म॒ती इति॑ म॒ती ॥ योजा॒नु । न्वि॑न्द्र । इ॒न्द्र॒ ते॒ । ते॒ हरी᳚ । हरी॒ इति॒ हरी᳚ ॥ अख्ष॑न्पि॒तरः॑ । पि॒तरोऽमी॑मदन्त । अमी॑मदन्त पि॒तरः॑ । पि॒तरोऽती॑तृपन्त । अती॑तृपन्त पि॒तरः॑ । पि॒तरोऽमी॑मृजन्त । अमी॑मृजन्त पि॒तरः॑ । पि॒तर॒ इति॑ पि॒तरः॑ ॥ परे॑त । इ॒त॒ पि॒त॒रः॒ । पि॒त॒र॒स्सो॒म्याः॒ । सो॒म्या॒ ग॒म्भी॒रैः । ग॒म्भी॒रैᳶ प॒थिभिः॑ । प॒थिभि॑ᳶ पू॒र्व्यैः । प॒थिभि॒रिति॑ प॒थि-भिः॒ । पू॒र्व्यैरिति॑ पू॒र्व्यैः ॥ अथा॑ पि॒तॄ । पि॒तॄन्थ्सु॑वि॒दत्रा॑ । सु॒वि॒दत्रा॒ꣳ॒ अपि॑ । सु॒वि॒दत्रा॒निति॑ सु-वि॒दत्रा॑ । अपी॑त । इ॒त॒ य॒मेन॑ । य॒मेन॒ ये । ये स॑ध॒माद᳚म् । स॒ध॒माद॒म्मद॑न्ति । स॒ध॒माध॒मिति॑ सध-माद᳚म् । मद॒न्तीति॒ मद॑न्ति ॥ मनो॒ नु । न्वा । आ हुवामहे । हु॒वा॒म॒हे॒ ना॒रा॒श॒ꣳ॒सेन॑ । ना॒रा॒श॒ꣳ॒सेन॒ स्तोमे॑न । स्तोमे॑न पितृ॒णाम् । पि॒तृ॒णाञ्च॑ । च॒ मन्म॑भिः । मन्म॑भि॒रिति॒ मन्म॑-भिः॒ ॥ आ नः॑ ।(8)  
न॒ ए॒तु॒ । ए॒तु॒ । ए॒तु॒ मनः॑ । मन॒ᳶ पुनः॑ । पुन॒ᳵ क्रत्वे᳚ । क्रत्वे॒ दख्षा॑य । दख्षा॑य जी॒वसे᳚ । जी॒वस॒ इति॑ जी॒वसे᳚ ॥ ज्योक्च॑ । च॒ सूर्य᳚म् । सूर्य॑न्दृ॒शे । दृ॒श इति॑ दृ॒शे ॥पुन॑र्नः । न॒ᳶ पि॒तरः॑ । पि॒तरो॒ मनः॑ । मनो॒ ददा॑ तु । ददा॑तु॒ दैव्यः॑ । दैव्यो॒ जनः॑ । जन॒ इति॒ जनः॑ ॥ जी॒वँव्व्रात᳚म् । व्रातꣳ॑ सचेमहि । स॒चे॒म॒ही॒ति॑ सचेमहि ॥ यद॒न्तरि॑ख्षम् । अ॒न्तरि॑ख्षम्पृथि॒वीम् । पृ॒थि॒वीमु॒त। उ॒त द्याम् । द्याँय्यत् । यन्मा॒तर᳚म् । मा॒तर॑म्पि॒तर᳚म् । पि॒तरँ॑व्वा । वा॒ जि॒हि॒ꣳ॒सि॒म । जि॒हि॒ꣳ॒सि॒मेति॑ जिहिꣳसि॒म ॥ अ॒ग्निर्मा᳚ । मा॒ तस्मा᳚त् । तस्मा॒देन॑सः । एन॑सो॒ गार्॑?हपत्यः । गार्॑?हपत्य॒ᳶ प्र । गार्॑?हपत्य॒ इति॒ गार्॑?ह-प॒त्यः॒ । प्रमु॑ञ्चतु । मु॒ञ्च॒तु॒ दु॒रि॒ता । दु॒रि॒ता यानि॑ । दु॒रि॒तेति॑ दुः-इ॒ता । यानि॑ चकृ॒म । च॒कृ॒म क॒रोतु॑ । क॒रोतु॒ माम् । माम॑ने॒नस᳚म् । अ॒ने॒नस॒मित्य॑ने॒नस᳚म् (9) ॥5॥  
प्र॒ति॒पू॒रु॒षमेक॑कपालान् । प्र॒ति॒पू॒रु॒षमिति॑ प्रति-पू॒रु॒षम् । एक॑कपाला॒न्निः । एक॑कपाला॒नित्येक॑-क॒पा॒ला॒न् । निर्व॑पति । व॒प॒त्येक᳚म् । एक॒मति॑रिक्तम् । अति॑रिक्तँ॒य्याव॑न्तः । अति॑रिक्त॒मित्यति॑-रि॒क्त॒म् । याव॑न्तो गृ॒ह्याः᳚ । गृ॒ह्याः᳚ स्मः । स्मस्तेभ्यः॑ । तेभ्य॒ᳵ कम् । कम॑करम् । अ॒क॒र॒म्प॒शू॒नाम् । प॒शू॒नाꣳ शर्म॑ । शर्मा॑सि । अ॒सि॒ शर्म॑ । शर्म॒ यज॑मानस्य । यज॑मानस्य॒ शर्म॑ । शर्म॑ मे । मे॒ य॒च्छ॒ । य॒च्छैकः॑ । एक॑ ए॒व । ए॒व रु॒द्रः । रु॒द्रो न । न द्वि॒तीया॑य । द्वि॒तीया॑य तस्थे । त॒स्थ॒ आ॒खुः । आ॒खुस्ते᳚ । ते॒ रु॒द्र॒ । रु॒द्र॒ प॒शुः । प॒शुस्तम् । तञ्जु॑षस्व । जु॒ष॒स्वै॒षः । ए॒ष ते᳚ । ते॒ रु॒द्र॒ । रु॒द्र॒ भा॒गः । भा॒गस्स॒ह । स॒ह स्वस्रा᳚ । स्वस्राम्बि॑कया । अम्बि॑कया॒ तम् । तञ्जु॑षस्व । जु॒ष॒स्व॒ भे॒ष॒जम्। भे॒ष॒जङ्गवे᳚ । गवेऽश्वा॑य । अश्वा॑य॒ पुरु॑षाय । पुरु॑षाय भेष॒जम् । भे॒ष॒जमथो᳚ । अथो॑ अ॒स्मभ्य᳚म् । अथो॒ इत्यथो᳚ । अ॒स्मभ्य॑म्भेष॒जम् । अ॒स्मभ्य॒मित्य॒स्म-भ्य॒म् । भे॒ष॒जꣳ सुभे॑षजम् । सुभे॑ष॒जँय्यथा᳚ । सुभे॑षज॒मिति॒ सु-भे॒ष॒ज॒म् । (10)  
यथाऽ स॑ति । अस॒तीत्यस॑ति ॥ सु॒गम्मे॒षाय॑ । सु॒गमिति॑ सु-गम् । मे॒षाय॑ मे॒ष्यै᳚ । मे॒ष्या॑ अव॑ । अवा᳚म्ब । अ॒म्ब॒ रु॒द्रम् । रु॒द्रम॑दिमहि । अ॒दि॒म॒ह्यव॑ । अव॑ दे॒वम् । दे॒वन्त्र्य॑म्बकम् । त्र्य॑म्बक॒मिति॒ त्रि-अ॒म्ब॒क॒म् ॥ यथा॑ नः । न॒श्श्रेय॑सः । श्रेय॑स॒ᳵ कर॑त् । कर॒द्यथा᳚ । यथा॑ नः । नो॒ वस्य॑सः । वस्य॑स॒ᳵ कर॑त् । कर॒द्यथा᳚। यथा॑ नः । न॒ᳶ प॒शु॒मतः॑ । प॒शु॒मत॒ᳵ कर॑त् । प॒शु॒मत॒ इति॑ पशु-मतः॑ । कर॒द्यथा᳚ । यथा॑ नः । नो॒ व्य॒व॒सा॒यया᳚त् । व्य॒व॒सा॒यया॒दिति॑ वि-अ॒व॒सा॒यया᳚त् ॥ त्र्य॑म्बकँय्यजामहे । त्र्य॑म्बक॒मिति॒ त्रि-अ॒म्ब॒क॒म् । य॒जा॒म॒हे॒ सु॒ग॒न्धिम् । सु॒ग॒न्धिम्पु॑ष्टि॒वर्ध॑नम् । सु॒ग॒न्धिमिति॑ सु-ग॒न्धिम् । पु॒ष्टि॒वर्ध॑न॒मिति॑ पुष्टि-वर्ध॑नम् ॥ उ॒र्वा॒रु॒कमि॑व । इ॒व॒ बन्ध॑नात् । बन्ध॑नान्मृ॒त्योः । मृ॒त्योर्मु॑ख्षीय । मु॒ख्षी॒य॒ मा । माऽमृता᳚त् । अ॒मृता॒दित्य॒मृता᳚त् ॥ ए॒ष ते᳚ । ते॒ रु॒द्र॒ । रु॒द्र॒ भा॒गः । भा॒गस्तम् । तञ्जु॑षस्व । जु॒ष॒स्व॒ तेन॑ । तेना॑व॒सेन॑ । अ॒व॒सेन॑ प॒रः । प॒रो मूज॑वतः । मूज॑व॒तोति॑ । मूज॑वत॒ इति॒ मूज॑-व॒तः॒ । अती॑हि । इ॒ह्यव॑ततधन्वा । अव॑ततधन्वा॒ पिना॑कहस्तः । अव॑ततध॒न्वेत्यव॑तत-ध॒न्वा॒ । पिना॑कहस्त॒ᳵ कृत्ति॑वासाः । पिना॑कहस्त॒ इति॒ पिना॑क-ह॒स्तः॒ । कृत्ति॑वासा॒ इति॒ कृत्ति॑-वा॒साः॒ (11) ॥6॥  
ऐ॒न्द्रा॒ग्नन्द्वाद॑शकपालम् । ऐ॒न्द्रा॒ग्नमित्यै᳚न्द्र-अ॒ग्नम् । द्वाद॑शकपालँव्वैश्वदे॒वम्। द्वाद॑शकपाल॒मिति॒ द्वाद॑श-क॒पा॒ल॒म् । वै॒श्व॒दे॒वञ्च॒रुम् । वै॒श्व॒दे॒वमिति॑ वैश्व-दे॒वम् । ञ्च॒रुमिन्द्रा॑य । इन्द्रा॑य॒ शुना॒सीरा॑य । शुना॒सीरा॑य पुरो॒डाश᳚म् । पु॒रो॒डाश॒न्द्वाद॑शकपालम् । द्वाद॑शकपालँव्वाय॒व्य᳚म् । द्वाद॑शकपाल॒मिति॒ द्वाद॑श-क॒पा॒ल॒म् । वाय॒व्य॑म्पयः॑ । पय॑स्सौ॒र्यम् । सौ॒र्यमेक॑कपालम् । एक॑कपालन्द्वादशग॒वम् । एक॑कपाल॒मित्येक॑-क॒पा॒ल॒म् । द्वा॒द॒श॒ग॒वꣳ सीर᳚म् । द्वा॒द॒श॒ग॒वमिति॑ द्वादश-ग॒वम् । सीर॒न्दख्षि॑णा । दख्षि॑णाग्ने॒यम् । आ॒ग्ने॒यम॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति । व॒प॒ति॒ रौ॒द्रम् । रौ॒द्रङ्गा॑वीधु॒कम् । गा॒वी॒धु॒कञ्च॒रुम् । च॒रुमै॒न्द्रम् । ऐ॒न्द्रन्दधि॑ । दधि॑ वारु॒णम् । वा॒रु॒णँय्य॑व॒मय᳚म् । य॒व॒मय॑ञ्च॒रुम् । य॒व॒मय॒मिति॑ यव-मय᳚म् । च॒रुँव्व॒हिनी᳚ । व॒हिनी॑ धे॒नुः । धे॒नुर्दख्षि॑णा । दख्षि॑णा॒ ये । ये दे॒वाः । दे॒वाᳶ पु॑र॒स्सदः॑ । पु॒र॒स्सदो॒ऽग्निने᳚त्राः । पु॒र॒स्सद॒ इति॑ पुरः-सदः॑ । अ॒ग्निने᳚त्रा दख्षिण॒सदः॑ । अ॒ग्निने᳚त्रा॒ इत्य॒ग्नि-ने॒त्राः॒ । द॒ख्षि॒ण॒सदो॑ य॒मने᳚त्राः । द॒ख्षि॒ण॒सद॒ इति॑ दख्षिण-सदः॑ । य॒मने᳚त्राᳶ पश्चा॒थ्सदः॑ । य॒मने᳚त्रा॒ इति॑ य॒म-ने॒त्राः॒ । प॒श्चा॒थ्सद॑स्सवि॒तृने᳚त्राः । प॒श्चा॒थ्सद॒ इति॑ पश्चात्-सदः॑ । स॒वि॒तृने᳚त्रा उत्तर॒सदः॑ । स॒वि॒तृने᳚त्रा॒ इति॑ सवि॒तृ-ने॒त्राः॒ । उ॒त्त॒र॒सदो॒ वरु॑णनेत्राः । उ॒त्त॒र॒सद॒ इत्यु॑त्तर-सदः॑ । वरु॑णनेत्रा उपरि॒षदः॑ । वरु॑णनेत्रा॒ इति॒ वरु॑ण-ने॒त्राः॒ । उ॒प॒रि॒षदो॒ बृह॒स्पति॑नेत्राः । उ॒प॒रि॒षद॒ इत्यु॑परि-सदः॑ । बृह॒स्पति॑नेत्रा रख्षो॒हणः॑ । बृह॒स्पति॑नेत्रा॒ इति॒ बृह॒स्पति॑-ने॒त्राः॒ । र॒ख्षो॒हण॒स्ते । र॒ख्षो॒हण॒ इति॑ रख्षः -हनः॑ । ते नः॑ । न॒ᳶ पा॒न्तु॒ । पा॒न्तु॒ ते । ते नः॑ । नो॒ऽव॒न्तु॒ । अ॒व॒न्तु॒ तेभ्यः॑ । तेभ्यो॒ नमः॑ । (12)  
नम॒स्तेभ्यः॑ । तेभ्य॒स्स्वाहा᳚ । स्वाहा॒ समू॑ढम् । समू॑ढ॒ꣳ॒ रख्षः॑ । समू॑ढ॒मिति॒ सम्-ऊ॒ढ॒म् । रख्ष॒स्सन्द॑ग्धम् । सन्द॑ग्ध॒ꣳ रख्षः॑ । सन्द॑ग्ध॒मिति॒ सम्-द॒ग्ध॒म् । रख्ष॑ इ॒दम् । इ॒दम॒हम् । अ॒हꣳ रख्षः॑ । रख्षो॒ऽभि । अ॒भि सम् । सन्द॑हामि । द॒हा॒म्य॒ग्नये᳚ । अ॒ग्नये॑ रख्षो॒घ्ने । र॒ख्षो॒घ्ने स्वाहा᳚ । र॒ख्षो॒घ्न इति॑ रख्षः-घ्ने । स्वाहा॑ य॒माय॑ । य॒माय॑ सवि॒त्रे । स॒वि॒त्रे वरु॑णाय । वरु॑णाय॒ बृह॒स्पत॑ये । बृह॒स्पत॑ये॒ दुव॑स्वते । दुव॑स्वते रख्षो॒घ्ने । र॒ख्षो॒घ्ने स्वाहा᳚ । र॒ख्षो॒घ्न इति॑ रख्षः-घ्ने । स्वाहा᳚ प्रष्टिवा॒ही । प्र॒ष्टि॒वा॒ही रथः॑ । प्र॒ष्टि॒वा॒हीति॑ प्रष्टि-वा॒ही । रथो॒ दख्षि॑णा । दख्षि॑णा दे॒वस्य॑ । दे॒वस्य॑ त्वा । त्वा॒ स॒वि॒तुः । स॒वि॒तुᳶ प॒॑सवे । प्र॒स॒वे᳚ऽश्विनोः᳚ । प्र॒स॒व इति॑ प्र-स॒वे । अ॒श्विनो᳚र्बा॒हुभ्या᳚म् । बा॒हुभ्या᳚म्पू॒ष्णः । बा॒हुभ्या॒मिति॑ बा॒हु-भ्या॒म् । पू॒ष्णो हस्ता᳚भ्याम् । हस्ता᳚भ्या॒ꣳ॒ रख्ष॑सः । रख्ष॑सो व॒धम् । व॒धञ्जु॑होमि । जु॒हो॒मि॒ ह॒तम् । ह॒तꣳ रख्षः॑ । रख्षोऽव॑धिष्म । अव॑दि॒ष्म रख्षः॑ । रख्षो॒ यत् । यद्वस्ते᳚ । वस्ते॒ तत् । तद्दख्षि॑णा । दख्षि॒णेति॒ दख्षि॑णा (13) ॥  
धा॒त्रे पु॑रो॒डाश᳚म् । पु॒रो॒डाश॒न्द्वाद॑शकपालम् । द्वाद॑शकपाल॒न्निः । द्वाद॑शकपाल॒मिति॒ द्वाद॑श-क॒पा॒ल॒म् । निर्व॑पति । व॒प॒त्यनु॑मत्यै । अनु॑मत्यै च॒रुम् । अनु॑मत्या॒ इत्यनु॑-म॒त्यै॒ । च॒रुꣳ रा॒कायै᳚ । रा॒कायै॑ च॒रुम् । च॒रुꣳ सि॑नीवा॒ल्यै । सि॒नी॒वा॒ल्यै च॒रुम् । च॒रुङ्कु॒ह्वै᳚ । कु॒ह्वै॑ च॒रुम् । च॒रुम्मि॑थु॒नौ । मि॒थु॒नौ गावौ᳚ । गावौ॒ दख्षि॑णा । दख्षि॑णाग्नावैष्ण॒वम् । आ॒ग्ना॒वै॒ष्ण॒वमेका॑दशकपालम् । आ॒ग्ना॒वै॒ष्ण॒मित्या᳚ग्ना-वै॒ष्ण॒वम् । एका॑दशकपाल॒न्निः । एका॑दशकपाल॒मित्येका॑दश-क॒पा॒ल॒म् । निर्व॑पति । व॒प॒त्यै॒न्द्रा॒वै॒ष्ण॒वम् । ऐ॒न्द्रा॒वै॒ष्ण॒वमेका॑दशकपालम् । ऐ॒न्द्रा॒वै॒ष्ण॒वमित्यै᳚न्द्रा-वै॒ष्ण॒वम् । एका॑दशकपालँव्वैष्ण॒वम् । एका॑दशकपाल॒मित्येका॑दश-क॒पा॒ल॒म् । वै॒ष्ण॒वन्त्रि॑कपा॒लम् । त्रि॒क॒पा॒लँव्वा॑म॒नः । त्रि॒क॒पा॒लमिति॑ त्रि-क॒पा॒लम् । वा॒म॒नो व॒ही । व॒ही दख्षि॑णा । दख्षि॑णाग्नीषो॒मीय᳚म् । अ॒ग्नी॒षो॒मीय॒मेका॑दशकपालम् । अ॒ग्नी॒षो॒मीय॒मित्य॑ग्नि-सो॒मीय᳚म् । एका॑दशकपाल॒न्निः । एका॑दशकपाल॒मित्येका॑दश-क॒पा॒ल॒म् । निर्व॑पति । व॒प॒ती॒न्द्रा॒सो॒मीय᳚म् । इ॒न्द्रा॒सो॒मीय॒मेका॑दशकपालम् । इ॒न्द्रा॒-सो॒मीय॒मिती᳚न्द्रा-सो॒मीय᳚म् । एका॑दशकपालꣳ सौ॒म्यम् । एका॑दशकपाल॒-मित्येका॑दश-क॒पा॒ल॒म् । सौ॒म्यञ्च॒रुम् । च॒रुम्ब॒भ्रुः । ब॒भ्रुर्दख्षि॑णा । दख्षि॑णा सोमापौ॒ष्णम् । सो॒म॒पौ॒ष्णञ्च॒रुम् । सो॒मा॒पौ॒ष्णमिति॑ सोमा-पौ॒ष्णम् । च॒रुन्निः । निर्व॑पति । व॒प॒त्यै॒न्द्रा॒पौ॒ष्णम् । ऐ॒न्द्रा॒पौ॒ष्णञ्च॒रुम् । ऐ॒न्द्रा॒पौ॒ष्णमित्यै᳚न्द्रा-पौ॒ष्णम् । च॒रुम्पौ॒ष्णम् । पौ॒ष्णञ्च॒रुम् । च॒रुꣵं श्या॒मः । श्या॒मो दख्षि॑णा । दख्षि॑णा वैश्वान॒रम् । वै॒श्वा॒न॒रन्द्वाद॑शकपालम् । द्वाद॑शकपाल॒न्निः । द्वाद॑शकपाल॒मिति॒ द्वाद॑श-क॒पा॒ल॒म् । निर्व॑पति । व॒प॒ति॒ हिर॑ण्यम् । हिर॑ण्य॒न्दख्षि॑णा । दख्षि॑णा वारु॒णम् । वा॒रु॒णँय्य॑व॒मय᳚म् । य॒व॒मय॑ञ्च॒रुम् । य॒व॒मय॒मिति॑ यव-मय᳚म् । च॒रुमश्वः॑ । अश्वो॒ दख्षि॑णा । दख्षि॒णेति॒ दख्षि॑णा (14) ॥8॥  
बा॒र्॒ह॒स्प॒त्यञ्च॒रुम् । च॒रुन्निः । निर्व॑पति । व॒प॒ति॒ ब्र॒ह्मणः॑ । ब्र॒ह्मणो॑ गृ॒हे । गृ॒हे शि॑तिपृ॒ष्ठः । शि॒ति॒पृ॒ष्ठो दख्षि॑णा । शि॒ति॒पृ॒ष्ठ इति॑ शिति-पृ॒ष्ठः । दख्षि॑णै॒न्द्रम् । ऐ॒न्द्रमेका॑दशकपालम् । एका॑दशकपालꣳ राज॒न्य॑स्य । एका॑दशकपाल॒-मित्येका॑दश-क॒पा॒ल॒म् । रा॒ज॒न्य॑स्य गृ॒हे । गृ॒ह ऋ॑ष॒भः । ऋ॒ष॒भो दख्षि॑णा । दख्षि॑णादि॒त्यम् । आ॒दि॒त्यञ्च॒रुम् । च॒रुम्महि॑ष्यै । महि॑ष्यै गृ॒हे । गृ॒हे धे॒नुः । धे॒नुर्दख्षि॑णा । दख्षि॑णा नैरृ॒तम् । नै॒र्॒ऋ॒तञ्च॒रुम् । नै॒र्॒ऋ॒तमिति॑ नैः-ऋ॒तम् । च॒रुम्प॑रिवृ॒क्त्यै᳚ । प॒रि॒वृ॒क्त्यै॑ गृ॒हे । प॒रि॒वृ॒क्त्या॑ इति॑ परि-वृ॒क्त्यै᳚ । गृ॒हे कृ॒ष्णाना᳚म् । कृ॒ष्णानाँ᳚व्व्रीही॒णाम् । व्री॒ही॒णान्न॒खनि॑र्भिन्नम् । न॒खनि॑र्भिन्नङ्कृ॒ष्णा । न॒खनि॑र्भिन्न॒मिति॑ न॒ख-नि॒र्भि॒न्न॒म् । कृ॒ष्णा कू॒टा । कू॒टा दख्षि॑णा । दख्षि॑णाग्ने॒यम् । आ॒ग्ने॒यम॒ष्टाक॑पालम् । अ॒ष्टाक॑पालꣳ सेना॒न्यः॑ । अ॒ष्टाक॑पाल॒मित्य॒ष्टा-क॒पा॒ल॒म् । से॒ना॒न्यो॑ गृ॒हे । से॒ना॒न्य॑ इति॑ सेना-न्यः॑ । गृ॒हे हिर॑ण्यम् । हिर॑ण्य॒न्दख्षि॑णा । दख्षि॑णा वारु॒णम् । वा॒रु॒णन्दश॑कपालम् । दश॑कपालꣳ सू॒तस्य॑ । दश॑कपाल॒मिति॒ दश॑-क॒पा॒ल॒म् । सू॒तस्य॑ गृ॒हे । गृ॒हे म॒हानि॑रष्टः । म॒हानि॑रष्टो॒ दख्षि॑णा । म॒हानि॑रष्ट॒ इति॑ म॒हा-नि॒र॒ष्टः॒ । दख्षि॑णा मारु॒तम् । मा॒रु॒तꣳ स॒प्तक॑पालम् । स॒प्तक॑पालङ्ग्राम॒ण्यः॑ । स॒प्तक॑पाल॒मिति॑ स॒प्त-क॒पा॒ल॒म् । ग्रा॒म॒ण्यो॑ गृ॒हे । ग्रा॒म॒ण्य॑ इति॑ ग्राम-न्यः॑ । गृ॒हे पृश्निः॑ । पृश्नि॒र्दख्षि॑णा । दख्षि॑णा सावि॒त्रम् । सा॒वि॒त्रन्द्वाद॑शकपालम् । द्वाद॑शकपालङ्ख्ष॒त्तुः । द्वाद॑शकपाल॒मिति॒ द्वाद॑श-क॒पा॒ल॒म् । (15)  
ख्ष॒त्तुर्गृ॒हे । गृ॒ह उ॑पध्व॒स्तः । उ॒प॒ध्व॒स्तो दख्षि॑णा । उ॒प॒ध्व॒स्त इत्यु॑प-ध्व॒स्तः । दख्षि॑णाश्वि॒नम् । आ॒श्वि॒नन्द्वि॑कपा॒लम् । द्वि॒क॒पा॒लꣳ स॑ङ्ग्रही॒तुः । द्वि॒क॒पा॒लमिति॑ द्वि-क॒पा॒लम् । स॒ङ्ग्र॒ही॒तुर्गृ॒हे । स॒ङ्ग्र॒ही॒तुरिति॑ सम्-गृ॒ही॒तः । गृ॒हे स॑वा॒त्यौ᳚ । स॒वा॒त्यौ॑ दख्षि॑णा । स॒वा॒त्या॑विति॑ स-वा॒त्यौ᳚ । दख्षि॑णा पौ॒ष्णम् । पौ॒ष्णञ्च॒रुम् । च॒रुम्भा॑गदु॒घस्य॑ । भा॒ग॒दु॒घस्य॑ गृ॒हे । भा॒ग॒दु॒घस्येति॑ भाग-दु॒घस्य॑ । गृ॒हे श्या॒मः । श्या॒मो दख्षि॑णा । दख्षि॑णा रौ॒द्रम् । रौ॒द्रङ्गा॑वीधु॒कम् । गा॒वी॒धु॒कञ्च॒रुम् । च॒रुव॑ख्षावा॒पस्य॑ । अ॒ख्षा॒वा॒पस्य॑ गृ॒हे । अ॒ख्षा॒वा॒पस्येत्य॑ख्ष-आ॒वा॒पस्य॑ । गृ॒हे श॒बलः॑ । श॒बल॒ उद्वा॑रः । उद्वा॑रो॒ दख्षि॑णा । उद्वा॑र॒ इत्युत्-वा॒रः॒ । दख्षि॒णेन्द्रा॑य । इन्द्रा॑य सु॒त्राम्णे᳚ । सु॒त्राम्णे॑ पुरो॒डाश᳚म् । सु॒त्राम्ण॒ इति॑ सु-त्राम्णे᳚ । पु॒रो॒डाश॒मेका॑दशकपालम् । एका॑दशकपाल॒म्प्रति॑ । एका॑दशकपाल॒मित्येका॑दश-क॒पा॒ल॒म् । प्रति॒ निः । निर्व॑पति । व॒प॒ती॒न्द्रा॑य । इन्द्रा॑याꣳ हो॒मुचे᳚ । अ॒ꣳ॒हो॒मुचे॒ऽयम् । अ॒ꣳ॒हो॒मुच॒ इत्यꣳ॑हः-मुचे᳚ । अ॒यन्नः॑ । नो॒ राजा᳚ । राजा॑ वृत्र॒हा । वृ॒त्र॒हा राजा᳚ । वृ॒त्र॒हेति॑ वृत्र-हा । राजा॑ भू॒त्वा । भू॒त्वा वृ॒त्रम् । वृ॒त्रँव्व॑ध्यात् । व॒ध्या॒न्मै॒त्रा॒बा॒र्॒ह॒स्प॒त्यम् । मै॒त्रा॒बा॒र्॒ह॒स्प॒त्यम्भ॑वति । मै॒त्रा॒बा॒र्॒ह॒स्प॒त्यमिति॑ मैत्रा-बा॒र्॒र्‌ह॒स्प॒त्यम् । भ॒व॒ति॒ श्वे॒तायै᳚ । श्वे॒तायै᳚ श्वे॒तव॑थ्सायै । श्वे॒तव॑थ्सायै दु॒ग्धे । श्वे॒तव॑थ्साया॒ इति॑ श्वे॒त-व॒थ्सा॒यै॒ । दु॒ग्धे स्व॑यम्मू॒र्ते । स्व॒य॒म्मू॒र्ते स्व॑यम्मथि॒ते । स्व॒य॒म्मू॒र्त इति॑ स्वयम्मू॒र्ते । स्व॒य॒म्म॒थि॒त आज्ये᳚ । स्व॒य॒म्म॒थि॒त इति॑ स्वयम्म॒थि॒ते । आज्य॒ आश्व॑त्थे । आश्व॑त्थे॒ पात्रे᳚ । (16)  
पात्रे॒ चतु॑स्स्रक्तौ । चतु॑स्स्रक्तौ स्वयमवप॒न्नायै᳚ । चतु॑स्स्रक्ता॒विति॒ चतुः॑-स्र॒क्तौ॒ । स्व॒य॒म॒व॒प॒न्नायै॒ शाखा॑यै । स्व॒य॒म॒व॒प॒न्नाया॒ इति॑ स्वयम् अ॒व॒प॒न्नायै᳚ । शाखा॑यै क॒र्णा । क॒र्णाꣳश्च॑ । चाक॑र्णान् । अक॑र्णाꣳश्च । च॒ त॒ण्डु॒लान् । त॒ण्डु॒लान्‌ वि । वि चि॑नुयात् । चि॒नु॒या॒द्ये । ये क॒र्णाः । क॒र्णास्सः । स पय॑सि । पय॑सि बार्‌हस्प॒त्यः । बा॒र्॒ह॒स्प॒त्यो ये । येऽक॑र्णाः । अक॑र्णा॒स्सः । स आज्ये᳚ । आज्ये॑ मै॒त्रः । मै॒त्रस्स्व॑यङ्कृ॒ता । स्व॒य॒ङ्कृ॒ता वेदिः॑ । स्व॒य॒ङ्कृ॒तेति॑ स्वयम्- कृ॒ता । वेदि॑र्भवति । भ॒व॒ति॒ स्व॒य॒न्दि॒नम् । स्व॒य॒न्दि॒नम्ब॒र्॒?हिः । स्व॒य॒न्दि॒नमिति॑ स्वयम्-दि॒नम् । ब॒र्॒?हिस्स्व॑यङ्कृ॒तः । स्व॒य॒ङ्कृ॒त इ॒ध्मः । स्व॒य॒ङ्कृ॒त इति॑ स्वयम्-कृ॒तः । इ॒ध्मस्सा । सैव । ए॒व श्वे॒ता । श्वे॒ताश्वे॒तव॑थ्सा । श्वे॒तव॑थ्सा॒ दख्षि॑णा । श्वे॒तव॒थ्सेति॑ श्वे॒त-व॒थ्सा॒ । दख्षि॒णेति॒ दख्षि॑णा (17) ॥  
अ॒ग्नये॑ गृ॒हप॑तये । गृ॒हप॑तये पुरो॒डाश᳚म् । गृ॒हप॑तय॒ इति॑ गृ॒ह-प॒त॒ये॒ । पु॒रो॒डाश॑म॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति। व॒प॒ति॒ कृ॒ष्णाना᳚म् । कृ॒ष्णानाँ᳚व्व्रीही॒णाम् । व्री॒ही॒णाꣳ सोमा॑य । सोमा॑य॒ वन॒स्पत॑ये । वन॒स्पत॑ये श्यामा॒कम् । श्या॒मा॒कञ्च॒रुम् । च॒रुꣳ स॑वि॒त्रे । स॒वि॒त्रे स॒त्यप्र॑सवाय । स॒त्यप्र॑सवाय पुरो॒डाश᳚म् । स॒त्यप्र॑सवा॒येति॑ स॒त्य-प॒॒सवा॒य॒ । पु॒रो॒डाश॒न्द्वाद॑शकपालम् । द्वाद॑शकपालमाशू॒नाम् । द्वाद॑शकपाल॒मिति॒ द्वाद॑श-क॒पा॒ल॒म् । आ॒शू॒नाँव्व्री॑ही॒णाम् । व्री॒ही॒णाꣳ रु॒द्राय॑ । रु॒द्राय॑ पशु॒पत॑ये । प॒शु॒पत॑ये गावीधु॒कम् । प॒शु॒पत॑य॒ इति॑ पशु-पत॑ये । गा॒वी॒धु॒कञ्च॒रुम् । च॒रुम्बृह॒स्पत॑ये । बृह॒स्पत॑ये वा॒चः । वा॒चस्पत॑ये । पत॑ये नैवा॒रम् । नै॒वा॒रञ्च॒रुम् । च॒रुमिन्द्रा॑य । इन्द्रा॑य ज्ये॒ष्ठाय॑ । ज्ये॒ष्ठाय॑ पुरो॒डाश᳚म् । पु॒रो॒डाश॒मेका॑दशकपालम् । एका॑दशकपालम्म॒हाव्री॑हीणाम् । एका॑दशकपाल॒मित्येका॑दश-क॒पा॒ल॒म् । म॒हाव्री॑हीणाम्मि॒त्राय॑ । म॒हाव्री॑हीणा॒मिति॑ म॒हा-व्री॒ही॒णा॒म् । मि॒त्राय॑ स॒त्याय॑ । स॒त्याया॒म्बाना᳚म् । आ॒म्बाना᳚ञ्च॒रुम् । च॒रुँव्वरु॑णाय । वरु॑णाय॒ धर्म॑पतये । धर्म॑पतये यव॒मय᳚म् । धर्म॑पतय॒ इति॒ धर्म॑-प॒त॒ये॒ । य॒व॒मय॑ञ्च॒रुम् । य॒व॒मय॒मिति॑ यव-मय᳚म् । च॒रुꣳ स॑वि॒ता । स॒वि॒ता त्वा᳚ । त्वा॒ प्र॒स॒वाना᳚म् । प्र॒स॒वानाꣳ॑ सुवताम् । प्र॒स॒वाना॒मिति॑ प्र-स॒वाना᳚म् । सु॒व॒ता॒म॒ग्निः । अ॒ग्निर्गृ॒हप॑तीनाम् । गृ॒हप॑तीना॒ꣳ॒ सोमः॑ । गृ॒हप॑तीना॒मिति॑ गृ॒ह-प॒ती॒ना॒म् । सोमो॒ वन॒स्पती॑नाम् । व॒न॒स्पती॑नाꣳ रु॒द्रः । रु॒द्रᳶ प॑शू॒नाम् । प॒शू॒नाम्बृह॒स्पतिः॑। (18)  
बृह॒स्पति॑र्वा॒चाम् । वा॒चामिन्द्रः॑ । इन्द्रो᳚ ज्ये॒ष्ठाना᳚म् । ज्ये॒ष्ठाना᳚म्मि॒त्रः । मि॒त्रस्स॒त्याना᳚म् । स॒त्यानाँ॒व्वरु॑णः । वरु॑णो॒ धर्म॑पतीनाम् । धर्म॑पतीनाँ॒य्ये । धर्म॑पतीना॒मिति॒ धर्म॑-प॒ती॒ना॒म् । ये दे॑वाः । दे॒वा॒ दे॒व॒सुवः॑ । दे॒व॒सुव॑स्स्थ । दे॒व॒सुव॒ इति॑ देव-सुवः॑ । स्थ॒ ते । त॒ इ॒मम् । इ॒ममा॑मुष्याय॒णम् । आ॒मु॒ष्या॒य॒णम॑नमि॒त्राय॑ । अ॒न॒मित्राय॑ सुवध्वम् । सु॒व॒ध्व॒म्म॒ह॒ते । म॒ह॒ते ख्ष॒त्राय॑ । ख्ष॒त्राय॑ मह॒ते । म॒ह॒त आधि॑पत्याय । आधि॑पत्याय मह॒ते । आधि॑पत्या॒येत्याधि॑-प॒त्या॒य॒ । म॒ह॒ते जान॑राज्याय । जान॑राज्यायै॒षः । जान॑राज्या॒येति॒ जान॑-रा॒ज्या॒य॒ । ए॒ष वः॑ । वो॒ भ॒र॒ताः॒ । भ॒र॒ता॒ राजा᳚ । राजा॒ सोमः॑ । सोमो॒ऽस्माक᳚म् । अ॒स्माक॑म्ब्राह्म॒णाना᳚म् । ब्रा॒ह्म॒णाना॒ꣳ॒ राजा᳚ । राजा॒ प्रति॑ । प्रति॒ त्यत् । त्यन्नाम॑ । नाम॑ रा॒ज्यम् । रा॒ज्यम॑धायि । अ॒धा॒यि॒ स्वाम् । स्वान्त॒नुव᳚म् । त॒नुवँ॒व्वरु॑णः । वरु॑णो अशिश्रेत् । अ॒शि॒श्रे॒च्छुचेः᳚ । शुचे᳚र्मि॒त॑स्य । मि॒त्रस्य॒ व्रत्याः᳚ । व॑त्या अभूम । अ॒भू॒माम॑न्महि । अम॑न्महि मह॒तः । म॒ह॒त ऋ॒तस्य॑ । ऋ॒तस्य॒ नाम॑ । नाम॒ सर्वे᳚ । सर्वे॒ व्राताः᳚ । व्राता॒ वरु॑णस्य । वरु॑णस्याभूवन् । अ॒भू॒व॒न्वि । वि मि॒त्रः । मि॒त्र एवैः᳚ । एवै॒ररा॑तिम् । अरा॑तिमतारीत् । अ॒ता॒री॒दसू॑षुदन्त । असू॑षुदन्त य॒ज्ञियाः᳚ । य॒ज्ञिया॑ ऋ॒तेन॑ । ऋ॒तेन॒ वि । व्यु॑ । उ॒ त्रि॒तः । त्रि॒तो ज॑रि॒माण᳚म् । ज॒रि॒माण॑न्नः । न॒ आ॒न॒ट्॒ । आ॒न॒ड्विष्णोः᳚ । विष्णो॒ᳵ क्रमः॑ । क्रमो॑ऽसि । अ॒सि॒ विष्णोः᳚ । विष्णोः᳚ क्रा॒न्तम् । क्रा॒न्तम॑सि । अ॒सि॒ विष्णोः᳚ । विष्णो॒र्विक्रा᳚न्तम् । विक्रा᳚न्तमसि । विक्रा᳚न्त॒मिति॒ वि-क्रा॒न्त॒म् । अ॒सीत्य॑सि (19) ॥  
अ॒र्थेत॑स्स्थ । अ॒र्थेत॒ इत्य॑र्थ-इतः॑ । स्था॒पाम् । अ॒पाम्पतिः॑ । पति॑रसि । अ॒सि॒ वृषा᳚ । वृषा॑सि । अ॒स्यू॒र्मिः । ऊ॒र्मिर्वृ॑षसे॒नः । वृ॒ष॒से॒नो॑ऽसि । वृ॒ष॒से॒न इति॑ वृष-से॒नः । अ॒सि॒ व्र॒ज॒ख्षितः॑ । व्र॒ज॒ख्षित॑स्स्थ । व्र॒ज॒ख्षित॒ इति॑ व्रज-ख्षितः॑ । स्थ॒ म॒रुता᳚म् । म॒रुता॒मोजः॑ । ओज॑स्स्थ । स्थ॒ सूर्य॑वर्चसः । सूर्य॑वर्चसस्स्थ । सूर्य॑वर्चस॒ इति॒ सूर्य॑-व॒र्च॒सः॒ । स्थ॒ सूर्य॑ त्वचसः । सूर्य॑त्वचसस्स्थ । सूर्य॑त्वचस॒ इति॒ सूर्य॑-त्व॒च॒सः॒ । स्थ॒ मान्दाः᳚ । मान्दाः᳚ स्थ । स्थ॒ वाशाः᳚ । वाशाः᳚ स्थ । स्थ॒ शक्व॑रीः । शक्व॑रीस्स्थ । स्थ॒ वि॒श्व॒भृतः॑ । वि॒श्व॒भृत॑स्स्थ । वि॒श्व॒भृत॒ इति॑ विश्व-भृतः॑ । स्थ॒ ज॒न॒भृतः॑ । ज॒न॒भृत॑स्स्थ । ज॒न॒भृत॒ इति॑ जन-भृतः॑ । स्था॒ग्नेः । अ॒ग्नेस्ते॑ज॒स्याः᳚ । ते॒ज॒स्या᳚स्थ । स्था॒ पाम् । अ॒पामोष॑धीनाम् । ओष॑धीना॒ꣳ॒ रसः॑ । रस॑स्स्थ । स्था॒पः । अ॒पो दे॒वीः । दे॒वीर्मधु॑मतीः । मधु॑मतीरगृह्णन् । मधु॑मती॒रिति॒ मधु॑-म॒तीः॒ । अ॒गृ॒ह्ण॒न्नूर्ज॑स्वतीः । ऊर्ज॑स्वतीराज॒सूया॑य । रा॒ज॒सूया॑य॒ चिता॑नाः । रा॒ज॒सूया॒येति॑ राज-सूया॑य । चिता॑ना॒ इति॒ चिता॑नाः ॥ याभि॑र्मि॒त्रावरु॑णौ । मि॒त्रावरु॑णाव॒भ्यषि॑ञ्चन्न् । मि॒त्रावरु॑णा॒विति॑ मि॒त्रा-वरु॑णौ । अ॒भ्यषि॑ञ्च॒न्‌ याभिः॑ । अ॒भ्यषि॑ञ्च॒न्नित्य॑भि-असि॑ञ्चन्न् । याभि॒रिन्द्र᳚म् । इन्द्र॒मन॑यन् । अन॑य॒न्नति॑ । अत्यरा॑तीः । अरा॑ती॒रित्यरा॑तीः ॥ रा॒ष्ट्र॒दास्स्थ॑ । रा॒ष्ट्र॒दा इति॑ राष्ट्र-दाः । स्थ॒ रा॒ष्ट्रम् । रा॒ष्ट्रन्द॑त्त । द॒त्त॒ स्वाहा᳚ । स्वाहा॑ राष्ट्र॒दाः । रा॒ष्ट्र॒दास्स्थ॑ । रा॒ष्ट्र॒दा इति॑ राष्ट्र-दाः । स्थ॒ रा॒ष्ट्रम् । रा॒ष्ट्रम॒मुष्मै᳚ । अ॒मुष्मै॑ दत्त । द॒त्ते॒ति॑ दत्त (20) ॥  
"देवी॑रापः । आ॒प॒स्सम् । सम्मधु॑मतीः । मधु॑मती॒र्मधु॑मतीभिः । मधु॑मती॒रिति॒ मधु॑-म॒तीः॒ । मधु॑मतीभिस्सृज्यध्वम् । मधु॑मतीभि॒रिति॒ मधु॑-म॒ती॒भिः॒ । सृ॒ज्य॒ध्व॒म्महि॑ । महि॒ वर्चः॑ । वर्चः॑, ख्ष॒त्रिया॑य । ख्ष॒त्रिया॑य वन्वा॒नाः । व॒न्वा॒ना अना॑धृष्टाः । अना॑धृष्टास्सीदत । अना॑धृष्टा॒ इत्यना᳚-धृ॒ष्टाः॒ । सी॒द॒तोर्ज॑स्वतीः । ऊर्ज॑स्वती॒र्महि॑ । महि॒ वर्चः॑ । वर्चः॑, ख्ष॒त्रिया॑य । ख्ष॒त्रिया॑य॒ दध॑तीः । दध॑ती॒रनि॑भृष्टम् । अनि॑भृष्टमसि । अनि॑भृष्ट॒मित्यनि॑-भृ॒ष्ट॒म् । अ॒सि॒ वा॒चः । वा॒चो बन्धुः॑ । बन्धु॑स्तपो॒जाः । त॒पो॒जास्सोम॑स्य । त॒पो॒जा इति॑ तपः-जाः । सोम॑स्य दा॒त्रम् । दा॒त्रम॑सि । अ॒सि॒ शु॒क्राः । शु॒क्रा वः॑ । व॒श्शु॒क्रेण॑ । शु॒क्रेणोत् । उत्पु॑नामि । पु॒ना॒मि॒ च॒न्द्राः । च॒न्द्राश्च॒न्द्रेण॑ । च॒न्द्रेणा॒मृताः᳚ । अ॒मृता॑ अ॒मृते॑न । अ॒मृते॑न॒ स्वाहा᳚ । स्वाहा॑ राज॒सूया॑य । रा॒ज॒सूया॑य॒ चिता॑नाः । रा॒ज॒सूया॒येति॑ राज-सूया॑य । चिता॑ना॒ इति॒ चिता॑नाः ॥ स॒ध॒मादो᳚ द्यु॒म्निनीः᳚ । स॒ध॒माध॒ इति॑ सध-मादः॑ । द्यु॒म्निनी॒रूर्जः॑ । ऊर्ज॑ ए॒ताः । ए॒ता अनि॑भृष्टाः । अनि॑भृष्टा अप॒स्युवः॑ । अनि॑भृष्टा॒ इत्यनि॑-भृ॒ष्टाः॒ । अ॒प॒स्युवो॒ वसा॑नः । वसा॑न॒ इति॒ वसा॑नः ॥ प॒स्ता॑ सुचक्रे । च॒क्रे॒ वरु॑णः । वरु॑णस्स॒धस्थ᳚म् । स॒धस्थ॑म॒पाम् । स॒धस्थ॒मिति॑ स॒ध-स्थ॒म् । अ॒पाꣳ शिशुः॑ । शिशु॑र्मा॒तृत॑मासु । (21)"  
मा॒तृत॑मास्व॒न्तः । मा॒तृत॑मा॒स्विति॑ मा॒तृ-त॒मा॒सु॒ । अ॒न्तरित्य॒न्तः ॥ ख्ष॒त्रस्योल्ब᳚म् । उल्ब॑मसि । अ॒सि॒ ख्ष॒त्रस्य॑ । ख्ष॒त्रस्य॒ योनिः॑ । योनि॑रसि । अ॒स्यावि॑न्नः । आवि॑न्नो अ॒ग्निः । अ॒ग्निर्गृ॒हप॑तिः । गृ॒हप॑ति॒रावि॑न्नः । गृ॒हप॑ति॒रिति॑ गृ॒ह-प॒तिः॒ । आवि॑न्न॒ इन्द्रः॑ । इन्द्रो॑ वृ॒द्धश्र॑वाः । वृ॒द्धश्र॑वा॒ आवि॑न्नः । वृ॒द्धश्र॑वा॒ इति॑ वृ॒द्ध-श्र॒वाः॒ । आवि॑न्नᳶ पू॒षा । पू॒षा वि॒श्ववे॑दाः । वि॒श्ववे॑दा॒ आवि॑न्नौ । वि॒श्ववे॑दा॒ इति॑ वि॒श्व-वे॒दाः॒ । आवि॑न्नौ मि॒त्रावरु॑णौ । मि॒त्रावरु॑णावृता॒वृधौ᳚ । मि॒त्रावरु॑णा॒विति॑ मि॒त्रा-वरु॑णौ । ऋ॒ता॒वृधा॒वावि॑न्ने । ऋ॒ता॒वृधा॒वित्यृ॑त-वृधौ᳚ । आवि॑न्ने॒ द्यावा॑पृथि॒वी । आवि॑न्ने॒ इत्यावि॑न्ने । द्यावा॑पृथि॒वी धृ॒तव्र॑ते । द्यावा॑पृथि॒वी इति॒ द्यावा॑-पृ॒थि॒वी । धृ॒तव्र॑ते॒ आवि॑न्ना । धृ॒तव्र॑ते॒ इति॑ धृ॒त-व्र॒ते॒ । आवि॑न्ना दे॒वी । दे॒व्यदि॑तिः । अदि॑तिर्विश्वरू॒पी । वि॒श्व॒रू॒प्यावि॑न्नः । वि॒श्व॒रू॒पीति॑ विश्व-रू॒पी । आवि॑न्नो॒ऽयम् । अ॒यम॒सौ । अ॒सावा॑मुष्याय॒णः । आ॒मु॒ष्या॒य॒णो᳚ऽस्याम् । अ॒स्याँव्वि॒शि । वि॒श्य॑स्मिन् । अ॒स्मिन्रा॒ष्ट्रे । रा॒ष्ट्रे म॑ह॒ते । म॒ह॒ते ख्ष॒त्राय॑ । ख्ष॒त्राय॑ मह॒ते । म॒ह॒त आधि॑पत्याय । आधि॑पत्याय मह॒ते । आधि॑पत्या॒येत्याधि॑-प॒त्या॒य॒ । म॒ह॒ते जान॑राज्याय । जान॑राज्यायै॒षः । जान॑राज्या॒येति॒ जान॑-रा॒ज्या॒य॒ । ए॒ष वः॑ । वो॒ भ॒र॒ताः॒ । भ॒र॒ता॒ राजा᳚ । राजा॒ सोमः॑ । सोमो॒ऽस्माक᳚म् । अ॒स्माक॑म्ब्राह्म॒णाना᳚म् । ब्रा॒ह्म॒णाना॒ꣳ॒ राजा᳚ । राजेन्द्र॑स्य । इन्द्र॑स्य॒ वज्रः॑ । (22)  
वज्रो॑ऽसि । अ॒सि॒ वार्त्र॑घ्नः । वार्त्र॑घ्न॒स्त्वया᳚ । वार्त्र॑घ्न॒ इति॒ वार्त्र॑-घ्नः॒ । त्वया॒यम् । अ॒यँव्वृ॒त्रम् । वृ॒त्रँव्व॑ध्यात् । व॒ध्या॒च्छ॒त्रु॒बाध॑नाः । श॒त्रु॒बाध॑नास्स्थ । श॒त्रु॒बाध॑ना॒ इति॑ शत्रु-बाध॑नाः । स्थ॒ पा॒त । पा॒त मा᳚ । मा॒ प्र॒त्यञ्च᳚म् । प्र॒त्यञ्च॑म्पात । पा॒त मा᳚ । मा॒ ति॒र्यञ्च᳚म् । ति॒र्यञ्च॑म॒न्वञ्च᳚म् । अ॒न्वञ्च॑म्मा । मा॒ पा॒त॒ । पा॒त॒ दि॒ग्भ्यः । दि॒ग्भो मा᳚ । दि॒ग्भ्य इति॑ दिक्-भ्यः । मा॒ पा॒त॒ । पा॒त॒ विश्वा᳚भ्यः । विश्वा᳚भ्यो मा । मा॒ ना॒ष्ट्राभ्यः॑ । ना॒ष्ट्राभ्य॑ᳶ पात । पा॒त॒ हिर॑ण्यवर्णौ । हिर॑ण्यवर्णावु॒षसा᳚म् । हिर॑ण्यवर्णा॒विति॒ हिर॑ण्य-व॒र्णौ॒ । उ॒षसाँ᳚व्विरो॒के । वि॒रो॒केय॑स्स्थूणौ । वि॒रो॒क इति॑ वि-रो॒के । अय॑स्स्थूणा॒वुदि॑तौ । अय॑स्स्थूणा॒वित्ययः॑-स्थू॒णौ॒ । उदि॑तौ॒ सूर्य॑स्य । उदि॑ता॒वित्युत्- इ॒तौ॒ । सूर्य॒स्या । आरो॑हतम् । रो॒ह॒तँ॒व्व॒रु॒ण॒ । व॒रु॒ण॒ मि॒त्र॒ । मि॒त्र॒ गर्त᳚म् । गर्त॒न्ततः॑ । तत॑श्चख्षाथाम् । च॒ख्षा॒था॒मदि॑तिम् । अदि॑ति॒न्दिति᳚म् । दिति॑ञ्च । चेति॑ च (23) ॥12॥  
स॒मिध॒मा । स॒मिध॒मिति॑ सम्-इध᳚म् । आति॑ष्ठ । ति॒ष्ठ॒ गा॒य॒त्री । गा॒य॒त्री त्वा᳚ । त्वा॒ छन्द॑साम् । छन्द॑सामवतु । अ॒व॒तु॒ त्रि॒वृत् । त्रि॒वृथ्सॊ॒ मः॑ । त्रि॒वृदिति॑ त्रि-वृत् । स्तोमो॑ रथन्त॒रम् । र॒थ॒न्त॒रꣳ साम॑ । र॒थ॒न्त॒रमिति॑ रथम्-त॒रम् । सामा॒ग्निः । अ॒ग्निर्दे॒वता᳚ । दे॒वता॒ ब्रह्म॑ । ब्रह्म॒ द्रवि॑णम् । द्रवि॑णमु॒ग्राम् । उ॒ग्रा मा । आति॑ष्ठ । ति॒ष्ठ॒त्रि॒ष्टुप् । त्रि॒ष्टुप्त्वा᳚ । त्वा॒ छन्द॑साम् । छन्द॑सामवतु । अ॒व॒तु॒ प॒ञ्च॒द॒शः । प॒ञ्च॒द॒शस्स्तोमः॑ । प॒ञ्च॒द॒श इति॑ पञ्च-द॒शः । स्तोमो॑ बृ॒हत् । बृ॒हथ्साम॑ । सामेन्द्रः॑ । इन्द्रो॑ दे॒वता᳚ । दे॒वता᳚ ख्ष॒त्रम् । ख्ष॒त्रन्द्रवि॑णम् । द्रवि॑णँव्वि॒राज᳚म् । वि॒राज॒मा । वि॒राज॒मिति॑ वि-राज᳚म् । आति॑ष्ठ । ति॒ष्ठ॒ जग॑ती । जग॑ती त्वा । त्वा॒ छन्द॑साम् । छन्द॑सामवतु । अ॒व॒तु॒ स॒प्त॒द॒शः । स॒प्त॒द॒शस्स्तोमः॑ । स॒प्त॒द॒श इति॑ सप्त-द॒शः । स्तोमो॑वैरू॒पम् । वै॒रू॒पꣳ साम॑ । साम॑ म॒रुतः॑ । म॒रुतो॑ दे॒वता᳚ । दे॒वता॒ विट् । विड्द्रवि॑णम् । द्रवि॑ण॒मुदी॑चीम् । उदी॑ची॒ मा । आ ति॑ष्ठ । ति॒ष्ठा॒नु॒ष्टुप् । अ॒नु॒ष्टुप्त्वा᳚ । अ॒नु॒ष्टुबित्य॑नु-स्तुप् । त्वा॒ञ्छन्द॑साम् । (24)  
छन्द॑सामवतु । अ॒व॒त्वे॒क॒वि॒ꣳ॒शः । ए॒क॒वि॒ꣳ॒शस्स्तोमः॑ । ए॒कवि॒ꣳ॒श इत्ये॑क-वि॒ꣳ॒शः । स्तो॒मो॑ वैरा॒जम् । वै॒रा॒जꣳ साम॑ । साम॑ मि॒त्रावरु॑णौ । मि॒त्रावरु॑णौ दे॒वता᳚ । मि॒त्रावरु॑णा॒विति॑ मि॒त्रा-वरु॑णौ । दे॒वता॒ बल᳚म् । बल॒न्द्रवि॑णम् । द्रवि॑णमू॒र्ध्वाम् । ऊ॒र्ध्वा मा । आ ति॑ष्ठ । ति॒ष्ठ॒ प॒ङ्क्तिः । प॒ङ्क्तिस्त्वा᳚ । त्वा॒ छन्द॑साम् । छन्द॑सामवतु । अ॒व॒तु॒ त्रि॒ण॒व॒त्र॒य॒स्त्रि॒ꣳ॒शौ । त्रि॒ण॒व॒त्र॒य॒स्त्रि॒ꣳ॒शौ स्तोमौ᳚ । त्रि॒ण॒व॒त्र॒य॒स्त्रि॒ꣳ॒शाविति॑ त्रिणव-त्र॒य॒स्त्रि॒ꣳशौ । स्तोमौ॑ शाक्वररैव॒ते । शा॒क्व॒र॒रै॒वते साम॑नी । शा॒क्व॒र॒रै॒व॒ते इति॑ शाक्वर-रै॒व॒ते । साम॑नी॒ बृह॒स्पतिः॑ । साम॑नी॒ इति॒ साम॑नी । बृह॒स्पति॑र्दे॒वता᳚ । दे॒वता॒ वर्चः॑ । वर्चो॒ द्रवि॑णम् । द्रवि॑णमी॒दृङ् । ई॒दृङ्च॑ । चा॒न्या॒दृङ् । अ॒न्या॒दृङ्च॑ । चै॒ता॒दृङ् । ए॒ता॒दृङ्च॑ । च॒ प्र॒ति॒दृङ् । प्र॒ति॒दृङ्च॑ । प्र॒ति॒दृङ्ङिति॑ प्र॑ति-दृङ् । च॒ मि॒तः । मि॒तश्च॑ । च॒ सम्मि॑तः । सम्मि॑तश्च । सम्मि॑त॒ इति॒ सम्-मि॒तः॒ । च॒ सभ॑राः । सभ॑रा॒ इति॒ स-भ॒राः॒ ॥ शु॒क्रज्यो॑तिश्च । शु॒क्रज्यो॑ति॒रिति॑ शु॒क्र-ज्यो॒तिः॒ । च॒ चि॒त्रज्यो॑तिः । चि॒त्रज्यो॑तिश्च । चि॒त्रज्यो॑ति॒रिति॑ चि॒त्र-ज्यो॒तिः॒ । च॒ स॒त्यज्यो॑तिः । स॒त्यज्यो॑तिश्च । स॒त्यज्यो॑ति॒रिति॑ स॒त्य-ज्यो॒तिः॒ । च॒ ज्योति॑ष्मान् । ज्योति॑ष्माꣳश्च । च॒ स॒त्यः । स॒त्यश्च॑ । च॒र्त॒पाः । ऋ॒त॒पाश्च॑ । ऋ॒त॒पा इत्यृ॑त-पाः । चात्यꣳ॑ हाः । (25)  
अत्यꣳ॑हा॒ इत्यति॑ अ॒ꣳ॒हाः॒ ॥ अ॒ग्नये॒ स्वाहा᳚ । स्वाहा॒ सोमा॑य । सोमा॑य॒ स्वाहा᳚ । स्वाहा॑ सवि॒त्रे । स॒वि॒त्रे स्वाहा᳚ । स्वाहा॒ सर॑स्वत्यै । सर॑स्वत्यै॒ स्वाहा᳚ । स्वाहा॑ पू॒ष्णे । पू॒ष्णे स्वाहा᳚ । स्वाहा॒ बृहस्प॑तये । बृ॒हस्पत॑ये॒ स्वाहा᳚ । स्वाहेन्द्रा॑य । इन्द्रा॑य॒ स्वाहा᳚ । स्वाहा॒ घोषा॑य । घोषा॑य॒ स्वाहा᳚ । स्वाहा॒ श्लोका॑य । श्लोका॑य॒ स्वाहा᳚ । स्वाहाꣳशा॑य । अꣳशा॑य॒ स्वाहा᳚ । स्वाहा॒ भगा॑य । भगा॑य॒ स्वाहा᳚ । स्वाहा॒ ख्षेत्र॑स्य। ख्षेत्र॑स्य॒ पत॑ये । पत॑ये॒ स्वाहा᳚ । स्वाहा॑ पृथि॒व्यै । पृ॒थि॒व्यै स्वाहा᳚ । स्वाहा॒न्तरि॑ख्षाय । अ॒न्तरि॑ख्षाय॒ स्वाहा᳚ । स्वाहा॑ दि॒वे । दि॒वे स्वाहा᳚ । स्वाहा॒ सूर्या॑य । सूर्या॑य॒ स्वाहा᳚ । स्वाहा॑ च॒न्द्रम॑से । च॒न्द्रम॑से॒ स्वाहा᳚ । स्वाहा॒ नख्ष॑त्रेभ्यः । नख्ष॑त्रेभ्य॒स्स्वाहा᳚ । स्वाहा॒द्भ्यः । अ॒द्भ्यस्स्वाहा᳚ । अ॒द्भ्य इत्य॑त्-भ्यः । स्वाहौष॑धीभ्यः । ओष॑धीभ्य॒स्स्वाहा᳚ । ओष॑धीभ्य॒ इत्योष॑धि-भ्यः॒ । स्वाहा॒ वन॒स्पति॑भ्यः॒ । वन॒स्पति॑भ्य॒स्स्वाहा᳚ । वन॒स्पति॑भ्य इति॒ वन॒स्पति॑-भ्यः॒ । स्वाहा॑ चराच॒रेभ्यः॑ । च॒रा॒च॒रेभ्य॒स्स्वाहा᳚ । स्वाहा॑ परिप्ल॒वेभ्यः॑ । प॒रि॒प्ल॒वेभ्य॒स्स्वाहा᳚ । प॒रि॒प्ल॒वेभ्य॒ इति॑ परि-प्ल॒वेभ्यः॑ । स्वाहा॑ सरीसृ॒पेभ्यः॑ । स॒री॒सृ॒पेभ्य॒स्स्वाहा᳚ । स्वाहेति॒ स्वाहा᳚ (26) ॥  
सोम॑स्य॒ त्विषिः॑ । त्विषि॑रसि । अ॒सि॒ तव॑ । तवे॑व । इ॒व॒ मे॒ । मे॒ त्विषिः॑ । त्विषि॑र्भूयात् । भू॒या॒द॒मृत᳚म् । अ॒मृत॑मसि । अ॒सि॒ मृ॒त्योः । मृ॒त्योर्मा᳚ । मा॒ पा॒हि॒ । पा॒हि॒ दि॒द्योत् । दि॒द्योन्मा᳚ । मा॒ पा॒हि॒ । पा॒ह्यवे᳚ष्टाः । अवे᳚ष्टा दन्द॒शूकाः᳚ । अवे᳚ष्टा॒ इत्यव॑-इ॒ष्टाः॒ । द॒न्द॒शूका॒ निर॑स्तम् । निर॑स्त॒न्नमु॑चेः । निर॑स्त॒मिति॒ निः-अ॒स्त॒म् । नमु॑चे॒श्शिरः॑ । शिर॒ इति॒ शिरः॑ ॥ सोमो॒ राजा᳚ । राजा॒ वरु॑णः । वरु॑णो दे॒वाः । दे॒वा ध॑र्म॒सुवः॑ । ध॒र्म॒सुव॑श्च । ध॒र्म॒सुव॒ इति॑ धर्म-सुवः॑ । च॒ ये । य इति॒ ये ॥ ते ते᳚ । ते॒ वाच᳚म् । वाच॑ꣳ सुवन्ताम् । सु॒व॒न्ता॒न्ते । ते ते᳚ । ते॒ प्रा॒णम् । प्रा॒णꣳ सु॑वन्ताम् । प्रा॒णमिति॑ प्र-अ॒नम् । सु॒व॒न्ता॒न्ते । ते ते᳚ । ते॒ चख्षुः॑ । चख्षु॑स्सुवन्ताम् । सु॒व॒न्ता॒न्ते । ते ते᳚ । ते॒ श्रोत्र᳚म् । श्रोत्रꣳ॑ सुवन्ताम् । सु॒व॒न्ता॒ꣳ॒ सोम॑स्य । सोम॑स्य त्वा । त्वा॒ द्यु॒म्नेन॑ । द्यु॒म्नेना॒भि । अ॒भिषि॑ञ्चामि । सि॒ञ्चा॒म्य॒ग्नेः । अ॒ग्ने स्तेज॑सा । (27)  
तेज॑सा॒ सूर्य॑स्य । सूर्य॑स्य॒ वर्च॑सा । वर्च॒सेन्द्र॑स्य । इन्द्र॑स्येन्द्रि॒येण॑ । इ॒न्द्रि॒येण॑ मि॒त्रावरु॑णयोः । मि॒त्रावरु॑णयोर्वी॒र्ये॑ण । मि॒त्रावरु॑णयो॒रिति॑ मि॒त्रा-वरु॑णयोः । वी॒र्ये॑ण म॒रुता᳚म् । म॒रुता॒मोज॑सा । ओज॑सा ख्ष॒त्राणा᳚म् । ख्ष॒त्राणा᳚ङ्ख्ष॒त्रप॑तिः । ख्ष॒त्रप॑तिरसि । ख्ष॒त्रप॑ति॒रिति॑ ख्ष॒त्र-प॒तिः॒ । अ॒स्यति॑ । अति॑ दि॒वः । दि॒वस्पा॑हि । पा॒हि॒ स॒माव॑वृत्रन्न् । स॒माव॑वृत्रन्नध॒राक् । स॒माव॑वृत्र॒न्निति॑ सम्-आव॑वृत्रन्न् । अ॒ध॒रागुदी॑चीः । उदी॑ची॒रहि᳚म् । अहि॑म्बु॒ध्निय᳚म् । बु॒ध्निय॒मनु॑ । अनु॑ स॒ञ्चर॑न्तीः । स॒ञ्चर॑न्ती॒स्ताः । स॒ञ्चर॑न्ती॒रिति॑ सम्-चर॑न्तीः । ताᳶ पर्व॑तस्य । पर्व॑तस्य वृष॒भस्य॑ । वृ॒ष॒भस्य॑ पृ॒ष्ठे । पृ॒ष्ठे नावः॑ । नाव॑श्चरन्ति । च॒र॒न्ति॒ स्व॒सिचः॑ । स्व॒सिच॑ इया॒नाः । स्व॒सिच॒ इति॑ स्व-सिचः॑ । इ॒या॒ना इती॑या॒नाः ॥ रुद्र॒ यत् । यत्ते᳚ । ते॒ क्रयि॑ । क्रयी॒ पर᳚म् । पर॒न्नाम॑ । नाम॒ तस्मै᳚ । तस्मै॑ हु॒तम् । हु॒तम॑सि । अ॒सि॒ य॒मेष्ट᳚म् । य॒मेष्ट॑मसि । य॒मेष्ट॒मिति॑ य॒म-इ॒ष्ट॒म् । अ॒सीत्य॑सि ॥ प्रजा॑पते॒ न । प्रजा॑पत॒ इति॒ प्रजा᳚-प॒ते॒ । न त्वत् । त्वदे॒तानि॑। ए॒तान्य॒न्यः । अ॒न्यो विश्वा᳚ । विश्वा॑ जा॒तानि॑ । जा॒तानि॒ परि॑ । परि॒ ता । ता ब॑भूव । ब॒भू॒वेति॑ बभूव ॥ यत्का॑मास्ते । यत्का॑मा॒ इति॒ यत्-का॒माः॒ । ते॒ जु॒हु॒मः । जु॒हु॒मस्तत् । तन्नः॑ । नो॒ अ॒स्तु॒ । अ॒स्तु॒ व॒यम् । व॒यꣵं स्या॑म । स्या॒म॒ पत॑यः । पत॑यो रयी॒णाम् । र॒यी॒णामिति॑ रयी॒णाम् । (28) ॥14॥  
इन्द्र॑स्य॒ वज्रः॑ । वज्रो॑ऽसि । अ॒सि॒ वार्त्र॑घ्नः । वार्त्र॑घ्न॒स्त्वया᳚ । वार्त्र॑घ्न॒ इति॒ वार्त्र॑-घ्नः॒ । त्वया॒ यम् । अ॒यँव्वृ॒त्रम् । वृ॒त्रँव्व॑ध्यात् । व॒ध्या॒न्मि॒त्रावरु॑णयोः । मि॒त्रावरु॑णयोस्त्वा । मि॒त्रावरु॑णयो॒रिति॑ मि॒त्रा-वरु॑णयोः । त्वा॒ प्र॒शा॒स्त्रोः । प्र॒शा॒स्त्रोᳶ प्र॒शिषाः᳚ । प्र॒शा॒स्त्रोरिति॑ प्र-शा॒स्त्रोः । प्र॒शिषा॑ युनज्मि । प्र॒शिषेति॑ प्र-शिषा᳚। यु॒न॒ज्मि॒ य॒ज्ञस्य॑ । य॒ज्ञस्य॒ योगे॑न । योगे॑न॒ विष्णोः᳚ । विष्णो॒ᳵ क्रमः॑ । क्रमो॑ऽसि। अ॒सि॒ विष्णोः᳚ । विष्णोः᳚ क्रा॒न्तम् । क्रा॒न्तम॑सि । अ॒सि॒ विष्णोः᳚ । विष्णो॒र्विक्रा᳚न्तम् । विक्रा᳚न्तमसि । विक्रा᳚न्त॒मिति॒ वि-क्रा॒न्त॒म् । अ॒सि॒ म॒रुता᳚म् । म॒रुता᳚म्प्रस॒वे । प्र॒स॒वे जे॑षम् । प्र॒स॒व इति॑ प्र-स॒वे । जे॒ष॒मा॒प्तम् । आ॒प्तम्मनः॑ । मन॒ स्सम् । सम॒हम् । अ॒हमि॑न्द्रि॒येण॑ । इ॒न्द्रि॒येण॑ वी॒र्ये॑ण । वी॒र्ये॑ण पशू॒नाम् । प॒शू॒नाम्म॒न्युः । म॒न्युर॑सि । अ॒सि॒ तव॑ । तवे॑व । इ॒व॒ मे॒ । मे॒ म॒न्युः । म॒न्युर्भू॑यात् । भू॒या॒न्नमः॑ । नमो॑ मा॒त्रे । मा॒त्रे पृ॑थि॒व्यै । पृ॒थि॒व्यै मा । मा हम् । अ॒हम्मा॒तर᳚म् । मा॒तर॑म्पृथि॒वीम् । पृ॒थि॒वीꣳ हिꣳ॑सिषम् । हि॒ꣳ॒सि॒ष॒म्मा । मा माम् । (29)  
माम्मा॒ता । मा॒ता पृ॑थि॒वी । पृ॒थि॒वी हिꣳ॑सीत् । हि॒ꣳ॒सी॒दिय॑त् । इय॑दसि । अ॒स्यायुः॑ । आयु॑रसि । अ॒स्यायुः॑ । आयु॑र्मे । मे॒ धे॒हि॒ । धे॒ह्यूर्क् । ऊर्ग॑सि । अ॒स्यूर्ज᳚म् । ऊर्ज॑म्मे । मे॒ धे॒हि॒ । धे॒हि॒ युङ् । युङ्ङ॑सि॑ । अ॒सि॒ वर्चः॑ । वर्चो॑ऽसि । अ॒सि॒ वर्चः॑ । वर्चो॒ मयि॑ । मयि॑ धेहि । धे॒ह्य॒ग्नये᳚ । अ॒ग्नये॑ गृ॒हप॑तये । गृ॒हप॑तये॒ स्वाहा᳚ । गृ॒हप॑तय॒ इति॑ गृ॒ह-प॒त॒ये॒ । स्वाहा॒ सोमा॑य । सोमा॑य॒ वन॒स्पत॑ये । व॒न॒स्पत॑ये॒ स्वाहा᳚ । स्वाहेन्द्र॑स्य । इन्द्र॑स्य॒ बला॑य । बला॑य॒ स्वाहा᳚ । स्वाहा॑ म॒रुता᳚म् । म॒रुता॒मोज॑से । ओज॑से॒ स्वाहा᳚ । स्वाहा॑ ह॒ꣳ॒सः । ह॒ꣳ॒सश्शु॑चि॒षत्ः । शु॒चि॒षद्वसुः॑ । शु॒चि॒षदिति॑ शुचि-सत् । वसु॑रन्तरिख्ष॒सत् । अ॒न्त॒रि॒ख्ष॒सद्धोता᳚ । अ॒न्त॒रि॒ख्ष॒सदित्य॑न्तरिख्ष-सत् । होता॑वेदि॒षत् । वे॒दि॒षदति॑थिः । वे॒दि॒षदिति॑ वेदि-सत् । अति॑थिर्दुरोण॒सत् । दु॒रो॒ण॒सदिति॑ दुरोण-सत् ॥ नृ॒षद्व॑र॒ सत् । नृ॒षदिति॑ नृ-सत् । व॒र॒सदृ॑त॒ सत् । व॒र॒सदिति॑ वर-सत् । ऋ॒त॒सद्व्यो॑म॒सत् । ऋ॒त॒सदित्यृ॑त-सत् । व्यो॒म॒सद॒ब्जाः । व्यो॒म॒सदिति॑ व्योम-सत् । अ॒ब्जा गो॒जाः । अ॒ब्जा इत्य॑प्-जाः । गो॒जा ऋ॑त॒जाः । गो॒जा इति॑ गो-जाः । ऋ॒त॒जा अ॑द्रि॒जाः । ऋ॒त॒जा इत्यृ॑त-जाः । अ॒द्रि॒जा ऋ॒तम् । अ॒द्रि॒जा इत्य॑द्रि-जाः । ऋ॒तम्बृ॒हत् । बृ॒हदिति॑ बृ॒हत् (30) ॥15॥  
मि॒त्रो॑ऽसि । अ॒सि॒ वरु॑णः । वरु॑णोऽसि । अ॒सि॒ सम् । सम॒हम् । अ॒हँव्विश्वैः᳚ । विश्वै᳚र्दे॒वैः । दे॒वैः ख्ष॒त्रस्य॑ । ख्ष॒त्रस्य॒ नाभिः॑ । नाभि॑रसि । अ॒सि॒ ख्ष॒त्रस्य॑ । ख्ष॒त्रस्य॒ योनिः॑ । योनि॑रसि । अ॒सि॒ स्यो॒नाम् । स्यो॒ना मा । आसी॑द । सी॒द॒ सु॒षदा᳚म् । सु॒षदा॒मा । सु॒षदा॒मिति॑ सु-सदा᳚म् । आ सी॑द । सी॒द॒ मा । मा त्वा᳚ । त्वा॒ हि॒ꣳ॒सी॒त् । हि॒ꣳ॒सी॒न्मा । मा मा᳚ । मा॒ हि॒ꣳ॒सी॒त्॒ । हि॒ꣳ॒सी॒न्नि । निष॑साद । स॒सा॒द॒ धृ॒तव्र॑तः । धृ॒तव्र॑तो॒ वरु॑णः । धृ॒तव्र॑त॒ इति॑ धृ॒त-व्र॒तः॒ । वरु॑णᳶ प॒स्त्या॑सु । प॒स्त्या᳚स्वा । आ साम्रा᳚ज्याय । साम्रा᳚ज्याय सु॒क॑तुः । साम्रा᳚ज्या॒येति॒ साम्-रा॒ज्या॒य॒ । सु॒क्रतु॒र्ब्रह्मा3न् । सु॒क्रतु॒रिति॑ सु-क्रतुः॑ । ब्रह्मा3न्त्वम् । त्वꣳ रा॑जन् । रा॒ज॒न्ब्र॒ह्मा । ब्र॒ह्मासि॑ । अ॒सि॒ स॒वि॒ता । स॒वि॒ताऽसि॑ । अ॒सि॒ स॒त्यस॑वः । स॒त्यस॑वो॒ ब्रह्मा3न् । स॒त्यस॑व॒ इति॑ स॒त्य-स॒वः॒ । ब्रह्मा3न्त्वम् । त्वꣳ रा॑जन्न् । रा॒ज॒न्ब्र॒ह्मा । ब्र॒ह्मासि॑ । अ॒सीन्द्रः॑ । इन्द्रो॑ऽसि । अ॒सि॒ स॒त्यौजाः᳚ । स॒त्यौजा॒ ब्रह्मा3न् । स॒त्यौजा॒ इति॑ स॒त्य-ओ॒जाः॒। (31)  
। ब्रह्मा3न्त्वम् । त्वꣳ रा॑जन्न् । रा॒ज॒न्ब्र॒ह्मा । ब्र॒ह्मासि॑ । अ॒सि॒ मि॒त्रः । मि॒त्रो॑ऽसि । अ॒सि॒ सु॒शेवः॑ । सु॒शेवो॒ ब्रह्मा3न्न् । सु॒शेव॒ इति॑ सु-शेवः॑ । ब्रह्मा3न्त्वम् । त्वꣳ रा॑जन् । रा॒ज॒न्ब्र॒ह्मा । ब्र॒ह्मासि॑ । अ॒सि॒ वरु॑णः । वरु॑णोऽसि । अ॒सि॒ स॒त्यध॑र्मा । स॒त्यध॒र्मेन्द्र॑स्य । स॒त्यध॒र्मेति॑ स॒त्य-ध॒र्मा॒ । इन्द्र॑स्य॒ वज्रः॑ । वज्रो॑ऽसि । अ॒सि॒ वार्त्र॑घ्नः । वार्त्र॑घ्न॒स्तेन॑ । वार्त्र॑घ्न॒ इति॒ वार्त्र॑-घ्नः॒ । तेन॑ मे । मे॒ र॒ध्य॒ । र॒ध्य॒ दिशः॑ । दिशो॒ऽभि । अ॒भ्य॑यम् । अ॒यꣳ राजा᳚ । राजा॑भूत् । अ॒भू॒थ्सु॒श्लो॒का(4) म् । सु॒श्लो॒का(4) ं सुम॑ङ्ग॒ला(4) म् । सुश्लो॒का(4) म् इति॒ सु-श्लो॒का (4) म् । सुम॑ङ्ग॒ला (4) ं सत्य॑राजा3 । सुम॑ङ्ग॒ला (4) म् इति॒ सु- म॒ङ्ग॒ला (4) म् । सत्य॑रा॒जा3निति॒ सत्य-रा॒जा (3) न् ॥ अ॒पान्नप्त्रे᳚ । नप्त्रे॒ स्वाहा᳚ । स्वाहो॒र्जः । ऊ॒र्जो नप्त्रे᳚ । नप्त्रे॒ स्वाहा᳚ । स्वाहा॒ग्नये᳚ । अ॒ग्नये॑ गृ॒हप॑तये । गृ॒हप॑तये॒ स्वाहा᳚ । गृ॒हप॑तय॒ इति॑ गृ॒ह-प॒त॒ये॒ । स्वाहेति॒ स्वाहा᳚ (32) ॥  
आ॒ग्ने॒यम॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति। व॒प॒ति॒ हिर॑ण्यम् । हिर॑ण्य॒न्दख्षि॑णा । दख्षि॑णा सारस्व॒तम् । सा॒र॒स्व॒तञ्च॒रुम् । च॒रुँव्व॑थ्सत॒री । व॒थ्स॒त॒री दख्षि॑णा । दख्षि॑णा सावि॒त्रम् । सा॒वि॒त्रन्द्वाद॑शकपालम् । द्वाद॑शकपालमुपध्व॒स्तः । द्वाद॑शकपाल॒मिति॒ द्वाद॑श-क॒पा॒ल॒म् । उ॒प॒ध्व॒स्तो दख्षि॑णा । उ॒प॒ध्व॒स्त इत्यु॑प-ध्व॒स्तः । दख्षि॑णा पौ॒ष्णम् । पौ॒ष्णञ्च॒रुम् । च॒रुꣵं श्या॒मः । श्या॒मो दख्षि॑णा । दख्षि॑णा बार्‌र्‌हस्प॒त्यम् । बा॒र्॒र्‌ह॒स्प॒त्यञ्च॒रुम् । च॒रुꣳ शि॑तिपृ॒ष्ठः । शि॒ति॒पृ॒ष्ठो दख्षि॑णा । शि॒ति॒पृ॒ष्ठ इति॑ शिति-पृ॒ष्ठः । दख्षि॑णै॒न्द्रम् । ऐ॒न्द्रमेका॑दशकपालम् । एका॑दशकपालमृष॒भः । एका॑दशकपाल॒मित्येका॑दश-क॒पा॒ल॒म् । ऋ॒ष॒भो दख्षि॑णा । दख्षि॑णा वारु॒णम् । वा॒रु॒णन्दश॑कपालम् । दश॑कपालम्म॒हानि॑रष्टः । दश॑कपाल॒मिति॒ दश॑-क॒पा॒ल॒म् । म॒हानि॑रष्टो॒ दख्षि॑णा । म॒हानि॑रष्ट॒ इति॑ म॒हा- नि॒र॒ष्टः॒ । दख्षि॑णा सौ॒म्यम् । सौ॒म्यञ्च॒रुम् । च॒रुम्ब॒भ्रुः । ब॒भ्रुर्दख्षि॑णा । दख्षि॑णा त्वा॒ष्ट्रम् । त्वा॒ष्ट्रम॒ष्टाक॑पालम् । अ॒ष्टाक॑पालꣳ शु॒ण्ठः । अ॒ष्टाक॑पाल॒मित्य॒ष्टा- क॒पा॒ल॒म् । शु॒ण्ठो दख्षि॑णा । दख्षि॑णा वैष्ण॒वम् । वै॒ष्ण॒वन्त्रि॑कपा॒लम् । त्रि॒क॒पा॒लँव्वा॑म॒नः । त्रि॒क॒पा॒लमिति॑ त्रि-क॒पा॒लम् । वा॒म॒नो दख्षि॑णा । दख्षि॒णेति॒ दख्षि॑णा (33) ॥17॥  
स॒द्यो दी᳚ख्षयन्ति । दी॒ख्ष॒य॒न्ति॒ स॒द्यः । स॒द्यस्सोम᳚म् । सोम॑ङ्क्रीणन्ति । क्री॒ण॒न्ति॒ पु॒ण्ड॒रि॒स्र॒जाम् । पु॒ण्ड॒रि॒स्र॒जाम्प्र । प्रय॑च्छति । य॒च्छ॒ति॒ द॒शभिः॑ । द॒शभि॑र्वथ्सत॒रैः । द॒शभि॒रिति॑ द॒श-भिः॒ । व॒थ्स॒त॒रैस्सोम᳚म् । सोम॑ङ्क्रीणाति । क्री॒णा॒ति॒ द॒श॒पेयः॑ । द॒श॒पेयो॑ भवति । द॒श॒पेय॒ इति॑ दश-पेयः॑ । भ॒व॒ति॒ श॒तम् । श॒तम्ब्रा᳚ह्म॒णाः । ब्रा॒ह्म॒णाᳶ पि॑बन्ति । पि॒ब॒न्ति॒ स॒प्त॒द॒शम् । स॒प्त॒द॒शꣵं स्तो॒त्रम् । स॒प्त॒द॒शमिति॑ सप्त-द॒शम् । स्तो॒त्रम्भ॑वति । भ॒व॒ति॒ प्रा॒का॒शौ । प्रा॒का॒शाव॑ध्व॒र्यवे᳚ । अ॒ध्व॒र्यवे॑ ददाति । द॒दा॒ति॒ स्रज᳚म् । स्रज॑मुद्गा॒त्रे । उ॒द्गा॒त्रे रु॒क्मम् । उ॒द्गा॒त्र इत्यु॑त्-गा॒त्रे । रु॒क्मꣳ होत्रे᳚ । होत्रेऽश्व᳚म् । अश्व॑म्प्रस्तोतृ प्रतिह॒र्तृभ्या᳚म् । प्र॒स्तो॒तृ॒ प्र॒ति॒ह॒र्तृभ्या॒न्द्वाद॑श । प्र॒स्तो॒तृ॒प्र॒ति॒ह॒र्तृभ्या॒मिति॑ प्रस्तोतृ- प्रतिह॒र्तृ-भ्या॒म् । द्वाद॑श पष्ठौ॒हीः । प॒ष्ठौ॒हीर्ब्र॒ह्मणे᳚ । ब्र॒ह्मणे॑ व॒शाम् । व॒शाम्मै᳚त्रावरु॒णाय॑ । मै॒त्रा॒व॒रु॒णाय॑ ऋष॒भम् । मै॒त्रा॒व॒रु॒णायेति॑ मैत्रा-व॒रु॒णाय॑ । ऋ॒ष॒भम्ब्रा᳚ह्मणाच्छ॒ꣳ॒सिने᳚ । ब्रा॒ह्म॒णा॒च्छ॒ꣳ॒सिने॒ वास॑सी । वास॑सी नेष्टापो॒तृभ्या᳚म् । वास॑सी॒ इति॒ वास॑सी । ने॒ष्टा॒पो॒तृभ्या॒ꣳ॒ स्थूरि॑ । ने॒ष्टा॒-पो॒तृभ्या॒मिति॑ नेष्टापो॒तृ-भ्या॒म् । स्थूरि॑ यवाचि॒तम् । य॒वा॒चि॒तम॑च्छावा॒काय॑ । य॒वा॒चि॒तमिति॑ यव-आ॒चि॒तम् । अ॒च्छा॒वा॒काया॑ऽन॒ड्वाह᳚म् । अ॒न॒ड्वाह॑म॒ग्नीधे᳚ । अ॒ग्नीधे॑ भार्ग॒वः । अ॒ग्नीध॒ इत्य॑ग्नि-इधे᳚ । भा॒र्ग॒वो होता᳚ । होता॑ भवति । भ॒व॒ति॒ श्रा॒य॒न्तीय᳚म् । श्रा॒य॒न्तीय॑म्ब्रह्मसा॒मम् । ब्र॒ह्म॒सा॒मम्भ॑वति । ब्र॒ह्म॒सा॒ममिति॑ ब्रह्म-सा॒मम् । भ॒व॒ति॒ वा॒र॒व॒न्तीय᳚म् । वा॒र॒व॒न्तीय॑मग्निष्टोमसा॒मम् । वा॒र॒व॒न्तीय॒मिति॑ वार-व॒न्तीय᳚म् । अ॒ग्नि॒ष्टो॒म॒सा॒मꣳ सा॑रस्व॒तीः । अ॒ग्नि॒ष्टो॒म॒सा॒ममित्य॑ग्निष्टोम-सा॒मम् । सा॒र॒स्व॒तीर॒पः । अ॒पो गृ॑ह्णाति । गृ॒ह्णा॒तीति॑ गृह्णाति (34) ॥  
आ॒ग्ने॒यम॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति । व॒प॒ति॒ हिर॑ण्यम् । हिर॑ण्य॒न्दख्षि॑णा । दख्षि॑णै॒न्द्रम् । ऐ॒न्द्रमेका॑दशकपालम् । एका॑दशकपालमृष॒भः । एका॑दशकपाल॒मित्येका॑दश-क॒पा॒ल॒म् । ऋ॒ष॒भो दख्षि॑णा । दख्षि॑णा वैश्वदे॒वम् । वै॒श्व॒दे॒वञ्च॒रुम् । वै॒श्व॒दे॒वमिति॑ वैश्व-दे॒वम् । च॒रुम्पि॒शङ्गी᳚ । पि॒शङ्गी॑ पष्ठौ॒ही । प॒ष्ठौ॒ही दख्षि॑णा । दख्षि॑णा मैत्रावरु॒णीम् । मै॒त्रा॒व॒रु॒णीमा॒मिख्षा᳚म् । मै॒त्रा॒व॒रु॒णीमिति॑ मैत्रा-व॒रु॒णीम् । आ॒मिख्षाँ᳚व्व॒शा । व॒शा दख्षि॑णा । दख्षि॑णा बार्‌र्‌हस्प॒त्यम् । बा॒र्॒र्‌ह॒स्प॒त्यञ्च॒रुम् । च॒रुꣳशि॑तिपृ॒ष्ठः । शि॒ति॒पृ॒ष्ठो दख्षि॑णा । शि॒ति॒पृ॒ष्ठ इति॑ शिति-पृ॒ष्ठः । दख्षि॑णादि॒त्याम् । आ॒दि॒त्याम्म॒ल्॒?हाम् । म॒ल्॒?हाङ्ग॒र्भिणी᳚ । ग॒र्भिणी॒ मा । आ ल॑भते । ल॒भ॒ते॒ मा॒रु॒तीम् । मा॒रु॒तीम्पृश्नि᳚म् । पृश्नि॑म्पष्ठौ॒हीम् । प॒ष्ठौ॒हीम॒श्विभ्या᳚म् । अ॒श्विभ्या᳚म्पू॒ष्णे । अ॒श्विभ्या॒मित्य॒श्वि-भ्या॒म् । पू॒ष्णे पु॑रो॒डाश᳚म् । पु॒रो॒डाश॒न्द्वाद॑शकपालम् । द्वाद॑शकपाल॒न्निः । द्वाद॑शकपाल॒मिति॒ द्वाद॑श-क॒पा॒ल॒म् । निर्व॑पति । व॒प॒ति॒ सर॑स्वते । सर॑स्वते सत्य॒वाचे᳚ । स॒त्य॒वाचे॑ च॒रुम् । स॒त्य॒वाच॒ इति॑ सत्य-वाचे᳚ । च॒रुꣳ स॑वि॒त्रे । स॒वि॒त्रे स॒त्यप्र॑सवाय । स॒त्यप्र॑सवाय पुरो॒डाश᳚म् । स॒त्यप्र॑सवा॒येति॑ स॒त्य-प्र॒स॒वा॒य॒ । पु॒रो॒डाश॒न्द्वाद॑शकपालम् । द्वाद॑शकपालन्तिसृध॒न्वम् । द्वाद॑शकपाल॒मिति॒ द्वाद॑श-क॒पा॒ल॒म् । ति॒सृ॒ध॒न्वꣳ शु॑ष्कदृ॒तिः । ति॒सृ॒ध॒न्वमिति॑ तिसृ-ध॒न्वम् । शु॒ष्क॒दृ॒तिर्दख्षि॑णा । शु॒ष्क॒दृ॒तिरिति॑ शुष्क॒-दृ॒तिः । दख्षि॒णेति॒ दख्षि॑णा (35) ॥19॥  
आ॒ग्ने॒यम॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पति । व॒प॒ति॒ सौ॒म्यम् । सौ॒म्यञ्च॒रुम् । च॒रुꣳ सा॑वि॒त्रम् । सा॒वि॒त्रन्द्वाद॑शकपालम् । द्वाद॑शकपालम्बार्‌र्‌हस्प॒त्यम् । द्वाद॑शकपाल॒मिति॒ द्वाद॑श-क॒पा॒ल॒म् । बा॒र्॒र्‌ह॒स्प॒त्यञ्च॒रुम् । च॒रुन्त्वा॒ष्ट्रम् । त्वा॒ष्ट्रम॒ष्टाक॑पालम् । अ॒ष्टाक॑पालँव्वैश्वान॒रम् । अ॒ष्टाक॑पाल॒मित्य॒ष्टा-क॒पा॒ल॒म् । वै॒श्वा॒न॒रन्द्वाद॑शकपालम् । द्वाद॑शकपाल॒न्दख्षि॑णः । द्वाद॑शकपाल॒मिति॒ द्वाद॑श-क॒पा॒ल॒म् । दख्षि॑णो रथवाहनवा॒हः । र॒थ॒वा॒ह॒न॒वा॒हो दख्षि॑णा । र॒थ॒वा॒ह॒न॒वा॒ह इति॑ रथवाहन- वा॒हः । दख्षि॑णा सारस्व॒तम् । सा॒र॒स्व॒तञ्च॒रुम् । च॒रुन्निः । निर्व॑पति । व॒प॒ति॒ पौ॒ष्णम् । पौ॒ष्णञ्च॒रुम् । च॒रुम्मै॒त्रम् । मै॒त्रञ्च॒रुम् । च॒रुँव्वा॑रु॒णम् । वा॒रु॒णञ्च॒रुम् । चरुङ्ख्षै᳚त्रप॒त्यम् । ख्षै॒त्र॒प॒त्यञ्च॒रुम् । ख्षै॒त्र॒प॒त्यमिति॑ ख्षैत्र-प॒त्यम् । च॒रुमा॑दि॒त्यम् । आ॒दि॒त्यञ्च॒रुम् । च॒रुमुत्त॑रः । उत्त॑रो रथवाहनवा॒हः । उत्त॑र॒ इत्युत्-त॒रः॒ । र॒थ॒वा॒ह॒न॒वा॒हो दख्षि॑णा । र॒थ॒वा॒ह॒न॒वा॒ह इति॑ रथवाहन-वा॒हः । दख्षि॒णेति॒ दख्षि॑णा (36) ॥20॥  
स्वा॒द्वीन्त्वा᳚ । त्वा॒ स्वा॒दुना᳚ । स्वा॒दुना॑ ती॒व्राम् । ती॒व्रान्ती॒व्रेण॑ । ती॒व्रेणा॒मृता᳚म् । अ॒मृता॑म॒मृते॑न । अ॒मृते॑न सृ॒जामि॑ । सृ॒जामि॒ सम् । सꣳ सोमे॑न । सोमे॑न॒ सोमः॑ । सोमो॑ऽसि । अ॒स्य॒श्विभ्या᳚म् । अ॒श्विभ्या᳚म्पच्यस्व । अ॒श्विभ्या॒मित्य॒श्वि-भ्या॒म् । प॒च्य॒स्व॒ सर॑स्वत्यै । सर॑स्वत्यै पच्यस्व । प॒च्य॒स्वेन्द्रा॑य । इन्द्रा॑य सु॒त्राम्णे᳚ । सु॒त्राम्णे॑ पच्यस्व । सु॒त्राम्ण॒ इति॑ सु-त्राम्णे᳚ । प॒च्य॒स्व॒ पु॒नातु॑ । पु॒नातु॑ ते । ते॒ प॒रि॒स्रुत᳚म् । प॒रि॒स्रुत॒ꣳ॒ सोम᳚म् । प॒रि॒स्रुत॒मिति॑ परि-स्रुत᳚म् । सोम॒ꣳ॒ सूर्य॑स्य । सूर्य॑स्य दुहि॒ता । दु॒हि॒तेति॑ दुहि॒ता ॥ वारे॑ण॒ शश्व॑ता । शश्व॑ता॒ तना᳚ । तनेति॒ तना᳚ ॥ वा॒युᳶ पू॒तः । पू॒तᳶ प॒वित्रे॑ण । प॒वित्रे॑ण प्र॒त्यङ् । प्र॒त्यङ्सोमः॑ । सोमो॒ अति॑द्रुतः । अति॑द्रुत॒ इत्यति॑-द्रु॒तः॒ ॥इन्द्र॑स्य॒ युज्यः॑ । युज्य॒स्सखा᳚ । सखेति॒ सखा᳚ ॥कु॒विद॒ङ्ग । अ॒ङ्ग यव॑मन्तः । यव॑मन्तो॒ यव᳚म् । यव॑मन्त॒ इति॒ यव॑-म॒न्तः॒ । यव॑ञ्चित् । चि॒द्यथा᳚ । यथा॒ दान्ति॑ । दात्य॑नुपू॒र्वम् । अ॒नु॒पू॒र्वँव्वि॒यूय॑ । अ॒नु॒पू॒र्वमित्य॑नु-पू॒र्वम् । वि॒यूयेति॑ वि-यूय॑ ॥इ॒हेहै॑षाम् । इ॒हेहेती॒ह इ॒ह॒ । ए॒षा॒ङ्कृ॒णु॒त॒ । कृ॒णु॒त॒ भोज॑नानि । भोज॑नानि॒ ये । ये ब॒र्‌हिषः॑ । ब॒र्‌हिषो॒ नमो॑वृक्तिम् । नमो॑वृक्ति॒न्न । नमो॑वृक्ति॒मिति॒ नमः॑-वृ॒क्ति॒म् । न ज॒ग्मुः । ज॒ग्मुरिति॑ ज॒ग्मुः ॥ आ॒श्वि॒नन्धू॒म्रम् । धू॒म्रमा । आ ल॑भते । ल॒भ॒ते॒ सा॒र॒स्व॒तम् । सा॒र॒स्व॒तम्मे॒षम् । मे॒षमै॒न्द्रम् । ऐ॒न्द्रमृ॑ष॒भम् । ऋ॒ष॒भमै॒न्द्रम् । ऐ॒न्द्रमेका॑दशकपालम् । एका॑दशकपाल॒न्निः । एका॑दशकपाल॒मित्येका॑दश-क॒पा॒ल॒म् । निर्व॑पति । व॒प॒ति॒ सा॒वि॒त्रम् । सा॒वि॒त्रन्द्वाद॑शकपालम् । द्वाद॑शकपालँव्वारु॒णम् । द्वाद॑शकपाल॒मिति॒ द्वाद॑श-क॒पा॒ल॒म् । वा॒रु॒णन्दश॑कपालम् । दश॑कपाल॒ꣳ॒ सोम॑प्रतीकाः । दश॑कपाल॒मिति॒ दश॑-क॒पा॒ल॒म् । सोम॑प्रतीकाᳶ पितरः । सोम॑प्रतीका॒ इति॒ सोम॑-प्र॒ती॒काः॒ । पि॒त॒र॒स्तृ॒प्णु॒त॒ । तृ॒प्णु॒त॒ वड॑बा । वड॑बा॒ दख्षि॑णा । दख्षि॒णेति॒ दख्षि॑णा (37) ॥21॥  
अग्ना॑विष्णू॒ महि॑ । अग्ना॑विष्णू॒ इत्यग्ना᳚-वि॒ष्णू॒ । महि॒ तत् । तद्वा᳚म् । वा॒म्म॒हि॒त्वम् । म॒हि॒त्वँव्वी॒तम् । म॒हि॒त्वमिति॑ महि-त्वम् । वी॒तङ्घृ॒तस्य॑ । घृ॒तस्य॒ गुह्या॑नि । गुह्या॑नि॒ नाम॑ । नामेति॒ नाम॑ ॥ दमे॑दमे स॒प्त । दमे॑दम॒ इति॒ दमे᳚-द॒मे॒ । स॒प्त रत्ना᳚ । रत्ना॒ दधा॑ना । दधा॑ना॒ प्रति॑ । प्रति॑ वाम् । वा॒ञ्जि॒ह्वा । जि॒ह्वा घृ॒तम् । घृ॒तमा । आच॑रण्येत् । च॒र॒ण्ये॒दिति॑ चरण्येत् ॥ अग्ना॑विष्णू॒ महि॑ । अग्ना॑विष्णू॒ इत्यग्ना᳚-वि॒ष्णू॒ । महि॒ धाम॑ । धाम॑ प्रि॒यम् । प्रि॒यँव्वा᳚म् । वाँ॒व्वी॒थः । वी॒थो घृ॒तस्य॑ । घृ॒तस्य॒ गुह्या᳚ । गुह्या॑ जुषा॒णा । जु॒षा॒णेति॑ जुषा॒णा ॥ दमे॑दमे सुष्टु॒तीः । दमे॑दम॒ इति॒ दमे᳚-द॒मे॒ । सु॒ष्टु॒तीर्वा॑वृधा॒ना । सु॒ष्टु॒तीरिति॑ सु-स्तु॒तीः । वा॒वृ॒धा॒नाप्रति॑ । प्रति॑ वाम् । वा॒ञ्जि॒ह्वा । जि॒ह्वा घृ॒तम् । घृ॒तमुत् । उच्च॑रण्येत् । च॒र॒ण्ये॒दिति॑ चरण्येत् ॥ प्रणः॑ । नो॒ दे॒वी । दे॒वी सर॑स्वती । सर॑स्वती॒ वाजे॑भिः । वाजे॑भिर्वा॒जिनी॑वती । वा॒जिनी॑वती॒ति॑ वा॒जिनी᳚-व॒ती॒ ॥ धी॒नाम॑वि॒त्री । अ॒वि॒त्र्य॑वतु । अ॒व॒त्वित्य॑वतु ॥ आ नः॑ । नो॒ दि॒वः । दि॒वो बृ॑ह॒तः । बृ॒ह॒तᳶ पर्व॑तात् । (38)  
पर्व॑ता॒दा । आ सर॑स्वती । सर॑स्वती यज॒ता । य॒ज॒ता ग॑न्तु । ग॒न्तु॒ य॒ज्ञम् । य॒ज्ञमिति॑ य॒ज्ञम् ॥ हव॑न्दे॒वी । दे॒वी जु॑जुषा॒णा । जु॒जु॒षा॒णा घृ॒ताची᳚ । घृ॒ताची॑ श॒ग्माम् । श॒ग्मान्नः॑ । नो॒ वाच᳚म् । वाच॑मुश॒ती । उ॒श॒तीं शृ॑णोतु । शृ॒णो॒त्विति॑ शृणोतु ॥बृह॑स्पते जु॒षस्व॑ । जु॒षस्व॑ नः । नो॒ ह॒व्यानि॑ । ह॒व्यानि॑ विश्वदेव्य । वि॒श्व॒दे॒व्येति॑ विश्व-दे॒व्य॒ ॥रास्व॒ रत्ना॑नि । रत्ना॑नि दा॒शुषे᳚ । दा॒शुष॒ इति॑ दा॒शुषे᳚ ॥ए॒वा पि॒त्रे । पि॒त्रे वि॒श्वदे॑वाय । वि॒श्वदे॑वाय॒ वृष्णे᳚ । वि॒श्वदे॑वा॒येति॑ वि॒श्व-दे॒वा॒य॒ । वृष्णे॑ य॒ज्ञैः । य॒ज्ञैर्वि॑धेम । वि॒धे॒म॒ नम॑सा । नम॑सा ह॒विर्भिः॑ । ह॒विर्भि॒रिति॑ ह॒विः-भिः॒ ॥ बृह॑स्पते सुप्र॒जाः । सु॒प्र॒जा वी॒रव॑न्तः । सु॒प्र॒जा इति॑ सु-प्र॒जाः । वी॒रव॑न्तो व॒यम् । वी॒रव॑न्त॒ इति॑ वी॒र-व॒न्तः॒ । व॒यꣵं स्या॑म । स्या॒म॒ पत॑यः । पत॑यो रयी॒णाम् । र॒यी॒णामिति॑ रयी॒णाम् ॥बृह॑स्पते॒ अति॑ । अति॒ यत् । यद॒र्यः । अ॒र्यो अर्‌हा᳚त् । अर्‌हा᳚द्द्यु॒मत् । द्यु॒मद्वि॒भाति॑ । द्यु॒मदिति॑ द्यु-मत् । वि॒भाति॒ क्रतु॑मत् । वि॒भातीति॑ वि-भाति॑ । क्रतु॑म॒ज्जने॑षु । क्रतु॑म॒दिति॒ क्रतु॑-म॒त्॒ । जने॒ष्विति॒ जने॑षु ॥ यद्दी॒दय॑त् । दी॒दय॒च्छव॑सा । शव॑सर्तप्रजात । (39)  
ऋ॒त॒प्र॒जा॒त॒तत् । ऋ॒त॒प्र॒जा॒तेत्यृ॑त-प्र॒जा॒त॒ । तद॒स्मासु॑ । अ॒स्मासु॒ द्रवि॑णम् । द्रवि॑णन्धेहि । धे॒हि॒ चि॒त्रम् । चि॒त्रमिति॑ चि॒त्रम् ॥आ नः॑ । नो॒ मि॒त्रा॒व॒रु॒णा॒ । मि॒त्रा॒व॒रु॒णा॒ घृ॒तैः । मि॒त्रा॒व॒रु॒णेति॑ मित्रा-व॒रु॒णा॒ । घृ॒तैर्गव्यू॑तिम् । गव्यू॑तिमुख्षतम् । उ॒ख्ष॒त॒मित्यु॑-ख्षतम् ॥ मध्वा॒ रजाꣳ॑सि । रजाꣳ॑सि सुक्रतू । सु॒क्र॒तू॒ इति॑ सु-क्र॒तू॒ ॥ प्रबा॒हवा᳚ । बा॒हवा॑ सिसृतम् । सि॒सृ॒त॒ञ्जी॒वसे᳚ । जी॒वसे॑ नः । न॒ आ । आ नः॑ । नो॒ गव्यू॑तिम् । गव्यू॑तिमुख्षतम् । उ॒ख्ष॒त॒ङ्घृ॒तेन॑ । घृ॒तेनेति॑ घृ॒तेन॑ ॥ आ नः॑ । नो॒ जने᳚ । जने᳚ श्रवयतम् । श्र॒व॒य॒तँ॒य्यु॒वा॒ना॒ । यु॒वा॒ना॒ श्रु॒तम् । श्रु॒तम्मे᳚ । मे॒ मि॒त्रा॒व॒रु॒णा॒ । मि॒त्रा॒व॒रु॒णा॒ हवा᳚ । मि॒त्रा॒व॒रु॒णेति॑ मित्रा-व॒रु॒णा॒ । हवे॒ मा । इ॒मेती॒मा ॥ अ॒ग्निँव्वः॑ । व॒ᳶ पू॒र्व्यम् । पू॒र्व्यङ्गि॒रा । गि॒रा दे॒वम् । दे॒वमी॑डे । ई॒डे॒ वसू॑नाम् । वसू॑ना॒मिति॒ वसू॑नाम् ॥ स॒प॒र्यन्त॑ᳶ पुरुप्रि॒यम् । पु॒रु॒प्रि॒यम्मि॒त्रम् । पु॒रु॒प्रि॒यमिति॑ पुरु-प्रि॒यम् । मि॒त्रन्न । न ख्षे᳚त्र॒ साध॑सम् । ख्षे॒त्र॒साध॑स॒मिति॑ ख्षेत्र-साध॑सम् ॥ म॒ख्षू दे॒वव॑तः । दे॒वव॑तो॒ रथः॑ । दे॒वव॑त॒ इति॑ दे॒व-व॒तः॒ । रथ॒श्शूरः॑। (40)  
। शूरो॑ वा । वा॒ पृ॒थ्सु । पृ॒थ्सु कासु॑ । पृ॒थ्स्विति॑ पृत्-सु । कासु॑ चित् । चि॒दिति॑ चित् ॥ दे॒वानाँ॒य्यः । य इत् । इन्मनः॑ । मनो॒ यज॑मानः । यज॑मान॒ इय॑ख्षति । इय॑ख्षत्य॒भि । अ॒भीत् । इदय॑ज्वनः । अय॑ज्वनो भुवत् । भु॒व॒दिति॑ भुवत् ॥ न य॑जमान । य॒ज॒मा॒न॒ रि॒ष्य॒सि॒ । रि॒ष्य॒सि॒ न । न सु॑न्वान । सु॒न्वा॒न॒ न । न दे॑वयो । दे॒व॒यो॒ इति॑ देव-यो॒ ॥ अस॒दत्र॑ । अत्र॑ सु॒वीर्य᳚म् । सु॒वीर्य॒॑त । सु॒वीर्य॒मिति॑ सु-वीर्य᳚म् । उ॒तत्यत् । त्यदा॒श्वश्वि॑यम् । आ॒श्वश्वि॑य॒मित्या॑शु-अश्वि॑यम् ॥ न कि॒ष्टम् । तङ्कर्म॑णा । कर्म॑णा नशत् । न॒श॒न्न । न प्र । प्रयो॑षत् । यो॒ष॒न्न । न यो॑षति । यो॒ष॒तीति॑ योषति ॥ उप॑ख्षरन्ति । ख्ष॒र॒न्ति॒ सिन्ध॑वः । सिन्ध॑वो मयो॒भुवः॑ । म॒यो॒भुव॑ ईजा॒नम् । म॒यो॒भुव॒ इति॑ मयः-भुवः॑ । ई॒जा॒नञ्च॑ । च॒ य॒ख्ष्यमा॑णम् । य॒ख्ष्यमा॑णञ्च । च॒ धे॒नवः॑ । धे॒नव॒ इति॑ धे॒नवः॑ ॥ पृ॒णन्त॑ञ्च । च॒ पपु॑रिम् । पपु॑रिञ्च । च॒ श्र॒व॒स्यवः॑ ।(41)  
श्र॒व॒स्यवो॑ घृ॒तस्य॑ । घृ॒तस्य॒ धाराः᳚ । धारा॒ उप॑ । उप॑ यन्ति । य॒न्ति॒ वि॒श्वतः॑ । वि॒श्वत॒ इति॑ वि॒श्वतः॑ ॥सोमा॑ रुद्रा॒वि । सोमा॑रु॒द्रेति॒ सोमा᳚-रु॒द्रा॒ । वि वृ॑हतम् । वृ॒ह॒तँ॒व्विषू॑चीम् । विषू॑ची॒ममी॑वा । अमी॑वा॒ या । या नः॑ । नो॒ गय᳚म् । गय॑मावि॒वेश॑ । आ॒वि॒वेशेत्या᳚-वि॒वेश॑ ॥ आ॒रे बा॑धेथाम् । बा॒धे॒था॒न्निरृ॑तिम् । निरृ॑तिम्परा॒चैः । निरृ॑ति॒मिति॒ निः-ऋ॒ति॒म् । प॒रा॒चैᳵ कृ॒तम् । कृ॒तञ्चि॑त् । चि॒देनः॑ । एन॒ᳶ प्र । प्रमु॑मुक्तम् । मु॒मु॒क्त॒म॒स्मत् । अ॒स्मदित्य॒स्मत् ॥ सोमा॑रुद्रा यु॒वम् । सोमा॑रु॒द्रेति॒ सोमा᳚-रु॒द्रा॒ । यु॒वमे॒तानि॑ । ए॒तान्य॒स्मे । अ॒स्मे विश्वा᳚ । अ॒स्मे इत्य॒स्मे । विश्वा॑ त॒नूषु॑ । त॒नूषु॑ भेष॒जानि॑ । भे॒ष॒जानि॑ धत्तम् । ध॒त्त॒मिति॑ धत्तम् ॥ अव॑स्यतम् । स्य॒त॒म्मु॒ञ्चत᳚म् । मु॒ञ्चतँ॒य्यत् । यन्नः॑ । नो॒ अस्ति॑ । अस्ति॑ त॒नूषु॑ । त॒नूषु॑ ब॒द्धम् । ब॒द्धङ्कृ॒तम् । कृ॒तमेनः॑ । एनो॑ अ॒स्मत् । अ॒स्मदित्य॒स्मत् ॥ सोमा॑पूषणा॒ जन॑ना । सोमा॑पूष॒णेति॒ सोमा᳚-पू॒ष॒णा॒ । जन॑ना रयी॒णाम् । र॒यी॒णाञ्जन॑ना । जन॑ना दि॒वः । दि॒वो जन॑ना । जन॑ना पृथि॒व्याः । पृ॒थि॒व्या इति॑ पृथि॒व्याः ॥ जा॒तौ विश्व॑स्य । विश्व॑स्य॒ भुव॑नस्य । भुव॑नस्य गो॒पौ । गो॒पौ दे॒वाः । दे॒वा अ॑कृण्वन्न् । अ॒कृ॒ण्व॒न्न॒मृत॑स्य । अ॒मृत॑स्य॒ नाभि᳚म् । नाभि॒मिति॒ नाभि᳚म् ॥ इ॒मौ दे॒वौ । दे॒वौ जाय॑मानौ । जाय॑मानौ जुषन्त । जु॒ष॒न्ते॒मौ । इ॒मौ तमाꣳ॑सि । तमाꣳ॑सि गूहताम् । गू॒ह॒ता॒मजु॑ष्टा । अ॒जु॒ष्टे॒त्यजु॑ष्टा ॥ आ॒भ्यामिन्द्रः॑ । इन्द्र॑ᳶ प॒क्वम् । प॒क्वमा॒मासु॑ । आ॒मास्व॒न्तः । अ॒न्तस्सो॑मापू॒षभ्या᳚म् । सो॒मा॒पू॒षभ्या᳚ञ्जनत् । सो॒मा॒पू॒षभ्या॒मिति सोमापू॒ष-भ्या॒म् । ज॒न॒दु॒स्रिया॑सु । उ॒स्रि॒या॒-स्वित्यु॒स्रिया॑सु । (42) ॥  
