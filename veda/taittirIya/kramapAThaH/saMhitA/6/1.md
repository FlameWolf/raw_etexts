

  
प्रा॒चीन॑वꣳशङ्करोति । प्रा॒चीन॑वꣳश॒मिति॑ प्राचीन॑-व॒ꣳ॒श॒म्॒ । क॒रो॒ति॒ दे॒व॒म॒नु॒ष्याः । दे॒व॒म॒नु॒ष्या दिशः॑ । दे॒व॒म॒नु॒ष्या इति॑ देव-म॒नु॒ष्याः । दिशो॒ वि । व्य॑भजन्त । अ॒भ॒ज॒न्त॒ प्राची᳚म् । प्राची᳚न्दे॒वाः । दे॒वा द॑ख्षि॒णा । द॒ख्षि॒णा पि॒तरः॑ । पि॒तर॑ᳶ प्र॒तीची᳚म् । प्र॒तीची᳚म्मनु॒ष्याः᳚ । म॒नु॒ष्या॑ उदी॑चीम् । उदी॑चीꣳ रु॒द्राः । रु॒द्रा यत् । यत्प्रा॒चीन॑वꣳशम् । प्रा॒चीन॑वꣳशङ्क॒रोति॑ । प्रा॒चीन॑वꣳश॒मिति॑ प्रा॒चीन॑-व॒ꣳ॒श॒म्॒ । क॒रोति॑ देवलो॒कम् । दे॒व॒लो॒कमे॒व । दे॒व॒लो॒कमिति॑ देव-लो॒कम् । ए॒व तत् । तद्य॑जमानः । यज॑मान उ॒पाव॑र्तते । उ॒पावर्तते॒ परि॑ । उ॒पाव॑र्तत॒ इत्यु॑प-आव॑र्तते । परि॑ श्रयति । श्र॒य॒त्य॒न्तर्‌हि॑तः । अ॒न्तर्‌हि॑तो॒ हि । अ॒न्तर्‌हि॑त॒ इत्य॒न्तः- हि॒तः॒ । हि दे॑वलो॒कः । दे॒व॒लोको म॑नुष्यलो॒कात् । दे॒व॒लो॒क इति॑ देव-लो॒कः । म॒नु॒ष्य॒लोकान्न । म॒नु॒ष्य॒-लोकादिति॑ मनुष्य-लो॒कात् । नास्मात् । अ॒स्माल्लो॒कात् । लो॒काथ्स्वे॑तव्यम् । स्वे॑तव्यमिव । स्वे॑तव्य॒मिति॒ सु-ए॒त॒व्य॒म्॒ । इ॒वेति॑ । इत्या॑हुः । आ॒हु॒ᳵ कः । को हि । हि तत् । तद्वेद॑ । वेद॒ यदि॑ । यद्य॒मुष्मिन्न्॑ । अ॒मुष्मि॑न्लो॒के । लो॒केऽस्ति॑ । अस्ति॑ वा । वा॒ न । न वा᳚ । वेति॑ । इति॑ दि॒ख्षु । दि॒ख्ष्व॑तीका॒शान् । अ॒ती॒का॒शान्क॑रोति । क॒रो॒त्यु॒भयोः᳚ (1) ।  
उभयो᳚र्लो॒कयोः᳚ । लो॒कयो॑र॒भिजि॑त्यै । अ॒भिजि॑त्यै केशश्म॒श्रु । अ॒भिजि॑त्या॒ इत्य॒भि-जि॒त्यै॒ । के॒श॒श्म॒श्रु व॑पते । के॒श॒श्म॒श्र्विति॑ केश-श्म॒श्रु । व॒प॒ते॒ न॒खानि॑ । न॒खानि॒ नि । नि कृ॑न्तते । कृ॒न्त॒ते॒ मृ॒ता । मृ॒ता वै । वा ए॒षा । ए॒षा त्वक् । त्वग॑मे॒ध्या । अ॒मे॒ध्या यत् । यत्के॑शश्म॒श्रु । के॒श॒श्म॒श्रु मृ॒ताम् । के॒श॒श्म॒श्र्विति॑ केश-श्म॒श्रु । मृ॒तामे॒व । ए॒व त्वच᳚म् । त्वच॑ममे॒ध्याम् । अ॒मे॒ध्याम॑प॒हत्य॑ । अ॒प॒हत्य॑ य॒ज्ञियः॑ । अ॒प॒हत्येत्य॑प-हत्य॑ । य॒ज्ञियो॑ भू॒त्वा । भू॒त्वा मेध᳚म् । मेध॒मुप॑ । उपै॑ति । ए॒त्यङ्गि॑रसः । अङ्गि॑रसस्सुव॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कँय्यन्तः॑ । यन्तो॒फ्सु । अ॒फ्सु दी᳚ख्षात॒पसी᳚ । अ॒फ्स्वित्य॑प्-सु । दी॒ख्षा॒त॒पसी॒ प्र । दी॒ख्षा॒त॒पसी॒ इति॑ दीख्षा-त॒पसी᳚ । प्रावे॑शयन्न् । अ॒वे॒श॒य॒न्न॒फ्सु । अ॒फ्सु स्ना॑ति । अ॒फ्स्वित्य॑प्-सु । स्ना॒ति॒ सा॒ख्षात् । सा॒ख्षादे॒व । सा॒ख्षादिति॑ स-अ॒ख्षात् । ए॒व दी᳚ख्षात॒पसी᳚ । दी॒ख्षा॒त॒पसी॒ अव॑ । दी॒ख्षा॒त॒पसी॒ इति॑ दीख्षा-त॒पसी᳚ । अव॑ रुन्धे । रु॒न्धे ती॒र्थे । ती॒र्थे स्ना॑ति । स्ना॒ति॒ ती॒र्थे । ती॒र्थे हि । हि ते । ते ताम् । ताम्प्र । प्रावे॑शयन्न् । अवे॑शयन्ती॒र्थे । ती॒र्थे स्ना॑ति । स्ना॒ति॒ ती॒र्थम् (2) ।  
तीर्थमे॒व । ए॒व स॑मा॒नाना᳚म् । स॒मा॒नाना᳚म्भवति । भ॒व॒त्य॒पः । अ॒पो᳚श्नाति । अ॒श्ना॒त्य॒न्त॒र॒तः । अ॒न्त॒र॒त॒ ए॒व । ए॒वमेध्यः॑ । मेध्यो॑ भवति । भ॒व॒ति॒ वास॑सा । वास॑सा दीख्षयति । दी॒ख्ष॒य॒ति॒ सौ॒म्यम् । सौ॒म्यँव्वै । वै ख्षौम᳚म् । ख्षौम॑न्दे॒वत॑या । दे॒वत॑या॒ सोम᳚म् । सोम॑ मे॒षः । ए॒ष दे॒वता᳚म् । दे॒वता॒मुप॑ । उपै॑ति । ए॒ति॒ यः । यो दीख्ष॑ते । दीख्ष॑ते॒ सोम॑स्य । सोम॑स्य त॒नूः । त॒नूर॑सि । अ॒सि॒ त॒नुव᳚म् । त॒नुव॑म्मे । मे॒ पा॒हि॒ । पा॒हीति॑ । इत्या॑ह । आ॒ह॒ स्वाम् । स्वामे॒व । ए॒व दे॒वता᳚म् । दे॒वता॒मुप॑ । उपै॑ति । ए॒त्यथो᳚ । अथो॑ आ॒शिष᳚म् । अथो॒ इत्यथो᳚ । आ॒शिष॑मे॒व । आ॒शिष॒मित्या᳚-शिष᳚म् । ए॒वैताम् । ए॒ता मा । आशा᳚स्ते । शा॒से॒ऽग्नेः । अ॒ग्नेस्तू॑षा॒धान᳚म् । तू॒षा॒धानँ॑व्वा॒योः । तू॒षा॒धान॒मिति॑ तूष-आ॒धान᳚म् । वा॒योर्वा॑त॒पान᳚म् । वा॒त॒पान॑म्पितृ॒णाम् । वा॒त॒पान॒मिति॑ वात-पान᳚म् । पि॒तृ॒णाम्नी॒विः । नी॒विरोष॑धीनाम् । ओष॑धीनाम्प्रघा॒तः । प्र॒घा॒त आ॑दि॒त्याना᳚म् । प्र॒घा॒त इति॑ प्र-घा॒तः (3) ।  
आदि॒त्याना᳚म्प्राचीनता॒नः । प्रा॒ची॒न॒ता॒नो विश्वे॑षाम् । प्रा॒ची॒न॒ता॒न इति॑ प्राचीन-ता॒नः । विश्वे॑षान्दे॒वाना᳚म् । दे॒वाना॒मोतुः᳚ । ओतु॒र्नख्ष॑त्राणाम् । नख्ष॑त्राणामतीका॒शाः । अ॒ती॒का॒शास्तत् । तद्वै । वा ए॒तत् । ए॒तथ्स॑र्वदे॒वत्य᳚म् । स॒र्व॒दे॒व॒त्यँ॑य्यत् । स॒र्व॒दे॒वत्य॑मिति॑ सर्व-दे॒व॒त्य᳚म् । यद्वासः॑ । वासो॒ यत् । यद्वास॑सा । वास॑सा दी॒ख्षय॑ति । दी॒ख्षय॑ति॒ सर्वा॑भिः । सर्वा॑भिरे॒व । ए॒वैन᳚म् । ए॒न॒न्दे॒वता॑भिः । दे॒वता॑भिर्दीख्षयति । दी॒ख्ष॒य॒ति॒ ब॒हिᳶप्रा॑णः । ब॒हिᳶप्रा॑णो॒ वै । ब॒हिᳶप्रा॑ण॒ इति॑ ब॒हिः-प्रा॒णः॒ । वै म॑नु॒ष्यः॑ । म॒नु॒ष्य॑स्तस्य॑ । तस्याश॑नम् । अश॑नम्प्रा॒णः । प्रा॒णो᳚ऽश्नाति॑ । प्रा॒ण इति॑ प्र-अ॒नः । अ॒श्नाति॒ सप्रा॑णः । सप्रा॑ण ए॒व । सप्रा॑ण॒ इति॒ स-प्रा॒णः॒ । ए॒व दी᳚ख्षते । दी॒ख्ष॒त॒ आशि॑तः । आशि॑तो भवति । भ॒व॒ति॒ यावान्॑ । यावा॑ने॒व । ए॒वास्य॑ । अ॒स्य॒ प्रा॒णः । प्रा॒णस्तेन॑ । प्रा॒ण इति॑ प्र-अ॒नः । तेन॑ स॒ह । स॒ह मेध᳚म् । मेध॒मुप॑ । उपै॑ति । ए॒ति॒ घृ॒तम् । घृ॒तन्दे॒वाना᳚म् । दे॒वाना॒म्मस्तु॑ । मस्तु॑ पितृ॒णाम् । पि॒तृ॒णान्निष्प॑क्वम् । निष्प॑क्वम्मनु॒ष्या॑णाम् । निष्प॑क्व॒मिति॒ निः-प॒क्व॒म्॒ । म॒नु॒ष्या॑णा॒न्तत् । तद्वै । वा ए॒तत् (4) ।  
एतथ्स॑र्वदेव॒त्य᳚म् । स॒र्व॒दे॒व॒त्यँ॑य्यत् । स॒र्व॒दे॒व॒त्य॑मिति सर्व-दे॒व॒त्य᳚म् । यन्नव॑नीतम् । नव॑नीतँ॒य्यत् । नव॑नीत॒मिति॒ नव॑-नी॒त॒म्॒ । यन्न॑वनीतेन । नव॑नीतेनाभ्य॒ङ्क्ते । नव॑नीते॒नेति॒ नव॑-नी॒ते॒न॒ । अ॒भ्य॒ङ्क्ते सर्वाः᳚ । अ॒भ्य॒ङ्क्त इत्य॑भि-अ॒ङ्क्ते । सर्वा॑ ए॒व । ए॒व दे॒वताः᳚ । दे॒वताः᳚ प्रीणाति । प्री॒णा॒ति॒ प्रच्यु॑तः । प्रच्यु॑तो॒ वै । प्रच्यु॑त॒ इति॒ प्र-च्यु॒तः॒ । वा ए॒षः । ए॒षो᳚ऽस्मात् । अ॒स्माल्लो॒कात् । लो॒कादग॑तः । अग॑तो देवलो॒कम् । दे॒व॒लो॒कँय्यः । दे॒व॒लो॒कमिति॑ देव-लो॒कम् । यो दी᳚ख्षि॒तः । दी॒ख्षि॒तोऽन्त॒रा । अ॒न्त॒रेव॑ । इ॒व॒ नव॑नीतम् । नव॑नीत॒न्तस्मा᳚त् । नव॑नीत॒मिति॒ नव॑-नी॒त॒म्॒ । तस्मा॒न्नव॑नीतेन । नव॑नीतेना॒भि । नव॑नीते॒नेति॒ नव॑-नी॒ते॒न॒ । अ॒भ्य॑ङ्क्ते । अ॒ङ्क्ते॒ऽनु॒लो॒मम् । अ॒नु॒लो॒मँय्यजु॑षा । अ॒नु॒लो॒ममित्य॑नु-लो॒मम् । यजु॑षा॒ व्यावृ॑त्यै । व्यावृ॑त्या॒ इन्द्रः॑ । व्यावृ॑त्या॒ इति॑ वि-आवृ॑त्यै । इन्द्रो॑ वृ॒त्रम् । वृ॒त्रम॑हन्न् । अ॒ह॒न्तस्य॑ । तस्य॑ क॒नीनि॑का । क॒नीनि॑का॒ परा᳚ । परा॑ऽपतत् । अ॒प॒त॒त्तत् । तदाञ्ज॑नम् । आञ्ज॑नमभवत् । आञ्ज॑न॒मित्या᳚-अञ्ज॑नम् । अ॒भ॒व॒द्यत् । य दा॒ङ्क्ते । आ॒ङ्क्ते चख्षुः॑ । आ॒ङ्क्त इत्या᳚-अ॒ङ्क्ते । चख्षु॑रे॒व । ए॒व भ्रातृ॑व्यस्य । भ्रातृ॑व्यस्य वृङ्क्ते । वृ॒ङ्क्ते॒ दख्षि॑णम् । दख्षि॑ण॒म्पूर्व᳚म् । पूर्व॒मा । आङ्क्ते᳚ । अ॒ङ्क्ते॒ स॒व्यम् (5) ।  
सव्यꣳ हि । हि पूर्व᳚म् । पूर्व॑म्मनु॒ष्याः᳚ । म॒नु॒ष्या॑ आ॒ञ्जते᳚ । आ॒ञ्जते॒ न । आ॒ञ्जत॒ इत्या᳚-अ॒ञ्जते᳚ । न नि । नि धा॑वते । धा॒व॒ते॒ नि । नीव॑ । इ॒व॒ हि । हि म॑नु॒ष्याः᳚ । म॒नु॒ष्या॑ धाव॑न्ते । धाव॑न्ते॒ पञ्च॑ । पञ्च॒ कृत्वः॑ । कृत्व॒ आ । आंऽक्ते᳚ । अ॒ङ्क्ते॒ पञ्चा᳚ख्षरा । पञ्चा᳚ख्षर प॒ङ्क्तिः । पञ्चा᳚ख्ष॒रेति॒ पञ्च॑-अ॒ख्ष॒रा॒ । प॒ङ्क्तिᳶ पाङ्क्तः॑ । पाङ्क्तो॑ य॒ज्ञः । यज्ञो य॒ज्ञम् । य॒ज्ञमे॒व । ए॒वाव॑ । अव॑ रुन्धे । रु॒न्धे॒ परि॑मितम् । परि॑मित॒ मा । परि॑मित॒मिति॒ परि॑-मि॒त॒म्॒ । आङ्क्ते᳚ । अ॒ङ्क्ते॒ऽप॑रिमितम् । अप॑रिमि॒त॒ꣳ॒ हि । अप॑रिमित॒मित्यप॑रि-मि॒त॒म्॒ । हि म॑नु॒ष्याः᳚ । म॒नु॒ष्या॑ आ॒ञ्जते᳚ । आ॒ञ्जते॒ सतू॑लया । आ॒ञ्जत॒ इत्या᳚-अ॒ञ्जते᳚ । सतू॑ल॒या । सतू॑ल॒येति॒ स-तू॒ल॒या॒ । आङ्क्ते᳚ । अ॒ङ्क्तेऽप॑तूलया । अप॑तूलाया॒ हि । अप॑तूल॒येत्यप॑-तू॒ल॒या॒ । हि म॑नु॒ष्याः᳚ । म॒नु॒ष्या॑ आ॒ञ्जते᳚ । आ॒ञ्जते॒ व्यावृ॑त्यै । आ॒ञ्जत॒ इत्या᳚- अ॒ञ्जते᳚ । व्यावृ॑त्यै॒ यत् । व्यावृ॑त्या॒ इति॑ वि-आवृ॑त्यै । यदप॑तूलया । अप॑तूलयाऽऽञ्जी॒त । अप॑तूल॒येत्यप॑-तू॒ल॒या॒ । आ॒ञ्जी॒त॒ वज्रः॑ । आ॒ञ्जी॒तेत्या᳚-अ॒ञ्जी॒त । वज्र॑ इव । इ॒व॒ स्या॒त्॒ । स्या॒थ्सतू॑लया । सतू॑ल॒या । सतू॑ल॒येति॒ स-तू॒ल॒या॒ । आङ्क्ते᳚ । अ॒ङ्क्ते॒मि॒त्र॒त्वाय॑ । मि॒त्र॒त्वायेन्द्रः॑ । मि॒त्र॒त्वायेति॑ मित्र- त्वाय॑ (6) ।  
"इन्द्रो॑ वृ॒त्रम् । वृ॒त्रम॑हन् । अ॒ह॒न्थ्सः । सो॑ऽपः । अ॒पोऽभि । अ॒भ्य॑म्रियत । अ॒म्रि॒य॒त॒ तासा᳚म् । तासाँ॒य्यत् । यन्मेध्य᳚म् । मेध्यँ॑य्य॒ज्ञिय᳚म् । य॒ज्ञिय॒ꣳ॒ सदे॑वम् । सदे॑व॒ मासी᳚त् । सदे॑व॒मिति॒ स-दे॒व॒म्॒ । आसी॒त्तत् । तदप॑ । अपोत् । उद॑क्रामत् । अ॒क्रा॒म॒त्ते । ते द॒र्भाः । द॒र्भा अ॑भवन्न् । अ॒भ॒व॒न्॒, यत् । यद्द॑र्भपुञ्जी॒लैः । द॒र्भ॒पु॒ञ्जी॒लैᳶ प॒वय॑ति । द॒र्भ॒पु॒ञ्जी॒लैरिति॑ दर्भ-पु॒ञ्जी॒लैः । प॒वय॑ति॒ याः । या ए॒व । ए॒व मेध्याः᳚ । मेध्या॑ य॒ज्ञियाः᳚ । य॒ज्ञिया॒स्सदे॑वाः । सदे॑वा॒ आपः॑ । सदे॑वा॒ इति॒ स-दे॒वाः॒ । आप॒स्ताभिः॑ । ताभि॑रे॒व । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ द्वाभ्या᳚म् । द्वाभ्या᳚म्पवयति । प॒व॒य॒त्य॒हो॒रा॒त्राभ्या᳚म् । अ॒हो॒रा॒त्रा॒भ्या॑मे॒व । अ॒हो॒रा॒त्राभ्या॒-मित्य॑हः-रा॒त्राभ्या᳚म् । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ त्रि॒भिः । त्रि॒भिᳶ प॑वयति । त्रि॒भिरिति॑ त्रि-भिः । प॒व॒य॒ति॒ त्रयः॑ । त्रय॑ इ॒मे । इ॒मे लो॒काः । लो॒का ए॒भिः । ए॒भिरे॒व । ए॒वैन᳚म् । ए॒नँ॒ल्लो॒के । लो॒कैᳶ प॑वयति । प॒व॒य॒ति॒ प॒ञ्चभिः॑ । प॒ञ्चभि॑ᳶ पवयति । प॒ञ्चभि॒रिति॑ प॒ञ्च-भि॒ (7) ।"  
पव॒य॒ति॒ पञ्चा᳚ख्षरा । पञ्चा᳚ख्षरा प॒ङ्क्तिः । पञ्चा᳚ख्ष॒रेति॒ पञ्च॑-अ॒ख्ष॒रा॒ । प॒ङ्क्तिᳶ पाङ्क्तः॑ । पाङ्क्तो॑ य॒ज्ञः । य॒ज्ञो य॒ज्ञाय॑ । य॒ज्ञायै॒व । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ ष॒ड्भिः । ष॒ड्भिᳶ प॑वयति । ष॒ड्भिरिति॑ षट्-भिः । प॒व॒य॒ति॒ षट् । षड्वै । वा ऋ॒तवः॑ । ऋ॒तव॑ ऋ॒तुभिः॑ । ऋ॒तुभि॑रे॒व । ऋ॒तुभि॒रित्यृ॒तु-भिः॒ । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ स॒प्तभिः॑ । स॒प्तभि॑ᳶ पवयति । स॒प्तभि॒रिति॑ स॒प्त-भिः॒ । प॒व॒य॒ति॒ स॒प्त । स॒प्त छन्दाꣳ॑सि । छन्दाꣳ॑सि॒ छन्दो॑भिः । छन्दो॑भिरे॒व । छन्दो॑भि॒रिति॒ छन्दः॑-भिः॒ । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ न॒वभिः॑ । न॒वभि॑ᳶ पवयति । न॒वभि॒रिति॑ न॒व-भिः॒ । प॒व॒य॒ति॒ न॑व॑ । नव॒ वै । वै पुरु॑षे । पुरु॑षे प्रा॒णाः । प्रा॒णास्सप्रा॑णम् । प्रा॒णा इति॑ प्र-अ॒नाः । सप्रा॑णमे॒व । सप्रा॑ण॒मिति॒ स-प्रा॒ण॒म्॒ । ए॒वैन᳚म् । ए॒न॒म्प॒व॒य॒ति॒ । प॒व॒य॒त्येक॑विꣳशत्या । एक॑विꣳशत्या पवयति । एक॑विꣳश॒त्येत्येक॑-वि॒ꣳ॒श॒त्या॒ । प॒व॒य॒ति॒ दश॑ । दश॒ हस्त्याः᳚ । हस्त्या॑ अ॒ङ्गुल॑यः । अ॒ङ्गुल॑यो॒ दश॑ । दश॒ पद्याः᳚ । पद्या॑ आ॒त्मा । आ॒त्मैक॑ वि॒ꣳ॒शः । ए॒क॒वि॒ꣳ॒शो यावान्॑ । ए॒क॒वि॒ꣳ॒श इत्ये॑क-वि॒ꣳ॒शः । यावा॑ने॒व । ए॒व पुरु॑षः । पुरु॑ष॒स्तम् । तमप॑रिवर्गम् । अप॑रिवर्गम्पवयति । अप॑रिवर्ग॒-मित्यप॑रि-व॒र्ग॒म्॒ (8) ।  
पव॒य॒ति॒ चि॒त्पतिः॑ । चि॒त्पति॑स्त्वा । चि॒त्पति॒रिति॑ चित्-पतिः॑ । त्वा॒ पु॒ना॒तु॒ । पु॒ना॒त्विति॑ । इत्या॑ह । आ॒ह॒ मन॑ । मनो॒ वै । वै चि॒त्पतिः॑ । चि॒त्पति॒र्मन॑सा । चि॒त्पति॒रिति॑ चित्-पतिः॑ । मन॑सै॒व । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ वा॒क्पतिः॑ । वा॒क्पति॑स्त्वा । वा॒क्पति॒रिति॑ वाक्-पतिः॑ । त्वा॒ पु॒ना॒तु॒ । पु॒ना॒त्विति॑ । इत्या॑ह । आ॒ह॒ वा॒चा । वा॒चैव । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ दे॒वः । दे॒वस्त्वा᳚ । त्वा॒ स॒वि॒ता । स॒वि॒ता पु॑नातु । पु॒ना॒त्विति॑ । इत्या॑ह । आ॒ह॒ स॒वि॒तृप्र॑सूतः । स॒वि॒तृप्र॑सूत ए॒व । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒वैन᳚म् । ए॒न॒म्प॒व॒य॒ति॒ । प॒व॒य॒ति॒ तस्य॑ । तस्य॑ ते । ते॒ प॒वि॒त्र॒प॒ते॒ । प॒वि॒त्र॒प॒ते॒ प॒वित्रे॑ण । प॒वि॒त्र॒प॒त॒ इति॑ पवित्र-प॒ते॒ । प॒वित्रे॑ण॒ यस्मै᳚ । यस्मै॒ कम् । कम्पु॒ने । पु॒ने तत् । तच्छ॑केयम् । श॒के॒य॒मिति॑ । इत्या॑ह । आ॒हा॒शिष᳚म् । आ॒शिष॑मे॒व । आ॒शिष॒मित्या᳚- शिष᳚म् । ए॒वैताम् । ए॒तामा । आशा᳚स्ते । शा॒स्त॒ इति॑ शास्ते (9) ॥1॥  
"याव॑न्तो॒ वै । वै दे॒वाः । दे॒वा य॒ज्ञाय॑ । य॒ज्ञायाऽपु॑नत । अपु॑नत॒ ते । त ए॒व । ए॒वाभ॑वन्न् । अ॒भ॒व॒न्॒, यः । य ए॒वम् । ए॒वँव्वि॒द्वान् । वि॒द्वान्‌ य॒ज्ञाय॑ । य॒ज्ञाय॑ पुनी॒ते । पु॒नी॒ते भव॑ति । भव॑त्ये॒व । ए॒व ब॒हिः । ब॒हिᳶ प॑वयि॒त्वा । प॒व॒यि॒त्वाऽन्तः । अन्तᳶ प्र । प्र पा॑दयति । पा॒द॒य॒ति॒ म॒नु॒ष्य॒लो॒के । म॒नु॒ष्य॒लो॒क ए॒व । म॒नु॒ष्य॒लो॒क इति॑ मनुष्य-लो॒के । ए॒वैन᳚म् । ए॒न॒म्प॒व॒यि॒त्वा । प॒व॒यि॒त्वा पू॒तम् । पू॒तन्दे॑वलो॒कम् । दे॒व॒लो॒कम्प्र । दे॒व॒लो॒कमिति॑ देव-लो॒कम् । प्रण॑यति । न॒य॒त्यदी᳚ख्षितः । अदी᳚ख्षित॒ एक॑या । एक॒याऽऽहु॑त्या । आहु॒त्येति॑ । आहु॒त्येत्या-हु॒त्या॒ । इत्या॑हुः । आ॒हु॒स्स्रु॒वेण॑ । स्रु॒वेण॒ चत॑स्रः । चत॑स्रो जुहोति । जु॒हो॒ति॒ दी॒ख्षित॒त्वाय॑ । दी॒ख्षि॒त॒त्वाय॑ स्रु॒चा । दी॒ख्षि॒त॒त्वायेति॑ दीख्षित-त्वाय॑ । स्रु॒चा प॑ञ्च॒मीम् । प॒ञ्च॒मीम्पञ्चा᳚ख्षरा । पञ्चा᳚ख्षरा प॒ङ्क्तिः । पञ्चा᳚ख्ष॒रेति॒ पञ्च॑-अ॒ख्ष॒रा॒ । प॒ङ्क्तिᳶ पाङ्क्तः॑ । पाङ्क्तो॑ य॒ज्ञः । य॒ज्ञो य॒ज्ञम् । य॒ज्ञमे॒व । ए॒वाव॑ । अव॑ रुन्धे । रु॒न्ध॒ आकू᳚त्यै । आकू᳚त्यै प्र॒युजे᳚ । आकू᳚त्या॒ इत्या-कू॒त्यै॒ । प्र॒युजे॒ऽग्नये᳚ । प्र॒यज॒ इति॑ प्र-यजे᳚ । अ॒ग्नये॒ स्वाहा᳚ (10)।"  
स्वाहेति॑ । इत्या॑ह । आ॒हाकू᳚त्या । आकू॒त्या हि । आकू॒त्येत्या-कू॒त्या॒ । हि पुरु॑षः । पुरु॑षो य॒ज्ञम् । य॒ज्ञम॒भि । अ॒भि प्र॑यु॒ङ्क्ते । प्र॒यु॒ङ्क्ते यजे॑य । प्र॒यु॒ङ्क्त इति॑ प्र-यु॒ङ्क्ते । यजे॒येति॑ । इति॑ मे॒धायै᳚ । मे॒धायै॒ मन॑से । मन॑से॒ऽग्नये᳚ । अ॒ग्नये॒ स्वाहा᳚ । स्वाहेति॑ । इत्या॑ह । आ॒ह॒ मे॒धया᳚ । मे॒धया॒ हि । हि मन॑सा । मन॑सा॒ पुरु॑षः । पुरु॑षो य॒ज्ञम् । य॒ज्ञम॑भि॒ गच्छ॑ति । अ॒भि॒गच्छ॑ति॒ सर॑स्वत्यै । अ॒भि॒गच्छ॒तीत्य॑भि-गच्छ॑ति । सर॑स्वत्यै पू॒ष्णे । पू॒ष्णे᳚ऽग्नये᳚ । अ॒ग्नये॒ स्वाहा᳚ । स्वाहेति॑ । इत्या॑ह । आ॒ह॒ वाक् । वाग्वै । वै सर॑स्वती । सर॑स्वती पृथि॒वी । पृ॒थि॒वी पू॒षा । पू॒षा वा॒चा । वा॒चैव । ए॒व पृ॑थि॒व्या । पृ॒थि॒व्या य॒ज्ञम् । य॒ज्ञम्प्र । प्र यु॑ङ्क्ते । यु॒ङ्क्त॒ आपः॑ । आपो॑ देवीः । दे॒वी॒ र्बृ॒ह॒तीः॒ । बृ॒ह॒ती॒र्वि॒श्व॒श॒म्भु॒वः॒ । वि॒श्वश॒म्भु॒व॒ इति॑ । वि॒श्व॒श॒म्भु॒व॒ इति॑ विश्व-श॒म्भु॒वः॒ । इत्या॑ह । आ॒ह॒ याः । या वै । वै वर्‌ष्याः᳚ । वर्‌ष्या॒स्ताः । ता आपः॑ (11)।  
आपो॑ दे॒वीः । दे॒वीर्बृ॑ह॒तीः । बृ॒ह॒तीर्वि॒श्वश॑म्भुवः । वि॒श्वश॑म्भुवो॒ यत् । वि॒श्वश॑म्भुव॒ इति॑ वि॒श्व-श॒म्भु॒वः॒ । यदे॒तत् । ए॒तद्यजुः॑ । यजु॒र्न । न ब्रू॒यात् । ब्रू॒याद्दि॒व्याः । दि॒व्या आपः॑ । आपो शा᳚न्ताः । अशा᳚न्ता इ॒मम् । इ॒मम्लो॒कम् । लो॒कमा । आग॑च्छेयुः । ग॒च्छे॒यु॒रापः॑ । आपो॑ देवीः । दे॒वि॒र्बृ॒ह॒तीः॒ । बृ॒ह॒ती॒र्वि॒श्व॒शम्भु॒वः॒ । वि॒श्व॒श॒म्भु॒व॒ इति॑ । वि॒श्व॒श॒म्भु॒व॒ इति॑ विश्व-श॒म्भु॒वः॒ । इत्या॑ह । आ॒हा॒स्मै । अ॒स्मा ए॒व । ए॒वैनाः᳚ । ए॒ना॒ लो॒काय॑ । लो॒काय॑ शमयति । श॒म॒य॒ति॒ तस्मा᳚त् । तस्मा᳚च्छा॒न्ताः । शा॒न्ता इ॒मम् । इ॒मँल्लो॒कम् । लो॒क मा । आ ग॑च्छन्ति । ग॒च्छ॒न्ति॒ द्यावा॑पृथि॒वी । द्याव्या॑पृथि॒वी इति॑ । द्यावा॑पृथि॒वी इति॒ द्यावा᳚-पृ॒थि॒वी । इत्या॑ह । आ॒ह॒ द्यावा॑पृथि॒व्योः । द्यावा॑पृथि॒व्योर् हि । द्यावा॑पृथि॒व्यो-रिति॒ द्यावा᳚-पृ॒थि॒व्योः । हि य॒ज्ञः । य॒ज्ञ उ॒रु । उ॒र्व॑न्तरि॑ख्षम् । अ॒न्तरि॑ख्ष॒मिति॑ । इत्या॑ह । आ॒हा॒न्तरि॑ख्षे । अ॒न्तरि॑ख्षे॒ हि । हि य॒ज्ञः । य॒ज्ञो बृह॒स्पतिः॑ । बृह॒स्पति॑र्नः । नो॒ ह॒विषा᳚ । ह॒विषा॑ वृधातु । वृ॒धा॒त्विति॑ (12)।  
इत्या॑ह । आ॒ह॒ ब्रह्म॑ । ब्रह्म॒ वै । वै दे॒वाना᳚म् । दे॒वाना॒म्बृह॒स्पतिः॑ । बृह॒स्पति॒र्ब्रह्म॑णा । ब्रह्म॑णै॒व । ए॒वास्मै᳚ । अ॒स्मै॒ य॒ज्ञम् । य॒ज्ञमव॑ । अव॑ रुन्धे । रु॒न्धे॒ यत् । यद्ब्रू॒यात् । ब्रू॒याद्वि॑धेः । वि॒धे॒रिति॑ । इति॑ यज्ञस्था॒णुम् । य॒ज्ञ॒स्था॒णुमृ॑च्छेत् । य॒ज्ञ॒स्था॒णु-मिति॑ यज्ञ-स्था॒णुम् । ऋ॒च्छे॒द्वृ॒धा॒तु॒ । वृ॒धा॒त्विति॑ । इत्या॑ह । आ॒ह॒ य॒ज्ञ॒स्था॒णुम् । य॒ज्ञ॒स्था॒णुमे॒व । य॒ज्ञ॒स्था॒णुमिति॑ यज्ञ-स्था॒णुम् । ए॒व परि॑ । परि॑ वृणक्ति । वृ॒ण॒क्ति॒ प्र॒जाप॑तिः । प्र॒जाप॑तिर्य॒ज्ञम् । प्र॒जाप॑ति॒रिति॑ प्र॒जा-प॒तिः॒ । य॒ज्ञम॑सृजत । अ॒सृ॒ज॒त॒ सः । सो᳚ऽस्मात् । अ॒स्मा॒थ्सृ॒ष्टः । सृ॒ष्टᳶ पराङ्॑ । परा॑ङैत् । ऐ॒थ्सः । स प्र । प्र यजुः॑ । यजु॒रव्ली॑नात् । अव्ली॑ना॒त्प्र । प्र साम॑ । साम॒ तम् । तमृक् । ऋगुत् । उद॑यच्छत् । अ॒य॒च्छ॒द्यत् । यदृक् । ऋगु॒दय॑च्छत् । उ॒दय॑च्छ॒त्तत् । उ॒दय॑च्छ॒दित्यु॑त्-अय॑च्छत् । तदौ᳚द्ग्रह॒णस्य॑ । औ॒द्ग्र॒ह॒णस्यौ᳚द्ग्रहण॒त्वम् । औ॒द्ग्र॒ह॒णस्येत्यौ᳚त्-ग्र॒ह॒णस्य॑ । औ॒द्ग्र॒ह॒ण॒त्वमृ॒चा । औ॒द्ग्र॒ह॒ण॒त्वमित्यौ᳚द्ग्रहण-त्वम् । ऋ॒चा जु॑होति (13)।  
जु॒हो॒ति॒ य॒ज्ञस्य॑ । य॒ज्ञस्योद्य॑त्यै । उद्य॑त्या अनु॒ष्टुप् । उद्य॑त्या॒ इत्युत्-य॒त्यै॒ । अ॒नु॒ष्टुप्छन्द॑साम् । अ॒नु॒ष्टु॒भित्य॑नु-स्तुप् । छन्द॑सा॒मुत् । उद॑यच्छत् । अ॒य॒च्छ॒दिति॑ । इत्या॑हुः । आ॒हु॒स्तस्मा᳚त् । तस्मा॑दनु॒ष्टुभा᳚ । अ॒नु॒ष्टुभा॑ जुहोति । अ॒नु॒ष्टुभेत्य॑नु-स्तुभा᳚ । जु॒हो॒ति॒ य॒ज्ञस्य॑ । य॒ज्ञस्योद्य॑त्यै । उद्य॑त्यै॒ द्वाद॑श । उद्य॑त्या॒ इत्युत्-य॒त्यै॒ । द्वाद॑श वाथ्सब॒न्दानि॑ । वा॒थ्स॒ब॒न्दान्युत् । वा॒थ्स॒ब॒न्दानीति॑ वाथ्स-ब॒न्दानि॑ । उद॑यच्छन् । अ॒य॒च्छ॒न्निति॑ । इत्या॑हुः । आ॒हु॒स्तस्मा᳚त् । तस्मा᳚द्द्वाद॒शभिः॑ । द्वा॒द॒शभि॑ र्वास्सबन्ध॒विदः॑ । द्वा॒द॒शभि॒रिति॑ द्वाद॒श-भिः॒ । वा॒थ्स॒ब॒न्ध॒विदो॑ दीख्षयन्ति । वा॒थ्स॒ब॒न्ध॒विद॒ इति॑ वाथ्सबन्ध-विदः॑ । दी॒ख्ष॒यन्ति॒ सा । सा वै । वा ए॒षा । ए॒षर्क् । ऋग॑नु॒ष्टुक् । अ॒नु॒ष्टुग्वाक् । अ॒नु॒ष्टुगित्य॑नु-स्तुक् । वाग॑नु॒ष्टुक् । अ॒नु॒ष्टुग्यत् । अ॒नु॒ष्टुगित्य॑नु-स्तुक् । यदे॒तया᳚ । ए॒तय॒र्चा । ऋ॒चा दी॒ख्षय॑ति । दी॒ख्षय॑ति वा॒चा । वा॒चैव । ए॒वैनं᳚ । ए॒न॒म्सर्व॑या । सर्व॑या दी॒ख्ष॒य॒ति॒ । दी॒ख्ष॒य॒ति॒ विश्वे᳚ । विश्वे॑ दे॒वस्य॑ । दे॒वस्य॑ ने॒तुः । ने॒तुरिति॑ । इत्या॑ह । आ॒ह॒ सा॒वि॒त्री । सा॒वि॒त्र्ये॑तेन॑ । ए॒तेन॒ मर्तः॑ । मर्तो॑ वृणीत । वृ॒णी॒त॒ स॒ख्यम् । स॒ख्यमिति॑ (14)।  
इत्या॑ह । आ॒ह॒ पि॒तृ॒दे॒वत्या᳚ । पि॒तृ॒दे॒व॒त्यै॑तेन॑ । पि॒तृ॒दे॒व॒त्येति॑ पितृ-दे॒वत्या᳚ । ए॒तेन॒ विश्वे᳚ । विश्वे॑ रा॒यः । रा॒य इ॑षुध्यसि । इ॒षु॒ध्य॒सीति॑ । इत्या॑ह । आ॒ह॒ वै॒श्व॒दे॒वी । वै॒श्व॒दे॒व्ये॑तेन॑ । वै॒श्व॒दे॒वीति॑ वैश्व-दे॒वी । ए॒तेन॑ द्यु॒म्नम् । द्यु॒म्नँव्वृ॑णीत । वृ॒णी॒त॒ पु॒ष्यसे᳚ । पु॒ष्यस॒ इति॑ । इत्या॑ह । आ॒ह॒ पौ॒ष्णी । पौ॒ष्ण्ये॑तेन॑ । ए॒तेन॒ सा । सा वै । वा ए॒षा । ए॒षर्क् । ऋख्स॑र्वदेव॒त्या᳚ । स॒र्व॒दे॒वत्या॑ यत् । स॒र्व॒दे॒व॒त्येति॑ सर्व-दे॒व॒त्या᳚ । यदे॒तया᳚ । ए॒तय॒र्चा । ऋ॒चा दी॒ख्षय॑ति । दी॒ख्षय॑ति॒ सर्वा॑भिः । सर्वा॑भिरे॒व । ए॒वैन᳚म् । ए॒न॒न्दे॒वता॑भिः । दे॒वता॑भिर्दीख्षयति । दी॒ख्ष॒य॒ति॒ स॒प्ताख्ष॑रम् । स॒प्ताख्ष॑रम्प्रथ॒मम् । स॒प्ताख्ष॑र॒मिति॑ स॒प्त-अ॒ख्ष॒र॒म्॒ । प्र॒थ॒मम्प॒दम् । प॒द॒मष्टाख्ष॑राणि । अ॒ष्टाख्ष॑राणि॒ त्रीणि॑ । अ॒ष्टाख्ष॑रा॒णेत्य॒ष्टा-अ॒ख्ष॒रा॒णि॒ । त्रीणि॒ यानि॑ । यानि॒ त्रीणि॑ । तीणि॒ तानि॑ । तान्य॒ष्टौ । अ॒ष्टावुप॑ । उप॑ यन्ति । य॒न्ति॒ यानि॑ । यानि॑ च॒त्वारि॑ । च॒त्वारि॒ तानि॑ । तान्य॒ष्टौ । अ॒ष्टौ यत् । यद॒ष्टाख्ष॑रा । अ॒ष्टाख्ष॑रा॒ तेन॑ । अ॒ष्टाख्ष॒रेत्य॒ष्टा-अ॒ख्ष॒रा॒ । तेन॑ गाय॒त्री (15)।  
। गा॒य॒त्री यत् । यदेका॑दशाख्षरा । एका॑दशाख्षरा॒ तेन॑ । एका॑दशाख्ष॒रेत्येका॑दश-अ॒ख्ष॒रा॒ । तेन॑ त्रि॒ष्टुक् । त्रि॒ष्टुग्यत् । यद्द्वाद॑शाख्षरा । द्वाद॑शाख्षरा॒ तेन॑ । द्वाद॑शाख्ष॒रेति॒ द्वाद॑श-अ॒ख्ष॒रा॒ । तेन॒ जग॑ती । जग॑ती॒ सा । सा वै । वा ए॒षा । ए॒षर्क् । ऋख्सर्वा॑णि । सर्वा॑णि॒ छन्दाꣳ॑सि । छन्दाꣳ॑सि॒ यत् । यदे॒तया᳚ । ए॒तय॒र्चा । ऋ॒चा दी॒ख्षय॑ति । दी॒ख्षय॑ति॒ सर्वे॑भिः । सर्वे॑भिरे॒व । ए॒वैन᳚म् । ए॒न॒ञ्छन्दो॑भिः । छनो॑भिर्दीख्षयति । छन्दो॑भि॒रिति॒ छन्दः॑-भिः॒ । दी॒ख्ष॒य॒ति॒ स॒प्ताख्ष॑रम् । स॒प्ताख्ष॑रम्प्रथ॒मम् । स॒प्ताख्ष॑र॒मिति॑ स॒प्त-अ॒ख्ष॒र॒म्॒ । प्र॒थ॒मम्प॒दम् । प॒दꣳ स॒प्तप॑दा । स॒प्तप॑दा॒ शक्व॑री । स॒प्तप॒देति॑ स॒प्त-प॒दा॒ । शक्व॑री प॒शवः॑ । प॒शव॒श्शक्व॑री । शक्व॑री प॒शून् । प॒शूने॒व । ए॒वाव॑ । अव॑ रुन्धे । रु॒न्ध॒ एक॑स्मात् । एक॑स्माद॒ख्षरा᳚त् । अ॒ख्षरा॒दना᳚प्तम् । अना᳚प्तम्प्रथ॒मम् । प्र॒थ॒मम्प॒दम् । प॒दन्तस्मा᳚त् । तस्मा॒द्यत् । यद्वा॒चः । वा॒चोऽना᳚प्तम् । अना᳚प्त॒न्तत् । तन्म॑नु॒ष्याः᳚ । म॒नु॒ष्या॑ उप॑ । उप॑ जीवन्ति । जी॒व॒न्ति॒ पू॒र्णया᳚ । पू॒र्णया॑ जुहोति । जु॒हो॒ति॒ पू॒र्णः । पू॒र्ण इ॑व । इ॒व॒ हि । हि प्र॒जाप॑तिः । प्र॒जाप॑तिᳶ प्र॒जाप॑तेः । प्र॒जाप॑ति॒रिति॑ प्र॒जा-प॒तिः॒ । प्र॒जाप॑ते॒राप्त्यै᳚ । प्र॒जाप॑ते॒रिति॑ प्र॒जा-प॒तेः॒ । आप्त्यै॒ न्यू॑नया । न्यू॑नया जुहोति । न्यू॑न॒येति॒ नि-ऊ॒न॒या॒ । जु॒हो॒ति॒ न्यू॑नात् । न्यू॑ना॒द्धि । न्यू॑ना॒दिति॒ नि-ऊ॒ना॒त्॒ । हि प्र॒जाप॑तिः । प्र॒जाप॑तिᳶ प्र॒जाः । प्र॒जाप॑ति॒रिति॑ प्र॒जा-प॒तिः॒ । प्र॒जा असृ॑जत । प्र॒जा इति॑ प्र-जाः । असृ॑जत प्र॒जाना᳚म् । प्र॒जाना॒ꣳ॒ सृष्ट्यै᳚ । प्र॒जाना॒मिति॑ प्र-जाना᳚म् । सृष्ट्या॒ इति॒ सृष्ट्यै᳚ (16) ॥2॥  
ऋ॒ख्सा॒मे वै । ऋ॒ख्सा॒मे इत्यृ॑क्-सा॒मे । वै दे॒वेभ्यः॑ । दे॒वेभ्यो॑ य॒ज्ञाय॑ । य॒ज्ञाया ति॑ष्ठमाने । अति॑ष्ठमाने॒ कृष्णः॑ । अति॑ष्ठमाने॒ इत्यति॑ष्ठ-माने । कृष्णो॑ रू॒पम् । रू॒पङ्कृ॒त्वा । कृ॒त्वाऽप॒क्रम्य॑ । अ॒प॒क्रम्या॑तिष्ठताम् । अ॒प॒क्रम्येत्य॑प-क्रम्य॑ । अ॒ति॒ष्ठ॒ता॒न्ते । ते॑ऽमन्यन्त । अ॒म॒न्य॒न्त॒ यम् । यँव्वै । वा इ॒मे । इ॒मे उ॑पाव॒र्थ्स्यतः॑ । उ॒पा॒व॒र्थ्स्यत॒स्सः । उ॒पा॒व॒र्थ्स्यत॒ इत्यु॑प-आ॒व॒र्थ्स्यतः॑ । स इ॒दम् । इ॒दम्भ॑विष्यति । भ॒वि॒ष्य॒तीति॑ । इति॒ ते । ते उप॑ । ते इति॒ ते । उपा॑मन्त्रयन्त । अ॒म॒न्त्र॒य॒न्त॒ ते । ते अ॑होरा॒त्रयोः᳚ । ते इति॒ ते । अ॒हो॒रा॒त्रयो᳚र्महि॒मान᳚म् । अ॒हो॒रात्र॒योरित्य॑हः-रा॒त्रयोः᳚ । म॒हि॒मान॑मपनि॒धाय॑ । अ॒प॒नि॒धाय॑ दे॒वान् । अ॒प॒नि॒धायेत्य॑प-नि॒धाय॑ । दे॒वानु॒पाव॑र्तेताम् । उ॒पाव॑र्तेतामे॒षः । उ॒पाव॑र्तेता॒मित्यु॑प-आव॑र्तेताम् । ए॒ष वै । वा ऋ॒चः । ऋ॒चो वर्णः॑ । वर्णो॒ यत् । यच्छु॒क्लम् । शु॒क्लङ्कृ॑ष्णाजि॒नस्य॑ । कृ॒ष्णा॒जि॒नस्यै॒षः । कृ॒ष्णा॒जि॒नस्येति॑ कृष्ण-अ॒जि॒नस्य॑ । ए॒ष साम्नः॑ । साम्नो॒ यत् । यत्कृ॒ष्णम् । कृ॒ष्णमृ॑ख्सा॒मयोः᳚ । ऋ॒ख्सा॒मयो॒श्शिल्पे᳚ । ऋ॒ख्सा॒मयो॒रित्यृ॑क्-सा॒मयोः᳚ । शिल्पे᳚ स्थः । शिल्पे॒ इति॒ शिल्पे᳚ । स्थ॒ इति॑ । इत्या॑ह । आ॒ह॒र्ख्सा॒मे । ऋ॒ख्सा॒मे ए॒व । ऋ॒ख्सा॒मे इत्यृ॑क्-सा॒मे । ए॒वाव॑ । अव॑ रुन्धे । रु॒न्ध॒ ए॒षः । ए॒ष वै। (17)  
। वा अह्नः॑ । अह्नो॒ वर्णः॑ । वर्णो॒ यत् । यच्छु॒क्लम् । शु॒क्लङ्कृ॑ष्णाजि॒नस्य॑ । कृ॒ष्णा॒जि॒नस्यै॒षः । कृ॒ष्णा॒जि॒नस्येति॑ कृष्ण-अ॒जि॒नस्य॑ । ए॒ष रात्रि॑याः । रात्रि॑या॒ यत् । यत्कृ॒ष्णम् । कृ॒ष्णम्यत् । यदे॒व । ए॒वैन॑योः । एन॑यो॒ स्तत्र॑ । तत्र॒ न्य॑क्तम् । न्य॑क्त॒न्तत् । न्य॑क्त॒मिति॒ नि-अ॒क्त॒म्॒ । त दे॒व । ए॒वाव॑ । अव॑ रुन्धे । रु॒न्धे॒ कृ॒ष्णा॒जि॒नेन॑ । कृ॒ष्णा॒जि॒नेन॑ दीख्षयति । कृ॒ष्णा॒जि॒नेनेति॑ कृष्ण-अ॒जि॒नेन॑ । दी॒ख्ष॒य॒ति॒ ब्रह्म॑णः । ब्रह्म॑णो॒ वै । वा ए॒तत् । ए॒तद्रू॒पम् । रू॒पँय्यत् । यत्कृ॑ष्णाजि॒नम् । कृ॒ष्णा॒जि॒नम्ब्रह्म॑णा । कृ॒ष्णा॒जि॒नमिति॑ कृष्ण-अ॒जि॒नम् । ब्रह्म॑णै॒व । ए॒वैन᳚म् । ए॒न॒न्दी॒ख्ष॒य॒ति॒ । दी॒ख्ष॒य॒ति॒ माम् । इ॒मान्धिय᳚म् । धिय॒ꣳ॒ शिख्ष॑माणस्य । शिख्ष॑माणस्य देव । दे॒वेति॑ । इत्या॑ह । आ॒ह॒ य॒था॒य॒जुः । य॒था॒य॒जु॒रे॒व । य॒था॒य॒जु॒रिति॑ यथा-य॒जुः । ए॒वैतत् । ए॒तद्गर्भः॑ । गर्भो॒ वै । वा ए॒षः । ए॒ष यत् । यद्दी᳚ख्षि॒तः । दी॒ख्षि॒त उल्ब᳚म् । उल्बँ॒व्वासः॑ । वास॒ᳶ प्र । प्रोर्णु॑ते । ऊ॒र्णु॒ते॒ तस्मा᳚त् । तस्मा॒द्गर्भाः।᳚ (18)  
। गर्भा॒ᳶ प्रावृ॑ताः । प्रावृ॑ता जायन्ते । जा॒य॒न्ते॒ न । न पु॒रा । पु॒रा सोम॑स्य । सोम॑स्य क्र॒यात् । क्र॒यादप॑ । अपो᳚र्ण्वीत । ऊ॒र्ण्वी॒त॒ यत् । यत्पु॒रा । पु॒रा सोम॑स्य । सोम॑स्य क्र॒यात् । क्र॒याद॑पोर्ण्वीत । अ॒पो॒र्ण्वी॒त गर्भाः᳚ । अ॒पो॒र्ण्वीतेत्य॑प-ऊ॒र्ण्वी॒त । गर्भाः᳚ प्र॒जाना᳚म् । प्र॒जाना᳚म्परा॒पातु॑काः । प्र॒जाना॒मिति॑ प्र-जाना᳚म् । प॒रा॒पातु॑कास्स्युः । प॒रा॒पातु॑का॒ इति॑ परा-पातु॑काः । स्यु॒ᳵ क्री॒ते । क्री॒ते सोमे᳚ । सोमेऽप॑ । अपो᳚र्णुते । ऊ॒र्णु॒ते॒ जाय॑ते । जाय॑त ए॒व । ए॒व तत् । तदथो᳚ । अथो॒ यथा᳚ । अथो॒ इत्यथो᳚ । यथा॒ वसी॑याꣳसम् । वसी॑याꣳसम्प्रत्यपोर्णु॒ते । प्र॒त्य॒पो॒र्णु॒ते ता॒दृक् । प्र॒त्य॒पो॒र्णु॒त इति॑ प्रति-अ॒पो॒र्णु॒ते । ता॒दृगे॒व । ए॒व तत् । तदङ्गि॑रसः । अङ्गि॑रसस्सुव॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कँय्यन्तः॑ । यन्त॒ ऊर्ज᳚म् । ऊर्जँ॒व्वि । व्य॑भजन्त । अ॒भ॒ज॒न्त॒ ततः॑ । ततो॒ यत् । यद॒त्यशि॑ष्यत । अ॒त्यशि॑ष्यत॒ ते । अ॒त्यशि॑ष्य॒तेत्य॑ति-अशि॑ष्यत । ते श॒राः । श॒रा अ॑भवन्न् । अ॒भ॒व॒न्नूर्क् । ऊर्ग्वै । वै श॒राः । श॒रा यत् । यच्छ॑र॒मयी᳚ । श॒र॒मयी॒ मेख॑ला । श॒र॒मयीति॑ शर-मयी।᳚ (19)  
। मेख॑ला॒ भव॑ति । भव॒त्यूर्ज᳚म् । ऊर्ज॑मे॒व । ए॒वाव॑ । अव॑ रुन्धे । रु॒न्धे॒ म॒ध्य॒तः । म॒ध्य॒तस्सम् । सन्न॑ह्यति । न॒ह्य॒ति॒ म॒ध्य॒तः । म॒ध्य॒त ए॒व । ए॒वास्मै᳚ । अस्मा॒ ऊर्ज᳚म् । ऊर्ज॑न्दधाति । द॒धा॒ति॒ तस्मा᳚त् । तस्मा᳚न्मध्य॒तः । म॒ध्य॒त ऊ॒र्जा । ऊ॒र्जा भु॑ञ्जते । भु॒ञ्ज॒त॒ ऊ॒र्ध्वम् । ऊ॒र्ध्वँव्वै । वै पुरु॑षस्य । पुरु॑षस्य॒ नाभ्यै᳚ । नाभ्यै॒ मेध्य᳚म् । मेध्य॑मवा॒चीन᳚म् । अ॒वा॒चीन॑ममे॒ध्यम् । अ॒मे॒ध्यँय्यत् । यन्म॑ध्य॒तः । म॒ध्य॒तस्स॒न्नह्य॑ति । स॒न्नह्य॑ति॒ मेध्य᳚म् । स॒न्नह्य॒तीति॑ सम्-नह्य॑ति । मेध्य॑ञ्च । चै॒व । ए॒वास्य॑ । अ॒स्या॒मे॒ध्यम् । अ॒मे॒ध्यञ्च॑ । च॒ व्याव॑र्तयति । व्याव॑र्तय॒तीन्द्रः॑ । व्याव॑र्तय॒तीति॑ वि-आव॑र्तयति । इन्द्रो॑ वृ॒त्राय॑ । वृ॒त्राय॒ वज्र᳚म् । वज्र॒म्प्र । प्राह॑रत् । अ॒ह॒र॒थ्सः । स त्रे॒धा । त्रे॒धा वि । व्य॑भवत । अ॒भ॒व॒थ्स्फ्यः । स्फ्यस्तृती॑यम् । तृती॑य॒ꣳ॒ रथः॑ । रथ॒स्तृती॑यम् । तृती॑यँ॒य्यूपः॑ । यूप॒स्तृती॑यम् । तृती॑यँ॒य्ये। (20)  
"। ये᳚ऽन्तश्श॒राः । अ॒न्त॒श्श॒रा अशी᳚र्यन्त । अ॒न्त॒श्श॒रा इत्य॑न्तः-श॒राः । अशी᳚र्यन्त॒ ते । ते श॒राः । श॒रा अ॑भवन्न् । अ॒भ॒व॒न्तत् । तच्छ॒राणा᳚म् । श॒राणाꣳ॑ शर॒त्वम् । श॒र॒त्वँव्वज्रः॑ । श॒र॒त्वमिति॑ शर-त्वम् । वज्रो॒ वै । वै श॒राः । श॒राः, ख्षुत् । ख्षुत्खलु॑ । खलु॒ वै । वै म॑नु॒ष्य॑स्य । म॒नु॒ष्य॑स्य॒ भ्रातृ॑व्यः । भ्रातृ॑व्यो॒ यत् । यच्छ॑र॒मयी᳚ । श॒र॒मयी॒ मेख॑ला । श॒र॒मयीति॑ शर-मयी᳚ । मेख॑ला॒ भव॑ति । भव॑ति॒ वज्रे॑ण । वज्रे॑णै॒व । ए॒व सा॒ख्षात् । सा॒ख्षात्ख्षु ध᳚म् । सा॒ख्षादिति॑ स-अ॒ख्षात् । ख्षुध॒म्भ्रातृ॑व्यम् । भ्रातृ॑व्यम्मध्य॒तः । म॒ध्य॒तोप॑ । अप॑ हते । ह॒ते॒ त्रि॒वृत् । त्रि॒वृद्भ॑वति । त्रि॒वृदिति॑ त्रि-वृत् । भ॒व॒ति॒ त्रि॒वृत् । त्रि॒वृद्वै । त्रि॒वृदिति॑ त्रि-वृत् । वै प्रा॒णः । प्रा॒णस्त्रि॒वृत᳚म् । प्रा॒ण इति॑ प्र-अ॒नः । त्रि॒वृत॑मे॒व । त्रि॒वृत॒मिति॑ त्रि-वृत॑म् । ए॒व प्रा॒णम् । प्रा॒णम्म॑ध्य॒तः । प्रा॒णमिति॑ प्र-अ॒नम् । म॒ध्य॒तो यज॑माने । यज॑माने दधाति । द॒धा॒ति॒ पृ॒थ्वी । पृ॒थ्वी भ॑वति । भ॒व॒ति॒ रज्जू॑नाम् । रज्जू॑नाँ॒व्व्यावृ॑त्यै । व्यावृ॑त्यै॒ मेख॑लया । व्यावृ॑त्या॒ इति॑ वि-आवृ॑त्यै । मेख॑लया॒ यज॑मानम् । यज॑मानन्दीख्षयति । दी॒ख्ष॒य॒ति॒ योक्त्रे॑ण । योक्त्रे॑ण॒ पत्नी᳚म् । पत्नी᳚म्मिथुन॒त्वाय॑ । मि॒थु॒न॒त्वाय॑ य॒ज्ञः । मि॒थु॒न॒त्वायेति॑ मिथुन-त्वाय॑। (21)"  
। य॒ज्ञो दख्षि॑णाम् । दख्षि॑णाम॒भि । अ॒भ्य॑ध्यायत् । अ॒ध्या॒य॒त्ताम् । ताꣳ सम् । सम॑भवत् । अ॒भ॒व॒त्तत् । तदिन्द्रः॑ । इन्द्रो॑ऽचात् । अ॒चा॒य॒थ्सः । सो॑ऽमन्यत । अ॒म॒न्य॒त॒ यः । यो वै । वा इ॒तः । इ॒तो ज॑नि॒ष्यते᳚ । ज॒नि॒ष्यते॒ सः । स इ॒दम् । इ॒दम्भ॑विष्यति । भ॒वि॒ष्य॒तीति॑ । इति॒ ताम् । ताम्प्र । प्रावि॑शत् । अ॒वि॒श॒त्तस्याः᳚ । तस्या॒ इन्द्रः॑ । इन्द्र॑ ए॒व । ए॒वाजा॑यत । अ॒जा॒य॒त॒ सः । सो॑ऽमन्यत । अ॒म॒न्य॒त॒ यः । यो वै । वै मत् । मदि॒तः । इ॒तोऽप॑रः । अप॑रो जनि॒ष्यते᳚ । ज॒नि॒ष्यते॒ सः । स इ॒दम् । इ॒दम्भ॑विष्यति । भ॒वि॒ष्य॒तीति॑ । इति॒ तस्याः᳚ । तस्या॑ अनु॒मृश्य॑ । अ॒नु॒मृश्य॒ योनि᳚म् । अ॒नु॒मृश्येत्य॑नु-मृश्य॑ । योनि॒मा । आऽच्छि॑नत् । अ॒च्छि॒न॒थ्सा । सा सू॒तव॑शा । सू॒तव॑शाऽभवत् । सू॒तव॒शेति॑ सू॒त-व॒शा॒ । अ॒भ॒व॒त्तत् । तथ्सू॒तव॑शायै । सू॒तव॑शायै॒ जन्म॑ । सू॒तव॑शाया॒ इति॑ सू॒त-व॒शा॒यै॒ । जन्म॒ ताम्। (22)  
। ताꣳ हस्ते᳚ । हस्ते॒ नि । न्य॑वेष्टयत । अ॒वे॒ष्ट॒य॒त॒ ताम् । ताम्मृ॒गेषु॑ । मृ॒गेषु॒ नि । न्य॑दधात् । अ॒द॒धा॒थ्सा । सा कृ॑ष्णविषा॒णा । कृ॒ष्ण॒वि॒षाणाऽभ॑वत् । कृ॒ष्ण॒वि॒षा॒णेति॑ कृष्ण-वि॒षा॒णा॒ । अ॒भ॒व॒दिन्द्र॑स्य । इन्द्र॑स्य॒ योनिः॑ । योनि॑रसि । अ॒सि॒ मा । मा मा᳚ । मा॒ हि॒ꣳ॒सीः॒ । हि॒ꣳ॒सी॒रिति॑ । इति॑ कृष्णविषा॒णाम् । कृ॒ष्ण॒वि॒षा॒णाम्प्र । कृ॒ष्ण॒वि॒षा॒णामिति॑ कृष्ण-वि॒षा॒णाम् । प्र य॑च्छति । य॒च्छ॒ति॒ सयो॑निम् । सयो॑निमे॒व । सयो॑नि॒मिति॒ स-यो॒नि॒म्॒ । ए॒व य॒ज्ञम् । य॒ज्ञङ्क॑रोति । क॒रो॒ति॒ सयो॑निम् । सयो॑नि॒न्दख्षि॑णाम् । सयो॑नि॒मिति॒ स-यो॒नि॒म्॒ । दख्षि॑णा॒ꣳ॒ सयो॑निम् । सयो॑नि॒मिन्द्र᳚म् । सयो॑नि॒मिति॒ स-यो॒नि॒म्॒ । इन्द्रꣳ॑ सयोनि॒त्वाय॑ । स॒यो॒नि॒त्वाय॑ कृ॒ष्यै । स॒यो॒नि॒त्वायेति॑ सयोनि-त्वाय॑ । कृ॒ष्यै त्वा᳚ । त्वा॒ सु॒स॒स्यायै᳚ । सु॒स॒स्याया॒ इति॑ । सु॒स॒स्याया॒ इति॑ सु-स॒स्यायै᳚ । इत्या॑ह । आ॒ह॒ तस्मा᳚त् । तस्मा॑दकृष्टप॒च्याः । अ॒कृ॒ष्ट॒प॒च्या ओष॑धय । अ॒कृ॒ष्ट॒प॒च्या इत्य॑कृष्ट- प॒च्याः । ओष॑धयᳶ पच्यन्ते । प॒च्य॒न्ते॒ सु॒पि॒प्प॒लाभ्यः॑ । सु॒पि॒प्प॒लाभ्य॑स्त्वा । सु॒पि॒प्प॒लाभ्य॒ इति॑ सु-पि॒प्प॒लाभ्यः॑ । त्वोष॑धीभ्यः । ओष॑धीभ्य॒ इति॑ । ओष॑धीभ्य॒ इत्योष॑धि-भ्यः॒ । इत्या॑ह । आ॒ह॒ तस्मा᳚त् । तस्मा॒दोष᳚धयः । ओष॑धय॒ᳶ फल᳚म् । फल॑ङ्गृह्णन्ति । गृ॒ह्ण॒न्ति॒ यत् । यद्धस्ते॑न । हस्ते॑न कण्डू॒येत॑। (23)  
। क॒ण्डू॒येत॑ पामन॒म्भावु॑काः । पा॒म॒न॒म्भावु॑काᳶ प्र॒जाः । पा॒म॒न॒म्भावु॑का॒ इति॑ पामनम्-भावु॑काः । प्र॒जास्स्युः॑ । प्र॒जा इति॑ प्र-जाः । स्यु॒र्यत् । यथ्स्मये॑त । स्मये॑त नग्न॒म्भावु॑काः । न॒ग्न॒म्भावु॑काᳵ कृष्णविषा॒णया᳚ । न॒ग्न॒म्भावु॑का॒ इति॑ नग्नम्-भावु॑काः । कृ॒ष्ण॒वि॒षा॒णया॑ कण्डूयते । कृ॒ष्ण॒वि॒षा॒णयेति॑ कृष्ण-वि॒षा॒णया᳚ । क॒ण्डू॒य॒ते॒ऽपि॒गृह्य॑ । अ॒पि॒गृह्य॑ स्मयते । अ॒पि॒गृह्येत्य॑पि-गृह्य॑ । स्म॒य॒ते॒ प्र॒जाना᳚म् । प्र॒जाना᳚ङ्गोपी॒थाय॑ । प्र॒जाना॒मिति॑ प्र-जाना᳚म् । गो॒पी॒थाय॒ न । न पु॒रा । पु॒रा दख्षि॑णाभ्यः । दख्षि॑णाभ्यो॒ नेतोः᳚ । नेतोः᳚ कृष्णविषा॒णाम् । कृ॒ष्ण॒वि॒षा॒णामव॑ । कृ॒ष्ण॒वि॒षा॒णा-मिति॑ कृष्ण-वि॒षा॒णाम् । अव॑ चृतेत् । चृ॒ते॒द्यत् । यत्पु॒रा । पु॒रा दख्षि॑णाभ्यः । दख्षि॑णाभ्यो॒ नेतोः᳚ । नेतोः᳚ कृष्णविषा॒णाम् । कृ॒ष्ण॒वि॒षाणाम॑व चृ॒तेत् । कृ॒ष्ण॒वि॒षा॒णामिति॑ कृष्ण-वि॒षा॒णाम् । अ॒व॒चृ॒तेद्योनिः॑ । अ॒व॒चृ॒तेदित्य॑व-चृ॒तेत् । योनि॑ᳶ प्र॒जाना᳚म् । प्र॒जाना᳚म्परा॒पातु॑का । प्र॒जाना॒मिति॑ प्र-जाना᳚म् । प॒रा॒पातु॑का स्यात् । प॒रा॒पातु॒केति॑ परा-पातु॑का । स्या॒न्नी॒तासु॑ । नी॒तासु॒ दख्षि॑णासु । दख्षि॑णासु॒ चात्वा॑ले । चात्वा॑ले कृष्णविषा॒णाम् । कृ॒ष्ण॒वि॒षा॒णाम्प्र । कृ॒ष्ण॒वि॒षा॒णामिति॑ कृष्ण-वि॒षा॒णाम् । प्रास्य॑ति । अ॒स्य॒ति॒ योनिः॑ । योनि॒र्वै । वै य॒ज्ञस्य॑ । य॒ज्ञस्य॒ चात्वा॑लम् । चात्वा॑लँ॒य्योनिः॑ । योनि॑ᳵ कृष्णविषा॒णा । कृ॒ष्ण॒वि॒षा॒णा योनौ᳚ । कृ॒ष्ण॒वि॒षा॒णेति॑ कृष्ण-वि॒षा॒णा । योना॑वे॒व । ए॒व योनि᳚म् । योनि॑न्दधाति । द॒धा॒ति॒ य॒ज्ञस्य॑ । य॒ज्ञस्य॑ सयोनि॒त्वाय॑ । स॒यो॒नि॒त्वायेति॑ सयोनि- त्वाय॑ (24) ॥3॥  
वाग्वै । वै दे॒वेभ्यः॑ । दे॒वेभ्योऽप॑ । अपा᳚क्रामत् । अ॒क्रा॒म॒द्य॒ज्ञाय॑ । य॒ज्ञायाति॑ष्ठमाना । अति॑ष्ठमाना॒ सा । सा वन॒स्पतीन्॑ । वन॒स्पती॒न्प्र । प्रावि॑शत् । अ॒वि॒श॒थ्सा । सैषा । ए॒षा वाक् । वाग्वन॒स्पति॑षु । वन॒स्पति॑षु वदति । व॒द॒ति॒ या । या दु॑न्दु॒भौ । दु॒न्दु॒भौ या । या तूण॑वे । तूण॑वे॒ या । या वीणा॑याम् । वीणा॑याँ॒य्यत् । यद्दी᳚ख्षितद॒ण्डम् । दी॒ख्षि॒त॒द॒ण्डम्प्र॒यच्छ॑ति । दी॒ख्षि॒त॒द॒ण्डमिति॑ दीख्षित-द॒ण्डम् । प्र॒यच्छ॑ति॒ वाच᳚म् । प्र॒यच्छ॒तीति॑ प्र-यच्छ॑ति । वाच॑मे॒व । ए॒वाव॑ । अव॑ रुन्धे । रु॒न्ध॒ औदु॑म्बरः । औदु॑म्बरो भवति । भ॒व॒त्यूर्क् । ऊ॒र्ग्वै । वा उ॑दु॒म्बरः॑ । उ॒दु॒म्ब॒र ऊर्ज᳚म् । ऊर्ज॑मे॒व । ए॒वाव॑ । अव॑ रुन्धे । रु॒न्धे॒ मुखे॑न । मुखे॑न॒ सम्मि॑तः । सम्मि॑तो भवति । सम्मि॑त॒ इति॒ सम्- मि॒तः॒ । भ॒व॒ति॒ मु॒ख॒तः । मु॒ख॒त ए॒व । ए॒वास्मै᳚ । अ॒स्मा॒ ऊर्ज᳚म् । ऊर्ज॑न्दधाति । द॒धा॒ति॒ तस्मा᳚त् । तस्मा᳚न्मुख॒तः । मु॒ख॒त ऊ॒र्जा । ऊ॒र्जा भु॑ञ्जते । भु॒ञ्ज॒ते॒ क्री॒ते। (25)  
क्री॒ते सोमे᳚ । सोमे॑ मैत्रावरु॒णाय॑ । मै॒त्रा॒व॒रु॒णाय॑ द॒ण्डम् । मै॒त्रा॒व॒रु॒णायेति॑ मैत्रा-व॒रु॒णाय॑ । द॒ण्ड प्र । प्रय॑च्छति । य॒च्छ॒ति॒ मै॒त्रा॒व॒रु॒णः । मै॒त्रा॒व॒रु॒णो हि । मै॒त्रा॒व॒रुण इति॑ मैत्रा-व॒रु॒णः । हि पु॒रास्ता᳚त् । पु॒रुस्ता॑दृ॒त्विग्भ्यः॑ । ऋ॒तिग्भ्यो॒ वाच᳚म् । ऋ॒तिग्भ्य॒ इत्यृ॒त्विक्-भ्यः॒ । वाचँ॑व्वि॒भज॑ति । वि॒भज॑ति॒ ताम् । वि॒भज॒तीति॑ वि-भज॑ति । तामृ॒त्विजः॑ । ऋ॒त्विजो॒ यज॑माने । यज॑माने॒ प्रति॑ । प्रति॑ष्ठापयन्ति । स्था॒प॒य॒न्ति॒ स्वाहा᳚ । स्वाहा॑ य॒ज्ञम् । य॒ज्ञम्मन॑सा । मन॒सेति॑ । इत्या॑ह । आ॒ह॒ मन॑सा । मन॑सा॒ हि । हि पुरु॑षः । पुरु॑षो य॒ज्ञम् । य॒ज्ञम॑भि॒गच्छ॑ति । अ॒भि॒गच्छ॑ति॒ स्वाहा᳚ । अ॒भि॒गच्छ॒तीत्य॑भि-गच्छ॑ति । स्वाहा॒ द्यावा॑पृथि॒वीभ्या᳚म् । द्यावा॑पृथि॒वीभ्या॒मिति॑ । द्यावा॑पृथि॒वीभ्या॒मिति॒ द्यावा᳚-पृ॒थि॒वीभ्या᳚म् । इत्या॑ह । आ॒ह॒ द्यावा॑पृथि॒व्योः । द्यावा॑पृथि॒व्योर् हि । द्यावा॑पृथि॒व्योरिति॒ द्यावा᳚-पृ॒थि॒व्योः । हि य॒ज्ञः । य॒ज्ञस्वाहा᳚ । स्वाहो॒रोः । उ॒रोर॒न्तरि॑ख्षात् । अ॒न्तरि॑ख्षा॒दिति॑ । इत्या॑ह । आ॒हा॒न्तरि॑ख्षे । अ॒न्तरि॑ख्षे॒ हि । हि य॒ज्ञः । य॒ज्ञस्स्वाहा᳚ । स्वाहा॑ य॒ज्ञम् । य॒ज्ञँव्वाता᳚त् । वाता॒दा । आर॑भे । र॒भ॒ इति॑ । इत्या॑ह । आ॒हा॒यम् । अ॒यँव्वाव (26)।  
। वाव यः । यᳶ पव॑ते । पव॑ते॒ सः । स य॒ज्ञः । य॒ज्ञस्तम् । तमे॒व । ए॒व सा॒ख्षात् । सा॒ख्षादा । सा॒ख्षादिति॑ स-अ॒ख्षात् । आर॑भते । र॒भ॒ते॒ मु॒ष्टी । मु॒ष्टी क॑रोति । मु॒ष्टी इति॑ मु॒ष्टी । क॒रो॒ति॒ वाच᳚म् । वाचँ॑य्यच्छति । य॒च्छ॒ति॒ य॒ज्ञस्य॑ । य॒ज्ञस्य॒ धृत्यै᳚ । धृत्या॒ अदी᳚ख्षिष्ट । अदी᳚ख्षिष्टा॒यम् । अ॒यम्ब्रा᳚ह्म॒णः । ब्रा॒ह्म॒ण इति॑ । इति॒ त्रिः । त्रिरु॑पा॒ꣳ॒शु । उ॒पा॒ग्श्वा॑ह । उ॒पा॒ग्॒?श्वित्यु॑प-अ॒ꣳ॒शु । आ॒ह॒ दे॒वेभ्यः॑ । दे॒वेभ्य॑ ए॒व । ए॒वैन᳚म् । ए॒न॒म्प्र । प्रा ह॑ । आ॒ह॒ त्रिः । त्रिरु॒च्चैः । उ॒च्चैरु॒भये᳚भ्यः । उ॒भये᳚भ्य ए॒व । ए॒वैन᳚म् । ए॒न॒न्दे॒व॒म॒नु॒ष्येभ्यः॑ । दे॒व॒म॒नु॒ष्येभ्य॒ᳶ प्र । दे॒व॒म॒नु॒ष्येभ्य॒ इति॑ देव-म॒नु॒ष्येभ्यः॑ । प्राह॑ । आ॒ह॒ न । न पु॒रा । पु॒रा नख्ष॑त्रेभ्यः । नख्ष॑तेभ्यो॒ वाच᳚म् । वाचँ॒व्वि । वि सृ॑जेत् । सृ॒जे॒द्यत् । यत्पु॒रा । पु॒रा नख्ष॑त्रेभ्यः । नख्ष॑त्रेभ्यो॒ वाच᳚म् । वाचँ॑व्विसृ॒जेत् । वि॒सृ॒जेद्य॒ज्ञम् । वि॒सृ॒जेदिति॑ वि-सृ॒जेत् । य॒ज्ञँव्वि । विच्छि॑न्द्यात् । छिन्द्या॒दुदि॑तेषु। (27)  
। उदि॑तेषु॒ नख्ष॑त्रेषु । उदि॑ते॒ष्वित्युत्-इ॒ते॒षु॒ । नख्ष॑त्रेषु व्र॒तम् । व्र॒तङ्कृ॑णुत । कृ॒णु॒तेति॑ । इति॒ वाच᳚म् । वाचँ॒व्वि । वि सृ॑जति । सृ॒ज॒ति॒ य॒ज्ञव्र॑तः । य॒ज्ञव्र॑तो॒ वै । य॒ज्ञव्र॑त॒ इति॑ य॒ज्ञ-व्र॒तः॒ । वै दी᳚ख्षि॒तः । दी॒ख्षि॒तो य॒ज्ञम् । य॒ज्ञमे॒व । ए॒वाभि । अ॒भि वाच᳚म् । वाचँ॒व्वि । वि सृ॑जति । सृ॒ज॒ति॒ यदि॑ । यदि॑ विसृ॒जेत् । वि॒सृ॒जेद्वै᳚ष्ण॒वीम् । वि॒सृ॒जेदिति॑ वि-सृ॒जेत् । वै॒ष्ण॒वी मृच᳚म् । ऋच॒मनु॑ । अनु॑ ब्रूयात् । ब्रू॒या॒द्य॒ज्ञः । य॒ज्ञो वै । वै विष्णुः॑ । विष्णु॑र्य॒ज्ञेन॑ । य॒ज्ञेनै॒व । ए॒व य॒ज्ञम् । य॒ज्ञꣳ सम् । सन्त॑नोति । त॒नो॒ति॒ दैवी᳚म् । दैवी॒न्धिय᳚म् । धिय॑म्मनामहे । म॒ना॒म॒ह॒ इति॑ । इत्या॑ह । आ॒ह॒ य॒ज्ञम् । य॒ज्ञमे॒व । ए॒व तत् । तन्म्र॑दयति । म्र॒द॒य॒ति॒ सु॒पा॒रा । सु॒पा॒रा नः॑ । सु॒पा॒रेति॑ सु-पा॒रा । नो॒ अ॒स॒त्॒ । अ॒स॒द्वशे᳚ । वश॒ इति॑ । इत्या॑ह । आ॒ह॒ व्यु॑ष्टिम् । व्यु॑ष्टिमे॒व । व्यु॑ष्टि॒मिति॒ वि- उ॒ष्टि॒म्॒ । ए॒वाव॑ । अव॑ रुन्धे । रु॒न्धे॒ ब्र॒ह्म॒वा॒दिनः॑। (28)  
। ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ हो॒त॒व्य᳚म् । हो॒त॒व्य॑न्दीख्षि॒तस्य॑ । दी॒ख्षि॒तस्य॑ गृ॒हा 3इ । गृ॒हा 3 इ न । न हो॑त॒व्या3म् । हो॒त॒व्या3मिति॑ । इति॑ ह॒विः । ह॒विर्वै । वै दी᳚ख्षि॒तः । दी॒ख्षि॒तो यत् । यज्जु॑हु॒यात् । जु॒हु॒याद्यज॑मानस्य । यज॑मानस्याव॒दाय॑ । अ॒व॒दाय॑ जुहुयात् । अ॒व॒दायेत्य॑व-दाय॑ । जु॒हु॒या॒द्यत् । यन्न । न जु॑हु॒यात् । जु॒हु॒याद्य॑ज्ञप॒रुः । य॒ज्ञ॒प॒रुर॒न्तः । य॒ज्ञ॒प॒रुरिति॑ यज्ञ-प॒रुः । अ॒न्तरि॑यात् । इ॒या॒द्ये । ये दे॒वाः । दे॒वा मनो॑जाताः । मनो॑जाता मनो॒युजः॑ । मनो॑जाता॒ इति॒ मनः॑-जा॒ताः॒ । म॒नो॒युज॒ इति॑ । म॒नो॒युज॒ इति॑ मनः-युजः॑ । इत्या॑ह । आ॒ह॒ प्रा॒णाः । प्रा॒णा वै । प्रा॒णा इति॑ प्र-अ॒नाः । वै दे॒वाः । दे॒वा मनो॑जाताः । मनो॑जाता मनो॒युजः॑ । मनो॑जाता॒ इति॒ मनः॑-जा॒ताः॒ । म॒नो॒युज॒स्तेषु॑ । म॒नो॒युज॒ इति॑ मनः-युजः॑ । तेष्वे॒व । ए॒व प॒रोख्ष᳚म् । प॒रोख्ष॑ञ्जुहोति । प॒रोख्ष॒मिति॑ परः-अख्ष᳚म् । जु॒हो॒ति॒ तत् । तन्न । नेव॑ । इ॒व॒ हु॒तम् । हु॒तन्न । नेव॑ । इ॒वाहु॑तम् । अहु॑तꣳ स्व॒पन्त᳚म् । स्व॒पन्तँ॒व्वै । वै दी᳚ख्षि॒तम् । दी॒ख्षि॒तꣳ रख्षाꣳ॑सि । रख्षाꣳ॑सि जिघाꣳसन्ति । जि॒घा॒ꣳ॒स॒न्त्य॒ग्निः । अ॒ग्निᳵ खलु॑। (29)  
। खलु॒ वै । वै र॑ख्षो॒हा । र॒ख्षो॒हाग्ने᳚ । र॒ख्षो॒हेति॑ रख्षः-हा । अग्ने॒ त्वम् । त्वꣳसु । सु जा॑गृहि । जा॒गृ॒हि॒ व॒यम् । व॒यꣳ सु । सु म॑न्दिषीमहि । म॒न्दि॒षी॒म॒ही॒ति॑ । इत्या॑ह । आ॒हा॒ग्निम् । अ॒ग्निमे॒व । ए॒वाधि॒पाम् । अ॒धि॒पाङ्कृ॒त्वा । अ॒धि॒पामित्य॑धि- पाम् । कृ॒त्वा स्व॑पिति । स्व॒पि॒ति॒ रख्ष॑साम् । रख्ष॑सा॒मप॑हत्यै । अप॑हत्या अव्र॒त्यम् । अप॑हत्या॒ इत्यप॑-ह॒त्यै॒ । अ॒व्र॒त्यमि॑व । इ॒व॒ वै । वा ए॒षः । ए॒ष क॑रोति । क॒रो॒ति॒ यः । यो दी᳚ख्षि॒तः । दी॒ख्षि॒तस्स्वपि॑ति । स्वपि॑ति॒ त्वम् । त्वम॑ग्ने । अ॒ग्ने॒ व्र॒त॒पाः । व्र॒त॒पा अ॑सि । व्र॒त॒पा इति॑ व्रता-पाः । अ॒सीति॑ । इत्या॑ह । आ॒हा॒ग्निः । अ॒ग्निर्वै । वै दे॒वाना᳚म् । दे॒वानाँ᳚व्व्र॒तप॑तिः । व्र॒तप॑ति॒स्सः । व्र॒तप॑ति॒रिति॑ व्र॒त-प॒तिः॒ । स ए॒व । ए॒वैन᳚म् । ए॒नँ॒व्व्र॒तम् । व्र॒तमा । आ ल॑म्भयति । ल॒म्भ॒य॒ति॒ दे॒वः । दे॒व आ । आ मर्त्ये॑षु । मर्त्ये॒ष्वा । एति॑ । इत्या॑ह । आ॒ह॒ दे॒वः । दे॒व्यो हि। (30)  
। ह्ये॑षः । ए॒ष सन्न् । सन्मर्त्ये॑षु । मर्त्ये॑षु॒ त्वम् । त्वँय्य॒ज्ञेषु॑ । य॒ज्ञेष्वीड्यः॑ । ईड्य॒ इति॑ । इत्या॑ह । आ॒है॒तम् । ए॒तꣳ हि । हि य॒ज्ञेषु॑ । य॒ज्ञेष्वीड॑ते । ईड॒तेऽप॑ । अप॒ वै । वै दी᳚ख्षि॒तात् । दी॒ख्षि॒ताथ्सु॑षु॒पुषः॑ । सु॒षु॒पुष॑ इन्द्रि॒यम् । इ॒न्द्रि॒यन्दे॒वताः᳚ । दे॒वताः᳚ क्रामन्ति । क्रा॒म॒न्ति॒ विश्वे᳚ । विश्वॆ॑ दे॒वाः । दे॒वा अ॒भि । अ॒भि माम् । मामा । आव॑वृत्रन्न् । अ॒व॒वृ॒त्र॒न्निति॑ । इत्या॑ह । आ॒हे॒न्द्रि॒येण॑ । इ॒न्द्रि॒येणै॒व । ए॒वैन᳚म् । ए॒न॒न्दे॒वता॑भिः । दे॒वता॑भि॒स्सम् । सन्न॑यति । न॒य॒ति॒ यत् । यदे॒तत् । ए॒तद्यजुः॑ । यजु॒र्न । न ब्रू॒यात् । ब्रू॒याद्याव॑तः । याव॑त ए॒व । ए॒व प॒शून् । प॒शून॒भि । अ॒भि दीख्षे॑त । दीख्षे॑त॒ ताव॑न्तः । ताव॑न्तोस्य । अ॒स्य॒ प॒शवः॑ । प॒शव॑स्युः । स्यू॒रास्व॑ । रास्वे य॑त् । इय॑थ्सोम। (31)  
सोमा । आ भूयः॑ । भूयो॑ भर । भ॒रेति॑ । इत्या॑ह । आ॒हाप॑रिमितान् । अप॑रिमिताने॒व । अप॑रिमिता॒नित्यप॑रि-मि॒ता॒न्॒ । ए॒व प॒शून् । प॒शूनव॑ । अव॑ रुन्धे । रु॒न्धे॒ च॒न्द्रम् । च॒न्द्रम॑सि । अ॒सि॒ मम॑ । मम॒ भोगा॑य । भोगा॑य भव । भ॒वेति॑ । इत्या॑ह । आ॒ह॒ य॒था॒दे॒व॒तम् । य॒था॒दे॒व॒तमे॒व । य॒था॒दे॒व॒तमिति॑ यथा-दे॒व॒तम् । ए॒वैनाः᳚ । एना॒ᳶ प्रति॑ । प्रति॑ गृह्णाति । गृ॒ह्णा॒ति॒ वा॒यवे᳚ । वा॒यवे᳚ त्वा । त्वा॒ वरु॑णाय । वरु॑णाय त्वा । त्वेति॑ । इति॒ यत् । यदे॒वम् । ए॒वमे॒ताः । ए॒ता न । नानु॑दि॒शेत् । अ॒नु॒दि॒शेदय॑थादेवतम् । अ॒नु॒दि॒शेदित्य॑नु- दि॒शेत् । अय॑थादेवत॒न्दख्षि॑णाः । अय॑थादेवत॒मित्यय॑था-दे॒व॒त॒म्॒ । दख्षि॑णा गमयेत् । ग॒म॒ये॒दा । आ दे॒वता᳚भ्यः । दे॒वता᳚भ्यो वृश्च्येत । वृ॒श्च्ये॒त॒ यत् । यदे॒वम् । ए॒वमे॒ताः । ए॒ता अ॑नुदि॒शति॑ । अ॒नु॒दि॒शति॑ यथादेव॒तम् । अ॒नु॒दि॒शतीत्य॑नु-दि॒शति॑ । य॒था॒दे॒व॒तमे॒व । य॒था॒दे॒व॒तमिति॑ यथा-दे॒व॒तम् । ए॒व दख्षि॑णाः । दख्षि॑णा गमयति । ग॒म॒य॒ति॒ न । न दे॒वता᳚भ्यः । दे॒वता᳚भ्य॒ आ । अ वृ॑श्च्यते (32)।  
वृ॒श्च्य॒ते॒ देवीः᳚ । देवी॑रापः । आ॒पो॒ अ॒पा॒म् । अ॒पा॒न्न॒पा॒त्॒ । न॒पा॒दिति॑ । इत्या॑ह । आ॒ह॒ यत् । यद्वः॑ । वो॒ मेध्य᳚म् । मेध्यँ॑य्य॒ज्ञिय᳚म् । य॒ज्ञिय॒ꣳ॒ सदे॑वम् । सदे॑व॒न्तत् । सदे॑व॒मिति॒ स-दे॒व॒म्॒ । तद्वः॑ । वो॒ मा । माऽव॑ । अव॑ क्रमिषम् । क्र॒मि॒ष॒मिति॑ । इति॒ वाव । वावैतत् । ए॒तदा॑ह । आ॒हाच्छि॑न्नम् । अच्छि॑न्न॒न्तन्तु᳚म् । तन्तु॑म्पृथि॒व्याः । पृ॒थि॒व्या अनु॑ । अनु॑ गेषम् । गे॒ष॒मिति॑ । इत्या॑ह । आ॒ह॒ सेतु᳚म् । सेतु॑मे॒व । ए॒व कृ॒त्वा । कृ॒त्वाऽति॑ । अत्ये॑ति । ए॒तीत्ये॑ति (33) ॥  
दे॒वा वै । वै दे॑व॒यज॑नम् । दे॒व॒यज॑नमध्यव॒साय॑ । दे॒व॒यज॑न॒मिति॑ देव-यज॑नम् । अ॒ध्य॒व॒साय॒ दिशः॑ । अ॒ध्य॒वसायेत्य॑धि-अ॒व॒साय॑ । दिशो॒ न । न प्र । प्राजा॑नन्न् । अ॒जा॒न॒न्ते । ते᳚ऽन्यः॑ । अ॒न्यो᳚न्यम् । अ॒न्यमुप॑ । उपा॑धावन्न् । अ॒धा॒व॒न्त्वया᳚ । त्वया॒ प्र । प्र जा॑नाम । जा॒ना॒म॒ त्वया᳚ । त्व॒येति॑ । इति॒ ते । तेऽदि॑त्याम् । अधि॑त्या॒ꣳ॒ सम् । सम॑ध्रियन्त । अ॒ध्रि॒य॒न्त॒ त्वया᳚ । त्वया॒ प्र । प्र जा॑नाम । जा॒ना॒मेति॑ । इति॒ सा । साऽब्र॑वीत् । अ॒ब्र॒वी॒द्वर᳚म् । वरँ॑व्वृणै । वृ॒णै॒ मत्प्रा॑यणा । मत्प्रा॑यणा ए॒व । मत्प्रा॑यणा॒ इति॒ मत्-प्रा॒य॒णाः॒ । ए॒व वः॑ । वो॒ य॒ज्ञाः । य॒ज्ञामदु॑दयनाः । मदु॑दयना असन्न् । मदु॑दयना॒ इति॒ मत्-उ॒द॒य॒नाः॒ । अ॒स॒न्निति॑ । इति॒ तस्मा᳚त् । तस्मा॑दादि॒त्यः । आ॒दि॒त्यᳶ प्राय॒णीयः॑ । प्रा॒य॒णीयो॑ य॒ज्ञाना᳚म् । प्रा॒य॒णीय॒ इति॑ प्र-अ॒य॒नीयः॑ । य॒ज्ञाना॑मादि॒त्यः । आ॒दि॒त्य उ॑दय॒नीयः॑ । उ॒द॒य॒नीय॒ᳶ पञ्च॑ । उ॒द॒य॒नीय॒ इत्यु॑त्-अ॒य॒नीयः॑ । पञ्च॑ दे॒वताः᳚ । दे॒वता॑ यजति । य॒ज॒ति॒ पञ्च॑ । पञ्च॒ दिशः॑ । दिशो॑ दि॒शाम् । दि॒शाम्प्रज्ञा᳚त्यै । प्रज्ञा᳚त्या॒ अथो᳚ । प्रज्ञा᳚त्या॒ इति॒ प्र-ज्ञा॒त्यै॒। (34)  
। अथो॒ पञ्चा᳚ख्षरा । अथो॒ इत्यथो᳚ । पञ्चा᳚ख्षरा प॒ङ्क्तिः । पञ्चा᳚ख्ष॒रेति॒ पञ्च॑-अ॒ख्ष॒रा॒ । प॒ङ्क्तिᳶ पाङ्क्तः॑ । पाङ्क्तो॑ य॒ज्ञः । य॒ज्ञो य॒ज्ञम् । य॒ज्ञमे॒व । ए॒वाव॑ । अव॑ रुन्धे । रु॒न्धे॒ पथ्या᳚म् । पथ्याꣳ॑ स्व॒स्तिम् । स्व॒स्तिम॑यजन्न् । अ॒य॒ज॒न्प्राची᳚म् । प्राची॑मे॒व । ए॒व तया᳚ । तया॒ दिश᳚म् । दिश॒म्प्र । प्राजा॑नन्न् । अ॒जा॒न॒न्न॒ग्निना᳚ । अ॒ग्निना॑ दख्षि॒णा । द॒ख्षि॒णा सोमे॑न । सोमे॑न प्र॒तीची᳚म् । प्र॒तीचीꣳ॑ सवि॒त्रा । स॒वि॒त्रोदी॑चीम् । उदी॑ची॒मदि॑त्या । अदि॑त्यो॒र्ध्वाम् । ऊ॒र्ध्वाम्पथ्या᳚ । पथ्याꣳ॑ स्व॒स्तिम् । स्व॒स्तिँय्य॑जति । य॒ज॒ति॒ प्राची᳚म् । प्राची॑मे॒व । ए॒व तया᳚ । तया॒ दिश᳚म् । दिश॒म्प्र । प्र जा॑नाति । जा॒ना॒ति॒ पथ्या᳚म् । पथ्याꣳ॑ स्व॒स्ति । स्व॒स्तिमि॒ष्ट्वा । इ॒ष्टाऽग्नीषोमौ᳚ । अ॒ग्निषोमौ॑ यजति । अ॒ग्निषोमा॒वित्य॒ग्नी-सोमौ᳚ । य॒ज॒ति॒ चख्षु॑षी । चख्षु॑षी॒ वै । चख्षु॑षी॒ इति॒ चख्षु॑षी । वा ए॒ते । ए॒ते य॒ज्ञस्य॑ । ए॒ते इत्ये॒तॆ । य॒ज्ञस्य॒ यत् । यद॒ग्नीषोमौ᳚ । अ॒ग्निषोमौ॒ ताभ्या᳚म् । अ॒ग्नीषोमा॒-वित्य॒ग्नी-सोमौ᳚ । ताभ्या॑मे॒व । ए॒वानु॑ । अनु॑ पश्यति । प॒श्य॒त्य॒ग्नीषोमौ।᳚ (35)  
। अ॒ग्नीषोमा॑वि॒ष्ट्वा । अ॒ग्नीषोमा॒वित्य॒ग्नी-सोमौ᳚ । इ॒ष्ट्वा स॑वि॒तार᳚म् । स॒वि॒तारँ॑य्यजति । य॒ज॒ति॒ स॒वि॒तृप्र॑सूतः । स॒वि॒तृप्र॑सूत ए॒व । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒वानु॑ । अनु॑ पश्यति । प॒श्य॒ति॒ स॒वि॒तार᳚म् । स॒वि॒तार॑मि॒ष्ट्वा । इ॒ष्ट्वाऽदि॑तिम् । अदि॑तिँय्यजति । य॒ज॒ती॒ यम् । इ॒यँव्वै । वा अदि॑तिः । अदि॑तिर॒स्याम् । अ॒स्यामे॒व । ए॒व प्र॑ति॒ष्ठाय॑ । प्र॒ति॒ष्ठायानु॑ । प्र॒ति॒ष्ठायेति॑ प्रति-स्थाय॑ । अनु॑ पश्यति । प॒श्य॒त्यदि॑तिम् । अदि॑तिमि॒ष्ट्वा । इ॒ष्ट्वा मा॑रु॒तीम् । मा॒रु॒तीमृच᳚म् । ऋच॒मनु॑ । अन्वा॑ह । आ॒ह॒ म॒रुतः॑ । म॒रुतो॒ वै । वै दे॒वाना᳚म् । दे॒वानाँ॒व्विशः॑ । विशो॑ देववि॒शम् । दे॒व॒वि॒शङ्खलु॑ । दे॒व॒वि॒शमिति॑ देव-वि॒शम् । खलु॒ वै । वै कल्प॑मानम् । कल्प॑मानम्मनुष्यवि॒शम् । म॒नु॒ष्य॒वि॒शमनु॑ । म॒नु॒ष्य॒वि॒शमिति॑ मनुष्य-वि॒शम् । अनु॑ कल्पते । क॒ल्प॒ते॒ यत् । यन्मा॑रु॒तीम् । मा॒रु॒तीमृच᳚म् । ऋच॑म॒न्वाह॑ । अ॒न्वाह॑ वि॒शाम् । अ॒न्वा॒हेत्य॑नु-आह॑ । वि॒शाङ्क्ल्प्त्यै᳚ । क्ल्प्त्यै᳚ ब्रह्मवा॒दिनः॑ । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ प्र॒या॒जव॑त् । प्र॒या॒जव॑दननूया॒जम् । प्र॒या॒जव॒दिति॑ प्रया॒ज-व॒त्॒ । अ॒न॒नू॒या॒जम्प्रा॑य॒णीय᳚म् । अ॒न॒नू॒या॒जमित्य॑ननु-या॒जम् । प्रा॒य॒णीय॑ङ्कार्य᳚म् । प्रा॒य॒णीय॒मिति॑ प्र-अ॒य॒नीय᳚म् । का॒र्य॑मनूया॒जव॑त् । अ॒नू॒याजव॑दप्रया॒जम् । अ॒नू॒या॒जव॒दित्य॑नूया॒ज-व॒त्॒। (36)  
अ॒प्र॒या॒जमु॑दय॒नीय᳚म् । अ॒प्र॒या॒जमित्य॑प्र-या॒जम् । उ॒द॒य॒नीय॒मिति॑ । उ॒द॒य॒नीय॒-मित्यु॑त्-अ॒य॒नीय᳚म् । इती॒मे । इ॒मे वै । वै प्र॑या॒जाः । प्र॒या॒जा अ॒मी । प्र॒या॒जा इति॑ प्र-या॒जाः । अ॒मी अ॑नूया॒जाः । अ॒मी इत्य॒मी । अ॒नू॒या॒जास्सा । अ॒नू॒या॒जा इत्य॑नु-या॒जा । सै॒व । ए॒व सा । सा य॒ज्ञस्य॑ । य॒ज्ञस्य॒ सन्त॑तिः । सन्त॑ति॒ स्तत् । सन्त॑ति॒रिति॒ सम्-त॒तिः॒ । तत्तथा᳚ । तथा॒ न । न का॒र्य᳚म् । का॒र्य॑मा॒त्मा । आ॒त्मा वै । वै प्र॑या॒जाः । प्र॒या॒जाᳶ प्र । प्र॒या॒जा इति॑ प्र-या॒जाः । प्र॒जाऽनू॑या॒जाः । प्र॒जेति॑ प्र-जा । अ॒नू॒या॒जा यत् । अ॒नू॒या॒जा इत्य॑नु-या॒जाः । यत्प्र॑या॒जान् । प्र॒या॒जान॑न्तरि॒यात् । प्र॒या॒जानिति॑ प्र-या॒जान् । अ॒न्त॒रि॒यादा॒त्मान᳚म् । अ॒न्त॒रि॒यादित्य॑न्तः-इ॒यात् । आ॒त्मान॑म॒न्तः । अ॒न्तरि॑यात् । इ॒या॒द्यत् । यद॑नूया॒जान् । अ॒नू॒या॒जान॑न्तरि॒यात् । अ॒नू॒या॒जानित्य॑नु-या॒जान् । अ॒न्त॒रि॒यात्प्र॒जाम् । अ॒न्त॒रि॒यादित्य॑न्तः-इ॒यात् । प्र॒जाम॒न्तः । प्र॒जामिति॑ प्र-जाम् । अ॒न्तरि॑यात् । इ॒या॒द्यतः॑ । यत॒ᳵ खलु॑ । खलु॒ वै । वै य॒ज्ञस्य॑ । य॒ज्ञस्य॒ वित॑तस्य । वित॑तस्य॒ न । वित॑त॒स्येति॒ वि-त॒त॒स्य॒ । न क्रि॒यते᳚ । क्रि॒यते॒ तत् । तदनु॑ । अनु॑ य॒ज्ञः । य॒ज्ञᳶ परा᳚ । परा॑ भवति । भ॒व॒ति॒ य॒ज्ञम् । य॒ज्ञम्प॑रा॒भव॑न्तम् । प॒रा॒भव॑न्तँ॒य्यज॑मानः । प॒रा॒भव॑न्त॒मिति॑ परा-भव॑न्तम् । यज॑मा॒नोऽनु॑ । अनु॒ परा᳚ (37)।  
परा॑ भवति । भ॒व॒ति॒ प्र॒या॒जव॑त् । प्र॒या॒जव॑दे॒व । प्र॒या॒जव॒दिति॑ प्रया॒ज-व॒त्॒ । ए॒वानू॑या॒जव॑त् । अ॒नू॒या॒जव॑त्प्राय॒णीय᳚म् । अ॒नू॒या॒जव॒दित्य॑नू या॒ज-व॒त्॒ । प्रा॒य॒णीय॑ङ्का॒र्य᳚म् । प्रा॒य॒णीय॒मिति॑ प्र-अ॒य॒नीय᳚म् । का॒र्य॑म्प्रया॒जव॑त् । प्र॒या॒जव॑दनूया॒जव॑त् । प्र॒या॒जव॒दिति॑ प्रया॒ज-व॒त्॒ । अ॒नू॒या॒जव॑दुदय॒नीय᳚म् । अ॒नू॒या॒जव॒दित्य॑नू-या॒ज॒व॒त्॒ । उ॒द॒य॒नीय॒न्न । उ॒द॒य॒नीय॒मित्यु॑त्-अ॒य॒नीय᳚म् । नात्मान᳚म् । आ॒त्मान॑मन्त॒रेति॑ । अ॒न्त॒रेति॒ न । अ॒न्त॒रेतीत्य॑न्तः-एति॑ । न प्र॒जाम् । प्र॒जान्न । प्र॒जामिति॑ प्र-जाम् । न य॒ज्ञः । य॒ज्ञᳶ प॑रा॒भव॑ति । प॒रा॒भव॑ति॒ न । प॒रा॒भव॒तीति॑ परा-भव॑ति । न यज॑मानः । यज॑मानᳶ प्राय॒णीय॑स्य । प्रा॒य॒णीय॑स्य निष्का॒से । प्रा॒य॒णीय॒स्येति॑ प्र-अ॒य॒नीय॑स्य । नि॒ष्का॒स उ॒दय॒नीय᳚म् । उ॒द॒य॒नीय॑म॒भि । उ॒द॒य॒नीय॒मित्यु॑त्-अ॒य॒नीय᳚म् । अ॒भि निः । निर्व॑पति । व॒प॒ति॒ सा । सैव । ए॒व सा । सा य॒ज्ञस्य॑ । य॒ज्ञस्य॒ सन्त॑तिः । सन्त॑ति॒र्याः । सन्त॑ति॒रिति॒ सम्-त॒तिः॒ । याᳶ प्रा॑य॒णीय॑स्य । प्राय॒णीय॑स्य याज्या᳚ । प्रा॒य॒णीय॒स्येति॑ प्र-अ॒य॒नीय॑स्य । या॒ज्या॑यत् । यत्ताः । ता उ॑दय॒नीय॑स्य । उ॒द॒य॒नीय॑स्य या॒ज्याः᳚ । उ॒द॒य॒नीय॒स्येत्यु॑त्-अ॒य॒नीय॑स्य । या॒ज्याः᳚ कु॒र्यात् । कु॒र्यात्पराङ्॑ । परा॑ङ॒मुम् । अ॒मुँल्लो॒कम् । लो॒क मा । आरो॑हेत् । रो॒हे॒त्प्र॒मायु॑कः । प्र॒मायु॑कस्स्यात् । प्र॒मायु॑क॒ इति॑ प्र-मायु॑कः । स्या॒द्याः । याᳶ प्रा॑य॒णीय॑स्य । प्रा॒य॒णीय॑स्य पुरोनुवा॒क्याः᳚ । प्रा॒य॒णीय॒स्येति॑ प्र-अ॒य॒नीय॑स्य । पु॒रो॒नु॒वा॒क्या᳚स्ताः । पु॒रो॒नु॒वा॒क्या॑ इति॑ पुरः-अ॒नु॒वा॒क्याः᳚ । ता उ॑दय॒नीय॑स्य । उ॒द॒य॒नीय॑स्य या॒ज्याः᳚ । उ॒द॒य॒नीय॒स्येत्यु॑त्-अ॒य॒नीय॑स्य । या॒ज्याः᳚ करोति । क॒रो॒त्य॒स्मिन् । अ॒स्मिन्ने॒व । ए॒व लो॒के । लो॒के प्रति॑ । प्रति॑ तिष्ठति । ति॒ष्ठ॒तीति॑ तिष्ठति (38) ॥  
क॒द्रूश्च॑ । च॒ वै । वै सु॑प॒र्णी । सु॒प॒र्णी च । सु॒प॒र्णीति॑ सु-प॒र्णी । चा॒त्म॒रू॒पयोः᳚ । आ॒त्म॒रू॒पयो॑रस्पर्धेताम् । आ॒त्म॒रू॒पयो॒रित्या᳚त्म-रू॒पयोः᳚ । अ॒स्प॒र्धे॒ता॒ꣳ॒ सा । सा क॒द्रूः । क॒द्रूस्सु॑प॒र्णीम् । सु॒प॒र्णीम॑जयत् । सु॒प॒र्णीमिति॑ सु-प॒र्णीम् । अ॒ज॒य॒थ्सा । साऽब्र॑वीत् । अ॒ब्र॒वी॒त्तृ॒तीय॑स्याम् । तृ॒तीय॑स्यामि॒तः । इ॒तो दि॒वि । दि॒वि सोमः॑ । सोम॒स्तम् । तमा । आ ह॑र । ह॒र॒ तेन॑ । तेना॒त्मान᳚म् । आ॒त्मान॒न्नि । निष्क्री॑णीष्व । क्री॒णी॒ष्वेति॑ । इती॒यम् । इ॒यँव्वै । वै क॒द्रूः । क॒द्रूर॒सौ । अ॒सौ सु॑प॒र्णी । सु॒प॒र्णी छन्दाꣳ॑सि । सु॒प॒र्णीनेति॑ सु-प॒र्णी । छन्दाꣳ॑सि सौपर्णे॒याः । सौ॒प॒र्णे॒या॒स्सा । साऽब्र॑वीत् । अ॒ब्र॒वी॒द॒स्मै । अ॒स्मै वै । वै पि॒तरौ᳚ । पि॒तरौ॑ पु॒त्रान् । पु॒त्रान्बि॑भृतः । बि॒भृ॒त॒स्तृ॒तीय॑स्याम् । तृ॒तीय॑स्यामि॒तः । इ॒तो दि॒वि । दि॒वि सोमः॑ । सोम॒स्तम् । तमा । आ ह॑र । ह॒र॒ तेन॑ । तेना॒त्मान᳚म् । आ॒त्मान॒न्निः । निष्की॑णीष्व । क्री॒णी॒ष्वेति॑ (39)।  
। इति॑ मा । मा॒ क॒द्रूः । क॒द्रूर॑वोचत् । अ॒वो॒च॒दिति॑ । इति॒ जग॑ती । जग॒त्युत् । उद॑पतत् । अ॒प॒त॒च्चतु॑र्दशाख्षरा । चतु॑र्दशाख्षारा स॒ती । चतु॑र्दशाख्ष॒रेति॒ चतु॑र्दश-अ॒ख्ष॒रा॒ । स॒ती सा । साऽप्रा᳚प्य । अप्रा᳚प्य॒ नि । अप्रा॒प्येत्यप्र॑-आ॒प्य॒ । न्य॑वर्तत । अ॒व॒र्त॒त॒ तस्यै᳚ । तस्यै॒ द्वे । द्वे अ॒ख्षरे᳚ । द्वे इति॒ द्वे । अ॒ख्षरे॑ अमीयेताम् । अ॒ख्षरे॒ इत्य॒ख्षरे᳚ । अ॒मी॒ये॒ता॒ꣳ॒ सा । सा प॒शुभिः॑ । प॒शुभि॑श्च । प॒शुभि॒रिति॑ प॒शु-भिः॒ । च दी॒ख्षया᳚ । दी॒ख्षया॑ च । चा । आग॑च्छत् । अ॒ग॒च॒त्तस्मा᳚त् । तस्मा॒ज्जग॑ती । जग॑ती॒ छन्द॑साम् । छन्द॑साम्पश॒व्य॑तमा । पश॒व्य॑तमा॒ तस्मा᳚त् । पश॒व्य॑त॒मेति॑ पश॒व्य॑-त॒मा॒ । तस्मा᳚त्पशु॒मन्त᳚म् । प॒शुमन्त॑न्दी॒ख्षा । प॒शु॒मन्त॒मिति॑ पशु-मन्त᳚म् । दी॒ख्षोप॑ । उप॑ नमति । न॒म॒ति॒ त्रि॒ष्टुक् । त्रि॒ष्टुगुत् । उद॑पतत् । अ॒प॒त॒त्त्रयो॑दशाख्षरा । त्रयो॑दशाख्षरा स॒ती । त्रयो॑दशाख्ष॒रेति॒ त्रयो॑दश-अ॒ख्ष॒रा॒ । स॒ती सा । साऽप्रा᳚प्य । अप्रा᳚प्य॒ नि । अप्र्या॒प्येत्यप्र॑-आ॒प्य॒ । न्य॑वर्तत । अ॒व॒र्त॒त॒ तस्यै᳚ । तस्यै॒ द्वे । द्वे अ॒ख्षरे᳚ । द्वे इति॒ द्वे । अ॒ख्षरे॑ अमीयेताम् । अख्ष॒रे इत्य॒ख्षरे᳚ । अ॒मी॒ये॒ता॒ꣳ॒ सा । सा दख्षि॑णाभिः । दख्षि॑णाभिश्च । च॒ तप॑सा। (40)  
। तप॑सा च । चा । आग॑च्छत् । अ॒ग॒च्छ॒त्तस्मा᳚त् । तस्मा᳚त्त्रि॒ष्टुभः॑ । त्रि॒ष्टुभो॑ लो॒के । लो॒के माध्य॑न्दिने । माध्य॑न्दिने॒ सव॑ने । सव॑ने॒ दख्षि॑णा । दख्षि॑णा नीयन्त । नी॒य॒न्त॒ ए॒तत् । ए॒तत्खलु॑ । खलु॒ वाव । वाव तपः॑ । तप॒ इति॑ । इत्या॑हुः । आ॒हु॒र्यः । यस्स्वम् । स्वन्दधा॑ति । दधा॒तीति॑ । इति॑ गाय॒त्री । गा॒य॒त्र्युत् । उद॑पतत् । अ॒प॒त॒च्चतु॑रख्षरा । चतु॑रख्षरास॒ती । चतु॑रख्ष॒रेति॒ चतुः॑-अ॒ख्ष॒रा॒ । स॒त्य॑जया । अज॑या॒ ज्योति॑षा । ज्योति॑षा॒ तम् । तम॑स्यै । अ॒स्या॒ अ॒जा । अ॒जाऽभि॑ । अ॒भ्य॑रुन्ध । अ॒रु॒न्ध॒ तत् । तद॒जायाः᳚ । अ॒जाया॑ अज॒त्वम् । अ॒ज॒त्वꣳ सा । अ॒ज॒त्वमित्य॑ज-त्वम् । सा सोम᳚म् । सोम॑ञ्च । चा । आह॑रत् । अह॑रच्च॒त्वारि॑ । च॒त्वारि॑ च । चा॒ख्षरा॑णि । अ॒ख्षरा॑णि॒सा । साऽष्टाख्ष॑रा । अ॒ष्टाख्ष॑रा॒ सम् । अ॒ष्टाख्ष॒रेत्य॒ष्टा-अ॒ख्ष॒रा॒ । सम॑पद्यत । अ॒प॒द्य॒त॒ ब्र॒ह्म॒वा॒दिनः॑ । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ कस्मा᳚त्। (41)  
कस्मा᳚थ्स॒त्यात् । स॒त्याद्गा॑य॒त्री । गा॒य॒त्री कनि॑ष्ठा । कनि॑ष्ठा॒ छन्द॑साम् । छन्द॑साꣳ स॒ती । स॒ती य॑ज्ञमु॒खम् । य॒ज्ञ॒मु॒खम्परि॑ । य॒ज्ञ॒मु॒खमिति॑ यज्ञ-मु॒खम् । परी॑याय । इ॒या॒येति॑ । इति॒ यत् । यदे॒व । ए॒वादः । अ॒दस्सोम᳚म् । सोम॒मा । आऽह॑रत् । अह॑र॒त्तस्मा᳚त् । तस्मा᳚द्यज्ञमु॒खम् । य॒ज्ञ॒मु॒खम्परि॑ । य॒ज्ञ॒मु॒खमिति॑ यज्ञ-मु॒खम् । पर्यै᳚त् । ऐ॒त्तस्मा᳚त् । तस्मा᳚त्तेज॒स्विनी॑तमा । ते॒ज॒स्विनी॑तमा प॒द्भ्याम् । ते॒ज॒स्विनी॑त॒मेति॑ तेज॒स्विनी᳚- त॒मा॒ । प॒द्भ्यान्द्वे । प॒द्भ्यामिति॑ पत्-भ्याम् । द्वे सव॑ने । द्वे इति॒ द्वे । सव॑ने स॒मगृ॑ह्णात् । सव॑ने॒ इति॒ सव॑ने । समगृ॑ह्णा॒न्मुखे॑न । स॒मगृ॑ह्णा॒दिति॑ सम्-अगृ॑ह्णात् । मुखे॒नैक᳚म् । एकँ॒य्यत् । यन्मुखे॑न । मुखे॑न स॒मगृ॑ह्णात् । स॒मगृ॑ह्णा॒त्तत् । स॒मगृ॑ह्णा॒दिति॑ सम्-अगृ॑ह्णात् । तद॑दयत् । अ॒ध॒य॒त्तस्मा᳚त् । तस्मा॒द्द्वे । द्वे सव॑ने । द्वे इति॒ द्वे । सव॑ने शु॒क्रव॑ती । सव॑ने॒ इति॒ सव॑ने । शु॒क्रव॑ती प्रातस्सव॒नम् । शु॒क्रव॑ती॒ इति॑ शु॒क्र-व॒ती॒ । प्रा॒त॒स्स॒व॒नञ्च॑ । प्रा॒त॒स्स॒व॒नमिति॑ प्रातः-स॒व॒नम् । च॒ माध्य॑न्दिनम् । माध्य॑न्दिनञ्च । च॒ तस्मा᳚त् । तस्मा᳚त्तृतीयसव॒ने । तृ॒ती॒य॒स॒व॒न ऋ॑जी॒षम् । तृ॒ती॒य॒स॒व॒न इति॑ तृतीय-स॒व॒ने । ऋ॒जी॒षम॒भि । अ॒भिषु॑ण्वन्ति । सु॒न्व॒न्ति॒धी॒तम् । धी॒तमि॑व । इ॒व॒ हि । हि मन्य॑न्ते । मन्य॑न्त आ॒शिर᳚म् (42)।  
आ॒शिर॒मव॑ । अव॑ नयति । न॒य॒ति॒ स॒शु॒क्र॒त्वाय॑ । स॒शु॒क्र॒त्वायाथो᳚ । स॒शु॒क्र॒त्वायेति॑ सशुक्र-त्वाय॑ । अथो॒ सम् । अथो॒ इत्यथो᳚ । सम्भ॑रति । भ॒र॒त्ये॒व । ए॒वैन॑त् । ए॒त्त॒म्॒ । तꣳ सोम᳚म् । सोम॑माह्रि॒यमा॑णम् । आ॒ह्रि॒यमा॑णङ्गन्ध॒र्वः । आ॒ह्रि॒यमा॑ण॒मित्या᳚-ह्रि॒यमा॑णम् । ग॒न्ध॒र्वो वि॒श्वावसुः॑ । वि॒श्वाव॑सु॒ᳶ परि॑ । वि॒श्वाव॑सु॒रिति॑ वि॒श्व-व॒सुः॒ । पर्य॑मुष्णात् । अ॒मु॒ष्णा॒थ्सः । स ति॒स्रः । ति॒स्रो रात्रीः᳚ । रात्री॒ᳶ परि॑मुषितः । परि॑मुषितोऽवसत् । परि॑मुषित॒ इति॒ परि॑-मु॒षि॒तः॒ । अ॒व॒स॒त्तस्मा᳚त् । तस्मा᳚त्ति॒स्रः । ति॒स्रो रात्रीः᳚ । रात्रीः᳚ क्री॒तः । क्री॒तस्सोमः॑ । सोमो॑ वसति । व॒स॒ति॒ ते । ते दे॒वाः । दे॒वा अ॑ब्रुवन्न् । अ॒ब्रु॒व॒ꣳस्त्रीका॑माः । स्त्रीका॑मा॒ वै । स्त्रीका॑मा॒ इति॒ स्त्री-का॒माः॒ । वै ग॑न्ध॒र्वाः । ग॒न्ध॒र्वा स्त्रि॒या । स्त्रि॒या निः । निष्क्री॑णाम । क्री॒णा॒मेति॑ । इति॒ ते । ते वाच᳚म् । वाच॒ꣵं॒ स्त्रिय᳚म् । स्त्रिय॒मेक॑हायनीम् । एक॑हायनीङ्कृ॒त्वा । एक॑हायनी॒मित्येक॑-हा॒य॒नी॒म्॒ । कृ॒त्वा तया᳚ । तया॒ निः । निर॑क्रीणन्न् । अ॒क्री॒ण॒न्थ्सा । सा रो॒हित् । रो॒हिद्रू॒पम् । रू॒पङ्कृ॒त्वा । कृ॒त्वा ग॑न्ध॒र्वेभ्य॑ । ग॒न्ध॒र्वेभ्यो॑ऽप॒क्रम्य॑ (43)।  
अ॒प॒क्रम्या॑तिष्ठत् । अ॒प॒क्रम्येत्य॑प-क्रम्य॑ । अ॒ति॒ष्ठ॒त्तत् । तद्रो॒हितः॑ । रो॒हितो॒ जन्म॑ । जन्म॒ ते । ते दे॒वाः । दे॒वा अ॑ब्रुवन्न् । अ॒ब्रु॒व॒न्नप॑ । अप॑ यु॒ष्मत् । यु॒ष्मदक्र॑मीत् । अ॒क्र॒मीन्न । नास्मान् । अ॒स्मानु॒पाव॑र्तते । उ॒पाव॑र्तते॒ वि । उ॒पाव॑र्तत॒ इत्यु॑प-आव॑र्तते । विह्व॑यामहै । ह्व॒या॒म॒हा॒ इति॑ । इति॒ ब्रह्म॑ । ब्रह्म॑ गन्ध॒र्वाः । ग॒न्ध॒र्वा अव॑दन्न् । अव॑द॒न्नगा॑यन्न् । अगा॑यन्दे॒वाः । दे॒वास्सा । सा दे॒वान् । दे॒वान्गाय॑तः । गाय॑त उ॒पाव॑र्तत । उ॒पाव॑र्तत॒ तस्मा᳚त् । उ॒पाव॑र्त॒तेत्यु॑प-आव॑र्तत । तस्मा॒द्गाय॑न्तम् । गाय॑न्त॒ꣳ॒ स्त्रियः॑ । स्त्रिय॑ᳵ कामयन्ते । का॒म॒य॒न्ते॒ कामु॑काः । कामु॑का एनम् । ए॒न॒ꣵं॒ स्त्रियः॑ । स्त्रियो॑ भवन्ति । भ॒व॒न्ति॒ यः । य ए॒वम् । ए॒वँव्वेद॑ । वेदाथो᳚ । अथो॒ यः । अथो॒ इत्यथो᳚ । य ए॒वम् । ए॒वँव्वि॒द्वान् । वि॒द्वानपि॑ । अपि॒ जन्ये॑षु । जन्ये॑षु॒ भव॑ति । भव॑ति॒ तेभ्यः॑ । तेभ्य॑ ए॒व । ए॒व द॑दति । द॒द॒त्यु॒त । उ॒त यत् । यद्ब॒हुत॑याः । ब॒हुत॑या॒ भव॑न्ति । ब॒हुत॑या॒ इति॑ ब॒हु-त॒याः॒ (44)।  
भ॒व॒न्त्येक॑हायन्या । एक॑हायन्या क्रीणाति । एक॑हाय॒न्येत्येक॑-हा॒य॒न्या॒ । क्री॒णा॒ति॒ वा॒चा । वा॒चैव । ए॒वैन᳚म् । ए॒न॒ꣳ॒ सर्व॑या । सर्व॑या क्रीणाति । क्री॒णा॒ति॒ तस्मा᳚त् । तस्मा॒देक॑हायनाः । एक॑हायना मनु॒ष्याः᳚ । एक॑हायना॒ इत्येक॑-हा॒य॒नाः॒ । म॒नु॒ष्या॑ वाच᳚म् । वाचँ॑व्वदन्ति । वद॒न्त्यकू॑टया । अकू॑ट॒याऽक॑र्णया । अक॑र्ण॒याऽका॑णया । अक॑र्ण॒याऽश्लो॑णया । अश्लो॑ण॒याऽस॑प्तशफया । अस॑प्तशफया क्रीणाति । अस॑प्तशफ॒येत्यस॑प्तश॒फ॒या॒ । क्री॒णा॒ति॒ सर्व॑या । सर्व॑यै॒व । ए॒वैन᳚म् । ए॒न॒ङ्क्री॒णा॒ति॒ । क्री॒णा॒ति॒ यत् । यच्छ्वे॒तया᳚ । श्वे॒तया᳚ क्रीणी॒यात् । क्री॒णी॒याद्दु॒श्चर्मा᳚ । दु॒श्चर्मा॒ यज॑मानः । दु॒श्चर्मेति॑ दुः-चर्मा᳚ । यज॑मानस्स्यात् । स्या॒द्यत् । यत्कृ॒ष्णया᳚ । कृ॒ष्णया॑ऽनु॒स्तर॑णी । अ॒नु॒स्तर॑णी स्यात् । अ॒नु॒स्तर॒णीत्य॑नु-स्तर॑णी । स्या॒त्प्र॒मायु॑कः । प्र॒मायु॑को॒ यज॑मानः । प्र॒मायु॑क॒ इति॑ प्र-मायु॑कः । यज॑मानस्स्यात् । स्या॒द्यत् । यद्वि॑रू॒पया᳚ । द्वि॒रू॒पया॒ वार्त्र॑घ्नी । द्वि॒रू॒प-येति॑ द्वि-रू॒पया᳚ । वार्त्र॑घ्नी स्यात् । वार्त्र॒घ्नीति॒ वार्त्र॑-घ्नी॒ । स्या॒थ्सः । स वा᳚ । वा॒ऽन्यम् । अ॒न्यञ्जि॑नी॒यात् । जि॒नी॒यात्तम् । तँव्वा᳚ । वा॒ऽन्यः । अ॒न्यो जि॑नीयात् । जि॒नी॒या॒द॒रु॒णया᳚ । अ॒रु॒णया॑ पिङ्गा॒ख्ष्या । पि॒ङ्गा॒ख्ष्या क्री॑णाति । पि॒ङ्गा॒ख्ष्येति॑ पिङ्ग-अ॒ख्ष्या । क्री॒णा॒त्ये॒तत् । ए॒तद्वै । वै सोम॑स्य । सोम॑स्य रू॒पम् । रू॒पꣵं स्वया᳚ । स्वयै॒व । ए॒वैन᳚म् । ए॒न॒न्दे॒वत॑या । दे॒वत॑या क्रीणाति । क्री॒णा॒तीति॑ क्रीणाति (45) ॥  
तद्धिर॑ण्यम् । हिर॑ण्यमभवत् । अ॒भ॒व॒त्तस्मा᳚त् । तस्मा॑द॒द्भ्यः । अ॒द्भ्यो हिर॑ण्यम् । अ॒द्भ्य इत्य॑त्-भ्यः । हिर॑ण्यम्पुनन्ति । पु॒न॒न्ति॒ ब्र॒ह्म॒वा॒दिनः॑ । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ कस्मा᳚त् । कस्मा᳚थ्स॒त्यात् । स॒त्याद॑न॒स्तिके॑न । अ॒न॒स्ति॒के॑न प्र॒जाः । प्र॒जाᳶ प्र॒वीय॑न्ते । प्र॒जा इति॑ प्र-जाः । प्र॒वीय॑न्तेऽस्थ॒न्वतीः᳚ । प्र॒वीय॑न्त॒ इति॑ प्र-वीय॑न्ते । अ॒स्थ॒न्वती᳚र्जायन्ते । अ॒स्थ॒न्वती॒रित्य॑स्थन्न्-वतीः᳚ । जा॒य॒न्त॒ इति॑ । इति॒ यत् । यद्धिर॑ण्यम् । हिर॑ण्यङ्घृ॒ते । घृ॒ते॑ऽव॒धाय॑ । अ॒व॒धाय॑ जु॒होति॑ । अ॒व॒धायेत्य॑व-धाय॑ । जु॒होति॒ तस्मा᳚त् । तस्मा॑दन॒स्थिके॑न । अ॒न॒स्थिके॑न प्र॒जाः । प्र॒जाᳶ प्र । प्र॒जा इति॑ प्र-जाः । प्रवी॑यन्ते । वी॒य॒न्ते॒ऽस्थ॒न्ववतीः᳚ । अ॒स्थ॒न्वती᳚र्जायन्ते । अ॒स्थ॒न्वती॒रित्य॑स्थन्न्-वतीः᳚ । जा॒य॒न्त॒ ए॒तत् । ए॒तद्वै । वा अ॒ग्नेः । अ॒ग्नेᳶ प्रि॒यम् । प्रि॒यन्धाम॑ । धाम॒ यत् । यद्घृ॒तम् । घृ॒तन्तेजः॑ । ते॒जो॒ हिर॑ण्यम् । हिर॑ण्यमि॒यम् । इ॒यन्ते᳚ । ते॒ शु॒क्र॒ । शु॒क्र॒त॒नूः । त॒नूरि॒दम् । इ॒दँव्वर्चः॑ । वर्च॒ इति॑ । इत्या॑ह । आ॒ह॒ सते॑जसम् । सते॑जसमे॒व । सते॑जस॒मिति॒ स-ते॒ज॒स॒म्॒ । ए॒वैन᳚म् । ए॒न॒ꣳ॒ सत॑नुम् । सत॑नुङ्करोति । सत॑नु॒मिति॒ स-त॒नु॒म्॒। (46)  
क॒रो॒त्यथो᳚ । अथो॒ सम् । अथो॒ इत्यथो᳚ । सम्भ॑रति । भ॒र॒त्ये॒व । ए॒वैन᳚म् । ए॒नँ॒य्यत् । यदब॑द्धम् । अब॑द्धमवद॒ध्यात् । अ॒व॒द॒ध्याद्गर्भाः᳚ । अ॒व॒द॒ध्यादित्य॑व-द॒ध्यात् । गर्भाः᳚ प्र॒जाना᳚म् । प्र॒जाना᳚म्परा॒पातु॑काः । प्र॒जाना॒मिति॑ प्र-जाना᳚म् । प॒रा॒पातु॑कास्स्युः । प॒रा॒पातु॑का॒ इति॑ परा-पातु॑काः । स्यु॒र्ब॒द्धम् । ब॒द्धमव॑ । अव॑ दधाति । द॒धा॒ति॒ गर्भा॑णाम् । गर्भा॑णा॒न्धृत्यै᳚ । धृत्यै॑ निष्ट॒र्क्य᳚म् । नि॒ष्ट॒र्क्य॑म्बध्नाति । ब॒ध्ना॒ति॒ प्र॒जाना᳚म् । प्र॒जाना᳚म्प्र॒जन॑नाय । प्र॒जाना॒मिति॑ प्र-जाना᳚म् । प्र॒जन॑नाय॒ वाक् । प्र॒जन॑ना॒येति॑ प्र-जन॑नाय । वाग्वै । वा ए॒षा । ए॒षा यत् । यथ्सो॑म॒क्रय॑णी । सो॒म॒क्रय॑णी॒ जूः । सो॒म॒क्रय॒णीति॑ सोम-क्रय॑णी । जूर॑सि । अ॒सीति॑ । इत्या॑ह । आ॒ह॒ यत् । यद्धि । हि मन॑सा । मन॑सा॒ जव॑ते । जव॑ते॒ तत् । तद्वा॒चा । वा॒चा वद॑ति । वद॑ति धृ॒ता । धृ॒ता मन॑सा । मन॒सेति॑ । इत्या॑ह । आ॒ह॒ मन॑सा । मन॑सा॒ हि । हि वाक् । वाग्धृ॒ता । धृ॒ता जुष्टा᳚ । जुष्टा॒ विष्ण॑वे । विष्ण॑व॒ इति॑ । इत्या॑ह । आ॒ह॒ य॒ज्ञः (47)।  
य॒ज्ञो वै । वै विष्णुः॑ । विष्णु॑र्य॒ज्ञाय॑ । य॒ज्ञायै॒व । ए॒वैना᳚म् । ए॒ना॒ञ्जुष्टा᳚म् । जुष्टा᳚ङ्करोति । क॒रो॒ति॒ तस्याः᳚ । तस्या᳚स्ते । ते॒ स॒त्यस॑वसः । स॒त्यस॑वसᳶ प्रस॒वे । स॒त्यसव॑स॒ इति॑ स॒त्य-स॒व॒सः॒ । प्र॒स॒व इति॑ । प्र॒स॒व इति॑ प्र-स॒वे । इत्या॑ह । आ॒ह॒ स॒वि॒तृप्र॑सूताम् । स॒वि॒तृ॒प्र॑सूतामे॒व । स॒वि॒तृप्र॑सूता॒मिति॑ सवि॒तृ-प्र॒सू॒ता॒म्॒ । ए॒व वाच᳚म् । वाच॒ मव॑ । अव॑ रुन्धे । रु॒न्धे॒ काण्डे॑काण्डे । काण्डे॑काण्डे॒ वै । काण्डे॑काण्ड॒ इति॒ काण्डे᳚-का॒ण्डे॒ । वै क्रि॒यमा॑णे । क्रि॒यमा॑णे य॒ज्ञम् । य॒ज्ञꣳ रख्षाꣳ॑सि । रख्षाꣳ॑सि जिघाꣳसन्ति । जि॒घा॒ꣳ॒स॒न्त्ये॒षः । ए॒ष खलु॑ । खलु॒ वै । वा अर॑ख्षोहतः । अर॑ख्षोहत॒ᳶ पन्थाः᳚ । अर॑ख्षोहत॒ इत्यर॑ख्षः-ह॒तः॒ । पन्था॒ यः । यो᳚ग्नेः । अ॒ग्नेश्च॑ । च॒ सूर्य॑स्य । सूर्य॑स्य च । च॒ सूर्य॑स्य । सूर्य॑स्य॒ चख्षुः॑ । चख्षु॒रा । आरु॑हम् । अ॒रु॒ह॒म॒ग्नेः । अ॒ग्नेर॒ख्ष्णः । अ॒ख्ष्णᳵ कनीनि॑काम् । कनी॑निका॒मिति॑ । इत्या॑ह । आ॒ह॒ यः । य ए॒व । ए॒वा र॑ख्षोहतः । अर॑ख्षोहत॒ᳶ पन्थाः᳚ । अर॑ख्षोहत॒ इत्य॑रख्षः-ह॒तः॒ । पन्था॒स्तम् । तꣳ स॒मारो॑हति । स॒मारो॑हति॒ वाक् । स॒मारो॑ह॒तीति॑ सम्-आरो॑हति (48)।  
वाग्वै । वा ए॒षा । ए॒षा यत् । यथ्सो॑म॒क्रय॑णी । सो॒म॒क्रय॑णी॒ यत् । सो॒म॒क्रय॒णीति॑ सोम-क्रय॑णी । चिद॑सि । अ॒सि॒ म॒ना । म॒नाऽसि॑ । अ॒सीति॑ । इत्या॑ह । आ॒ह॒ शास्ति॑ । शास्त्येव । ए॒वैना᳚म् । ए॒ना॒मे॒तत् । ए॒तत्तस्मा᳚त् । तस्मा᳚च्छि॒ष्टाः । शि॒ष्टाᳶ प्र॒जाः । प्र॒जा जा॑यन्ते । प्र॒जा इति॑ प्र-जाः । जा॒य॒न्ते॒ चित् । चिद॑सि । अ॒सीति॑ । इत्या॑ह । आ॒ह॒ यत् । यद्धि । हि मन॑सा । मन॑सा चे॒तय॑ते । चेत॑यते॒ तत् । तद्वा॒चा । वा॒चा वद॑ति । वद॑ति म॒ना । म॒नाऽसि॑ । अ॒सीति॑ । इत्या॑ह । आ॒ह॒ यत् । यद्धि । हि मन॑सा । मन॑साऽभि॒गच्छ॑ति । अ॒भि॒गच्छ॑ति॒ तत् । अ॒भि॒गच्छ॒तीत्य॑भि-गच्छ॑ति । तत्क॒रोति॑ । क॒रोति॒ धीः । धीर॑सि । अ॒सीति॑ । इत्या॑ह । आ॒ह॒ यत् । यद्धि । हि मन॑सा । मन॑सा॒ ध्याय॑ति । ध्याय॑ति॒ तत् । तद्वा॒चा । वा॒चा वद॑ति (49)।  
वद॑ति॒ दख्षि॑णा। दख्षि॑णाऽसि । अ॒सीति॑ । इत्या॑ह । आ॒ह॒ दख्षि॑णा । दख्षि॑णा॒ हि । ह्ये॑षा । ए॒षा य॒ज्ञिया᳚ । य॒ज्ञिया॑ऽसि । अ॒सीति॑ । इत्या॑ह । आ॒ह॒ य॒ज्ञिया᳚म् । य॒ज्ञिया॑मे॒व । ए॒वैना᳚म् । ए॒ना॒ङ्क॒रो॒ति॒ । क॒रो॒ति॒ ख्ष॒त्रिया᳚ । ख्ष॒त्रिया॑ऽसि । अ॒सीति॑ । इत्या॑ह । आ॒ह॒ ख्ष॒त्रिया᳚ । ख्ष॒त्रिया॒ हि । ह्ये॑षा । ए॒षाऽदि॑तिः । अदि॑तिरसि । अ॒स्यु॒भ॒यत॑श्शीर्‌ष्णी । उ॒भ॒यत॑श्शी॒र्‌ष्णीति॑ । उ॒भ॒यत॑-श्शी॒र्‌ष्णीत्यु॑भ॒यतः॑ -शी॒र्‌ष्णि॒ । इत्या॑ह । आ॒ह॒ यत् । य दे॒व । ए॒वादि॒त्यः । आ॒दि॒त्यᳶ प्रा॑य॒णीयः॑ । प्रा॒य॒णीयो॑ य॒ज्ञाना᳚म् । प्रा॒य॒णीय॒ इति॑ प्र-अ॒य॒नीयः॑ । य॒ज्ञाना॑मादि॒त्यः । आ॒दि॒त्य उ॑दय॒नीयः॑ । उ॒द॒य॒नीय॒स्तस्मा᳚त् । उ॒द॒य॒नीय॒ इत्यु॑त्-अ॒य॒नीयः॑ । तस्मा॑दे॒वम् । ए॒व मा॑ह । आ॒ह॒ यत् । यदब॑द्धा । अब॑द्धास्यात् । स्यादय॑ता । अय॑ता स्यात् । स्या॒द्यत् । यत्प॑दिब॒द्धा । प॒दि॒ब॒द्धाऽनु॒ स्तर॑णी । प॒दि॒ब॒द्धेति॑ पदि-ब॒द्धा । अ॒नु॒स्तर॑णी स्यात् । अ॒नु॒स्तर॒णीत्य॑नु-स्तर॑णी । स्या॒त्प्र॒मायु॑कः । प्र॒मायु॑को॒ यज॑मानः । प्र॒यायु॑क॒ इति॑ प्र-मायु॑कः । यज॑मानस्स्यात् (50)।स्या॒द्यत्।  
यत्क॑र्णगृही॒ता। क॒र्ण॒गृ॒ही॒ता वार्त्र॑घ्नी । क॒र्ण॒गृ॒ही॒तेति॑ कर्ण-गृ॒ही॒ता । वार्त्र॑घ्नी स्यात् । वार्त्र॒घ्नीति॒ वार्त्र॑-घ्नीः॒ । स्या॒थ्सः । स वा᳚ । वा॒ऽन्यम् । अ॒न्यञ्जि॑नी॒यात् । जि॒नी॒यात्तम् । तँव्वा᳚ । वा॒ऽन्यः । अ॒न्यो जि॑नीयात् । जि॒नी॒या॒न्मि॒त्रः । मि॒त्रस्त्वा᳚ । त्वा॒ प॒दि । प॒दि ब॑ध्नातु । ब॒ध्ना॒त्विति॑ । इत्या॑ह । आ॒ह॒ मि॒त्रः । मि॒त्रो वै । वै शि॒वः । शि॒वो दे॒वाना᳚म् । दे॒वाना॒न्तेन॑ । तेनै॒व । ए॒वैना᳚म् । ए॒ना॒म्प॒दि । प॒दि ब॑ध्नाति । ब॒ध्ना॒ति॒ पू॒षा । पू॒षाऽध्व॑नः । अध्व॑नᳶ पातु । पा॒त्विति॑ । इत्या॑ह । आ॒हे॒यम् । इ॒यँव्वै । वै पू॒षा । पू॒षेमाम् । इ॒मामे॒व । ए॒वास्याः᳚ । अ॒स्या॒ अ॒धि॒पाम् । अ॒धि॒पाम॑कः । अ॒धि॒पामित्य॑धि-पाम् । अ॒क॒स्सम॑ष्ट्यै । सम॑ष्ट्या॒ इन्द्रा॑य । सम॑ष्ट्या॒ इति॒ सम्-अ॒ष्ट्यै॒ । इन्द्रा॒ याध्य॑ख्षाय । अध्य॑ख्षा॒येति॑ । अध्य॑ख्षा॒येत्यधि॑-अ॒ख्षा॒य॒ । इत्या॑ह । आ॒हेन्द्र᳚म् । इन्द्र॑मे॒व । ए॒वास्याः᳚ । अ॒स्या॒ अध्य॑ख्षम् । अध्य॑ख्षङ्करोति । अध्य॑ख्ष॒मित्यधि॑-अ॒ख्ष॒म्॒ । क॒रो॒त्यनु॑ (51)।  
अनु॑ त्वा । त्वा॒ मा॒ता । मा॒ताम॑न्यताम् । म॒न्य॒ता॒मनु॑ । अनु॑पि॒ता । पि॒तेति॑ । इत्या॑ह । आ॒हानु॑मतया । अनु॑मतयै॒व । अनु॑मत॒येत्यनु॑-म॒त॒या॒ । ए॒वैन॑या । ए॒न॒या॒ क्री॒णा॒ति॒ । क्री॒णा॒ति॒ सा । सा दे॑वि । दे॒वि॒ दे॒वम् । दे॒वमच्छ॑ । अच्छे॑ हि । इ॒हीति॑ । इत्या॑ह । आ॒ह॒ दे॒वी । दे॒वी हि । ह्ये॑षा । ए॒षादे॒वः । दे॒व स्सोमः॑ । सोम॒ इन्द्रा॑य । इन्द्रा॑य॒ सोम॑म् । सोम॒मिति॑ । इत्या॑ह । आ॒हेन्द्रा॑य । इन्द्रा॑य॒ हि । हि सोमः॑ । सोम॑ आह्रि॒यते᳚ । आ॒ह्रि॒यते॒ यत् । आ॒ह्रि॒यत॒ इत्या᳚-ह्रि॒यते᳚ । य दे॒तत् । ए॒तद्यजुः॑ । यजु॒र्न । न ब्रू॒यात् । ब्रू॒यात्परा॑ची । परा᳚च्ये॒व । ए॒व सो॑म॒क्रय॑णी । सो॒म॒क्रय॑णीयात् । सो॒म॒क्रय॒णीति॑ सोम-क्रय॑णी । इ॒या॒द्रु॒द्रः । रु॒द्रस्त्वा᳚ । त्वा । आव॑र्तयतु । व॒र्त॒य॒त्विति॑ । इत्या॑ह । आ॒ह॒ रु॒द्रः । रु॒द्रो वै । वै क्रू॒रः । क्रू॒रो दे॒वाना᳚म् (52)।  
। दे॒वाना॒न्तम् । तमे॒व । ए॒वास्यै᳚ । अ॒स्यै॒ प॒रस्ता᳚त् । प॒रस्ता᳚द्दधाति । द॒धा॒त्यावृ॑त्यै । आवृ॑त्यै क्रू॒रम् । आवृ॑त्या॒ इत्या-वृ॒त्यै॒ । क्रू॒रमि॑व । इ॒व॒ वै । वा ए॒तत् । ए॒तत्क॑रोति । क॒रो॒ति॒ यत् । यद्रु॒द्रस्य॑ । रु॒द्रस्य॑ की॒र्तिय॑ति । की॒र्तय॑ति मि॒त्रस्य॑ । मि॒त्रस्य॑ प॒था । प॒थेति॑ । इत्या॑ह । आ॒ह॒ शान्त्यै᳚ । शान्त्यै॑ वा॒चा । वा॒चा वै । वा ए॒षः । ए॒ष वि । वि क्री॑णीते । क्री॒णी॒ते॒ यः । यस्सो॑म॒क्रय॑ण्या । सो॒म॒क्रय॑ण्या स्व॒स्ति । सो॒म॒-क्रय॒ण्येति॑ सोम-क्रय॑ण्या । स्व॒स्ति सोम॑सखा । सोम॑सखा॒ पुनः॑ । सोम॑ स॒खेति॒ सोम॑-स॒खा॒ । पुन॒रा । एहि॑ । इ॒हि॒ स॒ह । स॒ह र॒य्या । रय्येति॑ । इत्या॑ह । आ॒ह॒ वा॒चा । वा॒चैव । ए॒ववि॒क्रीय॑ । वि॒क्रीय॒ पुनः॑ । वि॒क्रीयेति॑ वि-क्रीय॑ । पुन॑रा॒त्मन् । आ॒त्मन्वाच᳚म् । वाच॑न्धत्ते । ध॒त्तेऽनु॑पदासुका । अनु॑पदासुकाऽस्य । अनु॑पदा-सु॒केत्यनु॑प-दा॒सु॒का॒ । अ॒स्य॒ वाक् । वाग्भ॑वति । भ॒व॒ति॒ यः । य ए॒वम् । ए॒वँव्वेद॑ । वेदेति॒ वेद॑ (53) ॥7॥  
षट्प॒दानि॑ । प॒दान्यनु॑ । अनु॒ नि । नि क्रा॑मति । क्रा॒म॒ति॒ ष॒ड॒हम् । ष॒ड॒हँव्वाक् । ष॒ड॒हमिति॑ षट्-अ॒हम् । वाङ्न । नाति॑ । अति॑ वदति । व॒द॒त्यु॒त । उ॒त सँ॑व्वथ्स॒रस्य॑ । सँ॒व्व॒थ्स॒रस्याय॑ने । सँ॒व्व॒थ्स॒रस्येति॑ सम्-व॒थ्स॒रस॑ । अय॑ने॒ याव॑ती । याव॑त्ये॒व । ए॒व वाक् । वाक्ताम् । तामव॑ । अव॑ रुन्धे । रु॒न्धे॒ स॒प्त॒मे । स॒प्त॒मे प॒दे । प॒दे जु॑होति । जु॒हो॒ति॒ स॒प्तप॑दा । स॒प्तप॑दा॒ शक्व॑री । स॒प्तप॒देति॑ स॒प्त-प॒दा॒ । शक्व॑री प॒शवः॑ । प॒शव॒श्शक्व॑री । शक्व॑री प॒शून् । प॒शूने॒व । ए॒वाव॑ । अव॑ रुन्धे । रु॒न्धे॒ स॒प्त । स॒प्त ग्रा॒म्याः । ग्रा॒म्याᳶ प॒शवः॑ । प॒शव॑स्स॒प्त । स॒प्तार॒ण्याः । आ॒र॒ण्यास्स॒प्त । स॒प्त छन्दाꣳ॑सि । छन्दाꣳ॑स्यु॒भय॑स्य । उ॒भय॒स्याव॑रुध्यै । अव॑रुध्यै॒ वस्वी᳚ । अव॑रुध्या॒ इत्यव॑-रु॒ध्यै॒ । वस्व्य॑सि । अ॒सि॒ रु॒द्रा । रु॒द्रासि॑ । अ॒सीति॑ । इत्या॑ह । आ॒ह॒ रू॒पम् । रू॒पमे॒व । ए॒वास्याः᳚ । अ॒स्या॒ ए॒तत् । ए॒तन्म॑हि॒मान᳚म् । म॒हि॒मानँ॒व्व्याच॑ष्टे। (54)  
व्याच॑ष्टे॒ बृह॒स्पतिः॑ । वाच॑ष्ट॒ इति॒ वि-आच॑ष्टे । बृह॒स्पति॑ स्त्वा । त्वा॒ सु॒म्ने । सु॒म्नेर॑ण्वतु । र॒ण्व॒त्विति॑ । इत्या॑ह । आ॒ह॒ ब्रह्म॑ । ब्रह्म॒ वै । वै दे॒वाना᳚म् । दे॒वाना॒म्बृह॒स्पतिः॑ । बृह॒स्पति॒र्ब्रह्म॑णा । ब्रह्म॑णै॒व । ए॒वास्मै᳚ । अ॒स्मै॒ प॒शून् । प॒शूनव॑ । अव॑ रुन्धे । रु॒न्धे॒ रु॒द्रः । रु॒द्रो वसु॑भिः । वसु॑भि॒रा । वसु॑भि॒रिति॒ वसु॑-भिः॒ । आ चि॑केतु । चि॒के॒त्विति॑ । इत्या॑ह । आ॒हाऽवृ॑त्यै । आवृ॑त्यै पृथि॒व्याः । आवृ॑त्या॒ इत्या-वृ॒त्यै॒ । पृ॒थि॒व्यास्त्वा᳚ । त्वा॒ मू॒र्धन्न् । मू॒र्धन्ना । आ जि॑घर्मि । जि॒घ॒र्मि॒ दे॒व॒यज॑ने । दे॒व॒यज॑न॒ इति॑ । दे॒व॒यज॑न॒ इति॑ देव-यज॑ने । इत्या॑ह । आ॒ह॒ पृ॒थि॒व्याः । पृ॒थि॒व्या हि । ह्ये॑षः । ए॒ष मू॒र्धा । मू॒र्धायत् । यद्दे॑व॒यज॑नम् । दे॒व॒यज॑न॒मिडा॑याः । दे॒व॒यज॑न॒मिति॑ देव-यज॑नम् । इडा॑याᳶ प॒दे । प॒द इति॑ । इत्या॑ह । आ॒हेडा॑यै । इडा॑यै॒ हि । ह्ये॑ तत् । ए॒तत्प॒दम् । प॒दँय्यत् । यथ्सो॑म॒क्रय॑ण्यै । सो॒म॒क्रय॑ण्यै घृ॒तव॑ति । सो॒म॒क्रय॑ण्या॒ इति॑ सोम-क्रय॑ण्यै । घृ॒तव॑ति॒ स्वाहा᳚ । घृ॒तव॒तीति॑ घृ॒त-व॒ति॒ । स्वाहेति॑ (55)।  
। इत्या॑ह । आ॒ह॒ यत् । य दे॒व । ए॒वास्मै᳚ । अ॒स्मै॒ प॒दात् । प॒दाद्घृ॒तम् । घृ॒तमपी᳚ड्यत । अपी᳚ड्यत॒ तस्मा᳚त् । तस्मा॑दे॒वम् । ए॒वमा॑ह । आ॒ह॒ यत् । यद॑ध्व॒र्युः । अ॒ध्व॒र्युर॑न॒ग्नौ । अ॒न॒ग्नावाहु॑तिम् । आहु॑तिञ्जुहु॒यात् । आहु॑ति॒मित्या-हु॒ति॒म् । जु॒हु॒याद॒न्धः । अ॒न्धो᳚ऽध्व॒र्युः । अ॒ध्व॒र्युस्स्या᳚त् । स्या॒द्रख्षाꣳ॑सि । रख्षाꣳ॑सि य॒ज्ञम् । य॒ज्ञꣳ ह॑न्युः । ह॒न्यु॒र्‌हिर॑ण्यम् । हिर॑ण्यमु॒पास्य॑ । उ॒पास्य॑ जुहोति । उ॒पास्येत्यु॑प-अस्य॑ । जु॒हो॒त्य॒ग्नि॒वति॑ । अ॒ग्नि॒वत्ये॒व । अ॒ग्नि॒वतीत्य॑ग्नि-वति॑ । ए॒व जु॑होति । जु॒हो॒ति॒ न । नान्धः । अ॒न्धो᳚ऽध्व॒र्युः । अ॒ध्व॒र्यु र्भव॑ति । भव॑ति॒ न । न य॒ज्ञम् । य॒ज्ञꣳ रख्षाꣳ॑सि । रख्षाघं॑सि घ्नन्ति । घ्न॒न्ति॒ काण्डे॑काण्डे । काण्डे॑काण्डे॒ वै । काण्डे॑काण्ड॒ इति॒ काण्डे᳚- का॒ण्डे॒ । वै क्रि॒यमा॑णे । क्रि॒यमा॑णे य॒ज्ञम् । य॒ज्ञꣳ रख्षाꣳ॑सि । रख्षाꣳ॑सि जिघाꣳसन्ति । जि॒घा॒ꣳ॒स॒न्ति॒ परि॑लिखितम् । परि॑लिखित॒ꣳ॒ रख्ष॑ । परि॑लिखित॒मिति॒ परि॑-लि॒खि॒त॒म्॒ । रख्ष॒ᳶ परि॑लिखिति । परि॑लिखिता॒ अरा॑तयः । परि॑लिखिता॒ इति॒ परि॑-लि॒खि॒ताः॒ । अरा॑तय॒ इति॑ । इत्या॑ह । आ॒ह॒ रख्ष॑साम् । रख्ष॑सा॒मप॑हत्यै । अप॑हत्या इ॒दम् । अप॑हत्या॒ इत्यप॑-ह॒त्यै॒। (56)  
। इ॒दम॒हम् । अ॒हꣳ रख्ष॑सः । रख्ष॑सो ग्री॒वाः । ग्री॒वा अपि॑ । अपि॑ कृन्तामि । कृ॒न्ता॒मि॒ यः । यो᳚ऽस्मान् । अ॒स्मान्द्वेष्टि॑ । द्वेष्टि॒ यम् । यञ्च॑ । च॒ व॒यम् । व॒यन्द्वि॒ष्मः । द्वि॒ष्म इति॑ । इत्या॑ह । आ॒ह॒ द्वौ । द्वौ वाव । वाव पुरु॑षौ । पुरु॑षौ॒ यम् । यञ्च॑ । चै॒व । ए॒ष द्वेष्टि॑ । द्वेष्टि॒ यः । यश्च॑ । चै॒न॒म् । ए॒न॒न्द्वेष्टि॑ । द्वेष्टि॒ तयोः᳚ । तयो॑रे॒व । ए॒वान॑न्तरायम् । अन॑न्तरायङ्ग्री॒वाः । अन॑न्तराय॒मित्यन॑न्तः-आ॒य॒म्॒ । ग्री॒वाᳵ कृ॑न्तति । कृ॒न्त॒ति॒ प॒शवः॑ । प॒शवो॒ वै । वै सो॑म॒क्रय॑ण्यै । सो॒म॒क्रय॑ण्यै प॒दम् । सो॒म॒क्रय॑ण्या॒ इति॑ सोम-क्रय॑ण्यै । प॒दँय्या॒वत्त्मू॒तम् । या॒व॒त्त्मू॒तꣳ सम् । या॒व॒त्त्मूतमिति॑ यावत्-त्मू॒तम् । सँव्व॑पति । व॒प॒ति॒ प॒शून् । प॒शूने॒व । ए॒वाव॑ । अव॑ रुन्धे । रु॒न्धे॒ऽस्मे । अ॒स्मेरायः॑ । अ॒स्मे इत्य॒स्मे । राय॒ इति॑ । इति॒ सम् । सँव्व॑पति । व॒प॒त्या॒त्मान᳚म् । आ॒त्मान॑मे॒व । ए॒वाध्व॒र्युः । अ॒ध्व॒र्युᳶ प॒शुभ्यः॑। (57)  
प॒शुभ्यो॒ न । प॒शुभ्य॒ इति॑ प॒शु-भ्यः॒ । नान्तः । अ॒न्तरे॑ति । ए॒ति॒ त्वे । त्वे रायः॑ । त्वे इति॒ त्वे । राय॒ इति॑ । इति॒ यज॑मनाय । यज॑मानाय॒ प्र । प्रय॑च्छति । य॒च्छ॒ति॒ यज॑माने । यज॑मान ए॒व । ए॒व र॒यिम् । र॒यिन्द॑धाति । द॒धा॒ति॒ तोते᳚ । तोते॒ रायः॑ । राय॒ इति॑ । इति॒ पत्नि॑यै । पत्नि॑या अ॒र्धः । अ॒र्धो वै । वा ए॒षः । ए॒ष आ॒त्मनः॑ । आ॒त्मनो॒ यत् । यत्पत्नी᳚ । पत्नी॒ यथा᳚ । यथा॑ गृ॒हेषु॑ । गृ॒हेषु॑ निध॒त्ते । नि॒ध॒त्ते ता॒दृक् । नि॒ध॒त्त इति॑ निध॒त्ते । ता॒दृगे॒व । ए॒व तत् । तत्त्वष्टी॑मती । त्वष्टी॑मती ते । ते॒ स॒पे॒य॒ । स॒पे॒येति॑ । इत्या॑ह । आ॒ह॒ त्वष्टा᳚ । त्वष्टा॒ वै । वै प॑शू॒नाम् । प॒शू॒नाम्मि॑थु॒नाना᳚म् । मि॒थु॒नानाꣳ॑ रूप॒कृत् । रू॒प॒कृद्रू॒पम् । रू॒प॒कृदिति॑ रूप-कृत् । रू॒पमे॒व । ए॒व प॒शुषु॑ । प॒शषु॑ दधाति । द॒धा॒त्य॒स्मै । अ॒स्मै वै । वै लो॒काय॑ । लो॒काय॒ गार्‌ह॑पत्यः । गार्‌ह॑पत्य॒ आ । गार्‌ह॑पत्य॒ इति॒ गार्‌ह॑-प॒त्यः॒ । आधी॑यते । धी॒य॒ते॒ऽमुष्मै᳚ । अ॒मुष्मा॑ आहव॒नीयः॑ । आ॒ह॒व॒नीयो॒ यत् । आ॒ह॒व॒नीय॒ इत्या᳚-ह॒व॒नीयः॑ । यद्गार्‌ह॑पत्ये । गार्‌ह॑पत्य उप॒वपे᳚त् । गार्‌ह॑पत्य॒ इति॒ गार्‌ह॑-प॒त्ये॒ । उ॒प॒वपे॑द॒स्मिन्न् । उ॒प॒वपे॒दित्यु॑प-वपे᳚त् । अ॒स्मिन्लो॒के । लो॒के प॑शु॒मान् । प॒शु॒मान्थ्स्या᳚त् । प॒शु॒मानिति॑ पशु-मान् । स्या॒द्यत् । यदा॑हव॒नीये᳚ । आ॒ह॒व॒नी॒येऽमुष्मिन्न्॑ । आ॒ह॒व॒नीय॒ इत्या᳚-ह॒व॒नीये᳚ । अ॒मुष्मि॑न्लो॒के । लो॒के प॑शु॒मान् । प॒शु॒मान्थ्स्या᳚त् । प॒शु॒मानिति॑ पशु-मान् । स्या॒दु॒भयोः᳚ । उ॒भयो॒रुप॑ । उप॑ वपति । व॒प॒त्यु॒भयोः᳚ । उ॒भयो॑रे॒व । ए॒वैन᳚म् । ए॒नँ॒ल्लो॒कयोः᳚ । लो॒कयोः᳚ पशु॒मन्त᳚म् । प॒शु॒मन्त॑ङ्करोति । प॒शु॒मन्त॒मिति॑ पशु-मन्त᳚म् । क॒रो॒तीति॑ करोति (58) ॥  
"ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ वि॒चित्यः॑ । वि॒चित्य॒स्सोमा3ः । वि॒चित्य॒ इति॑ वि-चित्यः॑ । सोमा3 न । न वि॒चित्या3ः । वि॒चित्या3 इति॑ । वि॒चित्या 3 इति॑ वि-चित्या 3ः । इति॒ सोमः॑ । सोमो॒ वै । वा ओष॑धीनाम् । ओष॑धीना॒ꣳ॒ राजा᳚ । राजा॒ तस्मिन्न्॑ । तस्मि॒न्॒, यत् । यदाप॑न्नम् । आप॑न्नङ्ग्रसि॒तम् । आप॑न्न॒मित्या-प॒न्न॒म्॒ । ग्र॒सि॒तमे॒व । ए॒वास्य॑ । अ॒स्य॒ तत् । तद्यत् । यद्वि॑चिनु॒यात् । वि॒चि॒नु॒याद्यथा᳚ । वि॒चि॒नु॒यादिति॑ वि-चि॒नु॒यात् । यथा॒ऽऽस्या᳚त् । आ॒स्या᳚द्ग्रसि॒तम् । ग्र॒सि॒तन्नि॑ष्खि॒दति॑ । नि॒ष्खि॒दति॑ ता॒दृक् । नि॒ष्खि॒दती॑ निःखि॒दति॑ । ता॒दृगे॒व । ए॒व तत् । तद्यत् । यन्न । न वि॑चिनु॒यात् । वि॒चि॒नु॒याद्यथा᳚ । वि॒चि॒नुयादिति॑ वि-चि॒नु॒यात् । यथा॒ऽख्षन्न् । अ॒ख्षन्नाप॑न्नम् । आप॑न्नँव्वि॒धाव॑ति । आप॑न्न॒मित्या-प॒न्न॒म्॒ । वि॒धाव॑ति ता॒दृक् । वि॒धाव॒तीति॑ वि-धाव॑ति । ता॒दृगे॒व । ए॒वतत् । तत्ख्षोधु॑कः । ख्षोधु॑कोध्व॒र्युः । अ॒ध्व॒र्युस्स्यात् । स्याख्षोधु॑कः । ख्षोधु॑को॒ यज॑मानः । यज॑मान॒स्सोम॑ विक्रयिन्न् । सोम॑विक्रयि॒न्थ्सोम᳚म् । सोम॑-विक्रयि॒न्निति॒ सोम॑-वि॒क्र॒यि॒न्न्॒ । सोमꣳ॑ शोधय । शो॒ध॒येति॑ । इत्ये॒व । ए॒व ब्रू॑यात् । ब्रू॒या॒द्यदि॑ । यदीत॑रम् । इत॑रँ॒य्यदि॑ (59)।"  
यदीत॑रम् । इत॑रमु॒भये॑न । उ॒भये॑नै॒व । ए॒व सो॑मविक्र॒यिण᳚म् । सो॒म॒वि॒क्र॒यिण॑मर्पयति । सो॒म॒वि॒क्र॒यिण॒मिति॑ सोम-वि॒क्र॒यिण᳚म् । अ॒र्प॒य॒ति॒ तस्मा᳚त् । तस्मा᳚थ्सोमविक्र॒यी । सो॒म॒वि॒क्र॒यी ख्षोधु॑कः । सो॒म॒वि॒क्र॒यीति॑ सोम-वि॒क्र॒यी । ख्षोधु॑कोऽरु॒णः । अ॒रु॒णो ह॑ । ह॒ स्म॒ । स्मा॒ह॒ । आ॒हौप॑वेशिः । औप॑वेशि॒स्सोम॒क्रय॑णे । औप॑वेशि॒रित्यौप॑-वे॒शिः॒ । सो॒म॒क्रय॑ण ए॒व । सो॒म॒ क्रय॑ण॒ इति॑ सोम-क्रय॑णे । ए॒वाहम् । अ॒हन्तृ॑तीयसव॒नम् । तृ॒ती॒य॒स॒व॒नमव॑ । तृ॒ती॒य॒स॒वनमिति॑ तृतीय-स॒व॒नम् । अव॑ रुन्धे । रु॒न्ध॒ इति॑ । इति॑ पशू॒नाम् । प॒शू॒नाञ्चर्मन्॑ । चर्म॑न्मिमीते । मि॒मी॒ते॒ प॒शून् । प॒शू॒ने॒व । ए॒वाव॑ । अव॑ रुन्धे । रु॒न्धे॒ प॒शवः॑ । प॒शोवो॒ हि । हि तृ॒तीय᳚म् । तृ॒तीय॒ꣳ॒ सव॑नम् । सव॑नँ॒य्यम् । यङ्का॒मये॑त । का॒मये॑ताप॒शुः । अ॒प॒शुस्स्या᳚त् । स्या॒दिति॑ । इत्यृ॑ख्ष॒तः । ऋ॒ख्ष॒तस्तस्य॑ । तस्य॑ मिमीत । मि॒मी॒त॒र्ख्षम् । ऋ॒ख्षँव्वै । वा अ॑पश॒व्यम् । अ॒प॒श॒व्यम॑प॒शुः । अ॒प॒शुरे॒व । ए॒व भ॑वति । भ॒व॒ति॒ यम् । यङ्का॒मये॑त । का॒मये॑त पशु॒मान् । प॒शु॒मान्थ्स्या᳚त् । प॒शु॒मानिति॑ पशु-मान् । स्या॒दिति॑ (60)।  
। इति॑ लोम॒तः । लो॒म॒तस्तस्य॑ । तस्य॑मिमीत । मि॒मी॒तै॒तत् । ए॒तद्वै । वै प॑शू॒नाम् । प॒शू॒नाꣳ रू॒पम् । रू॒पꣳ रू॒पेण॑ । रू॒पेणै॒व । ए॒वास्मै᳚ । अ॒स्मै॒ प॒शून् । प॒शूनव॑ । अव॑ रुन्धे । रु॒न्धे॒ प॒शु॒मान् । प॒शु॒माने॒व । प॒शु॒मानिति॑ पशु-मान् । ए॒व भ॑वति । भ॒व॒त्य॒पाम् । अ॒पामन्ते᳚ । अन्ते᳚ क्रीणाति । क्री॒णा॒ति॒ सर॑सम् । सर॑समे॒व । सर॑स॒मिति॒ स-र॒स॒म्॒ । ए॒वैन᳚म् । ए॒न॒ङ्क्री॒णा॒ति॒ । क्री॒णा॒त्य॒मात्यः॑ । अ॒मात्यो॑ऽसि । अ॒सीति॑ । इत्या॑ह । आ॒हा॒मा । अ॒ मैव । ए॒वैन᳚म् । ए॒न॒ङ्कु॒रु॒ते॒ । कु॒रु॒ते॒ शु॒क्रः । शु॒क्रस्ते᳚ । ते॒ ग्रहः॑ । ग्रह॒ इति॑ । इत्या॑ह । आ॒ह॒ शु॒क्रः । शु॒क्रो हि । ह्य॑स्य । अ॒स्य॒ ग्रहः॑ । ग्रहोन॑सा । अन॒साऽच्छ॑ । अच्छ॑ याति । या॒ति॒ म॒हि॒मान᳚म् । म॒हि॒मान॑मे॒व । ए॒वास्य॑ । अ॒स्याऽच्छ॑ । अच्छ॑याति । या॒त्यन॑सा । अन॒साऽच्छ॑। (61)  
। अच्छ॑ याति । या॒ति॒ तस्मा᳚त् । तस्मा॑दनो वा॒ह्य᳚म् । अ॒नो॒वा॒ह्यꣳ॑ स॒मे । अ॒नो॒वा॒ह्य॑मित्य॑नः-वा॒ह्य᳚म् । स॒मे जीव॑नम् । जीव॑नँ॒य्यत्र॑ । यत्र॒ खलु॑ । खलु॒ वै । वा ए॒तम् । ए॒तꣳ शी॒र्‌ष्णा । शी॒र्‌ष्णा हर॑न्ति । हर॑न्ति॒ तस्मा᳚त् । तस्मा᳚च्छीर्‌षहा॒र्य᳚म् । शी॒र्॒ष॒हार्य॑ङ्गि॒रौ । शी॒र्॒ष॒हार्य॑मिति॑ शीर्‌ष- हा॒र्य᳚म् । गि॒रौ जीव॑नम् । जीव॑नम॒भि । अ॒भि त्यम् । त्यन्दे॒व । दे॒वꣳ स॑वि॒तार᳚म् । स॒वि॒तार॒मिति॑ । इत्यति॑च्छन्दसा । अति॑च्छन्दस॒र्चा । अति॑च्छन्द॒सेत्यति॑-छ॒न्द॒सा॒ । ऋ॒चामिमी॑ते । मि॒मी॒तेऽति॑च्छन्दाः । अति॑च्छन्दा॒ वै । अति॑च्छन्दा॒ इत्यति॑-छ॒न्दाः॒ । वै सर्वा॑णि । सर्वा॑णि॒ छन्दाꣳ॑सि । छन्दाꣳ॑सि॒ सर्वे॑भिः । सर्वे॑बि॒रेव । ए॒वैन᳚म् । ए॒न॒ञ्छन्दो॑भिः । छन्दो॑भिर्मिमीते । छन्दो॑भि॒रिति॒ छन्दः॑-भिः॒ । मि॒मी॒ते॒ वर्‌ष्म॑ । वर्‌ष्म॒ वै । वा ए॒षा । ए॒षा छन्द॑साम् । छन्द॑साँ॒य्यत् । यदति॑च्छन्दाः । अति॑च्छन्दा॒यत् । अति॑च्छन्दा॒ इत्यति॑-छ॒न्दाः॒ । यदति॑च्छन्दसा । अति॑च्छन्द स॒र्चा । अति॑च्छन्द॒सेत्यति॑-छ॒न्द॒सा॒ । ऋ॒चामिमी॑ते । मिमी॑ते॒ वर्‌ष्म॑ । वर्‌ष्मै॒व । ए॒वैन᳚म् । ए॒न॒ꣳ॒ स॒मा॒नाना᳚म् । स॒मा॒नाना᳚ङ्करोति । क॒रो॒त्येक॑यैकया । एक॑यैकयो॒थ्सर्ग᳚म् । एक॑यैक॒येत्येक॑या-ए॒क॒या॒ । उ॒थ्सर्ग॑म्मिमीते । उ॒थ्सर्ग॒मित्यु॑त्- सर्ग᳚म्। (62)  
मिमीतेऽया॑तयाम्नियाऽयातयाम्निया । अया॑तयाम्नियाऽयातयाम्नियै॒व । अया॑तयाम्नियाऽयातयाम्नि॒येत्यया॑त याम्निया-अ॒या॒त॒या॒म्नि॒या॒ । ए॒वैन᳚म् । ए॒न॒म्मि॒मी॒ते॒ । मि॒मी॒ते॒ तस्मा᳚त् । तस्मा॒न्नाना॑वीर्या । नाना॑वीर्या अ॒ङ्गुल॑यः । नाना॑वीर्या॒ इति॒ नाना᳚- वी॒र्याः॒ । अ॒ङ्गुल॑य॒स्सर्वा॑सु । सर्वा᳚स्वङ्गु॒ष्ठम् । अ॒ङ्गु॒ष्ठमुप॑ । उप॒ नि । नि गृ॑ह्णाति । गृ॒ह्णा॒ति तस्मा᳚त् । तस्मा᳚थ्स॒माव॑द्वीर्यः । स॒माव॑द्वीर्यो॒न्याभिः॑ । स॒माव॑द्वीर्य॒ इति॑ स॒माव॑त्-वी॒र्यः॒ । अ॒न्याभि॑र॒ङ्गुलि॑भिः । अ॒ङ्गुलि॑भि॒स्तस्मा᳚त् । अ॒ङ्गुलि॑भि॒रित्य॒ङ्गुलि॑-भिः॒ । तस्मा॒थ्सर्वाः᳚ । सर्वा॒ अनु॑ । अनु॒ सम् । सञ्च॑रति । च॒र॒ति॒ यत् । यथ्स॒ह । स॒ह सर्वा॑भिः । सर्वा॑भि॒र्मिमी॑त । मिमी॑त॒ सꣵंश्लि॑ष्टाः । सꣵंश्लि॑ष्टा अ॒ङ्गुल॑यः । सꣵंश्लि॑ष्टा॒ इति॒ सम्-श्लि॒ष्टाः॒ । अ॒ङ्गुल॑यो जायेरन्न् । जा॒ये॒र॒न्नैक॑यैकया । एक॑यैकयो॒थ्सर्ग᳚म् । एक॑यैक॒येत्येक॑या-ए॒क॒या॒ । उ॒थ्सर्ग॑म्मिमीते । उ॒थ्सर्ग॒मित्यु॑त्-सर्ग᳚म् । मि॒मी॒ते॒ तस्मा᳚त् । तस्मा॒द्विभ॑क्ताः । विभ॑क्ता जायन्ते । विभ॑क्ता इति॒ वि-भ॒क्ताः॒ । जा॒य॒न्ते॒ पञ्च॑ । पञ्च॒ कृत्वः॑ । कृत्वो॒ यजु॑षा । यजु॑षा मिमीते । मि॒मी॒ते॒ पञ्चा᳚ख्षरा । पञ्चा᳚ख्षरा प॒ङ्क्तिः । पञ्चा᳚ख्ष॒रेति॒ पञ्च॑-अ॒ख्ष॒रा॒ । प॒ङ्क्तिᳶ पाङ्क्तः॑ । पाङ्क्तो॑ य॒ज्ञः । य॒ज्ञो य॒ज्ञम् । य॒ज्ञमे॒व । ए॒वाव॑ । अव॑ रुन्धे । रु॒न्धे॒ पञ्च॑ । पञ्च॒ कृत्वः॑ । कृत्व॑स्तू॒ष्णीम् । तू॒ष्णीम्दश॑ (63)।  
। दश॒ सम् । सम्प॑द्यन्ते । प॒द्य॒न्ते॒ दशा᳚ख्षरा । दशा᳚ख्षरा वि॒राट् । दशा᳚ख्ष॒रेति॒ दश॑-अ॒ख्ष॒रा॒ । वि॒राडन्न᳚म् । वि॒राडिति॑ वि-राट् । अन्नँ॑व्वि॒राट् । वि॒राड्वि॒राजा᳚ । वि॒राडिति॑ वि-राट् । वि॒राजै॒व । वि॒राजेति॑ वि-राजा᳚ । ए॒वान्नाद्य᳚म् । अ॒न्नाद्य॒मव॑ । अ॒न्नाद्य॒मित्य॑न्न-अद्य᳚म् । अव॑ रुन्धे । रु॒न्धे॒ यत् । यद्यजु॑षा । यजु॑षा॒मिमी॑ते । मिमी॑ते भू॒तम् । भू॒तमे॒व । ए॒वाव॑ । अव॑ रुन्धे । रु॒न्धे॒ यत् । यत्तू॒ष्णीम् । तू॒ष्णीम्भ॑वि॒ष्यत् । भ॒वि॒ष्यद्यत् । यद्वै । वै तावान्॑ । तावा॑ने॒व । ए॒व सोमः॑ । सोम॑स्स्यात् । स्या॒द्याव॑न्तम् । याव॑न्त॒म्मिमी॑ते । मिमी॑ते॒ यज॑मानस्य । यज॑मानस्यै॒व । ए॒व स्या᳚त् । स्या॒न्न । नापि॑ । अपि॑ सद॒स्या॑नाम् । स॒द॒स्या॑नाम्प्र॒जाभ्यः॑ । प्र॒जाभ्य॑स्त्वा । प्र॒जाभ्य॒ इति॑ प्र-जाभ्यः॑ । त्वेति॑ । इत्युप॑ । उप॒ सम् । समू॑हति । ऊ॒ह॒ति॒ स॒द॒स्यान्॑ । स॒द॒स्या॑ने॒व । ए॒वान्वा भ॑जति । अ॒न्वा भ॑जति॒ वास॑सा । अ॒न्वाभ॑ज॒तीत्य॑नु-आभ॑जति । वास॒ सोप॑ । उप॑ नह्यति । न॒ह्य॒ति॒ स॒र्व॒दे॒वत्य᳚म् । स॒र्व॒दे॒व॒त्यँ॑व्वै । स॒र्व॒दे॒व॒त्य॑मिति॑ सर्व-दे॒व॒त्य᳚म् । वै वासः॑। (64)  
। वास॒न्सर्वा॑भिः । सर्वा॑भि रे॒व । ए॒वैन᳚म् । ए॒न॒न्दे॒वता॑भिः । दे॒वता॑भि॒सम् । सम॑र्धयति । अ॒र्ध॒य॒ति॒ प॒शवः॑ । प॒शवो॒ वै । वै सोमः॑ । सोम॑ᳶ प्रा॒णाय॑ । प्रा॒णाय॑ त्वा । प्रा॒णायेति॑ प्र-अ॒नाय॑ । त्वेति॑ । इत्युप॑ । उप॑ नह्यति । न॒ह्य॒ति॒ प्रा॒णम् । प्रा॒णमे॒व । प्रा॒णमिति॑ प्र-अ॒नम् । ए॒व प॒शुषु॑ । प॒शुषु॑ दधाति । द॒धा॒ति॒ व्या॒नाय॑ । व्या॒नाय॑ त्वा । व्या॒नायेति॑ वि-अ॒नाय॑ । त्वेति॑ । इत्यनु॑ । अनु॑शृन्थति । शृ॒न्थ॒ति॒ व्या॒नम् । व्या॒नमे॒व । व्या॒नमिति॑ वि-अ॒नम् । ए॒व प॒शुषु॑ । प॒शुषु॑ दधाति । द॒धा॒ति॒ तस्मा᳚त् । तस्मा᳚थ्स्व॒पन्त᳚म् । स्व॒पन्त॑म्प्रा॒णाः । प्रा॒णा न । प्रा॒णा इति॑ प्र-अ॒नाः । न ज॑हति । ज॒ह॒तीति॑ जहति (65) ॥9॥  
यत्क॒लया᳚ । क॒लया॑ ते । ते॒ श॒फेन॑ । श॒फेन॑ ते । ते॒ क्री॒णा॒नि॒ । क्री॒णा॒नीति॑ । इति॒ पणे॑त । पणे॒तागो॑अर्घम् । अगो॑अर्घ॒ꣳ॒ सोम᳚म् । अगो॑अर्घ॒मित्यगो᳚-अ॒र्घ॒म्॒ । सोम॑ङ्कु॒र्यात् । कु॒र्यादगो॑अर्घम् । अगो॑अर्घँ॒य्यज॑मानम् । अगो॑अर्घ॒मित्यगो᳚-अ॒र्घ॒म्॒ । यज॑मान॒मगो॑अर्घम् । अगो॑अर्घमध्व॒र्युम् । अघो॑अर्घ॒मित्यगो᳚-अ॒र्घ॒म् । अ॒ध्व॒र्युङ्गोः । गोस्तु । तु म॑हि॒मान᳚म् । म॒हि॒मान॒न्न । नाव॑ । अव॑ तिरेत् । ति॒रे॒द्गवा᳚ । गवा॑ ते । ते॒ क्री॒णा॒नि॒ । क्री॒णा॒नीति॑ । इत्ये॒व । ए॒व ब्रू॑यात् । ब्रू॒या॒द्गो॒ अ॒र्घम् । गो॒ अ॒र्घमे॒व । गो॒अ॒र्घमिति॑ गो-अ॒र्घम् । ए॒व सोम᳚म् । सोम॑ङ्क॒रोति॑ । क॒रोति॑ गो?अ॒र्घम् । गो॒अ॒र्घँय्यज॑मानम् । यज॑मानङ्गो?अ॒र्घम् । गो॒अ॒र्घम॑ध्व॒र्युम् । गो॒अ॒र्घमिति॑ गो-अ॒र्घम् । अ॒ध्व॒र्युन्न । न गोः । गोर्म॑हि॒मान᳚म् । म॒हि॒मान॒मव॑ । अव॑ तिरति । ति॒र॒त्य॒जया᳚ । अ॒जया᳚ क्रीणाति । क्री॒णा॒ति॒ सत॑पसम् । सत॑पसमे॒व । सत॑पस॒मिति॒ स-त॒प॒स॒म्॒ । ए॒वैन᳚म् । ए॒न॒ङ्क्री॒णा॒ति॒ । क्री॒णा॒ति॒ हिर॑ण्येन । हिर॑ण्येन क्रीणाति । क्री॒णा॒ति॒ सशु॑क्रम् । सशु॑क्रमे॒व । सशु॑क्र॒मिति॒ स-शु॒क्र॒म्॒ । ए॒वैन᳚म् (66)।  
। ए॒न॒ङ्क्री॒णा॒ति॒ । क्री॒णा॒ति॒ धे॒न्वा । धे॒न्वा क्री॑णाति । क्री॒णा॒ति॒ साशि॑रम् । साशि॑रमे॒व । साशि॑रमिति॒ स-आ॒शि॒र॒म्॒ । ए॒वैन᳚म् । ए॒न॒ङ्क्री॒णा॒ति॒ । क्री॒णा॒त्यृ॒ष॒भेण॑ । ऋ॒ष॒भेण॑ क्रीणाति । क्री॒णा॒ति॒ सेन्द्र᳚म् । सेन्द्र॑मे॒व । सेन्द्र॒मिति॒ स-इ॒न्द्र॒म्॒ । ए॒वैन᳚म् । ए॒न॒ङ्क्री॒णा॒ति॒ । क्री॒णा॒त्य॒न॒डुहा᳚ । अ॒न॒डुहा᳚ क्रीणाति । क्री॒णा॒ति॒ वह्निः॑ । वह्नि॒र्वै । वा अ॑न॒ड्वान् । अ॒न॒ड्वान्वह्नि॑ना । वह्नि॑नै॒व । ए॒ववह्नि॑ । वह्नि॑य॒ज्ञस्य॑ । य॒ज्ञस्य॑ क्रीणाति । क्री॒णा॒ति॒ मि॒थु॒नाभ्या᳚म् । मि॒थु॒नाभ्या᳚ङ्क्रीणाति । क्री॒णा॒ति॒ मि॒थु॒नस्य॑ । मि॒थु॒नस्याव॑ रुध्यै । अव॑रुध्यै॒ वास॑सा । अव॑रुध्या॒ इत्यव॑-रु॒ध्यै॒ । वास॑सा क्रीणाति । क्री॒णा॒ति॒ स॒र्व॒दे॒वत्य᳚म् । स॒र्व॒दे॒वत्यँ॑व्वै । स॒र्व॒दे॒व॒त्य॑मिति सर्व-दे॒व॒त्य᳚म् । वै वासः॑ । वास॒स्सर्वा᳚भ्यः । सर्वा᳚भ्य ए॒व । ए॒वैन᳚म् । ए॒न॒न्दे॒वता᳚भ्यः । दे॒वता᳚भ्यᳵ क्रीणाति । क्री॒णा॒ति॒ दश॑ । दश॒ सम् । सम्प॑द्यन्ते । प॒द्य॒न्ते॒ दशा᳚ख्षरा । दशा᳚ख्षरा वि॒राट् । दशा᳚ख्ष॒रेति॒ दश॑-अ॒ख्ष॒रा॒ । वि॒राडन्न᳚म् । वि॒राडिति॑ वि-राट् । अन्नँ॑व्वि॒राट् । वि॒राड्वि॒राजा᳚ । वि॒राडिति॑ वि-राट् । वि॒राजै॒व । वि॒राजेति॑ वि-राजा᳚ । ए॒वान्नाद्य᳚म् । अ॒न्नाद्य॒मव॑ । अ॒न्नाद्य॒मित्य॑न्न- अद्य᳚म् । अव॑ रुन्धे । रु॒न्धे॒ तप॑सः। (67)  
तप॑सस्त॒नूः । त॒नूर॑सि । अ॒सि॒ प्र॒जाप॑तेः । प्र॒जाप॑ते॒ र्वर्णः॑ । प्र॒जाप॑ते॒रिति॑ प्र॒जा-प॒तेः॒ । वर्ण॒ इति॑ । इत्या॑ह । आ॒ह॒ प॒शुभ्यः॑ । प॒शुभ्य॑ ए॒व । प॒शुभ्य॒ इति॑ प॒शु-भ्यः॒ । ए॒व तत् । तद॑ध्व॒र्युः । अ॒ध्व॒र्युर्नि । निह्नु॑ते । ह्नु॒त॒ आ॒त्मनः॑ । आ॒त्मनोना᳚व्रस्काय । अना᳚व्रस्काय॒ गच्छ॑ति । अना᳚व्रस्का॒येत्यना᳚-व्र॒स्का॒य॒ । गच्छ॑ति॒ श्रिय᳚म् । श्रिय॒म्प्र । प्र प॒शून् । प॒शूना᳚प्नोति । आ॒प्नो॒ति॒ यः । य ए॒वम् । ए॒वँव्वेद॑ । वेद॑ शु॒क्रम् । शु॒क्रन्ते᳚ । ते शु॒क्रेण॑ । शु॒क्रेण॑ क्रीणामि । क्री॒णा॒मीति॑ । इत्या॑ह । आ॒ह॒ य॒था॒य॒जुः । य॒था॒य॒जु॒रे॒व । य॒था॒य॒जुरिति॑ यथा-य॒जुः । ए॒वैतत् । ए॒तद्दे॒वाः । दे॒वा वै । वै येन॑ । येन॒ हिर॑ण्येन । हिर॑ण्येन॒ सोम᳚म् । सोम॒मक्री॑णन्न् । अक्री॑ण॒न्तत् । तद॑भी॒षहा᳚ । अ॒भी॒षहा॒ पुनः॑ । अ॒भी॒षहेत्य॑भि-सहा᳚ । पुन॒रा । आद॑दत । अ॒द॒द॒त॒ कः । को हि । हि तेज॑सा । तेज॑सा विक्रे॒ष्यते᳚ । वि॒क्रे॒ष्यत॒ इति॑ । वि॒क्रे॒ष्यत॒ इति॑ वि-क्रे॒ष्यते᳚ । इति॒ येन॑ । येन॒ हिर॑ण्येन । हिर॑ण्येन॒ सोम᳚म् (68)।  
सोम॑ङ्क्रीणी॒यात् । क्री॒णी॒यात्तत् । तद॑भी॒षहा᳚ । अ॒भी॒षहा॒ पुनः॑ । अ॒भी॒षहेत्य॑भि- सहा᳚ । पुन॒रा । आ द॑दीत । द॒दीत॒ तेजः॑ । तेज॑ ए॒व । ए॒वात्मन्न् । आ॒त्मन्ध॑त्ते । ध॒त्ते॒ऽस्मे । अ॒स्मे ज्योतिः॑ । अ॒स्मे इत्य॒स्मे । ज्योति॑स्सोमविक्र॒यिणि॑ । सो॒म॒वि॒क्र॒यणि॒ तमः॑ । सो॒म॒वि॒क्र॒यीणीति॑ सोम-वि॒क्र॒यिणि॑ । तम॒ इति॑ । इत्या॑ह । आ॒ह॒ ज्योतिः॑ । ज्योति॑रे॒व । ए॒व यज॑माने । यज॑माने दधाति । द॒धा॒ति॒ तम॑सा । तम॑सा सोमविक्र॒यीण᳚म् । सो॒म॒वि॒क्र॒यिण॑मर्पयति । सो॒म॒वि॒क्र॒यिण॒मिति॑ सोम-वि॒क्र॒यिण᳚म् । अ॒र्प॒य॒ति॒ यत् । यदनु॑पग्रथ्य । अनु॑पग्रथ्य ह॒न्यात् । अनु॑पग्र॒थ्येत्यनु॑प-ग्र॒थ्य॒ । ह॒न्याद्द॑न्द॒शूकाः᳚ । द॒न्द॒शूका॒स्ताम् । ताꣳ समा᳚म् । समाꣳ॑ स॒र्पाः । स॒र्पास्स्युः॑ । स्यु॒रि॒दम् । इ॒दम॒हम् । अ॒हꣳ स॒र्पाणा᳚म् । स॒र्पाणा᳚न्दन्द॒शूका॑नाम् । द॒न्द॒शूका॑नाङ्ग्री॒वाः । ग्री॒वा उप॑ । उप॑ ग्रथ्नामि । ग्र॒थ्ना॒मीति॑ । इत्या॑ह । आ॒हाद॑न्दशूकाः । अद॑न्दशूका॒स्ताम् । ताꣳ समा᳚म् । समाꣳ॑ स॒र्पाः । स॒र्पाभ॑वन्ति । भ॒व॒न्ति॒ तम॑सा । तम॑सा सोमविक्र॒यिण᳚म् । सो॒म॒वि॒क्र॒यिणँ॑व्विध्यति । सो॒म॒वि॒क्र॒यिण॒मिति॑ सोम वि॒क्र॒यिण᳚म् । वि॒ध्य॒ति॒ स्वान॑ । स्वान॒ भ्राज॑ (69)।  
"भ्राजेति॑ । इत्या॑ह । आ॒है॒ ते । ए॒ते वै । वा अ॒मुष्मिन्न्॑ । अ॒मुष्मि॑न्लो॒के । लो॒के सोम᳚म् । सोम॑मरख्षन्न् । अ॒र॒ख्ष॒न्तेभ्यः॑ । तेभ्योऽधि॑ । अधि॒ सोम᳚म् । सोम॒मा । आऽह॑रन्न् । अ॒ह॒र॒न्॒, यत् । यदे॒तेभ्यः॑ । ए॒तेभ्य॑ स्सोम॒क्रय॑णान् । सो॒म॒क्रय॑णा॒न्न । सो॒म॒क्रय॑णा॒निति॑ सोम-क्रय॑णान् । नानु॑दि॒शेत् । अ॒नु॒दि॒शेदक्री॑तः । अ॒नु॒दि॒शेदित्य॑नु-दि॒शेत् । अक्री॑तोस्य । अ॒स्य॒ सोमः॑ । सोम॑स्स्यात् । स्या॒न्न । नास्य॑ । अ॒स्यै॒ते । ए॒ते॑ऽमुष्मिन्न्॑ । अ॒मुष्मि॑न्लो॒के । लो॒के सोम᳚म् । सोमꣳ॑ रख्षेयुः । र॒ख्षे॒यु॒र्यत् । यदे॒तेभ्यः॑ । ए॒तेभ्य॑स्सोम॒क्रय॑णान् । सो॒म॒क्रय॑णा॒ननुदि॒शति॑ । सो॒म॒क्रय॑णा॒निति॑ सोम-क्रय॑णान् । अ॒नु॒दि॒शति॑ क्री॒तः । अ॒नु॒दि॒शतीत्य॑नु-दि॒शति॑ । क्री॒तो᳚ऽस्य । अ॒स्य॒ सोमः॑ । सोमो॑ भवति । भ॒व॒त्ये॒ते । ए॒ते᳚ऽस्य । अ॒स्या॒मु॒ष्मिन्॑ । अ॒मुष्मि॑न्लो॒के । लो॒के सोम᳚म् । सोमꣳ॑ रख्षन्ति । र॒ख्ष॒न्तीति॑ रख्षन्ति (70) ॥"  
वा॒रु॒णो वै । वै क्री॒तः । क्री॒तस्सोमः॑ । सोम॒ उप॑नद्धः । उप॑नद्धो मि॒त्रः । उप॑नद्ध॒ इत्युप॑-न॒द्धः॒ । मि॒त्रो नः॑ । न॒ आ । एहि॑ । इ॒हि॒ सुमि॑त्रधाः । सुमि॑त्रधा॒ इति॑ । सुमि॑त्रधा॒ इति॒ सुमि॑त्र-धाः॒ । इत्या॑ह । आ॒ह॒ शान्त्यै᳚ । शान्त्या॒ इन्द्र॑स्य । इन्द्र॑स्यो॒रुम् । ऊ॒रुमा । आ वि॑श । वि॒श॒ दख्षि॑णम् । दख्षि॑ण॒मिति॑ । इत्या॑ह । आ॒ह॒ दे॒वाः । दे॒वा वै । वै यम् । यꣳ सोम᳚म् । सोम॒मक्री॑णन्न् । अक्री॑ण॒न्तम् । तमिन्द्र॑स्य । इन्द्र॑स्यो॒रौ । उ॒रौ दख्षि॑णे । दख्षि॑ण॒ आ । आ सा॑दयन्न् । अ॒सा॒द॒य॒न्ने॒षः । ए॒ष खलु॑ । खलु॒ वै । वा ए॒तर्‌हि॑ । ए॒तर्हीन्द्रः॑ । इन्द्रो॒ यः । यो यज॑ते । यज॑ते॒ तस्मा᳚त् । तस्मा॑दे॒वम् । ए॒वमा॑ह । आ॒होत् । उदायु॑षा । आयु॑षा स्वा॒युषा᳚ । स्वा॒युषेति॑ । स्वा॒युषेति॑ सु-आ॒युषा᳚ । इत्या॑ह । आ॒ह॒ दे॒वताः᳚ । दे॒वता॑ ए॒व । ए॒वान्वा॒रभ्य॑ । अ॒न्वा॒रभ्योत् । अ॒न्वा॒रभ्येत्य॑नु-आ॒रभ्य॑ । उत्ति॑ष्ठति (71)।  
ति॒ष्ठ॒त्यु॒रु । उ॒र्व॑न्तरि॑ख्षम् । अ॒न्तरि॑ख्ष॒मनु॑ । अन्वि॑हि । इ॒हीति॑ । इत्या॑ह । आ॒हा॒न्त॒रि॒ख्ष॒दे॒व॒त्यः॑ । अ॒न्त॒रि॒ख्ष॒दे॒व॒त्यो॑ हि । अ॒न्त॒रि॒ख्ष॒दे॒व॒त्य॑ इत्य॑न्तरिख्ष-दे॒व॒त्यः॑ । ह्ये॒तर्‌हि॑ । ए॒तर्‌हि॒ सोमः॑ । सोमोऽदि॑त्याः । अदि॑त्या॒स्सदः॑ । सदो॑ऽसि । अ॒स्यदि॑त्याः । अदि॑त्या॒स्सदः॑ । सद॒ आ । आसी॑द । सी॒देति॑ । इत्या॑ह । आ॒ह॒ य॒था॒य॒जुः । य॒था॒य॒जुरे॒व । य॒था॒य॒जुरिति॑ यथा-य॒जुः । ए॒वैतत् । ए॒तद्वि । वि वै । वा ए॑नम् । ए॒न॒मे॒तत् । ए॒तद॑र्धयति । अ॒र्ध॒य॒ति॒ यत् । यद्वा॑रु॒णम् । वा॒रु॒णꣳ सन्त᳚म् । सन्त॑म्मै॒त्रम् । मै॒त्रङ्क॒रोति॑ । क॒रोति॑ वारु॒ण्या । वा॒रु॒ण्यर्चा । *ऋ॒चा सा॑दयति । आसा॑दयति । सा॒द॒य॒ति॒ स्वया᳚ । स्वयै॒व । ए॒वैन᳚म् । ए॒न॒न्दे॒वत॑या । दे॒वत॑या॒ सम् । सम॑र्धयति । अ॒र्ध॒य॒ति॒ वास॑सा । वास॑सा प॒र्यान॑ह्यति । प॒र्यान॑ह्यति सर्वदेव॒त्य᳚म् । प॒र्यान॑ह्य॒तीति॑ परि-आन॑ह्यति । स॒र्व॒दे॒वत्यँ॑व्वै । स॒र्व॒दे॒वत्य॑मिति॑ सर्व-दे॒व॒त्य᳚म् । वै वासः॑ । वास॒ सर्वा॑भिः । सर्वा॑भिरे॒व । ए॒वैन᳚म् (72)।  
। ए॒न॒न्दे॒वता॑भिः । दे॒वता॑भि॒स्सम् । सम॑र्धयति । अ॒र्ध॒य॒त्यथो᳚ । अथो॒ रख्ष॑साम् । अथो॒ इत्यथो᳚ । रख्षसा॒मप॑हत्यै । अप॑हत्यै॒ वने॑षु । अप॑हत्या॒ इत्यप॑-ह॒त्यै॒ । वने॑षु॒ वि । व्य॑न्तरि॑ख्षम् । अ॒न्तरि॑ख्षन्ततान । त॒ता॒नेति॑ । इत्या॑ह । आ॒ह॒ वने॑षु । वने॑षु॒ हि । हि वि । व्य॑न्तरि॑ख्षम् । अ॒न्तरि॑ख्षन्त॒तान॑ । त॒तान॒ वाज᳚म् । वाज॒मर्व॑थ्सु । अर्व॒थ्स्विति॑ । अर्व॒थ्स्वित्यर्व॑त्-सु॒ । इत्या॑ह । आ॒ह॒ वाज᳚म् । वाज॒ꣳ॒ हि । ह्य॒र्वथ्सु॑ । अ॒र्व॒थ्सु॒ पयः॑ । अर्व॒थ्स्वित्यर्व॑त्-सु॒ । पयो॑ अघ्नि॒यासु॑ । अ॒घ्नि॒यास्विति॑ । इत्या॑ह । आ॒ह॒ पयः॑ । पयो॒ हि । ह्य॑घ्नियासु॑ । अ॒घ्नि॒यासु॑ हृ॒थ्सु । हृ॒थ्सु हि । क्र॒तु॒मिति॑ । इत्या॑ह । आ॒ह॒ हृ॒थ्सु । हृ॒थ्स्विति॑ हृत्-सु । हि क्रतु᳚म् । हृ॒थ्स्विति॑ हृत्-सु । हृ॒थ्सु क्रतु᳚म् । क्रतुँ॒व्वरु॑णः । वरु॑णो वि॒ख्षु । वि॒ख्ष्व॑ग्निम् । अ॒ग्निमिति॑ । इत्या॑ह । आ॒ह॒ वरु॑णः । वरु॑णो॒ हि । हि वि॒ख्षु । वि॒ख्ष्व॑ग्निम् । अ॒ग्निन्दि॒वि । दि॒वि सूर्य᳚म् । सूर्य॒मिति॑। (73)  
इत्या॑ह। आ॒ह॒ दि॒वि । दि॒वि हि । हि सूर्य᳚म् । सूर्य॒ꣳ॒ सोम᳚म् । सोम॒मद्रौ᳚ । अद्रा॒विति॑ । इत्या॑ह । आ॒ह॒ ग्रावा॑णः । ग्रावा॑णो॒ वै । वा अद्र॑यः । अद्र॑य॒स्तेषु॑ । तेषु॒ वै । वा ए॒षः । ए॒ष सोम᳚म् । सोम॑न्दधाति । द॒धा॒ति॒ यः । यो यज॑ते । यज॑ते॒ तस्मा᳚त् । तस्मा॑दे॒वम् । ए॒वमा॑ह । आ॒होत् । उदु॑ । उ॒त्यम् । त्यञ्जा॒तवे॑दसम् । जा॒तवे॑दस॒मिति॑ । जा॒तवे॑दस॒मिति॑ जा॒त-वे॒द॒स॒म्॒ । इति॑ सौ॒र्या । सौ॒र्यर्चा । ऋ॒चा कृ॑ष्णाजि॒नम् । कृ॒ष्णा॒जि॒नम्प्र॒त्यान॑ह्यति । कृ॒ष्णा॒जि॒नमिति॑ कृष्ण-अ॒जि॒नम् । प्र॒त्यान॑ह्यति॒ रख्ष॑साम् । प्र॒त्यान॑ह्य॒तीति॑ प्रति-आन॑ह्यति । रख्ष॑सा॒मप॑हत्यै । अप॑हत्या॒ उस्रौ᳚ । अप॑हत्या॒ इत्यप॑-ह॒त्यै॒ । उस्रा॒ वा । एत॑म् । इ॒त॒न्धू॒र॒षा॒हौ॒ । धू॒र्॒षा॒हा॒विति॑ । धू॒र्॒षा॒-हाविति॑ धूः-सा॒हौ॒ । इत्या॑ह । आ॒ह॒ य॒था॒य॒जुः । य॒था॒य॒जु॒रे॒व । य॒था॒य॒जुरिति॑ यथा-य॒जुः । ए॒वैतत् । ए॒तत्प्र । प्र च्य॑वस्व । च्य॒व॒स्व॒ भु॒वः॒ । भु॒व॒स्प॒ते॒ । प॒त॒ इति॑ । इत्या॑ह । आ॒ह॒ भू॒ताना᳚म् । भू॒ताना॒ꣳ॒ हि (74)।ह्ये॑षः।  
ए॒ष पतिः॑। पति॒र्विश्वा॑नि । विश्वा᳚न्य॒भि । अ॒भि धामा॑नि । धामा॒नीति॑ । इत्या॑ह । आ॒ह॒ विश्वा॑नि । विश्वा॑नि॒ हि । ह्ये॑षः । ए॒षो॑ऽभि । अ॒भि धामा॑नि । धामा॑नि प्र॒च्यव॑ते । प्र॒च्यव॑ते॒ मा । प्र॒च्य॑वत॒ इति॑ प्र-च्यव॑ते । मा त्वा᳚ । त्वा॒ प॒रि॒प॒री । प॒रि॒प॒री वि॑दत् । प॒रि॒प॒रीति॑ परि-प॒री । वि॒द॒दिति॑ । इत्या॑ह । आ॒ह॒ यत् । य दे॒व । ए॒वादः । अ॒दस्सोम᳚म् । सोम॑माह्रि॒यमा॑णम् । आ॒ह्रि॒यमा॑णङ्गन्ध॒र्वः । आ॒ह्रि॒यमा॑ण॒मित्या᳚-ह्रि॒यमा॑णम् । ग॒न्ध॒र्वो वि॒श्वाव॑सुः । वि॒श्वाव॑सु प॒र्यमु॑ष्णात् । वि॒श्वाव॑सु॒रिति॑ वि॒श्व-व॒सुः॒ । प॒र्यमु॑ष्णा॒त्तस्मा᳚त् । प॒र्यमु॑ष्णा॒दिति॑ परि-अमु॑ष्णात् । तस्मा॑दे॒वम् । ए॒वमा॑ह । आहाप॑रिमोषाय । अप॑रिमोषा॒य यज॑मानस्य । अप॑रिमोषा॒येत्यप॑रि-मो॒षा॒य॒ । यज॑मानस्य स्व॒स्त्यय॑नी । स्व॒स्त्यय॑न्यसि । स्व॒स्त्यय॒नीति॑ स्वस्ति-अय॑नी । अ॒सीति॑ । इत्या॑ह । आ॒ह॒ यज॑मानस्य । यज॑मानस्यै॒व । ए॒वैषः । ए॒ष य॒ज्ञस्य॑ । य॒ज्ञस्या᳚न्वार॒म्भः । अ॒न्वा॒र॒म्भोऽन॑वच्छित्यै । अ॒न्वा॒र॒म्भ इत्य॑नु-आ॒र॒म्भः । अन॑वच्छित्यै॒ वरु॑णः । अन॑वच्छित्या॒ इत्यन॑व-छि॒त्यै॒ । वरु॑णो॒ वै । वा ए॒षः । ए॒ष यज॑मानम् । यज॑मानम॒भि । अ॒भ्या । ऐति॑ । ए॒ति॒ यत् ।यत्क्री॒तः (75)।  
क्री॒तस्सोमः॑ । सोम॒ उप॑नद्धः । उप॑नद्धो॒ नमः॑ । उप॒नद्ध॒ इत्युप॑-न॒द्धः॒ । नमो॑ मि॒त्रस्य॑ । मि॒त्रस्य॒ वरु॑णस्य । वरु॑णस्य॒ चख्ष॑से । चख्ष॑स॒ इति॑ । इत्या॑ह । आ॒ह॒ शान्त्यै᳚ । शान्त्या॒ आ । आ सोम᳚म् । सोमँ॒व्वह॑न्ति । वह॑न्त्य॒ग्निना᳚ । अ॒ग्निना॒ प्रति॑ । प्रति॑ तिष्ठते । ति॒ष्ठ॒ते॒ तौ । तौ स॒म्भव॑न्तौ । स॒म्भव॑न्तौ॒ यज॑मानम् । स॒म्भव॑न्ता॒विति॑ सम्-भव॑न्तौ । यज॑मानम॒भि । अ॒भि सम् । सम्भ॑वतः । भ॒व॒त॒ᳶ पु॒रा । पु॒रा खलु॑ । खलु॒ वाव । वावैषः । ए॒ष मेधा॑य । मेधा॑या॒त्मान᳚म् । आ॒त्मान॑मा॒रभ्य॑ । आ॒रभ्य॑ चरति । आ॒रभ्येत्या᳚-रभ्य॑ । च॒र॒ति॒ यः । यो दी᳚ख्षि॒तः । दी॒ख्षि॒तो यत् । यद॑ग्नीषो॒मीय᳚म् । अ॒ग्नी॒षो॒मीय॑म्प॒शुम् । अ॒ग्नी॒षो॒मीय॒मित्य॑ग्नी-सो॒मीय᳚म् । प॒शुमा॒लभ॑ते । आ॒लभ॑त आत्मनि॒ष्क्रय॑णः । आ॒लभ॑त॒ इत्या᳚-लभ॑ते । आ॒त्म॒नि॒ष्क्रय॑ण ए॒व । आ॒त्म॒नि॒ष्क्रय॑ण॒ इत्या᳚त्म-नि॒ष्क्रय॑णः । ए॒वास्य॑ । अ॒स्य॒ सः । स तस्मा᳚त् । तस्मा॒त्तस्य॑ । तस्य॒ न । नाश्य᳚म् । आ॒श्य॑म्पुरुषनि॒ष्क्रय॑णः । पु॒रु॒ष॒नि॒ष्क्रय॑ण इव । पु॒रु॒ष॒नि॒ष्क्रय॑ण॒ इति॑ पुरुष-नि॒ष्क्रय॑णः । इ॒व॒ हि । ह्यथो᳚ । अथो॒ खलु॑ । अथो॒ इत्यथो᳚ । खल्वा॑हुः । आ॒हु॒र॒ग्नीषोमा᳚भ्याम् । अ॒ग्नीषोमा᳚भ्याँ॒व्वै । अ॒ग्नीषोमा᳚भ्या॒मित्य॒ग्नी-सोमा᳚भ्याम् । वा इन्द्रः॑ । इन्द्रो॑ वृ॒त्रम् । वृ॒त्रम॑हन् । अ॒ह॒न्निति॑ । इति॒ यत् । यद॑ग्नीषो॒मीय᳚म् । अ॒ग्नी॒षो॒मीय॑म्प॒शुम् । अ॒ग्नी॒षो॒मीय॒मित्य॑ग्नी-सो॒मीय᳚म् । प॒शुमा॒लभ॑ते । आ॒लभ॑ते॒ वार्त्र॑घ्नः । आ॒लभ॑त॒ इत्या᳚-लभ॑ते । वार्त्र॑घ्न ए॒व । वार्त्र॑घ्न॒ इति॒ वार्त्र॑-घ्नः॒ । ए॒वास्य॑ । अ॒स्य॒ सः । स तस्मा᳚त् । तस्मा॑दु । उवा॒श्य᳚म् । आ॒श्यँ॑व्वारु॒ण्या । वा॒रु॒ण्यर्चा । ऋ॒चा परि॑ । परि॑ चरति । च॒र॒ति॒ स्वया᳚ । स्वयै॒व । ए॒वैन᳚म् । ए॒न॒न्दे॒वत॑या । दे॒वत॑या॒ परि॑ । परि॑ चरति । च॒र॒तीति॑ चरति (76) ॥  
