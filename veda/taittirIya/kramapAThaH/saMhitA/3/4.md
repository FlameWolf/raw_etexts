

  
वि वै । वा ए॒तस्य॑ । ए॒तस्य॑ य॒ज्ञः । य॒ज्ञ ऋ॑ध्यते । ऋ॒ध्य॒ते॒ यस्य॑ । यस्य॑ ह॒विः । ह॒विर॑ति॒रिच्य॑ते । अ॒ति॒रिच्य॑ते॒ सूर्यः॑ । अ॒ति॒रिच्य॑त॒ इत्य॑ति-रिच्य॑ते । सूर्यो॑ दे॒वः । दे॒वो दि॑वि॒षद्भ्यः॑ । दि॒वि॒षद्भ्य॒ इति॑ । दि॒वि॒षद्भ्य॒ इति॑ दिवि॒षत्-भ्यः॒ । इत्या॑ह । आ॒ह॒ बृह॒स्पति॑ना । बृह॒स्पति॑ना च । चै॒व । ए॒वास्य॑ । अ॒स्य॒ प्र॒जाप॑तिना । प्र॒जाप॑तिना च । प्र॒जाप॑ति॒नेति॑ प्र॒जा-प॒ति॒ना॒ । च॒ य॒ज्ञस्य॑ । य॒ज्ञस्य॒ व्यृ॑द्धम् । व्यृ॑द्ध॒मपि॑ । व्यृ॑द्ध॒मिति॒ वि-ऋ॒द्ध॒म्॒ । अपि॑ वपति । व॒प॒ति॒ रख्षाꣳ॑सि । रख्षाꣳ॑सि॒ वै । वा ए॒तत् । ए॒तत्प॒शुम् । प॒शुꣳ स॑चन्ते । स॒च॒न्ते॒ यत् । यदे॑कदेव॒त्यः॑ । ए॒क॒दे॒व॒त्य॑ आल॑ब्धः । ए॒क॒दे॒व॒त्य॑ इत्ये॑क-दे॒व॒त्यः॑ । आल॑ब्धो॒ भूयान्॑ । आल॑ब्ध॒ इत्या-ल॒ब्धः॒ । भूया॒न्भव॑ति । भव॑ति॒ यस्याः᳚ । यस्या᳚स्ते । ते॒ हरि॑तः । हरि॑तो॒ गर्भः॑ । गर्भ॒ इति॑ । इत्या॑ह । आ॒ह॒ दे॒व॒त्रा । दे॒व॒त्रैव । दे॒व॒त्रेति॑ देव-त्रा । ए॒वैना᳚म् । ए॒ना॒ङ्ग॒म॒य॒ति॒ । ग॒म॒य॒ति॒ रख्ष॑साम् । रख्ष॑सा॒मप॑हत्यै । अप॑हत्या॒ आ । अप॑हत्या॒ इत्यप॑-ह॒त्यै॒ । आ व॑र्तन । व॒र्त॒न॒ व॒र्त॒य॒ । व॒र्त॒येति॑ । इत्या॑ह । आ॒ह॒ ब्रह्म॑णा । (1)  
ब्रह्म॑णै॒व । ए॒वैन᳚म् । ए॒न॒मा । आ व॑र्तयति । व॒र्त॒य॒ति॒ वि । वि ते᳚ । ते॒ भि॒न॒द्मि॒ । भि॒न॒द्मि॒ त॒क॒रीम् । त॒क॒रीमिति॑ । इत्या॑ह । आ॒ह॒ य॒था॒य॒जुः । य॒था॒य॒जुरे॒व । य॒था॒य॒जुरिति॑ यथा-य॒जुः । ए॒वैतत् । ए॒तदु॑रुद्र॒फ्सः । उ॒रु॒द्र॒फ्सो वि॒श्वरू॑पः । उ॒रु॒द्र॒फ्स इत्यु॑रु-द्र॒फ्सः । वि॒श्वरू॑प॒ इन्दुः॑ । वि॒श्वरू॑प॒ इति॑ वि॒श्व-रू॒पः॒ । इन्दु॒रिति॑ । इत्या॑ह । आ॒ह॒ प्र॒जा । प्र॒जा वै । प्र॒जेति॑ प्र-जा । वै प॒शवः॑ । प॒शव॒ इन्दुः॑ । इन्दु॑ᳶ प्र॒जया᳚ । प्र॒जयै॒व । प्र॒जयेति॑ प्र-जया᳚ । ए॒वैन᳚म् । ए॒न॒म्प॒शुभिः॑ । प॒शुभि॒स्सम् । प॒शुभि॒रति॑ प॒शु-भिः॒ । सम॑र्धयति । अ॒र्ध॒य॒ति॒ दिव᳚म् । दिवँ॒व्वै । वै य॒ज्ञस्य॑ । य॒ज्ञस्य॒ व्यृ॑द्धम् । व्यृ॑द्धङ्गच्छति । व्यृ॑द्ध॒मिति॒ वि-ऋ॒द्ध॒म्॒ । ग॒च्छ॒ति॒ पृ॒थि॒वीम् । पृ॒थि॒वीमति॑रिक्तम् । अति॑रिक्त॒न्तत् । अति॑रिक्त॒मित्यति॑-रि॒क्त॒म्॒ । तद्यत् । यन्न । न श॒मये᳚त् । श॒मये॒दार्ति᳚म् । आर्ति॒मा । आर्च्छे᳚त् । ऋ॒च्छे॒द्यज॑मानः । यज॑मानो म॒ही । म॒ही द्यौः । द्यौᳶ पृ॑थि॒वी । पृ॒थि॒वी च॑ । च॒ नः॒ । न॒ इति॑ । इत्या॑ह । (2)।  
आ॒ह॒ द्यावा॑पृथि॒वीभ्या᳚म् । द्यावा॑पृथि॒वीभ्या॑मे॒व । द्यावा॑पृथि॒वीभ्या॒मिति॒ द्यावा᳚-पृ॒थि॒वीभ्या᳚म् । ए॒व य॒ज्ञस्य॑ । य॒ज्ञस्य॒ व्यृ॑द्धम् । व्यृ॑द्धञ्च । व्यृ॑द्ध॒मिति॒ वि-ऋ॒द्ध॒म्॒ । चाति॑रिक्तम् । अति॑रिक्तञ्च । अति॑रिक्त॒मित्यति॑-रि॒क्त॒म्॒ । च॒ श॒म॒य॒ति॒ । श॒म॒य॒ति॒ न । नार्ति᳚म् । आर्ति॒मा । आर्च्छ॑ति । ऋ॒च्छ॒ति॒ यज॑मानः । यज॑मानो॒ भस्म॑ना । भस्म॑ना॒ऽभि । अ॒भि सम् । समू॑हति । ऊ॒ह॒ति॒ स्व॒गाकृ॑त्यै । स्व॒गाकृ॑त्या॒ अथो᳚ । स्व॒गाकृ॑त्या॒ इति॑ स्व॒गा-कृ॒त्यै॒ । अथो॑ अ॒नयोः᳚ । अथो॒ इत्यथो᳚ । अ॒नयो॒र्वै । वा ए॒षः । ए॒ष गर्भः॑ । गर्भो॒ऽनयोः᳚ । अ॒नयो॑रे॒व । ए॒वैन᳚म् । ए॒न॒न्द॒धा॒ति॒ । द॒धा॒ति॒ यत् । यद॑व॒द्येत् । अ॒व॒द्येदति॑ । अ॒व॒द्येदित्य॑व-द्येत् । अति॒ तत् । तद्रे॑चयेत् । रे॒च॒ये॒द्यत् । यन्न । नाव॒द्येत् । अ॒व॒द्येत्प॒शोः । अ॒व॒द्येदित्य॑व-द्येत् । प॒शोराल॑ब्धस्य । आल॑ब्धस्य॒ न । आल॑ब्ध॒स्येत्या-ल॒ब्ध॒स्य॒ । नाऽव॑ । अव॑ द्येत् । द्ये॒त्पु॒रस्ता᳚त् । पु॒रस्ता॒न्नाभ्याः᳚ । नाभ्या॑ अ॒न्यत् । अ॒न्यद॑व॒द्येत् । अ॒व॒द्येदु॒परि॑ष्टात् । अ॒व॒द्येदित्य॑व-द्येत् । उ॒परि॑ष्टाद॒न्यत् । अ॒न्यत्पु॒रस्ता᳚त् । पु॒रस्ता॒द्वै । वै नाभ्यै᳚ । नाभ्यै᳚ प्रा॒णः । (3)।  
। प्रा॒ण उ॒परि॑ष्टात् । प्रा॒ण इति॑ प्र-अ॒नः । उ॒परि॑ष्टादपा॒नः । अ॒पा॒नो यावान्॑ । अ॒पा॒न इत्य॑प-अ॒नः । यावा॑ने॒व । ए॒व प॒शुः । प॒शुस्तस्य॑ । तस्याव॑ । अव॑ द्यति । द्य॒ति॒ विष्ण॑वे । विष्ण॑वे शिपिवि॒ष्टाय॑ । शि॒पि॒वि॒ष्टाय॑ जुहोति । शि॒पि॒वि॒ष्टायेति॑ शिपि-वि॒ष्टाय॑ । जु॒हो॒ति॒ यत् । यद्वै । वै य॒ज्ञस्य॑ । य॒ज्ञस्या॑ति॒रिच्य॑ते । अ॒ति॒रिच्य॑ते॒ यः । अ॒ति॒रिच्य॑त॒ इत्य॑ति-रिच्य॑ते । यᳶ प॒शोः । प॒शोर्भू॒मा । भू॒मा या । या पुष्टिः॑ । पुष्टि॒स्तत् । तद्विष्णुः॑ । विष्णु॑श्शिपिवि॒ष्टः । शि॒पि॒वि॒ष्टोऽति॑रिक्ते । शि॒पि॒वि॒ष्ट इति॑ शिपि-वि॒ष्टः । अति॑रिक्त ए॒व । अति॑रिक्त॒ इत्यति॑-रि॒क्ते॒ । ए॒वाति॑रिक्तम् । अति॑रिक्तन्दधाति । अति॑रिक्त॒मित्यति॑-रि॒क्त॒म्॒ । द॒धा॒त्यति॑रिक्तस्य । अति॑रिक्तस्य॒ शान्त्यै᳚ । अति॑रिक्त॒स्येत्यति॑-रि॒क्त॒स्य॒ । शान्त्या॑ अ॒ष्टाप्रू᳚ट् । अ॒ष्टाप्रू॒ड्ढिर॑ण्यम् । अ॒ष्टाप्रू॒डित्य॒ष्टा-प्रू॒ट्॒ । हिर॑ण्य॒न्दख्षि॑णा । दख्षि॑णा॒ऽष्टाप॑दी । अ॒ष्टाप॑दी॒ हि । अ॒ष्टाप॒दीत्य॒ष्टा-प॒दी॒ । ह्ये॑षा । ए॒षाऽऽत्मा । आ॒त्मा न॑व॒मः । न॒व॒मᳶ प॒शोः । प॒शोराप्त्यै᳚ । आप्त्या॑ अन्तरको॒शे । अ॒न्त॒र॒को॒श उ॒ष्णीषे॑ण । अ॒न्त॒र॒को॒श इत्य॑न्तर-को॒शे । उ॒ष्णीषे॒णावि॑ष्टितम् । आवि॑ष्टितम्भवति । आवि॑ष्टित॒मित्या-वि॒ष्टि॒त॒म्॒ । भ॒व॒त्ये॒वम् । ए॒वमि॑व । इ॒व॒ हि । हि प॒शुः । प॒शु॒रुल्ब᳚म् । उल्ब॑मिव । इ॒व॒ चर्म॑ । चर्मे॑व । इ॒व॒ मा॒ꣳ॒सम् । मा॒ꣳ॒समि॑व । इ॒वास्थि॑ । अस्थी॑व । इ॒व॒ यावान्॑ । यावा॑ने॒व । ए॒व प॒शुः । प॒शुस्तम् । तमा॒प्त्वा । आ॒प्त्वाऽव॑ । अव॑ रुन्धे । रु॒न्धे॒ यस्य॑ । यस्यै॒षा । ए॒षा य॒ज्ञे । य॒ज्ञे प्राय॑श्चित्तिः । प्राय॑श्चित्तिᳶ क्रि॒यते᳚ । क्रि॒यत॑ इ॒ष्ट्वा । इ॒ष्ट्वा वसी॑यान् । वसी॑यान्भवति । भ॒व॒तीति॑ भवति ॥ (4) ॥1॥  
आ वा॑यो । वा॒यो॒ भू॒ष॒ । वा॒यो॒ इति॑ वायो । भू॒ष॒ शु॒चि॒पाः॒ । शु॒चि॒पा॒ उप॑ । शु॒चि॒पा॒ इति॑ शुचि-पाः॒ । उप॑ नः । नस्स॒हस्र᳚म् । स॒हस्र॑न्ते । ते॒ नि॒युतः॑ । नि॒युतो॑ विश्ववार । नि॒युत॒ इति॑ नि-युतः॑ । वि॒श्व॒वा॒रेति॑ विश्व-वा॒र॒ ॥ उपो॑ ते । उपो॒ इत्युपो᳚ । ते॒ अन्धः॑ । अन्धो॒ मद्य᳚म् । मद्य॑मयामि । अ॒या॒मि॒ यस्य॑ । यस्य॑ देव । दे॒व॒ द॒धि॒षे । द॒धि॒षे पू᳚र्व॒पेय᳚म् । पू॒र्व॒पेय॒मिति॑ पूर्व-पेय᳚म् ॥ आकू᳚त्यै त्वा । आकू᳚त्या॒ इत्या-कू॒त्यै॒ । त्वा॒ कामा॑य । कामा॑य त्वा । त्वा॒ स॒मृधे᳚ । स॒मृधे᳚ त्वा । स॒मृध॒ इति॑ सम्-ऋधे᳚ । त्वा॒ कि॒क्कि॒टा । कि॒क्कि॒टा ते᳚ । ते॒ मनः॑ । मन॑ᳶ प्र॒जाप॑तये । प्र॒जाप॑तये॒ स्वाहा᳚ । प्र॒जाप॑तय॒ इति॑ प्र॒जा-प॒त॒ये॒ । स्वाहा॑ किक्कि॒टा । कि॒क्कि॒टा ते᳚ । ते॒ प्रा॒णम् । प्रा॒णँव्वा॒यवे᳚ । प्रा॒णमिति॑ प्र-अ॒नम् । वा॒यवे॒ स्वाहा᳚ । स्वाहा॑ किक्कि॒टा । कि॒क्कि॒टा ते᳚ । ते॒ चख्षुः॑ । चख्षु॒स्सूर्या॑य । सूर्या॑य॒ स्वाहा᳚ । स्वाहा॑ किक्कि॒टा । कि॒क्कि॒टा ते᳚ । ते॒ श्रोत्र᳚म् । श्रोत्र॒न्द्यावा॑पृथि॒वीभ्या᳚म् । द्यावा॑पृथि॒वीभ्या॒ꣳ॒ स्वाहा᳚ । द्यावा॑पृथि॒वीभ्या॒मिति॒ द्यावा᳚-पृ॒थि॒वीभ्या᳚म् । स्वाहा॑ किक्कि॒टा । कि॒क्कि॒टा ते᳚ । ते॒ वाच᳚म् । वाच॒ꣳ॒ सर॑स्वत्यै । सर॑स्वत्यै॒ स्वाहा᳚ । स्वाहा॒ त्वम् । (5)  
त्वन्तु॒रीया᳚ । तु॒रीया॑ व॒शिनी᳚ । व॒शिनी॑ व॒शा । व॒शाऽसि॑ । अ॒सि॒ स॒कृत् । स॒कृद्यत् । यत्त्वा᳚ । त्वा॒ मन॑सा । मन॑सा॒ गर्भः॑ । गर्भ॒ आ । आऽश॑यत् । अश॑य॒दित्यश॑यत् ॥ व॒शा त्वम् । त्वँव्व॒शिनी᳚ । व॒शिनी॑ गच्छ । ग॒च्छ॒ दे॒वान् । दे॒वान्थ्स॒त्याः । स॒त्यास्स॑न्तु । स॒न्तु॒ यज॑मानस्य । यज॑मानस्य॒ कामाः॑ । कामा॒ इति॒ कामाः॑ ॥ अ॒जाऽसि॑ । अ॒सि॒ र॒यि॒ष्ठा । र॒यि॒ष्ठा पृ॑थि॒व्याम् । र॒यि॒ष्ठेति॑ रयि-स्था । पृ॒थि॒व्याꣳ सी॑द । सी॒दो॒र्ध्वा । ऊ॒र्ध्वान्तरि॑ख्षम् । अ॒न्तरि॑ख्ष॒मुप॑ । उप॑ तिष्ठस्व । ति॒ष्ठ॒स्व॒ दि॒वि । दि॒वि ते᳚ । ते॒ बृ॒हत् । बृ॒हद्भाः । भा इति॒ भाः ॥ तन्तु॑न्त॒न्वन्न् । त॒न्वन्रज॑सः । रज॑सो भा॒नुम् । भा॒नुमनु॑ । अन्वि॑हि । इ॒हि॒ ज्योति॑ष्मतः । ज्योति॑ष्मतᳶ प॒थः । प॒थो र॑ख्ष । र॒ख्ष॒ धि॒या । धि॒या कृ॒तान् । कृ॒तानिति॑ कृ॒तान् ॥ अ॒नु॒ल्ब॒णँव्व॑यत । व॒य॒त॒ जोगु॑वाम् । जोगु॑वा॒मपः॑ । अपो॒ मनुः॑ । मनु॑र्भव । भ॒व॒ ज॒नय॑ । ज॒नया॒ दैव्य᳚म् । दैव्य॒ञ्जन᳚म् । जन॒मिति॒ जन᳚म् ॥ मन॑सो ह॒विः । ह॒विर॑सि । अ॒सि॒ प्र॒जाप॑तेः । प्र॒जाप॑ते॒र्वर्णः॑ । प्र॒जाप॑ते॒रिति॑ प्र॒जा-प॒तेः॒ । वर्णो॒ गात्रा॑णाम् । गात्रा॑णान्ते । ते॒ गा॒त्र॒भाजः॑ । गा॒त्र॒भाजो॑ भूयास्म । गा॒त्र॒भाज॒ इति॑ गात्र-भाजः॑ । भू॒या॒स्मेति॑ भूयास्म ॥ (6)  
इ॒मे वै । इ॒मे इती॒मे । वै स॒ह । स॒हास्ता᳚म् । आ॒स्ता॒न्ते । ते वा॒युः । ते इति॒ ते । वा॒युर्वि । व्य॑वात् । अ॒वा॒त्ते । ते गर्भ᳚म् । ते इति॒ ते । गर्भ॑मदधाताम् । अ॒द॒धा॒ता॒न्तम् । तꣳ सोमः॑ । सोम॒ᳶ प्र । प्राज॑नयत् । अ॒ज॒न॒य॒द॒ग्निः । अ॒ग्निर॑ग्रसत । अ॒ग्र॒स॒त॒ सः । स ए॒तम् । ए॒तम्प्र॒जा॑पतिः । प्र॒जाप॑तिराग्ने॒यम् । प्र॒जाप॑ति॒रिति॑ प्र॒जा-प॒तिः॒ । आ॒ग्ने॒यम॒ष्टाक॑पालम् । अ॒ष्टाक॑पालमपश्यत् । अ॒ष्टाक॑पाल॒मित्य॒ष्टा-क॒पा॒ल॒म्॒ । अ॒प॒श्य॒त्तम् । तन्निः । निर॑वपत् । अ॒व॒प॒त्तेन॑ । तेनै॒व । ए॒वैना᳚म् । ए॒ना॒म॒ग्नेः । अ॒ग्नेरधि॑ । अधि॒ निः । निर॑क्रीणात् । अ॒क्री॒णा॒त्तस्मा᳚त् । तस्मा॒दपि॑ । अप्य॑न्यदेव॒त्या᳚म् । अ॒न्य॒दे॒व॒त्या॑मा॒लभ॑मानः । अ॒न्य॒दे॒व॒त्या॑मित्य॑न्य-दे॒व॒त्या᳚म् । आ॒लभ॑मान आग्ने॒यम् । आ॒लभ॑मान॒ इत्या᳚-लभ॑मानः । आ॒ग्ने॒यम॒ष्टाक॑पालम् । अ॒ष्टाक॑पालम्पु॒रस्ता᳚त् । अ॒ष्टाक॑पाल॒मित्य॒ष्टा-क॒पा॒ल॒म्॒ । पु॒रस्ता॒न्निः । निर्व॑पेत् । व॒पे॒द॒ग्नेः । अ॒ग्नेरे॒व । ए॒वैना᳚म् । ए॒ना॒मधि॑ । अधि॑ नि॒ष्क्रीय॑ । नि॒ष्क्रीया । नि॒ष्क्रीयेति॑ निः-क्रीय॑ । आ ल॑भते । ल॒भ॒ते॒ यत् । यद्वा॒युः । (7)।  
वा॒युर्व्यवा᳚त् । व्यवा॒त्तस्मा᳚त् । व्यवा॒दिति॑ वि-अवा᳚त् । तस्मा᳚द्वाय॒व्या᳚ । वा॒य॒व्या॑ यत् । यदि॒मे । इ॒मे गर्भ᳚म् । इ॒मे इती॒मे । गर्भ॒मद॑धाताम् । अद॑धाता॒न्तस्मा᳚त् । तस्मा᳚द्द्यावापृथि॒व्या᳚ । द्या॒वा॒पृ॒थि॒व्या॑ यत् । द्या॒वा॒पृ॒थि॒व्येति॑ द्यावा-पृ॒थि॒व्या᳚ । यथ्सोमः॑ । सोम॒ᳶ प्र । प्राज॑नयत् । अज॑नयद॒ग्निः । अ॒ग्निरग्र॑सत । अग्र॑सत॒ तस्मा᳚त् । तस्मा॑दग्नीषो॒मीया᳚ । अ॒ग्नी॒षो॒मीया॒ यत् । अ॒ग्नी॒षो॒मीयेत्य॑ग्नी-सो॒मीया᳚ । यद॒नयोः᳚ । अ॒नयो᳚र्विय॒त्योः । वि॒य॒त्योर्वाक् । वि॒य॒त्योरिति॑ वि-य॒त्योः । वागव॑दत् । अव॑द॒त्तस्मा᳚त् । तस्मा᳚थ्सारस्व॒ती । सा॒र॒स्व॒ती यत् । यत्प्र॒जाप॑तिः । प्र॒जाप॑तिर॒ग्नेः । प्र॒जाप॑ति॒रिति॑ प्र॒जा-प॒तिः॒ । अ॒ग्नेरधि॑ । अधि॑ नि॒रक्री॑णात् । नि॒रक्री॑णा॒त्तस्मा᳚त् । नि॒रक्री॑णा॒दिति॑ निः-अक्री॑णात् । तस्मा᳚त्प्राजाप॒त्या । प्रा॒जा॒प॒त्या सा । प्रा॒जा॒प॒त्येति॑ प्राजा-प॒त्या । सा वै । वा ए॒षा । ए॒षा स॑र्वदेव॒त्या᳚ । स॒र्व॒दे॒व॒त्या॑ यत् । स॒र्व॒दे॒व॒त्येति॑ सर्व-दे॒व॒त्या᳚ । यद॒जा । अ॒जा व॒शा । व॒शा वा॑य॒व्या᳚म् । वा॒य॒व्या॑मा । आ ल॑भेत । ल॒भे॒त॒ भूति॑कामः । भूति॑कामो वा॒युः । भूति॑काम॒ इति॒ भूति॑-का॒मः॒ । वा॒युर्वै । वै ख्षेपि॑ष्ठा । ख्षेपि॑ष्ठा दे॒वता᳚ । दे॒वता॑ वा॒युम् । वा॒युमे॒व । ए॒व स्वेन॑ । स्वेन॑ भाग॒धेये॑न । (8)  
भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वैन᳚म् । ए॒न॒म्भूति᳚म् । भूति॑ङ्गमयति । ग॒म॒य॒ति॒ द्या॒वा॒पृ॒थिव्या᳚म् । द्या॒वा॒पृ॒थि॒व्या॑मा । द्या॒वा॒पृ॒थि॒व्या॑मिति॑ द्यावा-पृ॒थि॒व्या᳚म् । आ ल॑भेत । ल॒भे॒त॒ कृ॒षमा॑णः । कृ॒षमा॑णᳶ प्रति॒ष्ठाका॑मः । प्र॒ति॒ष्ठाका॑मो दि॒वः । प्र॒ति॒ष्ठाका॑म॒ इति॑ प्रति॒ष्ठा-का॒मः॒ । दि॒व ए॒व । ए॒वास्मै᳚ । अ॒स्मै॒ प॒र्जन्यः॑ । प॒र्जन्यो॑ वर्‌षति । व॒र्॒ष॒ति॒ वि । व्य॑स्याम् । अ॒स्यामोष॑धयः । ओष॑धयो रोहन्ति । रो॒ह॒न्ति॒ स॒मर्धु॑कम् । स॒मर्धु॑कमस्य । स॒मर्धु॑क॒मिति॑ सम्-अर्धु॑कम् । अ॒स्य॒ स॒स्यम् । स॒स्यम्भ॑वति । भ॒व॒त्य॒ग्नी॒षो॒मीया᳚म् । अ॒ग्नी॒षो॒मीया॒मा । अ॒ग्नी॒षो॒मीया॒मित्य॑ग्नी-सो॒मीया᳚म् । आ ल॑भेत । ल॒भे॒त॒ यः । यᳶ का॒मये॑त । का॒मये॒तान्न॑वान् । अन्न॑वानन्ना॒दः । अन्न॑वा॒नित्यन्न॑-वा॒न्॒ । अ॒न्ना॒दस्स्या᳚म् । अ॒न्ना॒द इत्य॑न्न-अ॒दः । स्या॒मिति॑ । इत्य॒ग्निना᳚ । अ॒ग्निनै॒व । ए॒वान्न᳚म् । अन्न॒मव॑ । अव॑ रुन्धे । रु॒न्धे॒ सोमे॑न । सोमे॑ना॒न्नाद्य᳚म् । अ॒न्नाद्य॒मन्न॑वान् । अ॒न्नाद्य॒मित्य॑न्न-अद्य᳚म् । अन्न॑वाने॒व । अन्न॑वा॒नित्यन्न॑-वा॒न्॒ । ए॒वान्ना॒दः । अ॒न्ना॒दो भ॑वति । अ॒न्ना॒द इत्य॑न्न-अ॒दः । भ॒व॒ति॒ सा॒र॒स्व॒तीम् । सा॒र॒स्व॒तीमा । आ ल॑भेत । ल॒भे॒त॒ यः । य ई᳚श्व॒रः । (9) ।  
ई॒श्व॒रो वा॒चः । वा॒चो वदि॑तोः । वदि॑तो॒स्सन्न् । सन्वाच᳚म् । वाच॒न्न । न वदे᳚त् । वदे॒द्वाक् । वाग्वै । वै सर॑स्वती । सर॑स्वती॒ सर॑स्वतीम् । सर॑स्वतीमे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सा । सैव । ए॒वास्मिन्न्॑ । अ॒स्मि॒न्वाच᳚म् । वाच॑न्दधाति । द॒धा॒ति॒ प्रा॒जा॒प॒त्याम् । प्रा॒जा॒प॒त्यामा । प्रा॒जा॒प॒त्यामिति॑ प्राजा-प॒त्याम् । आ ल॑भेत । ल॒भे॒त॒ यः । यᳶ का॒मये॑त । का॒मये॒तान॑भिजितम् । अन॑भिजितम॒भि । अन॑भिजित॒मित्यन॑भि-जि॒त॒म्॒ । अ॒भि ज॑येयम् । ज॒ये॒य॒मिति॑ । इति॑ प्र॒जाप॑तिः । प्र॒जाप॑ति॒स्सर्वाः᳚ । प्र॒जाप॑ति॒रिति॑ प्र॒जा-प॒तिः॒ । सर्वा॑ दे॒वताः᳚ । दे॒वता॑ दे॒वता॑भिः । दे॒वता॑भिरे॒व । ए॒वान॑भिजितम् । अन॑भिजितम॒भि । अन॑भिजित॒मित्यन॑भि-जि॒त॒म्॒ । अ॒भि ज॑यति । ज॒य॒ति॒ वा॒य॒व्य॑या । वा॒य॒व्य॑यो॒पाक॑रोति । उ॒पाक॑रोति वा॒योः । उ॒पाक॑रो॒तीत्यु॑प-आक॑रोति । वा॒योरे॒व । ए॒वैना᳚म् । ए॒ना॒म॒व॒रुध्य॑ । अ॒व॒रुध्या । अ॒व॒रुध्येत्य॑व-रुध्य॑ । आ ल॑भते । ल॒भ॒त॒ आकू᳚त्यै । आकू᳚त्यै त्वा । आकू᳚त्या॒ इत्या-कू॒त्यै॒ । त्वा॒ कामा॑य । कामा॑य त्वा । त्वेति॑ । (10) ।  
। इत्या॑ह । आ॒ह॒ य॒था॒य॒जुः । य॒था॒य॒जुरे॒व । य॒था॒य॒जुरिति॑ यथा-य॒जुः । ए॒वैतत् । ए॒तत्कि॑क्किटा॒कार᳚म् । कि॒क्कि॒टा॒कार॑ञ्जुहोति । कि॒क्कि॒टा॒कार॒मिति॑ किक्किटा-कार᳚म् । जु॒हो॒ति॒ कि॒क्कि॒टा॒का॒रेण॑ । कि॒क्कि॒टा॒का॒रेण॒ वै । कि॒क्कि॒टा॒का॒रेणेति॑ किक्किटा-का॒रेण॑ । वै ग्रा॒म्याः । ग्रा॒म्याᳶ प॒शवः॑ । प॒शवो॑ रमन्ते । र॒म॒न्ते॒ प्र । प्रार॒ण्याः । आ॒र॒ण्याᳶ प॑तन्ति । प॒त॒न्ति॒ यत् । यत्कि॑क्किटा॒कार᳚म् । कि॒क्कि॒टा॒कार॑ञ्जु॒होति॑ । कि॒क्कि॒टा॒कार॒मिति॑ किक्किटा-कार᳚म् । जु॒होति॑ ग्रा॒म्याणा᳚म् । ग्रा॒म्याणा᳚म्पशू॒नाम् । प॒शू॒नान्धृत्यै᳚ । धृत्यै॒ पर्य॑ग्नौ । पर्य॑ग्नौ क्रि॒यमा॑णे । पर्य॑ग्ना॒विति॒ परि॑-अ॒ग्नौ॒ । क्रि॒यमा॑णे जुहोति । जु॒हो॒ति॒ जीव॑न्तीम् । जीव॑न्तीमे॒व । ए॒वैना᳚म् । ए॒ना॒ꣳ॒ सु॒व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कङ्ग॑मयति । ग॒म॒य॒ति॒ त्वम् । त्वन्तु॒रीया᳚ । तु॒रीया॑ व॒शिनी᳚ । व॒शिनी॑ व॒शा । व॒शाऽसि॑ । अ॒सीति॑ । इत्या॑ह । आ॒ह॒ दे॒व॒त्रा । दे॒व॒त्रैव । दे॒व॒त्रेति॑ देव-त्रा । ए॒वैना᳚म् । ए॒ना॒ङ्ग॒म॒य॒ति॒ । ग॒म॒य॒ति॒ स॒त्याः । स॒त्यास्स॑न्तु । स॒न्तु॒ यज॑मानस्य । यज॑मानस्य॒ कामाः᳚ । कामा॒ इति॑ । इत्या॑ह । आ॒है॒षः । ए॒ष वै । वै कामः॑ । कामो॒ यज॑मानस्य । (11)  
। यज॑मानस्य॒ यत् । यदना᳚र्तः । अना᳚र्त उ॒दृच᳚म् । उ॒दृच॒ङ्गच्छ॑ति । उ॒दृच॒मित्यु॑त्-ऋच᳚म् । गच्छ॑ति॒ तस्मा᳚त् । तस्मा॑दे॒वम् । ए॒वमा॑ह । आ॒हा॒ऽजा । अ॒जाऽसि॑ । अ॒सि॒ र॒यि॒ष्ठा । र॒यि॒ष्ठेति॑ । र॒यि॒ष्ठेति॑ रयि-स्था । इत्या॑ह । आ॒है॒षु । ए॒ष्वे॑व । ए॒वैना᳚म् । ए॒नाँ॒ल्लो॒केषु॑ । लो॒केषु॒ प्रति॑ । प्रति॑ ष्ठापयति । स्था॒प॒य॒ति॒ दि॒वि । दि॒वि ते᳚ । ते॒ बृ॒हत् । बृ॒हद्भाः । भा इति॑ । इत्या॑ह । आ॒ह॒ सु॒व॒र्गे । सु॒व॒र्ग ए॒व । सु॒व॒र्ग इति॑ सुवः-गे । ए॒वास्मै᳚ । अ॒स्मै॒ लो॒के । लो॒के ज्योतिः॑ । ज्योति॑र्दधाति । द॒धा॒ति॒ तन्तु᳚म् । तन्तु॑न्त॒न्वन्न् । त॒न्वन्रज॑सः । रज॑सो भा॒नुम् । भा॒नुमनु॑ । अन्वि॑हि । इ॒हीति॑ । इत्या॑ह । आ॒हे॒मान् । इ॒माने॒व । ए॒वास्मै᳚ । अ॒स्मै॒ लो॒कान् । लो॒काञ्ज्योति॑ष्मतः । ज्योति॑ष्मतᳶ करोति । क॒रो॒त्य॒नु॒ल्ब॒णम् । अ॒नु॒ल्ब॒णँव्व॑यत । व॒य॒त॒ जोगु॑वाम् । जोगु॑वा॒मपः॑ । अप॒ इति॑ । इत्या॑ह । (12)  
आ॒ह॒ यत् । यदे॒व । ए॒व य॒ज्ञे । य॒ज्ञ उ॒ल्बण᳚म् । उ॒ल्बण॑ङ्क्रि॒यते᳚ । क्रि॒यते॒ तस्य॑ । तस्यै॒व । ए॒वैषा । ए॒षा शान्तिः॑ । शान्ति॒र्मनुः॑ । मनु॑र्भव । भ॒व॒ ज॒नय॑ । ज॒नया॒ दैव्य᳚म् । दैव्य॒ञ्जन᳚म् । जन॒मिति॑ । इत्या॑ह । आ॒ह॒ मा॒न॒व्यः॑ । मा॒न॒व्यो॑ वै । वै प्र॒जाः । प्र॒जास्ताः । प्र॒जा इति॑ प्र-जाः । ता ए॒व । ए॒वाद्याः᳚ । आ॒द्याः᳚ कुरुते । कु॒रु॒ते॒ मन॑सः । मन॑सो ह॒विः । ह॒विर॑सि । अ॒सीति॑ । इत्या॑ह । आ॒ह॒ स्व॒गाकृ॑त्यै । स्व॒गाकृ॑त्यै॒ गात्रा॑णाम् । स्व॒गाकृ॑त्या॒ इति॑ स्व॒गा-कृ॒त्यै॒ । गात्रा॑णान्ते । ते॒ गा॒त्र॒भाजः॑ । गा॒त्र॒भाजो॑ भूयास्म । गा॒त्र॒भाज॒ इति॑ गात्र-भाजः॑ । भू॒या॒स्मेति॑ । इत्या॑ह । आ॒हा॒शिष᳚म् । आ॒शिष॑मे॒व । आ॒शिष॒मित्या᳚-शिष᳚म् । ए॒वैताम् । ए॒तामा । आ शा᳚स्ते । शा॒स्ते॒ तस्यै᳚ । तस्यै॒ वै । वा ए॒तस्याः᳚ । ए॒तस्या॒ एक᳚म् । एक॑मे॒व । ए॒वादे॑वयजनम् । अदे॑वयजनँ॒य्यत् । अदे॑वयजन॒मित्यदे॑व-य॒ज॒न॒म्॒ । यदाल॑ब्धायाम् । आल॑ब्धायाम॒भ्रः । आल॑ब्धाया॒मित्या-ल॒ब्धा॒या॒म्॒ । अ॒भ्रो भव॑ति । (13)।  
। भव॑ति॒ यत् । यदाल॑ब्धायाम् । आल॑ब्धायाम॒भ्रः । आल॑ब्धाया॒मित्या-ल॒ब्धा॒या॒म्॒ । अ॒भ्रस्स्यात् । स्याद॒फ्सु । अ॒फ्सु वा᳚ । अ॒फ्स्वित्य॑प्-सु । वा॒ प्र॒वे॒शये᳚त् । प्र॒वे॒शये॒थ्सर्वा᳚म् । प्र॒वे॒शये॒दिति॑ प्र-वे॒शये᳚त् । सर्वाँ᳚व्वा । वा॒ प्र । प्राश्ञी॑यात् । अ॒श्ञी॒या॒द्यत् । यद॒फ्सु । अ॒फ्सु प्र॑वे॒शये᳚त् । अ॒फ्स्वित्य॑प्-सु । प्र॒वे॒शये᳚द्यज्ञवेश॒सम् । प्र॒वे॒शये॒दिति॑ प्र-वे॒शये᳚त् । य॒ज्ञ॒वे॒श॒सङ्कु॑र्यात् । य॒ज्ञ॒वे॒श॒समिति॑ यज्ञ-वे॒श॒सम् । कु॒र्या॒थ्सर्वा᳚म् । सर्वा॑मे॒व । ए॒व प्र । प्राश्ञी॑यात् । अ॒श्ञी॒या॒दि॒न्द्रि॒यम् । इ॒न्द्रि॒यमे॒व । ए॒वात्मन्न् । आ॒त्मन्ध॑त्ते । ध॒त्ते॒ सा । सा वै । वा ए॒षा । ए॒षा त्र॑या॒णाम् । त्र॒या॒णामे॒व । ए॒वाव॑रुद्धा । अव॑रुद्धा सँव्वथ्सर॒सदः॑ । अव॑रु॒द्धेत्यव॑-रु॒द्धा॒ । सँ॒व्व॒थ्स॒र॒सद॑स्सहस्रया॒जिनः॑ । सँ॒व्व॒थ्स॒र॒सद॒ इति॑ सँव्वथ्सर-सदः॑ । स॒ह॒स्र॒या॒जिनो॑ गृहमे॒धिनः॑ । स॒ह॒स्र॒या॒जिन॒ इति॑ सहस्र-या॒जिनः॑ । गृ॒ह॒मे॒धिन॒स्ते । गृ॒ह॒मे॒धिन॒ इति॑ गृह-मे॒धिनः॑ । त ए॒व । ए॒वैतया᳚ । ए॒तया॑ यजेरन्न् । य॒जे॒र॒न्तेषा᳚म् । तेषा॑मे॒व । ए॒वैषा । ए॒षाऽऽप्ता । आ॒प्तेत्या॒प्ता ॥ (14) ॥3॥  
"चि॒त्तञ्च॑ । च॒ चित्तिः॑ । चित्ति॑श्च । चाकू॑तम् । आकू॑तञ्च । आकू॑त॒मित्या-कू॒त॒म्॒ । चाकू॑तिः । आकू॑तिश्च । आकू॑ति॒रित्या-कू॒तिः॒ । च॒ विज्ञा॑तम् । विज्ञा॑तञ्च । विज्ञा॑त॒मिति॒ वि-ज्ञा॒त॒म्॒ । च॒ वि॒ज्ञान᳚म् । वि॒ज्ञान॑ञ्च । वि॒ज्ञान॒मिति॑ वि-ज्ञान᳚म् । च॒ मनः॑ । मन॑श्च । च॒ शक्व॑रीः । शक्व॑रीश्च । च॒ दर्‌शः॑ । दर्‌श॑श्च । च॒ पू॒र्णमा॑सः । पू॒र्णमा॑सश्च । पू॒र्णमा॑स॒ इति॑ पू॒र्ण-मा॒सः॒ । च॒ बृ॒हत् । बृ॒हच्च॑ । च॒ र॒थ॒न्त॒रम् । र॒थ॒न्त॒रञ्च॑ । र॒थ॒न्त॒रमिति॑ रथं-त॒रम् । च॒ प्र॒जाप॑तिः । प्र॒जाप॑ति॒र्जयान्॑ । प्र॒जाप॑ति॒रिति॑ प्र॒जा-प॒तिः॒ । जया॒निन्द्रा॑य । इन्दा॒॑य वृष्णे᳚ । वृष्णे॒ प्र । प्राय॑च्छत् । अ॒य॒च्छ॒दु॒ग्रः । उ॒ग्रᳶ पृ॑त॒नाज्ये॑षु । पृ॒त॒नाज्ये॑षु॒ तस्मै᳚ । तस्मै॒ विशः॑ । विश॒स्सम् । सम॑नमन्त । अ॒न॒म॒न्त॒ सर्वाः᳚ । सर्वा॒स्सः । स उ॒ग्रः । उ॒ग्रस्सः । स हि । हि हव्यः॑ । हव्यो॑ ब॒भूव॑ । ब॒भूव॑ देवासु॒राः । दे॒वा॒सु॒रास्सँय्य॑त्ताः । दे॒वा॒सु॒रा इति॑ देव-अ॒सु॒राः । सँय्य॑त्ता आसन्न् । सँय्य॑त्ता॒ इति॒ सं-य॒त्ताः॒ । आ॒स॒न्थ्सः । स इन्द्रः॑ । इन्द्र॑ᳶ प्र॒जाप॑तिम् । प्र॒जाप॑ति॒मुप॑ । प्र॒जाप॑ति॒मिति॑ प्र॒जा-प॒ति॒म्॒ । उपा॑धावत् । अ॒धा॒व॒त्तस्मै᳚ । तस्मा॑ ए॒तान् । ए॒ताञ्जयान्॑ । जया॒न्प्र । प्राय॑च्छत् । अ॒य॒च्छ॒त्तान् । तान॑जुहोत् । अ॒जु॒हो॒त्ततः॑ । ततो॒ वै । वै दे॒वाः । दे॒वा असु॑रान् । असु॑रानजयन्न् । अ॒ज॒य॒न्॒, यत् । यदज॑यन्न् । अज॑य॒न्तत् । तज्जया॑नाम् । जया॑नाञ्जय॒त्वम् । ज॒य॒त्वꣵ स्पर्ध॑मानेन । ज॒य॒त्वमिति॑ जय-त्वम् । स्पर्ध॑मानेनै॒ते । ए॒ते हो॑त॒व्याः᳚ । हो॒त॒व्या॑ जय॑ति । जय॑त्ये॒व । ए॒व ताम् । ताम्पृत॑नाम् । पृत॑ना॒मिति॒ पृत॑नाम् ॥ (15) ॥4॥"  
अ॒ग्निर्भू॒ताना᳚म् । भू॒ताना॒मधि॑पतिः । अधि॑पति॒स्सः । अधि॑पति॒रित्यधि॑-प॒तिः॒ । स मा᳚ । मा॒ऽव॒तु॒ । अ॒व॒त्विन्द्रः॑ । इन्द्रो᳚ ज्ये॒ष्ठाना᳚म् । ज्ये॒ष्ठानाँ᳚य्य॒मः । य॒मᳶ पृ॑थि॒व्याः । पृ॒थि॒व्या वा॒युः । वा॒युर॒न्तरि॑ख्षस्य । अ॒न्तरि॑ख्षस्य॒ सूर्यः॑ । सूर्यो॑ दि॒वः । दि॒वश्च॒न्द्रमाः᳚ । च॒न्द्रमा॒ नख्ष॑त्राणाम् । नख्ष॑त्राणा॒म्बृह॒स्पतिः॑ । बृह॒स्पति॒र्ब्रह्म॑णः । ब्रह्म॑णो मि॒त्रः । मि॒त्रस्स॒त्याना᳚म् । स॒त्यानाँ॒व्वरु॑णः । वरु॑णो॒ऽपाम् । अ॒पाꣳ स॑मु॒द्रः । स॒मु॒द्रस्स्रो॒त्याना᳚म् । स्रो॒त्याना॒मन्न᳚म् । अन्न॒ꣳ॒ साम्रा᳚ज्यानाम् । साम्रा᳚ज्याना॒मधि॑पति । साम्रा᳚ज्याना॒मिति॒ सां-रा॒ज्या॒ना॒म्॒ । अधि॑पति॒ तत् । अधि॑प॒तीत्यधि॑-प॒ति॒ । तन्मा᳚ । मा॒ऽव॒तु॒ । अ॒व॒तु॒ सोमः॑ । सोम॒ ओष॑धीनाम् । ओष॑धीनाꣳ सवि॒ता । स॒वि॒ता प्र॑स॒वाना᳚म् । प्र॒स॒वानाꣳ॑ रु॒द्रः । प्र॒स॒वाना॒मिति॑ प्र-स॒वाना᳚म् । रु॒द्रᳶ प॑शू॒नाम् । प॒शू॒नान्त्वष्टा᳚ । त्वष्टा॑ रू॒पाणा᳚म् । रू॒पाणाँ॒व्विष्णुः॑ । विष्णु॒ᳶ पर्व॑तानाम् । पर्व॑तानाम्म॒रुतः॑ । म॒रुतो॑ ग॒णाना᳚म् । ग॒णाना॒मधि॑पतयः । अधि॑पतय॒स्ते । अधि॑पतय॒ इत्यधि॑-प॒त॒यः॒ । ते मा᳚ । मा॒ऽव॒न्तु॒ । अ॒व॒न्तु॒ पित॑रः । पित॑रᳶ पितामहाः । पि॒ता॒म॒हा॒ᳶ प॒रे॒ । प॒रे॒ऽव॒रे॒ । अ॒व॒रे॒ तताः᳚ । तता᳚स्ततामहाः । त॒ता॒म॒हा॒ इ॒ह । इ॒ह मा᳚ । मा॒ऽव॒त॒ । अ॒व॒तेत्य॑वत ॥ अ॒स्मिन्ब्रह्मन्न्॑ । ब्रह्म॑न्न॒स्मिन्न् । अ॒स्मिन्ख्ष॒त्रे । ख्ष॒त्रे᳚ऽस्याम् । अ॒स्यामा॒शिषि॑ । आ॒शिष्य॒स्याम् । आ॒शिषीत्या᳚-शिषि॑ । अ॒स्याम्पु॑रो॒धाया᳚म् । पु॒रो॒धाया॑म॒स्मिन्न् । पु॒रो॒धाया॒मिति॑ पुरः-धाया᳚म् । अ॒स्मिन्कर्मन्न्॑ । कर्म॑न्न॒स्याम् । अ॒स्यान्दे॒वहू᳚त्याम् । दे॒वहू᳚त्या॒मिति॑ दे॒व-हू॒त्या॒म्॒ ॥ (16) ॥5॥  
दे॒वा वै । वै यत् । यद्य॒ज्ञे । य॒ज्ञेऽकु॑र्वत । अकु॑र्वत॒ तत् । तदसु॑राः । असु॑रा अकुर्वत । अ॒कु॒र्व॒त॒ ते । ते दे॒वाः । दे॒वा ए॒तान् । ए॒तान॑भ्याता॒नान् । अ॒भ्या॒ता॒नान॑पश्यन्न् । अ॒भ्या॒ता॒नानित्य॑भि-आ॒ता॒नान् । अ॒प॒श्य॒न्तान् । तान॒भ्यात॑न्वत । अ॒भ्यात॑न्वत॒ यत् । अ॒भ्यात॑न्व॒तेत्य॑भि-आत॑न्वत । यद्दे॒वाना᳚म् । दे॒वाना॒ङ्कर्म॑ । कर्मासी᳚त् । आसी॒दार्ध्य॑त । आर्ध्य॑त॒ तत् । तद्यत् । यदसु॑राणाम् । असु॑राणा॒न्न । न तत् । तदा᳚र्ध्यत । आ॒र्ध्य॒त॒ येन॑ । येन॒ कर्म॑णा । कर्म॒णेर्थ्से᳚त् । ईर्थ्से॒त्तत्र॑ । तत्र॑ होत॒व्याः᳚ । हो॒त॒व्या॑ ऋ॒ध्नोति॑ । ऋ॒ध्नोत्ये॒व । ए॒व तेन॑ । तेन॒ कर्म॑णा । कर्म॑णा॒ यत् । यद्विश्वे᳚ । विश्वे॑ दे॒वाः । दे॒वास्स॒मभ॑रन्न् । स॒मभ॑र॒न्तस्मा᳚त् । स॒मभ॑र॒न्निति॑ सम्-अभ॑रन्न् । तस्मा॑दभ्याता॒नाः । अ॒भ्या॒ता॒ना वै᳚श्वदे॒वाः । अ॒भ्या॒ता॒ना इत्य॑भि-आ॒ता॒नाः । वै॒श्व॒दे॒वा यत् । वै॒श्व॒दे॒वा इति॑ वैश्व-दे॒वाः । यत्प्र॒जाप॑तिः । प्र॒जाप॑ति॒र्जयान्॑ । प्र॒जाप॑ति॒रिति॑ प्र॒जा-प॒तिः॒ । जया॒न्प्र । प्राय॑च्छत् । अय॑च्छ॒त्तस्मा᳚त् । तस्मा॒ज्जयाः᳚ । जयाः᳚ प्राजाप॒त्याः । प्रा॒जा॒प॒त्या यत् । प्रा॒जा॒प॒त्या इति॑ प्राजा-प॒त्याः । (17)।  
यद्रा᳚ष्ट्र॒भृद्भिः॑ । रा॒ष्ट्र॒भृद्भी॑ रा॒ष्ट्रम् । रा॒ष्ट्र॒भृद्भि॒रिति॑ राष्ट्र॒भृत्-भिः॒ । रा॒ष्टमा । आऽद॑दत । अद॑दत॒ तत् । तद्रा᳚ष्ट्र॒भृता᳚म् । रा॒ष्ट्र॒भृताꣳ॑ राष्ट्रभृ॒त्त्वम् । रा॒ष्ट॒भृता॒मिति॑ राष्ट्र-भृता᳚म् । रा॒ष्ट्र॒भृ॒त्त्वन्ते । रा॒ष्ट॒भृ॒त्त्वमिति॑ राष्ट्रभृत्-त्वम् । ते दे॒वाः । दे॒वा अ॑भ्याता॒नैः । अ॒भ्या॒ता॒नैरसु॑रान् । अ॒भ्या॒ता॒नैरित्य॑भि-आ॒ता॒नैः । असु॑रान॒भ्यात॑न्वत । अ॒भ्यात॑न्वत॒ जयैः᳚ । अ॒भ्यात॑न्व॒तेत्य॑भि-आत॑न्वत । जयै॑रजयन्न् । अ॒ज॒य॒न्रा॒ष्ट्र॒भृद्भिः॑ । रा॒ष्ट्र॒भृद्भी॑ रा॒ष्ट्रम् । रा॒ष्ट्र॒भृद्भि॒रिति॑ राष्ट्र॒भृत्-भिः॒ । रा॒ष्ट्रमा । आऽद॑दत । अ॒द॒द॒त॒ यत् । यद्दे॒वाः । दे॒वा अ॑भ्याता॒नैः । अ॒भ्या॒ता॒नैरसु॑रान् । अ॒भ्या॒ता॒नैरित्य॑भि-आ॒ता॒नैः । असु॑रान॒भ्यात॑न्वत । अ॒भ्यात॑न्वत॒ तत् । अ॒भ्यात॑न्व॒तेत्य॑भि-आत॑न्वत । तद॑भ्याता॒नाना᳚म् । अ॒भ्या॒ता॒नाना॑मभ्यातान॒त्वम् । अ॒भ्या॒ता॒नाना॒मित्य॑भि-आ॒ता॒नाना᳚म् । अ॒भ्या॒ता॒न॒त्वँय्यत् । अ॒भ्या॒ता॒न॒त्वमित्य॑भ्यातान-त्वम् । यज्जयैः᳚ । जयै॒रज॑यन्न् । अज॑य॒न्तत् । तज्जया॑नाम् । जया॑नाञ्जय॒त्वम् । ज॒य॒त्वँय्यत् । ज॒य॒त्वमिति॑ जय-त्वम् । यद्रा᳚ष्ट्र॒भृद्भिः॑ । रा॒ष्ट्र॒भृद्भी॑ रा॒ष्ट्रम् । रा॒ष्ट्र॒भृद्भि॒रिति॑ राष्ट्र॒भृत्-भिः॒ । रा॒ष्ट्रमा । आऽद॑दत । अद॑दत॒ तत् । तद्रा᳚ष्ट्र॒भृता᳚म् । रा॒ष्ट्र॒भृताꣳ॑ राष्ट्रभृ॒त्वम् । रा॒ष्ट्र॒भृता॒मिति॑ राष्ट्र-भृता᳚म् । रा॒ष्ट॒भृ॒त्वन्ततः॑ । रा॒ष्ट्र॒भृ॒त्वमिति॑ राष्ट्रभृत्-त्वम् । ततो॑ दे॒वाः । दे॒वा अभ॑वन्न् । अभ॑व॒न्परा᳚ । पराऽसु॑राः । असु॑रा॒ यः । यो भ्रातृ॑व्यवान् । भ्रातृ॑व्यवा॒न्थ्स्यात् । भ्रातृ॑व्यवा॒निति॒ भ्रातृ॑व्य-वा॒न्॒ । स्याथ्सः । स ए॒तान् । ए॒ताञ्जु॑हुयात् । जु॒हु॒या॒द॒भ्या॒ता॒नैः । अ॒भ्या॒ता॒नैरे॒व । अ॒भ्या॒ता॒नैरित्य॑भि-आ॒ता॒नैः । ए॒व भ्रातृ॑व्यान् । भ्रातृ॑व्यान॒भ्यात॑नुते । अ॒भ्यात॑नुते॒ जयैः᳚ । अ॒भ्यात॑नुत॒ इत्य॑भि-आत॑नुते । जयै᳚र्जयति । ज॒य॒ति॒ रा॒ष्ट्र॒भृद्भिः॑ । रा॒ष्ट्र॒भृद्भी॑ रा॒ष्ट्रम् । रा॒ष्ट्र॒भृद्भि॒रिति॑ राष्ट्र॒भृत्-भिः॒ । रा॒ष्ट्रमा । आ द॑त्ते । द॒त्ते॒ भव॑ति । भव॑त्या॒त्मना᳚ । आ॒त्मना॒ परा᳚ । परा᳚ऽस्य । अ॒स्य॒ भ्रातृ॑व्यः । भ्रातृ॑व्यो भवति । भ॒व॒तीति॑ भवति ॥ (18) ॥  
ऋ॒ता॒षाडृ॒तधा॑मा । ऋ॒तधा॑मा॒ऽग्निः । ऋ॒तधा॒मेत्यृ॒त-धा॒मा॒ । अ॒ग्निर्ग॑न्ध॒र्वः । ग॒न्ध॒र्वस्तस्य॑ । तस्यौष॑धयः । ओष॑धयोऽफ्स॒रसः॑ । अ॒फ्स॒रस॒ ऊर्जः॑ । ऊर्जो॒ नाम॑ । नाम॒ सः । स इ॒दम् । इ॒दम्ब्रह्म॑ । ब्रह्म॑ ख्ष॒त्रम् । ख्ष॒त्रम्पा॑तु । पा॒तु॒ ताः । ता इ॒दम् । इ॒दम्ब्रह्म॑ । ब्रह्म॑ ख्ष॒त्रम् । ख्ष॒त्रम्पा᳚न्तु । पा॒न्तु॒ तस्मै᳚ । तस्मै॒ स्वाहा᳚ । स्वाहा॒ ताभ्यः॑ । ताभ्य॒स्स्वाहा᳚ । स्वाहा॑ सꣳहि॒तः । स॒ꣳ॒हि॒तो वि॒श्वसा॑मा । स॒ꣳ॒हि॒त इति॑ सं-हि॒तः । वि॒श्वसा॑मा॒ सूर्यः॑ । वि॒श्वसा॒मेति॑ वि॒श्व-सा॒मा॒ । सूर्यो॑ गन्ध॒र्वः । ग॒न्ध॒र्वस्तस्य॑ । तस्य॒ मरी॑चयः । मरी॑चयोऽफ्स॒रसः॑ । अ॒फ्स॒रस॑ आ॒युवः॑ । आ॒युव॑स्सुषु॒म्नः । आ॒युव॒ इत्या᳚-युवः॑ । सु॒षु॒म्नस्सूर्य॑रश्मिः । सु॒षु॒म्न इति॑ सु-सु॒म्नः । सूर्य॑रश्मिश्च॒न्द्रमाः᳚ । सूर्य॑रश्मि॒रिति॒ सूर्य॑-र॒श्मिः॒ । च॒न्द्रमा॑ गन्ध॒र्वः । ग॒न्ध॒र्वस्तस्य॑ । तस्य॒ नख्ष॑त्राणि । नख्ष॑त्राण्यफ्स॒रसः॑ । अ॒फ्स॒रसो॑ बे॒कुर॑यः । बे॒कुर॑यो भु॒ज्युः । भु॒ज्युस्सु॑प॒र्णः । सु॒प॒र्णो य॒ज्ञः । सु॒प॒र्ण इति॑ सु-प॒र्णः । य॒ज्ञो ग॑न्ध॒र्वः । ग॒न्ध॒र्वस्तस्य॑ । तस्य॒ दख्षि॑णाः । दख्षि॑णा अफ्स॒रसः॑ । अ॒फ्स॒रस॑स्स्त॒वाः । स्त॒वाᳶ प्र॒जाप॑तिः । प्र॒जाप॑तिर्वि॒श्वक॑र्मा । प्र॒जाप॑ति॒रिति॑ प्र॒जा-प॒तिः॒ । वि॒श्वक॑र्मा॒ मनः॑ । वि॒श्वक॒र्मेति॑ वि॒श्व-क॒र्मा॒ । मनो॑ गन्ध॒र्वः । (19)।  
। ग॒न्ध॒र्वस्तस्य॑ । तस्य॑र्ख्सा॒मानि॑ । ऋ॒ख्सा॒मान्य॑फ्स॒रसः॑ । ऋ॒ख्सा॒मानीत्यृ॑क्-सा॒मानि॑ । अ॒फ्स॒रसो॒ वह्न॑यः । वह्न॑य इषि॒रः । इ॒षि॒रो वि॒श्वव्य॑चाः । वि॒श्वव्य॑चा॒ वातः॑ । वि॒श्वव्य॑चा॒ इति॑ वि॒श्व-व्य॒चाः॒ । वातो॑ गन्ध॒र्वः । ग॒न्ध॒र्वस्तस्य॑ । तस्यापः॑ । आपो᳚ऽफ्स॒रसः॑ । अ॒फ्स॒रसो॑ मु॒दाः । मु॒दा भुव॑नस्य । भुव॑नस्य पते । प॒ते॒ यस्य॑ । यस्य॑ ते । त॒ उ॒परि॑ । उ॒परि॑ गृ॒हाः । गृ॒हा इ॒ह । इ॒ह च॑ । चेति॑ च ॥ स नः॑ । नो॒ रा॒स्व॒ । रा॒स्वाज्या॑निम् । अज्या॑निꣳ रा॒यः । रा॒यस्पोष᳚म् । पोषꣳ॑ सु॒वीर्य᳚म् । सु॒वीर्यꣳ॑ सँव्वथ्स॒रीणा᳚म् । सु॒वीर्य॒मिति॑ सु-वीर्य᳚म् । सँ॒व्व॒थ्स॒रीणाꣳ॑ स्व॒स्तिम् । सँ॒व्व॒थ्स॒रीणा॒मिति॑ सं-व॒थ्स॒रीणा᳚म् । स्व॒स्तिमिति॑ स्व॒स्तिम् ॥ प॒र॒मे॒ष्ठ्यधि॑पतिः । अधि॑पतिर्मृ॒त्युः । अधि॑पति॒रित्यधि॑-प॒तिः॒ । मृ॒त्युर्ग॑न्ध॒र्वः । ग॒न्ध॒र्वस्तस्य॑ । तस्य॒ विश्व᳚म् । विश्व॑मफ्स॒रसः॑ । अ॒फ्स॒रसो॒ भुवः॑ । भुव॑स्सुख्षि॒तिः । सु॒ख्षि॒तिस्सुभू॑तिः । सु॒ख्षि॒तिरिति॑ सु-ख्षि॒तिः । सुभू॑तिर्भद्र॒कृत् । सुभू॑ति॒रिति॒ सु-भू॒तिः॒ । भ॒द्र॒कृथ्सुव॑र्वान् । भ॒द्र॒कृदिति॑ भद्र-कृत् । सुव॑र्वान्प॒र्जन्यः॑ । सुव॑र्वा॒निति॒ सुवः॑-वा॒न्॒ । प॒र्जन्यो॑ गन्ध॒र्वः । ग॒न्ध॒र्वस्तस्य॑ । तस्य॑ वि॒द्युतः॑ । वि॒द्युतोऽ᳚फ्स॒रसः॑ । वि॒द्युत॒ इति॑ वि-द्युतः॑ । अ॒फ्स॒रसो॒ रुचः॑ । रुचो॑ दू॒रेहे॑तिः । दू॒रेहे॑तिरमृड॒यः । दू॒रेहे॑ति॒रिति॑ दू॒रे-हे॒तिः॒ । अ॒मृ॒ड॒यो मृ॒त्युः । (20)  
। मृ॒त्युर्ग॑न्ध॒र्वः । ग॒न्ध॒र्वस्तस्य॑ । तस्य॑ प्र॒जाः । प्र॒जा अ॑फ्स॒रसः॑ । प्र॒जा इति॑ प्र-जाः । अ॒फ्स॒रसो॑ भी॒रुवः॑ । भी॒रुव॒श्चारुः॑ । चारु॑ᳶ कृपणका॒शी । कृ॒प॒ण॒का॒शी कामः॑ । कृ॒प॒ण॒का॒शीति॑ कृपण-का॒शी । कामो॑ गन्ध॒र्वः । ग॒न्ध॒र्वस्तस्य॑ । तस्या॒धयः॑ । आ॒धयोऽ᳚फ्स॒रसः॑ । आ॒धय॒ इत्या᳚-धयः॑ । अ॒फ्स॒रस॑श्शो॒चय॑न्तीः । शो॒चय॑न्ती॒र्नाम॑ । नाम॒ सः । स इ॒दम् । इ॒दम्ब्रह्म॑ । ब्रह्म॑ ख्ष॒त्रम् । ख्ष॒त्रम्पा॑तु । पा॒तु॒ ताः । ता इ॒दम् । इ॒दम्ब्रह्म॑ । ब्रह्म॑ ख्ष॒त्रम् । ख्ष॒त्रम्पा᳚न्तु । पा॒न्तु॒ तस्मै᳚ । तस्मै॒ स्वाहा᳚ । स्वाहा॒ ताभ्यः॑ । ताभ्य॒स्स्वाहा᳚ । स्वाहा॒ सः । स नः॑ । नो॒ भु॒व॒न॒स्य॒ । भु॒व॒न॒स्य॒ प॒ते॒ । प॒ते॒ यस्य॑ । यस्य॑ ते । त॒ उ॒परि॑ । उ॒परि॑ गृ॒हाः । गृ॒हा इ॒ह । इ॒ह च॑ । चेति॑ च ॥ उ॒रु ब्रह्म॑णे । ब्रह्म॑णे॒ऽस्मै । अ॒स्मै ख्ष॒त्राय॑ । ख्ष॒त्राय॒ महि॑ । महि॒ शर्म॑ । शर्म॑ यच्छ । य॒च्छेति॑ यच्छ ॥ (21) ॥7॥  
रा॒ष्ट्रका॑माय होत॒व्याः᳚ । रा॒ष्ट्रका॑मा॒येति॑ रा॒ष्ट्र-का॒मा॒य॒ । हो॒त॒व्या॑ रा॒ष्ट्रम् । रा॒ष्ट्रँव्वै । वै रा᳚ष्ट्र॒भृतः॑ । रा॒ष्ट्र॒भृतो॑ रा॒ष्ट्रेण॑ । रा॒ष्ट्र॒भृत॒ इति॑ राष्ट्र-भृतः॑ । रा॒ष्ट्रेणै॒व । ए॒वास्मै᳚ । अ॒स्मै॒ रा॒ष्ट्रम् । रा॒ष्ट्रमव॑ । अव॑ रुन्धे । रु॒न्धे॒ रा॒ष्ट्रम् । रा॒ष्ट्रमे॒व । ए॒व भ॑वति । भ॒व॒त्या॒त्मने᳚ । आ॒त्मने॑ होत॒व्याः᳚ । हो॒त॒व्या॑ रा॒ष्ट्रम् । रा॒ष्ट्रँव्वै । वै रा᳚ष्ट्र॒भृतः॑ । रा॒ष्ट्र॒भृतो॑ रा॒ष्ट्रम् । रा॒ष्ट्र॒भृत॒ इति॑ राष्ट्र-भृतः॑ । रा॒ष्ट्रम्प्र॒जा । प्र॒जा रा॒ष्ट्रम् । प्र॒जेति॑ प्र-जा । रा॒ष्ट्रम्प॒शवः॑ । प॒शवो॑ रा॒ष्ट्रम् । रा॒ष्ट्रँय्यत् । यच्छ्रेष्ठः॑ । श्रेष्ठो॒ भव॑ति । भव॑ति रा॒ष्ट्रेण॑ । रा॒ष्ट्रेणै॒व । ए॒व रा॒ष्ट्रम् । रा॒ष्ट्रमव॑ । अव॑ रुन्धे । रुन्धे॒ वसि॑ष्ठः । वसि॑ष्ठस्समा॒नाना᳚म् । स॒मा॒नाना᳚म्भवति । भ॒व॒ति॒ ग्राम॑कामाय । ग्राम॑कामाय होत॒व्याः᳚ । ग्राम॑कामा॒येति॒ ग्राम॑-का॒मा॒य॒ । हो॒त॒व्या॑ रा॒ष्ट्रम् । रा॒ष्ट्रँव्वै । वै रा᳚ष्ट्र॒भृतः॑ । रा॒ष्ट्र॒भृतो॑ रा॒ष्ट्रम् । रा॒ष्ट्र॒भृत॒ इति॑ राष्ट्र-भृतः॑ । रा॒ष्ट्रꣳ स॑जा॒ताः । स॒जा॒ता रा॒ष्ट्रेण॑ । स॒जा॒ता इति॑ स-जा॒ताः । रा॒ष्ट्रेणै॒व । ए॒वास्मै᳚ । अ॒स्मै॒ रा॒ष्ट्रम् । रा॒ष्ट्रꣳ स॑जा॒तान् । स॒जा॒तानव॑ । स॒जा॒तानिति॑ स-जा॒तान् । अव॑ रुन्धे । रु॒न्धे॒ ग्रा॒मी । ग्रा॒म्ये॑व । (22) ।  
। ए॒व भ॑वति । भ॒व॒त्य॒धि॒देव॑ने । अ॒धि॒देव॑ने जुहोति । अ॒धि॒देव॑न॒ इत्य॑धि-देव॑ने । जु॒हो॒त्य॒धि॒देव॑ने । अ॒धि॒देव॑न ए॒व । अ॒धि॒देव॑न॒ इत्य॑धि-देव॑ने । ए॒वास्मै᳚ । अ॒स्मै॒ स॒जा॒तान् । स॒जा॒तानव॑ । स॒जा॒तानिति॑ स-जा॒तान् । अव॑ रुन्धे । रु॒न्धे॒ ते । त ए॑नम् । ए॒न॒मव॑रुद्धाः । अव॑रुद्धा॒ उप॑ । अव॑रुद्धा॒ इत्यव॑-रु॒द्धाः॒ । उप॑ तिष्ठन्ते । ति॒ष्ठ॒न्ते॒ र॒थ॒मु॒खे । र॒थ॒मु॒ख ओज॑स्कामस्य । र॒थ॒मु॒ख इति॑ रथ-मु॒खे । ओज॑स्कामस्य होत॒व्याः᳚ । ओज॑स्काम॒स्येत्योजः॑-का॒म॒स्य॒ । हो॒त॒व्या॑ ओजः॑ । ओजो॒ वै । वै रा᳚ष्ट्र॒भृतः॑ । रा॒ष्ट्र॒भृत॒ ओजः॑ । रा॒ष्ट्र॒भृत॒ इति॑ राष्ट्र-भृतः॑ । ओजो॒ रथः॑ । रथ॒ ओज॑सा । ओज॑सै॒व । ए॒वास्मै᳚ । अ॒स्मा॒ ओजः॑ । ओजोऽव॑ । अव॑ रुन्धे । रु॒न्ध॒ ओ॒ज॒स्वी । ओ॒ज॒स्व्ये॑व । ए॒व भ॑वति । भ॒व॒ति॒ यः । यो रा॒ष्ट्रात् । रा॒ष्ट्रादप॑भूतः । अप॑भूत॒स्स्यात् । अप॑भूत॒ इत्यप॑-भू॒तः॒ । स्यात्तस्मै᳚ । तस्मै॑ होत॒व्याः᳚ । हो॒त॒व्या॑ याव॑न्तः । याव॑न्तोऽस्य । अ॒स्य॒ रथाः᳚ । रथा॒स्स्युः । स्युस्तान् । तान्ब्रू॑यात् । ब्रू॒या॒द्यु॒ङ्ध्वम् । यु॒ङ्ध्वमिति॑ । इति॑ रा॒ष्ट्रम् । रा॒ष्ट्रमे॒व । ए॒वास्मै᳚ । अ॒स्मै॒ यु॒न॒क्ति॒ । यु॒न॒क्त्याहु॑तयः । (23)  
। आहु॑तयो॒ वै । आहु॑तय॒ इत्या-हु॒त॒यः॒ । वा ए॒तस्य॑ । ए॒तस्याक्लृ॑प्ताः । अक्लृ॑प्ता॒ यस्य॑ । यस्य॑ रा॒ष्ट्रम् । रा॒ष्ट्रन्न । न कल्प॑ते । कल्प॑ते स्वर॒थस्य॑ । स्व॒र॒थस्य॒ दख्षि॑णम् । स्व॒र॒थस्येति॑ स्व-र॒थस्य॑ । दख्षि॑णञ्च॒क्रम् । च॒क्रम्प्र॒वृह्य॑ । प्र॒वृह्य॑ ना॒डीम् । प्र॒वृह्येति॑ प्र-वृह्य॑ । ना॒डीम॒भि । अ॒भि जु॑हुयात् । जु॒हु॒या॒दाहु॑तीः । आहु॑तीरे॒व । आहु॑ती॒रित्या-हु॒तीः॒ । ए॒वाऽस्य॑ । अ॒स्य॒ क॒ल्प॒य॒ति॒ । क॒ल्प॒य॒ति॒ ताः । ता अ॑स्य । अ॒स्य॒ कल्प॑मानाः । कल्प॑माना रा॒ष्ट्रम् । रा॒ष्ट्रमनु॑ । अनु॑ कल्पते । क॒ल्प॒ते॒ स॒ङ्ग्रा॒मे । स॒ङ्ग्रा॒मे सँय्य॑त्ते । स॒ङ्ग्रा॒म इति॑ सं-ग्रा॒मे । सँय्य॑त्ते होत॒व्याः᳚ । सँय्य॑त्त॒ इति॒ सं-य॒त्ते॒ । हो॒त॒व्या॑ रा॒ष्ट्रम् । रा॒ष्ट्रँव्वै । वै रा᳚ष्ट्र॒भृतः॑ । रा॒ष्ट्र॒भृतो॑ रा॒ष्ट्रे । रा॒ष्ट्र॒भृत॒ इति॑ राष्ट्र-भृतः॑ । रा॒ष्ट्रे खलु॑ । खलु॒ वै । वा ए॒ते । ए॒ते व्याय॑च्छन्ते । व्याय॑च्छन्ते॒ ये । व्याय॑च्छन्त॒ इति॑ वि-आय॑च्छन्ते । ये स॑ङ्ग्रा॒मम् । स॒ङ्ग्रा॒मꣳ सँ॒य्यन्ति॑ । स॒ङ्ग्रा॒ममिति॑ सं-ग्रा॒मम् । सँ॒य्यन्ति॒ यस्य॑ । सँ॒य्यन्तीति॑ सं-यन्ति॑ । यस्य॒ पूर्व॑स्य । पूर्व॑स्य॒ जुह्व॑ति । जुह्व॑ति॒ सः । स ए॒व । ए॒व भ॑वति । भ॒व॒ति॒ जय॑ति । जय॑ति॒ तम् । तꣳ स॑ङ्ग्रा॒मम् । स॒ङ्ग्रा॒मम्मा᳚न्धु॒कः । स॒ङ्ग्रा॒ममिति॑ सं-ग्रा॒मम् । मा॒न्धु॒क इ॒ध्मः । इ॒ध्मो भ॑वति । (24)  
। भ॒व॒त्यङ्गा॑राः । अङ्गा॑रा ए॒व । ए॒व प्र॑ति॒वेष्ट॑मानाः । प्र॒ति॒वेष्ट॑माना अ॒मित्रा॑णाम् । प्र॒ति॒वेष्ट॑माना॒ इति॑ प्रति-वेष्ट॑मानाः । अ॒मित्रा॑णामस्य । अ॒स्य॒ सेना᳚म् । सेना॒म्प्रति॑ । प्रति॑ वेष्टयन्ति । वे॒ष्ट॒य॒न्ति॒ यः । य उ॒न्माद्ये᳚त् । उ॒न्माद्ये॒त्तस्मै᳚ । उ॒न्माद्ये॒दित्यु॑त्-माद्ये᳚त् । तस्मै॑ होत॒व्याः᳚ । हो॒त॒व्या॑ गन्धर्वाफ्स॒रसः॑ । ग॒न्ध॒र्वा॒फ्स॒रसो॒ वै । ग॒न्ध॒र्वा॒फ्स॒रस॒ इति॑ गन्धर्व-अ॒फ्स॒रसः॑ । वा ए॒तम् । ए॒तमुत् । उन्मा॑दयन्ति । मा॒द॒य॒न्ति॒ यः । य उ॒न्माद्य॑ति । उ॒न्माद्य॑त्ये॒ते । उ॒न्माद्य॒तीत्यु॑त्-माद्य॑ति । ए॒ते खलु॑ । खलु॒ वै । वै ग॑न्धर्वाफ्स॒रसः॑ । ग॒न्ध॒र्वा॒फ्स॒रसो॒ यत् । ग॒न्ध॒र्वा॒फ्स॒रस॒ इति॑ गन्धर्व-अ॒फ्स॒रसः॑ । यद्रा᳚ष्ट्र॒भृतः॑ । रा॒ष्ट्र॒भृत॒स्तस्मै᳚ । रा॒ष्ट्र॒भृत॒ इति॑ राष्ट्र-भृतः॑ । तस्मै॒ स्वाहा᳚ । स्वाहा॒ ताभ्यः॑ । ताभ्य॒स्स्वाहा᳚ । स्वाहेति॑ । इति॑ जुहोति । जु॒हो॒ति॒ तेन॑ । तेनै॒व । ए॒वैनान्॑ । ए॒ना॒ञ्छ॒म॒य॒ति॒ । श॒म॒य॒ति॒ नैय॑ग्रोधः । नैय॑ग्रोध॒ औदु॑म्बरः । औदु॑म्बर॒ आश्व॑त्थः । आश्व॑त्थ॒ᳶ प्लाख्षः॑ । प्लाख्ष॒ इति॑ । इती॒ध्मः । इ॒ध्मो भ॑वति । भ॒व॒त्ये॒ते । ए॒ते वै । वै ग॑न्धर्वाफ्स॒रसा᳚म् । ग॒न्ध॒र्वा॒फ्स॒रसा᳚ङ्गृ॒हाः । ग॒न्ध॒र्वा॒फ्स॒रसा॒मिति॑ गन्धर्व-अ॒फ्स॒रसा᳚म् । गृ॒हास्स्वे । स्व ए॒व । ए॒वैनान्॑ । ए॒ना॒ना॒यत॑ने । (25)  
। आ॒यत॑ने शमयति । आ॒यत॑न॒ इत्या᳚-यत॑ने । श॒म॒य॒त्य॒भि॒चर॑ता । अ॒भि॒चर॑ता प्रतिलो॒मम् । अ॒भि॒चर॒तेत्य॑भि-चर॑ता । प्र॒ति॒लो॒मꣳ हो॑त॒व्याः᳚ । प्र॒ति॒लो॒ममिति॑ प्रति-लो॒मम् । हो॒त॒व्याः᳚ प्रा॒णान् । प्रा॒णाने॒व । प्रा॒णानिति॑ प्र-अ॒नान् । ए॒वास्य॑ । अ॒स्य॒ प्र॒तीचः॑ । प्र॒तीच॒ᳶ प्रति॑ । प्रति॑ यौति । यौ॒ति॒ तम् । तन्ततः॑ । ततो॒ येन॑ । येन॒ केन॑ । केन॑ च । च॒ स्तृ॒णु॒ते॒ । स्तृ॒णु॒ते॒ स्वकृ॑ते । स्वकृ॑त॒ इरि॑णे । स्वकृ॑त॒ इति॒ स्व-कृ॒ते॒ । इरि॑णे जुहोति । जु॒हो॒ति॒ प्र॒द॒रे । प्र॒द॒रे वा᳚ । प्र॒द॒र इति॑ प्र-द॒रे । वै॒तत् । ए॒तद्वै । वा अ॒स्यै । अ॒स्यै निर्‌ऋ॑तिगृहीतम् । निर्‌ऋ॑तिगृहीत॒न्निर्‌ऋ॑तिगृहीते । निर्‌ऋ॑तिगृहीत॒मिति॒ निर्‌ऋ॑ति-गृ॒ही॒त॒म्॒ । निर्‌ऋ॑तिगृहीत ए॒व । निर्‌ऋ॑तिगृहीत॒ इति॒ निर्‌ऋ॑ति-गृ॒ही॒ते॒ । ए॒वैन᳚म् । ए॒न॒न्निर्‌ऋ॑त्या । निर्‌ऋ॑त्या ग्राहयति । निर्‌ऋ॒त्येति॒ निः-ऋ॒त्या॒ । ग्रा॒ह॒य॒ति॒ यत् । यद्वा॒चः । वा॒चᳶ क्रू॒रम् । क्रू॒रन्तेन॑ । तेन॒ वष॑ट् । वष॑ट्करोति । क॒रो॒ति॒ वा॒चः । वा॒च ए॒व । ए॒वैन᳚म् । ए॒न॒ङ्क्रू॒रेण॑ । क्रू॒रेण॒ प्र । प्र वृ॑श्चति । वृ॒श्च॒ति॒ ता॒जक् । ता॒जगार्ति᳚म् । आर्ति॒मा । आर्च्छ॑ति । ऋ॒च्छ॒ति॒ यस्य॑ । यस्य॑ का॒मये॑त । का॒मये॑ता॒न्नाद्य᳚म् । अ॒न्नाद्य॒मा । अ॒न्नाद्य॒मित्य॑न्न-अद्य᳚म् । (26)  
आ द॑दीय । द॒दी॒येति॑ । इति॒ तस्य॑ । तस्य॑ स॒भाया᳚म् । स॒भाया॑मुत्ता॒नः । उ॒त्ता॒नो नि॒पद्य॑ । उ॒त्ता॒न इत्यु॑त्-ता॒नः । नि॒पद्य॒ भुव॑नस्य । नि॒पद्येति॑ नि-पद्य॑ । भुव॑नस्य पते । प॒त॒ इति॑ । इति॒ तृणा॑नि । तृणा॑नि॒ सम् । सङ्गृ॑ह्णीयात् । गृ॒ह्णी॒या॒त्प्र॒जाप॑तिः । प्र॒जाप॑ति॒र्वै । प्र॒जाप॑ति॒रिति॑ प्र॒जा-प॒तिः॒ । वै भुव॑नस्य । भुव॑नस्य॒ पतिः॑ । पति॑ᳶ प्र॒जापति॑ना । प्र॒जाप॑तिनै॒व । प्र॒जाप॑ति॒नेति॑ प्र॒जा-प॒ति॒ना॒ । ए॒वास्य॑ । अ॒स्या॒न्नाद्य᳚म् । अ॒न्नाद्य॒मा । अ॒न्नाद्य॒मित्य॑न्न-अद्य᳚म् । आ द॑त्ते । द॒त्त॒ इ॒दम् । इ॒दम॒हम् । अ॒हम॒मुष्य॑ । अ॒मुष्या॑मुष्याय॒णस्य॑ । आ॒मु॒ष्या॒य॒णस्या॒न्नाद्य᳚म् । अ॒न्नाद्यꣳ॑ हरामि । अ॒न्नाद्य॒मित्य॑न्न-अद्य᳚म् । ह॒रा॒मीति॑ । इत्या॑ह । आ॒हा॒न्नाद्य᳚म् । अ॒न्नाद्य॑मे॒व । अ॒न्नाद्य॒मित्य॑न्न-अद्य᳚म् । ए॒वास्य॑ । अ॒स्य॒ ह॒र॒ति॒ । ह॒र॒ति॒ ष॒ड्भिः । ष॒ड्भि॒र्‌ह॑रति । ष॒ड्भिरिति॑ षट्-भिः । ह॒र॒ति॒ षट् । षड्वै । वा ऋ॒तवः॑ । ऋ॒तव॑ᳶ प्र॒जाप॑तिना । प्र॒जाप॑तिनै॒व । प्र॒जाप॑ति॒नेति॑ प्र॒जा-प॒ति॒ना॒ । ए॒वास्य॑ । अ॒स्या॒न्नाद्य᳚म् । अ॒न्नाद्य॑मा॒दाय॑ । अ॒न्नाद्य॒मित्य॑न्न-अद्य᳚म् । आ॒दाय॒र्तवः॑ । आ॒दायेत्या᳚-दाय॑ । ऋ॒तवो᳚ऽस्मै । अ॒स्मा॒ अनु॑ । अनु॒ प्र । प्र य॑च्छन्ति । य॒च्छ॒न्ति॒ यः । (27) ।  
। यो ज्ये॒ष्ठब॑न्धुः । ज्ये॒ष्ठब॑न्धु॒रप॑भूतः । ज्ये॒ष्ठब॑न्धु॒रिति॑ ज्ये॒ष्ठ-ब॒न्धुः॒ । अप॑भूत॒स्स्यात् । अप॑भूत॒ इत्यप॑-भू॒तः॒ । स्यात्तम् । तꣵ स्थले᳚ । स्थले॑ऽव॒साय्य॑ । अ॒व॒साय्य॑ ब्रह्मौद॒नम् । अ॒व॒साय्येत्य॑व-साय्य॑ । ब्र॒ह्मौ॒द॒नञ्चतु॑श्शरावम् । ब्र॒ह्मौ॒द॒नमिति॑ ब्रह्म-ओ॒द॒नम् । चतु॑श्शरावम्प॒क्त्वा । चतु॑श्शराव॒मिति॒ चतुः॑-श॒रा॒व॒म्॒ । प॒क्त्वा तस्मै᳚ । तस्मै॑ होत॒व्याः᳚ । हो॒त॒व्या॑ वर्ष्म॑ । वर्ष्म॒ वै । वै रा᳚ष्ट्र॒भृतः॑ । रा॒ष्ट्र॒भृतो॒ वर्ष्म॑ । रा॒ष्ट्र॒भृत॒ इति॑ राष्ट्र-भृतः॑ । वर्ष्म॒ स्थल᳚म् । स्थलँ॒व्वर्ष्म॑णा । वर्ष्म॑णै॒व । ए॒वैन᳚म् । ए॒नँ॒व्वर्ष्म॑ । वर्ष्म॑ समा॒नाना᳚म् । स॒मा॒नाना᳚ङ्गमयति । ग॒म॒य॒ति॒ चतु॑श्शरावः । चतु॑श्शरावो भवति । चतु॑श्शराव॒ इति॒ चतुः॑-श॒रा॒वः॒ । भ॒व॒ति॒ दि॒ख्षु । दि॒ख्ष्वे॑व । ए॒व प्रति॑ । प्रति॑ तिष्ठति । ति॒ष्ठ॒ति॒ ख्षी॒रे । ख्षी॒रे भ॑वति । भ॒व॒ति॒ रुच᳚म् । रुच॑मे॒व । ए॒वास्मिन्न्॑ । अ॒स्मि॒न्द॒धा॒ति॒ । द॒धा॒त्युत् । उद्ध॑रति । ह॒र॒ति॒ शृ॒त॒त्वाय॑ । शृ॒त॒त्वाय॑ स॒र्पिष्वान्॑ । शृ॒त॒त्वायेति॑ शृत-त्वाय॑ । स॒र्पिष्वा᳚न्भवति । भ॒व॒ति॒ मे॒ध्य॒त्वाय॑ । मे॒ध्य॒त्वाय॑ च॒त्वारः॑ । मे॒ध्य॒त्वायेति॑ मेध्य-त्वाय॑ । च॒त्वार॑ आर्‌षे॒याः । आ॒र्॒षे॒याᳶ प्र । प्राश्ञ॑न्ति । अ॒श्ञ॒न्ति॒ दि॒शाम् । दि॒शामे॒व । ए॒व ज्योति॑षि । ज्योति॑षि जुहोति । जु॒हो॒तीति॑ जुहोति ॥ (28) ॥8॥  
देवि॑का॒ निः । निर्व॑पेत् । व॒पे॒त्प्र॒जाका॑मः । प्र॒जाका॑म॒श्छन्दाꣳ॑सि । प्र॒जाका॑म॒ इति॑ प्र॒जा-का॒मः॒ । छन्दाꣳ॑सि॒ वै । वै देवि॑काः । देवि॑का॒श्छन्दाꣳ॑सि । छन्दाꣳ॑सीव । इ॒व॒ खलु॑ । खलु॒ वै । वै प्र॒जाः । प्र॒जाश्छन्दो॑भिः । प्र॒जा इति॑ प्र-जाः । छन्दो॑भिरे॒व । छन्दो॑भि॒रिति॒ छन्दः॑-भिः॒ । ए॒वास्मै᳚ । अ॒स्मै॒ प्र॒जाः । प्र॒जाᳶ प्र । प्र॒जा इति॑ प्र-जाः । प्र ज॑नयति । ज॒न॒य॒ति॒ प्र॒थ॒मम् । प्र॒थ॒मन्धा॒तार᳚म् । धा॒तार॑ङ्करोति । क॒रो॒ति॒ मि॒थु॒नी । मि॒थु॒नी ए॒व । ए॒व तेन॑ । तेन॑ करोति । क॒रो॒त्यनु॑ । अन्वे॒व । ए॒वास्मै᳚ । अ॒स्मा॒ अनु॑मतिः । अनु॑मतिर्मन्यते । अनु॑मति॒रित्यनु॑-म॒तिः॒ । म॒न्य॒ते॒ रा॒ते । रा॒ते रा॒का । रा॒का प्र । प्र सि॑नीवा॒ली । सि॒नी॒वा॒ली ज॑नयति । ज॒न॒य॒ति॒ प्र॒जासु॑ । प्र॒जास्वे॒व । प्र॒जास्विति॑ प्र-जासु॑ । ए॒व प्रजा॑तासु । प्रजा॑तासु कु॒ह्वा᳚ । प्रजा॑ता॒स्विति॒ प्र-जा॒ता॒सु॒ । कु॒ह्वा॑ वाच᳚म् । वाच॑न्दधाति । द॒धा॒त्ये॒ताः । ए॒ता ए॒व । ए॒व निः । निर्व॑पेत् । व॒पे॒त्प॒शुका॑मः । प॒शुका॑म॒श्छन्दाꣳ॑सि । प॒शुका॑म॒ इति॑ प॒शु-का॒मः॒ । छन्दाꣳ॑सि॒ वै । वै देवि॑काः । देवि॑का॒श्छन्दाꣳ॑सि । छन्दाꣳ॑सीव । (29)  
इ॒व॒ खलु॑ । खलु॒ वै । वै प॒शवः॑ । प॒शव॒श्छन्दो॑भिः । छन्दो॑भिरे॒व । छन्दो॑भि॒रिति॒ छन्दः॑-भिः॒ । ए॒वास्मै᳚ । अ॒स्मै॒ प॒शून् । प॒शून्प्र । प्र ज॑नयति । ज॒न॒य॒ति॒ प्र॒थ॒मम् । प्र॒थ॒मन्धा॒तार᳚म् । धा॒तार॑ङ्करोति । क॒रो॒ति॒ प्र । प्रैव । ए॒व तेन॑ । तेन॑ वापयति । वा॒प॒य॒त्यनु॑ । अन्वे॒व । ए॒वास्मै᳚ । अ॒स्मा॒ अनु॑मतिः । अनु॑मतिर्मन्यते । अनु॑मति॒रित्यनु॑-म॒तिः॒ । म॒न्य॒ते॒ रा॒ते । रा॒ते रा॒का । रा॒का प्र । प्र सि॑नीवा॒ली । सि॒नी॒वा॒ली ज॑नयति । ज॒न॒य॒ति॒ प॒शून् । प॒शूने॒व । ए॒व प्रजा॑तान् । प्रजा॑तान्कु॒ह्वा᳚ । प्रजा॑ता॒निति॒ प्र-जा॒ता॒न्॒ । कुह्वा᳚ प्रति॑ । प्रति॑ ष्ठापयति । स्था॒प॒य॒त्ये॒ताः । ए॒ता ए॒व । ए॒व निः । निर्व॑पेत् । व॒पे॒द्ग्राम॑कामः । ग्राम॑काम॒श्छन्दाꣳ॑सि । ग्राम॑काम॒ इति॒ ग्राम॑-का॒मः॒ । छन्दाꣳ॑सि॒ वै । वै देवि॑काः । देवि॑का॒श्छन्दाꣳ॑सि । छन्दाꣳ॑सीव । इ॒व॒ खलु॑ । खलु॒ वै । वै ग्रामः॑ । ग्राम॒श्छन्दो॑भिः । छन्दो॑भिरे॒व । छन्दो॑भि॒रिति॒ छन्दः॑-भिः॒ । ए॒वास्मै᳚ । अ॒स्मै॒ ग्राम᳚म् । ग्राम॒मव॑ । (30)  
अव॑ रुन्धे । रु॒न्धे॒ म॒ध्य॒तः । म॒ध्य॒तो धा॒तार᳚म् । धा॒तार॑ङ्करोति । क॒रो॒ति॒ म॒ध्य॒तः । म॒ध्य॒त ए॒व । ए॒वैन᳚म् । ए॒न॒ङ्ग्राम॑स्य । ग्राम॑स्य दधाति । द॒धा॒त्ये॒ताः । ए॒ता ए॒व । ए॒व निः । निर्व॑पेत् । व॒पे॒ज्ज्योगा॑मयावी । ज्योगा॑मयावी॒ छन्दाꣳ॑सि । ज्योगा॑मया॒वीति॒ ज्योक्-आ॒म॒या॒वी॒ । छन्दाꣳ॑सि॒ वै । वै देवि॑काः । देवि॑का॒श्छन्दाꣳ॑सि । छन्दाꣳ॑सि॒ खलु॑ । खलु॒ वै । वा ए॒तम् । ए॒तम॒भि । अ॒भि म॑न्यन्ते । म॒न्य॒न्ते॒ यस्य॑ । यस्य॒ ज्योक् । ज्योगा॒मय॑ति । आ॒मय॑ति॒ छन्दो॑भिः । छन्दो॑भिरे॒व । छन्दो॑भि॒रिति॒ छन्दः॑-भिः॒ । ए॒वैन᳚म् । ए॒न॒म॒ग॒दम् । अ॒ग॒दङ्क॑रोति । क॒रो॒ति॒ म॒ध्य॒तः । म॒ध्य॒तो धा॒तार᳚म् । धा॒तार॑ङ्करोति । क॒रो॒ति॒ म॒ध्य॒तः । म॒ध्य॒तो वै । वा ए॒तस्य॑ । ए॒तस्याक्लृ॑प्तम् । अक्लृ॑प्तँ॒य्यस्य॑ । यस्य॒ ज्योक् । ज्योगा॒मय॑ति । आ॒मय॑ति मध्य॒तः । म॒ध्य॒त ए॒व । ए॒वास्य॑ । अ॒स्य॒ तेन॑ । तेन॑ कल्पयति । क॒ल्प॒य॒त्ये॒ताः । ए॒ता ए॒व । ए॒व निः । निर्व॑पेत् । (31)  
व॒पे॒द्यम् । यँय्य॒ज्ञः । य॒ज्ञो न । नोप॒नमे᳚त् । उ॒प॒नमे॒च्छन्दाꣳ॑सि । उ॒प॒नमे॒दित्यु॑प-नमे᳚त् । छन्दाꣳ॑सि॒ वै । वै देवि॑काः । देवि॑का॒श्छन्दाꣳ॑सि । छन्दाꣳ॑सि॒ खलु॑ । खलु॒ वै । वा ए॒तम् । ए॒तन्न । नोप॑ । उप॑ नमन्ति । न॒म॒न्ति॒ यम् । यँय्य॒ज्ञः । य॒ज्ञो न । नोप॒नम॑ति । उ॒प॒नम॑ति प्रथ॒मम् । उ॒प॒नम॒तीत्यु॑प-नम॑ति । प्र॒थ॒मन्धा॒तार᳚म् । धा॒तार॑ङ्करोति । क॒रो॒ति॒ मु॒ख॒तः । मु॒ख॒त ए॒व । ए॒वास्मै᳚ । अ॒स्मै॒ छन्दाꣳ॑सि । छन्दाꣳ॑सि दधाति । द॒धा॒त्युप॑ । उपै॑नम् । ए॒नँ॒य्य॒ज्ञः । य॒ज्ञो न॑मति । न॒म॒त्ये॒ताः । ए॒ता ए॒व । ए॒व निः । निर्व॑पेत् । व॒पे॒दी॒जा॒नः । ई॒जा॒नश्छन्दाꣳ॑सि । छन्दाꣳ॑सि॒ वै । वै देवि॑काः । देवि॑का या॒तया॑मानि । या॒तया॑मानीव । या॒तया॑मा॒नीति॑ या॒त-या॒मा॒नि॒ । इ॒व॒ खलु॑ । खलु॒ वै । वा ए॒तस्य॑ । ए॒तस्य॒ छन्दाꣳ॑सि । छन्दाꣳ॑सि॒ यः । य ई॑जा॒नः । ई॒जा॒न उ॑त्त॒मम् । उ॒त्त॒मन्धा॒तार᳚म् । उ॒त्त॒ममित्यु॑त्-त॒मम् । धा॒तार॑ङ्करोति । क॒रो॒त्यु॒परि॑ष्टात् । (32) ।  
उ॒परि॑ष्टादे॒व । ए॒वास्मै᳚ । अ॒स्मै॒ छन्दाꣳ॑सि । छन्दा॒ꣳ॒स्यया॑तयामानि । अया॑तयामा॒न्यव॑ । अया॑तयामा॒नीत्यया॑त-या॒मा॒नि॒ । अव॑ रुन्धे । रु॒न्ध॒ उप॑ । उपै॑नम् । ए॒न॒मुत्त॑रः । उत्त॑रो य॒ज्ञः । उत्त॑र॒ इत्युत्-त॒रः॒ । य॒ज्ञो न॑मति । न॒म॒त्ये॒ताः । ए॒ता ए॒व । ए॒व निः । निर्व॑पेत् । व॒पे॒द्यम् । यम्मे॒धा । मे॒धा न । नोप॒नमे᳚त् । उ॒प॒नमे॒च्छन्दाꣳ॑सि । उ॒प॒नमे॒दित्यु॑प-नमे᳚त् । छन्दाꣳ॑सि॒ वै । वै देवि॑काः । देवि॑का॒श्छन्दाꣳ॑सि । छन्दाꣳ॑सि॒ खलु॑ । खलु॒ वै । वा ए॒तम् । ए॒तन्न । नोप॑ । उप॑ नमन्ति । न॒म॒न्ति॒ यम् । यम्मे॒धा । मे॒धा न । नोप॒नम॑ति । उ॒प॒नम॑ति प्रथ॒मम् । उ॒प॒नम॒तीत्यु॑प-नम॑ति । प्र॒थ॒मन्धा॒तार᳚म् । धा॒तार॑ङ्करोति । क॒रो॒ति॒ मु॒ख॒तः । मु॒ख॒त ए॒व । ए॒वास्मै᳚ । अ॒स्मै॒ छन्दाꣳ॑सि । छन्दाꣳ॑सि दधाति । द॒धा॒त्युप॑ । उपै॑नम् । ए॒न॒म्मे॒धा । मे॒धा न॑मति । न॒म॒त्ये॒ताः । ए॒ता ए॒व । ए॒व निः । निर्व॑पेत् । व॒पे॒द्रुक्का॑मः । (33)  
रुक्का॑म॒श्छन्दाꣳ॑सि । रुक्का॑म॒ इति॒ रुक्-का॒मः॒ । छन्दाꣳ॑सि॒ वै । वै देवि॑काः । देवि॑का॒श्छन्दाꣳ॑सि । छन्दाꣳ॑सीव । इ॒व॒ खलु॑ । खलु॒ वै । वै रुक् । रुक्छन्दो॑भिः । छन्दो॑भिरे॒व । छन्दो॑भि॒रिति॒ छन्दः॑-भिः॒ । ए॒वास्मिन्न्॑ । अ॒स्मि॒न्रुच᳚म् । रुच॑न्दधाति । द॒धा॒ति॒ ख्षी॒रे । ख्षी॒रे भ॑वन्ति । भ॒व॒न्ति॒ रुच᳚म् । रुच॑मे॒व । ए॒वास्मिन्न्॑ । अ॒स्मि॒न्द॒ध॒ति॒ । द॒ध॒ति॒ म॒ध्य॒तः । म॒ध्य॒तो धा॒तार᳚म् । धा॒तार॑ङ्करोति । क॒रो॒ति॒ म॒ध्य॒तः । म॒ध्य॒त ए॒व । ए॒वैन᳚म् । ए॒न॒ꣳ॒ रु॒चः । रु॒चो द॑धाति । द॒धा॒ति॒ गा॒य॒त्री । गा॒य॒त्री वै । वा अनु॑मतिः । अनु॑मतिस्त्रि॒ष्टुक् । अनु॑मति॒रित्यनु॑-म॒तिः॒ । त्रि॒ष्टुग्रा॒का । रा॒का जग॑ती । जग॑ती सिनीवा॒ली । सि॒नी॒वा॒ल्य॑नु॒ष्टुप् । अ॒नु॒ष्टुप्कु॒हूः । अ॒नु॒ष्टुबित्य॑नु-स्तुप् । कु॒हूर्धा॒ता । धा॒ता व॑षट्का॒रः । व॒ष॒ट्का॒रᳶ पू᳚र्वप॒ख्षः । व॒ष॒ट्का॒र इति॑ वषट्-का॒रः । पू॒र्व॒प॒ख्षो रा॒का । पू॒र्व॒प॒ख्ष इति॑ पूर्व-प॒ख्षः । रा॒काऽप॑रप॒ख्षः । अ॒प॒र॒प॒ख्षᳶ कु॒हूः । अ॒प॒र॒प॒ख्ष॒ इत्य॑पर-प॒ख्षः । कु॒हूर॑मावा॒स्या᳚ । अ॒मा॒वा॒स्या॑ सिनीवा॒ली । अ॒मा॒वा॒स्येत्य॑मा-वा॒स्या᳚ । सि॒नी॒वा॒ली पौ᳚र्णमा॒सी । पौ॒र्ण॒मा॒स्यनु॑मतिः । पौ॒र्ण॒मा॒सीति॑ पौर्ण-मा॒सी । अनु॑मतिश्च॒न्द्रमाः᳚ । अनु॑मति॒रित्यनु॑-म॒तिः॒ । च॒न्द्रमा॑ धा॒ता । धा॒ताऽष्टौ । अ॒ष्टौ वस॑वः । (34) ।  
वस॑वो॒ऽष्टाख्ष॑रा । अ॒ष्टाख्ष॑रा गाय॒त्री । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्र्येका॑दश । एका॑दश रु॒द्राः । रु॒द्रा एका॑दशाख्षरा । एका॑दशाख्षरा त्रि॒ष्टुप् । एका॑दशाख्ष॒रेत्येका॑दश-अ॒ख्ष॒रा॒ । त्रि॒ष्टुब्द्वाद॑श । द्वाद॑शादि॒त्याः । आ॒दि॒त्या द्वाद॑शाख्षरा । द्वाद॑शाख्षरा॒ जग॑ती । द्वाद॑शाख्ष॒रेति॒ द्वाद॑श-अ॒ख्ष॒रा॒ । जग॑ती प्र॒जाप॑तिः । प्र॒जाप॑तिरनु॒ष्टुप् । प्र॒जाप॑ति॒रिति॑ प्र॒जा-प॒तिः॒ । अ॒नु॒ष्टुब्धा॒ता । अ॒नु॒ष्टुबित्य॑नु-स्तुप् । धा॒ता व॑षट्का॒रः । व॒ष॒ट्का॒र ए॒तत् । व॒ष॒ट्का॒र इति॑ वषट्-का॒रः । ए॒तद्वै । वै देवि॑काः । देवि॑का॒स्सर्वा॑णि । सर्वा॑णि च । च॒ छन्दाꣳ॑सि । छन्दाꣳ॑सि॒ सर्वाः᳚ । सर्वा᳚श्च । च॒ दे॒वताः᳚ । दे॒वता॑ वषट्का॒रः । व॒ष॒ट्का॒रस्ताः । व॒ष॒ट्का॒र इति॑ वषट्-का॒रः । ता यत् । यथ्स॒ह । स॒ह सर्वाः᳚ । सर्वा॑ नि॒र्वपे᳚त् । नि॒र्वपे॑दीश्व॒राः । नि॒र्वपे॒दिति॑ निः-वपे᳚त् । ई॒श्व॒रा ए॑नम् । ए॒न॒म्प्र॒दहः॑ । प्र॒दहो॒ द्वे । प्र॒दह॒ इति॑ प्र-दहः॑ । द्वे प्र॑थ॒मे । द्वे इति॒ द्वे । प्र॒थ॒मे नि॒रुप्य॑ । प्र॒थ॒मे इति॑ प्रथ॒मे । नि॒रुप्य॑ धा॒तुः । नि॒रुप्येति॑ निः-उप्य॑ । धा॒तुस्तृ॒तीय᳚म् । तृ॒तीय॒न्निः । निर्व॑पेत् । व॒पे॒त्तथो᳚ । तथो॑ ए॒व । तथो॒ इति॒ तथो᳚ । ए॒वोत्त॑रे । उत्त॑रे॒ निः । उत्त॑रे॒ इत्युत्-त॒रे॒ । निर्व॑पेत् । व॒पे॒त्तथा᳚ । तथै॑नम् । ए॒न॒न्न । न प्र । प्र द॑हन्ति । द॒ह॒न्त्यथो᳚ । अथो॒ यस्मै᳚ । अथो॒ इत्यथो᳚ । यस्मै॒ कामा॑य । कामा॑य निरु॒प्यन्ते᳚ । नि॒रु॒प्यन्ते॒ तम् । नि॒रु॒प्यन्त॒ इति॑ निः-उ॒प्यन्ते᳚ । तमे॒व । ए॒वाभिः । आ॒भिरुप॑ । उपा᳚प्नोति । आ॒प्नो॒तीत्या᳚प्नोति ॥ (35) ॥9॥  
"वास्तो᳚ष्पते । प॒ते॒ प्रति॑ । प्रति॑ जानीहि । जा॒नी॒ह्य॒स्मान् । अ॒स्माथ्स्वा॑वे॒शः । स्वा॒वे॒शो अ॑नमी॒वः । स्वा॒वे॒श इति॑ सु-आ॒वे॒शः । अ॒न॒मी॒वो भ॑व । भ॒वा॒ नः॒ । न॒ इति॑ नः ॥ यत्वा᳚ । त्वेम॑हे । ईम॑हे॒ प्रति॑ । प्रति॒ तत् । तन्नः॑ । नो॒ जु॒ष॒स्व॒ । जु॒ष॒स्व॒ शम् । शन्नः॑ । न॒ ए॒धि॒ । ए॒धि॒ द्वि॒पदे᳚ । द्वि॒पदे॒ शम् । द्वि॒पद॒ इति॑ द्वि-पदे᳚ । शञ्चतु॑ष्पदे । चतु॑ष्पद॒ इति॒ चतुः॑-प॒दे॒ ॥ वास्तो᳚ष्पते । प॒ते॒ श॒ग्मया᳚ । श॒ग्मया॑ स॒ꣳ॒सदा᳚ । स॒ꣳ॒सदा॑ ते । स॒ꣳ॒सदेति॑ सं-सदा᳚ । ते॒ स॒ख्षी॒महि॑ । स॒ख्षी॒महि॑ र॒ण्वया᳚ । र॒ण्वया॑ गातु॒मत्या᳚ । गा॒तु॒मत्येति॑ गातु-मत्या᳚ ॥ आवः॒, ख्षेमे᳚ । ख्षेम॑ उ॒त । उ॒त योगे᳚ । योगे॒ वर᳚म् । वर॑न्नः । नो॒ यू॒यम् । यू॒यम्पा॑त । पा॒त॒ स्व॒स्तिभिः॑ । स्व॒स्तिभि॒स्सदा᳚ । स्व॒स्तिभि॒रिति॑ स्व॒स्ति-भिः॒ । सदा॑ नः । न॒ इति॑ नः ॥ यथ्सा॒यम्प्रा॑तः । सा॒यम्प्रा॑तरग्निहो॒त्रम् । सा॒यम्प्रा॑त॒रिति॑ सा॒यं-प्रा॒तः॒ । अ॒ग्नि॒हो॒त्रञ्जु॒होति॑ । अ॒ग्नि॒हो॒त्रमित्य॑ग्नि-हो॒त्रम् । जु॒होत्या॑हुतीष्ट॒काः । आ॒हु॒ती॒ष्ट॒का ए॒व । आ॒हु॒ती॒ष्ट॒का इत्या॑हुति-इ॒ष्ट॒काः । ए॒व ताः । ता उप॑ । उप॑ धत्ते । ध॒त्ते॒ यज॑मानः । (36)"  
यज॑मानोऽहोरा॒त्राणि॑ । अ॒हो॒रा॒त्राणि॒ वै । अ॒हो॒रा॒त्राणीत्य॑हः-रा॒त्राणि॑ । वा ए॒तस्य॑ । ए॒तस्येष्ट॑काः । इष्ट॑का॒ यः । य आहि॑ताग्निः । आहि॑ताग्नि॒र्यत् । आहि॑ताग्नि॒रित्याहि॑त-अ॒ग्निः॒ । यथ्सा॒यम्प्रा॑तः । सा॒यम्प्रा॑तर्जु॒होति॑ । सा॒यम्प्रा॑त॒रिति॑ सा॒यं-प्रा॒तः॒ । जु॒होत्य॑होरा॒त्राणि॑ । अ॒हो॒रा॒त्राण्ये॒व । अ॒हो॒रा॒त्राणीत्य॑हः-रा॒त्राणि॑ । ए॒वाप्त्वा । आ॒प्त्वेष्ट॑काः । इष्ट॑काᳶ कृ॒त्वा । कृ॒त्वोप॑ । उप॑ धत्ते । ध॒त्ते॒ दश॑ । दश॑ समा॒नत्र॑ । स॒मा॒नत्र॑ जुहोति । जु॒हो॒ति॒ दशा᳚ख्षरा । दशा᳚ख्षरा वि॒राट् । दशा᳚ख्ष॒रेति॒ दश॑-अ॒ख्ष॒रा॒ । वि॒राड्वि॒राज᳚म् । वि॒राडिति॑ वि-राट् । वि॒राज॑मे॒व । वि॒राज॒मिति॑ वि-राज᳚म् । ए॒वाप्त्वा । आ॒प्त्वेष्ट॑काम् । इष्ट॑काङ्कृ॒त्वा । कृ॒त्वोप॑ । उप॑ धत्ते । ध॒त्तेऽथो᳚ । अथो॑ वि॒राजि॑ । अथो॒ इत्यथो᳚ । वि॒राज्ये॒व । वि॒राजीति॑ वि-राजि॑ । ए॒व य॒ज्ञम् । य॒ज्ञमा᳚प्नोति । आ॒प्नो॒ति॒ चित्य॑श्चित्यः । चित्य॑श्चित्योऽस्य । चित्य॑श्चित्य॒ इति॒ चित्यः॑-चि॒त्यः॒ । अ॒स्य॒ भ॒व॒ति॒ । भ॒व॒ति॒ तस्मा᳚त् । तस्मा॒द्यत्र॑ । यत्र॒ दश॑ । दशो॑षि॒त्वा । उ॒षि॒त्वा प्र॒याति॑ । प्र॒याति॒ तत् । प्र॒यातीति॑ प्र-याति॑ । तद्य॑ज्ञवा॒स्तु । य॒ज्ञ॒वा॒स्त्ववा᳚स्तु । य॒ज्ञ॒वा॒स्त्विति॑ यज्ञ-वा॒स्तु । अवा᳚स्त्वे॒व । ए॒व तत् । तद्यत् । यत्ततः॑ । ततो᳚ऽर्वा॒चीन᳚म् । अ॒र्वा॒चीनꣳ॑ रु॒द्रः । (37)  
रु॒द्रᳶ खलु॑ । खलु॒ वै । वै वा᳚स्तोष्प॒तिः । वा॒स्तो॒ष्प॒तिर्यत् । वा॒स्तो॒ष्प॒तिरिति॑ वास्तोः-प॒तिः । यदहु॑त्वा । अहु॑त्वा वास्तोष्प॒तीय᳚म् । वा॒स्तो॒ष्प॒तीय॑म्प्रया॒यात् । वा॒स्तो॒ष्प॒तीय॒मिति॑ वास्तोः-प॒तीय᳚म् । प्र॒या॒याद्रु॒द्रः । प्र॒या॒यादिति॑ प्र-या॒यात् । रु॒द्र ए॑नम् । ए॒न॒म्भू॒त्वा । भू॒त्वाऽग्निः । अ॒ग्निर॑नू॒त्थाय॑ । अ॒नू॒त्थाय॑ हन्यात् । अ॒नू॒त्थायेत्य॑नु-उ॒त्थाय॑ । ह॒न्या॒द्वा॒स्तो॒ष्ष॒तीय᳚म् । वा॒स्तो॒ष्प॒तीय॑ञ्जुहोति । वा॒स्तो॒ष्प॒तीय॒मिति॑ वास्तोः-प॒तीय᳚म् । जु॒हो॒ति॒ भा॒ग॒धेये॑न । भा॒ग॒धेये॑नै॒व । भा॒ग॒धेये॒नेति॑ भाग-धेये॑न । ए॒वैन᳚म् । ए॒न॒ꣳ॒ श॒म॒य॒ति॒ । श॒म॒य॒ति॒ न । नार्ति᳚म् । आर्ति॒मा । आर्च्छ॑ति । ऋ॒च्छ॒ति॒ यज॑मानः । यज॑मानो॒ यत् । यद्यु॒क्ते । यु॒क्ते जु॑हु॒यात् । जु॒हु॒याद्यथा᳚ । यथा॒ प्रया॑ते । प्रया॑ते॒ वास्तौ᳚ । प्रया॑त॒ इति॒ प्र-या॒ते॒ । वास्ता॒वाहु॑तिम् । आहु॑तिञ्जु॒होति॑ । आहु॑ति॒मित्या-हु॒ति॒म्॒ । जु॒होति॑ ता॒दृक् । ता॒दृगे॒व । ए॒व तत् । तद्यत् । यदयु॑क्ते । अयु॑क्ते जुहु॒यात् । जु॒हु॒याद्यथा᳚ । यथा॒ ख्षेमे᳚ । ख्षेम॒ आहु॑तिम् । आहु॑तिञ्जु॒होति॑ । आहु॑ति॒मित्या-हु॒ति॒म्॒ । जु॒होति॑ ता॒दृक् । ता॒दृगे॒व । ए॒व तत् । तदहु॑तम् । अहु॑तमस्य । अ॒स्य॒ वा॒स्तो॒ष्प॒तीय᳚म् । वा॒स्तो॒ष्प॒तीयꣵ॑ स्यात् । वा॒स्तो॒ष्प॒तीय॒मिति॑ वास्तोः-प॒तीय᳚म् । स्या॒द्दख्षि॑णः । (38)  
दख्षि॑णो यु॒क्तः । यु॒क्तो भव॑ति । भव॑ति स॒व्यः । स॒व्योऽयु॑क्तः । अयु॒क्तोऽथ॑ । अथ॑ वास्तोष्प॒तीय᳚म् । वा॒स्तो॒ष्प॒तीय॑ञ्जुहोति । वा॒स्तो॒ष्प॒तीय॒मिति॑ वास्तोः-प॒तीय᳚म् । जु॒हो॒त्यु॒भय᳚म् । उ॒भय॑मे॒व । ए॒वाकः॑ । अ॒क॒रप॑रिवर्गम् । अप॑रिवर्गमे॒व । अप॑रिवर्ग॒मित्यप॑रि-व॒र्ग॒म्॒ । ए॒वैन᳚म् । ए॒न॒ꣳ॒ श॒म॒य॒ति॒ । श॒म॒य॒ति॒ यत् । यदेक॑या । एक॑या जुहु॒यात् । जु॒हु॒याद्द॑र्विहो॒मम् । द॒र्वि॒हो॒मङ्कु॑र्यात् । द॒र्वि॒हो॒ममिति॑ दर्वि-हो॒मम् । कु॒र्या॒त्पु॒रो॒नु॒वा॒क्या᳚म् । पु॒रो॒नु॒वा॒क्या॑म॒नूच्य॑ । पु॒रो॒नु॒वा॒क्या॑मिति॑ पुरः-अ॒नु॒वा॒क्या᳚म् । अ॒नूच्य॑ या॒ज्य॑या । अ॒नूच्येत्य॑नु-उच्य॑ । या॒ज्य॑या जुहोति । जु॒हो॒ति॒ स॒दे॒व॒त्वाय॑ । स॒दे॒व॒त्वाय॒ यत् । स॒दे॒व॒त्वायेति॑ सदेव-त्वाय॑ । यद्धु॒ते । हु॒त आ॑द॒ध्यात् । आ॒द॒ध्याद्रु॒द्रम् । आ॒द॒ध्यादित्या᳚-द॒ध्यात् । रु॒द्रङ्गृ॒हान् । गृ॒हान॒न्वारो॑हयेत् । अ॒न्वारो॑हये॒द्यत् । अ॒न्वारो॑हये॒दित्य॑नु-आरो॑हयेत् । यद॑व॒ख्षाणा॑नि । अ॒व॒ख्षाणा॒न्यस॑म्प्रख्षाप्य । अ॒व॒ख्षाणा॒नीत्य॑व-ख्षाणा॑नि । अस॑म्प्रख्षाप्य प्रया॒यात् । अस॑म्प्रख्षा॒प्येत्यसं᳚-प्र॒ख्षा॒प्य॒ । प्र॒या॒याद्यथा᳚ । प्र॒या॒यादिति॑ प्र-या॒यात् । यथा॑ यज्ञवेश॒सम् । य॒ज्ञ॒वे॒श॒सँव्वा᳚ । य॒ज्ञ॒वे॒श॒समिति॑ यज्ञ-वे॒श॒सम् । वा॒ऽऽदह॑नम् । आ॒दह॑नँव्वा । आ॒दह॑न॒मित्या᳚-दह॑नम् । वा॒ ता॒दृक् । ता॒दृगे॒व । ए॒व तत् । तद॒यम् । अ॒यन्ते᳚ । ते॒ योनिः॑ । योनि॑र् ऋ॒त्वियः॑ । ऋ॒त्विय॒ इति॑ । इत्य॒रण्योः᳚ । अ॒रण्यो᳚स्स॒मारो॑हयति । स॒मारो॑हयत्ये॒षः । स॒मारो॑हय॒तीति॑ सम्-आरो॑हयति । (39)  
ए॒ष वै । वा अ॒ग्नेः । अ॒ग्नेर्योनिः॑ । योनि॒स्स्वे । स्व ए॒व । ए॒वैन᳚म् । ए॒नँ॒य्योनौ᳚ । योनौ॑ स॒मारो॑हयति । स॒मारो॑हय॒त्यथो᳚ । स॒मारो॑हय॒तीति॑ सम्-आरो॑हयति । अथो॒ खलु॑ । अथो॒ इत्यथो᳚ । खल्वा॑हुः । आ॒हु॒र्यत् । यद॒रण्योः᳚ । अ॒रण्यो᳚स्स॒मारू॑ढः । स॒मारू॑ढो॒ नश्ये᳚त् । स॒मारू॑ढ॒ इति॑ सम्-आरू॑ढः । नश्ये॒दुत् । उद॑स्य । अ॒स्या॒ग्निः । अ॒ग्निस्सी॑देत् । सी॒दे॒त्पु॒न॒रा॒धेयः॑ । पु॒न॒रा॒धेय॑स्स्यात् । पु॒न॒रा॒धेय॒ इति॑ पुनः-आ॒धेयः॑ । स्या॒दिति॑ । इति॒ या । या ते᳚ । ते॒ अ॒ग्ने॒ । अ॒ग्ने॒ य॒ज्ञिया᳚ । य॒ज्ञिया॑ त॒नूः । त॒नूस्तया᳚ । तया । एहि॑ । इ॒ह्या । आ रो॑ह । रो॒हेति॑ । इत्या॒त्मन्न् । आ॒त्मन्थ्स॒मारो॑हयते । स॒मारो॑हयते॒ यज॑मानः । स॒मारो॑हयत॒ इति॑ सम्-आरो॑हयते । यज॑मानो॒ वै । वा अ॒ग्नेः । अ॒ग्नेर्योनिः॑ । योनि॒स्स्वाया᳚म् । स्वाया॑मे॒व । ए॒वैन᳚म् । ए॒नँ॒य्योन्या᳚म् । योन्याꣳ॑ स॒मारो॑हयते । स॒मारो॑हयत॒ इति॑ सम्-आरो॑हयते ॥ (40) ॥10॥  
त्वम॑ग्ने । अ॒ग्ने॒ बृ॒हत् । बृ॒हद्वयः॑ । वयो॒ दधा॑सि । दधा॑सि देव । दे॒व॒ दा॒शुषे᳚ । दा॒शुष॒ इति॑ दा॒शुषे᳚ ॥ क॒विर्गृ॒हप॑तिः । गृ॒हप॑ति॒र्युवा᳚ । गृ॒हप॑ति॒रिति॑ गृ॒ह-प॒तिः॒ । युवेति॒ युवा᳚ ॥ ह॒व्य॒वाड॒ग्निः । ह॒व्य॒वाडिति॑ हव्य-वाट् । अ॒ग्निर॒जरः॑ । अ॒जर॑ᳶ पि॒ता । पि॒ता नः॑ । नो॒ वि॒भुः । वि॒भुर्वि॒भावा᳚ । वि॒भुरिति॑ वि-भुः । वि॒भावा॑ सु॒दृशी॑कः । वि॒भावेति॑ वि-भावा᳚ । सु॒दृशी॑को अ॒स्मे । सु॒दृशी॑क॒ इति॑ सु-दृशी॑कः । अ॒स्मे इत्य॒स्मे ॥ सु॒गा॒र्॒ह॒प॒त्यास्सम् । सु॒गा॒र्॒ह॒प॒त्या इति॑ सु-गा॒र्॒ह्॒प॒त्याः । समिषः॑ । इषो॑ दिदीहि । दि॒दी॒ह्य॒स्म॒द्रिय॑क् । अ॒स्म॒द्रिय॒ख्सम् । अ॒स्म॒द्रिय॒गित्य॑स्म-द्रिय॑क् । सम्मि॑मीहि । मि॒मी॒हि॒ श्रवाꣳ॑सि । श्रवाꣳ॒सीति॒ श्रवाꣳ॑सि ॥ त्वञ्च॑ । च॒ सो॒म॒ । सो॒म॒ नः॒ । नो॒ वशः॑ । वशो॑ जी॒वातु᳚म् । जी॒वातु॒न्न । न म॑रामहे । म॒रा॒म॒ह॒ इति॑ मरामहे ॥ प्रि॒यस्तो᳚त्रो॒ वन॒स्पतिः॑ । प्रि॒यस्तो᳚त्र॒ इति॑ प्रि॒य-स्तो॒त्रः॒ । वन॒स्पति॒रिति॒ वन॒स्पतिः॑ ॥ ब्र॒ह्मा दे॒वाना᳚म् । दे॒वाना᳚म्पद॒वीः । प॒द॒वीᳶ क॑वी॒नाम् । प॒द॒वीरिति॑ पद-वीः । क॒वी॒नामृषिः॑ । ऋषि॒र्विप्रा॑णाम् । विप्रा॑णाम्महि॒षः । म॒हि॒षो मृ॒गाणा᳚म् । मृ॒गाणा॒मिति॑ मृ॒गाणा᳚म् ॥ श्ये॒नो गृध्रा॑णाम् । गृध्रा॑णा॒ꣳ॒ स्वधि॑तिः । स्वधि॑ति॒र्वना॑नाम् । स्वधि॑ति॒रिति॒ स्व-धि॒तिः॒ । वना॑ना॒ꣳ॒ सोमः॑ । सोम॑ᳶ प॒वित्र᳚म् । (41)  
प॒वित्र॒मति॑ । अत्ये॑ति । ए॒ति॒ रेभन्न्॑ । रेभ॒न्निति॒ रेभन्न्॑ ॥ आ वि॒श्वदे॑वम् । वि॒श्वदे॑व॒ꣳ॒ सत्प॑तिम् । वि॒श्वदे॑व॒मिति॑ वि॒श्व-दे॒व॒म्॒ । सत्प॑तिꣳ सू॒क्तैः । सत्प॑ति॒मिति॒ सत्-प॒ति॒म्॒ । सू॒क्तैर॒द्य । सू॒क्तैरिति॑ सु-उ॒क्तैः । अ॒द्या वृ॑णीमहे । वृ॒णी॒म॒ह॒ इति॑ वृणीमहे ॥ स॒त्यस॑वꣳ सवि॒तार᳚म् । स॒त्यस॑व॒मिति॑ स॒त्य-स॒व॒म्॒ । स॒वि॒तार॒मिति॑ सवि॒तार᳚म् ॥ आ स॒त्येन॑ । स॒त्येन॒ रज॑सा । रज॑सा॒ वर्त॑मानः । वर्त॑मानो निवे॒शयन्न्॑ । नि॒वे॒शय॑न्न॒मृत᳚म् । नि॒वे॒शय॒न्निति॑ नि-वे॒शयन्न्॑ । अ॒मृत॒म्मर्त्य᳚म् । मर्त्य॑ञ्च । चेति॑ च ॥ हि॒र॒ण्यये॑न सवि॒ता । स॒वि॒ता रथे॑न । रथे॒ना । आ दे॒वः । दे॒वो या॑ति । या॒ति॒ भुव॑ना । भुव॑ना वि॒पश्यन्न्॑ । वि॒पश्य॒न्निति॑ वि-पश्यन्न्॑ ॥ यथा॑ नः । नो॒ अदि॑तिः । अदि॑ति॒ᳶ कर॑त् । कर॒त्पश्वे᳚ । पश्वे॒ नृभ्यः॑ । नृभ्यो॒ यथा᳚ । नृभ्य॒ इति॒ नृ-भ्यः॒ । यथा॒ गवे᳚ । गव॒ इति॒ गवे᳚ ॥ यथा॑ तो॒काय॑ । तो॒काय॑ रु॒द्रिय᳚म् । रु॒द्रिय॒मिति॑ रु॒द्रिय᳚म् ॥ मा नः॑ । न॒स्तो॒के । तो॒के तन॑ये । तन॑ये॒ मा । मा नः॑ । न॒ आयु॑षि । आयु॑षि॒ मा । मा नः॑ । नो॒ गोषु॑ । गोषु॒ मा । मा नः॑ । (42)  
नो॒ अश्वे॑षु । अश्वे॑षु रीरिषः । री॒रि॒ष॒ इति॑ रीरिषः ॥ वी॒रान्मा । मा नः॑ । नो॒ रु॒द्र॒ । रु॒द्र॒ भा॒मि॒तः । भा॒मि॒तो व॑धीः । व॒धी॒र्॒ ह॒विष्म॑न्तः । ह॒विष्म॑न्तो॒ नम॑सा । नम॑सा विधेम । वि॒धे॒म॒ ते॒ । त॒ इति॑ ते ॥ उ॒द॒प्रुतो॒ न । उ॒द॒प्रुत॒ इत्यु॑द-प्रुतः॑ । न वयः॑ । वयो॒ रख्ष॑माणाः । रख्ष॑माणा॒ वाव॑दतः । वाव॑दतो अ॒भ्रिय॑स्य । अ॒भ्रिय॑स्येव । इ॒व॒ घोषाः᳚ । घोषा॒ इति॒ घोषाः᳚ ॥ गि॒रि॒भ्रजो॒ न । गि॒रि॒भ्रज॒ इति॑ गिरि-भ्रजः॑ । नोर्मयः॑ । ऊ॒र्मयो॒ मद॑न्तः । मद॑न्तो॒ बृह॒स्पति᳚म् । बृह॒स्पति॑म॒भि । अ॒भ्य॑र्काः । अ॒र्का अ॑नावन्न् । अ॒ना॒व॒न्नित्य॑नावन्न् ॥ ह॒ꣳ॒सैरि॑व । इ॒व॒ सखि॑भिः । सखि॑भि॒र्वाव॑दद्भिः । सखि॑भि॒रिति॒ सखि॑-भिः॒ । वाव॑दद्भिरश्म॒न्मया॑नि । वाव॑दद्भि॒रिति॒ वाव॑दत्-भिः॒ । अ॒श्म॒न्मया॑नि॒ नह॑ना । अ॒श्म॒न्मया॒नीत्य॑श्मन्न्-मया॑नि । नह॑ना॒ व्यस्यन्न्॑ । व्यस्य॒न्निति॑ वि-अस्यन्न्॑ ॥ बृह॒स्पति॑रभि॒कनि॑क्रदत् । अ॒भि॒कनि॑क्रदद्गाः । अ॒भि॒कनि॑क्रद॒दित्य॑भि-कनि॑क्रदत् । गा उ॒त । उ॒त प्र । प्रास्तौ᳚त् । अ॒स्तौ॒दुत् । उच्च॑ । च॒ वि॒द्वान् । वि॒द्वाꣳ अ॑गायत् । अ॒गा॒य॒दित्य॑गायत् ॥ एन्द्र॑ । इ॒न्द्र॒ सा॒न॒सिम् । सा॒न॒सिꣳ र॒यिम् । र॒यिꣳ स॒जित्वा॑नम् । (43)  
स॒जित्वा॑नꣳ सदा॒सह᳚म् । स॒जित्वा॑न॒मिति॑ स-जित्वा॑नम् । स॒दा॒सह॒मिति॑ सदा-सह᳚म् ॥ वर्‌षि॑ष्ठमू॒तये᳚ । ऊ॒तये॑ भर । भ॒रेति॑ भर ॥ प्र स॑साहिषे । स॒सा॒हि॒षे॒ पु॒रु॒हू॒त॒ । पु॒रु॒हू॒त॒ शत्रून्॑ । पु॒रु॒हू॒तेति॑ पुरु-हू॒त॒ । शत्रू॒ञ्ज्येष्ठः॑ । ज्येष्ठ॑स्ते । ते॒ शुष्मः॑ । शुष्म॑ इ॒ह । इ॒ह रा॒तिः । रा॒तिर॑स्तु । अ॒स्त्वित्य॑स्तु ॥ इन्द्रा । आ भ॑र । भ॒र॒ दख्षि॑णेन । दख्षि॑णेना॒ वसू॑नि । वसू॑नि॒ पतिः॑ । पति॒स्सिन्धू॑नाम् । सिन्धू॑नामसि । अ॒सि॒ रे॒वती॑नाम् । रे॒वती॑ना॒मिति॑ रे॒वती॑नाम् ॥ त्वꣳ सु॒तस्य॑ । सु॒तस्य॑ पी॒तये᳚ । पी॒तये॑ स॒द्यः । स॒द्यो वृ॒द्धः । वृ॒द्धो अ॑जायथाः । अ॒जा॒य॒था॒ इत्य॑जायथाः ॥ इन्द्र॒ ज्यैष्ठ्या॑य । ज्यैष्ठ्या॑य सुक्रतो । सु॒क्र॒तो॒ इति॑ सु-क्र॒तो॒ ॥ भुव॒स्त्वम् । त्वमि॑न्द्र । इ॒न्द्र॒ ब्रह्म॑णा । ब्रह्म॑णा म॒हान् । म॒हान्भुवः॑ । भुवो॒ विश्वे॑षु । विश्वे॑षु॒ सव॑नेषु । सव॑नेषु य॒ज्ञियः॑ । य॒ज्ञिय॒ इति॑ य॒ज्ञियः॑ ॥ भुवो॒ नॄन् । नॄꣳश्च्यौ॒त्नः । च्यौ॒त्नो विश्व॑स्मिन्न् । विश्व॑स्मि॒न्भरे᳚ । भरे॒ ज्येष्ठः॑ । ज्येष्ठ॑श्च । च॒ मन्त्रः॑ । मन्त्रो॑ विश्वचर्‌षणे । (44)  
"वि॒श्व॒च॒र्॒ष॒ण॒ इति॑ विश्व-च॒र्॒ष॒णे॒ ॥ मि॒त्रस्य॑ चर्‌षणी॒धृतः॑ । च॒र्॒ष॒णी॒धृत॒ श्श्रवः॑ । च॒र्॒ष॒णी॒धृत॒ इति॑ चर्‌षणि-धृतः॑ । श्रवो॑ दे॒वस्य॑ । दे॒वस्य॑ सान॒सिम् । सा॒न॒सिमिति॑ सान॒सिम् ॥ स॒त्यञ्चि॒त्रश्र॑वस्तमम् । चि॒त्रश्र॑वस्तम॒मिति॑ चि॒त्रश्र॑वः-त॒म॒म्॒ ॥ मि॒त्रो जनान्॑ । जनान्॑, यातयति । या॒त॒य॒ति॒ प्र॒जा॒नन्न् । प्र॒जा॒नन्मि॒त्रः । प्र॒जा॒नन्निति॑ प्र-जा॒नन्न् । मि॒त्रो दा॑धार । दा॒धा॒र॒ पृ॒थि॒वीम् । पृ॒थि॒वीमु॒त । उ॒त द्याम् । द्यामिति॒ द्याम् ॥ मि॒त्रᳶ कृ॒ष्टीः । कृ॒ष्टीरनि॑मिषा । अनि॑मिषा॒ऽभि । अनि॑मि॒षेत्यनि॑-मि॒षा॒ । अ॒भि च॑ष्टे । च॒ष्टे॒ स॒त्याय॑ । स॒त्याय॑ ह॒व्यम् । ह॒व्यङ्घृ॒तव॑त् । घृ॒तव॑द्विधेम । घृ॒तव॒दिति॑ घृ॒त-व॒त्॒ । वि॒धे॒मेति॑ विधेम ॥ प्र सः । स मि॑त्र । मि॒त्र॒ मर्तः॑ । मर्तो॑ अस्तु । अ॒स्तु॒ प्रय॑स्वान् । प्रय॑स्वा॒न्॒, यः । यस्ते᳚ । त॒ आ॒दि॒त्य॒ । आ॒दि॒त्य॒ शिख्ष॑ति । शिख्ष॑ति व्र॒तेन॑ । व्र॒तेनेति॑ व्र॒तेन॑ ॥ न ह॑न्यते । ह॒न्य॒ते॒ न । न जी॑यते । जी॒य॒ते॒ त्वोतः॑ । त्वोतो॒ न । नैन᳚म् । ए॒न॒मꣳहः॑ । अꣳहो॑ अश्ञोति । अ॒श्ञो॒त्यन्ति॑तः । अन्ति॑तो॒ न । न दू॒रात् । दू॒रादिति॑ दू॒रात् ॥ यच्चि॑त् । (45)"  
चि॒द्धि । हि ते᳚ । ते॒ विशः॑ । विशो॑ यथा । य॒था॒ प्र । प्र दे॑व । दे॒व॒ व॒रु॒ण॒ । व॒रु॒ण॒ व्र॒तम् । व्र॒तमिति॑ व्र॒तम् ॥ मि॒नी॒मसि॒ द्यवि॑द्यवि । द्यवि॑द्य॒वीति॒ द्यवि॑-द्य॒वि॒ ॥ यत्किम् । किञ्च॑ । चे॒दम् । इ॒दँव्व॑रुण । व॒रु॒ण॒ दैव्ये᳚ । दैव्ये॒ जने᳚ । जने॑ऽभिद्रो॒हम् । अ॒भि॒द्रो॒हम्म॑नु॒ष्याः᳚ । अ॒भि॒द्रो॒हमित्य॑भि-द्रो॒हम् । म॒नु॒ष्या᳚श्चरा॑मसि । चरा॑म॒सीति॒ चरा॑मसि ॥ अचि॑त्ती॒ यत् । यत्तव॑ । तव॒ धर्मा᳚ । धर्मा॑ युयोपि॒म । यु॒यो॒पि॒म मा । मा नः॑ । न॒स्तस्मा᳚त् । तस्मा॒देन॑सः । एन॑सो देव । दे॒व॒ री॒रि॒षः॒ । री॒रि॒ष॒ इति॑ रीरिषः ॥ कि॒त॒वासो॒ यत् । यद्रि॑रि॒पुः । रि॒रि॒पुर्न । न दी॒वि । दी॒वि यत् । यद्वा᳚ । वा॒ घ॒ । घा॒ स॒त्यम् । स॒त्यमु॒त । उ॒त यत् । यन्न । न वि॒द्म । वि॒द्मेति॑ वि॒द्म ॥ सर्वा॒ ता । ता वि । वि ष्य॑ । स्य॒ शि॒थि॒रा । शि॒थि॒रेव॑ । इ॒व॒ दे॒व॒ । दे॒वाथ॑ । अथा॑ ते । ते॒ स्या॒म॒ । स्या॒म॒ व॒रु॒ण॒ । व॒रु॒ण॒ प्रि॒यासः॑ । प्रि॒यास॒ इति॑ प्रि॒यासः॑ ॥ (46) ॥11॥  
