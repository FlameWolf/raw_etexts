

  
पू॒र्णा प॒श्चात् । प॒श्चादु॒त । उ॒त पू॒र्णा । पू॒र्णा पु॒रस्तात् । पु॒रस्ता॒दुत् । उन्म॑ध्य॒तः । म॒ध्य॒त पौर्णमा॒सी । पौ॒र्ण॒मा॒सी जि॑गाय । पौ॒र्ण॒मा॒सीति॑ पौर्ण-मा॒सी । जि॒गा॒येति॑ जिगाय ॥ तस्यान्दे॒वाः । दे॒वा अधि॑ । अधि॑ सं॒वस॑न्तः । सँ॒व्वस॑न्त उत्त॒मे । सँ॒व्वस॑न्त॒ इति॑ सं-वस॑न्तः । उ॒त्त॒मे नाके । उ॒त्त॒म इत्यु॑त्-त॒मे । नाक॑ इ॒ह । इ॒ह मा॑दयन्ताम् । मा॒द॒य॒न्ता॒मिति॑ मादयन्ताम् ॥ यत्ते । ते॒ दे॒वाः । दे॒वा अद॑धुः । अद॑धुर्भाग॒धेयम् । भा॒ग॒धेय॒ममा॑वास्ये । भा॒ग॒धेय॒मिति॑ भाग-धेयम् । अमा॑वास्ये सँ॒व्वस॑न्तः । अमा॑वास्य॒ इत्यमा-वा॒स्ये॒ । सँ॒व्वस॑न्तो महि॒त्वा । सँ॒व्वस॑न्त॒ इति॑ सं-वस॑न्तः । म॒हि॒त्वेति॑ महि-त्वा ॥ सा नः॑ । नो॒ य॒ज्ञम् । य॒ज्ञम्पि॑पृहि । पि॒पृ॒हि॒ वि॒श्व॒वा॒रे॒ । वि॒श्व॒वा॒रे॒ र॒यिम् । वि॒श्व॒वा॒र॒ इति॑ विश्व-वा॒रे॒ । र॒यिन्नः॑ । नो॒ धे॒हि॒ । धे॒हि॒ सु॒भ॒गे॒ । सु॒भ॒गे॒ सु॒वीरम् । सु॒भ॒ग॒ इति॑ सु-भ॒गे॒ । सु॒वीर॒मिति॑ सु-वीरम् ॥ नि॒वेश॑नी स॒ङ्गम॑नी । नि॒वेश॒नीति॑ नि-वेश॑नी । स॒ङ्गम॑नी॒ वसू॑नाम् । स॒ङ्गम॒नीति॑ सं-गम॑नी । वसू॑नाँ॒व्विश्वा । विश्वा॑ रू॒पाणि॑ । रू॒पाणि॒ वसू॑नि । वसून्यावे॒शय॑न्ती । आ॒वे॒शय॒न्तीत्या-वे॒शय॑न्ती ॥ स॒ह॒स्र॒पो॒षꣳ सु॒भगा । स॒ह॒स्र॒पो॒षमिति॑ सहस्र-पो॒षम् । सु॒भगा॒ ररा॑णा । सु॒भगेति॑ सु-भगा । ररा॑णा॒ सा । सा नः॑ । न॒ आ । आ गन्न्॑ । ग॒न्वर्च॑सा । वर्च॑सा सँव्विदा॒ना । (1)।  
सँ॒व्वि॒दा॒नेति॑ सं-वि॒दा॒ना ॥ अग्नी॑षोमौ प्रथ॒मौ । अग्नी॑षोमा॒वित्यग्नी-सो॒मौ॒ । प्र॒थ॒मौ वी॒र्ये॑ण । वी॒र्ये॑ण॒ वसून्॑ । वसून्रु॒द्रान् । रु॒द्राना॑दि॒त्यान् । आ॒दि॒त्यानि॒ह । इ॒ह जि॑न्वतम् । जि॒न्व॒त॒मिति॑ जिन्वतम् ॥ मा॒ध्यꣳ हि । हि पौर्णमा॒सम् । पौ॒र्ण॒मा॒सञ्जु॒षेथाम् । पौ॒र्ण॒मा॒समिति॑ पौर्ण-मा॒सम् । जु॒षेथा॒म्ब्रह्म॑णा । ब्रह्म॑णा वृ॒द्धौ । वृ॒द्धौ सु॑कृ॒तेन॑ । सु॒कृ॒तेन॑ सा॒तौ । सु॒कृ॒तेनेति॑ सु-कृ॒तेन॑ । सा॒तावथ॑ । अथा॒स्मभ्यम् । अ॒स्मभ्यꣳ॑ स॒हवी॑राम् । अ॒स्मभ्य॒मित्य॒स्म-भ्य॒म्॒ । स॒हवी॑राꣳ र॒यिम् । स॒हवी॑रा॒मिति॑ स॒ह-वी॒रा॒म्॒ । र॒यिन्नि । नि य॑च्छतम् । य॒च्छ॒त॒मिति॑ यच्छतम् ॥ आ॒दि॒त्याश्च॑ । चाङ्गि॑रसः । अङ्गि॑रसश्च । चा॒ग्नीन् । अ॒ग्नीना । आऽद॑धत । अ॒द॒ध॒त॒ ते । ते द॑र्‌शपूर्णामा॒सौ । द॒र्॒श॒पू॒र्ण॒मा॒सौ प्र । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । प्रैफ्सन्न्॑ । ऐ॒फ्स॒न्तेषाम् । तेषा॒मङ्गि॑रसाम् । अङ्गि॑रसा॒न्निरु॑प्तम् । निरु॑प्तꣳ ह॒विः । निरु॑प्त॒मिति॒ निः-उ॒प्त॒म्॒ । ह॒विरासीत् । आसी॒दथ॑ । अथा॑दि॒त्याः । आ॒दि॒त्या ए॒तौ । ए॒तौ होमौ । होमा॑वपश्यन्न् । अ॒प॒श्य॒न्तौ । ताव॑जुहवुः । अ॒जु॒ह॒वु॒स्ततः॑ । ततो॒ वै । वै ते । ते द॑र्‌शपूर्णमा॒सौ । द॒र्॒श॒पू॒र्ण॒मा॒सौ पूर्वे । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । (2)  
पूर्व॒ आ । आऽल॑भन्त । अ॒ल॒भ॒न्त॒ द॒र्॒श॒पू॒र्ण॒मा॒सौ । द॒र्॒श॒पू॒र्ण॒मा॒सावा॒लभ॑मानः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । आ॒लभ॑मान ए॒तौ । आ॒लभ॑मान॒ इत्या-लभ॑मानः । ए॒तौ होमौ । होमौ॑ पु॒रस्तात् । पु॒रस्ताज्जुहुयात् । जु॒हु॒या॒थ्सा॒ख्षात् । सा॒ख्षादे॒व । सा॒ख्षादिति॑ स-अ॒ख्षात् । ए॒व द॑र्‌शपूर्णमा॒सौ । द॒र्॒श॒पू॒र्ण॒मा॒सावा । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । आ ल॑भते । ल॒भ॒ते॒ ब्र॒ह्म॒वा॒दिनः॑ । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ सः । स तु । त्वै । वै द॑र्‌शपूर्णमा॒सौ । द॒र्॒श॒पू॒र्ण॒मा॒सावा । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । आ ल॑भेत । ल॒भे॒त॒ यः । य ए॑नयोः । ए॒न॒यो॒र॒नु॒लो॒मम् । अ॒नु॒लो॒मञ्च॑ । अ॒नु॒लो॒ममित्य॑नु-लो॒मम् । च॒ प्र॒ति॒लो॒मम् । प्र॒ति॒लो॒मञ्च॑ । प्र॒ति॒लो॒ममिति॑ प्रति-लो॒मम् । च॒ वि॒द्यात् । वि॒द्यादिति॑ । इत्य॑मावा॒स्या॑याः । अ॒मा॒वा॒स्या॑या ऊ॒र्ध्वम् । अ॒मा॒वा॒स्या॑या॒ इत्य॑मा-वा॒स्या॑याः । ऊ॒र्ध्वन्तत् । तद॑नुलो॒मम् । अ॒नु॒लो॒मम्पौर्णमा॒स्यै । अ॒नु॒लो॒ममित्य॑नु-लो॒मम् । पौ॒र्ण॒मा॒स्यै प्र॑ती॒चीनम् । पौ॒र्ण॒मा॒स्या इति॑ पौर्ण-मा॒स्यै । प्र॒ती॒चीन॒न्तत् । तत्प्र॑तिलो॒मम् । प्र॒ति॒लो॒मँय्यत् । प्र॒ति॒लो॒ममिति॑ प्रति-लो॒मम् । यत्पौर्णमा॒सीम् । पौ॒र्ण॒मा॒सीम्पूर्वाम् । पौ॒र्ण॒मा॒सीमिति॑ पौर्ण-मा॒सीम् । पूर्वा॑मा॒लभे॑त । आ॒लभे॑त प्रतिलो॒मम् । आ॒लभे॒तेत्या-लभे॑त । प्र॒ति॒लो॒ममे॑नौ । प्र॒ति॒लो॒ममिति॑ प्रति-लो॒मम् । ए॒ना॒वा । आ ल॑भेत । ल॒भे॒ता॒मुम् । अ॒मुम॑प॒ख्षीय॑माणम् । अ॒प॒ख्षीय॑माण॒मनु॑ । अ॒प॒ख्षीय॑माण॒मित्य॑प-ख्षीय॑माणम् । अन्वप॑ । अप॑ ख्षीयेत । (3) ।  
ख्षी॒ये॒त॒ सा॒र॒स्व॒तौ । सा॒र॒स्व॒तौ होमौ । होमौ॑ पु॒रस्तात् । पु॒रस्ताज्जुहुयात् । जु॒हु॒या॒द॒मा॒वा॒स्या । अ॒मा॒वा॒स्या॑ वै । अ॒मा॒वा॒स्येत्य॑मा-वा॒स्या । वै सर॑स्वती । सर॑स्वत्यनुलो॒मम् । अ॒नु॒लो॒ममे॒व । अ॒नु॒लो॒ममित्य॑नु-लो॒मम् । ए॒वैनौ । ए॒ना॒वा । आ ल॑भते । ल॒भ॒ते॒ऽमुम् । अ॒मुमा॒प्याय॑मानम् । आ॒प्याय॑मान॒मनु॑ । आ॒प्याय॑मान॒मित्या-प्याय॑मानम् । अन्वा । आप्या॑यते । प्या॒य॒त॒ आ॒ग्ना॒वै॒ष्ण॒वम् । आ॒ग्ना॒वै॒ष्ण॒वमेका॑दशकपालम् । आ॒ग्ना॒वै॒ष्ण॒वमित्याग्ना-वै॒ष्ण॒वम् । एका॑दशकपालम्पु॒रस्तात् । एका॑दशकपाल॒मित्येका॑दश-क॒पा॒ल॒म्॒ । पु॒रस्ता॒न्निः । निर्व॑पेत् । व॒पे॒थ्सर॑स्वत्यै । सर॑स्वत्यै च॒रुम् । च॒रुꣳ सर॑स्वते । सर॑स्वते॒ द्वाद॑शकपालम् । दा॑दशकपालँ॒य्यत् । द्वाद॑शकपाल॒मिति॒ द्वाद॑श-क॒पा॒ल॒म्॒ । यदाग्ने॒यः । आ॒ग्ने॒यो भव॑ति । भव॑त्य॒ग्निः । अ॒ग्निर्वै । वै य॑ज्ञमु॒खम् । य॒ज्ञ॒मु॒खँय्य॑ज्ञमु॒खम् । य॒ज्ञ॒मु॒खमिति॑ यज्ञ-मु॒खम् । य॒ज्ञ॒मु॒खमे॒व । य॒ज्ञ॒मु॒खमिति॑ यज्ञ-मु॒खम् । ए॒वर्धिम् । ऋद्धि॑म्पु॒रस्तात् । पु॒रस्ताद्धत्ते । ध॒त्ते॒ यत् । यद्वैष्ण॒वः । वै॒ष्ण॒वो भव॑ति । भव॑ति य॒ज्ञः । य॒ज्ञो वै । वै विष्णुः॑ । विष्णु॑र्य॒ज्ञम् । य॒ज्ञमे॒व । ए॒वारभ्य॑ । आ॒रभ्य॒ प्र । आ॒रभ्येत्या-रभ्य॑ । प्र त॑नुते । त॒नु॒ते॒ सर॑स्वत्यै । सर॑स्वत्यै च॒रुः । च॒रुर्भ॑वति । भ॒व॒ति॒ सर॑स्वते । सर॑स्वते॒ द्वाद॑शकपालः । द्वाद॑शकपालोऽमावा॒स्या । द्वाद॑शकपाल॒ इति॒ द्वाद॑श-क॒पा॒लः॒ । अ॒मा॒वा॒स्या॑ वै । अ॒मा॒वा॒स्येत्य॑मा-वा॒स्या । वै सर॑स्वती । सर॑स्वती पू॒र्णमा॑सः । पू॒र्णमा॑स॒स्सर॑स्वान् । पू॒र्णमा॑स॒ इति॑ पू॒र्ण-मा॒सः॒ । सर॑स्वा॒न्तौ । तावे॒व । ए॒व सा॒ख्षात् । सा॒ख्षादा । सा॒ख्षादिति॑ स-अ॒ख्षात् । आ र॑भते । र॒भ॒त॒ ऋ॒ध्नोति॑ । ऋ॒ध्नोत्याभ्याम् । आ॒भ्या॒न्द्वाद॑शकपालः । द्वाद॑शकपाल॒स्सर॑स्वते । द्वाद॑शकपाल॒ इति॒ द्वाद॑श-क॒पा॒लः॒ । सर॑स्वते भवति । भ॒व॒ति॒ मि॒थु॒न॒त्वाय॑ । मि॒थु॒न॒त्वाय॒ प्रजात्यै । मि॒थु॒न॒त्वायेति॑ मिथुन-त्वाय॑ । प्रजात्यै मिथु॒नौ । प्रजात्या॒ इति॒ प्र-जा॒त्यै॒ । मि॒थु॒नौ गावौ । गावौ॒ दख्षि॑णा । दख्षि॑णा॒ समृ॑द्ध्यै । समृ॑द्ध्या॒ इति॒ सम्-ऋ॒ध्यै॒ ॥ (4) ॥  
ऋष॑यो॒ वै । वा इन्द्रम् । इन्द्र॑म्प्र॒त्यख्षम् । प्र॒त्यख्ष॒न्न । प्र॒त्यख्ष॒मिति॑ प्रति-अख्षम् । नाप॑श्यन्न् । अ॒प॒श्य॒न्तम् । तँव्वसि॑ष्ठः । वसि॑ष्ठ प्र॒त्यख्षम् । प्र॒त्यख्ष॑मपश्यत् । प्र॒त्यख्ष॒मिति॑ प्रति-अख्षम् । अ॒प॒श्य॒थ्सः । सोऽब्रवीत् । अ॒ब्र॒वी॒द्ब्राह्म॑णम् । ब्राह्म॑णन्ते । ते॒ व॒ख्ष्या॒मि॒ । व॒ख्ष्या॒मि॒ यथा । यथा॒ त्वत्पु॑रोहिताः । त्वत्पु॑रोहिता प्र॒जाः । त्वत्पु॑रोहिता॒ इति॒ त्वत्-पु॒रो॒हि॒ताः॒ । प्र॒जा प्र॑जनि॒ष्यन्ते । प्र॒जा इति॑ प्र-जाः । प्र॒ज॒नि॒ष्यन्तेऽथ॑ । प्र॒ज॒नि॒ष्यन्त॒ इति॑ प्र-ज॒नि॒ष्यन्ते । अथ॑ मा । मेत॑रेभ्यः । इत॑रेभ्य॒ ऋषि॑भ्यः । ऋषि॑भ्यो॒ मा । ऋषि॑भ्य॒ इत्यृषि॑-भ्यः॒ । मा प्र । प्र वो॑चः । वो॒च॒ इति॑ । इति॒ तस्मै । तस्मा॑ ए॒तान् । ए॒तान्थ्स्तोम॑भागान् । स्तोम॑भागानब्रवीत् । स्तोम॑भागा॒निति॒ स्तोम॑-भा॒गा॒न्॒ । अ॒ब्र॒वी॒त्ततः॑ । ततो॒ वसि॑ष्ठपुरोहिताः । वसि॑ष्ठपुरोहिता प्र॒जाः । वसि॑ष्ठपुरोहिता॒ इति॒ वसि॑ष्ठ-पु॒रो॒हि॒ताः॒ । प्र॒जा प्र । प्र॒जा इति॑ प्र-जाः । प्राजा॑यन्त । अ॒जा॒य॒न्त॒ तस्मात् । तस्माद्वासि॒ष्ठः । वा॒सि॒ष्ठो ब्र॒ह्मा । ब्र॒ह्मा का॒र्यः॑ । का॒र्य॑ प्र । प्रैव । ए॒व जा॑यते । जा॒य॒ते॒ र॒श्मिः । र॒श्मिर॑सि । अ॒सि॒ ख्षया॑य । ख्षया॑य त्वा । त्वा॒ ख्षयम् । ख्षय॑ञ्जिन्व । जि॒न्वेति॑ । इत्या॑ह । (5) ।  
आ॒ह॒ दे॒वाः । दे॒वा वै । वै ख्षयः॑ । ख्षयो॑ दे॒वेभ्यः॑ । दे॒वेभ्य॑ ए॒व । ए॒व य॒ज्ञम् । य॒ज्ञम्प्र । प्राह॑ । आ॒ह॒ प्रेतिः॑ । प्रेति॑रसि । प्रेति॒रिति॒ प्र-इ॒तिः॒ । अ॒सि॒ धर्मा॑य । धर्मा॑य त्वा । त्वा॒ धर्मम् । धर्म॑ञ्जिन्व । जि॒न्वेति॑ । इत्या॑ह । आ॒ह॒ म॒नु॒ष्याः । म॒नु॒ष्या॑ वै । वै धर्मः॑ । धर्मो॑ मनु॒ष्येभ्यः । म॒नुष्येभ्य ए॒व । ए॒व य॒ज्ञम् । य॒ज्ञम्प्र । प्राह॑ । आ॒हान्वि॑तिः । अन्वि॑तिरसि । अन्वि॑ति॒रित्यनु॑-इ॒तिः॒ । अ॒सि॒ दि॒वे । दि॒वे त्वा । त्वा॒ दिवम् । दिव॑ञ्जिन्व । जि॒न्वेति॑ । इत्या॑ह । आ॒है॒भ्यः । ए॒भ्य ए॒व । ए॒व लो॒केभ्यः॑ । लो॒केभ्यो॑ य॒ज्ञम् । य॒ज्ञम्प्र । प्राह॑ । आ॒ह॒ वि॒ष्ट॒म्भः । वि॒ष्ट॒म्भो॑ऽसि । वि॒ष्ट॒म्भ इति॑ वि-स्त॒म्भः । अ॒सि॒ वृष्ट्यै । वृष्ट्यै त्वा । त्वा॒ वृष्टिम् । वृष्टि॑ञ्जिन्व । जि॒न्वेति॑ । इत्या॑ह । आ॒ह॒ वृष्टिम् । वृष्टि॑मे॒व । ए॒वाव॑ । अव॑ रुन्धे । (6)  
रु॒न्धे॒ प्र॒वा । प्र॒वाऽसि॑ । प्र॒वेति॑ प्र-वा । अ॒स्य॒नु॒वा । अ॒नु॒वाऽसि॑ । अ॒नु॒वेत्य॑नु-वा । अ॒सीति॑ । इत्या॑ह । आ॒ह॒ मि॒थु॒न॒त्वाय॑ । मि॒थु॒न॒त्वायो॒शिक् । मि॒थु॒न॒त्वायेति॑ मिथुन-त्वाय॑ । उ॒शिग॑सि । अ॒सि॒ वसु॑भ्यः । वसु॑भ्यस्त्वा । वसु॑भ्य॒ इति॒ वसु॑-भ्यः॒ । त्वा॒ वसून्॑ । वसूञ्जिन्व । जि॒न्वेति॑ । इत्या॑ह । आ॒हा॒ष्टौ । अ॒ष्टौ वस॑वः । वस॑व॒ एका॑दश । एका॑दश रु॒द्राः । रु॒द्रा द्वाद॑श । द्वाद॑शादि॒त्याः । आ॒दि॒त्या ए॒ताव॑न्तः । ए॒ताव॑न्तो॒ वै । वै दे॒वाः । दे॒वास्तेभ्यः॑ । तेभ्य॑ ए॒व । ए॒व य॒ज्ञम् । य॒ज्ञम्प्र । प्राह॑ । आ॒हौजः॑ । ओजो॑ऽसि । अ॒सि॒ पि॒तृभ्यः॑ । पि॒तृभ्य॑स्त्वा । पि॒तृभ्य॒ इति॑ पि॒तृ-भ्यः॒ । त्वा॒ पि॒तॄन् । पि॒तॄञ्जि॑न्व । जि॒न्वेति॑ । इत्या॑ह । आ॒ह॒ दे॒वान् । दे॒वाने॒व । ए॒व पि॒तॄन् । पि॒तॄननु॑ । अनु॒ सम् । सन्त॑नोति । त॒नो॒ति॒ तन्तुः॑ । तन्तु॑रसि । अ॒सि॒ प्र॒जाभ्यः॑ । प्र॒जाभ्य॑स्त्वा । प्र॒जाभ्य॒ इति॑ प्र-जाभ्यः॑ । त्वा॒ प्र॒जाः । प्र॒जा जि॑न्व । प्र॒जा इति॑ प्र-जाः । जि॒न्वेति॑ । (7)  
इत्या॑ह । आ॒ह॒ पि॒तॄन् । पि॒तॄने॒व । ए॒व प्र॒जाः । प्र॒जा अनु॑ । प्र॒जा इति॑ प्र-जाः । अनु॒ सम् । सन्त॑नोति । त॒नो॒ति॒ पृ॒त॒ना॒षाट् । पृ॒त॒ना॒षाड॑सि । अ॒सि॒ प॒शुभ्यः॑ । प॒शुभ्य॑स्त्वा । प॒शुभ्य॒ इति॑ प॒शु-भ्यः॒ । त्वा॒ प॒शून् । प॒शूञ्जि॑न्व । जि॒न्वेति॑ । इत्या॑ह । आ॒ह॒ प्र॒जाः । प्र॒जा ए॒व । प्र॒जा इति॑ प्र-जाः । ए॒व प॒शून् । प॒शूननु॑ । अनु॒ सम् । सन्त॑नोति । त॒नो॒ति॒ रे॒वत् । रे॒वद॑सि । अ॒स्योष॑धीभ्यः । ओष॑धीभ्यस्त्वा । ओष॑धीभ्य॒ इत्योष॑धि-भ्यः॒ । त्वौष॑धीः । ओष॑धीर्जिन्व । जि॒न्वेति॑ । इत्या॑ह । आ॒हौष॑धीषु । ओष॑धीष्वे॒व । ए॒व प॒शून् । प॒शून्प्रति॑ । प्रति॑ ष्ठापयति । स्था॒प॒य॒त्य॒भि॒जित् । अ॒भि॒जिद॑सि । अ॒भि॒जिदित्य॑भि-जित् । अ॒सि॒ यु॒क्तग्रा॑वा । यु॒क्तग्रा॒वेन्द्रा॑य । यु॒क्तग्रा॒वेति॑ यु॒क्त-ग्रा॒वा॒ । इन्द्रा॑य त्वा । त्वेन्द्रम् । इन्द्र॑ञ्जिन्व । जि॒न्वेति॑ । इत्या॑ह । आ॒हा॒भिजि॑त्यै । अ॒भिजि॑त्या॒ अधि॑पतिः । अ॒भिजि॑त्या॒ इत्य॒भि-जि॒त्यै॒ । अधि॑पतिरसि । अधि॑पति॒रित्यधि॑-प॒तिः॒ । अ॒सि॒ प्रा॒णाय॑ । प्रा॒णाय॑ त्वा । प्रा॒णायेति॑ प्र-अ॒नाय॑ । त्वा॒ प्रा॒णम् । प्रा॒णञ्जि॑न्व । प्रा॒णमिति॑ प्र-अ॒नम् । (8)  
जि॒न्वेति॑ । इत्या॑ह । आ॒ह॒ प्र॒जासु॑ । प्र॒जास्वे॒व । प्र॒जास्विति॑ प्र-जासु॑ । ए॒व प्रा॒णान् । प्रा॒णान्द॑धाति । प्रा॒णानिति॑ प्र-अ॒नान् । द॒धा॒ति॒ त्रि॒वृत् । त्रि॒वृद॑सि । त्रि॒वृदिति॑ त्रि-वृत् । अ॒सि॒ प्र॒वृत् । प्र॒वृद॑सि । प्र॒वृदिति॑ प्र-वृत् । अ॒सीति॑ । इत्या॑ह । आ॒ह॒ मि॒थु॒न॒त्वाय॑ । मि॒थु॒न॒त्वाय॑ सꣳरो॒हः । मि॒थु॒न॒त्वायेति॑ मिथुन-त्वाय॑ । स॒ꣳ॒रो॒हो॑ऽसि । स॒ꣳ॒रो॒ह इति॑ सं-रो॒हः । अ॒सि॒ नी॒रो॒हः । नी॒रो॒हो॑ऽसि । नी॒रो॒ह इति॑ निः-रो॒हः । अ॒सीति॑ । इत्या॑ह । आ॒ह॒ प्रजात्यै । प्रजात्यै वसु॒कः । प्रजात्या॒ इति॒ प्र-जा॒त्यै॒ । व॒सु॒को॑ऽसि । अ॒सि॒ वेष॑श्रिः । वेष॑श्रिरसि । वेष॑श्रि॒रिति॒ वेष॑-श्रिः॒ । अ॒सि॒ वस्य॑ष्टिः । वस्य॑ष्टिरसि । अ॒सीति॑ । इत्या॑ह । आ॒ह॒ प्रति॑ष्ठित्यै । प्रति॑ष्ठित्या॒ इति॒ प्रति॑-स्थि॒त्यै॒ ॥ (9) ॥2॥  
अ॒ग्निना॑ दे॒वेन॑ । दे॒वेन॒ पृत॑नाः । पृत॑ना जयामि । ज॒या॒मि॒ गा॒य॒त्रेण॑ । गा॒य॒त्रेण॒ छन्द॑सा । छन्द॑सा त्रि॒वृता । त्रि॒वृता॒ स्तोमे॑न । त्रि॒वृतेति॑ त्रि-वृता । स्तोमे॑न रथन्त॒रेण॑ । र॒थ॒न्त॒रेण॒ साम्ना । र॒थ॒न्त॒रेणेति॑ रथं-त॒रेण॑ । साम्ना॑ वषट्का॒रेण॑ । व॒ष॒ट्का॒रेण॒ वज्रे॑ण । व॒ष॒ट्का॒रेणेति॑ वषट्-का॒रेण॑ । वज्रे॑ण पूर्व॒जान् । पू॒र्व॒जान्भ्रातृ॑व्यान् । पू॒र्व॒जानिति॑ पूर्व-जान् । भ्रातृ॑व्या॒नध॑रान् । अध॑रान्पादयामि । पा॒द॒या॒म्यव॑ । अवै॑नान् । ए॒ना॒न्बा॒धे॒ । बा॒धे॒ प्रति॑ । प्रत्ये॑नान् । ए॒ना॒न्नु॒दे॒ । नु॒दे॒ऽस्मिन्न् । अ॒स्मिन्ख्षये । ख्षये॒ऽस्मिन्न् । अ॒स्मिन्भू॑मिलो॒के । भू॒मि॒लो॒के यः । भू॒मि॒लो॒क इति॑ भूमि-लो॒के । योऽस्मान् । अ॒स्मान्द्वेष्टि॑ । द्वेष्टि॒ यम् । यञ्च॑ । च॒ व॒यम् । व॒यन्द्वि॒ष्मः । द्वि॒ष्मो विष्णॊः । विष्णो॒ क्रमे॑ण । क्रमे॒णाति॑ । अत्ये॑नान् । ए॒ना॒न्क्रा॒मा॒मि॒ । क्रा॒मा॒मीन्द्रे॑ण । इन्द्रे॑ण दे॒वेन॑ । दे॒वेन॒ पृत॑नाः । पृत॑ना जयामि । ज॒या॒मि॒ त्रैष्टु॑भेन । त्रैष्टु॑भेन॒ छन्द॑सा । छन्द॑सा पञ्चद॒शेन॑ । प॒ञ्च॒द॒शेन॒ स्तोमे॑न । प॒ञ्च॒द॒शेनेति॑ पञ्च-द॒शेन॑ । स्तोमे॑न बृह॒ता । बृ॒ह॒ता साम्ना । साम्ना॑ वषट्का॒रेण॑ । व॒ष॒ट्का॒रेण॒ वज्रे॑ण । व॒ष॒ट्का॒रेणेति॑ वषट्-का॒रेण॑ । वज्रे॑ण सह॒जान् । (10)।  
स॒ह॒जान्विश्वे॑भिः । स॒ह॒जानिति॑ सह-जान् । विश्वे॑भिर्दे॒वेभिः॑ । दे॒वेभि॒ पृत॑नाः । पृत॑ना जयामि । ज॒या॒मि॒ जाग॑तेन । जाग॑तेन॒ छन्द॑सा । छन्द॑सा सप्तद॒शेन॑ । स॒प्त॒द॒शेन॒ स्तोमे॑न । स॒प्त॒द॒शेनेति॑ सप्त-द॒शेन॑ । स्तोमे॑न वामदे॒व्येन॑ । वा॒म॒दे॒व्येन॒ साम्ना । वा॒म॒दे॒व्येनेति॑ वाम-दे॒व्येन॑ । साम्ना॑ वषट्का॒रेण॑ । व॒ष॒ट्का॒रेण॒ वज्रे॑ण । व॒ष॒ट्का॒रेणेति॑ वषट्-का॒रेण॑ । वज्रे॑णापर॒जान् । अ॒प॒र॒जानिन्द्रे॑ण । अ॒प॒र॒जानित्य॑पर-जान् । इन्द्रे॑ण स॒युजः॑ । स॒युजो॑ व॒यम् । स॒युज॒ इति॑ स-युजः॑ । व॒यꣳ सा॑स॒ह्याम॑ । सा॒स॒ह्याम॑ पृतन्य॒तः । पृ॒त॒न्य॒त इति॑ पृतन्य॒तः ॥ घ्नन्तो॑ वृ॒त्राणि॑ । वृ॒त्राण्य॑प्र॒ति । अ॒प्र॒तीत्य॑प्र॒ति ॥ यत्ते । ते॒ अ॒ग्ने॒ । अ॒ग्ने॒ तेजः॑ । तेज॒स्तेन॑ । तेना॒हम् । अ॒हन्ते॑ज॒स्वी । ते॒ज॒स्वी भू॑यासम् । भू॒या॒सँ॒य्यत् । यत्ते । ते॒ अ॒ग्ने॒ । अ॒ग्ने॒ वर्चः॑ । वर्च॒स्तेन॑ । तेना॒हम् । अ॒हँव्व॑र्च॒स्वी । व॒र्च॒स्वी भू॑यासम् । भू॒या॒सँ॒य्यत् । यत्ते । ते॒ अ॒ग्ने॒ । अ॒ग्ने॒ हरः॑ । ह॒र॒स्तेन॑ । तेना॒हम् । अ॒हꣳ ह॑र॒स्वी । ह॒र॒स्वी भू॑यासम् । भू॒या॒स॒मिति॑ भूयासम् ॥ (11) ॥3॥  
ये दे॒वाः । दे॒वा य॑ज्ञहनः॑ । य॒ज्ञ॒हनो॑ यज्ञ॒मुषः॑ । य॒ज्ञ॒हन॒ इति॑ यज्ञ-हनः॑ । य॒ज्ञ॒मुष॑ पृथि॒व्याम् । य॒ज्ञ॒मुष॒ इति॑ यज्ञ-मुषः॑ । पृ॒थि॒व्यामधि॑ । अध्यास॑ते । आस॑त॒ इत्यास॑ते ॥ अ॒ग्निर्मा । मा॒ तेभ्यः॑ । तेभ्यो॑ रख्षतु । र॒ख्ष॒तु॒ गच्छे॑म । गच्छे॑म सु॒कृतः॑ । सु॒कृतो॑ व॒यम् । सु॒कृत॒ इति॑ सु-कृतः॑ । व॒यमिति॑ व॒यम् ॥ आऽग॑न्म । अ॒ग॒न्म॒ मि॒त्रा॒व॒रु॒णा॒ । मि॒त्रा॒व॒रु॒णा॒ व॒रे॒ण्या॒ । मि॒त्रा॒व॒रु॒णेति॑ मित्रा-व॒रु॒णा॒ । व॒रे॒ण्या॒ रात्री॑णाम् । रात्री॑णाम्भा॒गः । भा॒गो यु॒वयोः । यु॒वयो॒र्यः । यो अस्ति॑ । अस्तीत्यस्ति॑ ॥ नाक॑ङ्गृह्णा॒नाः । गृ॒ह्णा॒नास्सु॑कृ॒तस्य॑ । सु॒कृ॒तस्य॑ लो॒के । सु॒कृ॒तस्येति॑ सु-कृ॒तस्य॑ । लो॒के तृ॒तीये । तृ॒तीये॑ पृ॒ष्ठे । पृ॒ष्ठे अधि॑ । अधि॑ रोच॒ने । रो॒च॒ने दि॒वः । दि॒व इति॑ दि॒वः ॥ ये दे॒वाः । दे॒वा य॑ज्ञ॒हनः॑ । य॒ज्ञ॒हनो॑ यज्ञ॒मुषः॑ । य॒ज्ञ॒हन॒ इति॑ यज्ञ-हनः॑ । य॒ज्ञ॒मुषो॒ऽन्तरि॑ख्षे । य॒ज्ञ॒मुष॒ इति॑ यज्ञ-मुषः॑ । अ॒न्तरि॒ख्षेऽधि॑ । अध्यास॑ते । आस॑त॒ इत्यास॑ते ॥ वा॒युर्मा । मा॒ तेभ्यः॑ । तेभ्यो॑ रख्षतु । र॒ख्ष॒तु॒ गच्छे॑म । गच्छे॑म सु॒कृतः॑ । सु॒कृतो॑ व॒यम् । सु॒कृत॒ इति॑ सु-कृतः॑ । व॒यमिति॑ व॒यम् ॥ यास्ते । ते॒ रात्रीः । रात्रीस्सवितः । स॒वि॒त॒र्दे॒व॒यानीः। (12)  
दे॒व॒यानी॑रन्त॒रा । दे॒व॒यानी॒रिति॑ देव-यानीः । अ॒न्त॒रा द्यावा॑पृथि॒वी । द्यावा॑पृथि॒वी वि॒यन्ति॑ । द्यावा॑पृथि॒वी इति॒ द्यावा-पृ॒थि॒वी । वि॒यन्तीति॑ वि-यन्ति॑ ॥ गृ॒हैश्च॑ । च॒ सर्वैः । सर्वैः प्र॒जया । प्र॒जया॒ नु । प्र॒जयेति॑ प्र-जया । न्वग्रे । अग्रे॒ सुवः॑ । सुवो॒ रुहा॑णाः । रुहा॑णास्तरत । त॒र॒ता॒ रजाꣳ॑सि । रजा॒ꣳ॒सीति॒ रजाꣳ॑सि ॥ ये दे॒वाः । दे॒वा य॑ज्ञ॒हनः॑ । य॒ज्ञ॒हनो॑ यज्ञ॒मुषः॑ । य॒ज्ञ॒हन॒ इति॑ यज्ञ-हनः॑ । य॒ज्ञ॒मुषो॑ दि॒वि । य॒ज्ञ॒मुष॒ इति॑ यज्ञ-मुषः॑ । दि॒व्यधि॑ । अध्यास॑ते । आस॑त॒ इत्यास॑ते ॥ सूर्यो॑ मा । मा॒ तेभ्यः॑ । तेभ्यो॑ रख्षतु । र॒ख्ष॒तु॒ गच्छे॑म । गच्छे॑म सु॒कृतः॑ । सु॒कृतो॑ व॒यम् । सु॒कृत॒ इति॑ सु-कृतः॑ । व॒यमिति॑ व॒यम् ॥ येनेन्द्रा॑य । इन्द्रा॑य स॒मभ॑रः । स॒मभ॑र॒ पयाꣳ॑सि । स॒मभ॑र॒ इति॑ सम्-अभ॑रः । पयाꣳ॑स्युत्त॒मेन॑ । उ॒त्त॒मेन॑ ह॒विषा । उ॒त्त॒मेनेत्यु॑त्-त॒मेन॑ । ह॒विषा॑ जातवेदः । जा॒त॒वे॒द॒ इति॑ जात-वे॒दः॒ ॥ तेनाग्ने । अ॒ग्ने॒ त्वम् । त्वमु॒त । उ॒त व॑र्धय । व॒र्ध॒ये॒मम् । इ॒मꣳ स॑जा॒तानाम् । स॒जा॒ताना॒ꣳ॒ श्रैष्ठ्ये । स॒जा॒ताना॒मिति॑ स-जा॒तानाम् । श्रैष्ठ्य॒ आ । आ धे॑हि । धे॒ह्ये॒न॒म्॒ । ए॒न॒मित्ये॑नम् ॥ य॒ज्ञ॒हनो॒ वै । य॒ज्ञ॒हन॒ इति॑ यज्ञ-हनः॑ । वै दे॒वाः । दे॒वा य॑ज्ञ॒मुषः॑ । य॒ज्ञ॒मुष॑स्सन्ति । य॒ज्ञ॒मुष॒ इति॑ यज्ञ-मुषः॑ । (13)  
स॒न्ति॒ ते । त ए॒षु । ए॒षु लो॒केषु॑ । लो॒केष्वा॑सते । आ॒स॒त॒ आ॒ददा॑नाः । आ॒ददा॑ना विमथ्ना॒नाः । आ॒ददा॑ना॒ इत्या-ददा॑नाः । वि॒म॒थ्ना॒ना यः । वि॒म॒थ्ना॒ना इति॑ वि-म॒थ्ना॒नाः । यो ददा॑ति । ददा॑ति॒ यः । यो यज॑ते । यज॑ते॒ तस्य॑ । तस्येति॒ तस्य॑ ॥ ये दे॒वाः । दे॒वा य॑ज्ञ॒हनः॑ । य॒ज्ञ॒हन॑ पृथि॒व्याम् । य॒ज्ञ॒हन॒ इति॑ यज्ञ-हनः॑ । पृ॒थि॒व्यामधि॑ । अध्यास॑ते । आस॑ते॒ ये । ये अ॒न्तरि॑ख्षे । अ॒न्तरि॑ख्षे॒ ये । ये दि॒वि । दि॒वीति॑ । इत्या॑ह । आ॒हे॒मान् । इ॒माने॒व । ए॒व लो॒कान् । लो॒काꣳस्ती॒र्त्वा । ती॒र्त्वा सगृ॑हः । सगृ॑ह॒स्सप॑शुः । सगृ॑ह॒ इति॒ स-गृ॒हः॒ । सप॑शुस्सुव॒र्गम् । सप॑शु॒रिति॒ स-प॒शुः॒ । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कमे॑ति । ए॒त्यप॑ । अप॒ वै । वै सोमे॑न । सोमे॑नेजा॒नात् । ई॒जा॒नाद्दे॒वताः । दे॒वताश्च । च॒ य॒ज्ञः । य॒ज्ञश्च॑ । च॒ क्रा॒म॒न्ति॒ । क्रा॒म॒न्त्या॒ग्ने॒यम् । आ॒ग्ने॒यम्पञ्च॑कपालम् । पञ्च॑कपालमुदवसा॒नीयम् । पञ्च॑कपाल॒मिति॒ पञ्च॑-क॒पा॒ल॒म्॒ । उ॒द॒व॒सा॒नीय॒न्निः । उ॒द॒व॒सा॒नीय॒मित्यु॑त्-अ॒व॒सा॒नीयम् । निर्व॑पेत् । व॒पे॒द॒ग्निः । अ॒ग्निस्सर्वाः । सर्वा॑ दे॒वताः । दे॒वता॒ पाङ्क्तः॑ । (14)।  
पाङ्क्तो॑ य॒ज्ञः । य॒ज्ञो दे॒वताः । दे॒वताश्च । चै॒व । ए॒व य॒ज्ञम् । य॒ज्ञञ्च॑ । चाव॑ । अव॑ रुन्धे । रु॒न्धे॒ गा॒य॒त्रः । गा॒य॒त्रो वै । वा अ॒ग्निः । अ॒ग्निर्गा॑य॒त्रछ॑न्दाः । गा॒य॒त्रछ॑न्दा॒स्तम् । गा॒य॒त्रछ॑न्दा॒ इति॑ गाय॒त्र-छ॒न्दाः॒ । तञ्छन्द॑सा । छन्द॑सा॒ वि । व्य॑र्धयति । अ॒र्ध॒य॒ति॒ यत् । यत्पञ्च॑कपालम् । पञ्च॑कपालङ्क॒रोति॑ । पञ्च॑कपाल॒मिति॒ पञ्च॑-क॒पा॒ल॒म् । क॒रोत्य॒ष्टाक॑पालः । अ॒ष्टाक॑पाल का॒र्यः॑ । अ॒ष्टाक॑पाल॒ इत्य॒ष्टा-क॒पा॒लः॒ । का॒र्योऽष्टाख्ष॑रा । अ॒ष्टाख्ष॑रा गाय॒त्री । अ॒ष्टाख्ष॒रेत्य॒ष्टा-अ॒ख्ष॒रा॒ । गा॒य॒त्री गा॑य॒त्रः । गा॒य॒त्रोऽग्निः । अ॒ग्निर्गा॑य॒त्रछ॑न्दाः । गा॒य॒त्रछ॑न्दा॒स्स्वेन॑ । गा॒य॒त्रछ॑न्दा॒ इति॑ गाय॒त्र-छ॒न्दाः॒ । स्वेनै॒व । ए॒वैनम् । ए॒न॒ञ्छन्द॑सा । छन्द॑सा॒ सम् । सम॑र्धयति । अ॒र्ध॒य॒ति॒ प॒ङ्क्त्यौ । प॒ङ्क्त्यौ॑ याज्यानुवा॒क्ये । या॒ज्या॒नु॒वा॒क्ये॑ भवतः । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒त॒ पाङ्क्तः॑ । पाङ्क्तो॑ य॒ज्ञः । य॒ज्ञस्तेन॑ । तेनै॒व । ए॒व य॒ज्ञात् । य॒ज्ञान्न । नैति॑ । ए॒तीत्ये॑ति ॥ (15) ॥4॥  
सूर्यो॑ मा । मा॒ दे॒वः । दे॒वो दे॒वेभ्यः॑ । दे॒वेभ्य॑ पातु । पा॒तु॒ वा॒युः । वा॒युर॒न्तरि॑ख्षात् । अ॒न्तरि॑ख्षा॒द्यज॑मानः । यज॑मानो॒ऽग्निः । अ॒ग्निर्मा । मा॒ पा॒तु॒ । पा॒तु॒ चख्षु॑षः । चख्षु॑ष॒ इति॒ चख्षु॑षः ॥ सख्ष॒ शूष॑ । शूष॒ सवि॑तः । सवि॑त॒र्विश्व॑चर्‌षणे । विश्व॑चर्‌षण ए॒तेभिः॑ । विश्व॑चर्‌षण॒ इति॒ विश्व॑-च॒र्॒ष॒णे॒ । ए॒तेभि॑स्सोम । सो॒म॒ नाम॑भिः । नाम॑भिर्विधेम । नाम॑भि॒रिति॒ नाम॑-भिः॒ । वि॒धे॒म॒ ते॒ । ते॒ तेभिः॑ । तेभि॑स्सोम । सो॒म॒ नाम॑भिः । नाम॑भिर्विधेम । नाम॑भि॒रिति॒ नाम॑-भिः॒ । वि॒धे॒म॒ ते॒ । त॒ इति॑ ते ॥ अ॒हम्प॒रस्तात् । प॒रस्ता॑द॒हम् । अ॒हम॒वस्तात् । अ॒वस्ता॑द॒हम् । अ॒हञ्ज्योति॑षा । ज्योति॑षा॒ वि । वि तमः॑ । तमो॑ ववार । व॒वा॒रेति॑ ववार ॥ यद॒न्तरि॑ख्षम् । अ॒न्तरि॑ख्ष॒न्तत् । तदु॑ । उ॒ मे॒ । मे॒ पि॒ता । पि॒ताऽभूत् । अ॒भू॒द॒हम् । अ॒हꣳ सूर्यम् । सूर्य॑मुभ॒यतः॑ । उ॒भ॒यतो॑ ददर्‌श । द॒द॒र्॒शा॒हम् । अ॒हम्भू॑यासम् । भू॒या॒स॒मु॒त्त॒मः । उ॒त्त॒मस्स॑मा॒नानाम् । उ॒त्त॒म इत्यु॑त्-त॒मः । स॒मा॒नाना॒मा । (16)  
आ स॑मु॒द्रात् । स॒मु॒द्रादा । आन्तरि॑ख्षात् । अ॒न्तरि॑ख्षात्प्र॒जाप॑तिः । प्र॒जाप॑तिरुद॒धिम् । प्र॒जाप॑ति॒रिति॑ प्र॒जा-प॒तिः॒ । उ॒द॒धिञ्च्या॑वयाति । उ॒द॒धिमित्यु॑द-धिम् । च्या॒व॒या॒तीन्द्रः॑ । इन्द्र॒ प्र । प्र स्नौ॑तु । स्नौ॒तु॒ म॒रुतः॑ । म॒रुतो॑ वर्‌षयन्तु । व॒र्॒ष॒य॒न्तूत् । उन्न॑म्भय । न॒म्भ॒य॒ पृ॒थि॒वीम् । पृ॒थि॒वीम्भि॒न्धि । भि॒न्धीदम् । इ॒दन्दि॒व्यम् । दि॒व्यन्नभः॑ । नभ॒ इति॒ नभः॑ ॥ उ॒द्नो दि॒व्यस्य॑ । दि॒व्यस्य॑ नः । नो॒ दे॒हि॒ । दे॒हीशा॑नः । ईशा॑नो॒ वि । वि सृ॑ज । सृ॒जा॒ दृतिम् । दृति॒मिति॒ दृतिम् ॥ प॒शवो॒ वै । वा ए॒ते । ए॒ते यत् । यदा॑दि॒त्यः । आ॒दि॒त्य ए॒षः । ए॒ष रु॒द्रः । रु॒द्रो यत् । यद॒ग्निः । अ॒ग्निरोष॑धीः । ओष॑धी॒ प्रास्य॑ । प्रास्या॒ग्नौ । प्रास्येति॑ प्र-अस्य॑ । अ॒ग्नावा॑दि॒त्यम् । आ॒दि॒त्यञ्जु॑होति । जु॒हो॒ति॒ रु॒द्रात् । रु॒द्रादे॒व । ए॒व प॒शून् । प॒शून॒न्तः । अ॒न्तर्द॑धाति । द॒धा॒त्यथो । अथो॒ ओष॑धीषु । अथो॒ इत्यथो । ओष॑धीष्वे॒व । ए॒व प॒शून् । (17) ।  
प॒शून्प्रति॑ । प्रति॑ ष्ठापयति । स्था॒प॒य॒ति॒ क॒विः । क॒विर्य॒ज्ञस्य॑ । य॒ज्ञस्य॒ वि । वि त॑नोति । त॒नो॒ति॒ पन्थाम् । पन्था॒न्नाक॑स्य । नाक॑स्य पृ॒ष्ठे । पृ॒ष्ठे अधि॑ । अधि॑ रोच॒ने । रो॒च॒ने दि॒वः । दि॒व इति॑ दि॒वः ॥ येन॑ ह॒व्यम् । ह॒व्यँव्वह॑सि । वह॑सि॒ यासि॑ । यासि॑ दू॒तः । दू॒त इ॒तः । इ॒त प्रचे॑ताः । प्रचे॑ता अ॒मुतः॑ । प्रचे॑ता॒ इति॒ प्र-चे॒ताः॒ । अ॒मुत॒स्सनी॑यान् । सनी॑या॒निति॒ सनी॑यान् ॥ यास्ते । ते॒ विश्वाः । विश्वास्स॒मिधः॑ । स॒मिध॒स्सन्ति॑ । स॒मिध॒ इति॑ सम्-इधः॑ । सन्त्य॑ग्ने । अ॒ग्ने॒ याः । या पृ॑थि॒व्याम् । पृ॒थि॒व्याम्ब॒र्‌हिषि॑ । ब॒र्‌हिषि॒ सूर्ये । सूर्ये॒ याः । या इति॒ याः ॥ तास्ते । ते॒ ग॒च्छ॒न्तु॒ । ग॒च्छ॒न्त्वाहु॑तिम् । आहु॑तिङ्घृ॒तस्य॑ । आहु॑ति॒मित्या-हु॒ति॒म्॒ । घृ॒तस्य॑ देवाय॒ते । दे॒वा॒य॒ते यज॑मानाय । दे॒वा॒य॒त इति॑ देव-य॒ते । यज॑मानाय॒ शर्म॑ । शर्मेति॒ शर्म॑ ॥ आ॒शासा॑नस्सु॒वीर्यम् । आ॒शासा॑न॒ इत्या-शासा॑नः । सु॒वीर्यꣳ॑ रा॒यः । सु॒वीर्य॒मिति॑ सु-वीर्यम् । रा॒यस्पोषम् । पोष॒॒ स्वश्वि॑यम् । स्वश्वि॑य॒मिति॑ सु-अश्वि॑यम् ॥ बृह॒स्पति॑ना रा॒या । रा॒या स्व॒गाकृ॑तः । स्व॒गाकृ॑तो॒ मह्यम् । स्व॒गाकृ॑त॒ इति॑ स्व॒गा-कृ॒तः॒ । मह्यँ॒य्यज॑मानाय । यज॑मानाय तिष्ठ । ति॒ष्ठेति॑ तिष्ठ ॥ (18) ॥5॥  
सन्त्वा । त्वा॒ न॒ह्या॒मि॒ । न॒ह्या॒मि॒ पय॑सा । पय॑सा घृ॒तेन॑ । घृ॒तेन॒ सम् । सन्त्वा । त्वा॒ न॒ह्या॒मि॒ । न॒ह्या॒म्य॒पः । अ॒प ओष॑धीभिः । ओष॑धीभि॒रित्योष॑धि-भिः॒ ॥ सन्त्वा । त्वा॒ न॒ह्या॒मि॒ । न॒ह्या॒मि॒ प्र॒जया । प्र॒जया॒ऽहम् । प्र॒जयेति॑ प्र-जया । अ॒हम॒द्य । अ॒द्य सा । सा दीख्षि॒ता । दी॒ख्षि॒ता स॑नवः । स॒न॒वो॒ वाजम् । वाज॑म॒स्मे । अ॒स्मे इत्य॒स्मे ॥ प्रैतु॑ । ए॒तु॒ ब्रह्म॑णः । ब्रह्म॑ण॒स्पत्नी । पत्नी॒ वेदिम् । वेदिँ॒व्वर्णे॑न । वर्णे॑न सीदतु । सी॒द॒त्विति॑ सीदतु ॥ अथा॒हम् । अ॒हम॑नुका॒मिनी । अ॒नु॒का॒मिनी॒ स्वे । अ॒नु॒का॒मिनीत्य॑नु-का॒मिनी । स्वे लो॒के । लो॒के वि॒शै । वि॒शा इ॒ह । इ॒हेती॒ह ॥ सु॒प्र॒जस॑स्त्वा । सु॒प्र॒जस॒ इति॑ सु-प्र॒जसः॑ । त्वा॒ व॒यम् । व॒यꣳ सु॒पत्नीः । सु॒पत्नी॒रुप॑ । सु॒पत्नी॒रिति॑ सु-पत्नीः । उप॑ सेदिम । से॒दि॒मेति॑ सेदिम ॥ अग्ने॑ सपत्न॒दम्भ॑नम् । स॒प॒त्न॒दम्भ॑न॒मद॑ब्धासः । स॒प॒त्न॒दम्भ॑न॒मिति॑ सपत्न-दम्भ॑नम् । अद॑ब्धासो॒ अदाभ्यम् । अदाभ्य॒मित्यदाभ्यम् ॥ इ॒मँव्वि । वि ष्या॑मि । स्या॒मि॒ वरु॑णस्य । वरु॑णस्य॒ पाशम् । पाशँ॒य्यम् । (19)  
यमब॑ध्नीत । अब॑ध्नीत सवि॒ता । स॒वि॒ता सु॒केतः॑ । सु॒केत॒ इति॑ सु-केतः॑ ॥ धा॒तुश्च॑ । च॒ योनौ । योनौ॑ सुकृ॒तस्य॑ । सु॒कृ॒तस्य॑ लो॒के । सु॒कृ॒तस्येति॑ सु-कृ॒तस्य॑ । लो॒के स्यो॒नम् । स्यो॒नम्मे । मे॒ स॒ह । स॒ह पत्या । पत्या॑ करोमि । क॒रो॒मीति॑ करोमि ॥ प्रेहि॑ । इ॒ह्यु॒देहि॑ । उ॒देह्यृ॒तस्य॑ । उ॒देहीत्यु॑त्-एहि॑ । ऋ॒तस्य॑ वा॒मीः । वा॒मीरनु॑ । अन्व॒ग्निः । अ॒ग्निस्ते । तेऽग्रम् । अग्र॑न्नयतु । न॒य॒त्वदि॑तिः । अदि॑ति॒र्मध्यम् । मध्य॑न्ददताम् । द॒द॒ता॒ꣳ॒ रु॒द्राव॑सृष्टा । रु॒द्राव॑सृष्टाऽसि । रु॒द्राव॑सृ॒ष्टेति॑ रु॒द्र-अ॒व॒सृ॒ष्टा॒ । अ॒सि॒ यु॒वा । यु॒वा नाम॑ । नाम॒ मा । मा मा । मा॒ हि॒ꣳ॒सीः॒ । हि॒ꣳ॒सी॒र्वसु॑भ्यः । वसु॑भ्यो रु॒द्रेभ्यः॑ । वसु॑भ्य॒ इति॒ वसु॑-भ्यः॒ । रु॒द्रेभ्य॑ आदि॒त्येभ्यः॑ । आ॒दि॒त्येभ्यो॒ विश्वेभ्यः । विश्वेभ्यो वः । वो॒ दे॒वेभ्यः॑ । दे॒वेभ्य॑ प॒न्नेज॑नीः । प॒न्नेज॑नीर्गृह्णामि । प॒न्नेज॑नी॒रिति॑ पत्-नेज॑नीः । गृ॒ह्णा॒मि॒ य॒ज्ञाय॑ । य॒ज्ञाय॑ वः । व॒ प॒न्नेज॑नीः । प॒न्नेज॑नीस्सादयामि । प॒न्नेज॑नी॒रिति॑ पत्-नेज॑नीः । सा॒द॒या॒मि॒ विश्व॑स्य । विश्व॑स्य ते । ते॒ विश्वा॑वतः । विश्वा॑वतो॒ वृष्णि॑यावतः । विश्वा॑वत॒ इति॒ विश्व॑-व॒तः॒ । वृष्णि॑यावत॒स्तव॑ । वृष्णि॑यावत॒ इति॒ वृष्णि॑य-व॒तः॒ । (20)  
तवाग्ने । अ॒ग्ने॒ वा॒मीः । वा॒मीरनु॑ । अनु॑ स॒न्दृशि॑ । स॒न्दृशि॒ विश्वा । स॒न्दृशीति॑ सं-दृशि॑ । विश्वा॒ रेताꣳ॑सि । रेताꣳ॑सि धिषीय । धि॒षी॒यागन्न्॑ । अग॑न्दे॒वान् । दे॒वान्‌ य॒ज्ञः । य॒ज्ञो नि । नि दे॒वीः । दे॒वीर्दे॒वेभ्यः॑ । दे॒वेभ्यो॑ य॒ज्ञम् । य॒ज्ञम॑शिषन्न् । अ॒शि॒ष॒न्न॒स्मिन्न् । अ॒स्मिन्थ्सु॑न्व॒ति । सु॒न्व॒ति यज॑माने । यज॑मान आ॒शिषः॑ । आ॒शिष॒स्स्वाहा॑कृताः । आ॒शिष॒ इत्या-शिषः॑ । स्वाहा॑कृतास्समुद्रे॒ष्ठाः । स्वाहा॑कृता॒ इति॒ स्वाहा-कृ॒ताः॒ । स॒मु॒द्रे॒ष्ठा ग॑न्ध॒र्वम् । स॒मु॒द्रे॒ष्ठा इति॑ समुद्रे-स्थाः । ग॒न्ध॒र्वमा । आ ति॑ष्ठत । ति॒ष्ठ॒ताऽनु॑ । अन्वित्यनु॑ ॥ वात॑स्य॒ पत्मन्न्॑ । पत्म॑न्नि॒डः । इ॒ड ई॑डि॒ताः । ई॒डि॒ता इती॑डि॒ताः ॥ (21) ॥6॥  
व॒ष॒ट्का॒रो वै । व॒ष॒ट्का॒र इति॑ वषट्-का॒रः । वै गा॑यत्रि॒यै । गा॒य॒त्रि॒यै शिरः॑ । शिरोऽच्छिनत् । अ॒च्छि॒न॒त्तस्यै । तस्यै॒ रसः॑ । रस॒ परा । परा॑ऽपतत् । अ॒प॒त॒थ्सः । स पृ॑थि॒वीम् । पृ॒थि॒वीम्प्र । प्रावि॑शत् । अ॒वि॒श॒थ्सः । स ख॑दि॒रः । ख॒दि॒रो॑ऽभवत् । अ॒भ॒व॒द्यस्य॑ । यस्य॑ खादि॒रः । खा॒दि॒रस्स्रु॒वः । स्रु॒वो भव॑ति । भव॑ति॒ छन्द॑साम् । छन्द॑सामे॒व । ए॒व रसे॑न । रसे॒नाव॑ । अव॑ द्यति । द्य॒ति॒ सर॑साः । सर॑सा अस्य । सर॑सा॒ इति॒ स-र॒साः॒ । अ॒स्याहु॑तयः । आहु॑तयो भवन्ति । आहु॑तय॒ इत्या-हु॒त॒यः॒ । भ॒व॒न्ति॒ तृ॒तीय॑स्याम् । तृ॒तीय॑स्यामि॒तः । इ॒तो दि॒वि । दि॒वि सोमः॑ । सोम॑ आसीत् । आ॒सी॒त्तम् । तङ्गा॑य॒त्री । गा॒य॒त्र्या । आऽह॑रत् । अ॒ह॒र॒त्तस्य॑ । तस्य॑ प॒र्णम् । प॒र्णम॑च्छिद्यत । अ॒च्छि॒द्य॒त॒ तत् । तत्प॒र्णः । प॒र्णॊ॑ऽभवत् । अ॒भ॒व॒त्तत् । तत्प॒र्णस्य॑ । प॒र्णस्य॑ पर्ण॒त्वम् । प॒र्ण॒त्वँय्यस्य॑ । प॒र्ण॒त्वमिति॑ पर्ण-त्वम् । यस्य॑ पर्ण॒मयी । प॒र्ण॒मयी॑ जु॒हूः । प॒र्ण॒मयीति॑ पर्ण-मयी । जु॒हूर्भव॑ति । (22)।  
भव॑ति सौ॒म्याः । सौ॒म्या अ॑स्य । अ॒स्याहु॑तयः । आहु॑तयो भवन्ति । आहु॑तय॒ इत्या-हु॒त॒यः॒ । भ॒व॒न्ति॒ जु॒षन्ते । जु॒षन्तेऽस्य । अ॒स्य॒ दे॒वाः । दे॒वा आहु॑तीः । आहु॑तीर्दे॒वाः । आहु॑ती॒रित्या-हु॒तीः॒ । दे॒वा वै । वै ब्रह्मन्न्॑ । ब्रह्म॑न्नवदन्त । अ॒व॒द॒न्त॒ तत् । तत्प॒र्णः । प॒र्ण उप॑ । उपा॑शृणोत् । अ॒शृ॒णो॒ऽथ्सु॒श्रवाः । सु॒श्रवा॒ वै । सु॒श्रवा॒ इति॑ सु-श्रवाः । वै नाम॑ । नाम॒ यस्य॑ । यस्य॑ पर्ण॒मयी । प॒र्ण॒मयी॑ जु॒हूः । प॒र्ण॒मयीति॑ पर्ण-मयी । जु॒हूर्भव॑ति । भव॑ति॒ न । न पा॒पम् । पा॒प श्लोकम् । श्लोकꣳ॑ शृणोति । शृ॒णो॒ति॒ ब्रह्म॑ । ब्रह्म॒ वै । वै प॒र्णः । प॒र्णो विट् । विण्म॒रुतः॑ । म॒रुतोऽन्नम् । अन्नँ॒व्विट् । विण्मा॑रु॒तः । मा॒रु॒तोऽश्व॒त्थः । अ॒श्व॒त्थो यस्य॑ । यस्य॑ पर्ण॒मयी । प॒र्ण॒मयी॑ जु॒हूः । प॒र्ण॒मयीति॑ पर्ण-मयी । जु॒हूर्भव॑ति । भव॒त्याश्व॑त्थी । आश्व॑त्थ्युप॒भृत् । उ॒प॒भृद्ब्रह्म॑णा । उ॒प॒भृदित्यु॑प-भृत् । ब्रह्म॑णै॒व । ए॒वान्नम् । अन्न॒मव॑ । अव॑ रुन्धे । रु॒न्धेऽथो । अथो॒ ब्रह्म॑ । अथो॒ इत्यथो । ब्रह्मै॒व । (23)  
ए॒व वि॒शि । वि॒श्यधि॑ । अध्यू॑हति । ऊ॒ह॒ति॒ रा॒ष्ट्रम् । रा॒ष्ट्रँव्वै । वै प॒र्णः । प॒र्णो विट् । विड॑श्व॒त्थः । अ॒श्व॒त्थो यत् । यत्प॑र्ण॒मयी । प॒र्ण॒मयी॑ जु॒हूः । प॒र्ण॒मयीति॑ पर्ण-मयी । जु॒हूर्भव॑ति । भव॒त्याश्व॑त्थी । आश्व॑त्थ्युप॒भृत् । उ॒प॒भृद्रा॒ष्ट्रम् । उ॒प॒भृदित्यु॑प-भृत् । रा॒ष्ट्रमे॒व । ए॒व वि॒शि । वि॒श्यधि॑ । अध्यू॑हति । ऊ॒ह॒ति॒ प्र॒जाप॑तिः । प्र॒जाप॑ति॒र्वै । प्र॒जाप॑ति॒रिति॑ प्र॒जा-प॒तिः॒ । वा अ॑जुहोत् । अ॒जु॒हो॒थ्सा । सा यत्र॑ । यत्राहु॑तिः । आहु॑ति प्र॒त्यति॑ष्ठत् । आहु॑ति॒रित्या-हु॒तिः॒ । प्र॒त्यति॑ष्ठ॒त्ततः॑ । प्र॒त्यति॑ष्ठ॒दिति॑ प्रति-अति॑ष्ठत् । ततो॒ विक॑ङ्कतः । विक॑ङ्कत॒ उत् । विक॑ङ्कत॒ इति॒ वि-क॒ङ्क॒तः॒ । उद॑तिष्ठत् । अ॒ति॒ष्ठ॒त्ततः॑ । तत॑ प्र॒जाः । प्र॒जा अ॑सृजत । प्र॒जा इति॑ प्र-जाः । अ॒सृ॒ज॒त॒ यस्य॑ । यस्य॒ वैक॑ङ्कती । वैक॑ङ्कती ध्रु॒वा । धु॒वा भव॑ति । भव॑ति॒ प्रति॑ । प्रत्ये॒व । ए॒वाऽस्य॑ । अ॒स्याहु॑तयः । आहु॑तयस्तिष्ठन्ति । आहु॑तय॒ इत्या-हु॒त॒यः॒ । ति॒ष्ठ॒न्त्यथो । अथो॒ प्र । अथो॒ इत्यथो । प्रैव । ए॒व जा॑यते । जा॒य॒त॒ ए॒तत् । ए॒तद्वै । वै स्रु॒चाम् । स्रु॒चाꣳ रू॒पम् । रू॒पँय्यस्य॑ । यस्यै॒वꣳरू॑पाः । ए॒वꣳरू॑पा॒स्स्रुचः॑ । ए॒वꣳरू॑पा॒ इत्ये॒वं-रू॒पाः॒ । स्रुचो॒ भव॑न्ति । भव॑न्ति॒ सर्वा॑णि । सर्वाण्ये॒व । ए॒वैनम् । ए॒न॒ꣳ॒ रू॒पाणि॑ । रू॒पाणि॑ पशू॒नाम् । प॒शू॒नामुप॑ । उप॑ तिष्ठन्ते । ति॒ष्ठ॒न्ते॒ न । नाऽस्य॑ । अ॒स्याप॑रूपम् । अप॑रूपमा॒त्मन्न् । अप॑रूप॒मित्यप॑-रू॒प॒म्॒ । आ॒त्मञ्जा॑यते । जा॒य॒त॒ इति॑ जायते ॥ (24) ॥7॥  
उ॒प॒या॒मगृ॑हीतोऽसि । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ प्र॒जाप॑तये । प्र॒जाप॑तये त्वा । प्र॒जाप॑तय॒ इति॑ प्र॒जा-प॒त॒ये॒ । त्वा॒ ज्योति॑ष्मते । ज्योति॑ष्मते॒ ज्योति॑ष्मन्तम् । ज्योति॑ष्मन्तङ्गृह्णामि । गृ॒ह्णा॒मि॒ दख्षा॑य । दख्षा॑य दख्ष॒वृधे । द॒ख्ष॒वृधे॑ रा॒तम् । द॒ख्ष॒वृध॒ इति॑ दख्ष-वृधे । रा॒तन्दे॒वेभ्यः॑ । दे॒वेभ्योऽग्निजि॒ह्वेभ्यः॑ । अ॒ग्नि॒जि॒ह्वेभ्य॑स्त्वा । अ॒ग्नि॒जि॒ह्वेभ्य॒ इत्य॑ग्नि-जि॒ह्वेभ्यः॑ । त्व॒र्ता॒युभ्यः॑ । ऋ॒ता॒युभ्य॒ इन्द्र॑ज्येष्ठेभ्यः । ऋ॒ता॒युभ्य॒ इत्यृ॑ता॒यु-भ्यः॒ । इन्द्र॑ज्येष्ठेभ्यो॒ वरु॑णराजभ्यः । इन्द्र॑ज्येष्ठेभ्य॒ इतीन्द्र॑-ज्ये॒ष्ठे॒भ्यः॒ । वरु॑णराजभ्यो॒ वाता॑पिभ्यः । वरु॑णराजभ्य॒ इति॒ वरु॑णराज-भ्यः॒ । वाता॑पिभ्य प॒र्जन्यात्मभ्यः । वाता॑पिभ्य इति॒ वाता॑पि-भ्यः॒ । प॒र्जन्यात्मभ्यो दि॒वे । प॒र्जन्यात्मभ्य॒ इति॑ प॒र्जन्यात्म-भ्यः॒ । दि॒वे त्वा । त्वा॒न्तरि॑ख्षाय । अ॒न्तरि॑ख्षाय त्वा । त्वा॒ पृ॒थि॒व्यै । पृ॒थि॒व्यै त्वा । त्वाऽप॑ । अपेन्द्र । इ॒न्द्र॒ द्वि॒ष॒तः । द्वि॒ष॒तो मनः॑ । मनोऽप॑ । अप॒ जिज्या॑सतः । जिज्या॑सतो जहि । ज॒ह्यप॑ । अप॒ यः । यो नः॑ । नो॒ऽरा॒ती॒यति॑ । अ॒रा॒ती॒यति॒ तम् । तञ्ज॑हि । ज॒हि॒ प्रा॒णाय॑ । प्रा॒णाय॑ त्वा । प्रा॒णायेति॑ प्र-अ॒नाय॑ । त्वा॒ऽपा॒नाय॑ । अ॒पा॒नाय॑ त्वा । अ॒पा॒नायेत्य॑प-अ॒नाय॑ । त्वा॒ व्या॒नाय॑ । व्या॒नाय॑ त्वा । व्या॒नायेति॑ वि-अ॒नाय॑ । त्वा॒ स॒ते । स॒ते त्वा । त्वाऽस॑ते । अस॑ते त्वा । त्वा॒ऽद्भ्यः । अ॒द्भ्यस्त्वा । अ॒द्भ्य इत्य॑त्-भ्यः । त्वौष॑धीभ्यः । ओष॑धीभ्यो॒ विश्वेभ्यः । ओष॑धीभ्य॒ इत्योष॑धि-भ्यः॒ । विश्वेभ्यस्त्वा । त्वा॒ भू॒तेभ्यः॑ । भू॒तेभ्यो॒ यतः॑ । यत॑ प्र॒जाः । प्र॒जा अक्खि॑द्राः । प्र॒जा इति॑ प्र-जाः । अक्खि॑द्रा॒ अजा॑यन्त । अजा॑यन्न॒ तस्मै । तस्मै त्वा । त्वा॒ प्र॒जाप॑तये । प्र॒जाप॑तये विभू॒दाव्न्ने । प्र॒जाप॑तय॒ इति॑ प्र॒जा-प॒त॒ये॒ । वि॒भू॒दाव्न्ने॒ ज्योति॑ष्मते । वि॒भू॒दाव्न्न॒ इति॑ विभु-दाव्न्ने । ज्योति॑ष्मते॒ ज्योति॑ष्मन्तम् । ज्योति॑ष्मन्तञ्जुहोमि । जु॒हो॒मीति॑ जुहोमि ॥ (25) ॥8॥  
याँव्वै । वा अ॑ध्व॒र्युः । अ॒ध्व॒र्युश्च॑ । च॒ यज॑मानः । यज॑मानश्च । च॒ दे॒वताम् । दे॒वता॑मन्तरि॒तः । अ॒न्त॒रि॒तस्तस्यै । अ॒न्त॒रि॒त इत्य॑न्तः-इ॒तः । तस्या॒ आ । आ वृ॑श्च्येते । वृ॒श्च्ये॒ते॒ प्रा॒जा॒प॒त्यम् । वृ॒श्च्ये॒ते॒ इति॑ वृश्च्येते । प्रा॒जा॒प॒त्यन्द॑धिग्र॒हम् । प्रा॒जा॒प॒त्यमिति॑ प्राजा-प॒त्यम् । द॒धि॒ग्र॒हङ्गृ॑ह्णीयात् । द॒धि॒ग्र॒हमिति॑ दधि-ग्र॒हम् । गृ॒ह्णी॒या॒त्प्र॒जाष॑तिः । प्र॒जाप॑ति॒स्सर्वाः । प्र॒जाप॑ति॒रिति॑ प्र॒जा-प॒तिः॒ । सर्वा॑ दे॒वताः । दे॒वता॑ दे॒वताभ्यः । दे॒वताभ्य ए॒व । ए॒व नि । नि ह्नु॑वाते । ह्नु॒वा॒ते॒ ज्ये॒ष्ठः । ह्नु॒वा॒ते॒ इति॑ ह्नुवाते । ज्ये॒ष्ठो वै । वा ए॒षः । ए॒ष ग॑हाणाम् । ग्रहा॑णाँ॒य्यस्य॑ । यस्यै॒षः । ए॒ष गृ॒ह्यते । गृ॒ह्यते॒ ज्यैष्ठ्यम् । ज्यैष्ठ्य॑मे॒व । ए॒व ग॑च्छति । ग॒च्छ॒ति॒ सर्वा॑साम् । सर्वा॑साँ॒व्वै । वा ए॒तत् । ए॒तद्दे॒वता॑नाम् । दे॒वता॑नाꣳ रू॒पम् । रू॒पँय्यत् । यदे॒षः । ए॒ष ग्रहः॑ । ग्रहो॒ यस्य॑ । यस्यै॒षः । ए॒ष गृ॒ह्यते । गृ॒ह्यते॒ सर्वा॑णि । सर्वाण्ये॒व । ए॒वैनम् । ए॒न॒ꣳ॒ रू॒पाणि॑ । रू॒पाणि॑ पशू॒नाम् । प॒शू॒नामुप॑ । उप॑ तिष्ठन्ते । ति॒ष्ठ॒न्त॒ उ॒प॒या॒मगृ॑हीतः । उ॒प॒या॒मगृ॑हीतोऽसि । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । (26)  
अ॒सि॒ प्र॒जाप॑तये । प्र॒जाप॑तये त्वा । प्र॒जाप॑तय॒ इति॑ प्र॒जा-प॒त॒ये॒ । त्वा॒ ज्योति॑ष्मते । ज्योति॑ष्मते॒ ज्योति॑ष्मन्तम् । ज्योति॑ष्मन्तङ्गृह्णामि । गृ॒ह्णा॒मीति॑ । इत्या॑ह । आ॒ह॒ ज्योतिः॑ । ज्योति॑रे॒व । ए॒वैनम् । ए॒न॒ꣳ॒ स॒मा॒नानाम् । स॒मा॒नानाङ्करोति । क॒रो॒त्य॒ग्नि॒जि॒ह्वेभ्यः॑ । अ॒ग्नि॒जि॒ह्वेभ्य॑स्त्वा । अ॒ग्नि॒जि॒ह्वेभ्य॒ इत्य॑ग्नि-जि॒ह्वेभ्यः॑ । त्व॒र्ता॒युभ्यः॑ । ऋ॒ता॒युभ्य॒ इति॑ । ऋ॒ता॒युभ्य॒ इत्यृ॑ता॒यु-भ्यः॒ । इत्या॑ह । आ॒है॒ताव॑तीः । ए॒ताव॑ती॒र्वै । वै दे॒वताः । दे॒वता॒स्ताभ्यः॑ । ताभ्य॑ ए॒व । ए॒वैनम् । ए॒न॒ꣳ॒ सर्वाभ्यः । सर्वाभ्यो गृह्णाति । गृ॒ह्णा॒त्यप॑ । अपेन्द्र । इ॒न्द्र॒ द्वि॒ष॒तः । द्वि॒ष॒तो मनः॑ । मन॒ इति॑ । इत्या॑ह । आ॒ह॒ भ्रातृ॑व्यापनुत्त्यै । भ्रातृ॑व्यापनुत्त्यै प्रा॒णाय॑ । भ्रातृ॑व्यापनुत्त्या॒ इति॒ भ्रातृ॑व्य-अ॒प॒नु॒त्त्यै॒ । प्रा॒णाय॑ त्वा । प्रा॒णायेति॑ प्र-अ॒नाय॑ । त्वा॒ऽपा॒नाय॑ । अ॒पा॒नाय॑ त्वा । अ॒पा॒नायेत्य॑प-अ॒नाय॑ । त्वेति॑ । इत्या॑ह । आ॒ह॒ प्रा॒णान् । प्रा॒णाने॒व । प्रा॒णानिति॑ प्र-अ॒नान् । ए॒व यज॑माने । यज॑माने दधाति । द॒धा॒ति॒ तस्मै । तस्मै त्वा । त्वा॒ प्र॒जाप॑तये । प्र॒जाप॑तये विभू॒दाव्न्ने । प्र॒जाप॑तय॒ इति॑ प्र॒जा-प॒त॒ये॒ । वि॒भू॒दाव्न्ने॒ ज्योति॑ष्मते । वि॒भू॒दाव्न्न॒ इति॑ विभु-दाव्न्ने । ज्योति॑ष्मते॒ ज्योति॑ष्मन्तम् । ज्योति॑ष्मन्तञ्जुहोमि । जु॒हो॒मीति॑ । (27)  
इत्या॑ह । आ॒ह॒ प्र॒जाप॑तिः । प्र॒जाप॑ति॒स्सर्वाः । प्र॒जाप॑ति॒रिति॑ प्र॒जा-प॒तिः॒ । सर्वा॑ दे॒वताः । दे॒व॒ता॒स्सर्वाभ्यः । सर्वाभ्य ए॒व । ए॒वैनम् । ए॒न॒न्दे॒वताभ्यः । दे॒वताभ्यो जुहोति । जु॒हो॒त्या॒ज्य॒ग्र॒हम् । आ॒ज्य॒ग्र॒हङ्गृ॑ह्णीयात् । आ॒ज्य॒ग्र॒हमित्याज्य-ग्र॒हम् । गृ॒ह्णी॒या॒त्तेज॑स्कामस्य । तेज॑स्कामस्य॒ तेजः॑ । तेज॑स्काम॒स्येति॒ तेजः॑-का॒म॒स्य॒ । तेजो॒ वै । वा आज्यम् । आज्य॑न्तेज॒स्वी । ते॒ज॒स्व्ये॑व । ए॒व भ॑वति । भ॒व॒ति॒ सो॒म॒ग्र॒हम् । सो॒म॒ग्र॒हङ्गृ॑ह्णीयात् । सो॒म॒ग्र॒हमिति॑ सोम-ग्र॒हम् । गृ॒ह्णी॒या॒द्ब्र॒ह्म॒व॒र्च॒सका॑मस्य । ब्र॒ह्म॒व॒र्च॒सका॑मस्य ब्रह्मवर्च॒सम् । ब्र॒ह्म॒व॒र्च॒सका॑म॒स्येति॑ ब्रह्मवर्च॒स-का॒म॒स्य॒ । ब्र॒ह्म॒व॒र्च॒सँव्वै । ब्र॒ह्म॒व॒र्च॒समिति॑ ब्रह्म-व॒र्च॒सम् । वै सोमः॑ । सोमो ब्रह्मवर्च॒सी । ब्र॒ह्म॒व॒र्च॒स्ये॑व । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व भ॑वति । भ॒व॒ति॒ द॒धि॒ग्र॒हम् । द॒धि॒ग्र॒हङ्गृ॑ह्णीयात् । द॒धि॒ग्र॒हमिति॑ दधि-ग्र॒हम् । गृ॒ह्णी॒या॒त्प॒शुका॑मस्य । प॒शुका॑म॒स्योर्क् । प॒शुका॑म॒स्येति॑ प॒शु-का॒म॒स्य॒ । ऊर्ग्वै । वै दधि॑ । दध्यूर्क् । ऊर्क्प॒शवः॑ । प॒शव॑ ऊ॒र्जा । ऊ॒र्जैव । ए॒वास्मै । अ॒स्मा॒ ऊर्जम् । ऊर्ज॑म्प॒शून् । प॒शूनव॑ । अव॑ रुन्धे । रु॒न्ध॒ इति॑ रुन्धे ॥ (28) ॥  
त्वे क्रतुम् । त्वे इति॒ त्वे । क्रतु॒मपि॑ । अपि॑ वृञ्जन्ति । वृ॒ञ्ज॒न्ति॒ विश्वे । विश्वे॒ द्विः । द्विर्यत् । यदे॒ते । ए॒ते त्रिः । त्रिर्भव॑न्ति । भव॒न्त्यूमाः । ऊमा॒ इत्यूमाः ॥ स्वा॒दोस्स्वादी॑यः । स्वादी॑यस्स्वा॒दुना । स्वा॒दुना॑ सृज । सृ॒जा॒ सम् । समतः॑ । अत॑ उ । ऊ॒ षु । सुमधु॑ । मधु॒ मधु॑ना । मधु॑ना॒ऽभि । अ॒भि यो॑धि । यो॒धीति॑ योधि ॥ उ॒प॒या॒मगृ॑हीतोऽसि । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ प्र॒जाप॑तये । प्र॒जाप॑तये त्वा । प्र॒जाप॑तय॒ इति॑ प्र॒जा-प॒त॒ये॒ । त्वा॒ जुष्टम् । जुष्ट॑ङ्गृह्णामि । गृ॒ह्णा॒म्ये॒षः । ए॒ष ते । ते॒ योनिः॑ । योनि॑ प्र॒जाप॑तये । प्र॒जाप॑तये त्वा । प्र॒जाप॑तय॒ इति॑ प्र॒जा-प॒त॒ये॒ । त्वेति॑ त्वा ॥ प्रा॒ण॒ग्र॒हान्गृ॑ह्णाति । प्रा॒ण॒ग्र॒हानिति॑ प्राण-ग्र॒हान् । गृ॒ह्णा॒त्ये॒ताव॑त् । ए॒ताव॒द्वै । वा अ॑स्ति । अ॒स्ति॒ याव॑त् । याव॑दे॒ते । ए॒ते ग्रहाः । ग्रहा॒स्स्तोमाः । स्तोमा॒श्छन्दाꣳ॑सि । छन्दाꣳ॑सि पृ॒ष्ठानि॑ । पृ॒ष्ठानि॒ दिशः॑ । दिशो॒ याव॑त् । याव॑दे॒व । ए॒वास्ति॑ । अस्ति॒ तत् । तदव॑ । (29)  
"व॑ रुन्धे । रु॒न्धे॒ ज्ये॒ष्ठाः । ज्ये॒ष्ठा वै । वा ए॒तान् । ए॒तान्ब्राह्म॒णाः । ब्रा॒ह्म॒णा पु॒रा । पु॒रा वि॒दाम् । वि॒दाम॑क्रन्न् । अ॒क्र॒न्तस्मात् । तस्मा॒त्तेषाम् । तेषा॒ꣳ॒ सर्वाः । सर्वा॒ दिशः॑ । दिशो॒ऽभिजि॑ताः । अ॒भिजि॑ता अभूवन्न् । अ॒भिजि॑ता॒ इत्य॒भि-जि॒ताः॒ । अ॒भू॒व॒न्॒, यस्य॑ । यस्यै॒ते । ए॒ते गृ॒ह्यन्ते । गृ॒ह्यन्ते॒ ज्यैष्ठ्यम् । ज्यैष्ठ्य॑मे॒व । ए॒व ग॑च्छति । ग॒च्छ॒त्य॒भि । अ॒भि दिशः॑ । दिशो॑ जयति । ज॒य॒ति॒ पञ्च॑ । पञ्च॑ गृह्यन्ते । गृ॒ह्य॒न्ते॒ पञ्च॑ । पञ्च॒ दिशः॑ । दिश॒स्सर्वा॑सु । सर्वास्वे॒व । ए॒व दि॒ख्षु । दि॒ख्ष्वृ॑ध्नुवन्ति । ऋ॒ध्नु॒व॒न्ति॒ नव॑नव । नव॑नव गृह्यन्ते । नव॑न॒वेति॒ नव॑-न॒व॒ । गृ॒ह्य॒न्ते॒ नव॑ । नव॒ वै । वै पुरु॑षे । पुरु॑षे प्रा॒णाः । प्रा॒णा प्रा॒णान् । प्रा॒णा इति॑ प्र-अ॒नाः । प्रा॒णाने॒व । प्रा॒णानिति॑ प्र-अ॒नान् । ए॒व यज॑मानेषु । यज॑मानेषु दधति । द॒ध॒ति॒ प्रा॒य॒णीये । प्रा॒य॒णीये॑ च । प्रा॒य॒णीय॒ इति॑ प्र-अ॒य॒नीये । चो॒द॒य॒नीये । उ॒द॒य॒नीये॑ च । उ॒द॒य॒नीय॒ इत्यु॑त्-अ॒य॒नीये । च॒ गृ॒ह्य॒न्ते॒ । गृ॒ह्य॒न्ते॒ प्रा॒णाः । प्रा॒णा वै । प्रा॒णा इति॑ प्र-अ॒नाः । वै प्रा॑णग्र॒हाः । प्रा॒ण॒ग्र॒हा प्रा॒णैः । प्रा॒ण॒ग्र॒हा इति॑ प्राण-ग्र॒हाः । (30)"  
प्रा॒णैरे॒व । प्रा॒णैरिति॑ प्र-अ॒नैः । ए॒व प्र॒यन्ति॑ । प्र॒यन्ति॑ प्रा॒णैः । प्र॒यन्तीति॑ प्र-यन्ति॑ । प्रा॒णैरुत् । प्रा॒णैरिति॑ प्र-अ॒नैः । उद्य॑न्ति । य॒न्ति॒ द॒श॒मे । द॒श॒मेऽहन्न्॑ । अह॑न्गृह्यन्ते । गृ॒ह्य॒न्ते प्रा॒णाः । प्रा॒णा वै । प्रा॒णा॒ इति॑ प्र-अ॒नाः । वै प्रा॑णग्र॒हाः । प्रा॒ण॒ग्र॒हा प्रा॒णेभ्यः॑ । प्रा॒ण॒ग्र॒हा इति॑ प्राण-ग्र॒हाः । प्रा॒णेभ्य॒ खलु॑ । प्रा॒णेभ्य॒ इति॑ प्र-अ॒नेभ्यः॑ । खलु॒ वै । वा ए॒तत् । ए॒तत्प्र॒जाः । प्र॒जा य॑न्ति । प्र॒जा इति॑ प्र-जाः । य॒न्ति॒ यत् । यद्वा॑मदे॒व्यम् । वा॒म॒दे॒व्यँय्योनेः । वा॒म॒दे॒व्यमिति॑ वाम-दे॒व्यम् । योने॒श्च्यव॑ते । च्यव॑ते दश॒मे । द॒श॒मेऽहन्न्॑ । अह॑न्वामदे॒व्यम् । वा॒म॒दे॒व्यँय्योनेः । वा॒म॒दे॒व्यमिति॑ वाम-दे॒व्यम् । योनेश्च्यवते । च्य॒व॒ते॒ यत् । यद्द॑श॒मे । द॒श॒मेऽहन्न्॑ । अह॑न्गृ॒ह्यन्ते । गृ॒ह्यन्ते प्रा॒णेभ्यः॑ । प्रा॒णेभ्य॑ ए॒व । प्रा॒णेभ्य॒ इति॑ प्र-अ॒नेभ्यः॑ । ए॒व तत् । तत्प्र॒जाः । प्र॒जा न । प्र॒जा इति॑ प्र-जाः । न य॑न्ति । य॒न्ती॒ति॑ यन्ति ॥ (31) ॥10॥  
प्र दे॒वम् । दे॒वन्दे॒व्या । दे॒व्या धि॒या । धि॒या भर॑त । भर॑ता जा॒तवे॑दसम् । जा॒तवे॑दस॒मिति॑ जा॒त-वे॒द॒स॒म्॒ ॥ ह॒व्या नः॑ । नो॒ व॒ख्ष॒त्॒ । व॒ख्ष॒दा॒नु॒षक् । आ॒नु॒षगित्या॑नु॒षक् ॥ अ॒यमु॑ । उ॒ ष्यः । स्य प्र । प्र दे॑व॒युः । दे॒व॒युर्‌होता । दे॒व॒युरिति॑ देव-युः । होता॑ य॒ज्ञाय॑ । य॒ज्ञाय॑ नीयते । नी॒य॒त॒ इति॑ नीयते ॥ रथो॒ न । न योः । योर॒भीवृ॑तः । अ॒भीवृ॑तो॒ घृणी॑वान् । अ॒भीवृ॑त॒ इत्य॒भि-वृ॒तः॒ । घृणी॑वाञ्चेतति । चे॒त॒ति॒ त्मना । त्मनेति॒ त्मना ॥ अ॒यम॒ग्निः । अ॒ग्निरु॑रुष्यति । उ॒रु॒ष्य॒त्य॒मृतात् । अ॒मृता॑दिव । इ॒व॒ जन्म॑नः । जन्म॑न॒ इति॒ जन्म॑नः ॥ सह॑सश्चित् । चि॒थ्सही॑यान् । सही॑यान्दे॒वः । दे॒वो जी॒वात॑वे । जी॒वात॑वे कृ॒तः । कृ॒त इति॑ कृ॒तः ॥ इडा॑यास्त्वा । त्वा॒ प॒दे । प॒दे व॒यम् । व॒यन्नाभा । नाभा॑ पृथि॒व्याः । पृ॒थि॒व्या अधि॑ । अधीत्यधि॑ ॥ जात॑वेदो॒ नि । जात॑वेद॒ इति॒ जात॑-वे॒दः॒ । नि धी॑महि । धी॒म॒ह्यग्ने । अग्ने॑ ह॒व्याय॑ । ह॒व्याय॒ वोढ॑वे । वोढ॑व॒ इति॒ वोढ॑वे ॥ (32) ॥  
अग्ने॒ विश्वे॑भिः । विश्वे॑भिस्स्वनीक । स्व॒नी॒क॒ दे॒वैः । स्व॒नी॒केति॑ सु-अ॒नी॒क॒ । दे॒वैरूर्णा॑वन्तम् । ऊर्णा॑वन्तम्प्रथ॒मः । ऊर्णा॑वन्त॒मित्यूर्णा-व॒न्त॒म्॒ । प्र॒थ॒मस्सी॑द । सी॒द॒ योनिम् । योनि॒मिति॒ योनिम् ॥ कु॒ला॒यिन॑ङ्घृ॒तव॑न्तम् । घृ॒तव॑न्तꣳ सवि॒त्रे । घृ॒तव॑न्त॒मिति॑ घृ॒त-व॒न्त॒म्॒ । स॒वि॒त्रे य॒ज्ञम् । य॒ज्ञन्न॑य । न॒य॒ यज॑मानाय । यज॑मानाय सा॒धु । सा॒ध्विति॑ सा॒धु ॥ सीद॑ होतः । हो॒त॒स्स्वे । स्व उ॑ । उ॒ लो॒के । लो॒के चि॑कि॒त्वान् । चि॒कि॒त्वान्थ्सा॒दय॑ । सा॒दया॑ य॒ज्ञम् । य॒ज्ञꣳ सु॑कृ॒तस्य॑ । सु॒कृ॒तस्य॒ योनौ । सु॒कृ॒तस्येति॑ सु-कृ॒तस्य॑ । योना॒विति॒ योनौ ॥ दे॒वा॒वीर्दे॒वान् । दे॒वा॒वीरिति॑ देव-अ॒वीः । दे॒वान्‌ ह॒विषा । ह॒विषा॑ यजासि । य॒जा॒स्यग्ने । अग्ने॑ बृ॒हत् । बृ॒हद्यज॑माने । यज॑माने॒ वयः॑ । वयो॑ धाः । धा॒ इति॑ धाः ॥ नि होता । होता॑ होतृ॒षद॑ने । हो॒तृ॒षद॑ने॒ विदा॑नः । हो॒तृ॒षद॑न॒ इति॑ होतृ-सद॑ने । विदा॑नस्त्वे॒षः । त्वे॒षो दी॑दि॒वान् । दी॒दि॒वाꣳ अ॑सदत् । अ॒स॒द॒थ्सु॒दख्षः॑ । सु॒दख्ष॒ इति॑ सु-दख्षः॑ ॥ अद॑ब्धव्रतप्रमति॒र्वसि॑ष्ठः । अद॑ब्धव्रतप्रमति॒रित्यद॑ब्धव्रत-प्र॒म॒तिः॒ । वसि॑ष्ठस्सहस्रम्भ॒रः । स॒ह॒स्स॒म्भ॒रश्शुचि॑जिह्वः । स॒ह॒स्र॒म्भ॒र इति॑ सहस्रं-भ॒रः । शुचि॑जिह्वो अ॒ग्निः । शुचि॑जिह्व॒ इति॒ शुचि॑-जि॒ह्वः॒ । अ॒ग्निरित्य॒ग्निः ॥ त्वन्दू॒तः । दू॒तस्त्वम् । त्वमु॑ । (33) ।  
उ॒ नः॒ । न॒ प॒र॒स्पाः । प॒र॒स्पास्त्वम् । प॒र॒स्पा इति॑ परः-पाः । त्वँव्वस्यः॑ । वस्य॒ आ । आ वृ॑षभ । वृ॒ष॒भ॒ प्र॒णे॒ता । प्र॒णे॒तेति॑ प्र-ने॒ता ॥ अग्ने॑ तो॒कस्य॑ । तो॒कस्य॑ नः । न॒स्तने । तने॑ त॒नूनाम् । त॒नूना॒मप्र॑युच्छन्न् । अप्र॑युच्छ॒न्दीद्य॑त् । अप्र॑युच्छ॒न्नित्यप्र॑-यु॒च्छ॒न्न्॒ । दीद्य॑द्बोधि । बो॒धि॒ गो॒पाः । गो॒पा इति॑ गो-पाः ॥ अ॒भि त्वा । त्वा॒ दे॒व॒ । दे॒व॒ स॒वि॒तः॒ । स॒वि॒त॒रीशा॑नम् । ईशा॑नँ॒व्वार्या॑णाम् । वार्या॑णा॒मिति॒ वार्या॑णाम् ॥ सदा॑ऽवन्न् । अ॒व॒न्भा॒गम् । भा॒गमी॑महे । ई॒म॒ह॒ इती॑महे ॥ म॒ही द्यौः । द्यौ पृ॑थि॒वी । पृ॒थि॒वी च॑ । च॒ नः॒ । न॒ इ॒मम् । इ॒मँय्य॒ज्ञम् । य॒ज्ञम्मि॑मिख्षताम् । मि॒मि॒ख्ष॒ता॒मिति॑ मिमिख्षताम् ॥ पि॒पृ॒तान्नः॑ । नो॒ भरी॑मभिः । भरी॑मभि॒रिति॒ भरी॑म-भिः॒ ॥ त्वाम॑ग्ने । अ॒ग्ने॒ पुष्क॑रात् । पुष्क॑रा॒दधि॑ । अध्यथ॑र्वा । अध॑र्वा॒ निः । निर॑मन्थत । अ॒म॒न्थ॒ते॒त्य॑मन्थत ॥ मू॒र्ध्नो विश्व॑स्य । विश्व॑स्य वा॒घतः॑ । वा॒घत॒ इति॑ वा॒घतः॑ ॥ तमु॑ । उ॒ त्वा॒ । (34)  
त्वा॒ द॒ध्यङ्ङ् । द॒ध्यङ्ङृषिः॑ । ऋषि॑ पु॒त्रः । पु॒त्र ई॑धे । ई॒धे॒ अथ॑र्वणः । अथ॑र्वण॒ इत्यथ॑र्वणः ॥ वृ॒त्र॒हण॑म्पुरन्द॒रम् । वृ॒त्र॒हण॒मिति॑ वृत्र-हनम् । पु॒र॒न्द॒रमिति॑ पुरं-द॒रम् ॥ तमु॑ । उ॒ त्वा॒ । त्वा॒ पा॒थ्यः । पा॒थ्यो वृषा । वृषा॒ सम् । समी॑धे । ई॒धे॒ द॒स्यु॒हन्त॑मम् । द॒स्यु॒हन्त॑म॒मिति॑ दस्यु-हन्त॑मम् ॥ ध॒न॒ञ्ज॒यꣳ रणे॑रणे । ध॒न॒ञ्ज॒यमिति॑ धनं-ज॒यम् । रणे॑रण॒ इति॒ रणे-र॒णे॒ ॥ उ॒त ब्रु॑वन्तु । ब्रु॒व॒न्तु॒ ज॒न्तवः॑ । ज॒न्तव॒ उत् । उद॒ग्निः । अ॒ग्निर्वृ॑त्र॒हा । वृ॒त्र॒हाऽज॑नि । वृ॒त्र॒हेति॑ वृत्र-हा । अ॒ज॒नी॒त्य॑जनि ॥ ध॒न॒ञ्ज॒यो रणे॑रणे । ध॒न॒ञ्ज॒य इति॑ धनं-ज॒यः । रणे॑रण॒ इति॒ रणे-र॒णे॒ ॥ आ यम् । यꣳ हस्ते । हस्ते॒ न । न खा॒दिनम् । खा॒दिन॒ꣳ॒ शिशुम् । शिशु॑ञ्जा॒तम् । जा॒तन्न । न बिभ्र॑ति । बिभ्र॒तीति॒ बिभ्र॑ति ॥ वि॒शाम॒ग्निम् । अ॒ग्नि स्व॑ध्व॒रम् । स्व॒ध्व॒रमिति॑ सु-अ॒ध्व॒रम् । प्र दे॒वम् । दे॒वन्दे॒ववी॑तये । दे॒ववी॑तये॒ भर॑त । दे॒ववी॑तय॒ इति॑ दे॒व-वी॒त॒ये॒ । भर॑ता वसु॒वित्त॑मम् । व॒सु॒वित्त॑म॒मिति॑ वसु॒वित्-त॒म॒म्॒ ॥ आ स्वे । स्वे योनौ । योनौ॒ नि । नि षी॑दतु । सी॒द॒त्विति॑ सीदतु ॥ आ जा॒तम् । (35)  
जा॒तञ्जा॒तवे॑दसि । जा॒तवे॑दसि प्रि॒यम् । जा॒तवे॑द॒सीति॑ जा॒त-वे॒द॒सि॒ । प्रि॒यꣳ शि॑शीत । शि॒शी॒ताति॑थिम् । अति॑थि॒मित्यति॑थिम् ॥ स्यो॒न आ । आ गृ॒हप॑तिम् । गृ॒हप॑ति॒मिति॑ गृ॒ह-प॒ति॒म्॒ ॥ अ॒ग्निना॒ऽग्निः । अ॒ग्निस्सम् । समि॑ध्यते । इ॒ध्य॒ते॒ क॒विः । क॒विर्गृ॒हप॑तिः । गृ॒हप॑ति॒र्युवा । गृ॒हप॑ति॒रिति॑ गृ॒ह-प॒तिः॒ । युवेति॒ युवा ॥ ह॒व्य॒वाड्जु॒ह्वास्यः । ह॒व्य॒वाडिति॑ हव्य-वाट् । जु॒ह्वास्य॒ इति॑ जु॒हु-आ॒स्यः॒ ॥ त्वꣳ हि । ह्य॑ग्ने । अ॒ग्ने॒ अ॒ग्निना । अ॒ग्निना॒ विप्रः॑ । विप्रो॒ विप्रे॑ण । विप्रे॑ण॒ सन्न् । सन्थ्स॒ता । स॒तेति॑ स॒ता ॥ सखा॒ सख्या । सख्या॑ समि॒ध्यसे । स॒मि॒ध्यस॒ इति॑ सम्-इ॒ध्यसे ॥ तम्म॑र्जयन्त । म॒र्ज॒य॒न्त॒ सु॒क्रतुम् । सु॒क्रतु॑म्पुरो॒यावा॑नम् । सु॒क्रतु॒मिति॑ सु-क्रतुम् । पु॒रो॒यावा॑नमा॒जिषु॑ । पु॒रो॒यावा॑न॒मिति॑ पुरः-यावा॑नम् । आ॒जिष्वित्या॒जिषु॑ ॥ स्वेषु॒ ख्षये॑षु । ख्षये॑षु वा॒जिनम् । वा॒जिन॒मिति॑ वा॒जिनम् ॥ य॒ज्ञेन॑ य॒ज्ञम् । य॒ज्ञम॑यजन्त । अ॒य॒ज॒न्त॒ दे॒वाः । दे॒वास्तानि॑ । तानि॒ धर्मा॑णि । धर्मा॑णि प्रथ॒मानि॑ । प्र॒थ॒मान्या॑सन्न् । आ॒स॒न्नित्या॑सन्न् ॥ ते ह॑ । ह॒ नाकम् । नाक॑म्महि॒मानः॑ । म॒हि॒मान॑स्सचन्ते । स॒च॒न्ते॒ यत्र॑ । यत्र॒ पूर्वे । पूर्वे॑ सा॒ध्याः । सा॒ध्यास्सन्ति॑ । सन्ति॑ दे॒वाः । दे॒वा इति॑ दे॒वाः ॥ (36) ॥  
