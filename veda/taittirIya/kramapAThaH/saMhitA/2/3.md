

  
आ॒दि॒त्येभ्यॊ॒ भुव॑द्वद्भ्यः । भुव॑द्वद्भ्यश्च॒रुम् । भुव॑द्वद्भ्य॒ इति॒ भुव॑द्वत्- भ्यः॒ । च॒रुन्निः । निर्व॑पेत् । व॒पे॒द्भूति॑कामः । भूति॑काम आदि॒त्याः । भूति॑काम॒ इति॒ भूति॑-का॒मः॒ । आ॒दि॒त्या वै । वा ए॒तम् । ए॒तम्भूत्यै । भूत्यै॒ प्रति॑ । प्रति॑ नुदन्ते । नु॒द॒न्ते॒ यः । योऽलम् । अल॒म्भूत्यै । भूत्यै॒ सन् । सन्भूतिम् । भूति॒न्न । न प्रा॒प्नोति॑ । प्रा॒प्नोत्या॑दि॒त्यान् । प्रा॒प्नोतीति॑ प्र-आ॒प्नोति॑ । आ॒दि॒त्याने॒व । ए॒व भुव॑द्वतः । भुव॑द्वत॒स्स्वेन॑ । भुव॑द्वत॒ इति॒ भुव॑त्-व॒तः॒ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ ते । त ए॒व । ए॒वैनम् । ए॒न॒म्भूतिम् । भूति॑ङ्गमयन्ति । ग॒म॒य॒न्ति॒ भव॑ति । भव॑त्ये॒व । ए॒वादि॒त्येभ्यः॑ । आ॒दि॒त्येभ्यो॑ धा॒रय॑द्वद्भ्यः । धा॒रय॑द्वद्भ्यश्च॒रुम् । धा॒रय॑द्वद्भ्य॒ इति॑ धा॒रय॑द्वत्-भ्यः॒ । च॒रुन्निः । निर्व॑पेत् । व॒पे॒दप॑रुद्धः । अप॑रुद्धो वा । अप॑रुद्ध॒ इत्यप॑-रु॒द्धः॒ । वा॒प॒रु॒ध्यमा॑नः । अ॒प॒रु॒ध्यमा॑नो वा । अ॒प॒रु॒ध्यमा॑न॒ इत्य॑प-रु॒ध्यमा॑नः । वा॒दि॒त्याः । आ॒दि॒त्या वै । वा अ॑परो॒द्धारः॑ । अ॒प॒रो॒द्धार॑ आदि॒त्याः । अ॒प॒रो॒द्धार॒ इत्य॑प-रो॒द्धारः॑ । आ॒दि॒त्या अ॑वगमयि॒तारः॑ । अ॒व॒ग॒म॒यि॒तार॑ आदि॒त्यान् । अ॒व॒ग॒म॒यि॒तार॒ इत्य॑व-ग॒म॒यि॒तारः॑ । आ॒दि॒त्याने॒व । ए॒व धा॒रय॑द्वतः । धा॒रय॑द्वत॒ स्स्वेन॑ । धा॒रय॑द्वत॒ इति॑ धा॒रय॑त्-व॒तः॒। (1)  
स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ ते । त ए॒व । ए॒वैनम् । ए॒नँ॒व्वि॒शि । वि॒शिदाध्रति । दा॒ध्र॒त्य॒न॒प॒रु॒ध्यः । अ॒न॒प॒रु॒ध्यो भ॑वति । अ॒न॒प॒रु॒ध्य इत्य॑नप-रु॒ध्यः । भ॒व॒त्यदि॑ते । अदि॒तेऽनु॑ । अनु॑ मन्यस्व । म॒न्य॒स्वेति॑ । इत्य॑परु॒ध्यमा॑नः । अ॒प॒रु॒ध्यमा॑नोऽस्य । अ॒प॒रु॒ध्यमा॑न॒ इत्य॑प-रु॒ध्यमा॑नः । अ॒स्य॒ प॒दम् । प॒दमा । आद॑दीत । द॒दी॒ते॒यम् । इ॒यँव्वै । वा अदि॑तिः । अदि॑तिरि॒यम् । इ॒यमे॒व । ए॒वास्मै । अ॒स्मै॒रा॒ज्यम् । रा॒ज्यमनु॑ । अनु॑मन्यते । म॒न्य॒ते॒स॒त्या । स॒त्याशीः । आ॒शीरिति॑ । आ॒शीरित्या-शीः । इत्या॑ह । आ॒ह॒ स॒त्याम् । स॒त्यामे॒व । ए॒वाशिषम् । आ॒शिष॑ङ्कुरुते । आ॒शिष॒मित्या-शिषम् । कु॒रु॒त॒ इ॒ह । इ॒ह मनः॑ । मन॒ इति॑ । इत्या॑ह । आ॒ह॒ प्र॒जाः । प्र॒जा ए॒व । प्र॒जा इति॑ प्र-जाः । ए॒वास्मै । अ॒स्मै॒ सम॑नसः । सम॑नस करोति । सम॑नस॒ इति॒ स-म॒न॒सः॒ । क॒रो॒त्युप॑ । उप॒ प्र । प्रेत॑ । इ॒त॒ म॒रु॒तः॒। (2) म॒रु॒त॒स्सु॒दा॒न॒वः॒ ।  
सु॒दा॒न॒व॒ ए॒ना । सु॒दा॒न॒व॒ इति॑ सु-दा॒न॒वः॒ । ए॒ना वि॒श्पति॑ना । वि॒श्पति॑ ना॒ऽभि । अ॒भ्य॑मुम् । अ॒मुꣳ राजा॑नम् । राजा॑न॒मिति॑ । इत्या॑ह । आ॒ह॒ मा॒रु॒ती । मा॒रु॒ती वै । वै विट् । विड्ज्ये॒ष्ठः । ज्ये॒ष्ठो वि॒श्पतिः॑ । वि॒श्पति॑र्वि॒शा । वि॒शैव । ए॒वैनम् । ए॒न॒ꣳ॒ रा॒ष्ट्रेण॑ । रा॒ष्ट्रेण॒ सम् । सम॑र्धयति । अ॒र्ध॒य॒ति॒ यः । य प॒रस्तात् । प॒रस्ताद्ग्राम्यवा॒दी । ग्रा॒म्य॒वा॒दी स्यात् । ग्रा॒म्य॒वा॒दीति॑ ग्राम्य-वा॒दी । स्यात्तस्य॑ । तस्य॑ गृ॒हात् । गृ॒हाद्व्री॒हीन् । व्री॒हीना । आह॑रेत् । ह॒रे॒च्छु॒क्लान् । शु॒क्लाꣳश्च॑ । च॒ कृ॒ष्णान् । कृ॒ष्णाꣳश्च॑ । च॒ वि । वि चि॑नुयात् । चि॒नु॒या॒द्ये । ये शु॒क्लाः । शु॒क्लास्सु ः । स्युस्तम् । तमा॑दि॒त्यम् । आ॒दि॒त्यञ्च॒रुम् । च॒रुन्निः । निर्व॑पेत् । व॒पे॒दा॒दि॒त्या । आ॒दि॒त्या वै । वै दे॒वत॑या । दे॒वत॑या॒विट् । विड्विशम् । विश॑मे॒व । ए॒वाव॑ । अव॑ गच्छति । ग॒च्छ॒त्यव॑गता । (3)ग॒च्छ॒त्यव॑गता ।  
अव॑गतास्य । अव॑ग॒तेत्यव॑-ग॒ता॒ । अ॒स्य॒ विट् । विडन॑वगतम् । अन॑वगतꣳ रा॒ष्ट्रम् । अन॑वगत॒मित्यन॑व-ग॒त॒म् । रा॒ष्ट्रमिति॑ । इत्या॑हुः । आ॒हु॒र्ये । ये कृ॒ष्णाः । कृ॒ष्णास्स्युः । स्युस्तम् । तँव्वा॑रु॒णम् । वा॒रु॒णञ्च॒रुम् । च॒रुन्निः । निर्व॑पेत् । व॒पे॒द्वा॒रु॒णम् । वा॒रु॒णँव्वै । वै रा॒ष्ट्रम् । रा॒ष्ट्रमु॒भे । उ॒भे ए॒व । उ॒भे इत्यु॒भे । ए॒व विशम् । विश॑ञ्च । च॒ रा॒ष्ट्रम् । रा॒ष्ट्रञ्च॑ । चाव॑ । अव॑ गच्छति । ग॒च्छ॒ति॒ यदि॑ । यदि॒ न । नाव॒गच्छेत् । अ॒व॒गच्छे॑दि॒मम् । अ॒व॒गच्छे॒दित्य॑व-गच्छेत् । इ॒मम॒हम् । अ॒हमा॑दि॒त्येभ्यः॑ । आ॒दि॒त्येभ्यो॑ भा॒गम् । भा॒गन्निः । निर्व॑पामि । व॒पा॒म्या । आमुष्मात् । अ॒मुष्मा॑द॒मुष्यै । अ॒मुष्यै॑ वि॒शः । वि॒शोऽव॑गन्तोः । अव॑ गन्तो॒रिति॑ । अव॑गन्तो॒रित्यव॑-ग॒न्तोः॒ । इति॒ निः । निर्व॑पेत् । व॒पे॒दा॒दि॒त्याः । आ॒दि॒त्या ए॒व । ए॒वैनम् । ए॒न॒म्भा॒ग॒धेयम् । भा॒ग॒धेय॑म्प्रे॒फ्सन्तः॑ । भा॒ग॒धेय॒मिति॑ भाग-धेयम् । प्रे॒फ्सन्तो॒ विशम् । प्रे॒फ्सन्त॒ इति॑ प्र-ई॒फ्सन्तः॑ । विश॒मव॑ । अव॑ गमयन्ति ।  
ग॒म॒य॒न्ति॒ यदि॑ । यदि॒ न । नाव॒ गच्छेत् । अ॒व॒गच्छे॒दाश्व॑त्थान् । अ॒व॒गच्छे॒दित्य॑व-गच्छेत् । आश्व॑त्थान्म॒यूखा॑न् । म॒यूखान्थ्स॒प्त । स॒प्तम॑ध्यमे॒षायाम् । म॒ध्य॒मे॒षाया॒मुप॑ । म॒ध्य॒मे॒षाया॒मिति॑ मध्यम-ई॒षायाम् । उप॑हन्यात् । ह॒न्या॒दि॒दम् । इ॒दम॒हम् । अ॒हमा॑दि॒त्यान् । अ॒दि॒त्यान्ब॑ध्नामि । ब॒ध्ना॒म्या । आमुष्मात् । अ॒मुष्मा॑द॒मुष्यै । अ॒मुष्यै॑ वि॒शः । वि॒शोऽव॑गन्तोः । अव॑गन्तो॒रिति॑ । अव॑गन्तो॒रित्यव॑-ग॒न्तोः॒ । इत्या॑दि॒त्याः । आ॒दि॒त्या ए॒व । ए॒वैनम् । ए॒न॒म्ब॒द्धवी॑राः । ब॒द्धवी॑रा॒ विशम् । ब॒द्धवी॑रा॒ इति॑ ब॒द्ध-वी॒राः॒ । विश॒मव॑ । अव॑गमयन्ति । ग॒म॒य॒न्ति॒ यदि॑ । यदि॒ न । नाव॒गच्छेत् । अ॒व॒गच्छे॑दे॒तम् । अ॒व॒गच्छे॒दित्य॑व-गच्छेत् । ए॒तमे॒व । ए॒वादि॒त्यम् । आ॒दि॒त्यञ्च॒रुम् । च॒रुन्निः । निर्व॑पेत् । व॒पे॒दि॒ध्मे । इ॒ध्मेऽपि॑ । अपि॑ म॒यूखा॑न् । म॒यूखा॒न्सम् । सन्न॑ह्येत् । न॒ह्ये॒द॒न॒प॒रु॒ध्यम् । अ॒न॒प॒रु॒ध्यमे॒व । अ॒न॒प॒रु॒ध्यमित्य॑नप-रु॒ध्यम् । ए॒वाव॑ । अव॑गच्छति । ग॒च्छ॒त्याश्व॑त्थाः । आश्व॑त्था भवन्ति । भ॒व॒न्ति॒ म॒रुताम् । म॒रुताँ॒व्वै । वा ए॒तत् । ए॒तदोजः॑ । ओजो॒ यत् । यद॑श्व॒त्थः । अ॒श्व॒त्थ ओज॑सा । ओज॑सै॒व । ए॒व विशम् । विश॒मव॑ । अव॑ गच्छति । ग॒च्छ॒ति॒ स॒प्त । स॒प्त भ॑वन्ति । भ॒व॒न्ति॒ स॒प्तग॑णाः । स॒प्तग॑णा॒ वै । स॒प्तग॑णा॒ इति॑ स॒प्त-ग॒णाः॒ । वै म॒रुतः॑ । म॒रुतो॑ गण॒शः । ग॒ण॒श ए॒व । ग॒ण॒श इति॑ गण-शः । ए॒व विशम् । विश॒ मव॑ । अव॑ गच्छति । ग॒च्छ॒तीति॑ गच्छति (5) ॥  
दे॒वा वै । वै मृ॒त्योः । मृ॒त्योर॑बिभयुः । अ॒बि॒भ॒यु॒स्ते । ते प्र॒जाप॑तिम् । प्र॒जाप॑ति॒मुप॑ । प्र॒जाप॑ति॒मिति॑ प्र॒जा-प॒ति॒म् । उपा॑धावन् । अ॒धा॒व॒न्तेभ्यः॑ । तेभ्य॑ ए॒ताम् । ए॒ताम्प्रा॑जाप॒त्याम् । प्रा॒जा॒प॒त्याꣳ श॒तकृ॑ष्णलाम् । प्रा॒जा॒प॒त्यामिति॑ प्राजा-प॒त्याम् । श॒तकृ॑ष्णला॒न्निः । श॒तकृ॑ष्णला॒मिति॑ श॒त-कृ॒ष्ण॒ला॒म् । निर॑वपत् । अ॒व॒प॒त्तया । तयै॒व । ए॒वैषु॑ । ए॒ष्व॒मृतम् । अ॒मृत॑मदधात् । अ॒द॒धा॒द्यः । यो मृ॒त्योः । मृ॒त्यॊर्बि॑भी॒यात् । बि॒भी॒यात्तस्मै । तस्मा॑ ए॒ताम् । ए॒ताम्प्रा॑जाप॒त्याम् । प्रा॒जा॒प॒त्याꣳ श॒तकृ॑ष्णलाम् । प्रा॒जा॒प॒त्यामिति॑ प्राजा-प॒त्याम् । श॒तकृ॑ष्णला॒न्निः । श॒तकृ॑ष्णला॒मिति॑ श॒त-कृ॒ष्ण॒ला॒म् । निर्व॑पेत् । व॒पे॒त्प्र॒जाप॑तिम् । प्र॒जाप॑तिमे॒व । प्र॒जाप॑ति॒मिति॑ प्र॒जा-प॒ति॒म् । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वास्मिन्न्॑ । अ॒स्मि॒न्नायुः॑ । आयु॑र्दधाति । द॒धा॒ति॒ सर्वम् । सर्व॒मायुः॑ । आयु॑रेति । ए॒ति॒ श॒तकृ॑ष्णला । श॒तकृ॑ष्णला भवति । श॒तकृ॑ष्ण॒लेति॑ श॒त-कृ॒ष्ण॒ला॒ । भ॒व॒ति॒ श॒तायुः॑ । श॒तायु॒ पुरु॑षः । श॒तायु॒रिति॑ श॒त-आ॒युः॒ । पुरु॑षश्श॒तेन्द्रि॑यः । श॒तेन्द्रि॑य॒ आयु॑षि । श॒तेन्द्रि॑य॒ इति॑ श॒त-इ॒न्द्रि॒यः॒ । आय॒॑ष्येव । ए॒वेन्द्रि॒ये। इ॒न्द्रि॒ये प्रति॑ । (6)  
प्रति॑ तिष्ठति । ति॒ष॒॒ति घृ॒ते । घृ॒ते भ॑वति । भ॒व॒त्यायुः॑ । आयु॒र्वै । वै घृ॒तम् । घृ॒तम॒मृतम् । अ॒मृत॒ꣳ॒ हिर॑ण्यम् । हिर॑ण्य॒मायुः॑ । आयु॑श्च । चै॒व । ए॒वास्मै । अ॒स्मा॒ अ॒मृतम् । अ॒मृत॑ञ्च । च॒ स॒मीची । स॒मीची॑ दधाति । स॒मीची॒ इति॑ स॒मीची । द॒धा॒ति॒ च॒त्वारि॑चत्वारि । च॒त्वारि॑चत्वारि कृ॒ष्णला॑नि । च॒त्वारि॑चत्वा॒रीति॑ च॒त्वारि॑-च॒त्वा॒रि॒ । कृ॒ष्णला॒न्यव॑ । अव॑द्यति । द्य॒ति॒ च॒तु॒र॒व॒त्तस्य॑ । च॒तु॒र॒व॒त्तस्याप्त्यॆ । च॒तु॒र॒व॒त्तस्येति॑ चतुः- अ॒व॒त्तस्य॑ । आप्त्या॑ एक॒धा । ए॒क॒धा ब्र॒ह्मणे । ए॒क॒धेत्ये॑क-धा । ब्र॒ह्मण॒ उप॑ । उप॑ हरति । ह॒र॒त्ये॒क॒धा । ए॒क॒धैव । ए॒क॒धेत्ये॑क-धा । ए॒व यज॑माने । यज॑मान॒ आयुः॑ । आयु॑र्दधाति । द॒धा॒त्य॒सौ । अ॒सावा॑दि॒त्यः । आ॒दि॒त्यो न । न वि । व्य॑रोचत । अ॒रो॒च॒त॒ तस्मै । तस्मै॑ दे॒वाः । दे॒वा प्राय॑श्चित्तिम् । प्राय॑श्चित्ति मैच्छन् । ऐ॒च्छ॒न्तस्मै । तस्मा॑ए॒तम् । ए॒तꣳ सौ॒र्यम् । सौ॒र्यञ्च॒रुम् । च॒रुन्निः । निर॑वपन् । अ॒व॒प॒न्तेन॑ । ते नै॒व । ए॒वास्मिन्न्॑ । अ॒स्मि॒न्रुचम् । (7)अ॒स्मि॒न्रुचम् ।  
रुच॑मदधुः । अ॒द॒धु॒र्यः । यो ब्र॑ह्मवर्च॒सका॑मः । ब्र॒ह्म॒व॒र्च॒सका॑म॒स्स्यात् । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । स्यात्तस्मै । तस्मा॑ ए॒तम् । ए॒तꣳ सौ॒र्यम् । सौ॒र्यञ्च॒रुम् । च॒रुन्निः । निर्व॑पेत् । व॒पे॒द॒मुम् । अ॒मुमे॒व । ए॒वादि॒त्यम् । आ॒दि॒त्यं स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वास्मिन्न्॑ । अ॒स्मि॒॒ह्म॒व॒र्च॒सम् । ब्र॒ह्म॒व॒र्च॒सन्द॑धाति । ब्र॒ह्म॒व॒र्च॒समिति॑ ब्रह्म-व॒र्च॒सम् । द॒धा॒ति॒ ब्र॒ह्म॒व॒र्च॒सी । ब्र॒ह्म॒व॒र्च॒स्ये॑व । ब्र॒ह्म॒व॒र्च॒सीति॑ ब्रह्म-व॒र्च॒सी । ए॒व भ॑वति । भ॒व॒त्यु॒भ॒यतः॑ । उ॒भ॒य॒तो॑ रु॒क्मौ । रु॒क्मौ भ॑वतः । भ॒व॒त॒ उ॒भ॒यतः॑ । उ॒भ॒यत॑ ए॒व । ए॒वास्मिन्न्॑ । अ॒स्मि॒न्रुचम् । रुच॑न्दधाति । द॒धा॒ति॒ प्र॒या॒जेप्र॑याजे । प्र॒या॒जेप्र॑याजे कृ॒ष्णलम् । प्र॒या॒जेप्र॑याज॒ इति॑ प्रया॒जे-प्र॒या॒जे॒ । कृ॒ष्णल॑ञ्जुहोति । जु॒हो॒ति॒ दि॒ग्भ्यः । दि॒ग्भ्य ए॒व । दि॒ग्भ्य इति॑ दिक्-भ्यः । ए॒वास्मै । अ॒स्मै॒ ब्र॒ह्म॒व॒र्च॒सम् । ब्र॒ह्म॒व॒र्च॒समव॑ । ब्र॒ह्म॒व॒र्च॒स॒मिति॑ ब्रह्म-व॒र्च॒सम् । अव॑ रुन्धे । रु॒न्ध॒ आ॒ग्ने॒यम् । आ॒ग्ने॒यम॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा- क॒पा॒ल॒म् । निर्व॑पेत् । व॒पे॒थ्सा॒वि॒त्रम् । सा॒वि॒त्रन्द्वाद॑शकपालम् । द्वाद॑शकपाल॒म्भूम्यै । द्वाद॑शकपाल॒मिति॒ द्वाद॑श-क॒पा॒ल॒म् ।भूम्यै॑ च॒रुम् ।  
च॒रुँय्यः । य का॒मये॑त । का॒मये॑त॒ हिर॑ण्यम् । हिर॑ण्यँव्विन्देय । वि॒न्दे॒य॒ हिर॑ण्यम् । हिर॑ण्य॒म्मा । मोप॑ । उप॑नमेत् । न॒मे॒दिति॑ । इति॒ यत् । यदाग्ने॒यः । आ॒ग्ने॒यो भव॑ति । भव॑त्याग्ने॒यम् । आ॒ग्ने॒यँव्वै । वै हिर॑ण्यम् । हिर॑ण्यँ॒य्यस्य॑ । यस्यै॒व । ए॒व हिर॑ण्यम् । हिर॑ण्य॒न्तेन॑ । तेनै॒व । ए॒वैन॑त् । ए॒न॒द्वि॒न्द॒ते॒ । वि॒न्द॒ते॒ सा॒वि॒त्रः । सा॒वि॒त्रो भ॑वति । भ॒व॒ति॒ स॒वि॒तृ प्र॑सूतः । स॒वि॒तृ प्र॑सूत ए॒व । स॒वि॒तृ प्र॑सूत॒ इति॑ सवि॒तृ-प्र॒सू॒तः॒ । ए॒वैन॑त् । ए॒न॒द्वि॒न्द॒ते॒ । वि॒न्द॒ते॒ भूमै । भूमै॑ च॒रुः । च॒रुर्भ॑वति । भ॒व॒त्य॒स्याम् । अ॒स्या मे॒व । ए॒वैन॑त् । ए॒न॒द्वि॒न्द॒ते॒ । वि॒न्द॒त उप॑ । उपै॑नम् । ए॒न॒ꣳ॒ हिर॑ण्यम् । हिर॑ण्यन्नमति । न॒म॒ति॒ वि । वि वै । वा ए॒षः । ए॒ष इ॑न्द्रि॒येण॑ । इ॒न्द्रि॒येण॑ वी॒र्ये॑ण । वीर्ये॑णर्ध्यते । ऋ॒ध्य॒ते॒यः । यो हिर॑ण्यम् । हिर॑ण्यँव्वि॒न्दते । वि॒न्दत॑ ए॒ताम् (9) । ए॒तामे॒व ।  
ए॒व निः । निर्व॑पेत् । व॒पे॒द्धिर॑ण्यम् । हिर॑ण्यँव्वि॒त्वा । वि॒त्वा न । नेन्द्रि॒येण॑ । इ॒न्द्रि॒येण॑ वी॒र्ये॑ण । वी॒र्ये॑ण॒ वि । व्यृ॑ध्यते । ऋ॒ध्य॒त॒ ए॒ताम् । ए॒तामे॒व । ए॒व निः । निर्व॑पेत् । व॒पे॒द्यस्य॑ । यस्य॒ हिर॑ण्यम् । हिर॑ण्य॒न्नश्येत् । नश्ये॒द्यत् । यदाग्ने॒यः । आ॒ग्ने॒यो भव॑ति । भव॑त्याग्ने॒यम् । आ॒ग्ने॒यँव्वै । वै हिर॑ण्यम् । हिर॑ण्यँ॒य्यस्य॑ । यस्यै॒व । ए॒व हिर॑ण्यम् । हिर॑ण्य॒न्तेन॑ । तेनै॒व । ए॒वैन॑त् । ए॒न॒द्वि॒न्द॒ति॒ । वि॒न्द॒ति॒ सा॒वि॒त्रः । सा॒वि॒त्रो भ॑वति । भ॒व॒ति॒ स॒वि॒तृप्र॑सूतः । स॒वि॒तृप्र॑सूत ए॒व । स॒वि॒तृप्र॑सूत॒ इति॑ सवि॒तृ-प्र॒सू॒तः॒ । ए॒वैन॑त् । ए॒न॒द्वि॒न्द॒ति॒ । वि॒न्द॒ति॒ भूम्यै । भूम्यै॑ च॒रुः । च॒रुर्भ॑वति । भ॒व॒त्य॒स्याम् । अ॒स्याँव्वै । वा ए॒तत् । ए॒तन्न॑श्यति । न॒श्य॒ति॒ यत् । यन्नश्य॑ति । नश्य॑त्य॒स्याम् । अ॒स्यामे॒व । ए॒वैन॑त् । ए॒न॒द्वि॒न्द॒ति॒ । वि॒न्द॒तीन्द्रः॑। इन्द्र॒ स्त्वष्टुः॑ । (10)इन्द्र॒ स्त्वष्टुः॑ ।  
त्वष्टु॒स्सोमम् । सोम॑मभी॒षहा । अ॒भी॒षहा॑पिबत् । अ॒भी॒षहेत्य॑भि-सहा । अ॒पि॒ब॒थ्सः । सविष्वङ्॑ । विष्व॒ङ्वि । व्यार्छत् । आ॒र्छ॒थ्सः । स इ॑न्द्रि॒येण॑ । इ॒न्द्रि॒येण॑ सोमपी॒थेन॑ । सो॒म॒पी॒थेन॒ वि । सो॒म॒पी॒थेनेति॑ सोम-पी॒थेन॑ । व्यार्ध्यत । आ॒र्ध्य॒त॒ सः । स यत् । यदू॒र्ध्वम् । ऊ॒र्ध्वमु॒दव॑मीत् । उ॒दव॑मी॒त्ते । उ॒दव॑मी॒दित्यु॑त्-अव॑मीत् । ते श्या॒माकाः । श्या॒माका॑ अभवन् । अ॒भ॒व॒न्सः । स प्र॒जाप॑तिम् । प्र॒जाप॑ति॒मुप॑ । प्र॒जाप॑ति॒मिति॑ प्र॒जा-प॒ति॒म् । उपा॑धावत् । अ॒धा॒व॒त्तस्मै । तस्मा॑ ए॒तम् । ए॒तꣳ सो॑मे॒न्द्रम् । सो॒मे॒न्द्रं श्या॑मा॒कम् । श्या॒मा॒कञ्च॒रुम् । च॒रुन्निः । निर॑वपत् । अ॒व॒प॒त्तेन॑ । तेनै॒व । ए॒वास्मिन्न्॑ । अ॒स्मि॒न्नि॒न्द्रि॒यम् । इ॒न्द्रि॒यꣳ सो॑मपी॒थम् । सो॒म॒पी॒थम॑दधात् । सो॒म॒पी॒थमिति॑ सोम-पी॒थम् । अ॒द॒धा॒ द्वि । वि वै । वा ए॒षः । ए॒ष इ॑न्द्रि॒येण॑ । इ॒न्द्रि॒येण॑ सोमपी॒थेन॑ । सो॒म॒पी॒थेन॑र्ध्यते । सो॒म॒पी॒थेनेति॑ सोम-पी॒थेन॑ । ऋ॒ध्य॒ते॒ यः । यस्सोमम् । सोमँ॒व्वमि॑ति । वमि॑ति॒ यः । य स्सो॑मवा॒मी । सो॒म॒वा॒मीस्यात् । सो॒म॒वा॒मीति॑ सोम-वा॒मी । स्यात्तस्मै । तस्मा॑ ए॒तम् ।  
ए॒तꣳ सो॑मे॒न्द्रम् । सो॒मे॒न्द्रं श्या॑मा॒कम् । श्या॒मा॒कञ्च॒रुम् । च॒रुन्निः । निर्व॑पेत् । व॒पे॒थ्सोमम् । सोम॑ञ्च । चै॒व । ए॒वेन्द्रम् । इन्द्र॑ञ्च । च॒ स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ तौ । तावे॒व । ए॒वास्मिन्न्॑ । अ॒स्मि॒न्नि॒न्द्रि॒यम् । इ॒न्द्रि॒यꣳ सो॑मपी॒थम् । सो॒म॒पी॒थन्ध॑त्तः । सो॒म॒पी॒थ मिति॑ सोम-पी॒थम् । ध॒त्तो॒ न । नेन्द्रि॒येण॑ । इ॒न्द्रि॒येण॑ सोमपी॒थेन॑ । सो॒म॒पी॒थेन॒ वि । सो॒म॒पी॒थेनेति॑ सोम-पी॒थेन॑ । वृ॑ध्यते । ऋ॒ध्य॒ते॒ यत् । यथ्सौ॒म्यः । सौ॒म्यो भव॑ति । भव॑ति सोमपी॒थम् । सो॒म॒पी॒थमे॒व । सो॒म॒पी॒थमिति॑ सोम-पी॒थम् । ए॒वाव॑ । अव॑ रुन्धे । रु॒न्धे॒ यत् । यदै॒न्द्रः । ऐ॒न्द्रो भव॑ति । भव॑तीन्द्रि॒यम् । इ॒न्द्रि॒यँव्वै । वै सो॑मपी॒थः । सो॒म॒पी॒थ इ॑न्द्रि॒यम् । सो॒म॒पी॒थ इति॑ सोम-पी॒थः । इ॒न्द्रि॒यमे॒व । ए॒व सो॑मपी॒थम् । सो॒म॒पी॒थमव॑ । सो॒म॒पी॒थमिति॑ सोम-पी॒थम् । अव॑ रुन्धे । रु॒न्धे॒ श्या॒मा॒कः । श्या॒मा॒को भ॑वति । भ॒व॒त्ये॒षः । ए॒ष वाव । वाव सः । स सोमः॑ । सोम॑स्सा॒ख्षात् । (12)  
सा॒ख्षादे॒व । सा॒ख्षादिति॑ स-अ॒ख्षात् । ए॒व सो॑मपी॒थम् । सो॒म॒पी॒थमव॑ । सो॒म॒पी॒थमिति॑ सोम-पी॒थम् । अव॑ रुन्धे । रु॒न्धे॒ऽग्नये । अ॒ग्नये॑ दा॒त्रे । दा॒त्रे पु॑रो॒डाशम् । पु॒रो॒डाश॑म॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पेत् । व॒पे॒दिन्द्रा॑य । इन्द्रा॑य प्रदा॒त्रे । प्र॒दा॒त्रे पु॑रो॒डाशम् । प्र॒दा॒त्र इति॑ प्र-दा॒त्रे । पु॒रो॒डाश॒मेका॑दशकपालम् । एका॑दशकपालम्प॒शुका॑मः । एका॑दशकपाल॒मित्येका॑दश-क॒पा॒ल॒म् । प॒शुका॑मो॒ऽग्निः । प॒शुका॑म॒ इति॑ प॒शु-का॒मः॒ । अ॒ग्निरे॒व । ए॒वास्मै । अ॒स्मै॒ प॒शून् । प॒शून्प्र॑ज॒नय॑ति । प्र॒ज॒नय॑ति वृ॒द्धान् । प्र॒ज॒नय॒तीति॑ प्र-ज॒नय॑ति । वृ॒द्धानिन्द्रः॑ । इन्द्र॒ प्र । प॑यच्छति । य॒च्छ॒ति॒ दधि॑ । दधि॒ मधु॑ । मधु॑ घृ॒तम् । घृ॒तमापः॑ । अपो॑ धा॒नाः । धा॒ना भ॑वन्ति । भ॒व॒न्त्ये॒तत् । ए॒तद्वै । वै प॑शू॒नाम् । प॒शू॒नाꣳ रू॒पम् । रू॒पꣳ रू॒पेण॑ । रू॒पेणै॒व । ए॒व प॒शून् । प॒शूनव॑ । अव॑ रुन्धे । रु॒न्धे॒ प॒ञ्च॒गृ॒ही॒तम् । प॒ञ्च॒गृ॒ही॒तम्भ॑वति । प॒ञ्च॒गृ॒ही॒त मिति॑ पञ्च-गृ॒ही॒तम् । भ॒व॒ति॒ पाङ्क्तः॑ । पाङ्क्ता॒ हि । हि प॒शवः॑ । प॒शवो॑ बहु रू॒पम् । ब॒हु॒रू॒पम्भ॑वति । ब॒हु॒रू॒पमिति॑ बहु-रू॒पम् । भ॒व॒ति॒ ब॒हु॒रू॒पाः । ब॒हु॒रू॒पा॒ हि । ब॒हु॒रू॒पा इति॑ बहु-रू॒पाः । हि प॒शवः॑। प॒शव॒स्समृ॑द्ध्यै ।  
समृ॑द्ध्यै प्राजाप॒त्यम् । समृ॑द्ध्या॒ इति॒ स-ऋ॒द्ध्यै । प्रा॒जा॒प॒त्यम्भ॑वति । प्रा॒जा॒प॒त्यमिति॑ प्राजा-प॒त्यम् । भ॒व॒ति॒ प्रा॒जा॒प॒त्याः । प्रा॒जा॒प॒त्या वै । प्रा॒जा॒प॒त्या इति॑ प्राजा-प॒त्याः । वै प॒शवः॑ । प॒शव॑ प्र॒जाप॑तिः । प्र॒जाप॑तिरे॒व । प्र॒जाप॑ति॒रिति॑ प्र॒जा-प॒तिः॒ । ए॒वास्मै । अ॒स्मै॒ प॒शून् । प॒शून्प्र । प्रज॑नयति । ज॒न॒य॒त्या॒त्मा । आ॒त्मा वै । वै पुरु॑षस्य । पुरु॑षस्य॒ मधु॑ । मधु॒ यत् । यन्मधु॑ । मध्व॒ग्नौ । अ॒ग्नौ जु॒होति॑ । जु॒होत्या॒त्मानम् । आ॒त्मान॑मे॒व । ए॒व तत् । तद्यज॑मानः । यज॑मानो॒ग्नौ । अ॒ग्नौ प्र । प्रद॑धाति । द॒धा॒ति॒ प॒ङ्क्त्यौ । पङ्क्त्यौ॑याज्यानुवा॒क्ये । या॒ज्या॒नु॒वा॒क्ये॑ भवतः । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒त॒ पाङ्क्तः॑ । पाङ्क्त॒ पुरु॑षः । पुरु॑ष॒ पाङ्क्ताः । पाङ्क्ताः प॒शवः॑ । प॒शव॑ आ॒त्मानम् । आ॒त्मान॑ मे॒व । ए॒व मृ॒त्योः । मृ॒त्योर्नि॒ष्क्रीय॑ । नि॒ष्क्रीय॑ प॒शून् । नि॒ष्क्रीयेति॑ निः-क्रीय॑ । प॒शूनव॑ । अव॑रुन्धे । रु॒न्ध॒ इति॑ रुन्धे (14) ॥  
दे॒वा वै । वै स॒त्रम् । स॒त्रमा॑सत । आ॒स॒तर्धि॑परिमितम् । ऋद्धि॑परिमितँ॒य्यश॑स्कामाः । ऋद्धि॑परिमित॒मित्यृद्धि॑-प॒रि॒मि॒त॒म् । यश॑स्कामा॒स्तेषाम् । यश॑स्कामा॒ इति॒ यशः॑-का॒माः॒ । तेषा॒ꣳ॒ सोमम् । सोम॒ꣳ॒ राजा॑नम् । राजा॑नँ॒य्यशः॑ । यश॑ आर्छत् । आ॒र्छ॒थ्सः । स गि॒रिम् । गि॒रिमुत् । उदैत् । ऐ॒त्तम् । तम॒ग्निः । अ॒ग्निरनु॑ । अनूत् । उदैत् । ऐ॒त्तौ । ताव॒ग्नीषोमौ । अ॒ग्नीषोमौ॒ सम् । अ॒ग्नीषोमा॒वित्य॒ग्नी-सोमौ । सम॑भवताम् । अ॒भ॒व॒ता॒न्तौ । ताविन्द्रः॑ । इन्द्रो॑ य॒ज्ञवि॑भ्रष्टः । य॒ज्ञवि॑भ्र॒ष्टोऽनु॑ । य॒ज्ञवि॑भ्रष्ट॒ इति॑ य॒ज्ञ-वि॒भ्र॒ष्टः॒ । अनु॒ परा । परैत् । ऐ॒त्तौ । ताव॑ब्रवीत् । अ॒ब्र॒वी॒द्या॒जय॑तम् । या॒जय॑त॒म्मा । मेति॑ । इति॒ तस्मै । तस्मा॑ ए॒ताम् । ए॒तामिष्टिम् । इष्टि॒न्निः । निर॑वपताम् । अ॒व॒प॒ता॒मा॒ग्ने॒यम् । आ॒ग्ने॒यम॒ष्टाक॑पालम् । अ॒ष्टाक॑पालमै॒न्द्रम् । अ॒ष्टाक॑पाल॒मित्य॒ष्टा-क॒पा॒ल॒म् । ऐ॒न्द्रमेका॑दशकपालम् । एका॑दशकपालꣳ सौ॒म्यम् । एका॑दशकपाल॒ मित्येका॑दश-क॒पा॒ल॒म् । सौ॒म्यञ्च॒रुम् । च॒रुन्तया । तयै॒व । ए॒वास्मिन्न्॑ । अ॒स्मि॒न्तेजः॑। तेज॑ इन्द्रि॒यम् ।  
इ॒न्द्रि॒यम्ब्र॑ह्मवर्च॒सम् । ब्र॒ह्म॒व॒र्च॒सम॑धत्ताम् । ब्र॒ह्म॒व॒र्च॒समिति॑ ब्रह्म-व॒र्च॒सम् । अ॒ध॒त्ताँ॒य्यः । यो य॒ज्ञवि॑भ्रष्टः । य॒ज्ञवि॑भ॒ष्ट स्स्यात् । य॒ज्ञवि॑भ्रष्ट॒ इति॑ य॒ज्ञ-वि॒भ॒॒ष्टः । स्यात्तस्मै । तस्मा॑ ए॒ताम् । ए॒तामिष्टिम् । इष्टि॒न्निः । निर्व॑पेत् । व॒पे॒दा॒ग्ने॒यम् । आ॒ग्ने॒यम॒ष्टाक॑पालम् । अ॒ष्टाक॑पालमै॒न्द्रम् । अ॒ष्टाक॑पाल॒मित्य॒ष्टा-क॒पा॒ल॒म् । ऐ॒न्द्रमेका॑दशकपालम् । एका॑दशकपालꣳ सौ॒म्यम् । एका॑दशकपाल॒मित्येका॑दश-क॒पा॒ल॒म् । सौ॒म्यञ्च॒रुम् । च॒रुँय्यत् । यदाग्ने॒यः । आ॒ग्ने॒यो भव॑ति । भव॑ति॒ तेजः॑ । तेज॑ ए॒व । ए॒वास्मिन्न्॑ । अ॒स्मि॒न्तेन॑ । तेन॑ दधाति । द॒धा॒ति॒ यत् । यदै॒न्द्रः । ऐ॒न्द्रो भव॑ति । भव॑तीन्द्रि॒यम् । इ॒न्द्रि॒यमे॒व । ए॒वास्मिन्न्॑ । अ॒स्मि॒न्तेन॑ । तेन॑ दधाति । द॒धा॒ति॒ यत् । यथ्सौ॒म्यः । सौ॒म्यो ब्र॑ह्मवर्च॒सम् । ब्र॒ह्म॒व॒र्च॒सन्तेन॑ । ब्र॒ह्म॒व॒र्च॒स॒मिति॑ ब्रह्म-व॒र्च॒सम् । तेनाग्ने॒यस्य॑ । आ॒ग्ने॒यस्य॑ च । च॒ सौ॒म्यस्य॑ । सौ॒म्यस्य॑ च । चै॒न्द्रे । ऐ॒न्द्रे स॒माश्ले॑षयेत् । स॒माश्ले॑षये॒ त्तेजः॑ । स॒माश्ले॑षये॒दिति॑ सम्-अश्ले॑षयेत् । तेज॑श्च । चै॒व । ए॒वास्मिन्न्॑ । अ॒स्मि॒न्ब्र॒ह्म॒व॒र्च॒सम् । ब्र॒ह्म॒व॒र्च॒सञ्च॑ । ब्र॒ह्म॒व॒र्च॒मिति॑ ब्रह्म-व॒र्च॒सम् । च॒ स॒मिची । स॒मिची॑ दधाति ।स॒मीची॒ इति॑ स॒मीची । (16)  
द॒धा॒त्य॒ग्नी॒षो॒मियम् । अ॒ग्नी॒षो॒मिय॒मेका॑दशकपालम् । अ॒ग्नी॒षो॒मीय॒मीत्य॑ग्नी-सो॒मीयम् । एका॑दशकपाल॒न्निः । एका॑दशकपाल॒ मित्येका॑दश-क॒पा॒ल॒म् । निर्व॑पेत् । व॒पे॒द्यम् । यङ्कामः॑ । कामो॒न । नोप॒ नमेत् । उ॒प॒नमे॑दाग्ने॒यः । उ॒प॒नमे॒दित्यु॑प-नमेत् । आ॒ग्ने॒यो वै । वै ब्राह्म॒णः । ब्रा॒ह्म॒णस्सः । स सोमम् । सोम॑म्पिबति । पि॒ब॒ति॒ स्वाम् । स्वामे॒व । ए॒व दे॒वताम् । दे॒वता॒ꣳ॒ स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सा । सैव । ए॒वैनम् । ए॒न॒ङ्कामे॑न । कामे॑न॒ सम् । सम॑र्धयति । अ॒र्ध॒य॒त्युप॑ । उपै॑नम् । ए॒न॒ङ्कामः॑ । कामो॑ नमति । न॒म॒त्य॒ग्नी॒षो॒मीयम् । अ॒ग्नी॒षो॒मीय॑म॒ष्टाक॑पालम् । अ॒ग्नी॒ षो॒मीय॒मित्य॑ग्नी-सो॒मीयम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पेत् । व॒पे॒द्ब्र॒ह्म॒व॒र्च॒सका॑मः । ब्र॒ह्म॒व॒र्च॒सका॑मो॒ऽग्नीषोमौ । ब्र॒ह्म॒व॒र्च॒स का॑म॒ इति॑ ब्रह्मवर्च॒स-का॒मः॒ । अ॒ग्नीषोमा॑वे॒व । अ॒ग्नीषोमा॒ वित्य॒ग्नी-सोमौ । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ तौ । तावे॒व । ए॒वास्मिन्न्॑ । अ॒स्मि॒न्ब्र॒ह्म॒व॒र्च॒सम् । ब्र॒ह्म॒व॒र्च॒सन्ध॑त्तः । ब्र॒ह्म॒व॒र्च॒समिति॑ ब्रह्म-व॒र्च॒सम् । ध॒त्तो॒ ब्र॒ह्म॒व॒र्च॒सी । ब्र॒ह्म॒व॒र्च॒स्ये॑व । ब्र॒ह्म॒व॒र्च॒सीति॑ ब्रह्म-व॒र्च॒सी ।ए॒व भ॑वति ।  
भ॒व॒ति॒ यत् । यद॒ष्टाक॑पालः । अ॒ष्टाक॑पाल॒स्तेन॑ । अ॒ष्टाक॑पाल॒ इत्य॒ष्टा-क॒पा॒लः॒ । तेनाग्ने॒यः । आ॒ग्ने॒यो यत् । यच्छ्या॑मा॒कः । श्या॒मा॒कस्तेन॑ । तेन॑ सौ॒म्यः । सौ॒म्यस्समृ॑द्ध्यै । समृ॑द्ध्यै॒ सोमा॑य । समृ॑द्ध्या॒ इति॒ सम्-ऋ॒द्ध्यै॒ । सोमा॑य वा॒जिने । वा॒जिनेश्यामा॒कम् । श्या॒मा॒कञ्च॒रुम् । च॒रुन्निः । निर्व॑पेत् । व॒पे॒द्यः । य क्लैब्यात् । क्लैब्याद्बिभि॒यात् । बि॒भी॒याद्रेतः॑ । रेतो॒ हि । हि वै । वा ए॒तस्मात् । ए॒तस्मा॒द्वाजि॑नम् । वाजि॑नमप॒क्राम॑ति । अ॒प॒क्राम॒त्यथ॑ । अ॒प॒का॒मतीत्य॑प-क्राम॑ति । अथै॒षः । ए॒ष क्लैब्यात् । क्लैब्याद्बिभाय । बि॒भा॒य॒ सोमम् । सोम॑ मे॒व । ए॒व वा॒जिनम् । वा॒जिन॒ं॒ स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वास्मिन्न्॑ । अ॒स्मि॒न्रेतः॑ । रेतो॒ वाजि॑नम् । वाजि॑नन्दधाति । द॒धा॒ति॒ न । न क्ली॒बः । क्ली॒बो भ॑वति । भ॒व॒ति॒ ब्रा॒ह्म॒ण॒स्प॒त्यम् । ब्रा॒ह्म॒ण॒स्प॒त्यमेका॑दशकपालम् । ब्रा॒ह्म॒ण॒स्प॒त्यमिति॑ ब्राह्मणः-प॒त्यम् । एका॑दशकपाल॒न्निः । एका॑दशकपाल॒मित्येका॑दश-क॒पा॒ल॒म् । निर्व॑पेत् । व॒पे॒द्ग्राम॑कामः । ग्राम॑कामो॒ ब्रह्म॑णः । ग्राम॑काम॒ इति॒ ग्राम॑-का॒मः॒ (18) ।  
ब्रह्म॑ण॒स्पतिम् । पति॑मे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वास्मै । अ॒स्मै॒ स॒जा॒तान् । स॒जा॒तान्प्र । स॒जा॒तानिति॑ स-जा॒तान् । प्रय॑च्छति । य॒च्छ॒ति॒ ग्रा॒मी । ग्रा॒म्ये॑व । ए॒व भ॑वति । भ॒व॒ति॒ ग॒णव॑ती । ग॒णव॑ती याज्यानुवा॒क्ये । ग॒णव॑ती॒ इति॑ ग॒ण-व॒ती॒ । या॒ज्या॒नु॒वा॒क्ये॑ भवतः । या॒ज्या॒नु॒ वा॒क्ये॑ इति॑ याज्या-अ॒नु॒वा॒क्ये । भ॒व॒त॒स्स॒जा॒तैः । स॒जा॒तै॒रे॒व । स॒जा॒तै॒रिति॑ स-जा॒तैः । ए॒वैनम् । ए॒न॒ङ्ग॒णव॑न्तम् । ग॒णव॑न्तङ्करोति । ग॒णव॑न्त॒मिति॑ ग॒ण-व॒न्त॒म् । क॒रो॒त्ये॒ताम् । ए॒तामे॒व । ए॒व निः । निर्व॑पेत् । व॒पे॒द्यः । य का॒मये॑त । का॒मये॑त॒ ब्रह्मन्न्॑ । ब्रह्म॒न्विशम् । विशँ॒व्वि । विना॑शयेयम् । ना॒श॒ये॒य॒मिति॑ । इति॑ मारु॒ती । मा॒रु॒ती याज्यानुवा॒क्ये । मा॒रु॒ती इति॑ मारु॒ती । या॒ज्या॒नु॒वा॒क्ये॑ कुर्यात् । या॒ज्या॒नु॒वा॒क्ये इति॑ याज्या-अ॒नु॒वा॒क्ये । कु॒र्या॒द्ब्रह्मन्न्॑ । ब्रह्म॑न्ने॒व । ए॒व विशम् । विशँ॒व्वि । विना॑शयति । ना॒श॒य॒तीति॑ नाशयति (19) ॥  
अ॒र्य॒म्णे च॒रुम् । च॒रुन्निः । निर्व॑पेत् । व॒पे॒थ्सु॒व॒र्गका॑मः । सु॒व॒र्गका॑मो॒ऽसौ । सु॒व॒र्गका॑म॒ इति॑ सुव॒र्ग-का॒मः॒ । अ॒सौ वै । वा आ॑दि॒त्यः । आ॒दि॒त्योऽर्य॒मा । अ॒र्य॒माऽर्य॒मणम् । अ॒र्य॒मण॑मे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वैनम् । ए॒न॒ꣳ॒ सु॒व॒र्गम् । सु॒व॒र्गँल्लो॒कम् । सु॒व॒र्गमिति॑ सुवः-गम् । लो॒कङ्ग॑मयति । ग॒म॒य॒त्य॒र्य॒म्णे । अ॒र्य॒म्णे च॒रुम् । च॒रुन्निः । निर्व॑पेत् । व॒पे॒द्यः । य का॒मये॑त । का॒मये॑त॒ दान॑कामाः । दान॑कामा मे । दान॑कामा॒ इति॒ दान॑-का॒माः॒ । मे॒ प्र॒जाः । प्र॒जास्स्युः॑ । प्र॒जा इति॑ प्र-जाः । स्यु॒रिति॑ । इ॒त्य॒सौ । अ॒सौ वै । वा आ॑दि॒त्यः । आ॒दि॒त्योऽर्य॒मा । अ॒र्य॒मा यः । य खलु॑ । खलु॒ वै । वै ददा॑ति । ददा॑ति॒ सः । सोऽर्य॒मा । अ॒र्य॒माऽर्य॒मणम् । अ॒र्य॒मण॑मे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व ।ए॒वास्मै ।  
अ॒स्मै॒दान॑कामाः । दान॑कामा प्र॒जाः । दान॑कामा॒ इति॒ दान॑-का॒माः॒ । प्र॒जा क॑रोति । प्र॒जा इति॑ प्र-जाः । क॒रो॒ति॒ दान॑कामाः । दान॑कामा अस्मै । दान॑कामा॒ इति॒ दान॑-का॒माः॒ । अ॒स्मै॒ प्र॒जाः । प्र॒जा भ॑वन्ति । प्र॒जा इति॑ प्र-जाः । भ॒व॒न्त्य॒र्य॒म्णे । अ॒र्य॒म्णे च॒रुम् । च॒रुन्निः । निर्व॑पेत् । व॒पे॒द्यः । य का॒मये॑त । का॒मये॑त स्व॒स्ति । स्व॒स्ति ज॒नताम् । ज॒नता॑मियाम् । इ॒या॒मिति॑ । इत्य॒सौ । अ॒सौ वै । वा आ॑दि॒त्यः । आ॒दि॒त्योर्य॒मा । अ॒र्य॒मार्य॒ मणम् । अ॒र्य॒मण॑ मे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वैनम् । ए॒न॒न्तत् । तद्ग॑मयति । ग॒म॒य॒ति॒ यत्र॑ । यत्र॒ जिग॑मिषति । जिग॑मिष॒तीन्द्रः॑ । इन्द्रो॒ वै । वै दे॒वानाम् । दे॒वाना॑मानुजाव॒रः । आ॒नु॒जा॒व॒र आ॑सीत् । आ॒नु॒जा॒व॒र इत्या॑नु-जा॒व॒रः । आ॒सी॒थ्सः । स प्र॒जाप॑तिम् । प्र॒जाप॑ति॒मुप॑ । प्र॒जाप॑ति॒मिति॑ प्र॒जा-प॒ति॒म् । उपा॑धावत् । अ॒धा॒व॒त्तस्मै । तस्मा॑ ए॒तम् । ए॒तमै॒न्द्रम् । ऐ॒न्द्र मा॑नुषू॒कम् । आ॒नु॒षू॒कमेका॑दशकपालम् । आ॒नु॒षू॒कमित्या॑नु-सू॒कम् । एका॑दशकपाल॒न्निः । एका॑दशकपाल॒मित्येका॑दश-क॒पा॒ल॒म् । निर॑वपत् । (21)निर॑वपत् ।  
अ॒व॒प॒त्तेन॑ । तेनै॒व । ए॒वैनम् । ए॒न॒मग्रम् । अग्र॑न्दे॒वता॑नाम् । दे॒वता॑ना॒म्परि॑ । पर्य॑णयत् । अ॒न॒य॒द्बु॒ध्नव॑ती । बु॒ध्नव॑ती॒ अग्र॑वती । बु॒ध्नव॑ती॒ इति॑ बु॒ध्न-व॒ती॒ । अग्र॑वती याज्यानुवा॒क्ये । अग्र॑वती॒ इत्यग्र॑-व॒ती॒ । या॒ज्या॒नु॒वा॒क्ये॑ अकरोत् । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । अ॒क॒रो॒द्बु॒ध्नात् । बु॒ध्ना दे॒व । ए॒वैनम् । ए॒न॒मग्रम् । अग्र॒म्परि॑ । पर्य॑णयत् । अ॒न॒य॒द्यः । यो रा॑ज॒न्यः॑ । रा॒ज॒न्य॑ आनुजाव॒रः । आ॒नु॒जा॒व॒रस्स्यात् । आ॒नु॒जा॒व॒र इत्या॑नु-जा॒व॒रः । स्यात्तस्मै । तस्मा॑ ए॒तम् । ए॒तमै॒न्द्रम् । ऐ॒न्द्रमा॑नुषू॒कम् । आ॒नु॒षू॒कमेका॑दशकपालम् । आ॒नु॒षू॒कमित्या॑नु-सू॒कम् । एका॑दशकापाल॒न्निः । एका॑दशकपाल॒ मित्येका॑दश-क॒पा॒ल॒म् । निर्व॑पेत् । व॒पे॒दिन्द्रम् । इन्द्र॑मे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वैनम् । ए॒न॒मग्रम् । अग्रꣳ॑ समा॒नानाम् । स॒मा॒नाना॒म्परि॑ । परि॑णयति । न॒य॒ति॒ बु॒ध्नव॑ती । बु॒ध्नव॑ती॒ अग्र॑वती । बु॒ध्नव॑ती॒ इति॑ बु॒ध्न-व॒ती॒ । अग्र॑वती याज्यानुवा॒क्ये । अग्र॑वती॒ इत्यग्र॑-व॒ती॒ । या॒ज्या॒नु॒वाक्ये॑ भवतः । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तो॒ बु॒ध्नात् । बु॒द्ना दे॒व । ए॒वैनम् । ए॒न॒मग्रम् । अग्र॒म्परि॑ ।  
परि॑णयति । न॒य॒त्या॒नु॒षू॒कः । आ॒नु॒षू॒को भ॑वति । आ॒नु॒षू॒क इत्या॑नु-सू॒कः । भ॒व॒त्ये॒षा । ए॒षाहि । ह्ये॑तस्य॑ । ए॒तस्य॑ दे॒वता । दे॒वता॒यः । य आ॑नुजाव॒रः । अ॒नु॒जा॒व॒रस्समृ॑द्ध्यै । आ॒नु॒जा॒व॒र इत्या॑नु-जा॒व॒रः । समृ॑द्ध्यै॒ यः । समृ॑द्ध्या॒ इति॒ सम्-ऋ॒द्ध्यै॒ । यो ब्राह्म॒णः । ब्रा॒ह्म॒ण अ॑नुजाव॒रः । आ॒नु॒जा॒व॒र स्स्यात् । आ॒नु॒जा॒व॒र इत्या॑नु-जा॒व॒रः । स्यात्तस्मै । तस्मा॑ ए॒तम् । ए॒तम्बा॑र्‌हस्प॒त्यम् । बा॒र्॒ह॒स्प॒त्य मा॑नुषू॒कम् । आ॒नु॒षू॒कञ्च॒रुम् । आ॒नु॒षू॒क मित्या॑नु-सू॒कम् । च॒रुन्निः । निर्व॑पेत् । व॒पे॒द्बृह॒स्पतिम् । बृ॒ह॒स्पति॑ मे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वैनम् । ए॒न॒मग्रम् । अग्रꣳ॑ समा॒नानाम् । स॒मा॒नाना॒म्परि॑ । परि॑णयति । न॒य॒ति॒ बु॒ध्नव॑ती । बु॒ध्नव॑ती॒ अग्र॑वती । बु॒ध्नव॑ती॒ इति॑ बु॒ध्न-व॒ती॒ । अग्र॑वती याज्यानुवा॒क्ये । अग्र॑वती॒ इत्यग्र॑-व॒ती॒ । या॒ज्या॒नु॒वा॒क्ये॑ भवतः । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒तो॒ बु॒ध्नात् । बु॒ध्नादे॒व । ए॒वैनम् । ए॒न॒मग्रम् । अग्र॒म्परि॑ । परि॑णयति । न॒य॒त्या॒नु॒षू॒कः । आ॒नु॒षू॒को भ॑वति । आ॒नु॒षू॒क इत्या॑नु-सू॒कः । भ॒व॒त्ये॒षा । ए॒षा हि । ह्ये॑तस्य॑ । ए॒तस्य॑ दे॒वता । दे॒वता॒ यः । य आ॑नुजाव॒रः । आ॒नु॒जा॒व॒रस्समृ॑द्ध्यै । आ॒नु॒जा॒व॒र इत्या॑नु-जा॒व॒रः । समृ॑द्ध्या॒ इति॒ सम्-ऋ॒द्ध्यै॒ (23) ॥  
प्र॒जाप॑ते॒स्त्रय॑स्त्रिꣳशत् । प्र॒जाप॑ते॒रिति॑ प्र॒जा-प॒तेः॒ । त्रय॑स्त्रिꣳशद्दुहि॒तरः॑ । त्रय॑स्त्रिꣳश॒दिति॒ त्रयः॑-त्रि॒ꣳ॒श॒त्॒ । दु॒हि॒तर॑ आसन्न् । आस॒न्ताः । तास्सोमा॑य । सोमा॑य॒ राज्ञे । राज्ञे॑ऽददात् । अ॒द॒दा॒त्तासाम् । तासाꣳ॑ रोहि॒णीम् । रो॒हि॒णीमुप॑ । ऊपैत् । ऐ॒त्ताः । ता ईर्‌ष्य॑न्तीः । ईर्‌ष्य॑न्ती॒ पुनः॑ । पुन॑रगच्छन्न् । अ॒ग॒च्छ॒न्ताः । ता अनु॑ । अन्वैत् । ऐ॒त्ताः । ता पुनः॑ । पुन॑रयाचत । अ॒या॒च॒त ताः । ता अ॑स्मै । अ॒स्मै॒ न । न पुनः॑ । पुन॑रददात् । अ॒द॒दा॒थ्सः । सोऽब्रवीत् । अ॒ब्र॒वी॒दृ॒तम् । ऋतम॑मीष्व । अ॒मी॒ष्व॒ यथा । यथा॑ समाव॒च्छः । स॒मा॒व॒च्छ उ॑पै॒ष्यामि॑ । स॒मा॒व॒च्छ इति॑ समावत्-शः । उ॒पै॒ष्याम्यथ॑ । उ॒पै॒ष्यामीत्यु॑प-ए॒ष्यामि॑ । अथ॑ ते । ते॒ पुनः॑ । पुन॑र्दास्यामि । दा॒स्या॒मीति॑ । इति॒ सः । स ऋ॒तम् । ऋ॒तमा॑मीत् । आ॒मी॒त्ताः । ता अ॑स्मै । अ॒स्मै॒ पुनः॑ । पुन॑रददात् । अ॒द॒दा॒त्तासाम् । तासाꣳ॑ रोहि॒णीम् । रो॒हि॒णी॒मे॒व । ए॒वोप॑। उपैत् । उपैत् । (24)  
ऐ॒त्तम् । तँय्यख्ष्मः॑ । यख्ष्म॑ आर्छत् । आ॒र्छ॒द्राजा॑नम् । राजा॑नँ॒य्यख्ष्मः॑ । यख्ष्म॑ आरत् । आ॒र॒दिति॑ । इति॒ तत् । तद्रा॑जय॒ख्ष्मस्य॑ । रा॒ज॒य॒ख्ष्मस्य॒ जन्म॑ । रा॒ज॒य॒ख्ष्मस्येति॑ राज-य॒ख्ष्मस्य॑ । जन्म॒ यत् । यत्पापी॑यान् । पापी॑या॒नभ॑वत् । अभ॑व॒त्तत् । तत्पा॑पय॒ख्ष्मस्य॑ । पा॒प॒य॒ख्ष्मस्य॒ यत् । पा॒प॒य॒ख्ष्मस्येति॑ पाप-य॒ख्ष्मस्य॑ । यज्जा॒याभ्यः॑ । जा॒याभ्यो वि॑न्दत् । अवि॑न्द॒त्तत् । तज्जा॒येन्य॑स्य । जा॒येन्य॑स्य॒ यः । य ए॒वम् । ए॒वमे॒तेषाम् । ए॒तेषाँ॒य्यख्ष्मा॑णाम् । यख्ष्मा॑णा॒ञ्जन्म॑ । जन्म॒ वेद॑ । वेद॒ न । नैनम् । ए॒न॒मे॒ते । ए॒ते यख्ष्माः॑ । यख्ष्मा॑ विन्दन्ति । वि॒न्द॒न्ति॒ सः । स ए॒ताः । ए॒ता ए॒व । ए॒व न॑म॒स्यन्न् । न॒म॒स्यन्नुप॑ । उपा॑धावत् । अ॒धा॒व॒त्ताः । ता अ॑ब्रुवन्न् । अ॒ब्रु॒व॒न्वरम् । वरँ॑व्वृणामहै । वृ॒णा॒म॒है॒ स॒मा॒व॒च्छः । स॒मा॒व॒च्छ ए॒व । स॒मा॒व॒च्छ इति॑ समावत्-शः । ए॒व नः॑ । न॒उप॑ । उपा॑यः । अ॒य॒ इति॑ । इति॒ तस्मै । तस्मा॑ ए॒तम् । ए॒त मा॑दि॒त्यम् ।  
"आ॒दि॒त्यञ्च॒रुम् । च॒रुन्निः । निर॑वपन्न् । अ॒व॒प॒न्तेन॑ । तेनै॒व । ए॒वैनम् । ए॒न॒म्पा॒पात् । पा॒पाथ्स्रामात् । स्रामा॑दमुञ्चन्न् । अ॒मु॒ञ्च॒न्॒, यः । य पा॑पय॒ख्ष्मगृ॑हीतः । पा॒प॒य॒ख्ष्मगृ॑हीत॒स्स्यात् । पा॒प॒य॒ख्ष्म गृ॑हीत॒ इति॑ पापय॒ख्ष्म-गृ॒ही॒तः॒ । स्यात्तस्मै । तस्मा॑ ए॒तम् । ए॒तमा॑दि॒त्यम् । अ॒दि॒त्यञ्च॒रुम् । च॒रुन्निः । निर्व॑पेत् । व॒पे॒दा॒दि॒त्यान् । आ॒दि॒त्याने॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ ते । त ए॒व । ए॒वैनम् । ए॒न॒म्पा॒पात् । पा॒पाथ्स्रा॒मात् । स्रामान्मुञ्चन्ति । म॒ञ्च॒न्त्य॒मा॒वा॒स्या॑याम् । अ॒मा॒वा॒स्या॑या॒न्निः । अ॒मा॒वा॒स्या॑या॒ मित्य॑मा-वा॒स्या॑याम् । निर्व॑पेत् । व॒पे॒द॒मुम् । अ॒मुमॆ॒व । ए॒वैनम् । ए॒न॒मा॒प्याय॑मानम् । आ॒प्याय॑मान॒मनु॑ । आ॒प्याय॑मान॒मित्या-प्याय॑मानम् । अन्वा । आप्या॑ययति । प्या॒य॒य॒ति॒ नवो॑नवः । नवो॑नवो भवति । नवो॑नव॒ इति॒ नवः॑-न॒वः॒ । भ॒व॒ति॒ जाय॑मानः । जाय॑मान॒ इति॑ । इति॑ पुरोनुवा॒क्या । पु॒रो॒नु॒वाक्या॑ भवति । पु॒रो॒नु॒वाक्येति॑ पुरः-अ॒नु॒वा॒क्या । भ॒व॒त्यायुः॑ । आयु॑रे॒व । ए॒वास्मिन्न्॑ । अ॒स्मि॒न्तया । तया॑ दधाति । द॒धा॒ति॒ यम् । यमा॑दि॒त्याः । आ॒दि॒त्या अꣳ॒शुम् । अ॒ꣳ॒शुमाप्या॒यय॑न्ति । अ॒प्या॒यय॒न्तीति॑ । आ॒प्या॒यय॒न्तीत्या-प्या॒यय॑न्ति । इति॑ या॒ज्या । या॒ज्या । ऐव । ए॒वैनम् । ए॒न॒मे॒तया । ए॒तयाप्याययति । प्या॒य॒य॒तीति॑ प्याययति ॥ (26)"  
प्र॒जाप॑तिर्दे॒वेभ्यः॑ । प्र॒जाप॑ति॒रिति॑ प्र॒जा-प॒तिः॒ । दे॒वेभ्यो॒न्नाद्य॑म् । अ॒न्नाद्यँ॒व्व्यादि॑शत् । अ॒न्नाद्य॒मित्य॑न्न-अद्यम् । व्यादि॑श॒थ्सः । व्यादि॑श॒दिति॑ वि-आदि॑शत् । सोऽब्रवीत् । अ॒ब्र॒वी॒द्यत् । यदि॒मान् । इ॒मान्लो॒कान् । लो॒कान॒भि । अ॒भ्य॑ति॒रिच्या॑तै । अ॒ति॒रिच्या॑तै॒ तत् । अ॒ति॒रिच्या॑ता॒ इत्य॑ति-रिच्या॑तै । तन्मम॑ । ममा॑सत् । अ॒स॒दिति॑ । इति॒ तत् । तदि॒मान् । इ॒मान्लो॒कान् । लो॒कान॒भि । अ॒भ्यति॑ । अत्य॑रिच्यत ।अ॒रि॒च्य॒तेन्द्रम् । इन्द्र॒ꣳ॒ राजा॑नम् । राजा॑न॒मिन्द्रम् । इन्द्र॑मधिरा॒जम् । अ॒दि॒॒राजमिन्द्रम् । अ॒दि॒॒राजामित्य॑धि-रा॒जम् । इन्द्र॑ंस्व॒राजा॑नम् । स्व॒राजा॑न॒न्ततः॑ । स्व॒राजा॑न॒मिति॑ स्व-राजा॑नम् । ततो॒ वै । वै सः । स इ॒मान् । इ॒मान्लो॒कान् । लो॒काꣳ स्त्रे॒धा । त्रे॒धादु॑हत् । अ॒दु॒ह॒त्तत् । तत्त्रि॒धातोः । त्रि॒धातोस्त्रिधातु॒त्वम् । त्रि॒धातो॒रिति॑ त्रि-धातोः । त्रि॒धा॒तु॒त्वँय्यम् । त्रि॒धा॒तु॒त्वमिति॑ त्रिधातु-त्वम् । यङ्का॒मये॑त । का॒मये॑तान्ना॒दः । अ॒न्ना॒दस्सा त् । अ॒न्ना॒द इत्य॑न्न-अ॒दः । स्या॒दिति॑ । इति॒ तस्मै । तस्मा॑ ए॒तम् । ए॒तन्त्रि॒धातुम् । त्रि॒धातु॒न्निः । त्रि॒धातु॒मिति॑ त्रि-धातुम् । निर्व॑पेत् । व॒पे॒दिन्द्रा॑य । इन्द्रा॑य॒ राज्ञे । राज्ञे॑ पुरो॒डाशम्। पु॒रो॒डाश॒मेका॑दशकपालम् ।  
एका॑दशकपाल॒मिन्द्रा॑य । एका॑दशकपाल॒मित्ये॑कादश-क॒पा॒ल॒म् । इन्द्रा॑याधिरा॒जाय॑ । अ॒धि॒रा॒जायेन्द्रा॑य । अ॒दि॒॒राजायेत्य॑धि-रा॒जाय॑ । इन्द्रा॑य स्व॒राज्ञे । ॒स्वराज्ञे॒यम् । स्व॒राज्ञ॒ इति॑ स्व-राज्ञे । अ॒यँव्वै । वा इन्द्रः॑ । इन्द्रो॒ राजा । राजा॒यम् । अ॒यम्मिन्द्रः॑ । इन्द्रो॑धि रा॒जः । अ॒दि॒॒राजो॑ऽ सौ । अ॒दि॒॒राज इत्य॑धि-रा॒जः । अ॒साविन्द्रः॑ । इन्द्र॑स्स्व॒राट् । स्व॒राडि॒मान् । स्व॒राडिति॑ स्व-राट् । इ॒माने॒व । ए॒व लो॒कान् । लो॒कान्त्व्सेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ ते । त ए॒व । ए॒वास्मै । अ॒स्मा॒ अन्नम् । अन्न॒म्प्र । प्रय॑च्छन्ति । य॒च्छ॒न्त्य॒न्ना॒दः । अ॒न्ना॒द ए॒व । अ॒न्ना॒द इत्य॑न्न-अ॒दः । ए॒व भ॑वति । भ॒व॒ति॒ यथा । यथा॑ व॒थ्सेन॑ । व॒थ्सेन॒ प्रत्ता॑म् । प्रत्ता॒ङ्गाम् । गान्दु॒हे । दु॒ह ए॒वम् । ए॒वमे॒व । ए॒वेमान् । इ॒मान्लो॒कान् । लो॒कान्प्रत्तान्न्॑ । प्रत्ता॒न्कामम् । काम॑म॒न्नाद्यम् । अ॒न्नाद्य॑न्दुहे । अ॒न्नाद्य॒मित्य॑न्न-अद्यम् । दु॒ह॒ उ॒त्ता॒नेषु॑ । उ॒त्ता॒नेषु॑ क॒पाले॑षु । उ॒त्ता॒नेष्वित्यु॑त्-ता॒नेषु॑ । क॒पाले॒ष्वधि॑ । अधि॑ श्रयति । श्र॒य॒त्यया॑तयामत्वाय । अया॑तयामत्वाय॒त्रयः॑ । अया॑तयामत्वा॒येत्यया॑तयाम-त्वा॒य॒ । त्रय॑ पुरो॒डाशाः । पु॒रो॒डाशा॑ भवन्ति । भ॒व॒न्ति॒ त्रयः॑ । त्रय॑ इ॒मे । इ॒मे लो॒काः । लो॒का ए॒षाम् । ए॒षाँल्लो॒कानाम् । लो॒काना॒माप्त्यै । आप्त्या॒ उत्त॑र?उत्तरः । उत्त॑र?उत्तरो॒ ज्यायान्॑ । उत्त॑र उत्तर॒ इत्युत्त॑रः-उ॒त्त॒रः॒ । ज्यायान्भवति । भ॒व॒त्ये॒वम् । ए॒वमि॑व । इ॒व॒ हि । हीमे । इ॒मे लो॒काः । लो॒कास्समृ॑द्ध्यै । समृ॑द्ध्यै॒ सर्वे॑षाम् । समृ॑द्ध्या॒ इति॒ सम्-ऋ॒द्ध्यै॒ । सर्वे॑षामभिग॒मयन्न्॑ । अ॒बि॒॒गमय॒न्नव॑ । अ॒भि॒ग॒मय॒न्नित्य॑भि-ग॒मयन्न्॑ । अव॑ द्यति । द्य॒त्यछ॑म्बट्कारम् । अछ॑म्बट्कारँव्व्य॒त्यासम् । अछ॑म्बट्कार॒मित्यछ॑म्बट्-का॒र॒म् । व्य॒त्यास॒मनु॑ । व्य॒त्यास॒मिति॑ वि-अ॒त्यासम् । अन्वा॑ह । आ॒हानि॑र्दाहाय । अ॒नि॑र्दाहा॒येत्यनिः॑-दा॒हा॒य॒ (28) ॥  
दे॒वा॒सु॒रा स्सँय्य॑त्ताः । दे॒वा॒सु॒रा इति॑ देव-अ॒सु॒राः । सँय्य॑त्ता आसन्न् । सँय्य॑त्ता॒ इति॒ सम्-य॒त्ताः॒ । आ॒स॒न्ता॒न् । तान्दे॒वान् । दे॒वानसु॑राः । असु॑रा अजयन्न् । अ॒ज॒य॒न्ते । ते दे॒वाः । दे॒वा प॑राजिग्या॒नाः । प॒रा॒जि॒ग्या॒ना असु॑राणाम् । प॒रा॒जि॒ग्या॒ना इति॑ परा-जि॒ग्या॒नाः । असु॑राणाँ॒व्वैश्यम् । वैश्य॒मुप॑ । उपा॑यन्न् । आ॒य॒न्तेभ्यः॑ । तेभ्य॑ इन्द्रि॒यम् । इ॒न्द्रि॒यँव्वी॒र्यम् । वी॒र्य॑मप॑ । अपाक्रामत् । अ॒क्रा॒म॒त्तत् । तदिन्द्रः॑ । इन्द्रो॑चायत् । अ॒चा॒य॒त्तत् । तदनु॑ । अन्वप॑ । अपाक्रामत् । अ॒क्रा॒म॒त्तत् । तद॑व॒रुधम् । अ॒व॒रुध॒न्न । अ॒व॒रुध॒मित्य॑व-रुधम् । नाश॑क्नोत् । अ॒श॒क्नो॒त्तत् । तद॑स्मात् । अ॒स्मा॒द॒भ्य॒र्धः । अ॒भ्य॒र्धो॑ चरत् । अ॒भ्य॒र्ध इत्य॑भि-अ॒र्धः । अ॒च॒र॒थ्सः । स प्र॒जाप॑तिम् । प्र॒जाप॑ति॒मुप॑ । प्र॒जाप॑ति॒ मिति॑ प्र॒जा-प॒ति॒म् । उपा॑धावत् । अ॒धा॒व॒त्तम् । तमे॒तया । ए॒तया॒ सर्व॑पृष्ठया । सर्व॑पृष्ठयायाजयत् । सर्व॑पृष्ठ॒येति॒ सर्व॑-पृ॒ष्ठ॒या॒ । अ॒या॒ज॒य॒त्तया । तयै॒व । ए॒वास्मिन्न्॑ । अ॒स्मि॒न्नि॒न्द्रि॒यम् । इ॒न्द्रि॒यँव्वी॒र्यम् । वी॒र्य॑मदधात् । अ॒द॒धा॒द्यः । य इ॑न्द्रि॒यका॑मः । इ॒न्द्रि॒यका॑मो वी॒र्य॑कामः । इ॒न्द्रि॒यका॑म॒ इतीन्द्रि॒य-का॒मः॒ (29)।  
वी॒र्य॑काम॒स्सा त् । वी॒र्य॑काम॒ इति॑ वी॒र्य॑-का॒मः॒ । स्स्यात्तम् । तमे॒तया । ए॒तया॒ सर्व॑पृष्ठया । सर्व॑पृष्ठया याजयेत् । सर्व॑पृष्ठ॒येति॒ सर्व॑-पृ॒ष्ठ॒या॒ । या॒ज॒ये॒दे॒ताः । ए॒ता ए॒व । ए॒व दे॒वताः । दे॒वता॒स्स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒-नेति॑ भाग-धेये॑न । उप॑ धावति । धा॒व॒ति॒ ताः । ता ए॒व । ए॒वास्मिन्न्॑ । अ॒स्मि॒न्नि॒न्द्रि॒यम् । इ॒न्द्रि॒यँव्वी॒र्यम् । वी॒र्य॑न्दधति । द॒धा॒ति॒ यत् । यदिन्द्रा॑य । इन्द्रा॑य॒ राथ॑न्तराय । राथ॑न्तराय नि॒र्वप॑ति । राथ॑न्तरा॒येति॒ राथं-त॒रा॒य॒ । नि॒र्वप॑ति॒ यत् । नि॒र्वप॒तीति॑ निः-वप॑ति । य दे॒व । ए॒वाग्नेः । अ॒ग्नेस्तेजः॑ । तेज॒स्तत् । तदे॒व । ए॒वाव॑ । अव॑ रुन्धे । रु॒न्धे॒ यत् । यदिन्द्रा॑य । इन्द्रा॑य॒ बार्‌ह॑ताय । बार्‌ह॑ताय॒ यत् । यदे॒व । ए॒वेन्द्र॑स्य । इन्द्र॑स्य॒ तेजः॑ । तेज॒स्तत् । त दे॒व । ए॒वाव॑ । अव॑रुन्धे । रु॒न्धे॒ यत् । यदिन्द्रा॑य । इन्द्रा॑य वै रू॒पाय॑ । वै॒रू॒पाय॒ यत् । य दे॒व । ए॒व स॑वि॒तुः । स॒वि॒तुस्तेजः॑ । तेज॒स्तत्। तदे॒व ।  
ए॒वाव॑ । अव॑ रुन्धे । रुन्धे॒ यत् । यदिन्द्रा॑य । इन्द्रा॑य वैरा॒जाय॑ । वै॒रा॒जाय॒ यत् । यदे॒व । ए॑व धा॒तुः । धा॒तुस्तेजः॑ । तेज॒स्तत् । तदे॒व । ए॒वाव॑ । अव॑ रुन्धे । रु॒न्धे॒ यत् । यदिन्द्रा॑य । इन्द्रा॑य शाक्व॒राय॑ । शा॒क्व॒राय॒ यत् । यदे॒व । ए॒व म॒रुताम् । म॒रुता॒न्तेजः॑ । तेज॒ स्तत् । तदे॒व । ए॒वाव॑ । अव॑ रुन्धे । रु॒न्धे॒ यत् । यदिन्द्रा॑य । इन्द्रा॑य रैव॒ताय॑ । रै॒व॒ताय॒ यत् । यदे॒व । ए॒व बृह॒स्पतेः । बृ॒ह॒स्पते॒स्तेजः॑ । तेज॒स्तत् । त दे॒व । ए॒वाव॑ । अव॑रुन्धे । रु॒न्ध॒ ए॒ताव॑न्ति । ए॒ताव॑न्ति॒ वै । वै तेजाꣳ॑सि । तेजाꣳ॑सि॒ तानि॑ । तान्ये॒व । ए॒वाव॑ । अव॑रुन्धे । रु॒न्ध॒ उ॒त्ता॒नेषु॑ । उ॒त्ता॒नेषु॑ क॒पाले॑षु । उ॒त्ता॒नेष्वित्यु॑त्-ता॒नेषु॑ । क॒पाले॒ष्वधि॑ । अधि॑श्रयति । श्र॒य॒त्यया॑तयामत्वाय । अया॑तयामत्वाय॒द्वाद॑शकपालः । अया॑तयामत्वा॒येत्यया॑तयाम-त्वा॒य॒ । द्वाद॑शकपाल प॒रोडाशः॑ । द्वाद॑शकपाल॒ इति॒ द्वाद॑श-क॒पा॒लः॒ । पु॒रो॒डाशो॑ भवति (31) ।  
भ॒व॒ति॒ वै॒श्व॒दे॒व॒ त्वाय॑ । वै॒श्व॒दे॒व॒त्वाय॑ सम॒न्तम् । वै॒श्व॒दे॒व॒त्वायेति॑ वैश्वदेव-त्वाय॑ । स॒म॒न्तम्प॒र्यव॑द्यति । स॒म॒न्तमिति॑ सम्-अ॒न्तम् । प॒र्यव॑द्यति सम॒न्तम् । प॒र्यव॑द्य॒तीति॑ परि-अव॑द्यति । स॒म॒न्तमे॒व । स॒म॒न्तमिति॑ सम्-अ॒न्तम् । ए॒ वेन्द्रि॒यम् । इ॒न्द्रि॒यँव्वी॒र्यम् । वी॒र्यँ॑य्यज॑माने । यज॑माने दधाति । द॒धा॒ति॒ व्य॒त्यासम् । व्य॒त्यास॒मनु॑ । व्य॒त्यास॒मिति॑ वि-अ॒त्यासम् । अन्वा॑ह । आ॒हानि॑र्दाहाय । अनि॑र्दाहा॒याश्वः । अनि॑र्दाहा॒येत्यनिः॑-दा॒हा॒य॒ । अश्व॑ ऋष॒भः । ऋ॒ष॒भो वृ॒ष्णिः । वृ॒ष्णिर्ब॒स्तः । ब॒स्तस्सा । सा दख्षि॑णा । दख्षि॑णा वृष॒त्वाय॑ । वृ॒ष॒त्वायै॒तया । वृ॒ष॒त्वायेति॑ वृष-त्वाय॑ । ए॒तयै॒व । ए॒व य॑जेत । य॒जे॒ता॒भि॒श॒स्यमा॑नः । अ॒बि॒॒शस्यमा॑न ए॒ताः । अ॒भि॒श॒स्यमा॑न॒ इत्य॑भि-श॒स्यमा॑नः । ए॒ताश्च॑ । चेत् । इद्वै । वा अ॑स्य । अ॒स्य॒ दे॒वताः । दे॒वता॒ अन्नम् । अन्न॑म॒दन्ति॑ । अ॒दन्त्य॒दन्ति॑ । अ॒दन्त्यु॑ । उ॒वे॒व । ए॒वास्य॑ । अ॒स्य॒म॒नु॒ष्याः । म॒नु॒ष्या॑ इति॑ मनु॒ष्याः (32) ॥  
रज॑नो॒ वै । वै कौ॑णे॒यः । कौ॒णे॒य क्र॑तु॒जितम् । क्र॒तु॒जित॒ञ्जान॑किम् । क्र॒तु॒जित॒मिति॑ क्रतु-जितम् । जान॑किञ्चख्षु॒र्वन्यम् । च॒ख्षु॒र्वन्य॑मयात् । च॒ख्षु॒र्वन्य॒ मिति॑ चख्षुः-वन्यम् । अ॒या॒त्तस्मै । तस्मा॑ ए॒ताम् । ए॒तामिष्टिम् । इष्टि॒न्निः । निर॑वपत् । अ॒व॒प॒द॒ग्नये । अ॒ग्न॒ये॒ भ्राज॑स्वते । भ्राज॑स्वते पुरो॒डाशम् । पु॒रो॒डाश॑म॒ष्टाक॑पालम् । अ॒ष्टाक॑पालꣳ सौ॒र्यम् । अ॒ष्टाक॑पाल॒मित्य॒ष्टा-क॒पा॒ल॒म् । सौ॒र्यञ्च॒रुम् । च॒रुम॒ग्नये । अ॒ग्नये॒ भ्राज॑स्वते । भ्राज॑स्वते पुरो॒डाशम् । पु॒रो॒डाश॑म॒ष्टाक॑पालम् । अ॒ष्टाक॑पाल॒न्तया । अ॒ष्षाक॑पाल॒मित्य॒ष्टा-क॒पा॒ल॒म् । तयै॒व । ए॒वास्मिन्न्॑ । अ॒स्मि॒ञ्चख्षुः॑ । चख्षु॑रदधात् । अ॒द॒धा॒द्यः । यश्चख्षु॑ष्कामः । चख्षु॑ष्काम॒स्स्यात् । चख्षु॑ष्काम॒ इति॒ चख्षुः॑-का॒मः॒ । स्यात्तस्मै । तस्मा॑ ए॒ताम् । ए॒तामिष्टिम् । इष्टि॒न्निः । निर्व॑पेत् । व॒पे॒द॒ग्नये । अ॒ग्नये॒ भा॑जस्वते । भ्राज॑स्वते पुरो॒डाशम् । पु॒रो॒डाश॑म॒ष्टाक॑पालम् । अ॒ष्टाक॑पालꣳ सौ॒र्यम् । अ॒ष्टाक॑पाल॒ मित्य॒ष्टा-क॒पा॒ल॒म् । सौ॒र्यञ्च॒रुम् । च॒रुम॒ग्नये । अ॒ग्नये॒ भा॑जस्वते । भ्राज॑स्वते पुरो॒डाशम् । पु॒रो॒डाश॑म॒ष्टाक॑पालम् । अ॒ष्टाक॑पालम॒ग्नेः । अ॒ष्टाक॑पाल॒मित्य॒ष्टा-क॒पा॒ल॒म् । अ॒ग्नेर्वै । वै चख्षु॑षा । चख्षु॑षा मनु॒ष्याः । म॒नु॒ष्या॑ वि। वि प॑श्यन्ति ।  
प॒श्य॒न्ति॒ सूर्य॑स्य । सूर्य॑स्य दे॒वाः । दे॒वा अ॒ग्निम् । अ॒ग्निञ्च॑ । चै॒व । ए॒व सूर्यम् । सूर्य॑ञ्च । च॒ स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ तौ । तावे॒व । ए॒वास्मिन्न्॑ । अ॒स्मि॒ञ्चख्षुः॑ । चख्षु॑र्धत्तः । ध॒त्त॒श्चख्षु॑ष्मान् । चख्षु॑ष्माने॒व । ए॒व भ॑वति । भ॒व॒ति॒ यत् । यदाग्ने॒यौ । आ॒ग्ने॒यौ भव॑तः । भव॑त॒श्चख्षु॑षी । चख्षु॑षी ए॒व । चख्षु॑षी इति॒ चख्षु॑षी । ए॒वास्मिन्न्॑ । अ॒स्मि॒न्तत् । तत्प्रति॑ । प॑ति दधाति । द॒धा॒ति॒ यत् । यथ्सौ॒र्यः । सौ॒र्यो नासि॑काम् । नासि॑का॒न्तेन॑ । तेना॒भितः॑ । अ॒बि॑तस्सौ॒र्यम् । सौ॒र्यमाग्ने॒यौ । आ॒ग्ने॒यौ भ॑वतः । भ॒व॒त॒ स्तस्मात् । तस्मा॑द॒भितः॑ । अ॒बि॒तो नासि॑काम् । नासि॑का॒ञ्चख्षु॑षी । चख्षु॑षी॒ तस्मात् । चख्षु॑षी॒ इति॒ चख्षु॑षी । तस्मा॒न्नासि॑कया । नासि॑कया॒चख्षु॑षी । चख्षु॑षी॒ विधृ॑ते । चख्षु॑षी इति॒ चख्षु॑षी । विधृ॑ते समा॒नी । विधृ॑ते॒ इति॒ वि-धृ॒ते॒ । स॒मा॒नी याज्यानुवा॒क्ये । स॒मा॒नी इति॑ समा॒नी । या॒ज्या॒नु॒वा॒क्ये॑ भवतः । या॒ज्या॒नु॒वा॒क्ये॑ इति॑ याज्या-अ॒नु॒वा॒क्ये । भ॒व॒त॒स्स॒मा॒नम् । स॒मा॒न॒ꣳ हि । हि चख्षुः॑ । चख्षु॒स्समृ॑द्ध्यै । समृ॑द्ध्या॒ उत् । समृ॑द्ध्या॒ इति॒ सम्-ऋ॒द्ध्यै॒ । उदु॑ । उ॒त्यम् । त्यञ्जा॒तवे॑दसम् । जा॒तवे॑दसꣳ स॒प्त । जा॒तवे॑दस॒मिति॑ जा॒त-वे॒द॒स॒म् । स॒प्त त्वा । त्वा॒ ह॒रितः॑ । ह॒रितो॒ रथे । रथे॑ चि॒त्रम् । चि॒त्रन्दे॒वानाम् । दे॒वाना॒मुत् । उद॑गात् । अ॒गा॒दनी॑कम् । अनी॑क॒मिति॑ । इति॒ पिण्डान्॑ । पिण्डा॒न्प्र । प्रय॑च्छति । य॒च्छ॒ति॒ चख्षुः॑ । चख्षु॑ रे॒व । ए॒वास्मै । अ॒स्मै॒ प्र । प्रय॑च्छति । य॒च्छ॒ति॒ यत् । यदे॒व । ए॒व तस्य॑ । तस्य॒ तत् । तदिति॒ तत् (34) ॥  
ध्रु॒वो॑ऽसि । अ॒सि॒ ध्रु॒वः । ध्रु॒वो॑ऽहम् । अ॒हꣳ स॑जा॒तेषु॑ । स॒जा॒तेषु॑ भूयासम् । स॒जा॒तेष्विति॑ स-जा॒तेषु॑ । भू॒या॒स॒न्धीरः॑ । धीर॒ श्चेत्ता । चेत्ता॑ वसु॒वित् । व॒सु॒विद्ध्रु॒वः । व॒सु॒विदिति॑ वसु-वित् । ध्रु॒वो॑ऽसि । अ॒सि॒ ध्रु॒वः । ध्रु॒वो॑ऽहम् । अ॒हꣳ स॑जा॒तेषु॑ । स॒जा॒तेषु॑ भूयासम् । स॒जा॒तेष्विति॑ स-जा॒तेषु॑ । भू॒या॒ स॒मु॒ग्रः । उ॒ग्रश्चेत्ता । चेत्ता॑वसु॒वित् । व॒सु॒विद्ध्रु॒वः । व॒सु॒विदिति॑ वसु-वित् । ध्रु॒वो॑ऽसि । अ॒सि॒ ध्रु॒वः । ध्रु॒वो॑ऽहम् । अ॒हꣳ स॑जा॒तेषु॑ । स॒जा॒तेषु॑ भूयासम् । स॒जा॒तेष्विति॑ स-जा॒तेषु॑ । भू॒या॒स॒म॒भि॒भूः । अ॒भि॒भूश्चेत्ता । अ॒भि॒भूरित्य॑भि-भूः । चेत्ता॑ वसु॒वित् । व॒सु॒विदाम॑नम् । व॒सु॒विदिति॑ वसु-वित् । आम॑नमसि । आम॑न॒मित्या-म॒न॒म् । अ॒स्याम॑नस्य । आम॑नस्य देवाः । आम॑न॒स्येत्या-म॒न॒स्य॒ । दे॒वा॒ ये । ये स॑जा॒ताः । स॒जा॒ता कु॑मा॒राः । स॒जा॒ता इति॑ स-जा॒ताः । कु॒मा॒रास्सम॑नसः । सम॑नस॒स्तान् । सम॑नस॒ इति॒ स-म॒न॒सः॒ । तान॒हम् । अ॒हङ्का॑मये । का॒म॒ये॒ हृ॒दा । हृ॒दा ते । ते माम् । माङ्का॑मयन्ताम् । का॒म॒य॒न्ता॒ꣳ॒ हृ॒दा । हृ॒दा । तान् । तान्मे । म॒ आम॑नसः । आम॑नस कृधि । आम॑नस॒ इत्या-म॒न॒सः॒ । कृ॒धि॒ स्वाहा । स्वाहाम॑नम् । आम॑नमसि । आम॑न॒मित्या- म॒न॒म्। अ॒स्याम॑नस्य । (35)  
आम॑नस्य देवाः । अम॑न॒स्येत्या-म॒न॒स्य॒ । दे॒वा॒ याः । यास्स्त्रियः॑ । स्त्रिय॒स्सम॑नसः । सम॑नस॒स्ताः । सम॑नस॒ इति॒ स-म॒न॒सः॒ । ता अ॒हम् । अ॒हङ्का॑मये । का॒म॒ये॒ हृ॒दा । हृ॒दाताः । तामाम् । माङ्का॑मयन्ताम् । का॒म॒य॒न्ता॒ꣳ॒ हृ॒दा । हृ॒दा ताः । तामे । म॒ आम॑नसः । आम॑नसकृधि । अम॑नस॒ इत्य-म॒न॒सः॒ । कृ॒धि॒ स्वाहा । स्वाहा॑ वैश्वदे॒वीम् । वै॒श्व॒दे॒वीꣳ साङ्ग्रह॒णीम् । वै॒श्व॒दे॒वीमिति॑ वैश्व-दे॒वीम् । सा॒ङ्ग्र॒ह॒णीन्निः । सा॒ङ्ग॒॒हणीमिति॑ साम्-ग्र॒ह॒णीम् । निर्व॑पेत् । व॒पे॒द्ग्राम॑कामः । ग्राम॑कामो वैश्वदे॒वाः । ग्राम॑काम॒ इति॒ ग्राम॑-का॒मः॒ । वै॒श्व॒दे॒वा वै । वै॒श्व॒दे॒वा इति॑ वैश्व-दे॒वाः । वै स॑जा॒ताः । स॒जा॒ता विश्वान्॑ । स॒जा॒ता इति॑ स-जा॒ताः । विश्वा॑ने॒व । ए॒व दे॒वान् । दे॒वान्थ्स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ ते । त ए॒व । ए॒वास्मै । अ॒स्मै॒ स॒जा॒तान् । स॒जा॒तान्प्र । स॒जा॒तानिति॑ स-जा॒तान् । प्रय॑च्छन्ति । य॒च्छ॒न्ति॒ ग्रा॒मी । ग्रा॒म्ये॑व । ए॒व भ॑वति । भ॒व॒ति॒ सा॒ङ्ग्र॒ह॒णी । सा॒ङ्ग्र॒ह॒णी भ॑वति । सा॒ङ्ग्र॒ह॒णीति॑ साम्-ग्र॒ह॒णी । भ॒व॒ति॒ म॒नो॒ग्रह॑णम् । म॒नो॒ग॑हणँ॒व्वै । म॒नो॒ग्रह॑ण॒मिति॑ मनः-ग॑हणम् । वै स॒ङ्ग्रह॑णम् । स॒ङ्ग्रह॑ण॒म्मनः॑ । स॒ङ्ग्रह॑ण॒मिति॑ सम्-ग्रह॑णम् । मन॑ ए॒व । ए॒व स॑जा॒तानाम् । स॒जा॒तानाङ्गृह्णाति । स॒जा॒ताना॒मिति॑ स-जा॒तानाम् (36) ।  
गृ॒ह्णा॒ति॒ ध्रु॒वः । ध्रु॒वो॑ऽसि । अ॒सि॒ ध्रु॒वः । ध्रु॒वो॑ऽहम् । अ॒हꣳ स॑जा॒तेषु॑ । स॒जा॒तेषु॑ भूयासम् । स॒जा॒तेष्विति॑स-जा॒तेषु॑ । भू॒या॒स मिति॑ । इति॑ परि॒धीन् । प॒रि॒धीन्परि॑ । प॒रि॒धीनिति॑ परि-धीन् । परि॑ दधाति । द॒धा॒त्या॒शिषम् । आ॒शिष॑मे॒व । आ॒शिष॒मित्या- शिषम् । ए॒वैताम् । ए॒तामा । आशास्ते । शा॒स्तेथो । अथो॑ ए॒तत् । अथो॒ इत्यथो । ए॒तदे॒व । ए॒व सर्वम् । सर्वꣳ॑ सजा॒तेषु॑ । स॒जा॒तेष॑धि । स॒जा॒तेष्विति॑ स-जा॒तेषु॑ । अधि॑ भवति । भ॒व॒ति॒ यस्य॑ । यस्यै॒वम् । ए॒वँव्वि॒दुषः॑ । वि॒दुष॑ ए॒ते । ए॒ते प॑रिध॒यः॑ । प॒रि॒धय॑ परिधी॒यन्ते॑ । प॒रि॒धय॒ इति॑ परि-धयः॑ । प॒रि॒धी॒यन्त॒ आम॑नम् । प॒रि॒धी॒यन्त॒ इति॑ परि-धी॒यन्ते । अम॑नमसि । आम॑न॒मित्या-म॒न॒म् । अ॒स्याम॑नस्य । आम॑नस्यदेवाः । आम॑न॒स्येत्या-म॒न॒स्य॒ । दे॒वा॒ इति॑ । इति॑ ति॒स्रः । ति॒स्र आहु॑तीः । आहु॑तीर्जुहोति । आहु॑ती॒रित्या-हु॒तीः॒ । जु॒हो॒त्ये॒ताव॑न्तः । ए॒ताव॑न्तो॒ वै । वै स॑जा॒ताः । स॒जा॒ता ये । स॒जा॒ता इति॑ स-जा॒ताः । ये म॒हान्तः॑ । म॒हान्तो॒ ये । ये ख्षु॑ल्ल॒काः । ख्षु॒ल्ल॒का याः । यास्स्त्रियः॑ । स्त्रिय॒स्तान् । ताने॒न । ए॒वाव॑ । अव॑रुन्धे । रु॒न्धे॒ ते । त ए॑नम् । ए॒न॒मव॑रुद्धाः । अव॑रुद्धा॒ उप॑ । अव॑रुद्धा॒ इत्यव॑-रु॒द्धाः॒ । उप॑ तिष्ठन्ते । ति॒ष्ठ॒न्त इति॑ तिष्ठन्ते (37) ॥  
यन्नवम् । नव॒मैत् । ऐत्तत् । तन्नव॑नीतम् । नव॑नीत मभवत् । नव॑नीत॒मिति॒ नव॑-नी॒त॒म् । अ॒भ॒व॒द्यत् । यदस॑र्पत् । अस॑र्प॒त्तत् । तथ्स॒र्पिः । स॒र्पिर॑भवत् । अ॒भ॒व॒द्यत् । यदध्रि॑यत । अध्रि॑यत॒ तत् । तद्घृ॒तम् । घृ॒तम॑भवत् । अ॒भ॒व॒द॒श्विनोः । अ॒श्विनोः प्रा॒णः । प्रा॒णो॑ऽसि । प्रा॒ण इति॑ प्र-अ॒नः । अ॒सि॒ तस्य॑ । तस्य॑ ते । ते॒ द॒त्ता॒म् । द॒त्ताँ॒य्ययोः । ययोः प्रा॒णः । प्रा॒णोऽसि॑ । प्रा॒ण इति॑ प्र-अ॒नः । असि॒ स्वाहा । स्वाहेन्द्र॑स्य । इन्द्र॑स्य प्रा॒णः । प्रा॒णो॑ऽसि । प्रा॒ण इति॑ प्र-अ॒नः । अ॒सि॒ तस्य॑ । तस्य॑ ते । ते॒ द॒दा॒तु॒ । द॒दा॒तु॒ यस्य॑ । यस्य॑ प्रा॒णः । प्रा॒णोऽसि॑ । प्रा॒ण इति॑ प्र-अ॒नः । असि॒ स्वाहा । स्वाहा॑ मि॒त्रावरु॑णयोः । मि॒त्रावरु॑णयो प्रा॒णः । मि॒त्रावरु॑णयो॒रिति॑ मि॒त्रा-वरु॑णयोः । प्रा॒णो॑ऽसि । प्रा॒ण इति॑ प्र-अ॒नः । अ॒सि॒ तस्य॑ । तस्य॑ ते । ते॒ द॒त्ता॒म्॒ । द॒त्ताँ॒य्ययोः । ययोः प्रा॒णः । प्रा॒णोऽसि॑ । प्रा॒ण इति॑ प्र-अ॒नः । असि॒ स्वाहा । स्वाहा॒ विश्वे॑षाम् । विश्वे॑षान्दे॒वानाम् । दे॒वानाम्प्रा॒णः । पा॑णोऽसि । प्रा॒ण इति॑ प्र-अ॒नः । अ॒सि॒ तस्य॑ (38)।  
। तस्य॑ ते । ते॒ द॒द॒तु॒ । द॒द॒तु॒ येषाम् । येषाम्प्रा॒णः । प्रा॒णोसि॑ । प्रा॒ण इति॑ प्र-अ॒नः । असि॒ स्वाहा । स्वाहा॑ घृ॒तस्य॑ । घृ॒तस्य॒ धाराम् । धारा॑म॒मृत॑स्य । अ॒मृत॑स्य॒ पन्थाम् । पन्था॒मिन्द्रे॑ण । इन्द्रे॑ण द॒त्ताम् । द॒त्ताम्प्रय॑ताम् । प्रय॑ताम्म॒रुद्भिः॑ । प्रय॑ता॒मिति॒ प्र-य॒ता॒म्॒ । म॒रुद्भि॒रिति॑ म॒रुत्-भिः॒ ॥ तत्त्वा । त्वा॒ विष्णुः । विष्णु॒ परि॑ । पर्य॑पश्यत् । अ॒प॒श्य॒त्तत् । तत्त्वा । त्वेडा । इडा॒ गवि॑ । गव्यै र॑यत् । ऐर॑य॒दित्यैर॑यत् ॥ पा॒व॒मा॒नेन॑ त्वा । त्वा॒ स्तोमे॑न । स्तोमे॑न गाय॒त्रस्य॑ । गा॒य॒त॑स्य वर्त॒न्या । व॒र्त॒न्योपा॒ꣳ॒शोः । उ॒पा॒ꣳ॒शोर्वी॒र्ये॑ण । उ॒पा॒ꣳ॒शोरित्यु॑प-अ॒ꣳ॒शोः । वी॒र्ये॑ण दे॒वः । दे॒वस्त्वा । त्वा॒स॒वि॒ता । स॒वि॒तोत् । उथ्सृ॑जतु । सृ॒ज॒तु॒ जी॒वात॑वे । जी॒वात॑वे जीवन॒स्यायै । जी॒व॒न॒स्यायै॑ बृहद्रथन्त॒रयोः । बृ॒ह॒द्र॒थ॒न्त॒रयोस्त्वा । बृ॒ह॒द्र॒थ॒न्त॒रयो॒रिति॑ बृहत्-र॒थ॒न्त॒रयोः । त्वा॒ स्तोमे॑न । स्तोमे॑न त्रि॒ष्टुभः॑ । त्रि॒ष्टुभो॑ वर्त॒न्या । व॒र्त॒न्याशु॒क्रस्य॑ । शु॒क्रस्य॑ वी॒र्ये॑ण । वी॒र्ये॑ण दे॒वः । दे॒वस्त्वा । त्वा॒ स॒वि॒ता । स॒वि॒तोत् । उथ्सृ॑जतु (39)।  
। सृ॒ज॒तु॒ जी॒वात॑वे । जी॒वात॑वे जीवन॒स्यायै । जी॒व॒न॒स्याया॑ अ॒ग्नेः । अ॒ग्नेस्त्वा । त्वा॒ मात्र॑या । मात्र॑या॒ जग॑त्यै । जग॑त्यै वर्त॒न्या । व॒र्त॒न्याग्र॑य॒णस्य॑ । आ॒ग्र॒य॒णस्य॑ वी॒र्ये॑ण । वी॒र्ये॑ण दे॒वः । दे॒वस्त्वा । त्वा॒ स॒वि॒ता । स॒वि॒तोत् । उथ्स॑जतु । सृ॒ज॒तु॒ जी॒वात॑वे । जी॒वात॑वे जीवन॒स्यायै । जी॒वा॒न॒स्याया॑ इ॒मम् । इ॒मम॑ग्ने । अ॒ग्न॒ आयु॑षे । आयु॑षे॒ वर्च॑से । वर्च॑से कृधि । कृ॒धि॒ प्रि॒यम् । प्रि॒यꣳ रेतः॑ । रेतो॑ वरुण । व॒रु॒ण॒ सो॒म॒ । सो॒म॒ रा॒ज॒न्न्॒ । रा॒ज॒न्निति॑ राजन्न् ॥ मा॒तेव॑ । इ॒वा॒स्मै॒ । अ॒स्मा॒ अ॒दि॒ते॒ । अ॒दि॒ते॒ शर्म॑ । शर्म॑ यच्छ । य॒च्छ॒ विश्वे । विश्वे॑ देवाः । दे॒वा॒ जर॑दष्टिः । जर॑दष्टि॒र्यथा । जर॑दष्टि॒रिति॒ जर॑त्- अ॒ष्टिः॒ । यथास॑त् । अस॒दित्यस॑त् ॥ अ॒ग्निरायु॑ष्मान् । आयु॑ष्मा॒न्सः । स वन॒स्पति॑भिः । वन॒स्पति॑भि॒रायु॑ष्मान् । वन॒स्पति॑भि॒रिति॒वन॒स्पति॑-भिः॒ । आयु॑ष्मा॒न्तेन॑ । तेन॑ त्वा । त्वायु॑षा । आयु॒षायु॑ष्मन्तम् । आयु॑ष्मन्तङ्करोमि । क॒रो॒मि॒ सोमः॑ । सोम॒ आयु॑ष्मान् । अयु॑ष्मा॒न्सः । स ओष॑धीभिः । ओष॑धीभिर्य॒ज्ञः । ओष॑धीभि॒रित्योष॑धि-भिः॒ । य॒ज्ञ आयु॑ष्मान् । आयु॑ष्मा॒न्सः । सदख्षि॑णाभिः । दख्षि॑णाभि॒र्ब्रह्म॑ । ब्रह्मायु॑ष्मत् । आयु॑ष्म॒त्तत् । तद्ब्राह्म॒णैः । ब्रा॒ह्म॒णैरायु॑ष्मत् । आयु॑ष्मद्दे॒वाः । दे॒वा आयु॑ष्मन्तः । आयु॑ष्मन्त॒स्ते । ते॑ऽमृते॑न । अ॒मृते॑न पि॒तरः॑ । पि॒तर॒ आयु॑ष्मन्तः । आयु॑ष्मन्त॒स्ते । ते स्व॒धया । स्व॒धयायु॑ष्मन्तः । स्व॒धयेति॑ स्व-धया । आयु॑ष्मन्त॒स्तेन॑ । तेन॑ त्वा । त्वायु॑षा । आयु॒षायु॑ष्मन्तम् । अयु॑ष्मन्तङ्करोमि । क॒रो॒मीति॑ करोमि (40) ॥  
अ॒ग्निँव्वै । वा ए॒तस्य॑ । ए॒तस्य॒ शरी॑रम् । शरी॑रङ्गच्छति । ग॒च्छ॒ति॒ सोमम् । सोम॒ꣳ॒ रसः॑ । रसो॒ वरु॑णः । वरु॑ण एनम् । ए॒नँ॒व्व॒रु॒ण॒पा॒शेन॑ । व॒रु॒ण॒पा॒शेन॑ गृह्णाति । व॒रु॒ण॒पा॒शेनेति॑ वरुण-पा॒शेन॑ । गृ॒ह्णा॒ति॒ सर॑स्वतीम् । सर॑स्वतीँ॒व्वाक् । वाग॒ग्नाविष्णू । अ॒ग्नाविष्णू॑ आ॒त्मा । अ॒ग्नाविष्णू॒ इत्य॒ग्ना-विष्णू । आ॒त्मायस्य॑ । यस्य॒ ज्योक् । ज्योगा॒मय॑ति । आ॒मय॑ति॒ यः । यो ज्योगा॑मयावी । ज्योगा॑मयावी॒ स्यात् । ज्योगा॑मया॒वीति॒ ज्योक्-आ॒म॒या॒वी॒ । स्याद्यः । यो वा । वा॒ का॒मये॑त । का॒मये॑त॒ सर्वम् । सर्व॒मायुः॑ । आयु॑रियाम् । इ॒या॒मिति॑ । इति॒ तस्मै । तस्मा॑ ए॒ताम् । ए॒तामिष्टिम् । इष्टि॒न्निः । निर्व॑पेत् । व॒पे॒दा॒ग्ने॒यम् । आ॒ग्ने॒यम॒ष्टाक॑पालम् । अ॒ष्टाक॑पालꣳ सौ॒म्यम् । अ॒ष्टाक॑पाल॒ मित्य॒ष्टा-क॒पा॒ल॒म् । सौ॒म्यञ्च॒रुम् । च॒रुँव्वा॑रु॒णम् । वा॒रु॒णन्दश॑कपालम् । दश॑कपालꣳ सारस्व॒तम् । दश॑कपाल॒मिति॒दश॑-क॒पा॒ल॒म् । सा॒र॒स्व॒तञ्च॒रुम् । च॒रुमाग्नावैष्ण॒वम् । आ॒ग्ना॒वै॒ष्ण॒वमेका॑दशकपालम् । आ॒ग्ना॒वै॒ष्ण॒नमित्याग्ना- वै॒ष्ण॒वम् । एका॑दशकपालम॒ग्नेः । एका॑दशकपाल॒मित्येका॑दश-क॒पा॒ल॒म् । अ॒ग्नेरे॒व । ए॒वास्य॑ । अ॒स्य॒ शरी॑रम् । शरी॑रन्निष्क्री॒णाति॑ । नि॒ष्क्री॒णाति॒ सोमात् । नि॒ष्क्री॒णातीति॑ निः-क्री॒णाति॑ । सोमा॒दसम्। रसँ॑व्वारु॒णेन॑ । (41)  
वा॒रु॒णेनै॒व । ए॒वैनम् । ए॒नँ॒व्व॒रु॒ण॒पा॒शात् । व॒रु॒ण॒पा॒शान्मु॑ञ्चति । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ सा॒र॒स्व॒तेन॑ । सा॒र॒स्व॒तेन॒ वाचम् । वाच॑न्दधाति । द॒धा॒त्य॒ग्निः । अ॒ग्निस्सर्वाः । सर्वा॑ दे॒वताः । दे॒वता॒ विष्णुः॑ । विष्णु॑र्य॒ज्ञः । य॒ज्ञो दे॒वता॑भिः । दे॒वता॑भिश्च । चै॒व । ए॒वैनम् । ए॒नँ॒य्य॒ज्ञेन॑ । य॒ज्ञेन॑ च । च॒ बि॒॒षज्य॒ति॒ । भि॒ष॒ज्य॒त्यु॒त । उ॒त यदि॑ । यदी॒तासुः॑ । इ॒तासु॒र्भव॑ति । इ॒तासु॒रिती॒त-अ॒सुः॒ । भव॑ति॒ जीव॑ति । जीव॑त्ये॒व । ए॒व यत् । यन्नवम् । नव॒मैत् । ऐत्तत् । तन्नव॑नीतम् । नव॑नीतमभवत् । नव॑नीत॒मिति॒ नव॑-नी॒त॒म्॒ । अ॒भ॒व॒दिति॑ । इत्याज्यम् । आज्य॒मव॑ । अवेख्षते । ई॒ख्ष॒ते॒ रू॒पम् । रू॒पमे॒व । ए॒वास्य॑ । अ॒स्यै॒तत् । ए॒तन्म॑हि॒मानम् । म॒हि॒मानँ॒व्व्याच॑ष्टे । व्याच॑ष्टे॒ऽश्विनोः । व्याच॑ष्ट॒ इति॑ वि-आच॑ष्टे । आ॒श्विनोः प्रा॒णः । प्रा॒णो॑ऽसि । प्रा॒ण इति॑ प्र-अ॒नः । अ॒सीति॑ । इत्या॑ह । आ॒हा॒श्विनौ । आ॒श्विनौ॒ वै । वै दे॒वानाम् । दे॒वानाम्भि॒षजौ । (42)  
भि॒षजौ॒ ताभ्याम् । ताभ्या॑मे॒व । ए॒वास्मै । अ॒स्मै॒ भे॒ष॒जम् । भे॒ष॒जङ्क॑रोति । क॒रो॒तीन्द्र॑स्य । इन्द्र॑स्य प्रा॒णः । प्रा॒णो॑ऽसि । प्रा॒ण इति॑ प्र-अ॒नः । अ॒सीति॑ । इत्या॑ह । आ॒हे॒न्द्रि॒यम् । इ॒न्द्रि॒य मे॒व । ए॒वास्मिन्न्॑ । अ॒स्मि॒न्ने॒तेन॑ । ए॒तेन॑ दधाति । द॒धा॒ति॒ मि॒त्रावरु॑णयोः । मि॒त्रावरु॑णयो प्रा॒णः । मि॒त्रावरु॑णयो॒रिति॑ मि॒त्रा-वरु॑णयोः । प्रा॒णो॑ऽसि । प्रा॒ण इति॑ प्र-अ॒नः । अ॒सीति॑ । इत्या॑ह । अ॒ह॒ प्रा॒णा॒पा॒नौ । प्रा॒णा॒पा॒नावे॒व । प्रा॒णा॒पा॒ना विति॑ प्राण-अ॒पा॒नौ । ए॒वास्मिन्न्॑ । अ॒स्मि॒न्ने॒तेन॑ । ए॒तेन॑ दधाति । द॒धा॒ति॒ विश्वे॑षाम् । विश्वे॑षान्दे॒वानाम् । दे॒वानाम्प्रा॒णः । प्रा॒णो॑ऽसि । प्रा॒ण इति॑ प्र-अ॒नः । अ॒सीति॑ । इत्या॑ह । आ॒ह॒ वी॒र्यम् । वी॒र्य॑ मे॒व । ए॒वास्मिन्न्॑ । अ॒स्मि॒न्ने॒तेन॑ । ए॒तेन॑ दधाति । द॒धा॒ति॒ घृ॒तस्य॑ । घृ॒तस्य॒ धाराम् । धारा॑म॒मृत॑स्य । अ॒मृत॑स्य॒ पन्थाम् । पन्था॒मिति॑ । इत्या॑ह । आ॒ह॒ य॒था॒य॒जुः । य॒था॒य॒जु॒रे॒व । य॒था॒य॒जुरिति॑ यथा-य॒जुः । ए॒वैतत् । ए॒तत्पा॑वमा॒नेन॑ । पा॒व॒मा॒नेन॑ त्वा । त्वा॒ स्तोमे॑न । स्तोमे॒नेति॑ । इत्या॑ह। (43)  
आ॒ह॒ प्रा॒णम् ।प्रा॒णमे॒व ।प्रा॒ण मिति॑ प्र-अ॒नम् ।ए॒वास्मिन्न्॑ ।अ॒स्मि॒न्ने॒तेन॑ ।ए॒तेन॑ दधाति ।द॒धा॒ति॒ बृ॒ह॒द्र॒थ॒न्त॒रयोः ।बृ॒ह॒द॒॒थन्त॒रयोस्त्वा ।बृ॒ह॒द॒॒थन्त॒रयो॒रिति॑ बृहत्-र॒थ॒न्त॒रयोः ।त्वा॒ स्तोमे॑न ।स्तोमे॒नेति॑ ।इत्या॑ह ।आ॒हौजः॑ । ओज॑ ए॒व । ए॒वास्मिन्न्॑ । अ॒स्मि॒न्ने॒तेन॑ । ए॒तेन॑ दधाति । द॒धा॒त्य॒ग्नेः । अ॒ग्नेस्त्वा । त्वा॒ मात्र॑या । मात्र॒येति॑ । इत्या॑ह । आ॒हा॒त्मानम् । आ॒त्मान॑ मे॒व । ए॒वास्मिन्न्॑ । अ॒स्मि॒॒तेन॑ । ए॒तेन॑ दधाति । द॒धा॒त्यृ॒त्विजः॑ । ऋ॒त्विज॒ परि॑ । पर्या॑हुः । आ॒हु॒र्याव॑न्तः । याव॑न्त ए॒व । ए॒वर्त्विजः॑ । ऋ॒त्विज॒ स्ते । त ए॑नम् । ए॒न॒म्भि॒ष॒ज्य॒न्ति॒ । भि॒ष॒ज्य॒न्ति॒ ब्र॒ह्मणः॑ । ब्र॒ह्मणो॒ हस्तम् । हस्त॑मन्वा॒रभ्य॑ । अ॒न्वा॒रभ्य॒परि॑ । अ॒न्वा॒रभ्येत्य॑नु-आ॒रभ्य॑ । पर्या॑हुः । आ॒हु॒रे॒क॒धा । ए॒क॒धैव । ए॒क॒धेत्ये॑क-धा । ए॒व यज॑माने । यज॑मान॒ आयुः॑ । अयु॑र्दधति । द॒ध॒ति यत् । यदे॒व । ए॒व तस्य॑ । तस्य॒ तत् । तद्धिर॑ण्यात् । हिर॑ण्याद्घृ॒तम् ।  
घृ॒तन्निः । निष्पि॑बति । पि॒ब॒त्यायुः॑ । आयु॒र्वै । वै घृ॒तम् । घृ॒तम॒मृतम् । अ॒मृत॒ꣳ॒ हिर॑ण्यम् । हिर॑ण्यम॒मृतात् । अ॒मृता॑दे॒व । ए॒वायुः॑ । आयु॒र्निः । निष्पि॑बति । पि॒ब॒ति॒ श॒तमा॑नम् । श॒तमा॑नम्भवति । श॒तमा॑न॒मिति॑ श॒त-मा॒न॒म् । भ॒व॒ति॒ श॒तायुः॑ । श॒तायु॒ पुरु॑षः । श॒तायु॒रिति॑ श॒त-आ॒युः॒ । पुरु॑षश्श॒तेन्द्रि॑यः । श॒तेन्द्रि॑य॒ आयु॑षि । श॒तेन्द्रि॑य॒ इति॑ श॒त-इ॒न्द्रि॒यः॒ । आयु॑ष्ये॒व । ए॒वेन्द्रि॒ये । इ॒न्द्रि॒ये प्रति॑ । प॑ति तिष्ठति । ति॒ष्ठ॒त्यथो । अथो॒ खलु॑ । अथो॒ इत्यथो । खलु॒ याव॑तीः । याव॑ती॒स्समाः । समा॑ ए॒ष्यन्न् । ए॒ष्यन्मन्ये॑त । मन्ये॑त॒ ताव॑न्मानम् । ताव॑न्मानं स्यात् । ताव॑न्मान॒ मिति॒ ताव॑त्-मा॒न॒म् । स्या॒थ्समृ॑द्ध्यै । समृ॑द्ध्या इ॒मम् । समृ॑ध्या॒ इति॒ सम्-ऋ॒द्द्यै॒ । इ॒मम॑ग्ने । अ॒ग्न॒ आयु॑षे । आयु॑षे॒ वर्च॑से । वर्च॑से कृधि । कृ॒धीति॑ । इत्या॑ह । आ॒हायुः॑ । आयु॑रे॒व । ए॒वास्मिन्न्॑ । अ॒स्मि॒न्वर्चः॑ । वर्चो॑ दधाति । द॒धा॒ति॒ विश्वे । विश्वे॑ देवाः । दे॒वा॒ जर॑दष्टिः । जर॑दष्टि॒र्यथा । जर॑दष्टि॒रिति॒ जर॑त्-अ॒ष्टिः॒ । यथास॑त् । अस॒दिति॑ । इत्या॑ह । आ॒ह॒ जर॑दष्टिम् । जर॑दष्टिमे॒व । जर॑दष्टि॒मिति॒ जर॑त्-अ॒ष्टि॒म् । ए॒वैनम् । ए॒न॒ङ्क॒रो॒ति॒ । क॒रो॒त्य॒ग्निः । अ॒ग्निरायु॑ष्मान् । आयु॑ष्मा॒निति॑ । इति॒ हस्तम् । हस्त॑ङ्गृह्णाति । गृ॒ह्णा॒त्ये॒ते । ए॒ते वै । वै दे॒वाः । दे॒वा आयु॑ष्मन्तः । आयु॑ष्मन्त॒स्ते । त ए॒व । ए॒वास्मिन्न्॑ । अ॒स्मि॒न्नायुः॑ । आयु॑र्दधति । द॒ध॒ति॒ सर्व॑म् । सर्व॒मायुः॑ । आयु॑रेति । ए॒तीत्ये॑ति (45) ॥  
प्र॒जाप॑ति॒र्वरु॑णाय । प्र॒जाप॑ति॒रिति॑ प्र॒जा-प॒तिः॒ । वरु॑णा॒याश्वम् । आश्व॑मनयत् । अ॒न॒य॒थ्सः । स स्वाम् । स्वान्दे॒वताम् । दे॒वता॑मार्छत् । आ॒र्छ॒थ्सः । सपरि॑ । पर्य॑दीर्यत । अ॒दी॒र्य॒त॒ सः । स ए॒तम् । ए॒तँव्वा॑रु॒णम् । वा॒रु॒णञ्चतु॑ष्कपालम् । चतु॑ष्कपालमपश्यत् । चतु॑ष्कपाल॒मिति॒ चतुः॑-क॒पा॒ल॒म् । अ॒प॒श्य॒त्तम् । तम्निः । निर॑वपत् । अ॒व॒प॒त्ततः॑ । ततो॒ वै । वै सः । सव॑रुणपा॒शात् । व॒रु॒ण॒पा॒शाद॑मुच्यत । व॒रु॒ण॒पा॒शादिति॑ वरुण-पा॒शात् । अ॒मु॒च्य॒त॒ वरु॑णः । वरु॑णो॒ वै । वा ए॒तम् । ए॒तङ्गृ॑ह्णाति । गृ॒ह्णा॒ति॒ यः । योऽश्वम् । अश्व॑म्प्रतिगृ॒ह्णाति॑ । प्र॒ति॒गृ॒ह्णाति॒ याव॑तः । प्र॒ति॒गृ॒ह्णातीति॑ प्रति-गृ॒ह्णाति॑ । याव॒तोऽश्वान्॑ । अश्वान्प्रतिगृह्णी॒यात् । प्र॒ति॒गृ॒ह्णी॒यात्ताव॑तः । प्र॒ति॒गृ॒ह्णी॒यादिति॑ प्रति-गृ॒ह्णी॒यात् । ताव॑तो वारु॒णान् । वा॒रु॒णाञ्ञ्चतु॑ष्कपालान् । चतु॑ष्कपाला॒न्निः । चतु॑ष्कपाला॒निति॒ चतुः॑-क॒पा॒ला॒न्॒ । निर्व॑पेत् । व॒पे॒द्वरु॑णम् । वरु॑ण मे॒व । ए॒व स्वेन॑ । स्वेन॑ भाग॒धेये॑न । भा॒ग॒धेये॒नोप॑ । भा॒ग॒धेये॒नेति॑ भाग-धेये॑न । उप॑ धावति । धा॒व॒ति॒ सः । स ए॒व । ए॒वैनम् । ए॒नँ॒व्व॒रु॒ण॒पा॒शात् । व॒रु॒ण॒पा॒शान्मु॑ञ्चति । व॒रु॒ण॒पा॒शादिति॑ वरुण-पा॒शात्। मु॒ञ्च॒ति॒ चतु॑ष्कपालाः ।  
चतु॑ष्कपाला भवन्ति । चतु॑ष्कपाला॒ इति॒ चतुः॑-क॒पा॒लाः॒ । भ॒व॒न्ति॒ चतु॑ष्पात् । चतु॑ष्पा॒द्धि । चतु॑ष्पा॒दिति॒ चतुः॑-पा॒त्॒ । ह्यश्वः॑ । आश्व॒स्समृ॑द्ध्यै । सम॑द्ध्या॒ एकम् । समृ॑द्ध्या॒ इति॒ सम्-ऋ॒द्ध्यै॒ । एक॒मति॑रिक्तम् । अति॑रिक्त॒न्निः । अति॑रिक्त॒ मित्यति॑-रि॒क्त॒म् । निर्व॑पेत् । व॒पे॒द्यम् । यमे॒व । ए॒व प्र॑तिग्रा॒ही । प्र॒ति॒ग्रा॒ही भव॑ति । प्र॒ति॒ग्रा॒हीति॑ प्रति-ग्रा॒ही । भव॑ति॒ यम् । यँव्वा । वा॒ न । नाध्येति॑ । अ॒ध्येति॒ तस्मात् । अ॒ध्येतीत्य॑धि-एति॑ । तस्मा॑दे॒व । ए॒व व॑रुणपा॒शात् । व॒रु॒ण॒पा॒शान्मु॑च्यते । व॒रु॒ण॒पा॒शादिति॑ वरुण-पा॒शात् । मु॒च्य॒ते॒ यदि॑ । यद्यप॑रम् । अप॑रम्प्रतिग्रा॒ही । प्र॒ति॒ग्रा॒ही स्यात् । प्र॒ति॒ग्रा॒हीति॑ प्रति-ग्रा॒ही । स्याथ्सौ॒र्यम् । सौ॒र्यमेक॑कपालम् । एक॑कपाल॒मनु॑ । एक॑कपाल॒मित्येक॑-क॒पा॒ल॒म् । अनु॒ निः । निर्व॑पेत् । व॒पे॒द॒मुम् । अ॒मुमे॒व । ए॒वादि॒त्यम् । आ॒दि॒त्यमु॑च्चा॒रम् । उ॒च्चा॒रङ्कु॑रुते । उ॒च्चा॒रमित्यु॑त्-चा॒रम् । कु॒रु॒ते॒ऽपः । अ॒पो॑ऽवभृ॒थम् । अ॒व॒भृ॒थ मव॑ । अ॒व॒भृ॒थ मित्य॑व-भृ॒थम् । अवै॑ति । ए॒त्य॒फ्सु । अ॒फ्सु वै । अ॒फ्स्वित्य॑प्-सु । वै वरु॑णः । वरु॑णस्सा॒ख्षात् । सा॒ख्षा दे॒व । सा॒ख्षादिति॑ स-अ॒ख्षात् । ए॒व वरु॑णम् । वरु॑ण॒मव॑ । अव॑ यजते । य॒ज॒ते॒ऽपो॒न॒प्त्रीयम् । अ॒पो॒न॒प्त्री॒य॑ञ्च॒रुम् । अ॒पो॒न॒प्त्रि॒य मित्य॑पः-न॒प्त्रीयम् । च॒रुम्पुनः॑ । पुन॒रेत्य॑ । एत्य॒ निः । एत्येत्या-इत्य॑ । निर्व॑पेत् । व॒पे॒द॒फ्सुयो॑निः । अ॒फ्सुयो॑नि॒ र्वै । अ॒फ्सुयो॑नि॒रित्य॒फ्सु-यो॒निः॒ । वा अश्वः॑ । अश्व॒स्स्वाम् । स्वामे॒व । ए॒वैनम् । ए॒नँ॒य्योनिम् । योनि॑ङ्गमयति । ग॒म॒य॒ति॒ सः । स ए॑नम् । ए॒न॒ꣳ॒शा॒न्तः । शा॒न्त उप॑ । उप॑ तिष्ठते । ति॒ष्ठ॒त इति॑ तिष्ठते (47) ॥  
यावाम् । वा॒मि॒न्द्रा॒व॒रु॒णा॒ । इ॒न्द्रा॒व॒रु॒णा॒य॒त॒व्या । इ॒न्द्रा॒-व॒रु॒णेतीन्द्रा-व॒रु॒णा॒ । य॒त॒व्या॑त॒नूः । त॒नूस्तया । त ये॒मम् । इ॒ममꣳह॑सः । अꣳह॑सो मुञ्चतम् । मु॒ञ्च॒तँ॒य्या । यावाम् । वा॒ मि॒न्द्रा॒व॒रु॒णा॒ । इ॒न्द्रा॒व॒रु॒णा॒ स॒ह॒स्या । इ॒न्द्रा॒व॒रु॒णेतिन्द्रा-व॒रु॒णा॒ । स॒ह॒स्या॑ रख्ष॒स्या । र॒ख्षस्या तेज॒स्या । ते॒ज॒स्या॑ त॒नूः । त॒नूस्तया॑ । तये॒मम् । इ॒ममꣳह॑सः । अꣳह॑सो मुञ्चतम् । मु॒ञ्च॒तँ॒य्यः । यो वाम् । वा॒ मि॒न्द्रा॒व॒रु॒णौ॒ । इ॒न्द्रा॒व॒रु॒णा॒व॒ग्नौ । इ॒न्द्रा॒व॒रु॒णा॒वितीन्द्रा-व॒रु॒णौ॒ । अ॒ग्नौस्रामः॑ । स्राम॒स्तम् । तँव्वाम् । वा॒मे॒तेन॑ । ए॒तेनाव॑ । अव॑ यजे । य॒जे॒ यः । योवाम् । वा॒मि॒न्द्रा॒व॒रु॒णा॒ । इ॒न्द्रा॒व॒रु॒णा॒द्वि॒पाथ्सु॑ । इ॒न्द्रा॒-व॒रु॒णेतीन्द्रा-व॒रु॒णा॒ । द्वि॒पाथ्सु॑ प॒शुषु॑ । द्वि॒पाथ्स्विति॑ द्वि॒पात्-सु॒ । प॒शुषु॒ चतु॑ष्पाथ्सु । चतु॑ष्पाथ्सु गो॒ष्ठे । चतु॑ष्पा॒थ्स्विति॒ चतु॑ष्पात्-सु॒ । गो॒ष्ठे गृ॒हेषु॑ । गो॒ष्ठ इति॑ गो-स्थे । गृ॒हेष्व॒फ्सु । अ॒फ्सोष॑धीषु । अ॒फ्स्वित्य॑ प्-सु । ओष॑धीषु॒ वन॒स्पति॑षु । वन॒स्पति॑षु॒ स्रामः॑ । स्राम॒स्तम् । तँव्वाम् । वा॒ मे॒तेन॑ । ए॒तेनाव॑ । अव॑ यजे । य॒ज॒ इन्द्रः॑ । इन्द्रो॒ वै । वा ए॒तस्य॑। ए॒तस्येन्द्रि॒येण॑ । (48)  
इ॒न्द्रि॒येणाप॑ । अप॑क्रामति । क्रा॒म॒ति॒ वरु॑णः । वरु॑ण एनम् । ए॒नँ॒व्व॒रु॒ण॒पा॒शेन॑ । व॒रु॒ण॒पा॒शेन॑ गृह्णाति । व॒रु॒ण॒पा॒शेनेति॑ वरुण-पा॒शेन॑ । गृ॒ह्णा॒ति॒ यः । य पा॒प्मना । पा॒प्मना॑ गृही॒तः । गृ॒ही॒तो भव॑ति । भव॑ति॒ यः । य पा॒प्मना । पा॒प्मना॑ गृही॒तः । गृ॒ही॒त स्स्यात् । स्यात्तस्मै । तस्मा॑ ए॒ताम् । ए॒ता मैन्द्रावरु॒णीम् । ऐ॒न्दा॒॒वरु॒णीम्प॑य॒स्याम् । ऐ॒न्द्रा॒व॒रु॒णीमित्यैन्द्रा-व॒रु॒णीम् । प॒य॒स्यान्निः । निर्व॑पेत् । व॒पे॒दिन्द्रः॑ । इन्द्र॑ ए॒व । ए॒वास्मिन्न्॑ । अ॒स्मि॒न्नि॒न्द्रि॒यम् । इ॒न्द्रि॒यन्द॑धाति । द॒धा॒ति॒ वरु॑णः । वरु॑ण?एनम् । ए॒नँ॒व्व॒रु॒ण॒पा॒शात् । व॒रु॒ण॒पा॒शान्मु॑ञ्चति । व॒रु॒ण॒पा॒शादिति॑ वरुण-पा॒शात् । मु॒ञ्च॒ति॒ प॒यस्या । प॒य॒स्या॑ भवति । भ॒व॒ति॒ पयः॑ । पयो॒ हि । हि वै । वा ए॒तस्मात् । ए॒तस्मा॑दप॒क्राम॑ति । अ॒प॒क्राम॒त॑थ । अ॒प॒क्राम॒तीत्य॑प-क्राम॑ति । अथै॒षः । ए॒ष पा॒प्मना । पा॒प्मना॑ गृही॒तः । गृ॒ही॒तो यत् । यत्प॑य॒स्या । प॒य॒स्या॑ भव॑ति । भव॑ति॒ पयः॑ । पय॑ ए॒व । ए॒वास्मिन्न्॑ । अ॒स्मि॒न्तया । तया॑ दधाति । द॒धा॒ति॒ प॒य॒स्या॑याम् (49) । प॒य॒स्या॑याम्पुरो॒डाशम् ।  
पु॒रो॒डाश॒मव॑ । अव॑ दधाति । द॒धा॒त्या॒त्म॒न्वन्तम् । आ॒त्म॒न्वन्त॑मे॒व । आ॒त्म॒न्वन्त॒मित्यात्मन्न्-वन्तम् । ए॒वैनम् । ए॒न॒ङ्क॒रो॒ति॒ । क॒रो॒त्यथो । अथो॑ आ॒यत॑नवन्तम् । अथो॒ इत्यथो । आ॒यत॑नवन्तमे॒व । आ॒यत॑नवन्त॒मित्या॒यत॑न-व॒न्त॒म् । ए॒व च॑तु॒र्धा । च॒तु॒र्धा वि । च॒तु॒र्धेति॑ चतुः-धा । व्यू॑हति । ऊ॒ह॒ति॒ दि॒ख्षु । दि॒ख्ष्वे॑व । ए॒व प्रति॑ । प्रति॑ तिष्ठति । ति॒ष्ठ॒ति॒ पुनः॑ । पुन॒स्सम् । समू॑हति । ऊ॒ह॒ति॒ दि॒ग्भ्यः । दि॒ ग्भ्य ए॒व । दि॒ ग्भ्य इति॑ दिक्-भ्यः । ए॒वास्मै । अ॒स्मै॒ भे॒ष॒जम् । भे॒ष॒जङ्क॑रोति । क॒रो॒ति॒ स॒मूह्य॑ । स॒मूह्याव॑ । स॒मूह्येति॑ सम्-ऊह्य॑ । अव॑ द्यति । द्य॒ति॒ यथा । यथा वि॑द्धम् । आवि॑द्धन्निष्कृ॒न्तति॑ । आवि॑द्ध॒मित्या-वि॒द्ध॒म्॒ । नि॒ष्कृ॒न्तति॑ ता॒दृक् । नि॒ष्कृ॒न्ततीति॑ निः-कृ॒न्तति॑ । ता॒दृगे॒व । ए॒व तत् । तद्यः । यो वाम् । वा॒ मि॒न्द्रा॒व॒रु॒णौ॒ । इ॒न्द्रा॒व॒रु॒णा॒व॒ग्नौ । इ॒न्द्रा॒व॒रु॒णा॒वितीन्द्रा-व॒रु॒णौ॒ । अ॒ग्नौ स्रामः॑ । स्राम॒स्तम् । तँव्वाम् । वा॒मे॒तेन॑ । ए॒तेनाव॑ । अव॑ यजे । य॒ज॒ इति॑ । इत्या॑ह । आ॒ह॒ दुरि॑ष्ट्याः । दुरि॑ष्ट्या ए॒व । दुरि॑ष्ट्या॒ इति॒ दुः-इ॒ष्ट्याः॒ । ए॒वैनम् । ए॒न॒म्पा॒ति॒ । पा॒ति॒ यः । यो वाम् । वा॒ मि॒न्द्रा॒व॒रु॒णा॒ । इ॒न्द्रा॒व॒रु॒णा॒ द्वि॒पाथ्सु॑ । इ॒न्द्रा॒व॒रु॒णेतीन्द्रा-व॒रु॒णा॒ । द्वि॒पाथ्सु॑ प॒शुषु॑ । द्वि॒पाथ्स्विति॑ द्वि॒पात्-सु॒ । प॒शुषु॒ स्रामः॑ । स्राम॒स्तम् । तँव्वाम् । वा॒ मे॒तेन॑ । ए॒तेनाव॑ । अव॑ यजे । य॒ज॒ इति॑ । इत्या॑ह । आ॒है॒ताव॑तीः । ए॒ताव॑ती॒र्वै । वा आपः॑ । आप॒ ओष॑धयः । ओष॑धयो॒ वन॒स्पत॑यः । वन॒स्पत॑य प्र॒जाः । प्र॒जा प॒शवः॑ । प्र॒जा इति॑ प्र-जाः । प॒शव॑ उपजीव॒नीयाः । उ॒प॒जी॒व॒नीया॒स्ताः । उ॒प॒जी॒व॒नीया॒ इत्यु॑प-जी॒व॒नीयाः । ता ए॒व । ए॒वास्मै । अ॒स्मै॒ व॒रु॒ण॒पा॒शात् । व॒रु॒ण॒पा॒शान्मु॑ञ्चति । व॒रु॒ण॒पा॒शादिति॑ वरुण-पा॒शात् । मु॒ञ्च॒तीति॑ मुञ्चति (50) ॥13॥  
सप्र॑त्न॒वत् । प्र॒त्न॒वन्नि । प्र॒त्न॒वदिति॑ प्रत्न-वत् । नि काव्या । काव्येन्द्रम् । इन्द्रँ॑व्वः । वो॒ वि॒श्वतः॑ । वि॒श्वत॒स्परि॑ । परीन्द्रम् । इन्द्र॒न्नरः॑ । नर॒ इति॒ नरः॑ ॥ त्वन्नः॑ । न॒स्सो॒म॒ । सो॒म॒ वि॒श्वतः॑ । वि॒श्वतो॒ रख्ष॑ । रख्षा॑राजन्न् । रा॒ज॒न्न॒घा॒य॒तः । अ॒घा॒य॒त इत्य॑घ-य॒तः ॥ न रि॑ष्येत् । रि॒ष्ये॒त्त्वाव॑तः । त्वाव॑त॒स्सखा । त्वाव॑त॒ इति॒ त्व-व॒तः॒ । सखेति॒ सखा ॥ या ते । ते॒ धामा॑नि । धामा॑नि दि॒वि । दि॒वि या । या पृ॑थि॒व्याम् । पृ॒थि॒व्याँय्या । या पर्व॑तेषु । पर्व॑ते॒ष्वोष॑धीषु । ओष॑धीष्व॒फ्सु । अ॒फ्स्वित्य॑प्-सु ॥ तेभि॑ र्नः । नो॒ विश्वैः । विश्वैस्सु॒मनाः । सु॒मना॒ अहे॑डन्न् । सु॒मना॒ इति॑ सु-मनाः । अहे॑ड॒ न्राजन्न्॑ । राजन्थ्सोम । सो॒म॒प्रति॑ । प॑ति ह॒व्या । ह॒व्या गृ॑भाय । गृ॒भा॒येति॑ गृभाय ॥ अग्नी॑षोमा॒ सवे॑दसा । अग्नी॑षो॒मेत्यग्नी-सो॒मा॒ । सवे॑दसा॒ सहू॑ती । सवे॑द॒ सेति॒ स-वे॒द॒सा॒ । सहू॑ती वनतम् । सहू॑ती॒ इति॒ स-हू॒ती॒ । व॒न॒त॒ङ्गिरः॑ । गिर॒ इति॒ गिरः॑ ॥ सन्दे॑व॒त्रा । दे॒व॒त्रा ब॑भूवथुः । दे॒व॒त्रेति॑ देव-त्रा । ब॒भू॒व॒थु॒रिति॑ बभूवथुः ॥ यु॒वमे॒तानि॑। (51)  
। ए॒तानि॑ दि॒वि । दि॒वि रो॑च॒नानि॑ । रो॒च॒नान्य॒ग्निः । अ॒ग्निश्च॑ । च॒सो॒म॒ । सो॒म॒ सक्र॑तू । सक्र॑तू अधत्तम् । सक्र॑तू॒ इति॒ स-क्र॒तू॒ । अ॒ध॒त्त॒ मित्य॑धत्तम् ॥ यु॒वꣳ सिन्धून्॑ । सिन्धूꣳ॑र॒भिश॑स्तेः । अ॒भिश॑स्तेरव॒द्यात् । अ॒भिश॑स्ते॒रित्य॒भि-श॒स्तेः॒ । अ॒व॒द्यादग्नी॑षोमौ । अग्नी॑षोमा॒वमु॑ञ्चतम् । अग्नी॑षोमा॒वित्यग्नी-सो॒मौ॒ । अमु॑ञ्चतङ्गृभी॒तान् । गृ॒भी॒तानिति॑ गृभी॒तान् ॥ अग्नी॑षोमा वि॒मम् । अग्नी॑षोमा॒वित्यग्नी-सो॒मौ॒ । इ॒मꣳ सु । सु मे । मे॒ शृ॒णु॒तम् । शृ॒णु॒तँव्वृ॑षणा । वृ॒ष॒णा॒ हवम् । हव॒ मिति॒ हवम् ॥ प्रति॑ सू॒क्ता॑नि॑ । सू॒क्तानि॑ हर्यतम् । सू॒क्तानीति॑ सु-उ॒क्तानि॑ । ह॒र्य॒त॒म्भव॑तम् । भव॑तन्दा॒शुषे । दा॒शुषे॒मयः॑ । मय॒ इति॒ मयः॑ ॥ आन्यम् । अ॒न्यन्दि॒वः । दि॒वो मा॑त॒रिश्वा । मा॒त॒रिश्वा॑ जभार । ज॒भा॒राम॑थ्नात् । अम॑थ्नाद॒न्यम् । अ॒न्यम्परि॑ । परि॑ श्ये॒नः । श्ये॒नो अद्रेः । अद्रे॒रित्यद्रेः ॥ अग्नी॑षोमा॒ ब्रह्म॑णा । अग्नी॑षो॒मेत्यग्नी-सो॒मा॒ । ब्रह्म॑णा वावृधा॒ना । वा॒वृ॒धा॒नोरुम् । उ॒रुँय्य॒ज्ञाय॑ । य॒ज्ञाय॑ चक्रथुः । च॒क्र॒थु॒रु। उ॒लो॒कम् । लो॒कमिति॑ लो॒कम् । अग्नी॑षोमाह॒विषः॑ । अग्नी॑षो॒मेत्यग्नी-सो॒मा॒ । ह॒विष॒ प॑स्थितस्य । प्रस्थि॑तस्यवी॒तम् । प्रस्थि॑त॒स्येति॒ प्र-स्थि॒त॒स्य॒ । वी॒तꣳहर्य॑तम्। (52)  
हर्य॑तँव्वृषणा । वृ॒ष॒णा॒ जु॒षेथाम् । जु॒षेथा॒ मिति॑ जु॒षेथाम् ॥ सु॒शर्मा॑णा॒ स्वव॑सा । सु॒शर्मा॒णेति॑ सु-शर्मा॑णा । स्व व॑सा॒ हि । स्वव॒सेति॑ सु-अव॑सा । हि भू॒तम् । भू॒तमथ॑ । अथा॑धत्तम् । ध॒त्तँ॒य्यज॑मानाय । यज॑मानाय॒शम् । शँय्योः । योरिति॒ योः ॥ आप्या॑यस्व । प्या॒य॒स्व॒ सम् । सन्ते । त॒ इति॑ ते ॥ ग॒णानान्त्वा । त्वा॒ग॒णप॑तिम् । ग॒णप॑तिꣳ हवामहे । ग॒णप॑ति॒मिति॑ ग॒ण-प॒ति॒म् । ह॒वा॒म॒हे॒ क॒विम् । क॒विङ्क॑वी॒नाम् । क॒वी॒नामु॑प॒मश्र॑वस्तमम् । उ॒प॒मश्र॑वस्तम॒मित्यु॑प॒मश्र॑वः-त॒म॒म्॒ ॥ ज्ये॒ष्ठ॒राज॒म्ब्रह्म॑णाम् । ज्ये॒ष्ठ॒राज॒मिति॑ ज्येष्ठ-राजम् । ब्रह्म॑णाम्ब्रह्मणः । ब्र॒ह्म॒ण॒स्प॒ते॒ । प॒त॒ आ । अनः॑ । न॒श्शृ॒ण्वन् । शृ॒ण्वन्नू॒तिभिः॑ । ऊ॒तिभि॑स्सीद । ऊ॒तिभि॒रित्यू॒ति-भिः॒ । सी॒द॒ साद॑नम् । साद॑न॒मिति॒ साद॑नम् ॥ स?इत् । इज्जने॑न । जने॑न॒ सः । स वि॒शा । वि॒शासः । सजन्म॑ना । जन्म॑ना॒ सः । स पु॒त्रैः । पु॒त्रैर्वाजम् । वाज॑म्भरते । भ॒र॒ते॒ धना । धना॒ नृभिः॑ । नृभि॒रिति॒ नृ-भिः॒ ॥ दे॒वानाँ॒य्यः । य पि॒तरम् । पि॒तर॑मा॒विवा॑सति । आ॒विवा॑सति श्र॒द्धाम॑नाः । आ॒विवा॑स॒तीत्या-विवा॑सति (53)।  
। श्र॒द्धाम॑ना ह॒विषा । श्र॒द्धाम॑ना॒ इति॑ श्र॒द्धा-म॒नाः॒ । ह॒विषा॒ ब्रह्म॑णः । ब्रह्म॑ण॒स्पति॑म् । पति॒मिति॒ पतिम् ॥ स सु॒ष्टुभा । सु॒ष्टुभा॒ सः । सु॒ष्टुभेति॑ सु-स्तुभा॑ । स ऋक्व॑ता । ऋक्व॑ता ग॒णेन॑ । ग॒णेन॑ व॒लम् । व॒लꣳ रु॑रोज । रु॒रो॒ज॒ फ॒लि॒गम् । फ॒लि॒गꣳ रवे॑ण । रवे॒णेति॒ रवे॑ण ॥ बृह॒स॑तिरु॒स्रियाः । उ॒स्रिया॑ हव्य॒सूदः॑ । ह॒व्य॒सूद॒ कनि॑क्रदत् । ह॒व्य॒सूद॒ इति॑ हव्य-सूदः॑ । कनि॑क्रद॒द्वाव॑शतीः । वाव॑शती॒रुत् । उदा॑जत् । आ॒ज॒दित्या॑जत् ॥ मरु॑तो॒ यत् । यद्ध॑ । ह॒ वः॒ । वो॒ दि॒वः । दि॒वो या । या वः॑ । व॒श्शर्म॑ । शर्मेति॒ शर्म॑ ॥ अ॒र्य॒माऽऽया॑ति । आ या॑ति । या॒ति॒ वृ॒ष॒भः । वृ॒ष॒भस्तुवि॑ष्मान् । तुवि॑ष्मान्दा॒ता । दा॒ता वसू॑नाम् । वसू॑नाम्पुरुहू॒तः । पु॒रु॒हू॒तो अर्‌हन्न्॑ । पु॒रु॒हू॒त इति॑ पुरु-हू॒तः । अर्‌ह॒न्नित्यर्‌हन्न्॑ ॥ स॒ह॒स्रा॒ख्षो गोत्र॒भित् । स॒ह॒स्रा॒ख्ष इति॑ सहस्र-अ॒ख्षः । गो॒त्र॒भिद्वज्र॑बाहुः । गो॒त्र॒भिदिति॑ गोत्र-भित् । वज्र॑बाहुर॒स्मासु॑ । वज्र॑बाहु॒रिति॒ वज्र॑-बा॒हुः॒ । अ॒स्मासु॑ दे॒वः । दे॒वो द्रवि॑णम् । द्रवि॑णन्दधातु । द॒धा॒त्विति॑ दधातु ॥ ये ते । ते॒ऽर्य॒म॒न्न्॒ । अ॒र्य॒म॒न्ब॒हवः॑ । ब॒हवो॑ देव॒यानाः । दे॒व॒याना॒ पन्था॑नः । दे॒व॒याना॒ इति॑ देव-यानाः । पन्था॑नो राजन्न्। (54)  
। रा॒ज॒न्दि॒वः । दि॒व आ॒चर॑न्ति । अ॒चर॒न्तीत्या-चर॑न्ति ॥ तेभि॑र्नः । नो॒ दे॒व॒ । दे॒व॒ महि॑ । महि॒ शर्म॑ । शर्म॑ यच्छ । य॒च्छ॒ शम् । शन्नः॑ । न॒ ए॒धि॒ । ए॒धि॒ द्वि॒पदे । द्वि॒पदे॒ शम् । द्वि॒पद॒ इति॑ द्वि-पदे । शञ्चतु॑ष्पदे । चतु॑ष्पद॒ इति॒ चतुः॑-प॒दे॒ ॥ बु॒ध्नादग्रम् । अग्र॒मङ्गि॑रोभिः । अङ्गि॑रोभिर्गृणा॒नः । अङ्गि॑रोभि॒रित्यङ्गि॑रः-भिः॒ । गृ॒णा॒नो वि । वि पर्व॑तस्य । पर्व॑तस्य दृꣳहि॒तानि॑ । दृ॒ꣳ॒हि॒ता न्यै॑रत् । ऐ॒र॒दित्यै॑रत् ॥ रु॒जद्रोधाꣳ॑सि । रोधाꣳ॑सि कृ॒त्रिमा॑णि । कृत्रिमाण्येषाम् । ए॒षा॒ꣳ॒ सोम॑स्य॒ । सोम॑स्य॒ ता । तामदे । मद॒ इन्द्रः॑ । इन्द्र॑श्चकार । च॒का॒रेति॑ चकार ॥ बु॒ध्नादग्रे॑ण । अग्रे॑ण॒ वि । वि मि॑माय । मि॒मा॒य॒ मानैः । मानै॒र्वज्रे॑ण । वज्रे॑ण॒ खानि॑ । खान्य॑तृणत् । अ॒तृ॒ण॒न्न॒दीनाम् । न॒दीना॒मिति॑ न॒दीनाम् ॥ वृथा॑सृजत् । अ॒सृ॒ज॒त्प॒थिभिः । प॒थिभि॑र्धीर्घया॒थैः । प॒थिभि॒रिति॑ प॒थि-भिः॒ । धी॒र्घ॒या॒थैस्सोम॑स्य । धी॒र्घ॒या॒थैरिति॑ धीर्घ-या॒थैः । सोम॑स्य॒ ता । ता मदे । मद॒ इन्द्रः॑ । इन्द्र॑श्चकार । च॒का॒रेति॑ चकार (55)॥  
। प्रयः । यो ज॒ज्ञे । ज॒ज्ञे वि॒द्वान् । वि॒द्वाꣳ अ॒स्य । अ॒स्य बन्धुम् । बन्धुँ॒व्विश्वा॑नि । विश्वा॑नि दे॒वः । दे॒वो जनि॑मा । जनि॑मा विवक्ति । वि॒व॒क्तीति॑ विवक्ति ॥ ब॒ह्म ब्रह्म॑णः । ब्रह्म॑ण॒ उत् । उज्ज॑भार । ज॒भा॒र॒ मध्यात् । मध्यान्नी॒चा । नी॒चादु॒च्चा । उ॒च्चा स्व॒धया । स्व॒धया॒भि । स्व॒धयेति॑ स्व-धया । अ॒भि प्र । प्र त॑स्थौ । त॒स्था॒विति॑ तस्थौ ॥ म॒हान्म॒ही । म॒ही अ॑स्तभायत् । म॒ही इति॑ म॒ही । अ॒स्त॒भा॒य॒द्वि । वि जा॒तः । जा॒तोद्याम् । द्याꣳ सद्म॑ । सद्म॒ पार्थि॑वम् । पार्थि॑वञ्च । च॒ रजः॑ । रज॒ इति॒ रजः॑ ॥ सबु॒ध्नात् । बु॒ध्नादाष्ट । आ॒ष्ट॒ ज॒नुषा । ज॒नुषा॒ भि । अ॒भ्यग्रम् । अग्र॒म्बृह॒स्पतिः॑ । बृह॒स्पति॑ र्दे॒वता । दे॒वता॒ यस्य॑ । यस्य॑ स॒म्राट् । स॒म्राडिति॑ सम्-राट् ॥ बु॒ध्नाद्यः । यो अग्रम् । अग्र॑म॒भ्यर्ति॑ । अ॒भ्यर्त्योज॑सा । अ॒भ्यर्तीत्य॑भि- अर्ति॑ । ओज॑सा॒ बृह॒स्पतिम् । बृह॒स्पति॒ मा । आ वि॑वासन्ति । वि॒वा॒स॒न्ति॒ दे॒वाः । दे॒वा इति॑ दे॒वाः ॥ भि॒नद्व॒लम् । व॒लँव्वि । वि पुरः॑ । पुरो॑ दर्दरीति । द॒र्द॒री॒ति॒ कनि॑क्रकत् । कनि॑क्रद॒थ्सुवः॑ । सुव॑र॒पः । अ॒पो जि॑गाय । जि॒गा॒येति॑ जिगाय (56) ॥14॥  
