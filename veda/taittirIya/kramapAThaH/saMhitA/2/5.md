

  
वि॒श्वरू॑पो॒ वै । वि॒श्वरू॑प॒ इति॑ वि॒श्व-रू॒पः॒ । वै त्वा॒ष्ट्रः । त्वा॒ष्ट्रᳶ पु॒रोहि॑तः । पु॒रोहि॑तो दे॒वाना᳚म् । पु॒रोहि॑त॒ इति॑ पु॒रः-हि॒तः॒ । दे॒वाना॑मासीत् । आ॒सी॒थ्स्व॒स्रीयः॑ । स्व॒स्रीयोऽसु॑राणाम् । असु॑राणा॒न्तस्य॑ । तस्य॒ त्रीणि॑ । त्रीणि॑ शी॒र्॒?षाणि॑ । शी॒र्॒?षाण्या॑सन्न् । आ॒स॒न्थ्सो॒म॒पान᳚म् । सो॒म॒पानꣳ॑ सुरा॒पान᳚म् । सो॒म॒पान॒मिति॑ सोम-पान᳚म् । सु॒रा॒पान॑म॒न्नाद॑नम् । सु॒रा॒पान॒मिति॑ सुरा-पान᳚म् । अ॒न्नाद॑न॒ꣳ॒ सः । अ॒न्नाद॑न॒ मित्य॑न्न-अद॑नम् । स प्र॒त्यख्ष᳚म् । प्र॒त्यख्ष॑न्दे॒वेभ्यः॑ । प्र॒त्यख्ष॒मिति॑ प्रति-अख्ष᳚म् । दे॒वेभ्यो॑ भा॒गम् । भा॒गम॑वदत् । अ॒व॒द॒त्प॒रोख्ष᳚म् । प॒रोख्ष॒मसु॑रेभ्यः । प॒रोख्ष॒मिति॑ परः-अख्ष᳚म् । असु॑रेभ्य॒स्सर्व॑स्मै । सर्व॑स्मै॒ वै । वै प्र॒त्यख्ष᳚म् । प्र॒त्यख्ष॑म्भा॒गम् । प्र॒त्यख्ष॒मिति॑ प्रति-अख्ष᳚म् । भा॒गँव्व॑दन्ति । व॒द॒न्ति॒ यस्मै᳚ । यस्मा॑ ए॒व । ए॒व प॒रोख्ष᳚म् । प॒रोख्षँ॒व्वद॑न्ति । प॒रोख्ष॒मिति॑ परः-अख्ष᳚म् । वद॑न्ति॒ तस्य॑ । तस्य॑ भा॒गः । भा॒ग उ॑दि॒तः । उ॒दि॒तस्तस्मा᳚त् । तस्मा॒दिन्द्रः॑ । इन्द्रो॑ऽबिभेत् । अ॒बि॒भे॒दी॒दृङ् । ई॒दृङ्वै । वै रा॒ष्ट्रम् । रा॒ष्ट्रँव्वि । वि प॒र्याव॑र्तयति । प॒र्याव॑र्तय॒तीति॑ । प॒र्याव॑र्तय॒तीति॑ परि-आव॑र्तयति । इति॒ तस्य॑ । तस्य॒ वज्र᳚म् । वज्र॑ मा॒दाय॑ । आ॒दाय॑ शी॒र्॒?षाणि॑ । आ॒दायेत्या᳚-दाय॑ । शी॒र्॒?षाण्य॑च्छिनत् । अ॒च्छि॒न॒द्यत् । यथ्सो॑म॒पान᳚म् । सो॒म॒पान॒मासी᳚त् । सो॒म॒पान॒मिति॑ सोम-पान᳚म् (1)।  
आसी॒थ्सः । स क॒पिञ्ज॑लः । क॒पिञ्ज॑लोऽभवत् । अ॒भ॒व॒द्यत् । यथ्सु॑रा॒पान᳚म् । सु॒रा॒पान॒ꣳ॒ सः । सु॒रा॒पान॒मिति॑ सुरा-पान᳚म् । सक॑ल॒विङ्कः॑ । क॒ल॒विङ्को॒ यत् । यद॒न्नाद॑नम् । अ॒न्नाद॑न॒ꣳ॒ सः । अ॒न्नाद॑न॒मित्य॑न्न-अद॑नम् । स ति॑त्ति॒रिः । ति॒त्ति॒रिस्तस्य॑ । तस्या᳚ञ्ज॒लिना᳚ । अ॒ञ्ज॒लिना᳚ ब्रह्मह॒त्याम् । ब्र॒ह्म॒ह॒त्यामुप॑ । ब्र॒ह्म॒ह॒त्यामिति॑ ब्रह्म-ह॒त्याम् । उपा॑ गृह्णात् । अ॒गृ॒ह्णा॒त्ताम् । ताꣳ सँ॑व्वथ्स॒रम् । सँ॒व्व॒थ्स॒रम॑बिभः । सँ॒व्व॒थ्स॒रमिति॑ सम्-व॒थ्स॒रम् । अ॒बि॒भ॒स्तम् । तम्भू॒तानि॑ । भू॒तान्य॒भि । अ॒भ्य॑क्रोशन्न् । अ॒क्रो॒श॒न्ब॑ह्महन्न् । ब्रह्म॑ह॒नि॑ति । ब॑ह्मह॒न्निति॒ ब्रह्म॑-ह॒न्न्॒ । इति॒ सः । स पृ॑थि॒वीम् । पृ॒थि॒वीमुप॑ । उपा॑सीदत् । अ॒सी॒द॒द॒स्यै । अ॒स्यै ब्र॑ह्मह॒त्यायै᳚ । ब्र॒ह्म॒ह॒त्यायै॒ तृती॑यम् । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । तृती॑य॒म्प्रति॑ । प्रति॑ गृहाण । गृ॒हा॒णेति॑ । इति॒ सा । साब्र॑वीत् । अ॒ब्र॒वी॒द्वर᳚म् । वरँ॑व्वृणै । वृ॒णै॒खा॒तात् । खा॒तात्प॑राभवि॒ष्यन्ती᳚ । प॒रा॒भ॒वि॒ष्यन्ती॑ मन्ये । प॒रा॒भ॒वि॒ष्यन्तीति॑ परा-भ॒वि॒ष्यन्ती᳚ । म॒न्ये॒ ततः॑ । ततो॒ मा । मा परा᳚ । परा॑ भूवम् । भू॒व॒मिति॑ । इति॑ पु॒रा । पु॒रा ते। ते॒ सँ॒व्व॒थ्स॒रात् ।  
सँ॒व्व॒थ्स॒रादपि॑ । सँ॒व्व॒थ्स॒रादिति॑ सम्-व॒थ्स॒रात् । अपि॑ रोहात् । रो॒हा॒दिति॑ । इत्य॑ब्रवीत् । अ॒ब्र॒वी॒त्तस्मा᳚त् । तस्मा᳚त्पु॒रा । पु॒रा सँ॑व्वथ्स॒रात् । सँ॒व्व॒थ्स॒रात्पृ॑थि॒व्यै । सँ॒व्व॒थ्स॒रादिति॑ सम्-व॒थ्स॒रात् । पृ॒थि॒व्यै खा॒तम् । खा॒तमपि॑ । अपि॑ रोहति । रो॒ह॒ति॒ वारे॑वृतम् । वारे॑वृत॒ꣳ॒ हि । वारे॑वृत॒ मिति॒ वारे᳚-वृ॒त॒म् । ह्य॑स्यै । अ॒स्यै॒तृती॑यम् । तृती॑यम्ब्रह्मह॒त्यायै᳚ । ब्र॒ह्म॒ह॒त्यायै॒ प्रति॑ । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । प्रत्य॑गृह्णात् । अ॒गृ॒ह्णा॒त्तत् । तथ्स कृ॑तम् । स्वकृ॑त॒ मिरि॑णम् । स्वकृ॑त॒ मिति॒ स्व-कृ॒त॒म् । इरि॑णमभवत् । अ॒भ॒व॒त्तस्मा᳚त् । तस्मा॒दाहि॑ताग्निः । आहि॑ताग्निश्श्र॒द्धादे॑वः । आहि॑ताग्नि॒-रित्याहि॑त-अ॒ग्निः॒ । श्र॒द्धादे॑व॒ स्स्वकृ॑ते । श्र॒द्धा दे॑व॒ इति॑ श्र॒द्धा-दे॒वः॒ । स्वकृ॑त॒ इरि॑णे । स्वकृ॑त॒ इति॒ स्व-कृ॒ते॒ । इरि॑णे॒ न । नाव॑ । अव॑ स्येत् । स्ये॒द्ब्र॒ह्म॒ ह॒त्यायै᳚ । ब्र॒ह्म॒ह॒त्यायै॒ हि । ब्र॒ह्म॒ह॒त्या या॒ इति॑ ब्रह्म-ह॒त्यायै᳚ । ह्ये॑षः । ए॒ष वर्णः॑ । वर्ण॒स्सः । सवन॒स्पति᳚न् । वन॒स्पती॒नुप॑ । उपा॑सीदत् । अ॒सी॒द॒द॒स्यै । अ॒स्यै ब्र॑ह्मह॒त्यायै᳚ । ब्र॒ह्म॒ह॒त्यायै॒ तृती॑यम् । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । तृती॑य॒म्प॑ति । प्रति॑ गृह्णीत । गृ॒ह्णी॒तेति॑ । इति॒ ते । ते᳚ ब्रुवन्न् । अ॒ब्रु॒व॒न्वर᳚म् । वरँ॑व्वृणामहै । वृ॒णा॒म॒है॒ वृ॒क्णात्। वृ॒क्णात्प॑राभवि॒ष्यन्तः॑ । (3)  
प॒रा॒भ॒वि॒ष्यन्तो॑ मन्यामहे । प॒रा॒भ॒वि॒ष्यन्त॒ इति॑ परा-भ॒वि॒ष्यन्तः॑ । म॒न्या॒म॒हे॒ ततः॑ । ततो॒ मा । मा परा᳚ । परा॑ भूम । भू॒मेति॑ । इत्या॒व्रश्च॑नात् आ॒व॑श्चना॒द्वः । आ॒व्रश्च॑ना॒दित्या᳚-व्रश्च॑नात् । वो॒ भूयाꣳ॑ सः । भूयाꣳ॑स॒ उत् । उत्ति॑ष्ठान् । ति॒ष्ठा॒निति॑ । इत्य॑ब्रवीत् । अ॒ब्र॒वी॒त्तस्मा᳚त् । तस्मा॑दा॒व॑श्चनात् । आ॒व्रश्च॑नाद्वृ॒ख्षाणा᳚म् । आ॒व्रश्च॑ना॒दित्या᳚-व॑श्चनात् । वृ॒ख्षाणा॒म्भूयाꣳ॑सः । भूयाꣳ॑स॒ उत् । उत्ति॑ष्ठन्ति । ति॒ष॒॒न्ति वारे॑वृतम् । वारे॑ वृत॒ꣳ॒हि । वारे॑वृत॒मिति॒ वारे᳚-वृ॒त॒म् । ह्ये॑षाम् । ए॒षा॒न्तृती॑यम् । तृती॑यम्ब्रह्मह॒त्यायै᳚ । ब्र॒ह्म॒ह॒त्यायै॒ प्रति॑ । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । प्रत्य॑गृह्णन् । अ॒गृ॒ह्ण॒न्थ ः । सनि॑र्या॒सः । नि॒र्या॒सो॑ऽभवत् । नि॒र्या॒स इति॑ निः-या॒सः । अ॒भ॒व॒त्तस्मा᳚त् । तस्मा᳚न्निर्या॒सस्य॑ । नि॒र्या॒सस्य॒न । नि॒र्या॒सस्येति॑ निः-या॒सस्य॑ । नाश्य᳚म् । आ॒श्य॑म्ब्रह्मह॒त्यायै᳚ । ब्र॒ह्म॒ह॒त्यायै॒ हि । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । ह्ये॑षः । ए॒ष वर्णः॑ । वर्णोऽथो᳚ । अथो॒ खलु॑ । अथो॒ इत्यथो᳚ । खलु॒ यः । य ए॒व । ए॒व लोहि॑तः । लोहि॑तो॒ यः । यो वा᳚ । वा॒व्रश्च॑नात् । आ॒व्रश्च॑नान्नि॒र्येष॑ति । आ॒व्रश्च॑ना॒दित्या᳚-व्रश्च॑नात् । नि॒र्येष॑ति॒ तस्य॑ । नि॒र्येष॒तीति॑ निः-येष॑ति । तस्य॒ न । नाश्य᳚म्। आ॒श्य॑ङ्काम᳚म् । (4)आ॒श्य॑ङ्काम᳚म् ।आ॒श्य॑ङ्काम᳚म् ।  
काम॑म॒न्यस्य॑ । अ॒न्यस्य॒ सः । स स्त्री॑षꣳसा॒दम् । स्त्री॒ष॒ꣳ॒सा॒दमुप॑ । स्त्री॒ष॒ꣳ॒सा॒दमिति॑स्त्री-स॒ꣳ॒सा॒दम् । उपा॑सीदत् । अ॒सी॒द॒द॒स्यै । अ॒स्यै ब्र॑ह्मह॒त्यायै᳚ । ब्र॒ह्म॒ह॒त्यायै॒ तृती॑यम् । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । तृती॑य॒म्प्रति॑ । प्रति॑ गृह्णीत । गृ॒ह्णी॒तेति॑ । इति॒ ताः । ता अ॑ब्रुवन्न् । अ॒ब्रु॒व॒न्वर᳚म् । वरँ॑व्वृणामहै । वृ॒णा॒म॒हा॒ ऋत्वि॑यात् । ऋत्वि॑यात्प्र॒जाम् । प्र॒जाँव्वि॑न्दामहै । प्र॒जामिति॑ प्र-जाम् । वि॒न्दा॒म॒है॒ काम᳚म् । काम॒ मा । आ विज॑नितोः । विज॑नितो॒स्सम् । विज॑नितो॒रिति॒ वि-ज॒नि॒तोः॒ । सम्भ॑वाम । भ॒वा॒मेति॑ । इति॒ तस्मा᳚त् । तस्मा॒दृत्वि॑यात् । ऋत्वि॑या॒ स्त्रियः॑ । स्त्रिय॑ᳶ प्र॒जाम् । प्र॒जाँव्वि॑न्दन्ते । प्र॒जामिति॑ प्र-जाम् । वि॒न्द॒न्ते॒ काम᳚म् । काम॒मा । आ विज॑नितोः । विज॑नितो॒स्सम् । विज॑नितो॒रिति॒ वि-ज॒नि॒तोः॒ । सम्भ॑वन्ति । भ॒व॒न्ति॒ वारे॑वृतम् । वारे॑वृत॒ꣳ॒ हि । वारे॑वृत॒मिति॒ वारे᳚-वृ॒त॒म् । ह्या॑साम् । आ॒सा॒न्तृती॑यम् । तृती॑यम्ब्रह्मह॒त्यायै᳚ । ब्र॒ह्म॒ ह॒त्यायै॒ प्रति॑ । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । प॑त्यगृह्णन्न् । अ॒गृ॒ह्ण॒न्थ्सा । सा मल॑वद्वासाः । मल॑वद्वासा अभवत् । मल॑वद्वासा॒ इति॒ मल॑वत्-वा॒साः॒ । अ॒भ॒व॒त्तस्मा᳚त् । तस्मा॒न्मल॑वद्वाससा । मल॑वद्वाससा॒ न । मल॑वद्वास॒सेति॒ मल॑वत्-वा॒स॒सा॒ । न सम् । सँव्व॑देत । व॒दे॒त॒ न । (5)व॒दे॒त॒ न ।  
न स॒ह । स॒हासी॑त । आ॒सी॒त॒ न । नास्याः᳚ । अ॒स्या॒ अन्न᳚म् । अन्न॑मद्यात् । अ॒द्या॒द्ब्र॒ह्म॒ह॒त्यायै᳚ । ब्र॒ह्म॒ह॒त्यायै॒ हि । ब्र॒ह्म॒ह॒त्याया॒ इति॑ ब्रह्म-ह॒त्यायै᳚ । ह्ये॑षा । ए॒षा वर्ण᳚म् । वर्ण॑म्प्रति॒मुच्य॑ । प्र॒ति॒मुच्यास्ते᳚ । प्र॒ति॒मुच्येति॑ प्रति- मुच्य॑ । आस्तेऽथो᳚ । अथो॒ खलु॑ । अथो॒ इत्यथो᳚ । खल्वा॑हुः । आ॒हु॒र॒भ्यञ्ज॑नम् । अ॒भ्यञ्ज॑नँ॒व्वाव । अ॒भ्यञ्ज॑न॒मित्य॑भि-अञ्ज॑नम् । वाव स्त्रि॒याः । स्त्रि॒या अन्न᳚म् । अन्न॑म॒भ्यञ्ज॑नम् । अ॒भ्यञ्ज॑नमे॒व । अ॒भ्यञ्ज॑न॒मित्य॑भि-अञ्ज॑नम् । ए॒व न । न प्र॑ति॒गृह्य᳚म् । प्र॒ति॒गृह्य॒ङ्काम᳚म् । प्र॒ति॒गृह्य॒मिति॑ प्रति-गृह्य᳚म् । काम॑म॒न्यत् । अ॒न्यदिति॑ । इति॒ याम् । याम्मल॑वद्वाससम् । मल॑वद्वाससꣳ स॒म्भव॑न्ति । मल॑वद्वासस॒ मिति॒ मल॑वत्-वा॒स॒स॒म् । स॒म्भव॑न्ति॒ यः । स॒म्भव॒न्तीति॑ सम्-भव॑न्ति । यस्ततः॑ । ततो॒ जाय॑ते । जाय॑ते॒ सः । सो॑ऽबि॒शस्तः । अ॒बि॒॒शस्तो याम् । अ॒भि॒श॒स्त इत्य॑भि-श॒स्तः । यामर॑ण्ये । अर॑ण्ये॒ तस्यै᳚ । तस्यै᳚ स्ते॒नः । स्ते॒नो याम् । याम्परा॑चीम् । परा॑ची॒न्तस्यै᳚ । तस्यै᳚ ह्रीतमु॒खी । ह्री॒त॒मु॒ख्य॑पग॒ल्भः । ह्री॒त॒मु॒खीति॑ ह्रीत-मु॒खी । अ॒प॒ग॒ल्भो या । अ॒प॒ग॒ल्भ इत्य॑प-ग॒ल्भः । या स्नाति॑ । स्नाति॒ तस्याः᳚ । तस्या॑ अ॒फ्सु । अ॒फ्सु मारु॑कः । अ॒फ्स्वित्य॑प्-सु । मारु॑को॒ या । याभ्य॒ङ्क्ते ।  
"अ॒भ्य॒ङ्क्ते तस्यै᳚ । अ॒भ्य॒ङ्क्त इत्य॑भि-अ॒ङ्क्ते । तस्यै॑ दु॒श्चर्मा᳚ । दु॒श्चर्मा॒ या । दु॒श्चर्मेति॑ दुः-चर्मा᳚ । या प्र॑लि॒खते᳚ । प्र॒लि॒खते॒ तस्यै᳚ । प्र॒लि॒खत॒ इति॑ प्र-लि॒खते᳚ । तस्यै॑ खल॒तिः । ख॒ल॒तिर॑पमा॒री । अ॒प॒मा॒री या । अ॒प॒मा॒रीत्य॑प-मा॒री । याङ्क्ते । आ॒ङ्क्ते तस्यै᳚ । आ॒ङ्क्त इत्या᳚-अ॒ङ्क्ते । तस्यै॑ का॒णः । का॒णो या । या द॒तः । द॒तो धाव॑ते । धाव॑ते॒ तस्यै᳚ । तस्यै᳚ श्या॒वदन्न्॑ । श्या॒वद॒न्॒, या । श्या॒वद॒न्निति॑ श्या॒व-द॒न्न्॒ । या न॒खानि॑ । न॒खानि॑ निकृ॒न्तते᳚ । नि॒कृ॒न्तते॒ तस्यै᳚ । नि॒कृ॒न्तत॒ इति॑ नि-कृ॒न्तते᳚ । तस्यै॑ कुन॒खी । कु॒न॒खी या । या कृ॒णत्ति॑ । कृ॒णत्ति॒ तस्यै᳚ । तस्यै᳚ क्ली॒बः । क्ली॒बो या । या रज्जु᳚म् । रज्जुꣳ॑ सृ॒जति॑ । सृ॒जति॒ तस्याः᳚ । तस्या॑ उ॒द्बन्धु॑कः । उ॒द्बन्धु॑को॒ या । उ॒द्बन्धु॑क॒ इत्यु॑त्-बन्धु॑कः । या प॒र्णेन॑ । प॒र्णेन॒ पिब॑ति । पिब॑ति॒ तस्याः᳚ । तस्या॑ उ॒न्मादु॑कः । उ॒न्मादु॑को॒ या । उ॒न्मादु॑क॒ इत्यु॑त्-मादु॑कः । या ख॒र्वेण॑ । ख॒र्वेण॒ पिब॑ति । पिब॑ति॒ तस्यै᳚ । तस्यै॑ ख॒र्वः । ख॒र्वस्ति॒स्रः । ति॒स्रो रात्रीः᳚ । रात्री᳚र्व्र॒तम् । व्र॒तञ्च॑रेत् । च॒रे॒द॒ञ्ज॒लिना᳚ । अ॒ञ्ज॒लिना॑ वा । वा॒ पिबे᳚त् । पिबे॒दख॑र्वेण । अख॑र्वेण वा । वा॒ पात्रे॑ण । पात्रे॑ण प्र॒जायै᳚ । प्र॒जायै॑ गोपी॒थाय॑ । प्र॒जाया॒ इति॑ प्र-जायै᳚ । गो॒पी॒थायेति॑ गोपी॒थाय॑ (7) ॥"  
त्वष्टा॑ ह॒तपु॑त्रः । ह॒तपु॑त्रो॒ वीन्द्र᳚म् । ह॒तपु॑त्र॒ इति॑ ह॒त-पु॒त्रः॒ । वीन्द्र॒ꣳ॒ सोम᳚म् । वीन्द्र॒मिति॒ वि-इ॒न्द्र॒म् । सोम॒मा । आह॑रत् । अ॒ह॒र॒त्तस्मिन्न्॑ । तस्मि॒न्निन्द्रः॑ । इन्द्र॑ उपह॒वम् । उ॒प॒ह॒वमै᳚च्छत । उ॒प॒ह॒वमित्यु॑प-ह॒वम् । ऐ॒च्छ॒त॒ तम् । तन्न । नोप॑ । उपा᳚ह्वयत । अ॒ह्व॒य॒त॒ पु॒त्रम् । पु॒त्रम्मे᳚ । मे॒व॒धीः॒ । अ॒व॒धीरिति॑ । इति॒ सः । स य॑ज्ञवेश॒सम् । य॒ज्ञ॒वे॒श॒सङ्कृ॒त्वा । य॒ज्ञ॒वे॒श॒समिति॑ यज्ञ-वे॒श॒सम् । कृ॒त्वा प्रा॒सहा᳚ । प्रा॒सहा॒ सोम᳚म् । प्रा॒सहेति॑ प्र-सहा᳚ । सोम॑मपिबत् । अ॒पि॒ब॒त्तस्य॑ । तस्य॒ यत् । यद॒त्यशि॑ष्यत । अ॒त्यशि॑ष्यत॒ तत् । अ॒त्यशि॑ष्य॒तेत्य॑ति-अशि॑ष्यत । तत्त्वष्टा᳚ । त्वष्टा॑हव॒नीय᳚म् । आ॒ह॒व॒नीय॒मुप॑ । आ॒ह॒व॒नीय॒मित्या᳚-ह॒व॒नीय᳚म् । उप॒ प्र । प्राव॑र्तयत् । अ॒व॒र्त॒य॒थ्स्वाहा᳚ । स्वाहेन्द्र॑ शत्रुः । इन्द्र॑शत्रुर्वर्धस्व । इन्द्र॑शत्रु॒रितीन्द्र॑-श॒त्रुः॒ । व॒र्ध॒स्वेति॑ । इति॒ यत् । यदव॑र्तयत् । अव॑र्तय॒त्तत् । तद्वृ॒त्रस्य॑ । वृ॒त्रस्य॑ वृत्र॒त्वम् । वृ॒त्र॒त्वँय्यत् । वृ॒त्र॒त्वमिति॑ वृत्र-त्वम् । यदब्र॑वीत् । अब्र॑वी॒थ्स्वा हा᳚ । स्वाहेन्द्र॑शत्रुः । इन्द्र॑शत्रुर्वर्धस्व । इन्द्र॑शत्रु॒रितीन्द्र॑-श॒त्रुः॒ । व॒र्ध॒स्वेति॑ । इति॒ तस्मा᳚त् । तस्मा॑दस्य। अ॒स्येन्द्रः॑ ।  
इन्द्र॒श्शत्रुः॑ । शत्रु॑रभवत् । अ॒भ॒व॒थ्सः । स स॒म्भवन्न्॑ । स॒म्भव॑न्न॒ग्नीषोमौ᳚ । स॒म्भव॒नि॑ति सम्-भवन्न्॑ । अ॒ग्नीषोमा॑व॒भि । अ॒ग्नीषोमा॒-वित्य॒ग्नी-सोमौ᳚ । अ॒भि सम् । सम॑भवत् । अ॒भ॒व॒थ्सः । स इ॑षुमा॒त्रमि॑षुमात्रम् । इ॒षु॒मा॒त्रमि॑षुमात्रँ॒व्विष्वङ्॑ । इ॒षु॒मा॒त्रमि॑षुमात्र॒मिती॑षुमा॒त्रम्-इ॒षु॒-मा॒त्र॒म् । विष्व॑ङ्ङवर्धत । अ॒व॒र्ध॒त॒ सः । स इ॒मान् । इ॒मान्लो॒कान् । लो॒कान॑वृणोत् । अ॒वृ॒णो॒द्यत् । यदि॒मान् । इ॒मान्लो॒कान् । लो॒कानवृ॑णोत् । अवृ॑णो॒त्तत् । तद्वृ॒त्रस्य॑ । वृ॒त॑स्य वृत्र॒त्वम् । वृ॒त्र॒त्वन्तस्मा᳚त् । वृ॒त्र॒त्वमिति॑ वृत्र-त्वम् । तस्मा॒दिन्द्रः॑ । इन्द्रो॑ऽबिभेत् । अ॒बि॒भे॒थ्सः । स प्र॒जाप॑तिम् । प्र॒जाप॑ति॒मुप॑ । प्र॒जाप॑ति॒मिति॑ प्र॒जा-प॒ति॒म् । उपा॑धावत् । अ॒धा॒व॒च्छत्रुः॑ । शत्रु॑र्मे । मे॒ऽज॒नि॒ । अ॒ज॒नीति॑ । इति॒ तस्मै᳚ । तस्मै॒ वज्र᳚म् । वज्रꣳ॑ सि॒क्त्वा । सि॒क्त्वा प्र । प्राय॑च्छत् । अ॒य॒च्छ॒दे॒तेन॑ । ए॒तेन॑ जहि । ज॒हीति॑ । इति॒ तेन॑ । तेना॒भि । अ॒भ्या॑यत । आ॒य॒त॒ तौ । ताव॑ब्रूताम् । अ॒ब्रू॒ता॒म॒ग्नीषोमौ᳚ । अ॒ग्नीषोमौ॒ मा । अ॒ग्नीषोमा॒-वित्य॒ग्नी-सोमौ᳚ । मा प्र (9) ।  
प्र हाः᳚ । हा॒रा॒वम् । आ॒वम॒न्तः । अ॒न्तस्स्वः॑ । स्व॒ इति॑ । इति॒ मम॑ । मम॒ वै । वै यु॒वम् । यु॒वꣵं स्थः॑ । स्थ॒ इति॑ । इत्य॑ब्रवीत् । अ॒ब्र॒वी॒न्माम् । माम॒भि । अ॒भ्या । ऐत᳚म् । इ॒त॒ मिति॑ । इति॒ तौ । तौभा॑ग॒धेय᳚म् । भा॒ग॒धेय॑मैच्छेताम् । भा॒ग॒धेयमिति॑ भाग-धेय᳚म् । ऐ॒च्छे॒ता॒न्ताभ्या᳚म् । ताभ्या॑मे॒तम् । ए॒तम॑ग्नीषो॒मीय᳚म् । अ॒ग्नी॒षो॒मीय॒ मेका॑दशकपालम् । अ॒ग्नी॒षो॒मीय॒मित्य॑ग्नी-सो॒मीय᳚म् । एका॑दशकपालम्पू॒र्णमा॑से । एका॑दशकपाल॒मित्येका॑दश-क॒पा॒ल॒म् । पू॒र्णमा॑से॒ प्र । पू॒र्णमा॑स॒ इति॑ पू॒र्ण-मा॒से॒ । प्राय॑च्छत् । अ॒य॒च्छ॒त्तौ । ताव॑ब्रूताम् । अ॒ब्रू॒ता॒म॒भि । अ॒भि॒ सन्द॑ष्टौ । सन्द॑ष्टौ॒ वै । सन्द॑ष्टा॒विति॒ सम्-द॒ष्टौ॒ । वै स्वः॑ । स्वो॒ न । न श॑क्नुवः । श॒क्नु॒व॒ ऐतु᳚म् । ऐतु॒मिति॑ । ऐ॒तुमित्या-ए॒तु॒म् । इति॒ सः । स इन्द्रः॑ । इन्द्र॑ आ॒त्मनः॑ । आ॒त्मन॑श्शीतरू॒रौ । शी॒त॒रूरा॑व जनयत् । शी॒त॒रू॒राविति॑ शीत-रू॒रौ॒ । अ॒ज॒न॒य॒त्तत् । तच्छी॑तरू॒रयोः᳚ । शी॒त॒रू॒रयो॒र्जन्म॑ । शी॒त॒रू॒रयो॒रिति॑ शीत-रू॒रयोः᳚ । जन्म॒ यः । य ए॒वम् । ए॒वꣳ शी॑तरू॒रयोः᳚ । शी॒त॒रू॒रयो॒र्जन्म॑ । शी॒त॒रू॒रयो॒रिति॑ शीत-रू॒रयोः᳚ । जन्म॒वेद॑। वेद॒ न । (10)वेद॒ न ।  
नैन᳚म् । ए॒न॒ꣳ॒ शी॒त॒रू॒रौ । शी॒त॒रू॒रौ ह॑तः । शी॒त॒रू॒राविति॑ शीत-रू॒रौ । ह॒त॒स्ताभ्या᳚म् । ताभ्या॑मेनम् । ए॒न॒म॒भि । अ॒भ्य॑नयत् । अ॒न॒य॒त्तस्मा᳚त् । तस्मा᳚ज्जञ्ज॒भ्यमा॑नात् । ज॒ञ्ज॒भ्यमा॑नाद॒ग्नीषोमौ᳚ । अ॒ग्नीषोमौ॒ निः । अ॒ग्नीषोमा॒वित्य॒ग्नी-सोमौ᳚ । निर॑क्रामताम् । अ॒क्रा॒म॒ता॒म्प्रा॒णा॒पा॒नौ । प्रा॒णा॒पा॒नौ वै । प्रा॒णा॒पा॒नाविति॑ प्राण-अ॒पा॒नौ । वा ए॑नम् । ए॒न॒न्तत् । तद॑जहिताम् । अ॒ज॒हि॒ता॒म्प्रा॒णः । प्रा॒णो वै । प्रा॒ण इति॑ प्र-अ॒नः । वै दख्षः॑ । दख्षो॑ऽपा॒नः । अ॒पा॒नᳶ क्रतुः॑ । अ॒पा॒न इत्य॑प-अ॒नः । क्रतु॒स्तस्मा᳚त् । तस्मा᳚ज्जञ्ज॒भ्यमा॑नः । ज॒ञ्ज॒भ्यमा॑नो ब्रूयात् । ब्रू॒या॒न्मयि॑ । मयि॑ दख्षक्र॒तू । द॒ख्ष॒क्र॒तू इति॑ । द॒ख्ष॒क्र॒तू इति॑ दख्ष-क्र॒तू । इति॑ प्राणापा॒नौ । प्रा॒णा॒पा॒नावे॒व । प्रा॒णा॒पा॒नाविति॑ प्राण-अ॒पा॒नौ । ए॒वात्मन् । आ॒त्मन्ध॑त्ते । ध॒त्ते॒ सर्व᳚म् । सर्व॒मायुः॑ । आयु॑रेति । ए॒ति॒ सः । स दे॒वताः᳚ । दे॒वता॑ वृ॒त्रात् । वृ॒त्रान्नि॒र्‌हूय॑ । नि॒र्‌हूय॒ वार्त्र॑घ्नम् । नि॒र्‌हूयेति॑ निः-हूय॑ । वार्त्र॑घ्नꣳ ह॒विः । वार्त्र॑घ्न॒मिति॒ वार्त्र॑-घ्न॒म् । ह॒विᳶ पू॒र्णमा॑से । पू॒र्णमा॑से॒ निः । पू॒र्णमा॑स॒ इति॑ पू॒र्ण-मा॒से॒ । निर॑वपत् । अ॒व॒प॒द्घ्नन्ति॑ । घ्नन्ति॒ वै । वा ए॑नम् । ए॒न॒म्पू॒र्णमा॑से । पू॒र्णमा॑स॒ आ । पू॒र्णमा॑स॒ इति॑ पू॒र्ण-मा॒से॒ । आमा॑वा॒स्या॑याम् ।  
अ॒मा॒वा॒स्या॑याम्प्याययम् । अ॒मा॒वा॒स्या॑या॒-मित्य॑मा-वा॒स्या॑याम् । प्या॒य॒य॒न्ति॒ तस्मा᳚त् । तस्मा॒द्वार्त्र॑घ्नी । वार्त्र॑घ्नी पू॒र्णमा॑से । वार्त्र॑घ्नी॒ इति॒ वार्त्र॑-घ्नी॒ । पू॒र्णमा॒सेऽनु॑ । पू॒र्णमा॑स॒ इति॑ पू॒र्ण-मा॒से॒ । अनू᳚च्येते । उ॒च्ये॒ते॒ वृध॑न्वती । उ॒च्ये॒ते॒ इत्यु॑च्येते । वृध॑न्वती अमावा॒स्या॑याम् । वृध॑न्वती॒ इति॒ वृधन्न्॑-व॒ती॒ । अ॒मा॒वा॒स्या॑या॒न्तत् । अ॒मा॒वा॒स्या॑या॒मित्य॑मा-वा॒स्या॑याम् । तथ्स॒ꣵं॒ स्थाप्य॑ । स॒ꣵं॒स्थाप्य॒ वार्त्र॑घ्नम् । स॒ꣵं॒स्थाप्येति॑ सम्-स्थाप्य॑ । वार्त्र॑घ्नꣳ ह॒विः । वार्त्र॑घ्न॒मिति॒ वार्त्र॑-घ्न॒म् । ह॒विर्वज्र᳚म् । वज्र॑मा॒दाय॑ । आ॒दाय॒ पुनः॑ । आ॒दायेत्या᳚-दाय॑ । पुन॑र॒भि । अ॒भ्या॑यत । आ॒य॒त॒ ते । ते अ॑ब्रूताम् । ते इति॒ ते । अ॒ब्रू॒ता॒न्द्यावा॑पृथि॒वी । द्यावा॑पृथी॒वी मा । द्यावा॑पृथि॒वी इति॒ द्यावा᳚-पृ॒थि॒वी । मा प्र । प्र हाः᳚ । हा॒रा॒वयोः᳚ । आ॒वयो॒र्वै । वै श्रि॒तः । श्रि॒त इति॑ । इति॒ ते । ते अ॑ब्रूताम् । ते इति॒ ते । अ॒ब्रू॒ताँ॒व्वर᳚म् । वरँ॑व्वृणावहै । वृ॒णा॒व॒है॒ नख्ष॑त्रविहिता । नख्ष॑त्रविहिता॒ऽहम् । नख्ष॑त्रविहि॒तेति॒ नख्ष॑त्र-वि॒हि॒ता॒ । अ॒हमसा॑नि । असा॒नीति॑ । इत्य॒सौ । अ॒साव॑ब्रवीत् । अ॒ब्र॒वी॒च्चि॒त्रवि॑हिता । चि॒त्रवि॑हिता॒हम् । चि॒त्रवि॑हि॒तेति॑ चि॒त्र-वि॒हि॒ता॒ । अ॒हमिति॑ । इती॒यम् । इ॒यन्तस्मा᳚त् । तस्मा॒न्नख्ष॑तविहिता । नख्ष॑त्र विहिता॒ऽसौ । नख्ष॑त्रविहि॒तेति॒ नख्ष॑त्र-वि॒हि॒ता॒ । अ॒सौ चि॒त्रवि॑हिता । चि॒त्रवि॑हिते॒यम् । चि॒त्रवि॑हि॒तेति॑ चि॒त्र-वि॒हि॒ता॒ । इ॒यँय्यः । य ए॒वम् । ए॒वन्द्यावा॑पृथि॒व्योः । द्यावा॑पृथि॒व्योर्वर᳚म् । द्यावा॑पृथि॒व्योरिति॒द्यावा᳚-पृ॒थि॒व्योः (12) ।  
"। वरँ॒व्वेद॑ । वेदा । ऐन᳚म् । ए॒नँ॒व्वरः॑ । वरो॑ गच्छति । ग॒च्छ॒ति॒ सः । स आ॒भ्याम् । आ॒भ्यामे॒व । ए॒व प्रसू॑तः । प्रसू॑त॒ इन्द्रः॑ । प्रसू॑त॒ इति॒ प्र-सू॒तः॒ । इन्द्रो॑ वृ॒त्रम् । वृ॒त्रम॑हन् । अ॒ह॒न्ते ।ते दे॒वाः । दे॒वा वृ॒त्रम् । वृ॒त्रꣳ ह॒त्वा । ह॒त्वाऽग्नीषोमौ᳚ । अ॒ग्नीषोमा॑वब्रुवन्न् । अ॒ग्नीषोमा॒वित्य॒ग्नी-सोमौ᳚ । अ॒बु॒॒वन्॒, ह॒व्यम् । ह॒व्यन्नः॑ । नो॒व॒ह॒त॒म् । व॒ह॒त॒मिति॑ । इति॒ तौ । ताव॑ब्रूताम् । अ॒ब्रू॒ता॒मप॑तेजसौ । अप॑तेजसौ॒ वै । अप॑तेजसा॒वित्यप॑-ते॒ज॒सौ॒ । वै त्यौ । त्यौवृ॒त्रे । वृ॒त्रे वै । वै त्ययोः᳚ । त्ययो॒स्तेजः॑ । तेज॒ इति॑ । इति॒ ते । ते᳚ऽब्रुवन्न् । अ॒ब्रु॒व॒न्कः । क इ॒दम् । इ॒दमच्छ॑ । अच्छ॑ ति । ए॒तीति॑ । इति॒ गौः । गौरिति॑ । इत्य॑ब्रुवन्न् । अ॒ब्रु॒व॒न्गौः॒ । गौर्वाव । वाव सर्व॑स्य । सर्व॑स्य मि॒त्रम् । मि॒त्र मिति॑ । इति॒ सा । साब्र॑वीत्। अ॒ब्र॒वी॒द्वर᳚म् । (13)"  
वरँ॑व्वृणै । वृ॒णै॒ मयि॑ । मय्ये॒व । ए॒व स॒ता । स॒तोभये॑न । उ॒भये॑न भुनजाध्वै । भु॒न॒जा॒ध्वा॒ इति॑ । इति॒ तत् । तद्गौः । गौरा । आह॑रत् । अ॒ह॒र॒त्तस्मा᳚त् । तस्मा॒द्गवि॑ । गवि॑ स॒ता । स॒तोभये॑न । उ॒भ॑येन भुञ्जते । भु॒ञ्ज॒त॒ ए॒तत् । ए॒तद्वै । वा अ॒ग्नेः । अ॒ग्नेस्तेजः॑ । तेजो॒ यत् । यद्घृ॒तम् । घृ॒तमे॒तत् । ए॒तथ्सोम॑स्य । सोम॑स्य॒ यत् । यत्पयः॑ । पयो॒ यः । य ए॒वम् । ए॒वम॒ग्नीषोम॑योः । अ॒ग्नीषोम॑यो॒स्तेजः॑ । अ॒ग्नीषोम॑यो॒रित्य॒ग्नी-सोम॑योः । तेजो॒ वेद॑ । वेद॑ तेज॒स्वी । ते॒ज॒स्व्ये॑व । ए॒व भ॑वति । भ॒व॒ति॒ ब्र॒ह्म॒वा॒दिनः॑ । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ कि॒न्दे॒व॒त्य᳚म् । कि॒न्दे॒व॒त्य॑म्पौर्णमा॒सम् । कि॒न्दे॒व॒त्य॑मिति॑ किम्-दे॒व॒त्य᳚म् । पौ॒र्ण॒मा॒समिति॑ । पौ॒र्ण॒मा॒समिति॑ पौर्ण-मा॒सम् । इति॑ प्राजाप॒त्यम् । प्रा॒जा॒प॒त्यमिति॑ । प्रा॒जा॒प॒त्यमिति॑ प्राजा-प॒त्यम् । इति॑ ब्रूयात् । ब्रू॒या॒त्तेन॑ । तेनेन्द्र᳚म् । इन्द्र॑ञ्ज्ये॒ष्ठम् । ज्ये॒ष्ठम्पु॒त्रम् । पु॒त्रन्नि॒रवा॑साययत् । नि॒रवा॑सायय॒दिति॑ । नि॒रवा॑सायय॒दिति॑ निः-अवा॑साययत् । इति॒ तस्मा᳚त् । तस्मा᳚ज्ज्ये॒ष्ठम् । ज्ये॒ष्ठम्पु॒त्रम् । पु॒त्रन्धने॑न । धने॑न नि॒रव॑साययन्ति । नि॒रव॑साय य॒न्तीति॑ निः-अव॑साययन्ति (14) ॥  
इन्द्रँ॑व्वृ॒त्रम् । वृ॒त्रञ्ज॑घ्नि॒वाꣳस᳚म् । ज॒घ्नि॒वाꣳस॒म्मृधः॑ । मृधो॒ऽभि । अ॒भि प्र । प्रावे॑पन्त । अ॒वे॒प॒न्त॒ सः । स ए॒तम् । ए॒तँव्वै॑मृ॒धम् । वै॒मृ॒धम्पू॒र्णमा॑से । पू॒र्णमा॑सेऽनुनिर्वा॒प्य᳚म् । पू॒णामा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्य॑मपश्यत् । अ॒नु॒नि॒र्वा॒प्य॑मित्य॑नु-नि॒र्वा॒प्य᳚म् । अ॒प॒श्य॒त्तम् । तन्निः । निर॑वपत् । अ॒व॒प॒त्तेन॑ । तेन॒ वै । वै सः । समृधः॑ । मृधोऽप॑ । अपा॑हत । अ॒ह॒त॒ यत् । यद्वै॑मृ॒धः । वै॒मृ॒धᳶ पू॒र्णमा॑से । पू॒र्णमा॑सेऽनुनिर्वा॒प्यः॑ । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्यो॑ भव॑ति । अ॒नु॒नि॒र्वा॒प्य॑ इत्य॑नु-नि॒र्वा॒प्यः॑ । भव॑ति॒ मृधः॑ । मृध॑ ए॒व । ए॒व तेन॑ । तेन॒ यज॑मानः । यज॑मा॒नोऽप॑ । अप॑हते । ह॒त॒ इन्द्रः॑ । इन्द्रो॑ वृ॒त्रम् । वृ॒त्रꣳ ह॒त्वा । ह॒त्वा दे॒वता॑भिः । दे॒वता॑भिश्च । चे॒न्द्रि॒येण॑ । इ॒न्द्रि॒येण॑ च । च॒ वि । व्या᳚र्ध्यत । आ॒र्ध्य॒त॒ सः । स ए॒तम् । ए॒तमा᳚ग्ने॒यम् । आ॒ग्ने॒यम॒ष्टाक॑पालम् । अ॒ष्टाक॑पालममावा॒स्या॑याम् । अ॒ष्टाक॑पाल॒मित्य॒ष्टा-क॒पा॒ल॒म् । अ॒मा॒वा॒स्या॑यामपश्यत् । अ॒मा॒वा॒स्या॑या॒ मित्य॑मा-वा॒स्या॑याम् । अ॒प॒श्य॒दै॒न्द्रम् । ऐ॒न्द्रन्दधि॑। दधि॒ तम् । (15)  
तन्निः । निर॑वपत् । अ॒व॒प॒त्तेन॑ । तेन॒ वै । वै सः । सदे॒वताः᳚ । दे॒वता᳚श्च । चे॒न्द्रि॒यम् । इ॒न्द्रि॒यञ्च॑ । चाव॑ । अवा॑रुन्ध । अ॒रु॒न्ध॒ यत् । यदा᳚ग्ने॒यः । आ॒ग्ने॒यो᳚ऽष्टाक॑पालः । अ॒ष्टाक॑पालोऽमावा॒स्या॑याम् । अ॒ष्टाक॑पाल॒ इत्य॒ष्टा-क॒पा॒लः॒ । अ॒मा॒वा॒स्या॑या॒म्भव॑ति । अ॒मा॒वा॒स्या॑या॒मित्य॑मा-वा॒स्या॑याम् । भव॑त्यॆ॒न्द्रम् । ऐ॒न्द्रन्दधि॑ । दधि॑ दे॒वताः᳚ । दे॒वता᳚श्च । चै॒व । ए॒व तेन॑ । तेने᳚न्द्रि॒यम् । इ॒न्द्रि॒यञ्च॑ । च॒ यज॑मानः । यज॑मा॒नोऽव॑ । अव॑ रुन्धे । रु॒न्ध॒ इन्द्र॑स्य । इन्द्र॑स्य वृ॒त्रम् । वृ॒त्रञ्ज॒घ्नुषः॑ । ज॒घ्नुष॑ इन्द्रि॒यम् । इ॒न्द्रि॒यँव्वी॒र्य᳚म् । वीर्य॑म्पृथि॒वीम् । पृ॒थि॒वीमनु॑ । अनु॒ वि । व्या᳚र्छत् । आ॒र्छ॒त्तत् । तदोष॑धयः । ओष॑धयो वी॒रुधः॑ । वी॒रुधो॑ऽभवन् । अ॒भ॒व॒न्सः । स प्र॒जाप॑तिम् । प्र॒जाप॑ति॒मुप॑ । प्र॒जाप॑ति॒मिति॑ प्र॒जा-प॒ति॒म् । उपा॑धावत् । अ॒धा॒व॒द्वृ॒त्रम् । वृ॒त्रम्मे᳚ । मे॒ ज॒घ्नुषः॑ । ज॒घ्नुष॑ इन्द्रि॒यम् । इ॒न्द्रि॒यँव्वी॒र्य᳚म् । वी॒र्य॑म्पृथि॒वीम् । (16)वी॒र्य॑म्पृथि॒वीम् ।  
"पृ॒थि॒वीमनु॑ । अनु॒ वि । व्या॑रत् । आ॒र॒त्तत् । तदोष॑धयः । ओष॑धयो वी॒रुधः॑ । वी॒रुधो॑ऽभूवन् । अ॒भू॒व॒न्निति॑ । इति॒ सः । स प्र॒जाप॑तिः । प्र॒जाप॑तिᳶ प॒शून् । प्र॒जाप॑ति॒रिति॑ प्र॒जा-प॒तिः॒ । प॒शून॑ब्रवीत् । अ॒ब्र॒वी॒दे॒तत् । ए॒तद॑स्मै । अ॒स्मै॒ सम् । सन्न॑यत । न॒य॒तेति॑ । इति॒ तत् । तत्प॒शवः॑ । प॒शव॒ ओष॑धीभ्यः । ओष॑धी॒भ्योऽधि॑ । ओष॑धीभ्य॒ इत्योष॑धि-भ्यः॒ । अध्या॒त्मन्न् । आ॒त्मन्थ्सम् । सम॑नयन्न् । अ॒न॒य॒न्तत् । तत्प्रति॑ । प्रत्य॑दुहन्न् । अ॒दु॒ह॒न्॒, यत् । यथ्स॒मन॑यन्न् । स॒मन॑य॒न्तत् । स॒मन॑य॒न्निति॑ सम्-अन॑यन्न् । तथ्सा᳚न्ना॒य्यस्य॑ । सा॒न्ना॒य्यस्य॑ सान्नाय॒त्वम् । सा॒न्न्ना॒य्यस्येति॑ साम्-ना॒य्यस्य॑ । सा॒न्ना॒य्य॒त्वँय्यत् । सा॒न्ना॒य्य॒त्वमिति॑ सान्नाय्य-त्वम् । यत्प्र॒त्यदु॑हन्न् । प्र॒त्यदु॑ह॒न्तत् । प्र॒त्यदु॑ह॒न्निति॑ प्रति-अदु॑हन्न् । तत्प्र॑ति॒धुषः॑ । प्र॒ति॒धुष॑ᳶ प्रतिधु॒क्त्वम् । प्र॒ति॒धुष॒ इति॑ प्रति-धुषः॑ । प्र॒ति॒धु॒क्त्वꣳ सम् । प्र॒ति॒धु॒क्त्वमिति॑ प्रतिधुक्-त्वम् । सम॑नैषुः । अ॒नै॒षु॒ᳶ प्रति॑ । प्रत्य॑धुख्षन्न् । अ॒धु॒ख्ष॒न्न । न तु । तु मयि॑ । मयि॑ श्रयते । श्र॒य॒त॒ इति॑ । इत्य॑ब्रवीत् । अ॒ब्र॒वी॒दे॒तत् । ए॒तद॑स्मै । अ॒स्मै॒ शृ॒तम् ।"  
शृ॒तङ्कु॑रुत । कु॒रु॒तेति॑ । इत्य॑ब्रवीत् । अ॒ब्र॒वी॒त्तत् । तद॑स्मै । अ॒स्मै॒ शृ॒तम् । शृ॒तम॑कुर्वन्न् । अ॒कु॒र्व॒न्नि॒न्द्रि॒यम् । इ॒न्द्रि॒यँव्वाव । वावास्मिन्न्॑ । अ॒स्मि॒न्वी॒र्य᳚म् । वी॒र्य॑न्तत् । तद॑श्रयन्न् । अ॒श्र॒य॒न्तत् । तच्छृ॒तस्य॑ । शृ॒तस्य॑ शृत॒त्वम् । शृ॒त॒त्वꣳ सम् । शृ॒त॒त्वमिति॑ शृत-त्वम् । सम॑नैषुः । अ॒नै॒षु॒ᳶ प्रति॑ । प्रत्य॑धुख्षन्न् । अ॒धु॒ख्ष॒ञ्छृ॒तम् । शृ॒तम॑क्रन्न् । अ॒क्र॒न्न । न तु । तु मा᳚ । मा॒ धि॒नो॒ति॒ । दि॒॒नोतीति॑ । इत्य॑ब्रवीत् । अ॒ब्र॒वी॒दे॒तत् । ए॒तद॑स्मै । अ॒स्मै॒ दधि॑ । दधि॑ कुरुत । कु॒रु॒तेति॑ । इत्य॑ब्रवीत् । अ॒ब्र॒वी॒त्तत् । तद॑स्मै । अ॒स्मै॒ दधि॑ । दध्य॑कुर्वन्न् । अ॒कु॒र्व॒न्तत् । तदे॑नम् । ए॒न॒म॒धि॒नो॒त्॒ । अ॒धि॒नो॒त्तत् । तद्द॒ध्नः । द॒ध्नो द॑धि॒त्वम् । द॒धि॒त्वम्ब्र॑ह्मवा॒दिनः॑ । द॒धि॒त्वमिति॑ दधि-त्वम् । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ द॒ध्नः । द॒ध्नᳶ पूर्व॑स्य । पूर्व॑स्याव॒देय᳚म् । अ॒व॒देय॒न्दधि॑ । अ॒व॒देयमित्य॑व-देय᳚म् (18) ।  
दधि॒ हि । हि पूर्व᳚म् । पूर्व॑ङ्क्रि॒यते᳚ । क्रि॒यत॒ इति॑ । इत्यना॑दृत्य । अना॑दृत्य॒ तत् । अना॑दृ॒त्येत्यना᳚-दृ॒त्य॒ । तच्छृ॒तस्य॑ । शृ॒तस्यै॒व । ए॒व पूर्व॑स्य । पूर्व॒स्याव॑ । अव॑द्येत् । द्ये॒दि॒न्द्रि॒यम् । इ॒न्द्रि॒यमे॒व । ए॒वास्मिन्न्॑ । अ॒स्मि॒न्वी॒र्य᳚म् । वी॒र्यꣵं॑ श्रि॒त्वा । श्रि॒त्वा द॒ध्ना । द॒ध्नोपरि॑ष्टात् । उ॒परि॑ष्टाद्धिनोति । दि॒॒नोति॒ य॒था॒पू॒र्वम् । य॒था॒पू॒र्वमुप॑ । य॒था॒पू॒र्वमिति॑ यथा-पू॒र्वम् । उपै॑ति । ए॒ति॒ यत् । यत्पू॒तीकैः᳚ । पू॒तीकै᳚र्वा । वा॒ प॒र्ण॒व॒ल्कैः । प॒र्ण॒व॒ल्कै र्वा᳚ । प॒र्ण॒व॒ल्कैरिति॑ पर्ण-व॒ल्कैः । वा॒त॒ञ्च्यात् । आ॒त॒ञ्च्याथ्सौ॒ म्यम् । आ॒त॒ञ्च्यादित्या᳚-त॒ञ्च्यात् । सौ॒म्यन्तत् । तद्यत् । यत्क्व॑लैः । क्व॑लै राख्ष॒सम् । रा॒ख्ष॒सन्तत् । तद्यत् । यत्त॑ण्डु॒लैः । त॒ण्डु॒लैर्वै᳚श्वदे॒वम् । वै॒श्व॒दे॒वन्तत् । वै॒श्व॒दे॒मिति॑ वैश्व-दे॒वम् । तद्यत् । यदा॒तञ्च॑नेन । आ॒तञ्च॑नेन मानु॒षम् । आ॒तञ्च॑ने॒नेत्या᳚-तञ्च॑नेन । मा॒नु॒षन्तत् । तद्यत् । यद्द॒ध्ना । द॒ध्नातत् । तथ्सेन्द्र᳚म् । सेन्द्र॑न्द॒ध्ना । सेन्द्र॒मिति॒ स-इ॒न्द्र॒म् । *द॒ध्नात॑नक्ति । आत॑नक्ति। त॒न॒क्ति॒ से॒न्द्र॒त्वाय॑ । (19)त॒न॒क्ति॒ से॒न्द्र॒त्वाय॑ ।  
से॒न्द्र॒त्वाया᳚ग्निहोत्रोच्छेष॒णम् । से॒न्द्र॒त्वायेति॑ सेन्द्र-त्वाय॑ । अ॒ग्नि॒हो॒त्रो॒च्छे॒ष॒णम॒भ्यात॑नक्ति । अ॒ग्नि॒हो॒त्रो॒च्छे॒ष॒णमित्य॑ग्निहोत्र-उ॒च्छे॒ष॒णम् । अ॒भ्यात॑नक्ति य॒ज्ञस्य॑ । अ॒भ्यात॑न॒क्तीत्य॑भि-आत॑नक्ति । य॒ज्ञस्य॒ सन्त॑त्यै । सन्त॑त्या॒ इन्द्रः॑ । सन्त॑त्या॒ इति॒ सम्-त॒त्यै॒ । इन्द्रो॑ वृ॒त्रम् । वृ॒त्रꣳ ह॒त्वा । ह॒त्वा परा᳚म् । परा᳚म्परा॒वत᳚म् । प॒रा॒वत॑मगच्छत् । प॒रा॒वत॒मिति॑ परा-वत᳚म् । अ॒ग॒च्छ॒दप॑ । अपा॑राधम् । अ॒रा॒ध॒मिति॑ । इति॒ मन्य॑मानः । मन्य॑मान॒स्तम् । तन्दे॒वताः᳚ । दे॒वता॒ᳶ प्रैष᳚म् । प्रैष॑मैच्छन्न् । प्रैष॒मिति॑ प्र-एष᳚म् । ऐ॒च्छ॒न्सः । सो᳚ऽब्रवीत् । अ॒ब्र॒वी॒त्प्र॒जाप॑तिः । प्र॒जाप॑ति॒र्यः । प्र॒जाप॑ति॒रिति॑ प्र॒जा-प॒तिः॒ । यᳶ प्र॑थ॒मः । प्र॒थ॒मो॑ऽनुवि॒न्दति॑ । अ॒नु॒वि॒न्दति॒ तस्य॑ । अ॒नु॒वि॒न्दतीत्य॑नु-वि॒न्दति॑ । तस्य॑ प्रथ॒मम् । प्र॒थ॒मम्भा॑ग॒धेय᳚म् । भा॒ग॒धेय॒मिति॑ । भा॒ग॒धेय॒मिति॑ भाग-धेय᳚म् । इति॒ तम् । तम्पि॒तरः॑ । पि॒तरोऽनु॑ । अन्व॑विन्दन्न् । अ॒वि॒न्द॒न्तस्मा᳚त् । तस्मा᳚त्पि॒तृभ्यः॑ । पि॒तृभ्य॑ᳶ पूर्वे॒द्युः । पि॒तृभ्य॒ इति॑ पि॒तृ-भ्यः॒ । पू॒र्वे॒द्युᳶ क्रि॑यते । क्रि॒य॒ते॒ सः । सो॑ऽमावा॒स्या᳚म् । अ॒मा॒वा॒स्या᳚म्प्रति॑ । अ॒मा॒वा॒स्या॑मित्य॑मा-वा॒स्या᳚म् । प्रत्या । आग॑च्छत् । अ॒ग॒च्छ॒त्तम् । तन्दे॒वाः । दे॒वा अ॒भि । अ॒भि सम् । सम॑गच्छन्त । अ॒ग॒च्छ॒न्ता॒मा । अ॒मा वै । वै नः॑ । नो॒ऽद्य ।  
अ॒द्यवसु॑ । वसु॑ वसति । व॒स॒तीति॑ । इतीन्द्रः॑ । इन्द्रो॒ हि । हि दे॒वाना᳚म् । दे॒वानाँ॒व्वसु॑ । वसु॒तत् । तद॑मावा॒स्या॑याः । अ॒मा॒वा॒स्या॑या अमावास्य॒त्वम् । अ॒मा॒वा॒स्या॑या॒ इत्य॑मा-वा॒स्या॑याः । अ॒मा॒वा॒स्य॒त्वम्ब्र॑ह्मवा॒दिनः॑ । अ॒मा॒वा॒स्य॒त्वमित्य॑मावास्य-त्वम् । ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ कि॒न्दे॒व॒त्य᳚म् । कि॒न्दे॒व॒त्यꣳ॑ सान्ना॒य्यम् । कि॒न्दे॒व॒त्य॑मिति॑ किम्-दे॒व॒त्य᳚म् । सा॒न्ना॒य्यमिति॑ । सा॒न्ना॒य्यमिति॑ साम्-ना॒य्यम् । इति॑ वैश्वदे॒वम् । वै॒श्व॒दे॒वमिति॑ । वै॒श्व॒दे॒वमिति॑ वैश्व-दे॒वम् । इति॑ ब्रूयात् । ब्रू॒या॒द्विश्वे᳚ । विश्वे॒ हि । हि तत् । तद्दे॒वाः । दे॒वा भा॑ग॒धेय᳚म् । भा॒ग॒धेय॑म॒भि । भा॒ग॒धेय॒-मिति॑ भाग-धेय᳚म् । अ॒बि॒समग॑च्छन्त । स॒मग॑च्छ॒न्तेति॑ । स॒मग॑च्छ॒न्तेति॑ सम्- अग॑च्छन्त । इत्यथो᳚ । अथो॒ खलु॑ । अथो॒ इत्यथो᳚ । खल्वै॒न्द्रम् । ऐ॒न्द्रमिति॑ । इत्ये॒व । ए॒व ब्रू॑यात् । ब्रू॒या॒दिन्द्र᳚म् । इ॒न्द्रँ॒व्वाव । वाव ते । ते तत् । तद्भि॑ष॒ज्यन्तः॑ । भि॒ष॒ज्यन्तो॒ऽभि । अ॒भि सम् । सम॑गच्छन्त । अ॒ग॒च्छ॒न्तेति॑ । इतीतीति॑ (21) ॥  
ब्र॒ह्म॒वा॒दिनो॑ वदन्ति । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ सः । स तु । त्वै । वै द॑र्‌शपू॒र्ण॒मा॒सौ । द॒र्॒श॒पू॒र्ण॒मा॒सौ य॑जेत । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । य॒जे॒त॒ यः । य ए॑नौ । ए॒नौ॒ सेन्द्रौ᳚ । सेन्द्रौ॒ यजे॑त । सेन्द्रा॒विति॒ स-इ॒न्द्रौ॒ । यजे॒तेति॑ । इति॑ वैमृ॒धः । वै॒मृ॒धᳶ पू॒र्णमा॑से । पू॒र्णमा॑सेऽनुनिर्वा॒प्यः॑ । पू॒र्णमा॑स॒ इति॑ पू॒र्ण-मा॒से॒ । अ॒नु॒नि॒र्वा॒प्यो॑ भवति । अ॒नु॒नि॒र्वा॒प्य॑ इत्य॑नु-नि॒र्वा॒प्यः॑ । भ॒व॒ति॒ तेन॑ । तेन॑ पू॒र्णमा॑सः । पू॒र्णमा॑स॒स्सेन्द्रः॑ । पू॒र्णमा॑स॒ इति॑ पू॒र्ण-मा॒सः॒ । सेन्द्र॑ ऐ॒न्द्रम् । सेन्द्र॒ इति॒ स-इ॒न्द्रः॒ । ऐ॒न्द्रन्दधि॑ । दध्य॑मावा॒स्या॑याम् । अ॒मा॒वा॒स्या॑या॒न्तेन॑ । अ॒मा॒वा॒स्या॑या॒मित्य॑मा-वा॒स्या॑याम् । तेना॑मावा॒स्या᳚ । अ॒मा॒वा॒स्या॑ सेन्द्रा᳚ । अ॒मा॒वा॒स्येत्य॑मा-वा॒स्या᳚ । सेन्द्रा॒ यः । सेन्द्रेति॒ स-इ॒न्द्रा॒ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒-मा॒साविति॑ दर्‌श-पू॒र्ण॒मा॒सौ । यज॑ते॒ सेन्द्रौ᳚ । सेन्द्रा॑वे॒व । सेन्द्रा॒विति॒ स-इ॒न्द्रौ॒ । ए॒वैनौ᳚ । ए॒नौ॒ य॒ज॒ते॒ । य॒ज॒ते॒श्वश्श्वः॑ । श्वश्श्वो᳚ऽस्मै । श्वश्श्व॒ इति॒ श्वः-श्वः॒ । अ॒स्मा॒ ई॒जा॒नाय॑ । ई॒जा॒नाय॒ वसी॑यः । वसी॑यो भवति । भ॒व॒ति॒ दे॒वाः । दे॒वा वै । वै यत् । यद्य॒ज्ञे । य॒ज्ञेऽकु॑र्वत । अकु॑र्वत॒ तत् । तदसु॑राः । असु॑रा अकुर्वत । अ॒कु॒र्व॒त॒ ते । ते दे॒वाः । दे॒वा ए॒ताम्। ए॒तामिष्टि᳚म् । (22)  
इष्टि॑मपश्शन्न् । अ॒प॒श्य॒न्ना॒ग्ना॒वै॒ष्ण॒वम् । आ॒ग्ना॒वै॒ष्ण॒वमेका॑दशकपालम् । आ॒ग्ना॒वै॒ष्ण॒वमित्या᳚ग्ना-वै॒ष्ण॒वम् । एका॑दशकपाल॒ꣳ॒ सर॑स्वत्यै । एका॑दशकपाल॒ मित्येका॑दश-क॒पा॒ल॒म् । सर॑स्वत्यै च॒रुम् । च॒रुꣳ सर॑स्वते । सर॑स्वते च॒रुम् । च॒रुन्ताम् । ताम्पौ᳚र्णमा॒सम् । पौ॒र्ण॒मा॒सꣳ स॒ꣵं॒स्थाप्य॑ । पौ॒र्ण॒मा॒समिति॑ पौर्ण-मा॒सम् । स॒ꣵं॒स्थाप्यानु॑ । स॒ꣵं॒स्थाप्येति॑ सम्-स्थाप्य॑ । अनु॒ निः । निर॑वपन्न् । अ॒व॒प॒न्ततः॑ । ततो॑ दे॒वाः । दे॒वा अभ॑वन्न् । अभ॑व॒न्परा᳚ । पराऽसु॑राः । असु॑रा॒यः । यो भ्रातृ॑व्यवान् । भ्रातृ॑व्यवा॒न्थ्स्यात् । भा॑तृव्यवा॒निति॒ भ्रातृ॑व्य-वा॒न् । स्याथ्सः । स पौ᳚र्णमा॒सम् । पौ॒र्ण॒मा॒सꣳ स॒ꣵं॒स्थाप्य॑ । पौ॒र्ण॒मा॒समिति॑ पौर्ण-मा॒सम् । स॒ꣵं॒स्थाप्यै॒ताम् । स॒ꣵं॒स्थाप्येति॑ सम्-स्थाप्य॑ । ए॒तामिष्टि᳚म् । इष्टि॒मनु॑ । अनु॒ निः । निर्व॑पेत् । व॒पे॒त्पौ॒र्ण॒मा॒सेन॑ । पौ॒र्ण॒मा॒सेनै॒व । पौ॒र्ण॒मा॒सेनेति॑ पौर्ण-मा॒सेन॑ । ए॒व वज्र᳚म् । वज्र॒म्भ्रातृ॑व्याय । भ्रातृ॑व्याय प्र॒हृत्य॑ । प्र॒हृत्या᳚ग्नावैष्ण॒वेन॑ । प्र॒हृत्येति॑ प्र-हृत्य॑ । आ॒ग्ना॒वै॒ष्ण॒वेन॑ दे॒वताः᳚ । आ॒ग्ना॒वै॒ष्ण॒वेनेत्या᳚ग्ना-वै॒ष्ण॒वेन॑ । दे॒वता᳚श्च । च॒ य॒ज्ञम् । य॒ज्ञञ्च॑ । च॒ भ्रातृ॑व्यस्य । भ्रातृ॑व्यस्य वृङ्क्ते । वृ॒ङ्क्ते॒ मि॒थु॒नान् । मि॒थु॒नान्प॒शून् । प॒शून्थ्सा॑रस्व॒ताभ्या᳚म् । सा॒र॒स्व॒ताभ्याँ॒य्याव॑त् । याव॑दे॒व । ए॒वास्य॑ । अ॒स्यास्ति॑ । अस्ति॒तत् । तथ᳚र्वम् । (23)  
सर्वँ॑व्वृङ्क्ते । वृ॒ङ्क्ते॒ पौ॒र्ण॒मा॒सीम् । पौ॒र्ण॒मा॒सी मे॒व । पौ॒र्ण॒मा॒सीमिति॑ पौर्ण-मा॒सीम् । ए॒व य॑जेत । य॒जे॒त॒ भ्रातृ॑व्यवान् । भ्रातृ॑व्यवा॒न्न । भ्रातृ॑व्यवा॒निति॒ भ्रातृ॑व्य-वा॒न् । नामा॑वा॒स्या᳚म् । अ॒मा॒वा॒स्याꣳ॑ ह॒त्वा । अ॒मा॒वा॒स्या॑मित्य॑मा-वा॒स्या᳚म् । ह॒त्वा भ्रातृ॑व्यम् । भ्रातृ॑व्य॒न्न । ना । आप्या॑ययति । प्या॒य॒य॒ति॒ सा॒क॒म्प॒॒स्थायीये॑न । सा॒क॒म्प्र॒स्था॒यीये॑न यजेत । सा॒क॒म्प्र॒स्था॒यीये॒नेति॑ साकम्-प्र॒स्था॒यीये॑न । य॒जे॒त॒ प॒शुका॑मः । प॒शुका॑मो॒ यस्मै᳚ । प॒शुका॑म॒ इति॑ प॒शु-का॒मः॒ । यस्मै॒ वै । वा अल्पे॑न । अल्पे॑ना॒हर॑न्ति । आ॒हर॑न्ति॒ न । आ॒ह॒र॒न्तीत्या᳚-हर॑न्ति । नात्मना᳚ । आ॒त्मना॒ तृप्य॑ति । तृप्य॑ति॒ न । नान्यस्मै᳚ । अ॒न्यस्मै॑ ददाति । द॒दा॒ति॒ यस्मै᳚ । यस्मै॑ मह॒ता । म॒ह॒ता तृप्य॑ति । तृप्य॑त्या॒त्मना᳚ । आ॒त्मना॒ ददा॑ति । ददा᳚त्य॒न्यस्मै᳚ । अ॒न्यस्मै॑ मह॒ता । म॒ह॒ता पू॒र्णम् । पू॒र्णꣳ हो॑त॒व्य᳚म् । हो॒त॒व्य॑न्तृ॒प्तः । तृ॒प्त ए॒व । ए॒वैन᳚म् । ए॒न॒मिन्द्रः॑ । इन्द्र॑ᳶ प्र॒जया᳚ । प्र॒जया॑ प॒शुभिः॑ । प्र॒जयेति॑ प्र-जया᳚ । प॒शुभि॑स्तर्पयति । प॒शुभि॒रिति॑ प॒शु-भिः॒ । त॒र्प॒य॒ति॒ दा॒रु॒पा॒त्रेण॑ । दा॒रु॒पा॒त्रेण॑ जुहोति । दा॒रु॒पा॒त्रेणेति॑ दारु-पा॒त्रेण॑ । जु॒हो॒ति॒ न । न हि । हि मृ॒न्मय᳚म् । मृ॒न्मय॒माहु॑तिम् । मृ॒न्मय॒मिति॑ मृत्-मय᳚म् । आहु॑तिमान॒शे । आहु॑ति॒मित्या-हु॒ति॒म् । आ॒न॒श औदु॑म्बरम् । औदु॑म्बरम्भवति । (24)औदु॑म्बरम्भवति ।  
भ॒व॒त्यूर्क् । ऊर्ग्वै । वा उ॑दु॒म्बरः॑ । उ॒दु॒म्बर॒ ऊर्क् । ऊर्क्प॒शवः॑ । प॒शव॑ ऊ॒र्जा । ऊ॒र्जैव । ए॒वास्मै᳚ । अ॒स्मा॒ ऊर्ज᳚म् । ऊर्ज॑म्प॒शून् । प॒शूनव॑ । अव॑ रुन्धे । रु॒न्धे॒न । नाग॑तश्रीः । अग॑तश्रीर्महे॒न्द्रम् । अग॑तश्री॒रित्यग॑त-श्रीः॒ । म॒हे॒न्द्रँय्य॑जेत । म॒हे॒न्द्रमिति॑ महा-इ॒न्द्रम् । य॒जे॒त॒ त्रयः॑ । त्रयो॒ वै । वै ग॒तश्रि॑यः । ग॒तश्रि॑यशु॒श्रुवान् । ग॒तश्रि॑य॒ इति॑ ग॒त-श्रि॒यः॒ । शु॒श्रु॒वान्ग्रा॑म॒णीः । ग्रा॒म॒णी रा॑ज॒न्यः॑ । ग्रा॒म॒णीरिति॑ ग्राम-नीः । रा॒ज॒न्य॑स्तेषा᳚म् । तेषा᳚म्महे॒न्द्रः । म॒हे॒न्द्रो दे॒वता᳚ । म॒हे॒न्द्र इति॑ महा-इ॒न्द्रः । दे॒वता॒ यः । योवै । वै स्वाम् । स्वान्दे॒वता᳚म् । दे॒वता॑मति॒यज॑ते । अ॒ति॒यज॑ते॒ प्र । अ॒ति॒यज॑त॒ इत्य॑ति-यज॑ते । प्र स्वायै᳚ । स्वायै॑ दे॒वता॑यै । दे॒वता॑यै च्यवते । च्य॒व॒ते॒ न । न परा᳚म् । परा॒म्प्र । प्राप्नो॑ति । आ॒प्नो॒ति॒ पापी॑यान् । पापी॑यान्भवति । भ॒व॒ति॒ सँ॒व्व॒थ्स॒रम् । सँ॒व्व॒थ्स॒रमिन्द्र᳚म् । सँ॒व्व॒थ्स॒तमिति॑ सम्-व॒थ्स॒रम् । इन्द्रँ॑य्यजेत । य॒जे॒त॒ सँ॒व्व॒थ्स॒रम् । सँ॒व्व॒थ्स॒रꣳ हि । सँ॒व्व॒थ्स॒रमिति॑ सम्-व॒थ्स॒रम् । हि व्र॒तम् । व्र॒तन्न । नाति॑ । अति॒ स्वा । स्वैव ।  
ए॒वैन᳚म् । ए॒न॒न्दे॒वता᳚ । दे॒वते॒ज्यमा॑ना । इ॒ज्यमा॑ना॒ भूत्यै᳚ । भूत्या॑ इन्धे । इ॒न्धे॒ वसी॑यान् । वसी॑यान्भवति । भ॒व॒ति॒ सँ॒व्व॒थ्स॒रस्य॑ । सँ॒व्व॒थ्स॒रस्य॑ प॒रस्ता᳚त् । सँ॒व्व॒थ्स॒रस्येति॑ सम्-व॒थ्स॒रस्य॑ । प॒रस्ता॑द॒ग्नये᳚ । अ॒ग्नये᳚ व्र॒तप॑तये । व्र॒तप॑तये पुरो॒डाश᳚म् । व्र॒तप॑तय॒ इति॑ व्र॒त-प॒त॒ये॒ । पु॒रो॒डाश॑म॒ष्टाक॑पालम् । अ॒ष्टाक॑पाल॒न्निः । अ॒ष्टाक॑पाल॒मित्य॒ष्टा-क॒पा॒ल॒म् । निर्व॑पेत् । व॒पे॒थ्सँ॒व्व॒थ्स॒रम् । सँ॒व्व॒थ्स॒रमे॒व । सँ॒व्व॒थ्स॒रमिति॑ सम्-व॒थ्स॒रम् । ए॒वैन᳚म् । ए॒नँ॒व्वृ॒त्रम् । वृ॒त्रञ्ज॑घ्नि॒वाꣳस᳚म् । ज॒घ्नि॒वाꣳस॑म॒ग्नीः । अ॒ग्निर्व्र॒तप॑तिः । व्र॒तप॑तिर्व्र॒तम् । व्र॒तप॑ति॒रिति॑ व्र॒त-प॒तिः॒ । व्र॒तमा । आल॑म्भयति । ल॒म्भ॒य॒ति॒ ततः॑ । ततोधि॑ । अधि॒ काम᳚म् । कामँ॑य्यजेत । य॒जे॒तेति॑ यजेत (26) ॥  
नासो॑मयाजी । असो॑मयाजी॒ सम् । असो॑मया॒जीत्यसो॑म-या॒जी॒ । सन्न॑येत् । न॒ये॒दना॑गतम् । अना॑गतँ॒व्वै । अना॑गत॒मित्यना᳚-ग॒त॒म् । वा ए॒तस्य॑ । ए॒तस्य॒ पयः॑ । पयो॒ यः । योऽसो॑मयाजी । असो॑मयाजी॒यत् । असो॑मया॒जीत्यसो॑म-या॒जी॒ । यदसो॑मयाजी । असो॑मयाजी स॒न्नये᳚त् । असो॑मया॒जीत्यसो॑म-या॒जी॒ । स॒न्नये᳚त्परिमो॒षः । स॒न्नये॒दिति॑ सम्-नये᳚त् । प॒रि॒मो॒ष ए॒व । प॒रि॒मो॒ष इति॑ परि-मो॒षः । ए॒व सः । सोऽनृ॑तम् । अनृ॑तङ्करोति । क॒रो॒त्यथो᳚ । अथो॒ परा᳚ । अथो॒ इत्यथो᳚ । परै॒व । ए॒व सि॑च्यते । सि॒च्य॒ते॒ सो॒म॒या॒जी । सो॒म॒या॒ज्ये॑व । सो॒म॒या॒जीति॑ सोम-या॒जी । ए॒व सम् । सन्न॑येत् । न॒ये॒त्पयः॑ । पयो॒ वै । वै सोमः॑ । सोम॒ᳶ पयः॑ । पय॑स्सान्न्ना॒य्यम् । सा॒न्न्ना॒य्यम्पय॑सा । सा॒न्न्ना॒य्यमिति॑ साम्-ना॒य्यम् । पय॑सै॒व । ए॒व पयः॑ । पय॑ आ॒त्मन् । आ॒त्मन्ध॑त्ते । ध॒त्ते॒ वि । वि वै । वा ए॒तम् । ए॒तम्प्र॒जया᳚ । प्र॒जया॑ प॒शुभिः॑ । प्र॒जयेति॑ प्र-जया᳚ । प॒शुभि॑रर्धयति । प॒शुभि॒रिति॑ प॒शु-भिः॒ । अ॒र्ध॒य॒ति॒ व॒र्धय॑ति । व॒र्धय॑त्यस्य । अ॒स्य॒ भ्रातृ॑व्यम् । भ्रातृ॑व्यँ॒य्यस्य॑ । यस्य॑ ह॒विः । ह॒विर्निरु॑प्तम् । निरु॑प्तम्पु॒रस्ता᳚त् । निरु॑प्त॒मिति॒ निः-उ॒प्त॒म् । पु॒रस्ता᳚च्च॒न्द्रमाः। च॒न्द्रमा॑ अ॒भि । (27)  
अ॒भ्यु॑देति॑ । उ॒देति॑ त्रे॒धा । उ॒देतीत्यु॑त्-एति॑ । त्रे॒धा त॑ण्डु॒लान् । त॒ण्डु॒लान्‌ वि । वि भ॑जेत् । भ॒जे॒द्ये । ये म॑ध्य॒माः । म॒ध्य॒मास्स्युः । स्युस्तान् । तान॒ग्नये᳚ । अ॒ग्नये॑ दा॒त्रे । दा॒त्रे पु॑रो॒डाश᳚म् । पु॒रो॒डाश॑म॒ष्टाक॑पालम् । अ॒ष्टाक॑पालङ्कुर्यात् । अ॒षा॑कपाल॒-मित्य॒ष्टा-क॒पा॒ल॒म् । कु॒र्या॒द्ये । ये स्थवि॑ष्ठाः । स॑विष्ठा॒स्तान् । तानिन्द्रा॑य । इन्द्रा॑य प॒दात्रे । प्र॒दा॒त्रे द॒धन्न् । प्र॒दा॒त्र इति॑ प्र-दा॒त्रे । द॒धꣵंश्च॒रुम् । च॒रुँय्ये । येऽणि॑ष्ठाः । अणि॑ष्ठा॒स्तान् । तान्‌ विष्ण॑वे । विष्ण॑वे शिपिवि॒ष्टाय॑ । शि॒पि॒वि॒ष्टाय॑ शृ॒ते । शि॒पि॒वि॒ष्टायेति॑ शिपि-वि॒ष्टाय॑ । शृ॒ते च॒रुम् । च॒रुम॒ग्निः । अ॒ग्निरे॒व । ए॒वास्मै᳚ । अ॒स्मै॒ प्र॒जाम् । प्र॒जाम्प्र॑ज॒नय॑ति । प्र॒जामिति॑ प्र-जाम् । प्र॒ज॒नय॑ति वृ॒द्धाम् । प्र॒ज॒नय॒तीति॑ प्र-ज॒नय॑ति । वृ॒द्धामिन्द्रः॑ । इन्द्र॒ᳶ प्र । प्र य॑च्छति । य॒च्छ॒ति॒ य॒ज्ञः । य॒ज्ञो वै । वै विष्णुः॑ । विष्णु॑ᳶ प॒शवः॑ । प॒शव॒श्शिपिः॑ । शिपि॑र्य॒ज्ञे । य॒ज्ञ ए॒व । ए॒व प॒शुषु॑ । प॒शुषु॒ प्रति॑ । प्रति॑ तिष्ठति । ति॒ष्ठ॒ति॒ न । न द्वे । द्वे य॑जेत ।द्वे इति॒ द्वे । (28)  
य॒जे॒त॒ यत् । यत्पूर्व॑या । पूर्व॑या सम्प्र॒ति । स॒म्प्र॒ति यजे॑त । स॒म्प्र॒तीति॑ सम्-प्र॒ति । यजे॒तोत्त॑रया । उत्त॑रया छ॒म्बट् । उत्त॑र॒येत्युत्-त॒र॒या॒ । छ॒म्बट्कु॑र्यात् । कु॒र्या॒द्यत् । यदुत्त॑रया । उत्त॑रया सम्प्र॒ति । उत्त॑र॒येत्युत्-त॒र॒या॒ । स॒म्प्र॒ति यजे॑त । स॒म्प्र॒तीति॑ सम्-प्र॒ति । यजे॑त॒ पूर्व॑या । पूर्व॑या छ॒म्बट् । छ॒म्बट्कु॑र्यात् । कु॒र्या॒न्न । नेष्टिः॑ । इष्टि॒ र्भव॑ति । भव॑ति॒न । नय॒ज्ञः । य॒ज्ञस्तत् । तदनु॑ । अनु॑ह्रीतमु॒खी । ह्री॒त॒मु॒ख्य॑पग॒ल्भः । ह्री॒त॒मु॒खीति॑ ह्रीत-मु॒खी । अ॒प॒ग॒ल्भो जा॑यते । अ॒प॒ग॒ल्भ इत्य॑प-ग॒ल्भः । जा॒य॒त॒ एका᳚म् । एका॑मे॒व । ए॒व य॑जेत । य॒जे॒त॒ प्र॒ग॒ल्भः॑ । प॒॒गल्भो॑ऽस्य । प्र॒ग॒ल्भ इति॑ प्र-ग॒ल्भः । अ॒स्य॒ जा॒य॒ते॒ । जा॒य॒तेऽना॑दृत्य । अना॑दृत्य॒ तत् । अना॑दृ॒त्येत्यना᳚-दृ॒त्य॒ । तद्द्वे । द्वे ए॒व । द्वे इति॒ द्वे । ए॒व य॑जेत । य॒जे॒त॒ य॒ज्ञ॒मु॒खम् । य॒ज्ञ॒मु॒खमे॒व । य॒ज्ञ॒मु॒खमिति॑ यज्ञ-मु॒खम् । ए॒व पूर्व॑या । पूर्व॑या॒लभ॑ते । आ॒ लभ॑ते॒ यज॑ते । आ॒ लभ॑त॒ इत्या᳚-लभ॑ते । यज॑त॒ उत्त॑रया । उत्त॑रया दे॒वताः᳚ । उत्त॑र॒येत्युत्- त॒र॒या॒ । दे॒वता॑ ए॒व । ए॒व पूर्व॑या । पूर्व॑यावरु॒न्धे । अ॒व॒रु॒न्ध इ॑न्द्रि॒यम् । अ॒व॒रु॒न्ध इत्य॑व-रु॒न्धे । इ॒न्द्रि॒यमुत्त॑रया । उत्त॑रया देवलो॒कम् । उत्त॑र॒येत्युत्-त॒र॒या॒ । दे॒व॒लो॒कमे॒व । दे॒व॒लो॒कमिति॑ देव-लो॒कम् । ए॒व पूर्व॑या । (29)  
पूर्व॑याऽभि॒जय॑ति । अ॒भि॒जय॑ति मनुष्यलो॒कम् । अ॒भि॒जय॒तीत्य॑भि-जय॑ति । म॒नु॒ष्य॒लो॒कमुत्त॑रया । म॒नु॒ष्य॒लो॒कमिति॑ मनुष्य-लो॒कम् । उत्त॑रया॒ भूय॑सः । उत्त॑र॒येत्युत्-त॒र॒या॒ । भूय॑सो यज्ञक्र॒तून् । य॒ज्ञ॒क्र॒तूनुप॑ । य॒ज्ञ॒क्र॒तूनिति॑ यज्ञ-क्र॒तून् । उपै॑ति । ए॒त्ये॒षा । ए॒षा वै । वै सु॒मनाः᳚ । सु॒मना॒ नाम॑ । सु॒मना॒ इति॑ सु-मनाः᳚ । नामेष्टिः॑ । इष्टि॒र्यम् । यम॒द्य । अ॒द्येजा॒नम् । ई॒जा॒नम्प॒श्चात् । प॒श्चाच्च॒न्द᳚माः । च॒न्द्रमा॑ अ॒भि । अ॒भ्यु॑देति॑ । उ॒देत्य॒स्मिन् । उ॒देतीत्यु॑त्-एति॑ । अ॒स्मिन्ने॒व । ए॒वास्मै᳚ । अ॒स्मै॒ लो॒के । लो॒केऽर्धु॑कम् । अर्धु॑कम्भवति । भ॒व॒ति॒ दा॒ख्षा॒य॒ण॒य॒ज्ञेन॑ । दा॒ख्षा॒य॒ण॒य॒ज्ञेन॑ सुव॒र्गका॑मः । दा॒ख्षा॒य॒ण॒य॒ज्ञेनेति॑ दाख्षायण-य॒ज्ञेन॑ । सु॒व॒र्गका॑मो यजेत । सु॒व॒र्गका॑म॒ इति॑ सुव॒र्ग-का॒मः॒ । य॒जे॒त॒ पू॒र्णमा॑से । पू॒र्णमा॑से॒ सम् । पू॒र्णमा॑स॒ इति॑ पू॒र्ण-मा॒से॒ । सन्न॑येत् । न॒ये॒न्मै॒त्रा॒व॒रु॒ण्या । मै॒त्रा॒व॒रु॒ण्याऽऽमिख्ष॑या । मै॒त्रा॒व॒रु॒ण्येति॑ मैत्रा-व॒रु॒ण्या । आ॒मिख्ष॑याऽमावा॒स्या॑याम् । अ॒मा॒वा॒स्या॑याँय्यजेत । अ॒मा॒वा॒स्या॑या॒मित्य॑मा-वा॒स्या॑याम् । य॒जे॒त॒ पू॒र्णमा॑से । पू॒र्णमा॑से॒ वै । पू॒र्णमा॑स॒ इति॑ पू॒र्ण-मा॒से॒ । वै दे॒वाना᳚म् । दे॒वानाꣳ॑ सु॒तः । सु॒तस्तेषा᳚म् । तेषा॑मे॒तम् । ए॒तम॑र्धमा॒सम् । अ॒र्ध॒मा॒सम्प्रसु॑तः । अ॒र्ध॒मा॒समित्य॑र्ध-मा॒सम् । प्रसु॑त॒स्तेषा᳚म् । प्रसु॑त॒ इति॒ प्र-सु॒तः॒ । तेषा᳚म्मैत्रावरु॒णी । मै॒त्रा॒व॒रु॒णी व॒शा । मै॒त्रा॒व॒रु॒णीति॑ मैत्रा-व॒रु॒णी । व॒शाऽमा॑वा॒स्या॑याम् । अ॒मा॒वा॒स्या॑यामनूब॒न्ध्या᳚ । अ॒मा॒वा॒स्या॑या॒मित्य॑मा-वा॒स्या॑याम् । अ॒नू॒ब॒न्ध्या॑ यत् । अ॒नू॒ब॒न्ध्येत्य॑नु-ब॒न्ध्या । यत्पू᳚र्वे॒द्युः ।᳚ (30)यत्पू᳚र्वे॒द्युः ।  
पू॒र्वे॒द्युर्यज॑ते । यज॑ते॒ वेदि᳚म् । वेदि॑मे॒व । ए॒व तत् । तत्क॑रोति । क॒रो॒ति॒ यत् । यद्व॒थ्सान् । व॒थ्सान॑पाक॒रोति॑ । अ॒पा॒क॒रोति॑ सदोहविर्धा॒ने । अ॒पा॒क॒रोरीत्य॑प-आ॒क॒रोति॑ । स॒दो॒ह॒वि॒र्धा॒ने ए॒व । स॒दो॒ह॒वि॒र्धा॒ने इति॑ सदः-ह॒वि॒र्धा॒ने । ए॒व सम् । सम्मि॑नोति । मि॒नो॒ति॒ यत् । यद्यज॑ते । यज॑ते दे॒वैः । दे॒वैरे॒व । ए॒व सु॒त्याम् । सु॒त्याꣳ सम् । सम्पा॑दयति । पा॒द॒य॒ति॒ सः । स ए॒तम् । ए॒तम॑र्धमा॒सम् । अ॒र्ध॒मा॒सꣳ स॑ध॒माद᳚म् । अ॒र्ध॒मा॒समित्य॑र्ध-मा॒सम् । स॒ध॒माद॑न्दे॒वैः । स॒ध॒माद॒मिति॑ सध-माद᳚म् । दे॒वैस्सोम᳚म् । सोम॑म्पिबति । पि॒ब॒ति॒ यत् । यन्मै᳚त्रावरु॒ण्या । मै॒त्रा॒व॒रु॒ण्यामिख्ष॑या । मै॒त्रा॒व॒रु॒ण्येति॑ मैत्रा-व॒रु॒ण्या । आ॒मिख्ष॑यामावा॒स्या॑याम् । अ॒मा॒वा॒स्या॑याँ॒य्यज॑ते । अ॒मा॒वा॒स्या॑या॒मित्य॑मा-वा॒स्या॑याम् । यज॑ते॒ या । यैव । ए॒वासौ । अ॒सौ दे॒वाना᳚म् । दे॒वानाँ᳚व्व॒शा । व॒शानू॑ब॒न्ध्या᳚ । अ॒नू॒ब॒न्ध्या॑ सो । अ॒नू॒ब॒न्धेत्य॑नु-बन्ध्या᳚ । सो ए॒व । सो इति॒ सो । ए॒वैषा । ए॒षैतस्य॑ । ए॒तस्य॑ सा॒ख्षात् । सा॒ख्षाद्वै । सा॒ख्षादिति॑ स-अ॒ख्षात् । वा ए॒षः । ए॒ष दे॒वान् । दे॒वान॒भ्यारो॑हति । अ॒भ्यारो॑हति॒ यः । अ॒भ्यारो॑ह॒तीत्य॑भि-आरो॑हति । य ए॑षाम् । ए॒षाँ॒य्य॒ज्ञम् । य॒ज्ञम॑भ्या॒रोह॑ति ।  
अ॒भ्या॒रोह॑ति॒ यथा᳚ । अ॒भ्या॒रोह॒तीत्य॑भि-आ॒रोह॑ति । यथा॒ खलु॑ । खलु॒ वै । वै श्रेया॑न् । श्रेया॑न॒भ्यारू॑ढः । अ॒भ्यारू॑ढᳶ का॒मय॑ते । अ॒भ्यारू॑ढ॒ इत्य॑भि-आरू॑ढः । का॒मय॑ते॒ तथा᳚ । तथा॑ करोति । क॒रो॒ति॒ यदि॑ । यद्य॑व॒विध्य॑ति । अ॒व॒विध्य॑ति॒ पापी॑यान् । अ॒व॒विध्य॒तीत्य॑व-विध्य॑ति । पापी॑यान्भवति । भ॒व॒ति॒ यदि॑ । यदि॒ न । नाव॒विध्य॑ति । अ॒व॒विध्य॑ति स॒दृङ् । अ॒व॒विध्यतीत्य॑व विध्य॑ति । स॒दृङ्व्या॒वृत्का॑मः । स॒दृङ्ङिति॑ स-दृङ् । व्या॒वृत्का॑म ए॒तेन॑ । व्या॒वृत्का॑म॒ इति॑ व्या॒वृत्-का॒मः॒ । ए॒तेन॑ य॒ज्ञेन॑ । य॒ज्ञेन॑ यजेत । य॒जे॒त॒ ख्षु॒रप॑विः । ख्षु॒रप॑वि॒र्‌हि । ख्षु॒रप॑वि॒रिति॑ ख्षु॒रि-प॒विः॒ । ह्ये॑षः । ए॒ष य॒ज्ञः । य॒ज्ञस्ता॒जक् । ता॒जक्पुण्यः॑ । पुण्यो॑ वा । वा॒ भव॑ति । भव॑ति॒ प्र । प्र वा᳚ । वा॒ मी॒य॒ते॒ । मी॒य॒ते॒ तस्य॑ । तस्यै॒तत् । ए॒तद्व्र॒तम् । व्र॒तन्न । नानृ॑तम् । अनृ॑तँव्वदेत् । व॒दे॒न्न । नमा॒ꣳ॒सम् । मा॒ꣳ॒सम॑श्नी यात् । अ॒श्नी॒या॒न्न । न स्त्रिय᳚म् । स्त्रिय॒मुप॑ । उपे॑यात् । इ॒या॒न्न । नास्य॑ । अ॒स्य॒पल्पू॑लनेन । पल्पू॑लनेन॒वासः॑ । वास॑ᳶ पल्पूलयेयुः । प॒ल्पू॒ल॒ये॒यु॒रे॒तत् । ए॒तद्धि । हि दे॒वाः । दे॒वास्सर्व᳚म् । सर्व॒न्न । नकु॒र्वन्ति॑ । कु॒र्वन्तीति॑ कु॒र्वन्ति॑ (32) ॥  
ए॒ष वै । वै दे॑वर॒थः । दे॒व॒र॒थो यत् । दे॒व॒र॒थ इति॑ देव-र॒थः । यद्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यो द॑र्‌शपूर्णमा॒सौ । द॒र्॒श॒पू॒र्ण॒मा॒सावि॒ष्ट्वा । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । इ॒ष्ट्वा सोमे॑न । सोमे॑न॒ यज॑ते । यज॑ते॒ रथ॑स्पष्टे । रथ॑स्पष्ट ए॒व । रथ॑स्पष्ट॒ इति॒ रथ॑-स्प॒ष्टे॒ । ए॒वाव॒साने᳚ । अ॒व॒साने॒ वरे᳚ । अ॒व॒सान॒ इत्य॑व-साने᳚ । वरे॑ दे॒वाना᳚म् । दे॒वाना॒मव॑ । अव॑स्यति । स्य॒त्ये॒तानि॑ । ए॒तानि॒ वै । वा अङ्गा॒परूꣳ॑षि । अङ्गा॒परूꣳ॑षि सँव्वथ्स॒रस्य॑ । अङ्गा॒परू॒ꣳ॒षीत्यङ्गा᳚-परूꣳ॑षि । सँ॒व्व॒थ्स॒रस्य॒ यत् । सँ॒व्व॒थ्स॒रस्येति॑ सम्-व॒थ्स॒रस्य॑ । यद्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॒ तेऽङ्गा॒ परूꣳ॑षि । अङ्गा॒परूꣳ॑ष्ये॒व । अङ्गा॒-परू॒ꣳ॒षीत्यङ्गा᳚- परूꣳ॑षि । ए॒व सँ॑व्वथ्स॒रस्य॑ । सँ॒व्व॒थ्स॒रस्य॒ प॑ति । सँ॒व्व॒थ्स॒रस्येति॑ सम्-व॒थ्स॒रस्य॑ । प्रति॑ दधाति । द॒धा॒त्ये॒ते । ए॒ते वै । ए॒ते इत्ये॒ते । वै सँ॑व्वथ्स॒रस्य॑ । सँ॒व्व॒थ्स॒रस्य॒ चख्षु॑षी । सँ॒व्व॒थ्स॒रस्येति॑ सम्-व॒थ्स॒रस्य॑ । चख्षु॑षी॒ यत् । चख्षु॑षी॒ इति॒ चख्षु॑षी । यद्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒सामिति॑ दर्‌श-पू॒र्ण॒मा॒सौ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑दर्‌श-पू॒र्ण॒मा॒सौ । यज॑ते॒ ताभ्या᳚म् । ताभ्या॑मे॒व । ए॒व सु॑व॒र्गम् । सु॒व॒र्गल्लो॒कम् । सु॒व॒र्गमिति॑ सुवः-गम् । लो॒कमनु॑ । अनु॑ पश्यति। प॒श्य॒त्ये॒षा । (33)  
ए॒षा वै । वै दे॒वाना᳚म् । दे॒वानाँ॒व्विक्रा᳚न्तिः । विक्रा᳚न्ति॒र्यत् । विक्रा᳚न्ति॒रिति॒ वि-क्रा॒न्तिः॒ । यद्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते दे॒वाना᳚म् । दे॒वाना॑मे॒व । ए॒व विक्रा᳚न्तिम् । विक्रा᳚न्ति॒ मनु॑ । विक्रा᳚न्ति॒मिति॒ वि-क्रा॒न्ति॒म् । अनु॒ वि । विक्र॑मते । क्र॒म॒त॒ ए॒षः । ए॒ष वै । वै दे॑व॒यानः॑ । दे॒व॒यान॒ᳶ पन्थाः᳚ । दे॒व॒यान॒ इति॑ देव-यानः॑ । पन्था॒ यत् । यद॑र्‌र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते॒ यः । य ए॒व । ए॒व दे॑व॒यानः॑ । दे॒व॒यान॒ᳶ पन्थाः᳚ । दे॒व॒यान॒ इति॑ देव-यानः॑ । पन्था॒स्तम् । तꣳ स॒मारो॑हति । स॒मारो॑हत्ये॒तौ । स॒मारो॑ह॒तीति॑ सम्-आरो॑हति । ए॒तौ वै । वै दे॒वाना᳚म् । दे॒वाना॒ꣳ॒ हरी᳚ । हरी॒ यत् । हरी॒ इति॒ हरी᳚ । यद्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते॒ यौ । यावे॒व । ए॒व दे॒वाना᳚म् । दे॒वाना॒ꣳ॒ हरी᳚ । हरी॒ ताभ्या᳚म् । हरी॒ इति॒ हरी । ताभ्या॑मे॒व ।᳚ (34)ताभ्या॑मे॒व ।  
ए॒वैभ्यः॑ । ए॒भ्यो॒ ह॒व्यम् । ह॒व्यँव्व॑हति । व॒ह॒त्ये॒तत् । ए॒तद्वै । दै दे॒वाना᳚म् । दे॒वाना॑मा॒स्य᳚म् । आ॒स्यँ॑य्यत् । यद्द॑र्‌र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते सा॒ख्षात् । सा॒ख्षादे॒व । सा॒ख्षादिति॑ स-अ॒ख्षात् । ए॒व दे॒वाना᳚म् । दे॒वाना॑मा॒स्ये᳚ । आ॒स्ये॑ जुहोति । जु॒हो॒त्ये॒षः । ए॒ष वै । वै ह॑विर्धा॒नी । ह॒वि॒र्धा॒नी यः । ह॒वि॒र्धा॒नीति॑हविः-धा॒नी । यो द॑र्‌शपूर्णमासया॒जी । द॒र्॒श॒पू॒र्ण॒मा॒स॒या॒जी सा॒यम्प्रा॑तः । द॒र्॒श॒पू॒र्ण॒मा॒स॒या॒जीति॑ दर्‌शपूर्णमास-या॒जी । सा॒यम्प्रा॑तरग्निहो॒त्रम् । सा॒यम्प्रा॑त॒रिति॑ सा॒यम्-प्रा॒तः॒ । अ॒ग्नि॒ हो॒त्रञ्जु॑होति । अ॒ग्नि॒हो॒त्रमित्य॑ग्नि- हो॒त्रम् । जु॒हो॒ति॒ यज॑ते । यज॑ते दर्‌शपूर्णमा॒सौ । द॒र्॒श॒पू॒र्ण॒मा॒सावह॑रहः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । अह॑रहर्‌हविर्धा॒निना᳚म् । अह॑रह॒रित्यहः॑-अ॒हः॒ । ह॒वि॒र्धा॒निनाꣳ॑ सु॒तः । ह॒वि॒र्धा॒निना॒मिति॑ हविः-धा॒निना᳚म् । सु॒तो यः । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते हविर्धा॒नी । ह॒वि॒र्धा॒न्य॑स्मि । ह॒वि॒र्धा॒नीति॑ हविः-धा॒नी । अ॒स्मीति॑ । इति॒ सर्व᳚म् । सर्व॑मे॒व । ए॒वास्य॑ । अ॒स्य॒ ब॒र्॒हि॒ष्य᳚म् । ब॒र्॒हि॒ष्य॑न्द॒त्तम् । द॒त्तम्भ॑वति । भ॒व॒ति॒ दे॒वाः । दे॒वा वै । वा अहः॑ । अह॑र्य॒ज्ञिय᳚म् ।  
य॒ज्ञिय॒न्न । नावि॑न्दन्न् । अ॒वि॒न्द॒न्ते । ते द॑र्‌शपूर्णमा॒सौ । द॒र्॒श॒पू॒र्ण॒मा॒साव॑पुनन्न् । द॒र्॒श॒पू॒र्ण॒-मा॒साविति॑ दर्‌श-पू॒र्ण॒मा॒सौ । अ॒पु॒न॒न्तौ । तौ वै । वा ए॒तौ । ए॒तौ पू॒तौ । पू॒तौ मेध्यौ᳚ । मेध्यौ॒ यत् । यद्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यः । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । य ए॒वम् । ए॒वँव्वि॒द्वान् । वि॒द्वान्द॑र्‌शपूर्णमा॒सौ । द॒र्॒श॒पू॒र्ण॒मा॒सौ यज॑ते । द॒र्॒श॒पू॒र्ण॒मा॒साविति॑ दर्‌श-पू॒र्ण॒मा॒सौ । यज॑ते पू॒तौ । पू॒तावे॒व । ए॒वैनौ᳚ । ए॒नौ॒ मेध्यौ᳚ । मेध्यौ॑ यजते । य॒ज॒ते॒ न । ना मा॑वा॒स्या॑याम् । अ॒मा॒वा॒स्या॑याञ्च । अ॒मा॒वा॒स्या॑या॒-मित्य॑मा-वा॒स्या॑याम् । च॒ पौ॒र्ण॒मा॒स्याम् । पौ॒र्ण॒मा॒स्याञ्च॑ । पौ॒र्ण॒मा॒स्यामिति॑ पौर्ण-मा॒स्याम् । च॒ स्ति᳚यम् । स्त्रिय॒ मुप॑ । उपे॑यात् । इ॒या॒द्यत् । यदु॑पे॒यात् । उ॒पे॒यान्निरि॑न्द्रियः । उ॒पे॒यादित्यु॑प-इ॒यात् । निरि॑न्द्रियस्सा त् । निरि॑न्द्रिय॒ इति॒ निः-इ॒न्द्रि॒यः॒ । स्या॒थ्सोम॑स्य । सोम॑स्य॒ वै । वै राज्ञः॑ । राज्ञो᳚ऽर्धमा॒सस्य॑ । अ॒र्ध॒मा॒सस्य॒ रात्र॑यः । अ॒र्ध॒मा॒सस्येत्य॑र्ध-मा॒सस्य॑ । रात्र॑य॒ᳶ पत्न॑यः । पत्न॑य आसन्न् । आ॒स॒न्तासा᳚म् । तासा॑ममावा॒स्या᳚म् । अ॒मा॒वा॒स्या᳚ञ्च । अ॒मा॒वा॒स्या॑मित्य॑मा-वा॒स्या᳚म् । च॒ पौ॒र्ण॒मा॒सीम् । पौ॒र्ण॒मा॒सीञ्च॑ । पौ॒र्ण॒मा॒सीमिति॑ पौर्ण-मा॒सीम् । च॒ न । नोप॑ । उपै᳚त् । ऐ॒त्ते (36) ।  
। ते ए॑नम् । ते इति॒ ते । ए॒न॒म॒भि । अ॒भिसम् । सम॑नह्येताम् । अ॒न॒ह्ये॒ता॒न्तम् । तँय्यख्ष्मः॑ । यख्ष्म॑ आर्च्छत् । आ॒र्च्छ॒द्राजा॑नम् । राजा॑नँ॒य्यख्ष्मः॑ । यख्ष्म॑ आरत् । आ॒र॒दिति॑ । इति॒ तत् । तद्रा॑जय॒ख्ष्मस्य॑ । रा॒ज॒य॒ख्ष्मस्य॒ जन्म॑ । रा॒ज॒य॒ख्ष्मस्येति॑ राज-य॒ख्ष्मस्य॑ । जन्म॒ यत् । यत्पापी॑यान् । पापी॑या॒नभ॑वत् । अभ॑व॒त्तत् । तत्पा॑पय॒ख्ष्मस्य॑ । पा॒प॒य॒ख्ष्मस्य॒ यत् । पा॒प॒य॒ख्ष्मस्येति॑ पाप-य॒ख्ष्मस्य॑ । यज्जा॒याभ्या᳚म् । जा॒याभ्या॒मवि॑न्दत् । अवि॑न्द॒त्तत् । तज्जा॒येन्य॑स्य । जा॒येन्य॑स्य॒ यः । य ए॒वम् । ए॒वमे॒तेषा᳚म् । ए॒तेषाँ॒य्यख्ष्मा॑णाम् । यक्मा॑णा॒ञ्जन्म॑ । जन्म॒ वेद॑ । वेद॒ न । नैन᳚म् । ए॒न॒मे॒ते । ए॒ते यख्ष्माः᳚ । यख्ष्मा॑ विन्दन्ति । वि॒न्द॒न्ति॒ सः । स ए॒ते । ए॒ते ए॒व । ए॒ते इत्ये॒ते । ए॒व न॑म॒स्यन्न् । न॒म॒स्यन्नुप॑ । उपा॑धावत् । अ॒धा॒व॒त्ते । ते अ॑ब्रूताम् । ते इति॒ ते । अ॒ब्रू॒ताँ॒व्वर᳚म् । वरँ॑व्वृणावहै । वृ॒णा॒व॒हा॒ आ॒वम् । आ॒वन्दे॒वाना᳚म् । दे॒वाना᳚म्भाग॒धे । भा॒ग॒धे अ॑साव । भा॒ग॒धे इति॑ भाग-धे। अ॒सा॒वा॒वत् । (37)  
आ॒वदधि॑ । अधि॑ दे॒वाः । दे॒वा इ॑ज्यान्ते । इ॒ज्या॒न्ता॒ इति॑ । इति॒ तस्मा᳚त् । तस्मा᳚थ्स॒दृशी॑नाम् । स॒दृशी॑ना॒ꣳ॒ रात्री॑णाम् । रात्री॑णाममावा॒स्या॑याम् । अ॒मा॒वा॒स्या॑याञ्च । अ॒मा॒वा॒स्या॑या॒-मित्य॑मा-वा॒स्या॑याम् । च॒ पौ॒र्ण॒मा॒स्याम् । पौ॒र्ण॒मा॒स्याञ्च॑ । पौ॒र्ण॒मा॒स्यामिति॑ पौर्ण-मा॒स्याम् । च॒ दे॒वाः । दे॒वा इ॑ज्यन्ते । इ॒ज्य॒न्त॒ ए॒ते । ए॒ते हि । ए॒ते इत्ये॒ते । हि दे॒वाना᳚म् । दे॒वाना᳚म्भाग॒धे । भा॒ग॒धे भा॑ग॒धाः । भा॒ग॒धे इति॑ भाग-धे । भा॒ग॒धा अ॑स्मै । भा॒ग॒धा इति॑ भाग- धाः । अ॒स्मै॒ म॒नु॒ष्याः᳚ । म॒नु॒ष्या॑ भवन्ति । भ॒व॒न्ति॒ यः । य ए॒वम् । ए॒वँव्वेद॑ । वेद॑ भू॒तानि॑ । भू॒तानि॒ ख्षुध᳚म् । खु॑धमघ्नन् । अ॒घ्न॒न्थ्स॒द्यः । स॒द्योम॑नु॒ष्याः᳚ । म॒नु॒ष्या॑ अर्धमा॒से । अ॒र्ध॒ मा॒से दे॒वाः । अ॒र्ध॒मा॒स इत्य॑र्ध-मा॒से । दे॒वा मा॒सि । मा॒सि पि॒तरः॑ । पि॒तर॑ स्सँव्वथ्स॒रे । सँ॒व्व॒थ्स॒रे वन॒स्पत॑यः । सँ॒व्व॒थ्स॒र इति॑ सम्-व॒थ्स॒रे । व॒न॒स्पत॑य॒स्तस्मा᳚त् । तस्मा॒दह॑रहः । अह॑रहर्मनु॒ष्याः᳚ । अह॑रह॒रित्यहः॑-अ॒हः॒ । म॒नु॒ष्या॑ अश॑नम् । अश॑नमिच्छन्ते । इ॒च्छ॒न्ते॒ऽर्ध॒मा॒से । अ॒र्ध॒मा॒से दे॒वाः । अ॒र्ध॒मा॒स इत्य॑र्ध-मा॒से । दे॒वा इ॑ज्यन्ते । इ॒ज्य॒न्ते॒ मा॒सि । मा॒सि पि॒तृभ्यः॑ । पि॒तृभ्य॑ᳶ क्रियते । पि॒तृभ्य॒ इति॑ पि॒तृ-भ्यः॒ । क्रि॒य॒ते॒ सँ॒व्व॒थ्स॒रे । सँ॒व्व॒थ्स॒रे वन॒स्पत॑यः । सँ॒व्व॒थ्स॒र इति॑ सम्-व॒थ्स॒रे । वन॒स्पत॑य॒ᳶ फल᳚म् । फल॑ङ्गृह्णन्ति । गृ॒ह्ण॒न्ति॒ यः । य ए॒वम् । ए॒वँव्वेद॑ । वेद॒ हन्ति॑ । हन्ति॒ ख्षुध᳚म् । ख्षुध॒म्भ्रातृ॑व्यम् । भ्रातृ॑व्य॒मिति॒ भ्रातृ॑व्यम् (38) ॥  
दे॒वा वै । वै न । नर्चि । ऋ॒चि न । न यजु॑षि । यजु॑ष्यश्रयन्त । अ॒श्र॒य॒न्त॒ ते । ते सामन्न्॑ । साम॑न्ने॒व । ए॒वाश्र॑यन्त । अ॒श्र॒य॒न्त॒ हिम् । हिङ्क॑रोति । क॒रो॒ति॒ साम॑ । सामै॒व । ए॒वाकः॑ । अ॒क॒र्॒ हिम् । हिङ्क॑रोति । क॒रो॒ति॒ यत्र॑ । यत्रै॒व । ए॒व दे॒वाः । दे॒वा अश्र॑यन्त । अश्र॑यन्त॒ ततः॑ । तत॑ ए॒व । ए॒वैनान्॑ । ए॒ना॒न्प्र । प्र यु॑ङ्क्ते । यु॒ङ्क्ते॒ हिम् । हिङ्क॑रोति । क॒रो॒ति॒ वा॒चः । वा॒च ए॒व । ए॒वैषः । ए॒ष योगः॑ । योगो॒ हिम् । हिङ्क॑रोति । क॒रो॒ति॒ प्र॒जाः । प्र॒जा ए॒व । प्र॒जा इति॑ प्र-जाः । ए॒व तत् । तद्यज॑मानः । यज॑मानस्सृजते । सृ॒ज॒ते॒ त्रिः । त्रिᳶ प्र॑थ॒माम् । प्र॒थ॒मामनु॑ । अन्वा॑ह । आ॒ह॒ त्रिः । त्रिरु॑त्त॒माम् । उ॒त्त॒माँय्य॒ज्ञस्य॑ । उ॒त्त॒मामित्यु॑त्-त॒माम् । य॒ज्ञस्यै॒व । ए॒व तत् । तद्ब॒र्॒सम्। ब॒र्॒ सन्न॑ह्यति । (39)  
न॒ह्य॒त्यप्र॑स्रꣳसाय । अप्र॑स्रꣳसाय॒सन्त॑तम् । अप्र॑स्रꣳसा॒येत्यप्र॑-स्र॒ꣳ॒सा॒य॒ । सन्त॑त॒मनु॑ । सन्त॑त॒मिति॒ सम्-त॒त॒म् । अन्वा॑ह । आ॒ह॒ प्रा॒णाना᳚म् । प्रा॒णाना॑म॒न्नाद्य॑स्य । प्रा॒णाना॒मिति॑ प्र-अ॒नाना᳚म् । अ॒न्नाद्य॑स्य॒ सन्त॑त्यै । अ॒न्नाद्य॒स्येत्य॑न्न- अद्य॑स्य । सन्त॑त्या॒ अथो᳚ । सन्त॑त्या॒ इति॒ सम्-त॒त्यै॒ । अथो॒ रख्ष॑साम् । अथो॒ इत्यथो᳚ । रख्ष॑सा॒मप॑हत्यै । अप॑हत्यै॒ राथ॑न्तरीम् । अप॑हत्या॒ इत्यप॑-ह॒त्यै॒ । राथ॑न्तरीम्प्रथ॒माम् । राथ॑न्तरी॒मिति॒ राथं᳚-त॒री॒म् । प॒॒थमामनु॑ । अन्वा॑ह । आ॒ह॒राथ॑न्तरः । राथ॑न्तरो॒ वै । राथ॑न्तर इति॒ राथं᳚-त॒रः॒ । वा अ॒यम् । अ॒यँल्लो॒कः । लो॒क इ॒मम् । इ॒म मे॒व । ए॒व लो॒कम् । लो॒कम॒भि । अ॒भि ज॑यति । ज॒य॒ति॒ त्रिः । त्रिर्वि । वि गृ॑ह्णाति । गृ॒ह्णा॒ति॒ त्रयः॑ । त्रय॑ इ॒मे । इ॒मे लो॒काः । लो॒का इ॒मान् । इ॒माने॒व । ए॒व लो॒कान् । लो॒कान॒भि । अ॒भिज॑यति । ज॒य॒ति॒ बार्‌ह॑तीम् । बार्‌ह॑तीमुत्त॒माम् । उ॒त्त॒मामनु॑ । उ॒त्त॒मामित्यु॑त्- त॒माम् । अन्वा॑ह । आ॒ह॒ बार्‌ह॑तः । बार्‌ह॑तो॒ वै । वा अ॒सौ । अ॒सौ लो॒कः । लो॒को॑ऽमुम् । अ॒मु मे॒व । ए॒व लो॒कम् । लो॒कम॒भि । अ॒भि ज॑यति । ज॒य॒ति॒ प्र । प्र वः॑ । वो॒ वाजाः᳚ । (40)  
वाजा॒ इति॑ । इत्यनि॑रुक्ताम् । अनि॑रुक्ताम्प्राजाप॒त्याम् । अनि॑रुक्ता॒मित्यनिः॑-उ॒क्ता॒म् । प्रा॒जा॒प॒त्यामनु॑ । प्रा॒जा॒प॒त्यामिति॑ प्राजा-प॒त्याम् । अन्वा॑ह । आ॒ह॒ य॒ज्ञः । य॒ज्ञो वै । वै प्र॒जाप॑तिः । प्र॒जाप॑तिर्य॒ज्ञम् । प्र॒जाप॑ति॒रिति॑ प्र॒जा-प॒तिः॒ । य॒ज्ञमे॒व । ए॒व प्र॒जाप॑तिम् । प्र॒जाप॑ति॒ मा । प्र॒जाप॑ति॒मिति॑ प्र॒जा-प॒ति॒म् । आर॑भते । र॒भ॒ते॒ प्र । प्रवः॑ । वो॒ वाजाः᳚ । वाजा॒ इति॑ । इत्यनु॑ । अन्वा॑ह । आ॒हान्न᳚म् । अन्नँ॒व्वै । वै वाजः॑ । वाजोऽन्न᳚म् । अन्न॑मे॒व । ए॒वाव॑ । अव॑ रुन्धे । रु॒न्धे॒ प्र । प॑वः । वो॒ वाजाः᳚ । वाजा॒ इति॑ । इत्यनु॑ । अन्वा॑ह । आ॒ह॒ तस्मा᳚त् । तस्मा᳚त्प्रा॒चीन᳚म् । प्रा॒चीन॒ꣳ॒ रेतः॑ । रेतो॑ धीयते । धी॒य॒तेऽग्ने᳚ । अग्न॒ आ । आ या॑हि । या॒हि॒ वी॒तये᳚ । वी॒तय॒ इति॑ । इत्या॑ह । आ॒ह॒ तस्मा᳚त् । तस्मा᳚त्प्र॒तीचीः᳚ । प्र॒तीचीः᳚ प्र॒जाः । प्र॒जा जा॑यन्ते । प्र॒जा इति॑ प्र-जाः । जा॒य॒न्ते॒ प्र । प्र वः॑ । वो॒ वाजाः। वाजा॒ इति॑ ।᳚ (41)वाजा॒ इति॑ ।  
इत्यनु॑ । अन्वा॑ह । आ॒ह॒ मासाः᳚ । मासा॒ वै । वै वाजाः᳚ । वाजा॑ अर्धमा॒साः । अ॒र्ध॒मा॒सा अ॒भिद्य॑वः । अ॒र्ध॒मा॒सा इत्य॑र्ध-मा॒साः । अ॒भिद्य॑वो दे॒वाः । अ॒बि॑द्यव॒ इत्य॒भि-द्य॒वः॒ । दे॒वा ह॒विष्म॑न्तः । ह॒विष्म॑न्तो॒ गौः । गौर्घृ॒ताची᳚ । घृ॒ताची॑ य॒ज्ञः । य॒ज्ञो दे॒वान् । दे॒वाञ्जि॑गाति । जि॒गा॒ति॒ यज॑मानः । यज॑मानस्सुम्न॒युः । सु॒म्न॒युरि॒दम् । सु॒म्न॒युरिति॑ सुम्न-युः । इ॒दम॑सि । अ॒सी॒दम् । इ॒दम॑सि । असीति॑ । इत्ये॒व । ए॒वय॒ज्ञस्य॑ । य॒ज्ञस्य॑ प्रि॒यम् । प्रि॒यन्धाम॑ । धामाव॑ । अव॑ रुन्धे । रु॒न्धे॒ यम् । यङ्का॒मये॑त । का॒मये॑त॒ सर्व᳚म् । सर्व॒मायुः॑ । आयु॑रियात् । इ॒या॒दिति॑ । इति॒ प्र । प्र वः॑ । वो॒ वाजाः᳚ । वाजा॒ इति॑ । इति॒ तस्य॑ । तस्या॒नूच्य॑ । अ॒नूच्याग्ने᳚ । अ॒नूच्येत्य॑नु-उच्य॑ । अग्न॒ आ । आ या॑हि । या॒हि॒ वी॒तये᳚ । वी॒तय॒ इति॑ । इति॒ सन्त॑तम् । सन्त॑त॒ मुत्त॑रम् । सन्त॑त॒ मिति॒ सम्-त॒त॒म् । उत्त॑रमर्ध॒र्चम् । उत्त॑र॒ मित्युत्-त॒र॒म् । अ॒र्ध॒र्चमा । अ॒र्ध॒र्चमित्य॑र्ध- ऋ॒चम् । आ ल॑भेत । ल॒भे॒त॒ प्रा॒णेन॑ ।  
प्रा॒णेनै॒व । प्रा॒णेनेति॑ प्र-अ॒नेन॑ । ए॒वास्य॑ । अ॒स्या॒पा॒नम् । अ॒पा॒नन्दा॑धार । अ॒पा॒नमित्य॑प-अ॒नम् । दा॒धा॒र॒ सर्व᳚म् । सर्व॒मायुः॑ । आयु॑रेति । ए॒ति॒ यः । यो वै । वा अ॑र॒त्निम् । अ॒र॒त्निꣳ सा॑मिधे॒नीना᳚म् । सा॒मि॒धे॒नीनाँ॒व्वेद॑ । सा॒मि॒धे॒नीना॒ मिति॑ साम्-इ॒धे॒नीना᳚म् । वेदा॑र॒त्नौ । अ॒र॒त्नावे॒व । ए॒व भ्रातृ॑व्यम् । भ्रातृ॑व्यङ्कुरुते । कु॒रु॒ते॒ऽर्ध॒र्चौ । अ॒र्ध॒र्चौ सम् । अ॒र्ध॒र्चावित्य॑र्ध-ऋ॒चौ । सन्द॑धाति । द॒धा॒त्ये॒षः । ए॒ष वै । वा अ॑र॒त्निः । अ॒र॒त्निस्सा॑मिधे॒नीना᳚म् । सा॒मि॒धे॒नीनाँ॒य्यः । सा॒मि॒धे॒नीना॒ मिति॑ साम्-इ॒धे॒नीना᳚म् । य ए॒वम् । ए॒वँव्वेद॑ । वेदा॑ र॒त्नौ । अ॒र॒त्ना वेव । ए॒व भ्रातृ॑व्यम् । भ्रातृ॑व्यङ्कुरुते । कु॒रु॒त॒ ऋषेर्॑?ऋषेः । ऋषेर्॑ ऋषे॒र्वै । ऋषेर्॑ ऋषे॒रित्य षेः᳚-ऋ॒षेः॒ । वा ए॒ताः । ए॒ता निर्मि॑ताः । निर्मि॑ता॒ यत् । निर्मि॑ता॒ इति॒ निः-मि॒ताः॒ । यथ्सा॑मिधे॒न्यः॑ । सा॒मि॒धे॒न्य॑स्ताः । सा॒मि॒धे॒न्य॑ इति॑ साम्-इ॒धे॒न्यः॑ । ता यत् । यदसँ॑य्युक्ताः । असँ॑य्युक्ता॒स्युः । असँ॑य्युक्ता॒ इत्यसं᳚-यु॒क्ताः॒ । स्युᳶ प्र॒जया᳚ । प्र॒जया॑ प॒शुभिः॑ । प्र॒जयेति॑ प्र-जया᳚ । प॒शुभि॒र्यज॑मानस्य । प॒शुभि॒रिति॑ प॒शु-भिः॒ । यज॑मानस्य॒ वि । विति॑ष्ठेरन् । ति॒ष्ठे॒र॒न्न॒र्ध॒ र्चौ । अ॒र्ध॒ र्चौसम् । अ॒र्ध॒र्चावित्य॑र्ध-ऋ॒चौ । सन्द॑धाति । द॒धा॒ति॒ सम् । सँय्यु॑नक्ति । यु॒न॒क्तॆ॒ व । ए॒वैनाः᳚ । ए॒ना॒स्ताः । ता अ॑स्मै । अ॒स्मै॒ सँय्यु॑क्ताः । सँय्यु॑क्ता॒ अव॑रुद्धाः । सँय्यु॑क्ता॒ इति॒ सम्-यु॒क्ताः॒ । अव॑रुद्धा॒स᳚र्वाम् । अव॑रुद्धा॒ इत्यव॑-रु॒द्धाः॒ । सर्वा॑मा॒शिष᳚म् । आ॒शिष॑न्दुह्रे । आ॒शिष॒ मित्या᳚-शिष᳚म् । दु॒ह्र॒ इति॑ दुह्रे (43) ॥  
अय॑ज्ञो॒ वै । वा ए॒षः । ए॒ष यः । यो॑ऽसा॒मा । अ॒सा॒माग्ने᳚ । अग्न॒ आ । आया॑हि । या॒हि॒ वी॒तये᳚ । वी॒तय॒ इति॑ । इत्या॑ह । आ॒ह॒ र॒थ॒न्त॒रस्य॑ । र॒थ॒न्त॒ रस्यै॒षः । र॒थ॒न्त॒रस्येति॑ रथम्-त॒रस्य॑ । ए॒षवर्णः॑ । वर्ण॒स्तम् । तन्त्वा᳚ । त्वा॒ स॒मिद्भिः॑ । स॒मिद्भि॑रङ्गिरः । स॒मिद्भि॒रिति॑ स॒मित्-भिः॒ । अ॒ङ्गि॒र॒ इति॑ । इत्या॑ह । आ॒ह॒वा॒म॒दे॒व्यस्य॑ । वा॒म॒दे॒व्यस्यै॒षः । वा॒म॒दे॒व्यस्येति॑ वाम-दे॒व्यस्य॑ । ए॒ष वर्णः॑ । वर्णो॑ बृ॒हत् । बृ॒हद॑ग्ने । अ॒ग्ने॒सु॒वीर्य᳚म् । सु॒वीर्य॒ मिति॑ । सु॒वीर्‌य॒ मिति॑ सु-वीर्य᳚म् । इत्या॑ह । आ॒ह॒बृ॒ह॒तः । बृ॒ह॒त ए॒षः । ए॒ष वर्णः॑ । वर्णो॒ यत् । य दे॒तम् । ए॒तन्तृ॒चम् । तृ॒चम॒न्वाह॑ । अ॒न्वाह॑ य॒ज्ञम् । अ॒न्वाहेत्य॑नु- आह॑ । य॒ज्ञ मे॒व । ए॒व तत् । तथ्साम॑न्वन्तम् । साम॑न्वन्तङ्करोति । साम॑न्वन्त॒मिति॒ सामन्न्॑-व॒न्त॒म् । क॒रो॒त्य॒ग्निः । अ॒ग्निर॒मुष्मिन्न्॑ । अ॒मुष्मि॑न्लो॒के । लो॒क आसी᳚त् । आसी॑दादि॒त्यः । आ॒दित्यो᳚स्मिन्न् । अ॒स्मिन्तौ । तावि॒मौ । इ॒मौ लो॒कौ । लो॒कावशा᳚न्तौ। अशा᳚न्तावास्ताम् । (44)  
आ॒स्ता॒न्ते । ते दे॒वाः । दे॒वा अ॑ब्रुवन्न् । अ॒बु॒॒वन्न । एत॑ । इते॒ मौ । इ॒मौ वि । विपरि॑ । पर्यू॑हाम । ऊ॒हा॒मेति॑ । इत᳚ग्ने । अग्न॒ आ । आया॑हि । या॒हि॒ वी॒तये᳚ । वी॒तय॒ इति॑ । इत्य॒स्मिन्न् । अ॒स्मिन्लो॒के । लो॒के᳚ग्निम् । अ॒ग्निम॑दधुः । अ॒द॒धु॒ र्बृ॒हत् । बृ॒हद॑ग्ने । अ॒ग्ने॒ सु॒वीर्य᳚म् । सु॒वीर्य॒मिति॑ । सु॒वीर्य॒मिति॑ सु-वीर्य᳚म् । इत्य॒मुष्मिन्न्॑ । अ॒मुष्मि॑न्लो॒के । लो॒क आ॑दि॒त्यम् । आ॒दि॒त्यन्ततः॑ । ततो॒ वै । वा इ॒मौ । इ॒मौ लो॒कौ । लो॒काव॑शाम्यताम् । अ॒शा॒म्य॒ताँ॒य्यत् । यदे॒वम् । ए॒वम॒न्वाह॑ । अ॒न्वाहा॒नयोः᳚ । अ॒न्वाहेत्य॑नु-आह॑ । अ॒नयो᳚र्लो॒कयोः᳚ । लो॒कयो॒श्शान्त्यै᳚ । शान्त्यै॒ शाम्य॑तः । शाम्य॑तोऽस्मै । अ॒स्मा॒ इ॒मौ । इ॒मौ लो॒कौ । लो॒कौ यः । य ए॒वम् । ए॒वँव्वेद॑ । वेद॒ पञ्च॑दश । पञ्च॑दश सामिधे॒नीः । पञ्च॑द॒शेति॒ पञ्च॑-द॒श॒ । सा॒मि॒धे॒नीरनु॑ । सा॒मि॒धे॒नीरिति॑ साम्-इ॒धे॒नीः । अन्वा॑ह । आ॒ह॒ पञ्च॑दश । पञ्च॑दश॒ वै ।पञ्च॑द॒शेति॒ पञ्च॑-द॒श॒ । पञ्च॑दश॒ वै। (45)  
वा अ॑र्धमा॒सस्य॑ । अ॒र्ध॒मा॒सस्य॒ रात्र॑यः । अ॒र्ध॒मा॒सस्येत्य॑र्ध-मा॒सस्य॑ । रात्र॑योऽर्धमास॒शः । अ॒र्ध॒मा॒स॒शस्सँ॑व्वथ्स॒रः । अ॒र्ध॒मा॒स॒श इत्य॑र्धमास-शः । सँ॒व्व॒थ्स॒र आ᳚प्यते । सँ॒व्व॒थ्स॒र इति॑ सम्-व॒थ्स॒रः । आ॒प्य॒ते॒ तासा᳚म् । तासा॒न्त्रीणि॑ । त्रीणि॑ च । च॒ श॒तानि॑ । श॒तानि॑ ष॒ष्टिः । ष॒ष्टिश्च॑ । चा॒ख्षरा॑णि । अ॒ख॑राणि॒ ताव॑तीः । ताव॑तीस्सँव्वथ्स॒रस्य॑ । सँ॒व्व॒थ्स॒रस्य॒ रात्र॑यः । सँ॒व्व॒थ्स॒र॒स्येति॑ सम्-व॒थ्स॒रस्य॑ । रात्र॑योऽख्षर॒शः । अ॒ख्ष॒र॒श ए॒व । अ॒ख्ष॒र॒श इत्य॑ख्षर-शः । ए॒व सँ॑व्वथ्स॒रम् । सँ॒व्व॒थ्स॒रमा᳚प्नोति । सँ॒व्व॒थ्स॒रमिति॑ सम्-व॒थ्स॒रम् । आ॒प्नो॒ति॒ नृ॒मेधः॑ । नृ॒मेध॑श्च । नृ॒मेध॒ इति॑ नृ-मेधः॑ । च॒ परु॑च्छेपः । परु॑च्छेपश्च । च॒ ब्र॒ह्म॒वाद्य᳚म् । ब्र॒ह्म॒वाद्य॑मवदेताम् । ब्र॒ह्म॒वाद्य॒मिति॑ ब्रह्म-वाद्य᳚म् । अ॒व॒दे॒ता॒म॒स्मिन्न् । अ॒स्मिन्दारौ᳚ । दारा॑वा॒र्द्रे । आ॒र्द्रे᳚ऽग्निम् । अ॒ग्निञ्ज॑नयाव । ज॒न॒या॒व॒ य॒त॒रः । य॒त॒रो नौ᳚ । नौ॒ ब्रह्मी॑यान् । ब्रह्मी॑या॒निति॑ । इति॑ नृ॒मेधः॑ । नृ॒मेधो॒ऽभि । नृ॒मेध॒ इति॑ नृ-मेधः॑ । अ॒भ्य॑वदत् । अ॒व॒द॒थ्सः । स धू॒मम् । धू॒मम॑जनयत् । अ॒ज॒न॒य॒त्परु॑च्छेपः । परु॑च्छेपो॒ऽभि । अ॒भ्य॑वदत् । अ॒व॒द॒थ्सः । सो᳚ऽग्निम् । अ॒ग्निम॑जनयत् । अ॒ज॒न॒य॒दृषे᳚ । ऋष॒ इति॑ । इत्य॑ब्रवीत् । अ॒ब्र॒वी॒द्यत् ।  
यथ्स॒माव॑त् । स॒माव॑द्वि॒द्व । वि॒द्व क॒था । क॒था त्वम् । त्वम॒ग्निम् । अ॒ग्निमजी॑जनः । अजी॑जनो॒ न । नाहम् । अ॒हमिति॑ । इति॑ सामिधे॒नीना᳚म् । सा॒मि॒धे॒नीना॑मे॒व । सा॒मि॒धे॒नीना॒मिति॑ साम्-इ॒धे॒नीना᳚म् । ए॒वाहम् । अ॒हँव्वर्ण᳚म् । वर्णँ॑व्वेद । वे॒देति॑ । इत्य॑ब्रवीत् । अ॒ब्र॒वी॒द्यत् । यद्घृ॒तव॑त् । घृ॒तव॑त्प॒दम् । घृ॒तव॒दिति॑ घृ॒त-व॒त्॒ । प॒दम॑नू॒च्यते᳚ । अ॒नू॒च्यते॒ सः । अ॒नू॒च्यत॒ इत्य॑नु-उ॒च्यते᳚ । स आ॑साम् । आ॒साँ॒व्वर्णः॑ । वर्ण॒स्तम् । तन्त्वा᳚ । त्वा॒ स॒मिद्भिः॑ । स॒मिद्भि॑रङ्गिरः । स॒मिद्भि॒रिति॑ स॒मित्-भिः॒ । अ॒ङ्गि॒र॒ इति॑ । इत्या॑ह । आ॒ह॒ सा॒मि॒धे॒नीषु॑ । सा॒मि॒धे॒नीष्वे॒व । सा॒मि॒धे॒नीष्विति॑ साम्-इ॒धे॒नीषु॑ । ए॒व तत् । तज्ज्योतिः॑ । ज्योति॑र्जनयति । ज॒न॒य॒ति॒ स्त्रियः॑ । स्त्रिय॒स्तेन॑ । तेन॒ यत् । यदृचः॑ । ऋच॒स्स्त्रियः॑ । स्त्रिय॒ स्तेन॑ । तेन॒ यत् । यद्गा॑य॒त्रियः॑ । गा॒य॒त्रिय॒स्स्त्रियः॑ । स्त्रिय॒ स्तेन॑ । तेन॒ यत् । यथ्सा॑मिधे॒न्यः॑ । सा॒मि॒धे॒न्यो॑ वृष॑ण्वतीम् । सा॒मि॒धे॒न्य॑ इति॑ साम्-इ॒धे॒न्यः॑ । वृष॑ण्वती॒मनु॑ । वृष॑ण्वती॒मिति॒ वृषण्ण्॑-व॒ती॒म् । अन्वा॑ह । आ॒ह॒ तेन॑ (47) ।  
। तेन॒ पुꣵंस्व॑तीः । पुꣵंस्व॑ती॒ स्तेन॑ । तेन॒ सेन्द्राः᳚ । सेन्द्रा॒स्तेन॑ । सेन्द्रा॒ इति॒ स-इ॒न्द्राः॒ । तेन॑ मिथु॒नाः । मि॒थु॒ना अ॒ग्निः । अ॒ग्निर्दे॒वाना᳚म् । दे॒वाना᳚न्दू॒तः । दू॒त आसी᳚त् । आसी॑दु॒शना᳚ । उ॒शना॑ का॒व्यः । का॒व्योऽसु॑राणाम् । असु॑राणा॒न्तौ । तौ प्र॒जाप॑तिम् । प्र॒जाप॑तिम्प्र॒श्नम् । प्र॒जाप॑ति॒मिति॑ प्र॒जा-प॒ति॒म् । प्र॒श्नमै॑ताम् । ऐ॒ता॒ꣳ॒ सः । स प्र॒जाप॑तिः । प्र॒जाप॑तिर॒ग्निम् । प्र॒जाप॑ति॒रिति॑ प्र॒जा-प॒तिः॒ । अ॒ग्निन्दू॒तम् । दू॒तँव्वृ॑णीमहे । वृ॒णी॒म॒ह॒ इति॑ । इत्य॒भि । अ॒भि प॒र्याव॑र्तत । प॒र्याव॑र्तत॒ ततः॑ । प॒र्याव॑र्त॒तेति॑ परि-आव॑र्तत । ततो॑ दे॒वाः । दे॒वा अभ॑वन्न् । अभ॑व॒न्परा᳚ । पराऽसु॑राः । असु॑रा॒ यस्य॑ । यस्यै॒वम् । ए॒वँव्वि॒दुषः॑ । वि॒दुषो॒ऽग्निम् । अ॒ग्निन्दू॒तम् । दू॒तँव्वृ॑णीमहे । वृ॒णी॒म॒ह॒ इति॑ । इत्य॒न्वाह॑ । अ॒न्वाह॒ भव॑ति । अ॒न्वाहेत्य॑नु-आह॑ । भव॑त्या॒त्मना᳚ । आ॒त्मना॒ परा᳚ । परा᳚ऽस्य । अ॒स्य॒ भा॑तृव्यः । भ्रातृ॑व्यो भवति । भ॒व॒त्य॒ध्व॒रव॑तीम् । अ॒ध्व॒रव॑ती॒मनु॑ । अ॒ध्व॒रव॑ती॒ मित्य॑ध्व॒र-व॒ती॒म् । अन्वा॑ह । आ॒ह॒ भ्रातृ॑व्यम् । भ्रातृ॑व्यमे॒व । ए॒वैतया। एतया᳚ ध्वरति ।᳚ (48)एतया᳚ ध्वरति ।  
ध्व॒र॒ति॒ शो॒चिष्के॑शः । शो॒चिष्के॑श॒स्तम् । शो॒चिष्के॑श॒ इति॑ शो॒चिः-के॒शः॒ । तमी॑महे । ई॒म॒ह॒ इति॑ । इत्या॑ह । आ॒ह॒ प॒वित्र᳚म् । प॒वित्र॑मे॒व । ए॒वै तत् । एतद्यज॑मानम् । यज॑मानमे॒व । ए॒वैतया᳚ । ए॒तया॑ पवयति । प॒व॒य॒ति॒ समि॑द्धः । समि॑द्धो अग्ने । समि॑द्ध॒ इति॒ सम्-इ॒द्धः॒ । अ॒ग्न॒ आ॒हु॒त॒ । आ॒हु॒तेति॑ । आ॒हु॒तेत्या᳚-हु॒त॒ । इत्या॑ह । आ॒ह॒ प॒रि॒धिम् । प॒रि॒धिमे॒व । प॒रि॒धिमिति॑ परि-धिम् । ए॒वैतम् । ए॒तम्परि॑ । परि॑ दधाति । द॒धा॒त्यस्क॑न्दाय । अस्क॑न्दाय॒ यत् । यदतः॑ । अत॑ ऊ॒र्ध्वम् । ऊ॒र्ध्वम॑भ्याद॒ध्यात् । अ॒भ्या॒द॒ध्याद्यथा᳚ । अ॒भ्या॒द॒ध्या-दित्य॑भि-आ॒द॒ध्यात् । यथा॑ बहिᳶ परि॒धि । ब॒हि॒ᳶ प॒रि॒धि स्कन्द॑ति । ब॒हि॒प॒रि॒धीति॑ बहिः-प॒रि॒धि । स्कन्द॑ति ता॒दृक् । ता॒दृगे॒व । ए॒व तत् । तत्त्रयः॑ । त्रयो॒ वै । वा अ॒ग्नयः॑ । अ॒ग्नयो॑ हव्य॒वाह॑नः । ह॒व्य॒वाह॑नो दे॒वाना᳚म् । ह॒व्य॒वाह॑न॒ इति॑ हव्य-वाह॑नः । दे॒वाना᳚ङ्कव्य॒वाह॑नः । क॒व्य॒वाह॑नᳶ पितृ॒णाम् । क॒व्य॒वाह॑न॒ इति॑ कव्य-वाह॑नः । पि॒तृ॒णाꣳ स॒हर॑ख्षाः । स॒हर॑ख्षा॒ असु॑राणाम् । स॒हर॑ख्षा॒ इति॑ स॒ह- र॒ख्षाः॒ । असु॑राणा॒न्ते । त ए॒तर्र्‌हि॑ । ए॒तर्‌ह्या । आशꣳ॑सन्ते । श॒ꣳ॒स॒न्ते॒ माम् । माँव्व॑रिष्यते । व॒रि॒ष्य॒ते॒ माम् । मामिति॑ ।  
इति॑ वृणी॒ध्वम् । वृ॒णी॒ध्वꣳ ह॑व्य॒वाह॑नम् । ह॒व्य॒वाह॑न॒मिति॑ । ह॒व्य॒वाह॑न॒मिति॑ हव्य-वाह॑नम् । इत्या॑ह । आ॒ह॒ यः । य ए॒व । ए॒व दे॒वाना᳚म् । दे॒वाना॒न्तम् । तँव्वृ॑णीते । वृ॒णी॒त॒ आ॒र्॒षे॒यम् । आ॒र्॒षे॒यँव्वृ॑णीते । वृ॒णी॒ते॒ बन्धोः᳚ । बन्धो॑रे॒व । ए॒व न । नैति॑ । ए॒त्यथो᳚ । अथो॒ सन्त॑त्यै । अथो॒ इत्यथो᳚ । सन्त॑त्यै प॒रस्ता᳚त् । सन्त॑त्या॒ इति॒ सम्-त॒त्यै॒ । प॒रस्ता॑द॒र्वाचः॑ । अ॒र्वाचो॑ वृणीते । वृ॒णी॒ते॒ तस्मा᳚त् । तस्मा᳚त्प॒रस्ता᳚त् । प॒रस्ता॑द॒र्वाञ्चः॑ । अ॒र्वाञ्चो॑ मनु॒ष्यान्॑ । म॒नु॒ष्या᳚न्पि॒तरः॑ । पि॒तरोऽनु॑ । अनु॒ प्र । प्र पि॑पते । पि॒प॒त इति॑ पिपते (50) ॥  
अग्ने॑ म॒हान् । म॒हाꣳ अ॑सि । अ॒सीति॑ । इत्या॑ह । आ॒ह॒ म॒हान् । म॒हान्‌ हि । ह्ये॑षः । ए॒ष यत् । यद॒ग्निः । अ॒ग्नि र्ब्रा᳚ह्मण । ब्रा॒ह्म॒णेति॑ । इत्या॑ह । आ॒ह॒ ब्रा॒ह्म॒णः । ब्रा॒ह्म॒णो हि । ह्ये॑षः । ए॒ष भा॑रत । भा॒र॒तेति॑ । इत्या॑ह । आ॒है॒षः । ए॒ष हि । हि॒ दे॒वेभ्यः॑ । दे॒वेभ्यॊ॑ह॒व्यम् । ह॒व्यम्भर॑ति । भर॑ति दे॒वेद्धः॑ । दे॒वेद्ध॒ इति॑ । दे॒वेद्द॒ इति॑ दे॒व-इ॒द्धः॒ । इत्या॑ह । आ॒ह॒ दे॒वाः । दे॒वा हि । ह्ये॑तम् । ए॒त मैन्ध॑त । ऐन्ध॑त॒ मन्वि॑द्धः । मन्वि॑द्ध॒ इति॑ । मन्वि॑द्ध॒ इति॒ मनु॑-इ॒द्धः॒ । इत्या॑ह । आ॒ह॒ मनुः॑ । मनु॒र्‌हि । ह्ये॑तम् । ए॒तमुत्त॑रः । उत्त॑रो दे॒वेभ्यः॑ । उत्त॑र॒ इत्युत्-त॒रः॒ । दे॒वेभ्य॒ ऐन्ध॑ । ऐन्धर्‌षि॑ष्टुतः । ऋषि॑ष्टुत॒ इति॑ । ऋषि॑ष्टुत॒ इत्यृषि॑- स्तु॒तः॒ । इत्या॑ह । आ॒ह॒र्‌ष॑यः । ऋष॑यो॒ हि । ह्ये॑तम् । ए॒तमस्तु॑वन्न् । अस्तु॑व॒न्विप्रा॑नुमदितः । विप्रा॑नुमदित॒ इति॑ । विप्रा॑नुमदित॒ इति॒ विप्र॑-अ॒नु॒म॒दि॒तः॒ । इत्या॑ह। आ॒ह॒ विप्राः᳚ । (51)  
विप्रा॒ हि । ह्ये॑ते । ए॒ते यत् । यच्छु॑श्रु॒वाꣳसः॑ । शु॒श्रु॒वाꣳस॑ᳶ कविश॒स्तः । क॒वि॒श॒स्त इति॑ । क॒वि॒श॒स्त इति॑ कवि-श॒स्तः । इत्या॑ह । आ॒ह॒ क॒वयः॑ । क॒वयो॒ हि । ह्ये॑ते । ए॒ते यत् । यच्छु॑श्रु॒वाꣳसः॑ । शु॒श्रु॒वाꣳसो॒ ब्रह्म॑सꣳशितः । ब्रह्म॑सꣳशित॒ इति॑ । ब्रह्म॑सꣳशित॒ इति॒ ब्रह्म॑-स॒ꣳ॒शि॒तः॒ । इत्या॑ह । आ॒ह॒ ब्रह्म॑सꣳशितः । ब्रह्म॑ संꣳशितो॒ हि । ब्रह्म॑सꣳशित॒ इति॒ ब्रह्म॑-स॒ꣳ॒शि॒तः॒ । ह्ये॑षः । ए॒ष घृ॒ताह॑वनः । घृ॒ताह॑वन॒ इति॑ । घृ॒ताह॑वन॒ इति॑ घृ॒त-आ॒ह॒व॒नः॒ । इत्या॑ह । आ॒ह॒घृ॒ता॒हु॒तिः । घृ॒ता॒हु॒तिर्‌हि । घृ॒ता॒हु॒तिरिति॑ घृत-आ॒हु॒तिः । ह्य॑स्य । अ॒स्य॒ प्रि॒यत॑मा । प्रि॒यात॑मा प्र॒णीः । प्रि॒यत॒मेति॑ प्रि॒य-त॒मा॒ । प्र॒णीर्य॒ज्ञाना᳚म् । प्र॒णीरिति॑ प्र-नीः । य॒ज्ञाना॒ मिति॑ । इत्या॑ह । आ॒ह॒ प्र॒णीः । प्र॒णीर्‌हि । प्र॒णीरिति॑ प्र-नीः । ह्ये॑षः । ए॒ष य॒ज्ञाना᳚म् । य॒ज्ञानाꣳ॑ र॒थीः । र॒थीर॑ध्व॒राणा᳚म् । अ॒ध्व॒राणा॒ मिति॑ । इत्या॑ह । आ॒है॒षः । ए॒ष हि । हि दे॑वर॒थः । दे॒व॒र॒थो॑ऽतूर्तः॑ । दे॒व॒र॒थ इति॑ देव-र॒थः । अ॒तूर्तो॒ होता᳚ । होतेति॑ । इत्या॑ह । आ॒ह॒ न । न हि । ह्ये॑तम् । ए॒तङ्कः । कश्च॒न । च॒न तर॑ति । (52)  
तर॑ति॒ तूर्णिः॑ । तूर्णि॑र्‌हव्य॒वाट् । ह॒व्य॒वाडिति॑ । ह॒व्य॒वाडिति॑ हव्य-वाट् । इत्या॑ह । आ॒ह॒ सर्व᳚म् । सर्व॒ꣳ॒ हि । ह्ये॑षः । ए॒ष तर॑ति । तर॒त्या स्पात्र᳚म् । आ॒स्पा॒त्र॑ञ्जु॒हूः । जु॒हूर्दे॒वाना᳚म् । दे॒वाना॒मिति॑ । इत्या॑ह । आ॒ह॒ जु॒हूः । जु॒हूर्‌हि । ह्ये॑षः । ए॒ष दे॒वाना᳚म् । दे॒वाना᳚ञ्चम॒सः । च॒म॒सो दे॑व॒पानः॑ । दे॒व॒पान॒ इति॑ । दे॒व॒पान॒ इति॑ देव-पानः॑ । इत्या॑ह । आ॒ह॒ च॒म॒सः । च॒म॒सोहि । ह्ये॑षः । ए॒ष दे॑व॒पानः॑ । दे॒व॒पानो॒ऽरान् । दे॒व॒पान॒ इति॑ देव-पानः॑ । अ॒राꣳ इ॑व । इ॒वाग्ने᳚ । अ॒ग्ने॒ ने॒मिः । ने॒मिर्दे॒वान् । दे॒वाꣳस्त्वम् । त्वम्प॑रि॒भूः । प॒रि॒भूर॑सि । प॒रि॒भूरिति॑ परि-भूः । अ॒सीति॑ । इत्या॑ह । आ॒ह॒ दे॒वान् । दे॒वान्‌ हि । ह्ये॑षः । ए॒ष प॑रि॒भूः । प॒रि॒भूर्यत् । प॒रि॒भूरिति॑ परि-भूः । य॒द्ब्रू॒ यात् । ब्रू॒यादा । आव॑ह । व॒ह॒दे॒वान् । दे॒वान्दे॑वय॒ते । दे॒व॒य॒ते यज॑मानाय । दे॒व॒य॒त इति॑ देव-य॒ते । यज॑माना॒येति॑ । इति॒ भ्रातृ॑व्यम् । भ्रातृ॑व्यमस्मै । अ॒स्मै॒ ज॒न॒ये॒त्॒ । (53)  
ज॒न॒ये॒ दा । आव॑ह । व॒ह॒दे॒वान् । दे॒वान्‌ यज॑मानाय । यज॑माना॒येति॑ । इत्या॑ह । आ॒ह॒ यज॑मानम् । यज॑मान मे॒व । ए॒वै तेन॑ । ए॒तेन॑ वर्धयति । व॒र्ध॒य॒त्य॒ग्निम् । अ॒ग्निम॑ग्ने । अ॒ग्न॒ आ । आव॑ह । व॒ह॒ सोम᳚म् । सोम॒मा । आव॑ह । व॒हेति॑ । इत्या॑ह । आ॒ह॒ दे॒वताः᳚ । दे॒वता॑ ए॒व । ए॒व तत् । तद्य॑थापू॒र्वम् । य॒था॒पू॒र्वमुप॑ । य॒था॒पू॒र्वमिति॑ यथा-पू॒र्वम् । उप॑ ह्वयते । ह्व॒य॒त॒ आ । आ च॑ । चा॒ग्ने॒ । अ॒ग्ने॒ दे॒वान् । दे॒वान्‌ वह॑ । वह॑ सु॒यजा᳚ । सु॒यजा॑ च । सु॒यजेति॑ सु-यजा᳚ । च॒ य॒ज॒ । य॒ज॒ जा॒त॒वे॒दः॒ । जा॒त॒वे॒द॒ इति॑ । जा॒त॒वे॒द॒ इति॑ जात-वे॒दः॒ । इत्या॑ह । आ॒हा॒ग्निम् । अ॒ग्नि मे॒व । ए॒व तत् । तथ्सम् । सꣵं श्य॑ति । श्य॒ति॒ सः । सो᳚ऽस्य । अ॒स्य॒ सꣳशि॑तः । सꣳशि॑तो दे॒वेभ्यः॑ । सꣳशि॑त॒ इति॒ सम्-शि॒तः॒ । दे॒वेभ्यो॑ ह॒व्यम् । ह॒व्यँव्व॑हति । व॒ह॒त्य॒ग्निः । अ॒ग्निर् होता । होतेति॑ ।᳚ (54)होतेति॑ ।  
इत्या॑ह । आ॒हा॒ग्निः । अ॒ग्निर्वै । वै दे॒वाना᳚म् । दे॒वाना॒ꣳ॒ होता᳚ । होता॒ यः । य ए॒व । ए॒व दे॒वाना᳚म् । दे॒वाना॒ꣳ॒ होता᳚ । होता॒ तम् । तँव्वृ॑णीते । वृ॒णी॒ते॒ स्मः । स्मो व॒यम् । व॒यमिति॑ । इत्या॑ह । आ॒हा॒त्मान᳚म् । आ॒त्मान॑मे॒व । ए॒व स॒त्वम् । स॒त्वङ्ग॑मयति । स॒त्वमिति॑ सत्-त्वम् । ग॒म॒य॒ति॒ सा॒धु । सा॒धु ते᳚ । ते॒ य॒ज॒मा॒न॒ । य॒ज॒मा॒न॒ दे॒वता᳚ । दे॒वतेति॑ । इत्या॑ह । आ॒हा॒शिष᳚म् । आ॒शिष॑मे॒व । आ॒शिष॒मित्या᳚-शिष᳚म् । ए॒वै ताम् । ए॒तामा । आशा᳚स्ते । शा॒स्ते यत् । यद्ब्रू॒यात् । ब्रू॒याद्यः । यो᳚ऽग्निम् । अ॒ग्निꣳ होता॑रम् । होता॑र॒मवृ॑थाः । अवृ॑था॒ इति॑ । इत्य॒ग्निना᳚ । अ॒ग्निनो॑भ॒यतः॑ । उ॒भ॒यतो॒ यज॑मानम् । यज॑मान॒म्परि॑ । परि॑गृह्णीयात् । गृ॒ह्णी॒या॒त्प्र॒मायु॑कः । प्र॒मायु॑कस्स्यात् । प्र॒मायु॑क॒ इति॑ प्र-मायु॑कः । स्या॒द्य॒ज॒मा॒न॒दे॒व॒त्या᳚ । य॒ज॒मा॒न॒ दे॒व॒त्या॑ वै । य॒ज॒मा॒न॒दे॒व॒त्येति॑ यजमान-दे॒व॒त्या᳚ । वै जु॒हूः । जु॒हूर्भ्रा॑तृव्यदेव॒त्या᳚ । भ्रा॒तृ॒व्य॒ दे॒व॒त्यो॑प॒भृत् । भ्रा॒तृ॒व्य॒दे॒व॒त्येति॑ भ्रातृव्य-दे॒व॒त्या᳚ । उ॒प॒भृद्यत् । उ॒प॒भृदित्यु॑प-भृत् ।  
"यद्वे । द्वे इ॑व । द्वे इति॒ द्वे । इ॒व॒ ब्रू॒यात् । ब्रू॒याद्भ्रातृ॑व्यम् । भ्रातृ॑व्यमस्मै । अ॒स्मै॒ ज॒न॒ये॒त्॒ । ज॒न॒ये॒द्घृ॒तव॑तीम् । घृ॒तव॑तीमध्वर्यो । घृ॒तव॑ती॒मिति॑ घृ॒त-व॒ती॒म् । अ॒ध्व॒र्यो॒ स्रुच᳚म् । अ॒ध्व॒र्‌यो॒ इत्य॑ध्वर्यो । स्रुच॒मा । आस्य॑ स्व । अ॒स्य॒ स्वेति॑ । इत्या॑ह । आ॒ह॒ यज॑मानम् । यज॑मानमे॒व । ए॒वैतेन॑ । ए॒तेन॑ वर्धयति । व॒र्ध॒य॒ति॒ दे॒वा॒युव᳚म् । दे॒वा॒युव॒मिति॑ । दे॒वा॒युव॒मिति॑ देव-युव᳚म् । इत्या॑ह । आ॒ह॒ दे॒वान् । दे॒वान्‌ हि । ह्ये॑षा । ए॒षाऽव॑ति । अव॑ति वि॒श्ववा॑राम् । वि॒श्ववा॑रा॒मिति॑ । वि॒श्ववा॑रा॒मिति॑ वि॒श्व-वा॒रा॒म् । इत्या॑ह । आ॒ह॒ विश्व᳚म् । विश्व॒ꣳ॒ हि । ह्ये॑षा । ए॒षाऽव॑ति । अ॒व॒तीडा॑महै । ईडा॑महै दे॒वान् । दे॒वाꣳ ई॒डेन्यान्॑ । ई॒डेन्या᳚न्नम॒स्याम॑ । न॒म॒स्याम॑नम॒स्यान्॑ । न॒म॒स्यान्॑, यजा॑म । यजा॑म य॒ज्ञियान्॑ । य॒ज्ञिया॒निति॑ । इत्या॑ह । आ॒ह॒ म॒नु॒ष्याः᳚ । म॒नु॒ष्या॑ वै । वा ई॒डेन्याः᳚ । ई॒डेन्याः᳚ पि॒तरः॑ । पि॒तरो॑ नम॒स्याः᳚ । न॒म॒स्या॑ दे॒वाः । दे॒वा य॒ज्ञियाः᳚ । य॒ज्ञिया॑ दे॒वताः᳚ । दे॒वता॑ ए॒व । ए॒व तत् । तद्य॑था भा॒गम् । य॒था॒ भा॒गँय्य॑जति । य॒था॒भा॒गमिति॑ यथा-भा॒गम् । य॒ज॒तीति॑ यजति (56) ॥"  
त्रीꣳस्तृ॒चान् । तृ॒चाननु॑ । अनु॑ ब्रूयात् । ब्रू॒या॒द्रा॒ज॒न्य॑स्य । रा॒ज॒न्य॑स्य॒ त्रयः॑ । त्रयो॒ वै । वा अ॒न्ये । अ॒न्ये रा॑ज॒न्या᳚त् । रा॒ज॒न्या᳚त्पुरु॑षाः । पुरु॑षा ब्राह्म॒णः । ब्रा॒ह्म॒णो वैश्यः॑ । वैश्य॑श्शू॒द्रः । शू॒द्रस्तान् । ताने॒व । ए॒वास्मै᳚ । अ॒स्मा॒ अनु॑कान् । अनु॑कान्करोति । अनु॑का॒नित्यनु॑-का॒न् । क॒रो॒ति॒ पञ्च॑दश । पञ्च॑द॒शानु॑ । पञ्च॑द॒शेति॒ पञ्च॑-द॒श॒ । अनु॑ ब्रूयात् । ब्रू॒या॒द्रा॒ज॒न्य॑स्य । रा॒ज॒न्य॑स्य पञ्चद॒शः । प॒ञ्च॒द॒शो वै । प॒ञ्च॒द॒श॒ इति॑ पञ्च-द॒शः । वै रा॑ज॒न्यः॑ । रा॒ज॒न्य॑स्स्वे । स्व ए॒व । ए॒वैन᳚म् । ए॒न॒ꣵं॒ स्तोमे᳚ । स्तोमे॒ प्रति॑ । प्रति॑ष्ठापयति । स्था॒प॒य॒ति॒ त्रि॒ष्टुभा᳚ । त्रि॒ष्टुभा॒ परि॑ । परि॑ दध्यात् । द॒ध्या॒दि॒न्द्रि॒यम् । इ॒न्द्रि॒यँव्वै । वै त्रि॒ष्टुक् । त्रि॒ष्टुगि॑न्द्रि॒यका॑मः । इ॒न्द्रि॒यका॑म॒ᳶ खलु॑ । इ॒न्द्रि॒यका॑म॒ इती᳚न्द्रि॒य-का॒मः॒ । खलु॒ वै । वै रा॑ज॒न्यः॑ । रा॒ज॒न्यो॑ यजते । य॒ज॒ते॒ त्रि॒ष्टुभा᳚ । त्रि॒ष्टुभै॒व । ए॒वास्मै᳚ । आ॒स्मा॒ इ॒न्द्रि॒यम् । इ॒न्द्रि॒यम्परि॑ । परि॑ गृह्णाति । गृ॒ह्णा॒ति॒ यदि॑ । यदि॑ का॒मये॑त। का॒मये॑त ब्रह्मवर्च॒सम् । (57)  
ब्र॒ह्म॒व॒र्च॒सम॑स्तु । ब्र॒ह्म॒व॒र्च॒समिति॑ ब्रह्म-व॒र्च॒सम् । अ॒स्त्विति॑ । इति॑ गायत्रि॒या । गा॒य॒त्रि॒या परि॑ । परि॑दध्यात् । द॒ध्या॒द्ब्र॒ह्म॒व॒र्च॒सम् । ब्र॒ह्म॒व॒र्च॒सँव्वै । ब्र॒ह्म॒व॒र्च॒समिति॑ ब्रह्म-व॒र्च॒सम् । वै गा॑य॒त्री । गा॒य॒त्री ब्र॑ह्मवर्च॒सम् । ब्र॒ह्म॒व॒र्च॒समे॒व । ब्र॒ह्म॒व॒र्च॒समिति॑ ब्रह्म-व॒र्च॒सम् । ए॒व भ॑वति । भ॒व॒ति॒ स॒प्त॒द॒श । स॒प्त॒द॒शानु॑ । स॒प्त॒द॒शेति॑ स॒प्त-द॒श॒ । अनु॑ब्रूयात् । ब्रू॒या॒ द्वैश्य॑स्य । वैश्य॑स्य सप्तद॒शः । स॒प्त॒द॒शो वै । स॒प्त॒द॒श इति॑ सप्त-द॒शः । वै वैश्यः॑ । वैश्य॒स्स्वे । स्व ए॒व । ए॒वैन᳚म् । ए॒न॒ꣵं॒ स्तोमे᳚ । स्तोमे॒ प्रति॑ । प्रति॑ष्ठापयति । स्था॒प॒य॒ति॒ जग॑त्या । जग॑त्या॒ परि॑ । परि॑दध्यात् । दध्या॒ज्जाग॑ताः । जाग॑ता॒ वै । वै प॒शवः॑ । प॒शव॑ᳶ प॒शुका॑मः । प॒शुका॑म॒ᳶ खलु॑ । प॒शुका॑म॒ इति॑ प॒शु-का॒मः॒ । खलु॒ वै । वै वैश्यः॑ । वैश्यो॑ यजते । य॒ज॒ते॒ जग॑त्या । जग॑त्यै॒व । ए॒वास्मै᳚ । अ॒स्मै॒ प॒शून् । प॒शून्परि॑ । परि॑ गृह्णाति । गृ॒ह्णा॒त्येक॑विꣳशतिम् । एक॑विꣳशति॒मनु॑ । एक॑विꣳशति॒मित्येक॑-वि॒ꣳ॒श॒ति॒म् । अनु॑ ब्रूयात् । ब्रू॒या॒त्प्र॒ति॒ष्ठाका॑मस्य । प्र॒ति॒ष्ठाका॑मस्यैकवि॒ꣳ॒शः । प्र॒ति॒ष्ठका॑म॒स्येति॑ प्रति॒ष्ठा-का॒म॒स्य॒ । ए॒क॒वि॒ꣳ॒शस्स्तोमा॑नाम् । ए॒क॒वि॒ꣳ॒श इत्ये॑क-वि॒ꣳ॒शः । स्तोमा॑नाम्प्रति॒ष्ठा । प्र॒ति॒ष्ठा प्रति॑ष्ठित्यै । प्र॒ति॒ष्ठेति॑ प्रति-स्था । प॑तिष्ठित्यै॒ चतु॑र्विꣳशतिम् । प्रति॑ष्ठित्या॒ इति॒ प्रति॑-स्थि॒त्यै॒ (58) ।  
चतु॑र्विꣳशति॒मनु॑ । चतु॑र्विꣳशति॒मिति॒ चतुः॑-वि॒ꣳ॒श॒ति॒म् । अनु॑ ब्रूयात् । ब्रू॒या॒द्ब्र॒ह्म॒व॒र्च॒सका॑मस्य । ब्र॒ह्म॒व॒र्च॒सका॑मस्य॒ चतु॑र्विꣳशत्यख्षरा । ब॒॒ह्मव॒र्च॒सका॑म॒स्येति॑ ब्रह्मवर्च॒स-का॒म॒स्य॒ । चतु॑र्विꣳशत्यख्षरा गाय॒त्री । चतु॑र्विꣳशत्यख्ष॒रेति॒ चतु॑र्विꣳशति-अ॒ख्ष॒रा॒ । गा॒य॒त्री गा॑य॒त्री । गा॒य॒त्री ब्र॑ह्मवर्च॒सम् । ब्र॒ह्म॒व॒र्च॒सङ्गा॑यत्रि॒या । ब्र॒ह्म॒व॒र्च॒समिति॑ ब्रह्म-व॒र्च॒सम् । गा॒य॒त्रि॒यैव । ए॒वास्मै᳚ । अ॒स्मै॒ ब्र॒ह्म॒व॒र्च॒सम् । ब्र॒ह्म॒व॒र्च॒समव॑ । ब्र॒ह्म॒व॒र्च॒समिति॑ ब्रह्म-व॒र्च॒सम् । अव॑ रुन्धे । रु॒न्धे॒ त्रि॒ꣳ॒शत᳚म् । त्रि॒ꣳ॒शत॒मनु॑ । अनु॑ ब्रूयात् । ब्रू॒या॒दन्न॑कामस्य । अन्न॑कामस्य त्रि॒ꣳ॒शद॑ख्षरा । अन्न॑काम॒स्येत्यन्न॑-का॒म॒स्य॒ । त्रि॒ꣳ॒शद॑ख्षरा वि॒राट् । त्रि॒ꣳ॒शद॑ख्ष॒रेति॑ त्रि॒ꣳ॒शत्-अ॒ख्ष॒रा॒ । वि॒राडन्न᳚म् । वि॒राडिति॑ वि-राट् । अन्नँ॑व्वि॒राट् । वि॒राड्वि॒राजा᳚ । वि॒राडिति॑ वि-राट् । वि॒राजै॒व । वि॒राजेति॑ वि-राजा᳚ । ए॒वास्मै᳚ । अ॒स्मा॒ अ॒न्नाद्य᳚म् । अ॒ना॒द्यमव॑ । अ॒न्नाद्य॒मित्य॑न्न-अद्य᳚म् । अव॑ रुन्धे । रु॒न्धे॒ द्वात्रिꣳ॑शतम् । द्वात्रिꣳ॑शत॒मनु॑ । अनु॑ ब्रूयात् । ब्रू॒या॒त्प्र॒ति॒ष्ठाका॑मस्य । प्र॒ति॒ष्ठाका॑मस्य॒ द्वात्रिꣳ॑शदख्षरा । प्र॒ति॒ष्ठाका॑म॒स्येति॑ प्रति॒ष्ठा-का॒म॒स्य॒ । द्वात्रिꣳ॑श दख्षराऽनु॒ष्टुक् । द्वाति॑ꣳशदख्ष॒रेति॒ द्वात्रिꣳ॑शत्-अ॒ख्ष॒रा॒ । अ॒नु॒ष्टुग॑नु॒ष्टुप् । अ॒नु॒ष्टुगित्य॑नु-स्तुक् । अ॒नु॒ष्टुप्छन्द॑साम् । अ॒नु॒ष्टुबित्य॑नु-स्तुप् । छन्द॑साम्प्रति॒ष्ठा । प्र॒ति॒ष्ठा प्रति॑ष्ठित्यै । प्र॒ति॒ष्ठेति॑ प्रति-स्था । प्रति॑ष्ठित्यै॒ षट्त्रित्रिꣳ॑शतम् । प्रति॑ष्ठित्या॒ इति॒ प्रति॑-स्थि॒त्यै॒ । षट्त्रिꣳ॑शत॒मनु॑ । षट्त्रिꣳ॑शत॒मिति॒ षट्-त्रि॒ꣳ॒श॒त॒म् । अनु॑ ब्रूयात् । ब्रू॒या॒त्प॒शुका॑मस्य । प॒शुका॑मस्य॒ षट्त्रिꣳ॑शदख्षरा । प॒शुका॑म॒स्येति॑ प॒शु-का॒म॒स्य॒ । षट्त्रिꣳ॑शदख्षरा बृह॒ती । षट्त्रिꣳ॑शदख्ष॒रेति॒ षट्त्रिꣳ॑शत्- अ॒ख्ष॒रा॒ । बृ॒ह॒ती बार्‌ह॑ताः । बार्‌ह॑ताᳶ प॒शवः॑ । प॒शवो॑ बृह॒त्या । बृ॒ह॒त्यैव । ए॒वास्मै᳚ । अ॒स्मै॒ प॒शून्। प॒शूनव॑ ।  
अव॑रुन्धे । रु॒न्धे॒ चतु॑श्चत्वारिꣳशतम् । चतु॑श्चत्वारिꣳशत॒मनु॑ । चतु॑श्चत्वारिꣳशत॒मिति॒चतुः॑-च॒त्वा॒रि॒ꣳ॒श॒त॒म् । अनु॑ ब्रूयात् । ब्रू॒या॒दि॒न्द्रि॒य का॑मस्य । इ॒न्द्रि॒यका॑मस्य॒ चतु॑श्चत्वारिꣳशदख्षरा । इ॒न्द्रि॒य का॑म॒स्येती᳚न्द्रि॒य-का॒म॒स्य॒ । चतु॑श्चत्वारिꣳशदख्षरा त्रि॒ष्टुक् । चतु॑श्चत्वारिꣳशदख्ष॒रेति॒ चतु॑श्चत्वारिꣳशत्-अ॒ख्ष॒रा॒ । त्रि॒ष्टुगि॑न्द्रि॒यम् । इ॒न्द्रि॒यन्त्रि॒ष्टुप् । त्रि॒ष्टुप्त्रि॒ष्टुभा᳚ । त्रि॒ष्टुभै॒व । ए॒वास्मै᳚ । अ॒स्मा॒ इ॒न्द्रि॒यम् । इ॒न्द्रि॒यमव॑ । अव॑ रुन्धे । रु॒न्धे॒ऽष्टाच॑त्वारꣳशतम् । अ॒ष्टाच॑त्वारिꣳशत॒मनु॑ । अ॒ष्टाच॑त्वारिꣳशत॒ मित्य॒ष्टा-च॒त्वा॒रि॒ꣳ॒श॒त॒म् । अनु॑ ब्रूयात् । ब्रू॒या॒त्प॒शुका॑मस्य । प॒शुका॑मस्या॒ष्टा च॑त्वारिꣳशदख्षरा । प॒शुका॑म॒स्येति॑ प॒शु-का॒म॒स्य॒ । अ॒ष्टाच॑त्वारिꣳशदख्षरा॒ जग॑ती । अ॒ष्टाच॑त्वारिꣳ शदख्ष॒रेत्य॒ष्टा-च॑त्वारिꣳशत्-अ॒ख्ष॒रा॒ । जग॑ती॒ जाग॑ताः । जाग॑ताᳶ प॒शवः॑ । प॒शवो॒ जग॑त्या । जग॑त्यै॒व । ए॒वास्मै᳚ । अ॒स्मै॒ प॒शून् । प॒शूनव॑ । अव॑ रुन्धे । रु॒न्धे॒ सर्वा॑णि । सर्वा॑णि॒ छन्दाꣳ॑सि । छन्दा॒ग्॒?स्यनु॑ । अनु॑ ब्रूयात् । ब्रू॒या॒द्ब॒हु॒या॒जिनः॑ । ब॒हु॒या॒जिन॒स्सर्वा॑णि । ब॒हु॒या॒जिन॒ इति॑ बहु-या॒जिनः॑ । सर्वा॑णि॒ वै । वा ए॒तस्य॑ । ए॒तस्य॒ छन्दाꣳ॑सि । छन्दा॒ꣳ॒स्यव॑रुद्धानि । अव॑रुद्धानि॒ यः । अव॑रुद्धा॒नीत्यव॑-रु॒द्धा॒नि॒ । यो ब॑हुया॒जी । ब॒हु॒या॒ज्यप॑रिमितम् । ब॒हु॒या॒जीति॑ बहु-या॒जी । अप॑रिमित॒मनु॑ । अप॑रिमित॒मित्यप॑रि-मि॒त॒म् । अनु॑ ब्रूयात् । ब्रू॒या॒दप॑रिमितस्य । अप॑रिमित॒स्यावरु॑ध्यै । अप॑रिमित॒स्येतप॑रिमि॒त॒स्य॒ । अव॑रुध्या॒ इत्यव॑-रु॒ध्यै॒ (60) ॥  
"निवी॑तम्मनु॒ष्या॑णाम् । निवी॑त॒मिति॒ नि-वी॒त॒म् । म॒नु॒ष्या॑णाम्प्राचीनावी॒तम् । प्रा॒ची॒ना॒वी॒तम्पि॑तृ॒णाम् । प्रा॒ची॒ना॒वी॒तमिति॑ प्राचीन-आ॒वी॒तम् । पि॒तृ॒णामुप॑वीतम् । उप॑वीतन्दे॒वाना᳚म् । उप॑वीत॒मित्युप॑-वी॒त॒म् । दे॒वाना॒मुप॑ । उप॑ व्ययते । व्य॒य॒ते॒ दे॒व॒ल॒ख्ष्मम् । दे॒व॒ल॒ख्ष्म मे॒व । दे॒व॒ल॒ख्ष्ममिति॑ देव-ल॒ख्ष्मम् । ए॒व तत् । तत्कु॑रुते । कु॒रु॒ते॒ तिष्ठन्न्॑ । तिष्ठ॒न्ननु॑ । अन्वा॑ह । आ॒ह॒ तिष्ठन्न्॑ । तिष्ठ॒न्॒, हि । ह्याश्रु॑ततरुम् । आश्रु॑ततरँ॒व्वद॑ति । आश्रु॑ततर॒मित्याश्रु॑त-त॒र॒म् । वद॑ति॒ तिष्ठन्न्॑ । तिष्ठ॒न॑नु । अन्वा॑ह । आ॒ह॒ सु॒व॒र्गस्य॑ । सु॒व॒र्गस्य॑ लो॒कस्य॑ । सु॒र्व॒र्गस्येति॑ सुवः-गस्य॑ । लो॒कस्या॒भिजि॑त्यॆ । अ॒भिजि॑त्या॒ आसी॑नः । अ॒भिजि॑त्या॒ इत्य॒भि-जि॒त्यै॒ । आसी॑नो यजति । य॒ज॒त्य॒स्मिन् । अ॒स्मिन्ने॒व । ए॒व लो॒के । लो॒के प्रति॑ । प्रति॑ तिष्ठति । ति॒ष्ठ॒ति॒ यत् । यत्क्रौ॒ञ्चम् । क्रौ॒ञ्चम॒न्वाह॑ । अ॒न्वाहा॑सु॒रम् । अ॒न्वाहेत्य॑नु- आह॑ । आ॒सु॒रन्तत् । तद्यत् । यन्म॒न्द्रम् । म॒न्द्रम्मा॑नु॒षम् । मा॒नु॒षन्तत् । तद्यत् । यद॑न्त॒रा । अ॒न्त॒रा तत् । तथ्सदे॑वम् । सदे॑वमन्त॒रा । सदे॑व॒मिति॒ स-दे॒व॒म् । अ॒न्त॒राऽनूच्य᳚म् । अ॒नूच्यꣳ॑ सदेव॒त्वाय॑ । अ॒नूच्य॒मित्य॑नु- उच्य᳚म् । स॒दे॒व॒त्वाय॑ वि॒द्वाꣳसः॑ । स॒दे॒व॒त्वायेति॑ सदेव-त्वाय॑ । वि॒द्वाꣳसो॒ वै। वै पु॒रा । (61)वै पु॒रा ।"  
पु॒रा होता॑रः । होता॑रोऽभूवन्न् । अ॒भूव॒न्तस्मा᳚त् । तस्मा॒द्विधृ॑ताः । विधृ॑ता॒ अध्वा॑नः । विधृ॑ता॒ इति॒ वि-धृ॒ताः॒ । अ॒ध्वा॒नोऽभू॑वन्न् । अभू॑व॒न्न । न पन्था॑नः । पन्था॑न॒स्सम् । सम॑रुख्षन्न् । अ॒रु॒ख्ष॒न्न॒न्त॒र्वे॒दि । अ॒न्त॒र्वे॒द्य॑न्यः । अ॒न्त॒र्वे॒दीत्य॑न्तः-वे॒दि । अ॒न्यᳶ पादः॑ । पादो॒ भव॑ति । भव॑ति बहिर्वे॒दि । ब॒ही॒र्वे॒द्य॑न्यः । ब॒ही॒र्वे॒दीति॑ बहिः-वे॒दि । अ॒न्योऽथ॑ । अथानु॑ । अन्वा॑ह । आ॒हाध्व॑नाम् । अध्व॑नाँ॒व्विधृ॑त्यै । विधृ॑त्यै प॒थाम् । विधृ॑त्या॒ इति॒ वि- धृ॒त्यै॒ । प॒थामसꣳ॑रोहाय । असꣳ॑रोहा॒याथो᳚ । असꣳ॑ रोहा॒-येत्यसं᳚-रो॒हा॒य॒ । अथो॑ भू॒तम् । अथो॒ इत्यथो᳚ । भू॒तञ्च॑ । चै॒व । ए॒व भ॑वि॒ष्यत् । भ॒वि॒ष्यच्च॑ । चाव॑ । अव॑रुन्धे । रु॒न्धेऽथो᳚ । अथो॒ परि॑मितम् । अथो॒ इत्यथो᳚ । परि॑मितञ्च । परि॑मित॒मिति॒ परि॑-मि॒त॒म् । चै॒व । ए॒वाप॑रिमितम् । अप॑रिमितञ्च । अप॑रिमि॒तमित्यप॑रि-मि॒त॒म् । चाव॑ । अव॑रुन्धे । रु॒न्धेऽथो᳚ । अथो᳚ ग्रा॒म्यान् । अथो॒ इत्यथो᳚ । ग्रा॒म्याꣳश्च॑ । चै॒व । ए॒व प॒शून् । प॒शूना॑र॒ण्यान् । आ॒र॒ण्याꣳश्च॑ । चाव॑ । अव॑ रुन्धे । रु॒न्धेथो᳚ । अथो॑ देवलो॒कम् । अथो॒ इत्यथो᳚ ।  
"दे॒व॒लो॒कञ्च॑ । दे॒व॒लो॒कमिति॑ देव-लो॒कम् । चै॒व । ए॒व म॑नुष्यलो॒कम् । म॒नु॒ष्य॒लो॒कञ्च॑ । म॒नु॒ष्य॒लो॒कमिति॑ मनुष्य-लो॒कम् । चा॒भि । अ॒भि ज॑यति । ज॒य॒ति॒ दे॒वाः । दे॒वा वै । वै सा॑मिधे॒नीः । सा॒मि॒धे॒नीर॒नूच्य॑ । सा॒मि॒धे॒नीरिति॑ साम्-इ॒धे॒नीः । अ॒नूच्य॑ य॒ज्ञम् । अ॒नूच्येत्य॑नु-उच्य॑ । य॒ज्ञन्न । नानु॑ । अन्व॑पश्यन्न् । अ॒प॒श्य॒न्थ्सः । स प्र॒जाप॑तिः । प्र॒जाप॑तिस्तू॒ष्णीम् । प्र॒जाप॑ति॒रिति॑ प्र॒जा-प॒तिः॒ । तू॒ष्णीमा॑घा॒रम् । आ॒घा॒रमा । आ॒घा॒रमित्या᳚-घा॒रम् । आघा॑रयत् । अ॒घा॒र॒य॒त्ततः॑ । ततो॒ वै । वै दे॒वाः । दे॒वा य॒ज्ञम् । य॒ज्ञमनु॑ । अन्व॑पश्यन्न् । अ॒प॒श्य॒न्॒, यत् । यत्तू॒ष्णीम् । तू॒ष्णीमा॑घा॒रम् । आ॒घा॒रमा॑घा॒रय॑ति । आ॒घा॒रमित्या᳚-घा॒रम् । आ॒घा॒रय॑ति य॒ज्ञस्य॑ । आ॒घा॒रय॒तीत्या᳚-घा॒रय॑ति । य॒ज्ञस्यानु॑ख्यात्यै । अनु॑ख्यात्या॒ अथो᳚ । अनु॑ख्यात्या॒ इत्यनु॑-ख्या॒त्यै॒ । अथो॑ सामिधे॒नीः । अथो॒ इत्यथो᳚ । सा॒मि॒धे॒नीरे॒व । सा॒मि॒धे॒नी रिति॑ साम्-इ॒धे॒नीः । ए॒वाभि । अ॒भ्य॑नक्ति । अ॒न॒क्त्य लू᳚ख्षः । अलू᳚ख्षो भवति । भ॒व॒ति॒ यः । य ए॒वम् । ए॒वँव्वेद॑ । वेदाथो᳚ । अथो॑त॒र्पय॑ति । अथो॒ इत्यथो᳚ । त॒र्पय॑त्ये॒व । ए॒वैनाः᳚ । ए॒ना॒स्तृप्य॑ति । तृप्य॑ति प्र॒जया᳚ । प्र॒जया॑ प॒शुभिः॑ । प्र॒जयेति॑ प्र-जया᳚ । प॒शुभि॒र्यः । प॒शुभि॒रिति॑ प॒शु-भिः॒ (63) ।"  
य ए॒वम् । ए॒वँव्वेद॑ । वेद॒ यत् । यदेक॑या । एक॑याघा॒रये᳚त् । आ॒घा॒रये॒ देका᳚म् । आ॒घा॒रये॒दित्या᳚-घा॒रये᳚त् । एका᳚म्प्रीणीयात् । प्री॒णी॒या॒द्यत् । यद्दा भ्या᳚म् । द्वाभ्या॒न्द्वे । द्वे प्री॑णीयात् । द्वे इति॒ द्वे । प्री॒णी॒या॒द्यत् । यत्ति॒सृभिः॑ । त्ति॒सृभि॒रति॑ । ति॒सृभि॒ रिति॑ ति॒सृ-भिः॒ । अति॒ तत् । तद्रे॑चयेत् । रे॒च॒ये॒न्मन॑सा । मन॒सा । आघा॑रयति । घा॒र॒य॒ति॒ मन॑सा । मन॑सा॒ हि । ह्यना᳚प्तम् । अना᳚प्तमा॒प्यते᳚ । आ॒प्यते॑ ति॒र्यञ्च᳚म् । ति॒र्यञ्च॒मा । आ घा॑रयति । घा॒र॒य॒त्यछ॑म्बट्कारम् । अछ॑म्बट्कारँ॒व्वाक् । अछ॑म्बट्कार॒मित्य छ॑म्बट्-का॒र॒म् । वाक्च॑ । च॒ मनः॑ । मन॑श्च । चा॒र्ती॒ये॒ता॒म् । आ॒र्ती॒ये॒ता॒म॒हम् । अ॒हन्दे॒वेभ्यः॑ । दे॒वेभ्यो॑ ह॒व्यम् । ह॒व्यँव्व॑हामि । व॒हा॒मीति॑ । इति॒ वाक् । वाग॑ब्रवीत् । अ॒ब्र॒वी॒द॒हम् । अ॒हन्दे॒वेभ्यः॑ । दे॒वेभ्य॒ इति॑ । इति॒ मनः॑ । मन॒ स्तौ । तौ प्र॒जाप॑तिम् । प्र॒जाप॑तिम्प्र॒श्नम् । प्र॒जाप॑ति॒मिति॑ प्र॒जा-प॒ति॒म् । प्र॒श्नमै॑ताम् । ऐ॒ता॒ꣳ॒ सः । सो᳚ऽब्रवीत्। अ॒ब्र॒वी॒त्प्र॒जाप॑तिः । (64)  
प्र॒जाप॑ति र्दू॒तीः । प्र॒जाप॑ति॒रिति॑ प्र॒जा-प॒तिः॒ । दू॒तीरे॒व । ए॒व त्वम् । त्वम्मन॑सः । मन॑सोऽसि । अ॒सि॒ यत् । यद्धि । हि मन॑सा । मन॑सा॒ ध्याय॑ति । ध्याय॑ति॒ तत् । तद्वा॒चा । वा॒चा व॑दति । व॒द॒तीति॑ । इति॒ तत् । तत्खलु॑ । खलु॒ तुभ्य᳚म् । तुभ्य॒न्न । न वा॒चा । वा॒चा जु॑हवन्न् । जु॒ह॒व॒न्निति॑ । इत्य॑ब्रवीत् । अ॒ब्र॒वी॒त्तस्मा᳚त् । तस्मा॒न्मन॑सा । मन॑सा प्र॒जाप॑तये । प्र॒जाप॑तये जुह्वति । प्र॒जापत॑य॒ इति॑ प्र॒जा-प॒त॒ये॒ । जु॒ह्व॒ति॒ मनः॑ । मन॑ इव । इ॒व॒ हि । हि प्र॒जाप॑तिः । प्र॒जाप॑तिᳶ प्र॒जाप॑तेः । प्र॒जाप॑ति॒ रिति॑ प्र॒जा-प॒तिः॒ । प्र॒जाप॑ते॒राप्त्यै᳚ । प्र॒जाप॑ते॒रिति॑ प्र॒जा-प॒तेः॒ । आप्त्यै॑ परि॒धीन् । प॒रि॒धीन्थ्सम् । प॒रि॒ धीनिति॑ परि-धीन् । सम्मा᳚र्‌ष्टि । मा॒र्‌ष्टि॒ पु॒नाति॑ । पु॒नात्ये॒व । ए॒वैनान्॑ । ए॒ना॒न्त्रिः । त्रिर्म॑ध्य॒मम् । म॒ध्य॒मन्त्रयः॑ । त्रयो॒ वै । वै प्रा॒णाः । प्रा॒णाᳶ प्रा॒णान् । प्रा॒णा इति॑ प्र-अ॒नाः । प्रा॒णाने॒व । प्रा॒णानिति॑ प्र-अ॒नान् । ए॒वाभि । अ॒भिज॑यति । ज॒य॒ति॒ त्रिः । त्रिर्द॑ख्षिणा॒र्ध्य᳚म् । द॒ख्षि॒णा॒र्ध्य॑न्त्रयः॑ । द॒ख्षि॒णा॒र्ध्य॑मिति॑ दख्षिण-अ॒र्ध्य᳚म् । त्रय॑ इ॒मे । (65)  
इ॒मे लो॒काः । लो॒का इ॒मान् । इ॒माने॒व । ए॒व लो॒कान् । लो॒कान॒भि । अ॒भिज॑यति । ज॒य॒ति॒ त्रिः । त्रिरु॑त्तरा॒र्ध्य᳚म् । उ॒त्त॒रा॒र्ध्य॑न्त्रयः॑ । उ॒त्त॒रा॒र्ध्य॑मित्यु॑त्तर-अ॒र्ध्य᳚म् । त्रयो॒ वै । वै दे॑व॒यानाः᳚ । दे॒व॒याना॒ᳶ पन्था॑नः । दे॒व॒याना॒ इति॑ देव-यानाः᳚ । पन्था॑न॒ स्तान् । ताने॒व । ए॒वाभि । अ॒भि ज॑यति । ज॒य॒ति॒ त्रिः । त्रिरुप॑ । उप॑ वाजयति । वा॒ज॒य॒ति॒ त्रयः॑ । त्रयो॒ वै । वै दे॑व लो॒काः । दे॒व॒लो॒कादे॑व लो॒कान् । दे॒व॒लो॒का इति॑ देव-लो॒काः । दे॒व॒ लो॒का ने॒व । दे॒व॒लो॒कानिति॑ देव-लो॒कान् । ए॒वाभि । अ॒भि ज॑यति । ज॒य॒ति॒ द्वाद॑श । द्वाद॑श॒ सम् । सम्प॑द्यन्ते । प॒द्य॒न्ते॒ द्वाद॑श । द्वाद॑श॒ मासाः᳚ । मासा᳚स्सँव्वथ्स॒रः । सँ॒व्व॒थ्स॒रस्सँ॑व्वथ्स॒रम् । सँ॒व्व॒थ्स॒र इति॑ सम्-व॒थ्स॒रः । सँ॒व्व॒थ्स॒रमे॒व । सँ॒व्व॒थ्स॒रमिति॑ सम्-व॒थ्स॒रम् । ए॒व प्री॑णाति । प्री॒णा॒त्यथो᳚ । अथो॑ सँव्वथ्स॒रम् । अथो॒ इत्यथो᳚ । सँ॒व्व॒थ्स॒रमे॒व । सँ॒व्व॒थ्स॒रमिति॑ सम्-व॒थ्स॒रम् । ए॒वास्मै᳚ । अ॒स्मा॒ उप॑ । उप॑ दधाति । द॒धा॒ति॒ सु॒व॒र्गस्य॑ । सु॒व॒र्गस्य॑ लो॒कस्य॑ । सु॒व॒र्गस्येति॑ सुवः-गस्य॑ । लो॒कस्य॒ सम॑ष्ट्यै । सम॑ष्ट्या आघा॒रम् । सम॑ष्ट्या॒ इति॒ सम्-अ॒ष्ट्यै॒ । आ॒घा॒रमा । आ॒घा॒रमित्या᳚-घा॒रम् । आ घा॑रयति । घा॒र॒य॒ति॒ ति॒रः । ति॒र इ॑व । इ॒व॒ वै । (66)  
वै सु॑व॒र्गः । सु॒व॒र्गो लो॒कः । सु॒व॒र्ग इति॑ सुवः-गः । लो॒कस्सु॑व॒र्गम् । सु॒व॒र्गमे॒व । सु॒व॒र्गमिति॑ सुवः-गम् । ए॒वास्मै᳚ । अ॒स्मै॒ लो॒कम् । लो॒कम्प्र । प्र रो॑चयति । रो॒च॒य॒त्यृ॒जुम् । ऋ॒जुमा । आघा॑रयति । घा॒र॒य॒त्यृ॒जुः । ऋ॒जुरि॑व । इ॒व॒ हि । हि प्रा॒णः । प्रा॒णस्सन्त॑तम् । प्रा॒ण इति॑ प्र-अ॒नः । सन्त॑त॒ मा । सन्त॑त॒मिति॒ सम्-त॒त॒म् । आ घा॑रयति । घा॒र॒य॒ति॒ प्रा॒णाना᳚म् । प्रा॒णाना॑म॒न्नाद्य॑स्य । प्रा॒णाना॒मिति॑ प्र-अ॒नाना᳚म् । अ॒न्नाद्य॑स्य॒ सन्त॑त्यै । अ॒न्नाद्य॒स्येत्य॑न्न-अद्य॑स्य । सन्त॑त्या॒ अथो᳚ । सन्त॑त्या॒ इति॒ सम्-त॒त्यै॒ । अथो॒ रख्ष॑साम् । अथो॒ इत्यथो᳚ । रख्ष॑सा॒मप॑हत्यै । अप॑हत्यै॒ यम् । अप॑हत्या॒ इत्यप॑-ह॒त्यै॒ । यङ्का॒मये॑त । का॒मये॑त प्र॒मायु॑कः । प्र॒मायु॑कस्य्सात् । प्र॒मायु॑क॒ इति॑ प्र-मायु॑कः । स्या॒दिति॑ । इति॑ जि॒ह्मम् । जि॒ह्मन्तस्य॑ । तस्या । आ घा॑रयेत् । घा॒र॒ये॒त्प्रा॒णम् । प्रा॒ण मे॒व । प्रा॒णमिति॑ प्र-अ॒नम् । ए॒वास्मा᳚त् । अ॒स्मा॒ ज्जि॒ह्मम् । जि॒ह्मन्न॑यति । न॒य॒ति॒ ता॒जक् । ता॒जक्प्र । प्र मी॑यते । मी॒य॒ते शिरः॑ । शिरो॒ वै । वा ए॒तत् । ए॒तद्य॒ज्ञस्य॑ । य॒ज्ञस्य॒ यत् । यदा॑घा॒रः । आ॒घा॒र आ॒त्मा । आ॒घा॒र इत्या᳚-घा॒रः । आ॒त्मा ध्रु॒वा । ध्रु॒वाऽऽघा॒रम् । (67)ध्रु॒वाऽऽघा॒रम् ।  
आ॒घा॒रमा॒घार्य॑ । आ॒घा॒रमित्या᳚-घा॒रम् । आ॒घार्य॑ ध्रु॒वाम् । आ॒घार्येत्या᳚-घार्य॑ । ध्रु॒वाꣳ सम् । सम॑नक्ति । अ॒न॒क्त्या॒त्मन्न् । आ॒त्मन्ने॒व । ए॒वय॒ज्ञस्य॑ । य॒ज्ञस्य॒ शिरः॑ । शिर॒ᳶ प्रति॑ । प्रति॑ दधाति । द॒धा॒त्य॒ग्निः । अ॒ग्निर्दे॒वाना᳚म् । दे॒वाना᳚न्दू॒तः । दू॒त आसी᳚त् । आसी॒द्दैव्यः॑ । दैव्योऽसु॑राणाम् । असु॑राणा॒न्तौ । तौ प्र॒जाप॑तिम् । प्र॒जाप॑तिम्प्र॒श्नम् । प्र॒जाप॑ति॒ मिति॑ प्र॒जा-प॒ति॒म् । प्र॒श्नमै॑ताम् । ऐ॒ता॒ꣳ॒ सः । स प्र॒जाप॑तिः । प्र॒जाप॑तिर्ब्राह्म॒णम् । प्र॒जाप॑ति॒ रिति॑ प्र॒जा-प॒तिः॒ । ब्रा॒ह्म॒णम॑ब्रवीत् । अ॒ब्र॒वी॒दे॒तत् । ए॒तद्वि । वि ब्रू॑हि । ब्रू॒हीति॑ । इत्या । आश्रा॑वय । श्रा॒व॒येति॑ । इती॒दम् । इ॒दन्दे॑वाः । दे॒वा॒श्शृ॒णु॒त॒ । शृ॒णु॒तेति॑ । इति॒ वाव । वाव तत् । तद॑ब्रवीत् । अ॒ब्र॒वी॒द॒ग्निः । अ॒ग्निर्दे॒वः । दे॒वो होता᳚ । होतेति॑ । इति॒ यः । य ए॒व । ए॒व दे॒वाना᳚म् । दे॒वाना॒न्तम् । तम॑वृणीत । अ॒वृ॒णी॒त ततः॑ । ततो॑ दे॒वाः । दे॒वा अभ॑वन्न् ।  
अभ॑व॒न्परा᳚ । पराऽसु॑राः । असु॑रा॒ यस्य॑ । यस्यै॒वम् । ए॒वँव्वि॒दुषः॑ । वि॒दुष॑ᳶ प्रव॒रम् । प्र॒व॒रम्प्र॑वृ॒णते᳚ । प॒॒वरमिति॑ प्र-व॒रम् । प्र॒वृ॒णते॒ भव॑ति । प्र॒वृ॒णत॒ इति॑ प्र-वृ॒णते᳚ । भव॑त्या॒त्मना᳚ । आ॒त्मना॒ परा᳚ । परा᳚स्य । अ॒स्य॒ भ्रातृ॑व्यः । भ्रातृ॑व्यो भवति । भ॒व॒ति॒ यत् । यद्ब्रा᳚ह्म॒णः । बा॒॒ह्मणश्च॑ । चाब्रा᳚ह्मणः । अब्रा᳚ह्मणश्च । च॒ प्र॒श्नम् । प्र॒श्नमे॒याता᳚म् । ए॒याता᳚म्ब्राह्म॒णाय᳚ । ए॒याता॒मित्या᳚-इ॒याता᳚म् । ब्रा॒ह्म॒णायाधि॑ । अधि॑ ब्रूयात् । ब्रू॒या॒द्यत् । यद्ब्रा᳚ह्म॒णाय॑ । बा॒॒ह्मणाया॒ध्याह॑ । अ॒ध्याहा॒त्मने᳚ । अ॒ध्याहेत्य॑धि-आह॑ । आ॒त्मनेऽधि॑ । अध्या॑ह । आ॒ह॒ यत् । यद्ब्रा᳚ह्म॒णम् । ब्रा॒ह्म॒णम्प॒राह॑ । प॒राहा॒त्मान᳚म् । प॒राहेति॑ परा-आह॑ । आ॒त्मान॒म्परा᳚ । परा॑ह । आ॒ह॒ तस्मा᳚त् । तस्मा᳚द्ब्राह॒णः । ब्रा॒ह्म॒णो न । न प॒रोच्यः॑ । प॒रोच्य॒ इति॑ परा-उच्यः॑ (69) ॥  
आयु॑ष्टे । त॒ आ॒यु॒र्दाः । आ॒यु॒र्दा अ॑ग्ने । आ॒यु॒र्दा इत्या॑युः-दाः । अ॒ग्न॒ आ । आप्या॑यस्व । प्या॒य॒स्व॒ सम् । सन्ते᳚ । तेऽव॑ । अव॑ ते । ते॒ हेडः॑ । हेड॒ उत् । उदु॑त्त॒मम् । उ॒त्त॒मम्प्र । उ॒त्त॒ममित्यु॑त्-त॒मम् । प॑णः । नो॒ दे॒वी । दे॒व्या । आ नः॑ । नो॒ दि॒वः । दि॒वोऽग्ना॑विष्णू । अग्ना॑विष्णू॒ अग्ना॑विष्णू । अग्ना॑विष्णू॒ इत्यग्ना᳚-वि॒ष्णू॒ । अग्ना॑विष्णू इ॒मम् । अग्ना॑विष्णू॒ इत्यग्ना᳚-वि॒ष्णू॒ । इ॒मम्मे᳚ । मे॒ व॒रु॒ण॒ । व॒रु॒ण॒ तत् । तत्वा᳚ । त्वा॒ या॒मि॒ । या॒म्युत् । उदु॑ । उ॒त्यम् । त्यञ्चि॒त्रम् । चि॒त्रमिति॑ चि॒त्रम् ॥ अ॒पान्नपा᳚त् । न पा॒दा । आहि । ह्यस्था᳚त् । अस्था॑दु॒पस्थ᳚म् । उ॒पस्थ॑ञ्जि॒ह्माना᳚म् । उ॒पस्थ॒ मित्यु॒प-स्थ॒म् । जि॒ह्माना॑ मू॒र्ध्वः । ऊ॒र्धो वि॒द्युत᳚म् । वि॒द्युतँ॒व्वसा॑नः । वि॒द्युत॒मिति॑ वि-द्युत᳚म् । वसा॑न॒ इति॒ वसा॑नः ॥ तस्य॒ ज्येष्ठ᳚म् । ज्येष्ठ॑म्महि॒मान᳚म् । म॒हि॒मानँ॒व्वह॑न्तीः । वह॑न्ती॒र्‌हिर॑ण्यवर्णाः । हिर॑ण्यवर्णा॒ᳶ परि॑ । हिर॑ण्यवर्णा॒ इति॒ हिर॑ण्य-व॒र्णाः॒ । परि॑यन्ति । य॒न्ति॒ य॒ह्वीः । य॒ह्वीरिति॑ य॒ह्वीः ॥ सम॒न्याः (70)।  
। अ॒न्यायन्ति॑ । यन्त्युप॑ । उप॑ यन्ति । य॒न्त्य॒न्याः । अ॒न्यास्स॑मा॒नम् । स॒मा॒न मू॒र्वम् । ऊ॒र्वन्न॒द्यः॑ । न॒द्य॑ᳶ पृणन्ति । पृ॒ण॒न्तीति॑ पृणन्ति ॥ तमु॑ । ऊ॒शुचि॑म् । शुचि॒ꣳ॒ शुच॑यः । शुच॑यो दीदि॒वाꣳस᳚म् । दी॒दि॒वाꣳ स॑म॒पाम् । अ॒पान्न्नपा॑तम् । नपा॑त॒म्परि॑ । परि॑तस्थुः । त॒स्थु॒रापः॑ । आप॒ इत्यापः॑ ॥ तमस्मे॑राः । अस्मे॑रा युव॒तयः॑ । यु॒व॒तयो॒ युवा॑नम् । युवा॑नम्मर्मृ॒ज्यमा॑नाः । म॒र्मृ॒ज्यमा॑ना॒ᳶ परि॑ । परि॑यन्ति । य॒न्त्यापः॑ । आप॒ इत्यापः॑ ॥ सशु॒क्रेण॑ । शु॒क्रेण॒ शिक्व॑ना । शिक्व॑ना रे॒वत् । रे॒वद॒ग्निः । अ॒ग्निर्दी॒दाय॑ । दी॒दाया॑नि॒ध्मः । अ॒नि॒ध्मोघृ॒तनि॑र्णिक् । घृ॒तनि॑र्णिग॒फ्सु । घृ॒तनि॑र्णि॒गिति॑घत-नि॒र्णि॒क्॒ । अ॒फ्स्वित्य॑प्-सु ॥ इन्द्रा॒वरु॑णयोर॒हम् । इन्द्रा॒वरु॑णयो॒रितीन्द्रा᳚-वरु॑णयोः । अ॒हꣳ स॒म्राजोः᳚ । स॒म्राजो॒ रवः॑ । स॒म्राजो॒रिति॑ सम्-राजोः᳚ । अव॒ आ । आ वृ॑णे । वृ॒ण॒ इति॑ वृणे ॥ तानः॑ । नो॒ मृ॒डा॒तः॒ । मृ॒डा॒त॒ ई॒दृशे᳚ । ई॒दृश॒ इती॒दृशे᳚ ॥ इन्द्रा॑वरुणा यु॒वम् । इन्द्रा॑वरु॒णेतीन्द्रा᳚-व॒रु॒णा॒ । यु॒वम॑ध्व॒रायः॑ । अ॒ध्व॒राय॑नः। नो॒ वि॒शे । (71)नो॒ वि॒शे ।  
वि॒शे जना॑य । जना॑य॒ महि॑ । महि॒ शर्म॑ । शर्म॑यच्छतम् । य॒च्छ॒त॒मिति॑ यच्छ-तम् ॥ दी॒र्घ प्र॑यज्यु॒मति॑ । दी॒र्घप्र॑यज्यु॒मिति॑ दी॒र्घ-प्र॒य॒ज्यु॒म्॒ । अति॒ यः । यो व॑नु॒ष्यति॑ । व॒नु॒ष्यति॑ व॒यम् । व॒यञ्ज॑येम । ज॒ये॒म॒ पृत॑नासु । पृत॑नासु दू॒ढ्यः॑ । दू॒ढ्य॑ इति दू॒ढ्यः॑ ॥ आ नः॑ । नो॒ मि॒त्रा॒ व॒रु॒णा॒ । मि॒त्रा॒व॒रु॒णा॒ प्र । मि॒त्रा॒व॒रु॒णेति॑ मित्रा-व॒रु॒णा॒ । प्र बा॒हवा᳚ । बा॒हवेति॑ बा॒हवा᳚ ॥ त्वन्नः॑ । नो॒ अ॒ग्ने॒ । अ॒ग्ने॒ वरु॑णस्य । वरु॑णस्य वि॒द्वान् । वि॒द्वान्दे॒वस्य॑ । दे॒वस्य॒ हेडः॑ । हेडोऽव॑ । अव॑ यासिसीष्ठाः । या॒सि॒सी॒ष्ठा॒ इति॑ यासिसीष्ठाः ॥ यजि॑ष्ठो॒ वह्नि॑तमः । वह्नि॑तम॒श्शोशु॑चानः । वह्नि॑तम॒ इति॒ वह्नि॑-त॒मः॒ । शोशु॑चानो॒ विश्वा᳚ । विश्वा॒द्वेषाꣳ॑सि । द्वेषाꣳ॑सि॒ प्र । प्रमु॑मुग्थि । मु॒मु॒ग्ध्य॒स्मत् । अ॒स्मदित्य॒स्मत् ॥ स त्वम् । त्वन्नः॑ । नो॒ अ॒ग्ने॒ । अ॒ग्ने॒ऽव॒मः । अ॒व॒मो भ॑व । भ॒वो॒ती । ऊ॒तीनेदि॑ष्ठः । नेदि॑ष्ठो अ॒स्याः । अ॒स्या उ॒षसः॑ । उ॒षसो॒व्यु॑ष्टौ । व्यु॑ष्टा॒विति॒ वि-उ॒ष्टौ॒ ॥ अव॑ यख्ष्व । य॒ख्ष्व॒ नः॒ । नो॒ वरु॑णम् । वरु॑ण॒ꣳ॒ ररा॑णः ।  
ररा॑णो वी॒हि । वी॒हि मृ॑डी॒कम् । मृ॒डी॒कꣳ सु॒हवः॑ । सु॒हवो॑ नः । सु॒हव॒ इति॑ सु-हवः॑ । न॒ ए॒धि॒ । ए॒धीत्ये॑धि ॥ प्र प्रा॒यम् । प्र प्रेति॒ प्र-प्र॒ । अ॒यम॒ग्निः । अ॒ग्निर्भ॑र॒तस्य॑ । भ॒र॒तस्य॑ शृण्वे । शृ॒ण्वे॒ वि । वि यत् । यथ्सूर्यः॑ । सूर्यो॒ न । न रोच॑ते । रोच॑ते बृ॒हत् । बृ॒हद्भाः । भा इति॒ भाः ॥ अ॒भि यः । यᳶ पू॒रुम् । पू॒रुम्पृत॑नासु । पृत॑नासु त॒स्थौ । त॒स्थौ दी॒दाय॑ । दी॒दाय॒ दैव्यः॑ । दैव्यो॒ अति॑थिः । अति॑थिश्शि॒वः । शि॒वो नः॑ । न॒ इति॑ नः ॥ प्र ते᳚ । ते॒ य॒ख्षि॒ । य॒ख्षि॒ प्र । प्रते᳚ । त॒ इ॒य॒र्मि॒ । इ॒य॒र्मि॒मन्म॑ । मन्म॒भुवः॑ । भुवो॒ यथा᳚ । यथा॒ वन्द्यः॑ । वन्द्यो॑नः । नो॒ हवे॑षु । हवे॒ष्विति॒ हवे॑षु ॥ धन्व॑न्निव । इ॒व॒ प्र॒पा । प्र॒पा अ॑सि । प्र॒पेति॑ प्र-पा । अ॒सि॒ त्वम् । त्वम॑ग्ने । अ॒ग्न॒ इ॒य॒ख्षवे᳚ । इ॒य॒ख्षवे॑ पू॒रवे᳚ । पू॒रवे᳚ प्रत्न । प्र॒त्न॒ रा॒ज॒न्न्॒ । रा॒ज॒न्निति॑ राजन्न् ॥(73)  
। वि पाज॑सा । पाज॑सा॒ वि । वि ज्योति॑षा । ज्योति॒षेति॒ ज्योति॑षा ॥ स त्वम् । त्वम॑ग्ने । अ॒ग्ने॒ प्रती॑केन । प्रती॑केन॒ प॑ति । प्रत्यो॑ष । ओ॒ष॒या॒तु॒धा॒न्यः॑ । या॒तु॒धा॒न्य॑ इति॑ यातु-धा॒न्यः॑ ॥ उ॒रु॒ख्षये॑षु॒ दीद्य॑त् । उ॒रु॒ख्षये॒ष्वित्यु॑रु-ख्षये॑षु । दीद्य॒दिति॒ दीद्य॑त् ॥ तꣳ सु॒प॑तीकम् । सु॒प्रती॑कꣳ सु॒दृश᳚म् । सु॒प्रती॑क॒मिति॑ सु-प्रती॑कम् । सु॒दृश॒ꣵं॒ स्वञ्च᳚म् । सु॒दृश॒मिति॑ सु-दृश᳚म् । स्वञ्च॒ मवि॑द्वाꣳसः । अवि॑द्वाꣳसो वि॒दुष्ट॑रम् । वि॒दुष्ट॑रꣳ सपेम । वि॒दुष्ट॑र॒मिति॑ वि॒दुः-त॒र॒म् । स॒पे॒मेति॑ सपेम ॥ स य॑ख्षत् । य॒ख्ष॒द्विश्वा᳚ । विश्वा॑ व॒युना॑नि । व॒युना॑नि वि॒द्वान् । वि॒द्वान्प्र । प्र ह॒व्यम् । ह॒व्यम॒ग्निः । अ॒ग्निर॒मृते॑षु । अ॒मृते॑षु वोचत् । वो॒च॒दिति॑ वोचत् ॥ अ॒ꣳ॒हो॒मुचे॑ वि॒वेष॑ । अ॒ꣳ॒हो॒मुच॒ इत्यꣳ॑हः-मुचे᳚ । वि॒वेष॒ यत् । यन्मा᳚ । मा॒ वि । वि नः॑ । न॒ इ॒न्द्र॒ । इ॒न्द्रेन्द्र॑ । इन्द्र॑ख्ष॒त्रम् । ख्ष॒त्रमि॑न्द्रि॒याणि॑ । इ॒न्द्रि॒याणि॑ शतक्रतो । श॒त॒क्र॒तो अनु॑ । श॒त॒क्र॒तो॒ इति॑ शत-क्र॒तो॒ । अनु॑ ते । ते॒ दा॒यि॒ । दा॒यीति॑ दायि (74) ॥12॥  
