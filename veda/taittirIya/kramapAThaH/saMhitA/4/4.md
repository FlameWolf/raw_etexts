

  
र॒श्मिर॑सि। अ॒सि॒ ख्षया॑य । ख्षया॑य त्वा । त्वा॒ ख्षयम् । ख्षय॑ञ्जिन्व । जि॒न्व॒ प्रेतिः॑ । प्रेति॑रसि । प्रेति॒रिति॒ प्र-इ॒तिः॒ । अ॒सि॒ धर्मा॑य । धर्मा॑य त्वा । त्वा॒ धर्मम् । धर्म॑ञ्जिन्व । जि॒न्वान्वि॑तिः । अन्वि॑तिरसि । अन्वि॑ति॒रित्यनु॑-इ॒तिः॒ । अ॒सि॒ दि॒वे । दि॒वे त्वा । त्वा॒ दिवम् । दिव॑ञ्जिन्व । जि॒न्व॒ स॒न्धिः । स॒न्धिर॑सि । स॒न्धिरिति॑ सम्-धिः । अ॒स्य॒न्तरि॑ख्षाय । अ॒न्तरि॑ख्षाय त्वा । त्वा॒ऽन्तरि॑ख्षम् । अ॒न्तरिख्ष॑ञ्जिन्व । जि॒न्व॒ प्र॒ति॒धिः । प्र॒ति॒धिर॑सि । प्र॒ति॒धिरिसि॑ प्रतिधिः । अ॒सि॒ पृ॒थि॒व्यै । पृ॒थि॒व्यै त्वा । त्वा॒ पृ॒थि॒वीम् । पृ॒थि॒वीञ्जि॑न्व । जि॒न्व॒ वि॒ष्ट॒म्भः । वि॒ष्ट॒म्भो॑ऽसि । वि॒ष्ट॒म्भ इति॑ वि-स्त॒म्भः । अ॒सि॒ वृष्ट्यै । वृष्ट्यै त्वा । त्वा॒ वृष्टिम् । वृष्टि॑ञ्जिन्व । जि॒न्व॒ प्र॒वा । प्र॒वाऽसि॑ । प्र॒वेति॑ प्र-वा । अ॒स्यह्ने । अह्ने त्वा । त्वाऽहः॑ । अह॑र्जिन्व । जि॒न्वानु॑वा । अ॒नु॒वाऽसि॑ । अ॒नु॒वेत्य॑नु-वा । अ॒सि॒ रात्रि॑यै । रात्रि॑यै त्वा । त्वा॒ रात्रिम् । रात्रि॑ञ्जिन्व । जि॒न्वो॒शिक् । उ॒शिग्॑?सि (1)।अ॒सि॒ वसु॑भ्यः।  
वसु॑भ्यस्त्वा। वसु॑भ्य॒ इति॒ वसु॑-भ्यः॒ । त्वा॒ वसून्॑ । वसूञ्जिन्व । जि॒न्व॒ प्र॒के॒तः । प्र॒के॒तो॑ऽसि । प्र॒के॒त इति॑ प्र-के॒तः । अ॒सि॒ रु॒द्रेभ्यः॑ । रु॒द्रेभ्य॑स्त्वा । त्वा॒ रु॒द्रान् । रु॒द्राञ्जि॑न्व । जि॒न्व॒ सु॒दी॒तिः । सु॒दी॒तिर॑सि । सु॒दी॒तिरिति॑ सु-दी॒तिः । अ॒स्या॒दि॒त्येभ्यः॑ । आ॒दि॒त्येभ्य॑स्त्वा । त्वा॒ऽऽदि॒त्यान् । आ॒दि॒त्याञ्जि॑न्व । जि॒न्वौजः॑ । ओजो॑ऽसि । अ॒सि॒ पि॒तृभ्यः॑ । पि॒तृभ्य॒स्त्वा । पि॒तृभ्य॒ इति॑ पि॒तृ-भ्यः॒ । त्वा॒ पि॒तॄन् । पि॒तॄञ्जि॑न्व । जि॒न्व॒ तन्तुः॑ । तन्तु॑रसि । अ॒सि॒ प्र॒जाभ्यः॑ । प्र॒जाभ्य॑स्त्वा । प्र॒जाभ्य॒ इति॑ प्र-जाभ्यः॑ । त्वा॒ प्र॒जाः । प्र॒जा जि॑न्व । प्र॒जा इति॑ प्र-जाः । जि॒न्व॒ पृ॒त॒ना॒षाट् । पृ॒त॒ना॒षाड॑सि । अ॒सि॒ प॒शुभ्यः॑ । प॒शुभ्य॑स्त्वा । प॒शुभ्य॒ इति॑ प॒शु-भ्यः॒ । त्वा॒ प॒शून् । प॒शूञ्जि॑न्व । जि॒न्व॒रे॒वत् । रे॒वद॑सि । अ॒स्योष॑धीभ्यः । ओष॑धीभ्यस्त्वा । ओष॑धीभ्य॒ इत्योष॑धि-भ्यः॒ । त्वौष॑धीः । ओष॑धीर्जिन्व । जि॒न्वा॒भि॒जित् । अ॒भि॒जिद॑सि । अ॒भि॒जिदित्य॑भि-जित् । अ॒सि॒ यु॒क्तग्रा॑वा । ॒यु॒क्तग्रा॒वेन्द्रा॑य । यु॒क्तग्रा॒वेति॑ यु॒क्त-ग्रा॒वा॒ । इन्द्रा॑य त्वा । त्वेन्द्रम् । इन्द्र॑ञ्जिन्व । जि॒न्वाधि॑पतिः । अधि॑पतिरसि । अधि॑पति॒रित्यधि॑-प॒तिः॒ । अ॒सि॒ प्रा॒णाय॑ (2)।प्रा॒णाय॑ त्वा।प्रा॒णायेति॑ प्र-अ॒नाय॑।  
त्वा॒ प्रा॒णम्। प्रा॒णञ्जि॑न्व । प्रा॒णमिति॑ प्र-अ॒नम् । जि॒न्व॒ य॒न्ता । य॒न्ताऽसि॑ । अ॒स्य॒पा॒नाय॑ । अ॒पा॒नाय॑ त्वा । अ॒पा॒नायेत्य॑प-अ॒नाय॑ । त्वा॒ऽपा॒नम् । अ॒पा॒नञ्जि॑न्व । अ॒पा॒नमित्य॑प-अ॒नम् । जि॒न्व॒ स॒॒सर्पः॑ । स॒॒सर्पो॑ऽसि । स॒॒सर्प॒ इति॑ सम्-सर्पः॑ । अ॒सि॒ चख्षु॑षे । चख्षु॑षे त्वा । त्वा॒ चख्षुः॑ । चख्षु॑र्जिन्व । जि॒न्व॒ व॒यो॒धाः । व॒यो॒धा अ॑सि । व॒यो॒धा इति॑ वयः-धाः । अ॒सि॒ श्रोत्रा॑य । श्रोत्रा॑य त्वा । त्वा॒ श्रोत्रम् । श्रोत्र॑ञ्जिन्व । जि॒न्व॒त्रि॒वृत् । त्रि॒वृद॑सि । त्रि॒वृदिति॑ त्रि-वृत् । अ॒सि॒ प्र॒वृत् । प्र॒वृद॑सि । प्र॒वृदि॑ति प्र-वृत् । अ॒सि॒ सँ॒व्वृत् । सँ॒व्वृद॑सि । सँ॒व्वृदि॑ति सम्-वृत् । अ॒सि॒ वि॒वृत् । वि॒वृद॑सि । वि॒वृदिति॑ वि-वृत् । अ॒सि॒ स॒॒रो॒हः । स॒॒रो॒हो॑ऽसि । स॒॒रो॒ह इति॑ सम्-रो॒हः । अ॒सि॒ नी॒रो॒हः । नी॒रो॒हो॑ऽसि । नी॒रो॒ह इति॑ निः-रो॒हः । अ॒सि॒ प्र॒ रो॒हः । प्र॒रो॒हो॑ऽसि । प्र॒रो॒ह इति॑ प्र-रो॒हः । अ॒स्य॒नु॒रो॒हः । अ॒नु॒ रो॒हो॑ऽसि । अ॒नु॒रो॒ह इत्य॑नु-रो॒हः । अ॒सि॒ व॒सु॒कः । व॒सु॒को॑ऽसि । अ॒सि॒ वेष॑श्रिः । वेष॑श्रिरसि । वेष॑श्रि॒रिति॒ वेष॑-श्रिः॒ । अ॒सि॒ वस्य॑ष्टिः । वस्य॑ष्टिरसि । अ॒सी॒त्य॑सि (3) ॥  
राज्ञ्य॑सि। अ॒सि॒ प्राची । प्राची॒ दिक् । दिग्वस॑वः । वस॑वस्ते । ते॒ दे॒वाः । दे॒वा अधि॑पतयः । अधि॑पतयो॒ऽग्निः । अधि॑पतय॒ इत्यधि॑-प॒त॒यः॒ । अ॒ग्निर् हे॑ति॒नाम् । हे॒ती॒नाम्प्र॑तिध॒र्ता । प्र॒ति॒ध॒र्ता त्रि॒वृत् । प्र॒ति॒ध॒र्तेति॑ प्रति-ध॒र्ता । त्रि॒वृत्त्वा । त्रि॒वृ॒दिति॑ त्रि-वृत् । त्वा॒ स्तोमः॑ । स्तोम॑ पृथि॒व्याम् । पृ॒थि॒व्या श्र॑यतु । श्र॒य॒त्वाज्यम् । आज्य॑मु॒क्तम् । उ॒क्तमव्य॑थयत् । अव्य॑थयथ्स्तभ्नातु । स्त॒भ्ना॒तु॒ र॒थ॒न्त॒रम् । र॒थ॒न्त॒र साम॑ । र॒थ॒न्त॒रमिति॑ रथम्-त॒रम् । साम॒ प्रति॑ष्ठित्यै । प्रति॑ष्ठित्यै वि॒राट् । प्रति॑ष्ठित्या॒ इति प्रति॑-स्थि॒त्यै॒ । वि॒राड॑सि । वि॒राडिति॑ वि-राट् । अ॒सि॒ द॒ख्षि॒णा । द॒ख्षि॒णा दिक् । दिग्रु॒द्राः । रु॒द्रास्ते । ते॒ दे॒वाः । दे॒वा अधि॑पतयः । अधि॑पतय॒ इन्द्रः॑ । अधि॑पतय॒ इत्यधि॑-प॒त॒यः॒ । इन्द्रो॑ हेती॒नाम् । हे॒ती॒नाम्प्र॑तिध॒र्ता । प्र॒ति॒धर्ता प॑ञ्चद॒शः । प्र॒ति॒धर्तेति॑ प्रति-ध॒र्ता । प॒ञ्च॒द॒शस्त्वा । प॒ञ्च॒द॒श इति॑ पञ्च-द॒शः । त्वा॒ स्तोमः॑ । स्तोम॑ पृथि॒व्याम् । पृ॒थि॒व्या श्र॑यतु । श्र॒य॒तु॒ प्र?उ॑गम् । प॑उगमु॒क्थम् । उ॒क्थमव्य॑थयत् । अव्य॑थयथ्स्तभ्नातु । स्त॒भ्ना॒तु॒ बृ॒हत् । बृ॒हथ्साम॑ । साम॒ प्रति॑ष्ठित्यै । प्रति॑ष्ठित्यै स॒म्राट् । प्रति॑ष्ठित्या॒ इति॒ प्रति॑-स्थि॒त्यै॒ । स॒म्राड॑सि । स॒म्राडिति॑ सम्-राट् । अ॒सि॒ प्र॒तीची । प्र॒तीची॒ दिक् (4)।दिगा॑दि॒त्याः।दिगा॑दि॒त्याः।  
आ॒दि॒त्यास्ते। ते॒ दे॒वाः । दे॒वा अधि॑पतयः । अधि॑पतय॒स्सोमः॑ । अधि॑पतय॒ इत्यधि॑-प॒त॒यः॒ । सोमॊ॑ हेती॒नाम् । हे॒ती॒नाम्प्र॑तिध॒र्ता । प्र॒ति॒ध॒र्ता स॑प्तद॒शः । प्र॒ति॒ध॒र्तेति॑ प्रति-ध॒र्ता । स॒प्त॒द॒शस्त्वा । स॒प्त॒द॒श इति॑ सप्त-द॒शः । त्वा॒ स्तो॒मः॑ । स्तोम॑ पृथि॒व्याम् । पृ॒थि॒व्या श्र॑यतु । श्र॒य॒तु॒ म॒रु॒त्व॒तीयम् । म॒रु॒त्व॒तीय॑मु॒क्थम् । उ॒क्थमव्य॑थयत् । अव्य॑थयथ्स्तभ्नातु । स्त॒भ्ना॒तु॒ वै॒रू॒पम् । वै॒रू॒प साम॑ । साम॒ प्रति॑ष्ठित्यै । प्रति॑ष्ठित्यै स्व॒राट् । प्रति॑ष्ठित्या॒ इति॒ प्रति॑- स्थि॒त्यै॒ । स्व॒राड॑सि । स्व॒राडिति॑ स्व-राट् । अ॒स्युदी॑ची । उदी॑ची॒ दिक् । दिग्विश्वे । विश्वे॑ते । ते॒ दे॒वाः । दे॒वा अधि॑पतयः । अधि॑पतयो॒ वरु॑णः । अधि॑पतय॒ इत्यधि॑-प॒त॒यः॒ । वरु॑णो हेती॒नाम् । हे॒ती॒नाम्प्र॑तिध॒र्ता । प्र॒ति॒ध॒र्तैक॑वि॒॒शः । प्र॒ति॒ध॒र्तेति॑ प्रति-ध॒र्ता । ए॒क॒वि॒॒शस्त्वा । ए॒क॒वि॒॒श इत्ये॑क-वि॒॒शः । त्वा॒ स्तोमः॑ । स्तोम॑ पृथि॒व्याम् । पृ॒थि॒व्या श्र॑यतु । श्र॒य॒तु॒ निष्के॑वल्यम् । निष्के॑वल्यमु॒क्थम् । उ॒क्थमव्य॑थयत् । अव्य॑थयथ्स्तभ्नातु । स्त॒भ्ना॒तु॒ वै॒रा॒जम् । वै॒रा॒ज साम॑ । साम॒ प्रति॑ष्ठित्यै । प्रति॑ष्ठित्या॒ अधि॑पत्नी । प्रति॑ष्ठित्या॒ इति॒ प्रति॑- स्थि॒त्यै॒ । अधि॑पत्य्नसि । अधि॑प॒त्नीत्यधि॑-प॒त्नी॒ । अ॒सि॒ बृ॒ह॒ती । बृ॒ह॒ती दिक् । दिङ्म॒रुतः॑ । म॒रुत॑स्ते । ते॒ दे॒वाः । दे॒वा अधि॑पतयः (5)।अधि॑पतयो॒ बृह॒स्पतिः॑।अधि॑पतय॒ इत्यधि॑-प॒त॒यः॒।  
बृह॒स्पति॑र्‌हेती॒नाम्। हे॒ती॒नाम्प्र॑तिध॒र्ता । प्र॒ति॒ध॒र्ता त्रि॑णवत्रयस्त्रि॒॒शौ । प्र॒ति॒ध॒र्तेति॑ प्रति-ध॒र्ता । त्रि॒ण॒व॒त्र॒य॒स्त्रि॒शौ त्वा । त्रि॒ण॒व॒त्र॒य॒स्त्रि॒॒शाविति॑ त्रिणव-त्र॒य॒स्त्रि॒॒शौ । त्वा॒ स्तोमौ । स्तोमौ॑ पृथि॒व्याम् । पृ॒थि॒व्या श्र॑यताम् । श्र॒य॒ताँ॒व्वै॒श्व॒दे॒वा॒ग्नि॒मा॒रु॒ते । वै॒श्वदे॒वा॒ग्नि॒मा॒रु॒ते उ॒क्थे । वै॒श्व॒दे॒वा॒ग्निमा॒रु॒ते इति॑ वैश्वदेव-आ॒ग्नि॒मा॒रु॒ते । उ॒क्थे अव्य॑थयन्ती । उ॒क्थे इ॒त्यु॒क्थे । अव्य॑थयन्ती स्तभ्नीताम् । अव्य॑थयन्ती॒ इत्यव्य॑थयन्ती । स्त॒भ्नी॒ता॒॒ शा॒क्व॒र॒रै॒व॒ते । शा॒क्व॒र॒रै॒व॒ते साम॑नी । शा॒क्व॒र॒रै॒व॒ते इति॑ शाक्वर-रै॒व॒ते । साम॑नी॒ प्रति॑ष्ठित्यै । साम॑नी॒ इति॒ साम॑नी । प्रति॑ष्ठित्या अ॒न्तरि॑ख्षाय । प्रति॑ष्ठित्या॒ इति॒ प्रति॑-स्थि॒त्यै॒ । अ॒न्तरि॑ख्षा॒यर्‌ष॑यः । ऋष॑यस्त्वा । त्वा॒ प्र॒थ॒म॒जाः । प्र॒थ॒म॒जा दे॒वेषु॑ । प्र॒थ॒म॒जा इति॑ प्रथम-जाः । दे॒वेषु॑ दि॒वः । दि॒वो मात्र॑या । मात्र॑या वरि॒णा । व॒रि॒णा प्र॑थन्तु । प्र॒थ॒न्तु॒ वि॒ध॒र्ता । वि॒ध॒र्ता च॑ । वि॒ध॒र्तेति॑ वि-ध॒र्ता । चा॒यम् । अ॒यमधि॑पतिः । अधि॑पतिश्च । अधि॑पति॒रित्यधि-प॒तिः॒ । च॒ ते । ते त्वा । त्वा॒ सर्वे । सर्वे॑ सँव्विदा॒नाः । सँ॒व्वि॒दा॒ना नाक॑स्य । सँ॒व्वि॒दा॒ना इति॑ सम्-वि॒दा॒नाः । नाक॑स्य पृ॒ष्ठे । पृ॒ष्ठेसु॑व॒र्गे । सु॒व॒र्गे लो॒के । सु॒व॒र्ग इति॑ सुवः-गे । लो॒के यज॑मानम् । यज॑मानञ्च । च॒ सा॒द॒य॒न्तु॒ । सा॒द॒य॒न्त्विति॑ सादयन्तु (6) ॥  
अ॒यम्पु॒रः। पु॒रो हरि॑केशः । हरि॑केश॒स्सूर्य॑रश्मिः । हरि॑केश॒ इति॒ हरि॑- के॒शः॒ । सूर्य॑रश्मि॒स्तस्य॑ । सूर्य॑रश्मि॒रिति॒ सूर्य॑-र॒श्मिः॒ । तस्य॑ रथगृ॒थ्सः । र॒थ॒गृ॒थ्सश्च॑ । र॒थ॒गृ॒थ्स इति॑ रथ-गृ॒थ्सः । च॒ रथौ॑जाः । रथौ॑जाश्च । रथौ॑जा॒ इति॒ रथ॑-ओ॒जाः॒ । च॒ से॒ना॒नि॒ग्रा॒म॒ण्यौ । से॒ना॒नि॒गा॒॒मण्यौ॑ पुञ्जिकस्थ॒ला । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । पु॒ञ्जि॒क॒स्थ॒ला च॑ । पुं॒॒जिक॒स्थ॒लेति॑ पुञ्जिक-स्थ॒ला । च॒ कृ॒त॒स्थ॒ला । कृ॒त॒स्थ॒ला च॑ । कृ॒त॒स्थ॒लेति॑ कृत-स्थ॒ला । चा॒फ्स॒रसौ । अ॒फ्स॒रसौ॑ यातु॒धानाः । या॒तु॒धाना॑ हे॒तिः । या॒तु॒धाना॒ इति॑ यातु-धानाः । हे॒ती रख्षा॑सि । रख्षा॑सि॒ प्रहे॑तिः । प्रहे॑तिर॒यम् । प्रहे॑ति॒रिति॒ प्र-हे॒तिः॒ । अ॒यन्द॑ख्षि॒णा । द॒ख्षि॒णा वि॒श्वक॑र्मा । वि॒श्वक॑र्मा॒ तस्य॑ । वि॒श्वक॒र्मेति॑ वि॒श्व-क॒र्मा॒ । तस्य॑ रथस्व॒नः । र॒थ॒स्व॒नश्च॑ । र॒थ॒स्व॒न इति॑ रथ-स्व॒नः । च॒ रथे॑चित्रः । रथे॑चित्रश्च । रथे॑चित्र॒ इति॒ रथे-चि॒त्रः॒ । च॒ से॒ना॒नि॒ग्रा॒म॒ण्यौ । से॒ना॒नि॒ग्रा॒म॒ण्यौ॑ मेन॒का । से॒ना॒नि॒ग्रा॒म॒ण्याविति॑ सेनानि-ग्रा॒म॒ण्यौ । मे॒न॒का च॑ । च॒ स॒ह॒ज॒न्या । स॒ह॒ज॒न्या च॑ । स॒ह॒जन्येति॑ सह- ज॒न्या । चा॒फ्स॒रसौ । अ॒फ्स॒रसौ॑ द॒ङ्ख्ष्णवः॑ । द॒ङ्ख्ष्णव॑ प॒शवः॑ । प॒शवो॑ हे॒तिः । हे॒ति पौरु॑षेयः । पौरु॑षेयो व॒धः । व॒ध प्रहे॑तिः । प्रहे॑तिर॒यम् । प्रहे॑ति॒रिति॒ प्र-हे॒तिः॒ । अ॒यम्प॒श्चात् । प॒श्चाद्वि॒श्वव्य॑चाः । वि॒श्वव्य॑चा॒स्तस्य॑ । वि॒श्वव्य॑चा॒ इति॑ वि॒श्व-व्य॒चाः॒ । तस्य॒ रथ॑प्रोतः । रथ॑प्रोतश्च । रथ॑प्रोत॒ इति॒ रथ॑-प्रो॒तः॒ । चास॑मरथः । अस॑मरथश्च । अस॑मरथ॒ इत्यस॑म-र॒थः॒ । च॒ से॒ना॒नि॒ग्रा॒म॒ण्यौ । से॒ना॒नि॒ग्रा॒म॒ण्यौ प्र॒म्लोच॑न्ती । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । प्र॒म्लोच॑न्ती च । प्र॒म्लोच॒न्तीति॑ प्र-म्लोच॑न्ती । चा॒(7)।नु॒ म्लोच॑न्ती।  
अ॒नु॒ म्लोच॑न्ती च। अ॒नु॒ म्लोच॒न्तीत्य॑नु-म्लोच॑न्ती । चा॒फ्स॒रसौ । अ॒फ्स॒रसौ॑ स॒र्पाः । स॒र्पा हे॒तिः । हे॒तिर्व्या॒घ्राः । व्या॒घ्रा प्रहे॑तिः । प्रहे॑तिर॒यम् । प्रहे॑ति॒रिति॑ प्र-हे॒तिः॒ । अ॒यमु॑त्त॒रात् । उ॒त्त॒राथ्सँ॒य्यद्व॑सुः । उ॒त्त॒रादित्यु॑त्-त॒रात् । सँ॒य्युद्व॑सु॒स्तस्य॑ । सँ॒य्य्यद्व॑सु॒रिति॑ सँ॒य्य्यत्-व॒सुः॒ । तस्य॑ सेन॒जित् । से॒न॒जिच्च॑ । से॒न॒जिदिति॑ सेन-जित् । च॒ सु॒षेणः॑ । सु॒षेण॑श्च । सु॒षेण॒ इति॑ सु-सेनः॑ । च॒ से॒ना॒नि॒ग्रा॒म॒ण्यौ । से॒ना॒नि॒गा॒म॒ण्यौ॑ वि॒श्वाची । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । वि॒श्वाची॑ च । च॒ घृ॒ताची । घृ॒ताची॑ च । चा॒फ्स॒रसौ । अ॒फ्स॒रसा॒वापः॑ । आपो॑ हे॒तिः । हे॒तिर्वातः॑ । वात॒ प्रहे॑तिः । प्रहे॑तिर॒यम् । प्रहे॑ति॒रिति॒ प्र-हे॒तिः॒ । अ॒यमु॒परि॑ । उ॒पर्य॒र्वाग्व॑सुः । अ॒र्वाग्व॑सु॒स्तस्य॑ । अ॒र्वाग्वसु॒रित्य॒र्वाक्-व॒सुः॒ । तस्य॒ तार्ख्ष्यः॑ । तार्ख्ष्य॑श्च । चा॒रि॑ष्टनेमिः । अरि॑ष्टनेमिश्च । अरि॑ष्टनेमि॒रित्यरि॑ष्ट-ने॒मिः॒ । च॒ से॒ना॒नि॒ग्रा॒म॒ण्यौ । से॒ना॒नि॒ ग्रा॒म॒ण्या॑वु॒र्वशी । से॒ना॒नि॒ग्रा॒म॒ण्या॑विति॑ सेनानि-ग्रा॒म॒ण्यौ । उ॒र्वर्‌शी॑ च । च॒ पू॒र्वचि॑त्तिः । पू॒र्वचि॑त्तिश्च । पू॒र्वचि॑त्ति॒रिति॑ पू॒र्व-चि॒त्तिः॒ । चा॒फ्स॒रसौ । अ॒फ्स॒रसौ वि॒द्युत् । वि॒द्युद्धे॒तिः । वि॒द्युदिति॑ वि-द्युत् । हे॒तिर॑व॒ स्फूर्जन्न्॑ । अ॒व॒ स्फूज॒न्प्रहे॑तिः । अ॒व॒ स्फूर्ज॒न्नित्य॑व-स्पूर्जन्न्॑ । प्रहे॑ति॒ स्तेभ्यः॑ । प्रहे॑ति॒रिति॒ प्र-हे॒तिः॒ । तेभ्यो॒ नमः॑ । नम॒स्ते । ते नः॑ । नो॒ मृ॒ड॒य॒न्तु॒ । मृ॒ड॒य॒न्तु॒ ते । ते यम् (8)।यन्द्वि॒ष्मः।  
द्वि॒ष्मो यः। यश्च॑ । च॒ नः॒ । नो॒ द्वेष्टि॑ । द्वेष्टि॒ तम् । तँव्वः॑ । वो॒ जम्भे । जम्भे॑ दधामि । द॒धा॒म्या॒योः । आ॒योस्त्वा । त्वा॒ सद॑ने । सद॑ने सादयामि । सा॒द॒या॒म्यव॑तः । अव॑तश्छा॒यायाम् । छा॒याया॒न्नमः॑ । नम॑स्समु॒द्राय॑ । स॒मु॒द्राय॒ नमः॑ । नम॑स्समु॒द्रस्य॑ । स॒मु॒द्रस्य॒ चख्ष॑से । चख्ष॑से परमे॒ष्ठी । प॒र॒मे॒ष्ठी त्वा । त्वा॒ सा॒द॒य॒तु॒ । सा॒द॒य॒तु॒ दि॒वः । दि॒व पृ॒ष्ठे । पृ॒ष्ठे व्यच॑स्वतीम् । व्यच॑स्वती॒म्प्रथ॑स्वतीम् । प्रथ॑स्वतीँव्वि॒भूम॑तीम् । वि॒भूम॑तीम्प्र॒भूम॑तीम् । वि॒भूम॑ती॒मिति॑ वि-भूम॑तीम् । प्र॒भूम॑तीम्परि॒भूम॑तीम् । प्र॒भूम॑ती॒मिति॑ प्र-भूम॑तीम् । प॒रि॒भूम॑ती॒न्दिवम् । प॒रि॒भूम॑ती॒मिति॑ परि-भूम॑तीम् । दिवँ॑य्यच्छ । य॒च्छ दिवम् । दिवन्दृह । दृ॒॒ह॒ दिव॑म् । दिव॒म्मा । मा हि॑सीः । हि॒॒सी॒र्विश्व॑स्मै । विश्व॑स्मै प्रा॒णाय॑ । प्रा॒णाया॑पा॒नाय॑ । प्रा॒णायेति॑ प्र-अ॒नाय॑ । अ॒पा॒नाय॑ व्या॒नाय॑ । अ॒पा॒नयेत्य॑प-अ॒नाय॑ । व्या॒नायो॑दा॒नाय॑ । व्या॒नायेति॑ वि-अ॒नाय॑ । उ॒दा॒नाय॑ प्रति॒ष्ठायै । उ॒दा॒नायेत्यु॑त्-अ॒नाय॑ । प्र॒ति॒ष्ठायै॑ च॒रित्रा॑य । प्र॒ति॒ष्ठाया॒ इति॑ प्रति-स्थायै । च॒रित्रा॑य॒ सूर्यः॑ । सूर्य॑स्त्वा । त्वा॒ऽभि । अ॒भि पा॑तु । पा॒तु॒ म॒ह्या । म॒ह्या स्व॒स्त्या । स्व॒स्त्या छ॒र्दिषा । छ॒र्दिषा॒ शन्त॑मेन । शन्त॑मेन॒ तया । शन्त॑मे॒नेति॒ शम्-त॒मे॒न॒ । तया॑ दे॒वत॑या । दे॒वत॑याऽङ्गिर॒स्वत् । अ॒ङ्गि॒रस्वद्ध्रु॒वा । ध्रु॒वासी॑द । सी॒दे॒ति॑ सीद ॥ प्रोथ॒दश्वः॑ । अश्वो॒ न । न यव॑से । यव॑से अवि॒ष्यन्न् । अ॒वि॒ष्यन्न्‌ य॒दा । य॒दा म॒हः । म॒हस्सँ॒व्वर॑णात् । सँ॒व्वर॑णा॒द्व्यस्थात् । सँ॒व्वर॑णा॒दिति॑ सम्-वर॑णात् । व्यस्था॒दिति॑ वि-अस्थात् ॥ आद॑स्य । अ॒स्य॒ वातः॑ । वातो॒ अनु॑ । अनु॑ वाति । वा॒ति॒ शो॒चिः । शो॒चिरध॑ । अध॑ स्म । स्म॒ ते॒ । ते॒ व्रज॑नम् । व्रज॑नङ्कृ॒ष्णम् । कृ॒ष्णम॑स्ति । अ॒स्तीत्य॑स्ति (9) ॥  
अ॒ग्निर्मू॒र्धा । मू॒र्धा दि॒वः । दि॒व क॒कुत् । क॒कुत्पतिः॑ । पति॑ पृथि॒व्याः । पृ॒थि॒व्या अ॒यम् । अ॒यमित्य॒यम् ॥ अ॒पा रेता॑सि । रेता॑सि जिन्वति । जि॒न्व॒तीति॑ जिन्वति ॥ त्वाम॑ग्ने । अ॒ग्ने॒ पुष्क॑रात् । पुष्क॑रा॒वधि॑ । अध्यथ॑र्वा । अथ॑र्वा॒ निः । निर॑मन्थत । अ॒म॒न्थ॒ते॒त्य॑मन्थत ॥ मू॒र्ध्नो विश्व॑स्य । विश्व॑स्य वा॒घतः॑ । वा॒घत॒ इति॑ वा॒घतः॑ ॥ अ॒यम॒ग्निः । अ॒ग्निस्स॑ह॒स्रिणः॑ । स॒ह॒स्रिणो॒ वाज॑स्य । वाज॑स्य श॒तिनः॑ । श॒तिन॒स्पतिः॑ । पति॒रिति॒ पतिः॑ ॥ मू॒र्धा क॒विः । क॒वी र॑यी॒णाम् । र॒यी॒णामिति॑ रयी॒णाम् ॥ भुवो॑ य॒ज्ञस्य॑ । य॒ज्ञस्य॒ रज॑सः । रज॑सश्च । च॒ ने॒ता । ने॒ता यत्र॑ । यत्रा॑ नि॒युद्भिः॑ । नि॒युद्भि॒स्सच॑से । नि॒युद्भि॒रिति॑ नि॒युत्-भिः॒ । सच॑से शि॒वाभिः॑ । शि॒वाभि॒रिति॑ शि॒वाभिः॑ ॥ दि॒वि मू॒र्धानम् । मू॒र्धान॑न्दधिषे । द॒धि॒षे॒ सु॒व॒र्॒?षाम् । सु॒व॒र्॒?षाञ्जि॒ह्वाम् । सु॒व॒र्॒?षामिति॑ सुवः-साम् । जि॒ह्वाम॑ग्ने । अ॒ग्ने॒ च॒कृ॒षे॒ । च॒कृ॒षे॒ ह॒व्य॒वाहम् । ह॒व्य॒वाह॒मिति॑ हव्य-वाहम् ॥ अबोध्य॒ग्निः । अ॒ग्निस्स॒मिधा । स॒मिधा॒ जना॑नाम् । समि॒धेति॑ सम्-इधा । जना॑ना॒म्प्रति॑। (10)  
प॑ति धे॒नुम्। धे॒नुमि॑व । इ॒वा॒ऽऽय॒तीम् । आ॒य॒तीमु॒षासम् । आ॒य॒तीमित्या-य॒तीम् । उ॒षास॒मित्यु॒षासम् ॥ य॒ह्वा इ॑व । इ॒व॒ प्र । प्रव॒याम् । व॒यामु॒ज्जिहा॑नाः । उ॒ज्जिहा॑ना॒ प्र । उ॒ज्जिहा॑ना॒ इत्यु॑त्-जिहा॑नाः । प्र भा॒नवः॑ । भा॒नव॑स्सिस्रते । सि॒स्र॒ते॒ नाकम् । नाक॒मच्छ॑ । अच्छेत्यच्छ॑ ॥ अवो॑चाम क॒वये । क॒वये॒ मेध्या॑य । मेध्या॑य॒ वचः॑ । वचो॑ व॒न्दारु॑ । व॒न्दारु॑ वृष॒भाय॑ । वृ॒ष॒भाय॒ वृष्णे । वृष्ण॒ इति॒ वृष्णे ॥ गवि॑ष्ठिरो॒ नम॑सा । नम॑सा॒ स्तोमम् । स्तोम॑म॒ग्नौ । अ॒ग्नौ दि॒वि । दि॒वीव॑ । इ॒व रु॒क्मम् । रु॒क्ममु॒र्व्यञ्चम् । उ॒र्व्यञ्च॑मश्रेत् । अ॒श्रे॒-दित्य॑श्रेत् ॥ जन॑स्य गो॒पाः । गो॒पा अ॑जनिष्ट । गो॒पा इति॑ गो-पाः । अ॒ज॒नि॒ष्ट॒ जागृ॑विः । जागृ॑विर॒ग्निः । अ॒ग्निस्सु॒दख्षः॑ । सु॒दख्ष॑स्सुवि॒ताय॑ । सु॒दख्ष॒ इति॑ सु-दख्षः॑ । सु॒वि॒ताय॒ नव्य॑से । नव्य॑स इति॒ नव्य॑से ॥ घृ॒तप्र॑तीको बृह॒ता । घृ॒तप्र॑तीक॒ इति॑ घृ॒त-प्र॒ती॒कः॒ । बृ॒ह॒ता दि॑वि॒स्पृशा । दि॒वि॒स्पृशा द्यु॒मत् । दि॒वि॒स्पृशेति॑ दिवि-स्पृशा । द्यु॒मद्वि । द्यु॒मदिति॑ द्यु-मत् । वि भा॑ति । भा॒ति॒ भ॒र॒तेभ्यः॑ । भ॒र॒तेभ्य॒श्शुचिः॑ । शुचि॒रिति॒ शुचिः॑ ॥ त्वाम॑ग्ने । अ॒ग्ने॒ अङ्गि॑रसः (11)।अङ्गि॑रसो॒ गुहा।अङ्गि॑रसो॒ गुहा।  
गुहा॑ हि॒तम् । हि॒तमनु॑ । अन्व॑विन्दन् । अ॒वि॒न्द॒ञ्छि॒श्रि॒या॒णम् । शि॒श्रि॒या॒णँव्वने॑वने । वने॑वन॒ इति॒ वने-व॒ने॒ ॥ सजा॑यसे । जा॒य॒से॒ म॒थ्यमा॑नः । म॒थ्यमा॑न॒स्सहः॑ । सहो॑ म॒हत् । म॒हत्वाम् । त्वामा॑हुः । आ॒हु॒स्सह॑सः । सह॑सस्पु॒त्रम् । पु॒त॑मङ्गिरः । अ॒ङ्गि॒र॒ इत्य॑ङ्गिरः ॥ य॒ज्ञस्य॑ के॒तुम् । के॒तुम्प्र॑थ॒मम् । प्र॒थ॒मम्पु॒रोहि॑तम् । पु॒रोहि॑त म॒ग्निम् । पु॒रोहि॑त॒मिति॑ पुरः-हि॒त॒म्॒ । अ॒ग्निन्न॑रः । नर॑स्त्रिषध॒स्थे । त्रि॒ष॒ध॒स्ते सम् । त्रि॒ष॒ध॒स्थ इति॑ त्रि-स॒ध॒स्थे । समि॑न्ध ते । इ॒न्ध॒त॒ इतीन्धते ॥ इन्द्रे॑ण दे॒वैः । दे॒वैस्स॒रथम् । स॒रथ॒॒सः । स॒रथ॒मिति॑ स-रथम् । स ब॒र्॒?हिषि॑ । ब॒र्॒?हिषि॒ सीद॑त् । सीद॒न्नि । नि होता । होता॑ य॒जथा॑य । य॒जथा॑य सु॒क्रतुः॑ । सु॒क्रतु॒रिति॑ सु-क्रतुः॑ ॥ त्वाञ्चि॑त्रश्रवस्तम । चि॒त्र॒श्र॒व॒स्त॒म हव॑न्ते । चि॒त्र॒श्र॒व॒स्त॒मेति॑ चित्रश्रवः-त॒म॒ । हव॑न्ते वि॒ख्षु । वि॒ख्षुज॒न्तवः॑ । ज॒न्त॒व॒ इति॑ ज॒न्तवः॑ ॥ शो॒चिष्के॑शम्पुरुप्रि॒य । शो॒चिष्के॑श॒-मिति॑ शो॒चिः-के॒श॒म्॒ । पु॒रु॒प्रि॒याग्ने । पु॒रु॒प्रि॒येति॑ पुरु-प्रि॒य । अग्ने॑ ह॒व्याय॑ । ह॒व्याय॒ वोड॑वे । वोढ॑व॒ इति॒ वोढ॑वे ॥ सखा॑य॒स्सम् । सँव्वः॑ । वस्स॒म्यञ्चम् । स॒म्यञ्च॒मिषम् (12)।इष॒ं॒ स्तोमम्।  
स्तोम॑ञ्च। चा॒ग्नये । अ॒ग्नय॒ इत्य॒ग्नये ॥ वर्‌षि॑ष्ठाय ख्षिती॒नाम् । ख्षि॒ती॒ना॒मू॒र्जः । ऊ॒र्जॊ नप्त्रे । नप्त्रे॒ सह॑स्वते । सह॑स्वत॒ इति॒ सह॑स्वते ॥सस॒मित् । सस॒मिति॒ सम्-स॒म्॒ । इद्यु॑वसे । यु॒व॒से॒ वृ॒ष॒न्न्॒ । वृ॒ष॒न्नग्ने । अग्ने॒ विश्वा॑नि । विश्वान्य॒र्यः । अ॒र्य आ । एत्या ॥ इ॒डस्प॒दे । प॒दे सम् । समि॑ध्यसे । इ॒ध्य॒से॒ सः । स नः॑ । नो॒ वसू॑नि । वसू॒न्या । आ भ॑र । भ॒रे॒ति॑ भर ॥ ए॒नावः॑ । वो॒ अ॒ग्निम् । अ॒ग्निन्नम॑सा । नम॑सो॒र्जः । ऊ॒र्जो नपा॑तम् । नपा॑त॒मा । आहु॑वे । हु॒व॒ इति॑ हुवे ॥ प्रि॒यञ्चेति॑ष्ठम् । चेति॑ष्ठमर॒तिम् । अ॒र॒तिंस्व॑ध्व॒रम् । स्व॒ध्व॒रँव्विश्व॑स्य । स्व॒ध्व॒रमिति॑ सु-अ॒ध्व॒रम् । विश्व॑स्य दू॒तम् । दू॒तम॒मृतम् । अ॒मृत॒मित्य॒मृतम् ॥ स यो॑जते । यो॒ज॒ते॒ अ॒रु॒षः । अ॒रु॒षो वि॒श्वभो॑जसा । वि॒श्वभो॑जसा॒ सः । वि॒श्वभो॑ज॒सेति॑ वि॒श्व-भो॒ज॒सा॒ । स दु॑द्रवत् । दु॒द्र॒वथ्स्वा॑हुतः । स्वा॑हुत॒ इति॒ सु-आ॒हु॒तः॒ ॥ सु॒ ब्रह्मा॑ य॒ज्ञः । सु॒ब्रह्मेति॑ सु-ब्रह्मा । य॒ज्ञस्सु॒शमी (13)।सु॒शमी॒ वसू॑नाम्।सु॒शमीति॑ सु-शमी।  
वसू॑नान्दे॒वम्। दे॒व राधः॑ । राधो॒ जना॑नाम् । जना॑ना॒मिति॒ जना॑नाम् ॥ उद॑स्य । अ॒स्य॒ शो॒चिः । शो॒चिर॑स्थात् । अ॒स्था॒दा॒जुह्वा॑नस्य । आ॒जुह्वा॑नस्य मी॒ढुषः॑ । आ॒जुह्वा॑न॒स्येत्या-जुह्वा॑नस्य । मी॒ढुष॒ इति॑ मि॒डुषः॑ ॥ उद्धू॒मासः॑ । धू॒मासो॑ अरु॒षासः॑ । अ॒रु॒षासो॑ दिवि॒स्पृशः॑ । दि॒वि॒स्पृश॒स्सम् । दि॒वि॒स्पृश॒ इति॑ दिवि-स्पृशः॑ । सम॒ग्निम् । अ॒ग्निमि॑न्धते । इ॒न्ध॒ते॒ नरः॑ । नर॒ इति॒ नरः॑ ॥ अग्ने॒ वाज॑स्य । वाज॑स्य॒ गोम॑तः । गोम॑त॒ ईशा॑नः । गोम॑त॒ इति॒ गो-म॒तः॒ । ईशा॑नस्सहसः । स॒ह॒सो॒ य॒हो॒ । य॒हो॒ इति॑ यहो ॥ अ॒स्मे धे॑हि । अ॒स्मे इत्य॒स्मे । धे॒हि॒ जा॒त॒वे॒दः॒ । जा॒त॒वे॒दो॒ महि॑ । जा॒त॒वे॒द॒ इति॑ जात-वे॒दः॒ । महि॒ श्रवः॑ । श्रव॒ इति॒ श्रवः॑ ॥ स ई॑धा॒नः । ई॒धा॒नो वसुः॑ । वसु॑ष्क॒विः । क॒विर॒ग्निः । अ॒ग्निरी॒डेन्यः॑ । ई॒डेन्यो॑ गि॒रा । गि॒रेति॑ गि॒रा ॥ रे॒वद॒स्मभ्यम् । अ॒स्मभ्य॑म्पुर्वणीक । अ॒स्मभ्य॒मित्य॒स्म-भ्य॒म् । पु॒र्व॒णी॒क॒ दी॒दि॒हि॒ । पु॒र्व॒णी॒के॒ति॑ पुरु-अ॒नी॒क॒ । दी॒दि॒ही॒ति॑ दीदिहि ॥ ख्ष॒पो रा॑जन्न् । रा॒ज॒न्नु॒त । उ॒त त्मना । त्मनाऽग्ने । अग्ने॒ वस्तोः । वस्तो॑ रु॒त । उ॒तोषसः॑ । उ॒षस॒ इत्यु॒षसः॑ ॥ स ति॑ग्मजम्भ (14)।ति॒ग्म॒ज॒म्भ॒ र॒ख्षसः॑।ति॒ग्म॒ज॒म्भेति॑ तिग्म-ज॒म्भ॒।  
र॒ख्षसो॑ दह। द॒ह॒ प्रति॑ । प्रतीति॒ प्रति॑ ॥ आ ते । ते॒ अ॒ग्ने॒ । अ॒ग्न॒ इ॒धी॒म॒हि॒ । इ॒धी॒म॒हि॒ द्यु॒मन्तम् । द्यु॒मन्त॑न्देव । द्यु॒मन्त॒मिति॑ द्यु-मन्तम् । दे॒वा॒जरम् । अ॒जर॒मित्य॒जरम् ॥ यद्ध॑ । ह॒ स्या । स्या ते । ते॒ पनी॑यसी । पनी॑यसी स॒मित् । स॒मिद्दी॒दय॑ति । स॒मिदिति॑ सम्-इत् । दी॒दय॑ति॒ द्यवि॑ । द्यवीषम् । इषं॑ स्तो॒तृभ्यः॑ । स्तो॒तृभ्य॒ आ । स्तो॒तृभ्य॒ इति॑ स्तो॒तृ-भ्यः॒ । आ भ॑र । भ॒रे॒ति॑ भर ॥ आते । ते॒ अ॒ग्ने॒ । अ॒ग्न ऋ॒चा । ऋ॒चा ह॒विः । ह॒विश्शु॒क्रस्य॑ । शु॒क्रस्य॑ ज्योतिषः । ज्यो॒ति॒ष॒स्प॒ते॒ । प॒त॒ इति॑ पते ॥ सुश्च॑न्द्र॒ दस्म॑ । सु॒श्च॒न्द्रेति॒ सु-च॒न्द्र॒ । दस्म॒ विश्प॑ते । विश्प॑ते॒ हव्य॑वाट् । हव्य॑वा॒ट्तुभ्यम् । हव्य॑वा॒डिति॒ हव्य॑-वा॒ट्॒ । तुभ्य॑ हूयते । हू॒य॒त॒ इषम् । इष॑ स्तो॒तृभ्यः॑ । स्तो॒तृभ्य॒ आ । स्तो॒तृभ्य॒ इति॑ स्तोतृ-भ्यः॒ । आ भ॑र । भ॒रे॒ति॑ भर ॥ उ॒भे सु॑श्चन्द्र । उ॒भे इत्यु॒भे । सु॒श्च॒न्द्र॒ स॒र्पिषः॑ । सु॒श्च॒न्द्रेति॑ सु-च॒न्द्र॒ । स॒र्पिषो॒ दर्वी । दर्वीश्रीणीषे । दर्वी॒ इति॒ दर्वी । श्री॒णी॒ष॒ आ॒सनि॑ । आ॒सनीत्या॒सनि॑ ॥ उ॒तो नः॑ । उ॒तो इत्यु॒तो । न॒ उत् । उत्पु॑पूर्याः (15)।पु॒पू॒र्या॒ उ॒क्थेषु॑।पु॒पू॒र्या॒ उ॒क्थेषु॑।  
उ॒क्थेषु॑ शवसः। श॒व॒स॒स्प॒ते॒ । प॒त॒ इषम् । इषं॑ स्तो॒तृभ्यः॑ । स्तो॒तृभ्य॒ आ । स्तो॒तृभ्य॒ इति॑ स्तो॒तृ-भ्यः॒ । आ भ॑र । भ॒रे॒ति॑ भर ॥ अग्ने॒ तम् । तम॒द्य । अ॒द्याश्वम् । अश्व॒न्न । न स्तोमैः । स्तोमै॒ क्रतुम् । क्रतु॒न्न । न भ॒द्रम् । भ॒द्र हृ॑दि॒स्पृशम् । हृ॒दि॒स्पृश॒मिति॑ हृदि-स्पृशम् ॥ ऋ॒ध्या मा॑ते । त॒ ओहैः । ओहै॒रित्योहैः ॥ अधा॒ हि । ह्य॑ग्ने । अ॒ग्ने॒ क्रतोः । क्रतोर्भ॒द्रस्य॑ । भ॒द्रस्य॒ दख्ष॑स्य । दख्ष॑स्य सा॒धोः । सा॒धोरिति॑ सा॒धोः ॥ र॒थीर् ऋ॒तस्य॑ । ऋ॒तस्य॑ बृह॒तः । बृ॒ह॒तो ब॒भूथ॑ । ब॒भूथेति॑ ब॒भूथ॑ ॥ आ॒भिष्टे । ते॒ अ॒द्य । अ॒द्य गी॒र्भिः । गी॒र्भिर्गृ॒णन्तः॑ । गृ॒णन्तोऽग्ने । अग्ने॒ दाशे॑म । दाशे॒मेति॒ दाशे॑म ॥ प्र ते । ते॒ दि॒वः । दि॒वो न । न स्त॑नयन्ति । स्त॒न॒य॒न्ति॒ शुष्माः । शुष्मा॒ इति॒ शुष्माः ॥ ए॒भिर्नः॑ । नो॒ अ॒र्कैः । अ॒र्कैर्भव॑ । भवा॑ नः । नो॒ अ॒र्वाङ् (16)।अ॒र्वाङ् सुवः॑।  
सुव॒र्न। न ज्योतिः॑। ज्योति॒रिति॒ ज्योतिः॑ ॥ अग्ने॒ विश्वे॑भिः । विश्वे॑भिस्सु॒मनाः । सु॒मना॒ अनी॑कैः । सु॒मना॒ इति॑ सु-मनाः । अनी॑कै॒रित्यनी॑कैः ॥ अ॒ग्नि होता॑रम् । होता॑रम्मन्ये । म॒न्ये॒ दास्व॑न्तम् । दास्व॑न्तँ॒व्वसोः । वसोः सू॒नुम् । सू॒नु सह॑सः । सह॑सो जा॒तवे॑दसम् । जा॒तवे॑दस॒मिति॑ जा॒त-वे॒द॒स॒म्॒ ॥ विप्र॒न्न । न जा॒तवे॑दसम् । जा॒तवे॑दस॒मिति॑ जा॒त-वे॒द॒स॒म्॒ ॥ य ऊ॒र्ध्वया । ऊ॒र्ध्वया स्वध्व॒रः । स्व॒ध्व॒रो दे॒वः । स्व॒ध्व॒र इति॑ सु-अ॒ध्व॒रः । दे॒वो दे॒वाच्या । दे॒वाच्या॑ कृ॒पा । कृ॒पेति॑ कृ॒पा ॥ घृ॒तस्य॒ विभ्राष्टिम् । विभ्राष्टि॒मनु॑ । विभ्राष्टि॒मिति॒ वि-भ्रा॒ष्टि॒म्॒ । अनु॑ शु॒क्रशो॑चिषः । शु॒क्रशो॑चिष आ॒जुह्वा॑नस्य । शु॒क्रशो॑चिष॒ इति॑ शु॒क्र-शो॒चि॒षः॒ । आ॒जुह्वा॑नस्य स॒र्पिषः॑ । आ॒जुह्वा॑न॒स्येत्या-जुह्वा॑नस्य । स॒र्पिर्‌ष॒ इति॑ स॒र्पिषः॑ ॥ अग्ने॒ त्वम् । त्व नः॑ । नो॒ अन्त॑मः । अन्त॑म॒ इत्यन्त॑मः ॥ उ॒त त्रा॒ता । त्रा॒ता शि॒वः । शि॒वो भ॑व । भ॒व॒ व॒रू॒थ्यः॑ । व॒रू॒थ्य॑ इति॑ वरू॒थ्यः॑ ॥ तन्त्वा । त्वा॒ शो॒चि॒ष्ठ॒ । शो॒चि॒ष्ठ॒ दी॒दि॒वः॒ । दी॒दि॒व॒ इति॑ दीदिवः ॥ सु॒म्नाय॑ नू॒नम् । नू॒नमी॑महे । ई॒म॒हे॒ सखि॑भ्यः । सखि॑भ्य॒ इति॒ सखि॑भ्यः॒ ॥ वसु॑र॒ग्निः । अ॒ग्निर्वसु॑श्रवाः । वसु॑श्रवा॒ इति॒ वसु॑-श्र॒वाः॒ ॥ अच्छा॑नख्षि । न॒ख्षि॒ द्यु॒मत्त॑मः । द्यु॒मत्त॑मो र॒यिम् । द्यु॒मत्त॑म॒ इति॑ द्यु॒मत्-त॒मः॒ । र॒यिन्दाः ।दा॒ इति॑ दाः (17) ॥  
इ॒न्द्रा॒ग्निभ्यान्त्वा। इ॒न्द्रा॒ग्निभ्या॒मितीन्द्रा॒ग्नि-भ्या॒म् । त्वा स॒युजा । स॒युजा॑ यु॒जा । स॒युजेति॑ स-युजा । यु॒जा यु॑नज्मि । यु॒न॒ज्म्या॒घा॒राभ्याम् । आ॒घा॒राभ्या॒न्तेज॑सा । आ॒घा॒राभ्या॒मित्या-घा॒राभ्याम् । तेज॑सा॒ वर्च॑सा । वर्च॑सो॒क्थेभिः॑ । उ॒क्थेभि॒स्स्तो॒मे॑भिः । स्तोमे॑भि॒श्छन्दो॑भिः । छन्दो॑भीर॒य्यै । छन्दो॑भि॒रिति॒ छन्दः॑-भिः॒ । र॒य्यै पोषा॑य । पोषा॑य सजा॒तानाम् । स॒जा॒तानाम्मध्यम॒स्थेया॑य । स॒जा॒ताना॒मिति॑ स-जा॒तानाम् । म॒ध्य॒म॒स्थेया॑य॒ मया । म॒ध्य॒म॒स्थेया॒येति॑ मध्यम-स्थेया॑य । मया त्वा । त्वा॒ स॒युजा । स॒युजा॑ यु॒जा । स॒युजेति॑ स-युजा । यु॒जा यु॑नज्मि । यु॒न॒ज्म्य॒म्बा । अ॒म्बा दु॒ला । दु॒ला नि॑त॒त्निः । नि॒त॒त्निर॒भ॑यन्ती । नि॒त॒त्निरिति॑ नि-त॒त्निः । अ॒भ्रय॑न्ती मे॒घय॑न्ती । मे॒घय॑न्ती व॒र्॒?षय॑न्ती । व॒र्॒?षय॑न्ती चुपु॒णीका । चु॒पु॒णीका॒ नाम॑ । नामा॑ऽसि । अ॒सि॒ प्र॒जाप॑तिना । प्र॒जाप॑तिना त्वा । प्र॒जाप॑ति॒नेति॑ प्र॒जा- प॒ति॒ना॒ । त्वा॒ विश्वा॑भिः । विश्वा॑भिर्धी॒भिः । धी॒भिरुप॑ । उप॑ दधामि । द॒धा॒मि॒ पृ॒थि॒वी । पृ॒थि॒व्यु॑दपु॒रम् । उ॒द॒पु॒रमन्ने॑न । उ॒द॒पु॒रमित्यु॑द-पु॒रम् । अन्ने॑न वि॒ष्टा । वि॒ष्टा म॑नु॒ष्याः । म॒नु॒ष्यास्ते । ते॒ गो॒प्तारः॑ । गो॒प्तारो॒ऽग्निः । अ॒ग्निर्विय॑त्तः । विय॑त्तोऽस्याम् । विय॑त्त॒ इति॒ वि-य॒त्तः॒ । अ॒स्या॒न्ताम् । ता म॒हम् । अ॒हम्प्र । प्रप॑द्ये । प॒द्ये॒ सा (18)।सा मे।  
मे॒ शर्म॑। शर्म॑ च । च॒ वर्म॑ । वर्म॑ च । चा॒स्तु॒ । अ॒स्त्वधि॑ द्यौः । अधि॑ द्यौर॒न्तरि॑ख्षम् । अधि॑द्यौ॒रित्यधि॑-द्यौः॒ । अ॒न्तरि॑ख्ष॒म्ब्रह्म॑णा । ब्रह्म॑णा वि॒ष्टा । वि॒ष्टा म॒रुतः॑ । म॒रुत॑स्ते । ते॒ गो॒प्तारः॑ । गो॒प्तारो॑ वा॒युः । वा॒युर्विय॑त्तः । विय॑त्तोऽस्याम् । विय॑त्त॒ इति॒ वि-य॒त्तः॒ । अ॒स्या॒न्ताम् । ताम॒हम् । अ॒हम्प्र । प्रप॑द्ये । प॒द्ये॒ सा । सा मे । मे॒ शर्म॑ । शर्म॑ च । च॒ वर्म॑ । वर्म॑ च । चा॒स्तु॒ । अ॒स्तु॒ द्यौः । द्यौरप॑राजिता । अप॑राजिता॒ऽमृते॑न । अप॑राजि॒तेत्यप॑रा-जि॒ता॒ । अ॒मृते॑न वि॒ष्टा । वि॒ष्टाऽऽदि॒त्याः । आ॒दि॒त्यास्ते । ते॒ गो॒प्तारः॑ । गो॒प्तार॒स्सूर्यः॑ । सूर्यो॒ विय॑त्तः । विय॑त्तोऽस्याम् । विय॑त्त॒ इति॒ वि-य॒त्तः॒ । अ॒स्या॒न्ताम् । ता म॒हम् । अ॒हम्प्र । प्र प॑द्ये । प॒द्ये॒ सा । सा मे । मे॒ शर्म॑ । शर्म॑ च । च॒ वर्म॑ । वर्म॑ च । चा॒स्तु॒ । अ॒स्त्वित्य॑स्तु (19) ॥  
बृह॒स॑तिस्त्वा। त्वा॒ सा॒द॒य॒तु॒ । सा॒द॒य॒तु॒ पृ॒थि॒व्याः । पृ॒थि॒व्या॒ पृ॒ष्ठे । पृ॒ष्ठे ज्योति॑ष्मतीम् । ज्योति॑ष्मतीँ॒व्विश्व॑स्मै । विश्व॑स्मै प्रा॒णाय॑ । प्रा॒णाया॑पा॒नाय॑ । प्रा॒णायेति॑ प्र-अ॒नाय॑ । अ॒पा॒नाय॒ विश्वम् । अ॒पा॒नायेत्य॑प-अ॒नाय॑ । विश्व॒ञ्ज्योतिः॑ । ज्योति॑र्यच्छ । य॒च्छा॒ग्निः । अ॒ग्निस्ते । तेऽधि॑पतिः । अधि॑पतिर्वि॒श्वक॑र्मा । अधि॑पति॒रित्यधि॑-प॒तिः॒ । वि॒श्वक॑र्मा त्वा । वि॒श्वक॒र्मेति॑ वि॒श्व-क॒र्मा॒ । त्वा॒ सा॒द॒य॒तु॒ । सा॒द॒य॒त्वन्तरि॑ख्षस्य । अ॒न्तरि॑ख्षस्य पृ॒ष्ठे । पृ॒ष्ठे ज्योति॑ष्मतीम् । ज्योति॑ष्मतीँ॒व्विश्व॑स्मै । विश्व॑स्मै प्रा॒णाय॑ । प्रा॒णाया॑पा॒नाय॑ । प्रा॒णायेति॑ प्र-अ॒नाय॑ । अ॒पा॒नाय॒ विश्वम् । अ॒पा॒नायेत्य॑प-अ॒नाय॑ । विश्व॒ञ्ज्योतिः॑ । ज्योति॑र्यच्छ । य॒च्छ॒ वा॒युः । वा॒युस्ते । तेऽधि॑पतिः । अधि॑पति प्र॒जाप॑तिः । अधि॑पति॒रित्यधि॑-प॒तिः॒ । प्र॒जाप॑तिस्त्वा । प्र॒जाप॑ति॒रिति॑ प्र॒जा- प॒तिः॒ । त्वा॒ सा॒द॒य॒तु॒ । सा॒द॒य॒तु॒ दि॒वः । दि॒व पृ॒ष्ठे । पृ॒ष्ठे ज्योति॑ष्मतीम् । ज्योति॑ष्मतीँ॒व्विश्व॑स्मै । विश्व॑स्मै प्रा॒णाय॑ । प्रा॒णाया॑पा॒नाय॑ । प्रा॒णायेति॑ प्र-अ॒नाय॑ । अ॒पा॒नाय॒ विश्वम् । अ॒पा॒नायेत्य॑प-अ॒नाय॑ । विश्व॒ञ्ज्योतिः॑ । ज्योति॑र्यच्छ । य॒च्छ॒ प॒र॒मे॒ष्ठी । प॒र॒मे॒ष्ठी ते । तेऽधि॑पतिः । अधि॑पति पुरोवा॒त सनिः॑ । अधि॑पति॒रित्यधि॑-प॒तिः॒ । पु॒रो॒वा॒त॒ सनि॑रसि । पु॒रो॒वा॒त॒ सनि॒रिति॑ पुरोवात-सनिः॑ । अ॒स्य॒भ्र॒ सनिः॑ । अ॒भ्र॒ सनि॑रसि । अ॒भ्र॒सनि॒रित्य॑भ्र-सनिः॑ । अ॒सि॒ वि॒द्यु॒थ्सनिः॑ (20)।वि॒द्यु॒थ्सनि॑रसि।वि॒द्यु॒थ्सनि॒रिति॑ विद्युत्-सनिः॑।  
अ॒सि॒ स्त॒न॒यि॒त्नु॒ सनिः॑। स्त॒न॒यि॒त्नु॒ सनि॑रसि । स्त॒न॒यि॒त्यु॒सनि॒रिति॑ स्तनयित्नु-सनिः॑ । अ॒सि॒ वृ॒ष्टि॒सनिः॑ । वृ॒ष्टि॒सनि॑रसि । वृ॒ष्टि॒सनि॒रिति॑ वृष्टि-सनिः॑ । अ॒स्य॒ग्नेः । अ॒ग्नेर्यानी । यान्य॑सि । अ॒सि॒ दे॒वानाम् । दे॒वाना॑मग्ने॒यानी । अ॒ग्ने यान्य॑सि । अ॒ग्ने॒ यानीत्य॑ग्ने-यानी । अ॒सि॒ वा॒योः । वा॒योर्यानी । यान्य॑सि । अ॒सि॒ दे॒वानाम् । दे॒वानाँव्वायो॒ यानी । वा॒यो॒ यान्य॑सि । वा॒यो॒ यानीति॑ वायो-यानी । अ॒स्य॒न्तरि॑ख्षस्य । अ॒न्तरि॑ख्षस्य॒ यानी । यान्य॑सि । अ॒सि॒ दे॒वानाम् । दे॒वाना॑मन्तरिख्ष॒ यानी । अ॒न्त॒रि॒ख्ष॒ यान्य॑सि । अ॒न्त॒रि॒ख्ष॒- यानीत्य॑न्तरिख्ष-यानी । अ॒स्य॒न्तरि॑ख्षम् । अ॒न्तरि॑ख्षमसि । अ॒स्यन्तरि॑ख्षाय । अ॒न्तरि॑ख्षाय त्वा । त्वा॒ स॒लि॒ला । स॒लि॒लाय॑ त्वा । त्वा॒ सर्णी॑काय । सर्णी॑काय त्वा । त्वा॒ सती॑काय । सती॑काय त्वा । सती॑का॒येति॒ स-ती॒का॒य॒ । त्वा॒ केता॑य । केता॑य त्वा । त्वा॒ प्रचे॑तसे । प्रचे॑तसे त्वा । प्रचे॑तस॒ इति॒ प्र-चे॒त॒से॒ । त्वा॒ विव॑स्वते । विव॑स्वते त्वा । त्वा॒ दि॒वः । दि॒वस्त्वा । त्वा॒ ज्योति॑षे । ज्योति॑ष आदि॒त्येभ्यः॑ । आ॒दि॒त्येभ्य॑स्त्वा । त्व॒र्चे । ऋ॒चे त्वा । त्वा॒ रु॒चे । रु॒चे त्वा । त्वा॒ द्यु॒ते । द्यु॒ते त्वा । त्वा॒ भा॒से । भा॒से त्वा । त्वा॒ ज्योति॑षे । ज्योति॑षे त्वा । त्वा॒ य॒शो॒दाम् । य॒शो॒दान्त्वा । य॒शो॒दामिति॑ यशः-दाम् । त्वा॒ यश॑सि । यश॑सि तेजो॒दाम् । ते॒जो॒दान्त्वा । ते॒जो॒दामिति॑ तेजः-दाम् । त्वा॒ तेज॑सि । तेज॑सि पयो॒दाम् । प॒यो॒दान्त्वा । प॒यो॒दामिति॑ पयः दाम् । त्वा॒ पय॑सि । पय॑सि वर्चो॒दाम् । व॒र्चो॒दान्त्वा । व॒र्चो॒दामिति॑ वर्चः-दाम् । त्वा॒ वर्च॑सि । वर्च॑सि द्रविणो॒दाम् । द्र॒वि॒णो॒दान्त्वा । द्र॒वि॒णो॒दामिति॑ द्रविणः-दाम् । त्वा॒ द्रवि॑णे । द्रवि॑णे सादयामि । सा॒द॒या॒मि॒ तेन॑ । तेन॒र्‌षि॑णा । ऋषि॑णा॒ तेन॑ । तेन॒ ब्रह्म॑णा । ब्रह्म॑णा॒ तया । तया॑ दे॒वत॑या । दे॒वत॑यांऽगिर॒स्वत् । अ॒ङ्गि॒रस्वद्ध्रु॒वा । ध्रु॒वासी॑द । सी॒देति॑ सीद (21) ॥  
भू॒य॒स्कृद॑सि । भू॒य॒स्कृदिति॑ भूयः-कृत् । अ॒सि॒ व॒रि॒व॒स्कृत् । व॒रि॒व॒स्कृद॑सि । व॒रि॒व॒स्कृदिति॑ वरिवः-कृत् । अ॒सि॒ प्राची । प्राच्य॑सि । अ॒स्यू॒र्ध्वा । ऊ॒र्ध्वाऽसि॑ । अ॒स्य॒न्त॒रि॒ख्ष॒सत् । अ॒न्त॒रि॒ख्ष॒ सद॑सि । अ॒न्त॒रि॒ख्ष॒ सदित्य॑न्तरिख्ष-सत् । अ॒स्य॒न्तरि॑ख्षे । अ॒न्तरि॑ख्षे सीद । सी॒दा॒फ्सु॒षत् । अ॒फ्सु॒षद॑सि । अ॒फ्सु॒षदित्य॑फ्सु-सत् । अ॒सि॒ श्ये॒न॒सत् । श्ये॒न॒सद॑सि । श्ये॒न॒सदिति॑ श्येन-सत् । अ॒सि॒ गृ॒ध्र॒सत् । गृ॒ध्र॒सद॑सि । गृ॒ध्र॒सदिति॑ गृध्र-सत् । अ॒सि॒ सु॒प॒र्ण॒सत् । सु॒प॒र्णसद॑सि । सु॒प॒र्ण॒सदिति॑ सुपर्ण-सत् । अ॒सि॒ ना॒क॒सत् । ना॒क॒सद॑सि । ना॒क॒सदिति॑ नाक-सत् । अ॒सि॒ पृ॒थि॒व्याः । पृ॒थि॒व्यास्त्वा । त्वा॒ द॑विणे । द्रवि॑णे सादयामि । सा॒द॒या॒म्य॒न्तरिख्ष॑स्य । अ॒न्तरि॑ख्षस्य त्वा । त्वा॒ द्रवि॑णे । द॑विणे सादयामि । सा॒द॒या॒मि॒ दि॒वः । दि॒वस्त्वा । त्वा॒ द्रवि॑णे । द॑विणे सादयामि । सा॒द॒या॒मि॒ दि॒शाम् । दि॒शान्त्वा । त्वा॒ द्रवि॑णे । द्रवि॑णे सादयामि । सा॒द॒या॒मि॒ द्र॒वि॒णो॒दाम् । द्र॒वि॒णो॒दान्त्वा । द्र॒वि॒णो॒दामिति॑ द्रविणः-दाम् । त्वा॒ द्रवि॑णे । द्रवि॑णे सादयामि । सा॒द॒या॒मि॒ प्रा॒णम् । प्रा॒णम्मे । प्रा॒णमिति॑ प्र-अ॒नम् । मे॒ पा॒हि॒ । पा॒ह्य॒पा॒नम् । अ॒पा॒नम्मे । अ॒पा॒नमित्य॑प-अ॒नम् । मे॒ पा॒हि॒ । पा॒हि॒ व्या॒नम् । व्या॒नम्मे । व्या॒नमिति॑ वि-अ॒नम् । मे॒। (22)  
पा॒हि॒ । पा॒ह्यायुः॑ । आयु॑र्मे । मे॒ पा॒हि॒ । पा॒हि॒ वि॒श्वायुः । वि॒श्वायु॑र्मे । वि॒श्वायु॒रिति॑ वि॒श्व-आ॒युः॒ । मे॒ पा॒हि॒ । पा॒हि॒ स॒र्वायुः॑ । स॒र्वायु॑र्मे । स॒र्वायु॒रिति॑ स॒र्व-आ॒युः॒ । मे॒ पा॒हि॒ । पा॒हग्ने । अग्ने॒ यत् । यत्ते । ते॒ परम् । पर॒॒ हृत् । हृन्नाम॑ । नाम॒ तौ । तावा । एहि॑ । इ॒हि॒ सम् । स र॑भावहै । र॒भा॒व॒है॒ पाञ्च॑जन्येषु । पाञ्च॑जन्ये॒ष्वपि॑ । पाञ्च॑जन्ये॒ष्विति॒ पाञ्च॑-ज॒न्ये॒षु॒ । अप्ये॑धि । ए॒ध्य॒ग्ने॒ । अ॒ग्ने॒ यावाः । यावा॒ अया॑वाः । अया॑वा॒ एवाः । एवा॒ ऊमाः । ऊमा॒स्सब्दः॑ । सब्द॒स्सग॑रः । सग॑रस्सु॒मेकः॑ । सु॒मेक॒ इति॑ सु-मेकः॑ (23) ॥7॥  
अ॒ग्निना॑ विश्वा॒षाट् । वि॒श्वा॒षाट्थ्सूर्ये॑ण । सूर्ये॑ण स्व॒राट् । स्व॒राट्क्रत्वा । स्व॒राडिति॑ स्व-राट् । क्रत्वा॒ शची॒पतिः॑ । शची॒पति॑र्‌ऋष॒भेण॑ । ऋ॒ष॒भेण॒ त्वष्टा । त्वष्टा॑ य॒ज्ञेन॑ । य॒ज्ञेन॑ म॒घवान्॑ । म॒घवा॒न्दख्षि॑णया । म॒घवा॒निति॑ म॒घ-वा॒न्॒ । दख्षि॑णया सुव॒र्गः । सु॒व॒र्गो म॒न्युना । सु॒व॒र्ग इति॑ सुवः-गः । म॒न्युना॑ वृत्र॒हा । वृ॒त्र॒हा सौहार्द्येन । वृ॒त्र॒हेति॑ वृत्र-हा । सौहार्द्येन तनू॒धाः । त॒नू॒धा अन्ने॑न । त॒नू॒धा इति॑ तनू-धाः । अन्ने॑न॒ गयः॑ । गय॑ पृथि॒व्या । पृ॒थि॒व्याऽस॑नोत् । अ॒स॒नो॒दृ॒ग्भिः । ऋ॒ग्भिर॑न्ना॒दः । ऋ॒ग्भिरित्यृ॑क्-भिः । अ॒न्ना॒दो व॑षट्का॒रेण॑ । अ॒न्ना॒द इत्य॑न्न-अ॒दः । व॒ष॒ट्का॒रेण॒र्धः । व॒ष॒ट्का॒रेणेति॑ वषट्-का॒रेण॑ । ऋ॒द्धस्साम्ना । साम्ना॑ तनू॒पाः । त॒नू॒पावि॒राजा । त॒नू॒पा इति॑ तनू-पाः । वि॒राजा॒ ज्योति॑ष्मान् । ज्योति॑ष्मा॒न्ब्रह्म॑णा । ब्रह्म॑णा सोम॒पाः । सो॒म॒पा गोभिः॑ । सो॒म॒पा इति॑ सोम-पाः । गोभि॑र्य॒ज्ञम् । य॒ज्ञन्दा॑धार । दा॒धा॒र॒ ख्ष॒त्रेण॑ । ख्ष॒त्रेण॑ मनु॒ष्यान्॑ । म॒नु॒ष्या॑नश्वे॑न । अश्वे॑न च । च॒ रथे॑न । रथे॑न च । च॒ व॒ज्री । व॒ज्र्यृ॑तुभिः॑ । ऋ॒तुभि॑ प्र॒भुः । ऋ॒तु॒भि॒रित्यृ॒तु-भिः॒ । प्र॒भुस्सँ॑व्वथ्स॒रेण॑ । प्र॒भुरिति॑ प्र-भुः । सँ॒व्व॒थ्स॒रेण॑ परि॒भूः । सँ॒व्व॒थ्स॒रेणेति॑ सम्-व॒थ्स॒रेण॑ । प॒रि॒भूस्तप॑सा । प॒रि॒भूरिति॑ परि-भूः । तप॒साऽना॑धृष्टः । अना॑धृष्ट॒स्सूर्यः॑ । अना॑धृष्ट॒ इत्यना-धृ॒ष्टः॒ । सूर्य॒स्सन्न् । सन्त॒नूभिः॑ । त॒नूभि॒रिति॑ त॒नूभिः॑ (24) ॥8॥  
"प्रजाप॑ति॒र्मन॑सा । प्र॒जाप॑ति॒रिति॑ प्र॒जा-प॒तिः॒ । मन॒सान्धः॑ । अन्धोऽच्छे॑तः । अच्छे॑तो धा॒ता । अच्छे॑त॒ इत्यच्छ॑-इ॒तः॒ । धा॒ता दी॒ख्षायाम् । दी॒ख्षाया॑ सवि॒ता । स॒वि॒ता भृ॒त्याम् । भृ॒त्याम्पू॒षा । पू॒षा सो॑म॒क्रय॑ण्याम् । सो॒म॒ क्र॑यण्याँ॒व्वरु॑णः । सो॒म॒क्रय॑ण्या॒मिति॑ सोम-क्रय॑ण्याम् । वरु॑ण॒ उप॑नद्धः । उप॑न॒द्धोऽसु॑रः । उप॑नद्ध॒ इत्युप॑-न॒द्धः॒ । असु॑र क्री॒यमा॑णः । क्री॒यमा॑णो मि॒त्रः । मि॒त्र क्री॒तः । क्री॒तश्शि॑पिवि॒ष्टः । शि॒पि॒वि॒ष्ट आसा॑दितः । शि॒पि॒वि॒ष्ट इति॑ शिपि-वि॒ष्टः । आसा॑दितो न॒रन्धि॑षः । आसा॑दित॒ इत्या-सा॒दि॒तः॒ । न॒रन्धि॑ष प्रो॒ह्यमा॑णः । प्रो॒ह्यमा॒णोऽधि॑पतिः । प्रो॒ह्यमा॑ण॒ इति॑ प्र-उ॒ह्यमा॑नः । अधि॑पति॒राग॑तः । अधि॑पति॒रित्यधि॑-प॒तिः॒ । आग॑त प्र॒जाप॑तिः । आग॑त॒ इत्या-ग॒तः॒ । प्र॒जाप॑ति प्रणी॒यमा॑नः । प्र॒जाप॑ति॒रिति॑ प्र॒जा-प॒तिः॒ । प्र॒णी॒यमा॑नो॒ग्निः । प्र॒णी॒यमा॑न॒ इति॑ प्र-नी॒यमा॑नः । अ॒ग्निराग्नीध्रे । आग्नीध्रे॒ बृह॒स्पतिः॑ । आग्नीध्र॒ इत्याग्नि॑-इ॒ध्रे॒ । बृह॒स्पति॒ राग्नीध्रात् । आग्नीध्रात्प्रणी॒यमा॑नः । आग्नीध्रा॒रित्याग्नि॑-इ॒ध्रा॒त्॒ । प्र॒णी॒यमा॑न॒ इन्द्रः॑ । प्र॒णी॒यमा॑न॒ इति॑ प्र-नी॒यमा॑नः । इन्द्रो॑ हवि॒र्धाने । ह॒वि॒र्धानेऽदि॑तिः । ह॒वि॒र्धान॒ इति॑ हविः-धाने । अदि॑ति॒रासा॑दितः । आसा॑दितो॒ विष्णुः॑ । आसा॑दित॒ इत्या-सा॒दि॒तः॒ । विष्णु॑रुपावह्रि॒यमा॑णः । उ॒पा॒व॒ह्रि॒यमा॒णोऽथ॑र्वा । उ॒पा॒व॒ह्रि॒यमा॑ण॒ इत्यु॑प-अ॒व॒ह्रि॒यमा॑णः । अथ॒र्वो पोत्तः । उपोत्तो य॒मः । उपोत्त॒ इत्युप॑-उ॒त्तः॒ । य॒मो॑ऽभिषु॑तः । अभिषु॑तोऽपूत॒पाः । अ॒बि॑षुत॒ इत्य॒भि-सु॒तः॒ । अ॒पू॒त॒पा आ॑धू॒यमा॑नः । अ॒पू॒त॒पा इत्य॑पूत-पाः । आ॒धू॒य॒मा॑नो वा॒युः । आ॒धू॒यमा॑न॒ इत्या-धू॒यमा॑नः । वा॒यु पू॒यमा॑नः । पू॒यमा॑नो मि॒त्रः । मि॒त्रः, ख्षी॑र॒श्रीः । ख्षी॒र॒श्रीर्म॒न्थी । ख्षी॒र॒श्रीरिति॑ ख्षीर-श्रीः । म॒न्थी स॑क्तु॒श्रीः । स॒क्तु॒श्रीर्वैश्वदे॒वः । स॒क्तु॒श्रीरिति॑ सक्तु-श्रीः । वै॒श्व॒दे॒व उन्नी॑तः । वै॒श्व॒दे॒व इति॑ वैश्व-दे॒वः । उन्नी॑तो रु॒द्रः । उन्नी॑त॒ इत्युत्-नी॒तः॒ । रु॒द्र आहु॑तः । आहु॑तो वा॒युः । आहु॑त॒ इत्या-हु॒तः॒ । वा॒युरावृ॑त्तः । आवृ॑त्तो नृ॒चख्षाः । आवृ॑त्त॒ इत्या-वृ॒त्तः॒ । नृ॒चख्षा॒ प्रति॑ख्यातः । नृ॒चख्षा॒ इति॑ नृ-चख्षाः । प्रति॑ख्यातो भ॒ख्षः । प्रति॑ख्यात॒ इति॒ प्रति॑-ख्या॒तः॒ । भ॒ख्ष आग॑तः । आग॑त पितृ॒णाम् । आग॑त॒ इत्या-ग॒तः॒ । पितृ॒णान्ना॑राश॒॒सः । ना॒रा॒श॒सोऽसुः॑ । असु॒रात्तः॑ । आत्त॒स्सिन्धुः॑ । सिन्धु॑रवभृ॒थम् । अ॒व॒भृ॒थम॑वप्र॒यन्न् । अ॒व॒भृ॒थमित्य॑व-भृ॒थम् । अ॒व॒ प्र॒यन्थ्स॑मु॒द्रः । अ॒व॒ प्र॒यन्नि॑त्यव-प्र॒यन्न् । स॒मु॒द्रोऽव॑गतः । अव॑गतस्सलि॒लः । अव॑गत॒ इत्यव॑-ग॒तः॒ । स॒लि॒ल प्रप्लु॑तः । प्रप्लु॑त॒स्सुवः॑ । प्रप्लु॑त॒ इति॒ प्र-प्लु॒तः॒ । सुव॑रु॒दृचम् । उ॒दृच॑ङ्ग॒तः । उ॒दृच॒मित्यु॑त्-ऋचम् । ग॒त इति॑ ग॒तः (25) ॥"  
कृत्ति॑का॒ नख्ष॑त्रम्। नख्ष॑त्रम॒ग्निः । अ॒ग्निर्दे॒वता । दे॒वता॒ऽग्नेः । अ॒ग्ने रुचः॑ । रुच॑स्स्थ । स्थ॒ प्र॒जाप॑तेः । प्र॒जाप॑तेर्धा॒तुः । प्र॒जाप॑ते॒रिति॑ प्र॒जा-प॒तेः॒ । धा॒तुस्सोम॑स्य । सोम॑स्य॒र्चे । ऋ॒चे त्वा । त्वा॒ रु॒चे । रु॒चे त्वा । त्वा॒ द्यु॒ते । ॒द्यु॒ते त्वा । त्वा॒ भा॒से । भा॒से त्वा । त्वा॒ ज्योति॑षे । ज्योति॑षे त्वा । त्वा॒ रो॒हि॒णी । रो॒हि॒णी नख्ष॑त्रम् । नख्ष॑त्रम्प्र॒जाप॑तिः । प्र॒जाप॑तिर्दे॒वता । प्र॒जाप॑ति॒रिति॑ प्र॒जा- प॒तिः॒ । देवता॑ मृग॒शीर्‌षम् । मृ॒ग॒शीर्‌षन्नख्ष॑त्रम् । मृ॒ग॒शीर्‌षमिति॑ मृग-शी॒र्॒?षम् । नख्ष॑त्र॒॒ सोमः॑ । सोमो॑ दे॒वता । दे॒वता॒ऽर्द्रा । आ॒र्द्रा नख्ष॑त्रम् । नख्ष॑त्र रु॒द्रः । रु॒द्रो ॒देवता । दे॒वता॒ पुन॑र्वसू । पुन॑र्वसू॒ नख्ष॑त्रम् । पुन॑र्वसू॒ इति॒ पुनः॑-व॒सू॒ । नख्ष॑त्र॒मदि॑तिः । अदि॑तिर्दे॒वता । दे॒वता॑ ति॒ष्यः॑ । ति॒ष्यो॑ नख्ष॑त्रम् । नख्ष॑त्र॒म्बृह॒स्पतिः॑ । बृह॒स्पति॑ र्दे॒वता । दे॒वर्ताऽऽश्रे॒षाः । आ॒श्रे॒षा नख्ष॑त्रम् । आ॒श्रे॒षा इत्या-श्रे॒षाः । नख्ष॑त्र स॒र्पाः । स॒र्पा दे॒वता । दे॒वता॑ म॒घाः । म॒घा नख्ष॑त्रम् । नख्ष॑त्रम्पि॒तरः॑ । पि॒तरो॑ दे॒वता । दे॒वता॒ फल्गु॑नी । फल्गु॑नी॒ नख्ष॑त्रम् । फल्गु॑नी इति॒ फल्गु॑नी । नख्ष॑त्रमर्य॒मा(26)।  
अ॒र्य॒मा दे॒वता। दे॒वता॒ फल्गु॑नि । फल्गु॑नी॒ नख्ष॑त्रम् । फल्गु॑नी॒ इति॒ फल्गु॑नी । नख्ष॑त्र॒म्भगः॑ । भगो॑ दे॒वता । दे॒वता॒ हस्तः॑ । हस्तो॒ नख्ष॑त्रम् । नख्ष॑त्र सवि॒ता । स॒वि॒ता दे॒वता । दे॒वता॑ चि॒त्रा । चि॒त्रा नख्ष॑त्रम् । नख्ष॑त्र॒मिन्द्रः॑ । इन्द्रो॑ दे॒वता । दे॒वता स्वा॒ती । स्वा॒ती नख्ष॑त्रम् । नख्ष॑त्रँव्वा॒युः । वा॒युर्दे॒वता । दे॒वता॒ विशा॑खे । विशा॑खे॒ नख्ष॑तम् । विशा॑खे॒ इति॒ वि-शा॒खे॒ । नख्ष॑त्रमिन्द्रा॒ग्नी । इ॒न्द्रा॒ग्नी दे॒वता । इ॒न्द्रा॒ग्नी इतीन्द्र-अ॒ग्नी । दे॒वता॑ऽनूरा॒धाः । अ॒नू॒रा॒धा नख्ष॑त्रम् । अ॒नू॒रा॒धा इत्य॑नु-रा॒धाः । नख्ष॑त्रम्मि॒त्रः । मि॒त्रो दे॒वता । दे॒वता॑ रोहि॒णी । रो॒हि॒णी नख्ष॑त्रम् । नख्ष॑त्र॒मिन्द्रः॑ । इन्द्रो॑ दे॒वता । दे॒वता॑ वि॒चृतौ । वि॒चृतौ॒ नख्ष॑त्रम् । वि॒चृ॒ता॒विति॑ वि-चृतौ । नख्ष॑त्रम्पि॒तरः॑ । पि॒तरो॑ दे॒वता । दे॒वता॑ऽषा॒ढाः । अ॒षा॒ढा नख्ष॑त्रम् । नख्ष॑त्र॒मापः॑ । आपो॑ दे॒वता । दे॒वता॑ऽषा॒ढाः । अ॒षा॒ढा नख्ष॑त्रम् । नख्ष॑त्रँ॒व्विश्वे । विश्वे॑ दे॒वाः । दे॒वा दे॒वता । दे॒वता श्रो॒णा । श्रो॒णा नख्ष॑त्रम् । नख्ष॑त्रँ॒व्विष्णुः॑ । विष्णु॑र्दे॒वता । दे॒वता॒ श्रवि॑ष्ठाः । श्रवि॑ष्ठा॒ नख्ष॑त्रम् । नख्ष॑त्रँ॒व्वस॑वः (27)।वस॑वो दे॒वता।  
दे॒वता॑ श॒तभि॑षक्। श॒तभि॑ष॒ङ्नख्ष॑त्रम् । श॒तबि॒॑षगिति॑ श॒त-भि॒ष॒क्॒ । नख्ष॑त्र॒मिन्द्रः॑ । इन्द्रो॑ दे॒वता । दे॒वता प्रोष्ठप॒दाः । प्रो॒ष्ठ॒प॒दा नख्ष॑त्रम् । प्रो॒ष्ठ॒प॒दा इति॑ प्रोष्ठ-प॒दाः । नख्ष॑त्रम॒जः । अ॒ज एक॑पात् । एक॑पाद्दे॒वता । एक॑पा॒दित्येक॑-पा॒त्॒ । दे॒वता प्रोष्ठप॒दाः । प्रो॒ष्ठ॒प॒दा नख्ष॑त्रम् । प्रो॒ष्ठ॒प॒दा इति॑ प्रोष्ठ-प॒दाः । नख्ष॑त्र॒महिः॑ । अहि॑र्बु॒ध्नियः॑ । बु॒ध्नियो॑ दे॒वता । दे॒वता॑ रे॒वती । रे॒वती॒ नख्ष॑त्रम् । नख्ष॑त्रम्पू॒षा । पू॒षा दे॒वता । दे॒वताऽश्व॒युजौ । अ॒श्व॒युजौ॒ नख्ष॑त्रम् । अ॒श्व॒युजा॒वित्य॑श्व-युजौ । नख्ष॑त्रम॒श्विनौ । अ॒श्विनौ॑ दे॒वता । दे॒वता॑ऽप॒भर॑णीः । अ॒प॒भर॑णी॒र्नख्ष॑त्रम् । अ॒प॒भर॑णी॒रित्य॑प-भर॑णीः । नख्ष॑त्रँय्य॒मः । य॒मो दे॒वता । दे॒वता॑ पू॒र्णा । पू॒र्णा प॒श्चात् । प॒श्चाद्यत् । यत्ते । ते॒ दे॒वाः । दे॒वा अद॑धुः । अद॑धु॒रित्यद॑धुः (28) ॥  
मधु॑श्च । च॒ माध॑वः । माध॑वश्च । च॒ वास॑न्तिकौ । वास॑न्तिकावृ॒तू । ऋ॒तू शु॒क्रः । ऋ॒तू इत्यृ॒तू । शु॒क्रश्च॑ । च॒ शुचिः॑ । शुचि॑श्च । च॒ ग्रैष्मौ । ग्रैष्मा॑वृ॒तू । ऋ॒तू नभः॑ । ऋ॒तू इत्यृ॒तू । नभ॑श्च । च॒ न॒भ॒स्यः॑ । न॒भ॒स्य॑श्च । च॒ वार्॑?षिकौ । वार्॑?षिकावृ॒तू । ऋ॒तू इ॒षः । ऋ॒तू इत्यृ॒तू । इ॒षश्च॑ । चो॒र्जः । ऊ॒र्जश्च॑ । च॒ शा॒र॒दौ । शा॒र॒दावृ॒तू । ऋ॒तू सहः॑ । ऋ॒तू इत्यृ॒तू । सह॑श्च । च॒ स॒ह॒स्यः॑ । स॒ह॒स्य॑ श्च । च॒ हैम॑न्तिकौ । हैम॑न्तिकावृ॒तू । ऋ॒तू तपः॑ । ऋ॒तू इत्यृ॒तू । तप॑श्च । च॒ त॒प॒स्यः॑ । त॒प॒स्य॑श्च । च॒ शै॒शि॒रौ । शै॒शि॒रा वृ॒तू । ऋ॒तू अ॒ग्नेः । ऋ॒तू इत्यृ॒तू । अ॒ग्नेर॑न्तश्श्ले॒षः । अ॒न्त॒श्श्लेषो॑ऽसि । अ॒न्त॒श्श्लेष॒ इत्य॑न्तः-श्ले॒षः । अ॒सि॒ कल्पे॑ताम् । कल्पे॑ता॒न्द्याव्या॑पृथि॒वी । द्याव्या॑पृथि॒वी कल्प॑न्ताम् । द्यावा॑पृथि॒वी इति॒ द्यावा-पृ॒थि॒वी । कल्प॑न्ता॒मापः॑ । आप॒ ओष॑धीः । ओष॑धी॒ कल्प॑न्ताम् । कल्प॑न्ताम॒ग्नयः॑ । अ॒ग्नय॒ पृथ॑क् । पृथ॒ङ्मम॑ । मम॒ ज्यैष्ठ्या॑य । ज्यैष्ठ्या॑य॒ सव्र॑ता । सव्र॑ता॒ ये । सव्र॑ता॒ इति॒ स-व्र॒ताः॒। (29)  
येऽग्नयः॑। अ॒ग्नय॒स्सम॑नसः । सम॑नसोऽन्त॒रा । सम॑नस॒ इति॒ स-म॒न॒सः॒ । अ॒न्त॒रा द्याव्या॑पृथि॒वी । द्यावा॑पृथि॒वी शै॑शि॒रौ । द्यावा॑पृथि॒वी इति॒ द्यावा-पृ॒थि॒वी । शै॒शि॒रा वृ॒तू । ऋ॒तू अ॒भि । ऋ॒तू इत्यृ॒तू । अ॒भि कल्प॑मानाः । कल्प॑माना॒ इन्द्रम् । इन्द्र॑मिव । इ॒व॒ दे॒वाः । दे॒वा अ॒भि । अ॒भि सम् । सँव्वि॑शन्तु । वि॒श॒न्तु॒ सँ॒य्यत् । सँ॒य्यच्च॑ । सँ॒य्यदिति॑ सम्-यत् । च॒ प्रचे॑ताः । प्रचे॑ताश्च । प्रचे॑ता॒ इति॒ प्र-चे॒ताः॒ । चा॒ग्नेः । अ॒ग्नेस्सोम॑स्य । सोम॑स्य॒ सूर्य॑स्य । सूर्य॑स्यो॒ग्रा । उ॒ग्रा च॑ । च॒ भी॒मा । भी॒मा च॑ । च॒ पि॒तृ॒णाम् । पि॒तृ॒णाँय्य॒मस्य॑ । य॒मस्येन्द्र॑स्य । इन्द्र॑स्य ध्रु॒वा । ध्रु॒वा च॑ । च॒ पृ॒थि॒वी । पृ॒थि॒वी च॑ । च॒ दे॒वस्य॑ । दे॒वस्य॑ सवि॒तुः । स॒वि॒तुर्म॒रुताम् । म॒रुताँ॒व्वरु॑णस्य । वरु॑णस्य ध॒र्त्री । ध॒त्री च॑ । च॒ धरि॑त्री । धरि॑त्री च । च मि॒त्रावरु॑णयोः । मि॒त्रा॒वरु॑णयोर्मि॒त्रस्य॑ । मि॒त्रावरु॑णयो॒रिति॑ मि॒त्रा-वरु॑णयोः । मि॒त्रस्य॑ धा॒तुः । धा॒तु प्राची । पा॑ची च । च॒ प्र॒तीची । प्र॒तीची॑ च । च॒ वसू॑नाम् । वसू॑ना रु॒द्राणाम् (30)।रु॒द्राणा॑ मादि॒त्यानाम्।रु॒द्राणा॑ मादि॒त्यानाम्।  
आ॒दि॒त्याना॒न्ते। ते ते । तेऽधि॑पतयः । अधि॑पतय॒स्तेभ्यः॑ । अधि॑पतय॒ इत्यधि॑-प॒त॒यः॒ । तेभ्यो॒ नमः॑ । नम॒स्ते । ते नः॑ । नो॒ मृ॒ड॒य॒न्तु॒ । मृ॒ड॒य॒न्तु॒ ते । ते यम् । यन्द्मि॒ष्मः । द्मि॒ष्मो यः । यश्च॑ । च॒ नः॒ । नो॒ द्वेष्टि॑ । द्वेष्टि॒ तम् । तँव्वः॑ । वो॒ जम्भे । जम्भे॑ दधामि । द॒धा॒मि॒ स॒हस्र॑स्य । स॒हस्रस्य॑ प्र॒मा । प्र॒मा अ॑सि । प्र॒मेति॑ प्र-मा । अ॒सि॒ स॒हस्र॑स्य । स॒हस्र॑स्य प्रति॒मा । प्र॒ति॒मा अ॑सि । प्र॒ति॒मेति॑ प्रति-मा । अ॒सि॒ स॒हस्र॑स्य । स॒हस्र॑स्य वि॒मा । वि॒मा अ॑सि । वि॒मेति॑ वि-मा । अ॒सि॒ स॒हस्र॑स्य । स॒हस्र॑स्यो॒न्मा । उ॒न्मा अ॑सि । उ॒न्मेत्यु॑त्-मा । अ॒सि॒ सा॒ह॒स्रः । सा॒ह॒स्रो॑ऽसि । अ॒सि॒ स॒हस्रा॑य । स॒हस्रा॑य त्वा । त्वे॒माः । इमा मे । मे॒ अ॒ग्ने॒ । अ॒ग्न॒ इष्ट॑काः । इष्ट॑का धे॒नवः॑ । धे॒नव॑स्सन्तु । स॒न्त्वेका । एका॑ च । च॒ श॒तम् । श॒तञ्च॑ । च॒ स॒हस्रम् । स॒हस्र॑ञ्च । चा॒युतम् । अ॒युत॑ञ्च (31)।च॒ नि॒युत॑म्।  
नि॒युत॑ञ्च। नि॒युत॒मिति॑ नि-युतम् । च॒ प्र॒युतम् । प्र॒युत॑ञ्च । प्र॒युत॒मिति॑ प्र-युतम् । चार्बु॑दम् । अर्बु॑दञ्च । च॒ न्य॑र्बुदम् । न्य॑र्बुदञ्च । न्य॑र्बुद॒मिति॒ नि-अ॒र्बु॒द॒म्॒ । च॒ स॒मु॒द्रः । स॒मु॒द्रश्च॑ । च॒ मध्यम् । मध्य॑ञ्च । चान्तः॑ । अन्त॑श्च । च॒ प॒रा॒र्द्धः॒ । प॒रा॒र्धश्च॑ । प॒रा॒र्ध इति॑ पर-अ॒र्द्धः । चे॒माः । इ॒मा मे । मे॒ अ॒ग्ने॒ । अ॒ग्न॒ इष्ट॑काः । इष्ट॑का धे॒नवः॑ । धे॒नव॑स्सन्तु । स॒न्तु॒ ष॒ष्टिः । ष॒ष्टिस्स॒हस्रम् । स॒हस्र॑म॒युतम् । अ॒युत॒मख्षी॑यमाणाः । अख्षी॑यमाणा ऋत॒स्थाः । ऋ॒त॒स्थास्स्थ॑ । ऋ॒त॒स्था इत्यृ॑त-स्थाः । स्थ॒र्ता॒वृधः॑ । ऋ॒ता॒वृधो॑ घृत॒श्चुतः॑ । ऋ॒ता॒वृध॒ इत्यृ॑त-वृधः॑ । घृ॒त॒श्चुतो॑ मधु॒श्चुतः॑ । घृ॒त॒श्चुत॒ इति॑ घृत-श्चुतः॑ । म॒धु॒श्चुत॒ ऊर्ज॑स्वतीः । म॒धु॒श्चुत॒ इति॑ मधु-श्चुतः॑ । ऊर्ज॑स्वतीस्स्वधा॒विनीः । स्व॒धा॒विनी॒स्ताः । स्व॒धा॒विनी॒रिति॑ स्वधा-विनीः । ता मे । मे॒ अ॒ग्ने॒ । अ॒ग्न॒ इष्ट॑काः । इष्ट॑का धे॒नवः॑ । धे॒नव॑स्सन्तु । स॒न्तु॒ वि॒राजः॑ । वि॒राजो॒ नाम॑ । वि॒राज॒ इति॑ वि-राजः॑ । नाम॑ काम॒धुघाः । का॒म॒धुघा॑ अ॒मुत्र॑ । का॒म॒धुघा॒ इति॑ काम-धुघाः । अ॒मुत्रा॒मुष्मिन्न्॑ । अ॒मुष्मि॑ल्लो॒के । लो॒क इति॑ लो॒के (32) ॥  
समिद्दि॒शाम्। स॒मिदिति॑ सम्-इत् । दि॒शामा॒शयाः । आ॒शया॑ नः । न॒स्सु॒व॒र्वित् । सु॒व॒र्विन्मधोः । सु॒व॒र्विदिति॑ सुवः-वित् । मधो॒रतः॑ । अतो॒ माध॑वः । माध॑व पातु । पा॒त्व॒स्मान् । अ॒स्मानित्य॒स्मान् ॥ अ॒ग्निर्दे॒वः । दे॒वो दु॒ष्टरी॑तुः । दु॒ष्टरी॑तु॒ रदाभ्यः । अदाभ्य इ॒दम् । इ॒दङ्ख्ष॒त्रम् । ख॒त्र र॑ख्षतु । र॒ख्ष॒तु॒ पातु॑ । पा॒त्व॒स्मान् । अ॒स्मानित्य॒स्मान् ॥ र॒थ॒न्त॒र साम॑भिः । र॒थ॒न्त॒रमिति॑ रथम्-त॒रम् । साम॑भि पातु । साम॑भि॒रिति॒ साम॑-भिः॒ । पा॒त्व॒स्मान् । अ॒स्मान्गा॑य॒त्री । गा॒य॒त्री छन्द॑साम् । छन्द॑साँव्वि॒श्वरू॑पा । वि॒श्व॒रूपेति॑ वि॒श्व-रू॒पा॒ ॥ त्रि॒वृन्नः॑ । त्रि॒वृदिति॑ त्रि-वृत् । नो॒ वि॒ष्ठया । वि॒ष्ठया॒ स्तोमः॑ । वि॒ष्ठयेति॑ वि-स्थया । स्तोमो॒ अह्नाम् । अह्ना॑ समु॒द्रः । स॒मु॒द्रो वातः॑ । वात॑ इ॒दम् । इ॒दमोजः॑ । ओज॑ पिपर्तु । पि॒प॒र्त्विति॑ पिपर्तु ॥ उ॒ग्रा दि॒शाम् । दि॒शाम॒भिभू॑तिः । अ॒भिभू॑तिर्वयो॒धाः । अ॒भिभू॑ति॒रित्य॒भि-भू॒तिः॒ । व॒यो॒धाश्शुचिः॑ । व॒यो॒धा इति॑ वयः-धाः । शुचि॑श्शु॒क्रे । शु॒क्रे अह॑नि । अह॑न्योज॒सीना । ओ॒ज॒सीनेत्यो॑ज॒सीना ॥ इन्द्राधि॑पतिः । अधि॑पति पिपृतात् । अधि॑पति॒रित्यधि॑-प॒तिः॒ । पि॒पृ॒ता॒दतः॑ । अतो॑ नः । नो॒ महि॑ (33)।महि॑ ख्ष॒त्रम्।महि॑ ख्ष॒त्रम्।  
ख्ष॒त्रँव्वि॒श्वतः॑। वि॒श्वतो॑ धारय । धा॒र॒ये॒दम् । इ॒दमिती॒दम् ॥ बृ॒हथ्सा॑म । साम॑ ख्षत्र॒भृत् । ख्ष॒त्र॒भृद्वृ॒द्धवृ॑ष्णियम् । ख्ष॒त्र॒भृदिति॑ ख्षत्र-भृत् । वृ॒द्धवृ॑ष्णियन्त्रि॒ष्टुभा । वृ॒द्धवृ॑ष्णिय॒मिति॑ वृ॒द्ध-वृ॒ष्णि॒य॒म्॒ । त्रि॒ष्टुभौजः॑ । ओज॑श्शुभि॒तम् । शु॒भि॒तमु॒ग्रवी॑रम् । उ॒ग्रवी॑र॒मित्यु॒ग्र-वी॒र॒म्॒ ॥ इन्द्र॒ स्तोमे॑न । स्तोमे॑न पञ्चद॒शेन॑ । प॒ञ्च॒द॒शेन॒ मध्यम् । प॒ञ्च॒द॒शेनेति॑ पञ्च-द॒शेन॑ । मध्य॑मि॒दम् । इ॒दँव्वाते॑न । वाते॑न॒ सग॑रेण । सग॑रेण रख्ष । र॒ख्षेति॑ रख्ष ॥ प्राची॑ दि॒शाम् । दि॒शा स॒हय॑शाः । स॒हय॑शा॒ यश॑स्वती । स॒हय॑शा॒ इति॑ स॒ह-य॒शाः॒ । यश॑स्वती॒ विश्वे । विश्वे॑ देवाः । दे॒वा॒ प्रा॒वृषा । प्रा॒वृषाऽह्नाम् । अह्ना॒॒ सुव॑र्वती । सुव॑र्व॒तीति॒ सुवः॑-व॒ती॒ ॥ इ॒दङ्ख्ष॒त्रम् । ख्ष॒त्रन्दु॒ष्टरम् । दु॒ष्टर॑मस्तु । अ॒स्त्वोजः॑ । ओजोऽना॑दृष्टम् । अना॑दृष्ट सह॒स्रियम् । अना॑धृष्ट॒मित्यना-धृ॒ष्ट॒म्॒ । स॒ह॒स्रिय॒॒ सह॑स्वत् । सह॑स्व॒दिति॒ सह॑स्वत् ॥ वै॒रू॒पे सामन्न्॑ । साम॑न्नि॒ह । इ॒ह तत् । तच्छ॑केम । श॒के॒म॒ जग॑त्या । जग॑त्यैनम् । ए॒नँ॒व्वि॒ख्षु । विख्ष्वा । आवे॑शयामः । वे॒श॒या॒म॒ इति॑ वेशयामः ॥ विश्वे॑ देवाः । दे॒वा॒स्स॒प्त॒दशेन॑ (34)।स॒प्त॒द॒शेन॒ वर्चः॑।स॒प्तद॒शेनेति॑ सप्त-द॒शेन॑।  
वर्च॑ इ॒दम्। इ॒दङ्ख्ष॒त्रम् । ख्ष॒त्र स॑लि॒लवा॑तम् । स॒लि॒लवा॑तमु॒ग्रम् । स॒लि॒ल॒वा॑त॒मिति॑ सलि॒ल-वा॒त॒म् । उ॒ग्रमित्यु॒ग्रम् ॥ ध॒र्त्री दि॒शाम् । दि॒शाङ्ख्ष॒त्रम् । ख्ष॒त्रमि॒दम् । इ॒दन्दा॑धार । दा॒धा॒रो॒प॒ स्था । उ॒प॒स्थाऽशा॑नाम् । उ॒प॒स्थेत्यु॑प-स्था । आशा॑नाम्मि॒त्रव॑त् । मि॒त॑वदस्तु । मि॒त्र॒व॒दिति॑ मि॒त्र- व॒त्॒ । अ॒स्त्वोजः॑ । ओज॒ इत्योजः॑ ॥ मित्रा॑वरुणा श॒रदा । मित्रा॑वरु॒णेति॒ मित्रा-व॒रु॒णा॒ । श॒रदाऽह्नाम् । अह्नाञ्चिकित्नू । चि॒कि॒त्नू॒ अ॒स्मै । चि॒कि॒त्नू॒ इति॑ चिकित्नू । अ॒स्मै रा॒ष्ट्राय॑ । रा॒ष्ट्राय॒ महि॑ । महि॒ शर्म॑ । शर्म॑ यच्छतम् । य॒च्छ॒त॒मिति॑ यच्छतम् ॥ वै॒रा॒जे सामन्न्॑ । साम॒न्नधि॑ । अधि॑ मे । मे॒ म॒नी॒षा । म॒नी॒षाऽनु॒ष्टुभा । अ॒नु॒ष्टुभा॒ सम्भृ॑तम् । अ॒नु॒ष्टुभेत्य॑नु-स्तुभा । सम्भृ॑तँव्वी॒र्यम् । सम्भृ॑त॒मिति॒ सम्-भृ॒त॒म्॒ । वी॒र्य॑ सहः॑ । सह॒ इति॒ सहः॑ ॥ इ॒दङ्ख्ष॒त्रम् । ख्ष॒त्रम्मि॒त॑वत् । मि॒त्रव॑दा॒र्द्रदा॑नु । मि॒त्रव॒दिति॑ मि॒त्र-व॒त्॒ । आ॒र्द्रदा॑नु॒मित्रा॑वरुणा । आ॒र्द्रदा॒न्वित्या॒र्द्र-दा॒नु॒ । मित्रा॑वरुणा॒ रख्ष॑तम् । मित्रा॑वरु॒णेति॒ मित्रा-वरुणा । रख्ष॑त॒ माधि॑पत्यैः । आधि॑पत्यै॒रित्याधि॑-प॒त्यैः॒ ॥ स॒म्राड्दि॒शाम् । स॒म्राडिति॑ सम्-राट् । दि॒शा स॒हसाम्नी । स॒हसाम्नी॒ सह॑स्वती । स॒हसा॒म्नीति॑ स॒ह-सा॒म्नी॒ । सह॑स्वत्यृ॒तुः । ऋ॒तुर् हे॑म॒न्तः । हे॒म॒न्तो वि॒ष्ठया । वि॒ष्ठया॑ नः । वि॒ष्ठयेति॑ वि-स्थया । न॒ पि॒प॒र्तु॒ । पि॒प॒र्त्विति॑ पिपर्तु ॥ अ॒व॒स्युवा॑ता बृह॒तीः । अ॒व॒स्युवा॑ता॒ इत्य॑व॒स्यु-वा॒ताः॒ ।  
बृ॒ह॒तीर्नु(35)। नु शक्व॑रीः। शक्व॑रीरि॒मम् । इ॒मँय्य॒ज्ञम् । य॒ज्ञ म॑वन्तु । अ॒व॒न्तु॒ नः॒ । नो॒ घृ॒ताचीः । घृ॒ताची॒रिति॑ घृ॒ताचीः ॥ सुव॑र्वती सु॒दुघा॑ । सुव॑र्व॒तीति॒ सुवः॑-व॒ती॒ । सु॒दुघा॑ नः । सु॒दुघेति॑ सु-दुघा । न॒ पय॑स्वती । पय॑स्वती दि॒शाम् । दि॒शान्दे॒वी । दे॒व्य॑वतु । अ॒व॒तु॒ नः॒ । नो॒ घृ॒ताची । घृ॒ताचीति॑ घृ॒ताची ॥ त्वङ्गो॒पाः । गो॒पा पु॑र?ए॒ता । गो॒पा इति॑ गो-पाः । पु॒र॒ ए॒तोत । पु॒र॒एतेति॑ पुरः-ए॒ता । उ॒त प॒श्चात् । प॒शाद्बृह॑स्पते । बृह॑स्पते॒ याम्याम् । याम्याँय्युङ्‌ग्धि । यु॒ङ्॒ग्धि॒ वाचम् । वाच॒मिति॒ वाचम् ॥ ऊ॒र्ध्वा दि॒शाम् । दि॒शा रन्तिः॑ । रन्ति॒राशा । आशौष॑धीनाम् । ओष॑धीना सँव्वथ्स॒रेण॑ । सँ॒व्व॒थ्स॒रेण॑ सवि॒ता । सँ॒व्व॒थ्स॒रेणेति॑ सम्-व॒थ्स॒रेण॑ । स॒वि॒ता नः॑ । नो॒ अह्नाम् । अह्ना॒मित्यह्नाम् ॥ रे॒वथ्साम॑ । सामाति॑च्छन्दाः । अति॑च्छन्दा॒ उ । अति॑च्छन्दा॒ इत्यति॑-छ॒न्दाः॒ । उ॒ छन्दः॑ । छन्दोऽजा॑तशत्रुः । अजा॑तशत्रुस्स्यो॒ना । अजा॑तशत्रु॒रित्यजा॑त-श॒त्रुः॒ । स्यो॒ना नः॑ । नो॒ अ॒स्तु॒ । अ॒स्त्वित्य॑स्तु ॥ स्तोम॑त्रयस्त्रिशे॒ भुव॑नस्य । स्तोम॑त्रयस्त्रिश॒ इति॒ स्तोम॑-त्र॒य॒स्त्रि॒॒शे॒ । भुव॑नस्य पत्नि । प॒त्नि॒ विव॑स्वद्वाते । विव॑स्वद्वाते अ॒भि । विव॑स्वद्वात॒ इति॒ विव॑स्वत्-वा॒ते॒ । अ॒भि नः॑ (36)।नो॒ गृ॒णा॒हि॒।  
गृ॒णा॒ही॒ति॑ गृणाहि ॥ घृ॒तव॑ती सवितः । घृ॒तव॒तीति॑ घृ॒त-व॒ती॒ । स॒वि॒त॒राधि॑पत्यैः । आधि॑पत्यै॒ पय॑स्वती । आधि॑पत्यै॒रित्याधि॑-प॒त्यैः॒ । पय॑स्वती॒ रन्तिः॑ । रन्ति॒राशा । अशा॑ नः । नो॒ अ॒स्तु॒ । अ॒स्त्वित्य॑स्तु ॥ ध्रु॒वा दि॒शाम् । दि॒शाँव्विष्णु॑पत्नी । विष्णु॑प॒त्न्यघो॑रा । विष्णु॑प॒त्नीति॒ विष्णु॑-प॒त्नी॒ । अघो॑रा॒ऽस्य । अ॒स्येशा॑ना । ईशा॑ना॒ सह॑सः । सह॑सो॒ या । या म॒नोता । म॒नोतेति॑ म॒नोता ॥ बृह॒स्पति॑र्मात॒रिश्वा । मा॒त॒रिश्वो॒त । उ॒त वा॒युः । वा॒युस्स॑न्धुवा॒नाः । स॒न्धु॒वा॒ना वाताः । स॒न्धु॒वा॒ना इति॑ सम्-धु॒वा॒नाः । वाता॑ अ॒भि । अ॒भि नः॑ । नो॒ गृ॒ण॒न्तु॒ । गृ॒ण॒न्त्वि॒ति॑ गृणन्तु ॥ वि॒ष्ट॒म्भो दि॒वः । वि॒ष्ट॒म्भ इति॑ वि-स्त॒म्भः । दि॒वो ध॒रुणः॑ । ध॒रुण॑ पृथि॒व्याः । पृ॒थि॒व्या अ॒स्य । अ॒स्येशा॑ना । ईशा॑ना॒ जग॑तः । जग॑तो॒ विष्णु॑पत्नी । विष्णु॑प॒त्नीति॒ विष्णु॑-प॒त्नी॒ ॥ वि॒श्वव्य॑चा इ॒षय॑न्ती । वि॒श्वव्य॑चा॒ इति॑ वि॒श्व-व्य॒चाः॒ । इ॒षय॑न्ती॒ सुभू॑तिः । सुभू॑तिश्शि॒वा । सुभू॑ति॒रिति॒ सु-भू॒तिः॒ । शि॒वा नः॑ । नो॒ अ॒स्तु॒ । अ॒स्त्वदि॑तिः । अदि॑तिरु॒पस्थे । उ॒पस्थ॒ इत्यु॒प-स्थे॒ ॥ वै॒श्वा॒न॒रो नः॑ । न॒ ऊ॒त्या । ऊ॒त्या पृ॒ष्टः । पृ॒ष्टो दि॒वि । दि॒व्यनु॑ । अनु॑ नः । नो॒ऽद्य । अ॒द्यानु॑मतिः । अनु॑मति॒रनु॑ । अनु॑मति॒रित्यनु॑-म॒तिः॒ । अन्वित् । इद॑नुमते । अ॒नु॒म॒ते॒ त्वम् । अ॒नु॒म॒त॒ इत्य॑नु-म॒ते॒ । त्वङ्कया । कया॑ नः । न॒श्चि॒त्रः । चि॒त्र आ । आ भु॑वत् । भु॒व॒त्कः । को अ॒द्य । अ॒द्य यु॑ङ्ते । यु॒ङ्त॒ इति॑ युङ्ते (37) ॥  
