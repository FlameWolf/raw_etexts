

  
अग्ना॑विष्णू स॒जोष॑सा । अग्ना॑विष्णू॒ इत्यग्ना᳚-वि॒ष्णू॒ । स॒जोष॑से॒माः । स॒जोष॒सेति॑ स-जोष॑सा । इ॒मा व॑र्धन्तु । व॒र्ध॒न्तु॒ वा॒म् । वा॒ङ्गिरः॑ । गिर॒ इति॒ गिरः॑ ॥ द्यु॒म्नैर्वाजे॑भिः । वाजे॑भि॒रा । आग॑तम् । ग॒त॒मिति॑ गतम् ॥ वाज॑श्च । च॒ मे॒ । मे॒ प॒॒सवः । प्र॒स॒वश्च॑ । प्र॒स॒व इति॑ प्र-स॒वः । च॒ मे॒ । मे॒ प्रय॑तिः । प्रय॑तिश्च । प्रय॑ति॒रिति॒ प्र-य॒तिः॒ । च॒ मे॒ । मे॒ प्रसि॑तिः । प्रसि॑ति श्च । प्रसि॑ति॒रिति॒ प्र- सि॒तिः॒ । च॒ मे॒ । मे॒ धी॒तिः । धी॒ति श्च॑ । च॒ मे॒ । मे॒ क्रतुः॑ । क॑तुश्च । च॒ मे॒ । मे॒ स्वरः॑ । स्वर॑श्च । च॒ मे॒ । मे॒ श्लोकः॑ । श्लोक॑श्च । च॒ मे॒ । मे॒ श्रा॒वः । श्रा॒वश्च॑ । च॒ मे॒ । मे॒ श्रुतिः॑ । श्रुति॑श्च । च॒ मे॒ । मे॒ ज्योतिः॑ । ज्योति॑श्च । च॒ मे॒ । मे॒ सुवः॑ । सुव॑श्च । च॒ मे॒ । मे॒ प्रा॒णः । प्रा॒णश्च॑ । प्रा॒ण इति॑ प्र-अ॒नः । च॒ मे॒ । मे॒ऽपा॒नः । अ॒पा॒नश्च॑ । अ॒पा॒न इत्य॑प अ॒नः। (1)  
। च॒ मे॒ । मे॒ व्या॒नः । व्या॒नश्च॑ । व्या॒न इति॑ वि-अ॒नः । च॒ मे॒ । मेऽसुः॑ । असु॑श्च । च॒ मे॒ । मे॒ चि॒त्तम् । चि॒त्तञ्च॑ । च॒ मे॒ । म॒ आधी॑तम् । आधी॑तञ्च । आधी॑त॒मित्या᳚-धी॒त॒म्॒ । च॒ मे॒ । मे॒ वाक् । वाक्च॑ । च॒ मे॒ । मे॒ मनः॑ । मन॑श्च । च॒ मे॒ । मे॒ चख्षुः॑ । चख्षु॑श्च । च॒ मे॒ । मे॒ श्रोत्र᳚म् । श्रोत्र॑ञ्च । च॒ मे॒ । मे॒ दख्षः॑ । दख्ष॑श्च । च॒ मे॒ । मे॒ बल᳚म् । बल॑ञ्च । च॒ मे॒ । म॒ ओजः॑ । ओज॑श्च । च॒ मे॒ । मे॒ सहः॑ । सह॑श्च । च॒ मे॒ । म॒ आयुः॑ । आयु॑श्च । च॒ मे॒ । मे॒ ज॒रा । ज॒रा च॑ । च॒ मे॒ । म॒ आ॒त्मा । आ॒त्मा च॑ । च॒ मे॒ । मे॒ त॒नूः । त॒नूश्च॑ । च॒ मे॒ । मे॒ शर्म॑ । शर्म॑ च । च॒ मे॒ । मे॒ वर्म॑ । वर्म॑ च । च॒ मे॒ । मेऽङ्गा॑नि । अङ्गा॑नि च । च॒ मे॒ । मे॒ऽस्थानि॑ । अ॒स्थानि॑ च । च॒ मे॒ । मे॒ परूꣳ॑षि । परूꣳ॑षि च । च॒ मे॒ । मे॒ शरी॑राणि । शरी॑राणि च । ॒च॒ ॒मे॒ । म॒ इति॑ मे (2) ॥1॥  
ज्यैष्ठ्य॑ञ्च। च॒ मे॒ । म॒ आधि॑पत्यम् । आधि॑पत्यञ्च । आधि॑पत्य॒मित्याधि॑- प॒त्य॒म्॒ । च॒ मे॒ । मे॒ म॒न्युः । म॒न्युश्च॑ । च॒ मे॒ । मे॒ भामः॑ । भाम॑श्च । च॒ मे॒ । मेऽमः॑ । अम॑श्च । च॒ मे॒ । मेऽम्भः॑ । अम्भ॑श्च । च॒ मे॒ । मे॒ जे॒मा । जे॒मा च॑ । च॒ मे॒ । मे॒ म॒हि॒मा । म॒हि॒मा च॑ । च॒ मे॒ । मे॒ व॒रि॒मा । व॒रि॒मा च॑ । च॒ मे॒ । मे॒ प्र॒थि॒मा । प्र॒थि॒मा च॑ । च॒ मे॒ । मे॒ वर्‌ष्मा । व॒र्‌ष्मा च॑ । च॒ मे॒ । मे॒ द्रा॒घु॒या । द्रा॒घु॒या च॑ । च॒ मे॒ । मे॒ वृ॒द्धम् । वृ॒द्धञ्च॑ । च॒ मे॒ । मे॒ वृद्धिः॑ । वृद्धि॑श्च । च॒ मे॒ । मे॒ स॒त्यम् । स॒त्यञ्च॑ । च॒ मे॒ । मे॒ श्र॒द्धा । श्र॒द्धा च॑ । श्र॒द्धेति॑ श्रत्-धा । च॒ मे॒ । मे॒ जग॑त् । जग॑च्च (3)।च॒ मे॒।  
मे॒ धन᳚म्। धन॑ञ्च । च॒ मे॒ । मे॒ वशः॑ । वश॑श्च । च॒ मे॒ । मे॒ त्विषिः॑ । त्विषि॑श्च । च॒ मे॒ । मे॒ क्री॒डा । क्री॒डा च॑ । च॒ मे॒ । मे॒ मोदः॑ । मोद॑श्च । च॒ मे॒ । मे॒ जा॒तम् । जा॒तञ्च॑ । च॒ मे॒ । मे॒ ज॒नि॒ष्यमा॑णम् । ज॒नि॒ष्यमा॑णञ्च । च॒ मे॒ । मे॒ सू॒क्तम् । सू॒क्तञ्च॑ । सू॒क्तमिति॑ सु-उ॒क्तम् । च॒ मे॒ । मे॒ सु॒कृ॒तम् । सु॒कृ॒तञ्च॑ । सु॒कृ॒तमिति॑ सु-कृ॒तम् । च॒ मे॒ । मे॒ वि॒त्तम् । वि॒त्तञ्च॑ । च॒ मे॒ । मे॒ वेद्य᳚म् । वेद्य॑ञ्च । च॒ मे॒ । मे॒ भू॒तम् । भू॒तञ्च॑ । च॒ मे॒ । मे॒ भ॒वि॒ष्यत् । भ॒वि॒ष्यच्च॑ । च॒ मे॒ । मे॒ सु॒गम् । सु॒गञ्च॑ । सु॒गमिति॑ सु-गम् । च॒ मे॒ । मे॒ सु॒पथ᳚म् । सु॒पथ॑ञ्च । सु॒पथ॒मिति॑ सु-पथ᳚म् । च॒ मे॒ । म॒ ऋ॒द्धम् । ऋ॒द्धञ्च॑ । च॒ मे॒ । म॒ ऋद्धिः॑ । ऋद्धि॑श्च । च॒ मे॒ । मे॒ क्ल्॒?प्तम् । क्ल्॒?प्तञ्च॑ । च॒ मे॒ । मे॒ क्ल्प्तिः॑ । क्ल्प्ति॑श्च । च॒ मे॒ । मे॒ म॒तिः । म॒तिश्च॑ । च॒ मे॒ । मे॒ सु॒म॒तिः । सु॒म॒तिश्च॑ । सु॒म॒तिरिति॑ सु-म॒तिः । च॒ मे॒ । म॒ इति॑ मे (4) ॥  
शञ्च॑। च॒ मे॒ । मे॒ मयः॑ । मय॑श्च । च॒ मे॒ । मे॒ प्रि॒यम् । प्रि॒यञ्च॑ । च॒ मे॒ । मे॒ऽनु॒ का॒मः । अ॒नु॒ का॒मश्च॑ । अ॒नु॒का॒म इत्य॑नु-का॒मः । च॒ मे॒ । मे॒ कामः॑ । काम॑श्च । च॒ मे॒ । मे॒ सौ॒म॒न॒सः । सौ॒म॒न॒सश्च॑ । च॒ मे॒ । मे॒ भ॒द्रम् । भ॒द्रञ्च॑ । च॒ मे॒ । मे॒ श्रेयः॑ । श्रेय॑श्च । च॒ मे॒ । मे॒ वस्यः॑ । वस्य॑श्च । च॒ मे॒ । मे॒ यशः॑ । यश॑श्च । च॒ मे॒ । मे॒ भगः॑ । भग॑श्च । च॒ मे॒ । मे॒ द्रवि॑णम् । द्रवि॑णञ्च । च॒ मे॒ । मे॒ य॒न्ता । य॒न्ता च॑ । च॒ मे॒ । मे॒ ध॒र्ता । ध॒र्ता च॑ । च॒ मे॒ । मे॒ ख्षेमः॑ । ख्षेम॑श्च । च॒ मे॒ । मे॒ धृतिः॑ । धृति॑श्च । च॒ मे॒ । मे॒ विश्व᳚म् । विश्व॑ञ्च (5)।च॒ मे॒।  
मे॒ महः॑। मह॑श्च । च॒ मे॒ । मे॒ सँ॒व्वित् । सँ॒व्विच्च॑ । सँ॒व्विदिति॑ सम्-वित् । च॒ मे॒ । मे॒ ज्ञात्र᳚म् । ज्ञात्र॑ञ्च । च॒ मे॒ । मे॒ सूः । सूश्च॑ । च॒ मे॒ । मे॒ प्र॒सूः । प्र॒सूश्च॑ । प्र॒सूरिति॑ प्र-सूः । च॒ मे॒ । मे॒ सीर᳚म् । सीर॑ञ्च । च॒ मे॒ । मे॒ ल॒यः । ल॒यश्च॑ । च॒ मे॒ । म॒ ऋ॒तम् । ऋ॒तञ्च॑ । च॒ मे॒ । मे॒ऽमृत᳚म् । अ॒मृत॑ञ्च । च॒ मे॒ । मे॒ऽय॒ख्ष्मम् । अ॒य॒ख्ष्मञ्च॑ । च॒ मे॒ । मेऽना॑मयत् । अना॑मयच्च । च॒ मे॒ । मे॒ जी॒वातुः॑ । जी॒वातु॑श्च । च॒ मे॒ । मे॒ धी॒र्घा॒॒यु॒त्वम् । धी॒र्घा॒यु॒त्वञ्च॑ । धी॒र्घा॒यु॒त्वमिति॑ धीर्घायु-त्वम् । च॒ मे॒ । मे॒ऽन॒मि॒त्रम् । अ॒न॒मि॒त्रञ्च॑ । च॒ मे॒ । मेऽभ॑यम् । अभ॑यञ्च । च॒ मे॒ । मे॒ सु॒गम् । सु॒गञ्च॑ । सु॒गमिति॑ सु-गम् । च॒ मे॒ । मे॒ शय॑नम् । शय॑नञ्च । च॒ मे॒ । मे॒ सू॒षा । सू॒षा च॑ । सू॒षेति॑ सु-उ॒षा । च॒ मे॒ । मे॒ सु॒दिन॑म् । सु॒दिन॑ञ्च । सु॒दिन॒मिति॑ सु-दिन᳚म् । च॒ मे॒ । म॒ इति॑ मे (6) ॥  
ऊर्क्च॑। च॒ मे॒ । मे॒ सू॒नृता᳚ । सू॒नृता॑ च । च॒ मे॒ । मे॒ पयः॑ । पय॑श्च । च॒ मे॒ । मे॒ रसः॑ । रस॑श्च । च॒ मे॒ । मे॒ घृ॒तम् । घृ॒तञ्च॑ । च॒ मे॒ । मे॒ मधु॑ । मधु॑ च । च॒ मे॒ । मे॒ सग्धिः॑ । सग्धि॑श्च । च॒ मे॒ । मे॒ सपी॑तिः । सपी॑तिश्च । सपी॑ति॒रिति॒ स-पी॒तिः॒ । च॒ मे॒ । मे॒ कृ॒षिः । कृ॒षिश्च॑ । च॒ मे॒ । मे॒ वृष्टिः॑ । वृष्टि॑श्च । च॒ मे॒ । मे॒ जैत्र᳚म् । जैत्र॑ञ्च । च॒ मे॒ । म औद्भि॑द्यम् । औद्भि॑द्यञ्च । औद्भि॑द्य॒मित्यौत्-भि॒द्य॒म्॒ । च॒ मे॒ । मे॒ र॒यिः । र॒यिश्च॑ । च॒ मे॒ । मे॒ रायः॑ । राय॑श्च । च॒ मे॒ । मे॒ पु॒ष्टम् । पु॒ष्टञ्च॑ । च॒ मे॒ । मे॒ पुष्टिः॑ । पुष्टि॑श्च । च॒ मे॒ । मे॒ वि॒भु । वि॒भु च॑ (7)।वि॒भ्विति॑वि-भु।च॒ मे॒।  
मे॒ प्र॒भु। प्र॒भु च॑ । प्र॒भ्विति॑ प्र-भु । च॒ मे॒ । मे॒ ब॒हु । ब॒हु च॑ । च॒ मे॒ । मे॒ भूयः॑ । भूय॑श्च । च॒ मे॒ । मे॒ पू॒र्णम् । पू॒र्णञ्च॑ । च॒ मे॒ । मे॒ पू॒र्णत॑रम् । पू॒र्णत॑रञ्च । पू॒र्णत॑र॒मिति॑ पू॒र्ण-त॒र॒म्॒ । च॒ मे॒ । मेऽख्षि॑तिः । अख्षि॑तिश्च । च॒ मे॒ । मे॒ कूय॑वाः । कूय॑वाश्च । च॒ मे॒ । मेऽन्न᳚म् । अन्न॑ञ्च । च॒ मे॒ । मे॒ अख्षु॑त् । अख्षु॑त् च॒ । च॒ मे॒ । मे॒ व्री॒हयः॑ । व्री॒हय॑श्च । च॒ मे॒ । मे॒ यवाः᳚ । यवा᳚श्च । च॒ मे॒ । मे॒ माषाः᳚ । माषा᳚श्च । च॒ मे॒ । मे॒ तिलाः᳚ । तिला᳚श्च । च॒ मे॒ । मे॒ मु॒द्गाः । मु॒द्गाश्च॑ । च॒ मे॒ । मे॒ ख॒ल्वाः᳚ । ख॒ल्वा᳚श्च । च॒ मे॒ । मे॒ गो॒धूमाः᳚ । गो॒धूमा᳚श्च । च॒ मे॒ । मे॒ म॒सुराः᳚ । म॒सुरा᳚श्च । च॒ मे॒ । मे॒ प्रि॒यङ्ग॑वः । प्रि॒यङ्ग॑वश्च । च॒ मे॒ । मेऽण॑व । अण॑वश्च । च॒ मे॒ । मे॒ श्या॒माकाः᳚ । श्या॒माका᳚श्च । च॒ मे॒ । मे॒ नी॒वाराः᳚ । नी॒वारा॑श्च॒ । च॒ मे॒ । म॒ इति॑ मे (8) ॥  
अश्मा॑ च। च॒ मे॒ । मे॒ मृत्ति॑का । मृत्ति॑का च । च॒ मे॒ । मे॒ गि॒रयः॑ । गि॒रयश्च॑ । च॒ मे॒ । मे॒ पर्व॑ताः । पर्व॑ताश्च । च॒ मे॒ । मे॒ सिक॑ताः । सिक॑ताश्च । च॒ मे॒ । मे॒ व॒नस्पत॑यः । व॒न॒स्पत॑यश्च । च॒ मे॒ । मे॒ हिर॑ण्यम् । हिर॑ण्यञ्च । च॒ मे॒ । मेऽयः॑ । अय॑श्च । च॒ मे॒ । मे॒ सीस᳚म् । सीस॑ञ्च । च॒ मे॒ । मे॒ त्रपु॑ । त्रपु॑श्च । च॒ मे॒ । मे॒ श्या॒मम् । श्या॒मञ्च॑ । च॒ मे॒ । मे॒ लो॒हम् । लो॒हञ्च॑ । च॒ मे॒ । मे॒ऽग्निः । अ॒ग्निश्च॑ । च॒ मे॒ । म॒ आपः॑ । आप॑श्च । च॒ मे॒ । मे॒ वी॒रुधः॑ । वी॒रुध॑श्च । च॒ मे॒ । म॒ ओष॑धयः । ओष॑धयश्च । च॒ मे॒ । मे॒ कृ॒ष्ट॒प॒ च्यम् । कृ॒ष्ट॒प॒च्यञ्च॑ । कृ॒ष्ट॒प॒च्यमिति॑ कृष्ट-प॒च्यम् (9)।च॒ मे॒।  
मे॒ऽकृ॒ष्ट॒प॒च्यम्। अ॒कृ॒ष्ट॒प॒च्यञ्च॑ । अ॒कृ॒ष्ट॒प॒च्यमित्य॑कृष्ट-प॒च्यम् । च॒ मे॒ । मे॒ ग्रा॒म्याः । ग्रा॒म्याश्च॑ । च॒ मे॒ । मे॒ प॒शवः॑ । प॒शव॑ आर॒ण्याः । आ॒र॒ण्याश्च॑ । च॒ य॒ज्ञेन॑ । य॒ज्ञेन॑ कल्पन्ताम् । क॒ल्प॒न्ताँ॒व्वि॒त्तम् । वि॒त्तञ्च॑ । च॒ मे॒ । मे॒ वित्तिः॑ । वित्ति॑श्च । च॒ मे॒ । मे॒ भू॒तम् । भू॒तञ्च॑ । च॒ मे॒ । मे॒ भूतिः॑ । भूति॑श्च । च॒ मे॒ । मे॒ वसु॑ । वसु॑ च । च॒ मे॒ । मे॒ व॒स॒तिः । व॒स॒तिश्च॑ । च॒ मे॒ । मे॒ कर्म॑ । कर्म॑ च । च॒ मे॒ । मे॒ शक्तिः॑ । शक्ति॑श्च । च॒ मे॒ । मेऽर्थः॑ । अर्थ॑श्च । च॒ मे॒ । म॒ एमः॑ । एम॑श्च । च॒ मे॒ । म॒ इतिः॑ । इति॑श्च । च॒ मे॒ । मे॒ गतिः॑ । गति॑श्च । च॒ मे॒ । म॒ इति॑ मे (10) ॥  
अ॒ग्निश्च॑। च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ सोमः॑ । सोम॑श्च । च॒ मे॒ । म॒ इन्द्रः॑ । इन्द्र॑ श्च । च॒ मे॒ । मे॒ स॒वि॒ता । स॒वि॒ता च॑ । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ सर॑स्वती । सर॑स्वती च । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ पू॒षा । पू॒षा च॑ । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ बृह॒स्पतिः॑ । बृह॒स्पति॑श्च । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ मि॒त्रः । मि॒त्र श्च॑ । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ वरु॑णः । वरु॑णश्च । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ त्वष्टा᳚ । त्वष्टा॑ च (11)।च॒ मे॒।  
म॒ इन्द्रः॑। इन्द्र॑श्च । च॒ मे॒ । मे॒ धा॒ता । धा॒ता च॑ । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ विष्णुः॑ । विष्णु॑श्च । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ऽश्विनौ᳚ । अ॒श्विनौ॑ च । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ म॒रुतः॑ । म॒रुत॑श्च । ॒च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ विश्वे᳚ । विश्वे॑ च । च॒ मे॒ । मे॒ दे॒वाः । दे॒वा इन्द्रः॑ । इन्द्र॑श्च । च॒ मे॒ । मे॒ पृ॒थि॒वी । पृ॒थि॒वी च॑ । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ऽन्तरि॑ख्षम् । अ॒न्तरि॑ख्षञ्च । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ द्यौः । द्यौ श्च॑ । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ दिशः॑ । दिश॑श्च । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ मू॒र्धा । मू॒र्धा च॑ । च॒ मे॒ । म॒ इन्द्रः॑ । इन्द्र॑श्च । च॒ मे॒ । मे॒ प्र॒जाप॑तिः । प्र॒जापति॑श्च । प्र॒जाप॑ति॒रिति॑ प्र॒जा-प॒तिः॒ । च॒ मे॒ । म॒ इन्द्रः॑ । इन्द्र॑श्च । च॒ मे॒ । म॒ इति॑ मे (12) ॥  
अं॒ꣳ॒शुश्च॑। च॒ मे॒ । मे॒ र॒श्मिः । र॒श्मिश्च॑ । च॒ मे॒ । मेऽदा᳚भ्यः । अदा᳚भ्यश्च । च॒ मे॒ । मेऽधि॑पतिः । अधि॑पतिश्च । अधि॑पति॒रित्य॑धि॑-प॒तिः॒ । च॒ मे॒ । म॒ उ॒पा॒ꣳ॒शुः । उ॒पा॒ꣳ॒शुश्च॑ । उ॒पा॒ꣳ॒शुरित्यु॑प-अ॒ꣳ॒शुः । च॒ मे॒ । मे॒ऽन्त॒र्या॒मः । अ॒न्त॒र्या॒मश्च॑ । अ॒न्त॒र्या॒म इत्य॑न्तः-या॒मः । च॒ मे॒ । म॒ ऐ॒न्द्र॒वा॒य॒वः । ऐ॒न्द्र॒वा॒य॒वश्च॑ । ऐ॒न्द्र॒वा॒य॒व इत्यै᳚न्द्र-वा॒य॒वः । च॒ मे॒ । मे॒ मै॒त्रा॒व॒रु॒णः । मै॒त्रा॒व॒रु॒णश्च॑ । मै॒त्रा॒व॒रु॒ण इति॑ मैत्रा-व॒रु॒णः । च॒ मे॒ । म॒ आ॒श्वि॒नः । आ॒श्वि॒नश्च॑ । च॒ मे॒ । मे॒ प्र॒ति॒प्र॒स्थानः॑ । प्र॒ति॒प्र॒स्थान॑श्च । प्र॒ति॒प्रस्थान॒ इति॑ प्रति- प्र॒स्थानः॑ । च॒ मे॒ । मे॒ शु॒क्रः । शु॒क्रश्च॑ । च॒ मे॒ । मे॒ म॒न्थी । म॒न्थी च॑ । च॒ मे॒ । म॒ आ॒ग्र॒य॒णः । आ॒ग्र॒य॒ण॒श्च॑ । च॒ मे॒ । मे॒ वै॒श्व॒दे॒वः । वै॒श्व॒दे॒वश्च॑ । वै॒श्व॒देव इति॑ वैश्व-दे॒वः । च॒ मे॒ । मे॒ ध्रु॒वः । ध्रु॒वश्च॑ । च॒ मे॒ । मे॒ वै॒श्वा॒न॒रः । वै॒श्वा॒न॒रश्च॑ । च॒ मे॒ । म॒ ऋ॒तु॒ग्र॒हाः । ऋ॒तु॒ग्र॒हाश्च॑ । ऋ॒तु॒ग्र॒हा इत्यृ॑तु-ग्र॒हाः (13)।च॒ मे॒।  
मे॒ऽति॒ग्रा॒ह्याः᳚। अ॒ति॒ ग्रा॒ह्या᳚श्च । अ॒ति॒ ग्रा॒ह्या॑ इत्य॑ति-ग्रा॒ह्याः᳚ । च॒ मे॒ । म॒ ऐ॒न्द्रा॒ग्नः । ऐ॒न्द्रा॒ग्नश्च॑ । ऐ॒न्द्रा॒ग्न इत्यै᳚न्द्र-अ॒ग्नः । च॒ मे॒ । मे॒ वै॒श्व॒दे॒वः । वै॒श्व॒दे॒वश्च॑ । वै॒श्व॒दे॒व इति॑ वैश्व-दे॒वः । च॒ मे॒ । मे॒ म॒रु॒त्व॒तीयाः᳚ । म॒रु॒त्व॒तीया᳚श्च । च॒ मे॒ । मे॒ मा॒हे॒न्द्रः । मा॒हे॒न्द॑श्च । मा॒हे॒न्द्र इति॑ माहा-इ॒न्द्र । च॒ मे॒ । म॒ आ॒दि॒त्यः । आ॒दि॒त्यश्च॑ । च॒ मे॒ । मे॒ सा॒वि॒त्रः । सा॒वि॒त्रश्च॑ । च॒ मे॒ । मे॒ सा॒र॒स्व॒तः । सा॒र॒स्व॒तश्च॑ । च॒ मे॒ । मे॒ पौ॒ष्णः । पौ॒ष्णश्च॑ । च॒ मे॒ । मे॒ पा॒त्नी॒व॒तः । पा॒त्नी॒व॒तश्च॑ । पा॒त्नी॒व॒त इति॑ पात्नी-व॒तः । च॒ मे॒ । मे॒ हा॒रि॒यो॒ज॒नः । हा॒रि॒यो॒ज॒नश्च॑ । हा॒रि॒यो॒ज॒न इति॑ हारि- यो॒ज॒नः । च॒ मे॒ । म॒ इति॑ मे (14) ॥  
इ॒ध्मश्च॑ । च॒ मे॒ । मे॒ ब॒र्॒?हिः । ब॒र्॒?हिश्च॑ । च॒ मे॒ । मे॒ वेदिः॑ । वेदि॑श्च । च॒ मे॒ । मे॒ धिष्णि॑याः । धिष्णि॑याश्च । च॒ मे॒ । मे॒ स्रुचः॑ । स्रुच॑श्च । च॒ मे॒ । मे॒ च॒म॒साः । च॒म॒साश्च॑ । च॒ मे॒ । मे॒ ग्रावा॑णः । ग्रावा॑णश्च । च॒ मे॒ । मे॒ स्वर॑वः । स्वर॑वश्च । च॒ मे॒ । म॒ उ॒प॒र॒वाः । उ॒प॒र॒वाश्च॑ । उ॒प॒र॒वा इत्युप॑-र॒वाः । च॒ मे॒ । मे॒ऽधि॒षव॑णे । अ॒धि॒षव॑णे च । अ॒धि॒षव॑णे॒ इत्य॑धि-सव॑ने । च॒ मे॒ । मे॒ द्रो॒ण॒क॒लशः । द्रो॒ण॒क॒ल॒शश्च॑ । द्रो॒ण॒क॒ल॒श इति॑ द्रोण-क॒ल॒शः । च॒ मे॒ । मे॒ वा॒य॒व्या॑नि । वा॒य॒व्या॑नि च । च॒ मे॒ । मे॒ पू॒त॒भृत् । पू॒त॒भृच्च॑ । पू॒त॒भृदिति॑ पूत-भृत् । च॒ मे॒ । म॒ आ॒ध॒व॒नीयः॑ । आ॒ध॒व॒नीय॑श्च । आ॒ध॒व॒नीय॒ इत्या᳚-ध॒व॒नीयः॑ । च॒ मे॒ । म॒ आग्नी᳚ध्रम् । आग्नी᳚ध्रञ्च । आग्नी᳚ध्र॒मित्याग्नि॑-इ॒ध्र॒म्॒ । च॒ मे॒ । मे॒ ह॒वि॒र्धान᳚म् । ह॒वि॒र्धान॑ञ्च । ह॒वि॒र्धान॒मिति॑ हविः-धान᳚म् । च॒ मे॒ । मे॒ गृ॒हाः । गृ॒हाश्च॑ । च॒ मे॒ । मे॒ सदः॑ । सदश्च॑ । च॒ मे॒ । मे॒ पु॒रो॒डाशाः᳚ । पु॒रो॒डाशा᳚श्च । च॒ मे॒ । मे॒ प॒च॒ताः । प॒च॒ताश्च॑ । च॒ मे॒ । मे॒ऽव॒ भृथः॑ । अ॒व॒भृ॒थश्च॑ । अ॒व॒भृ॒थ इत्य॑व- भृ॒थः । च॒ मे॒ । मे॒ स्व॒गा॒का॒रः । स्व॒गा॒का॒रश्च॑ । स्व॒गा॒का॒र इति॑ स्वगा-का॒रः । च॒ मे॒ । म॒ इति॑ मे (15) ॥8॥  
अ॒ग्निश्च॑ । च॒ मे॒ । मे॒ घ॒र्मः । घ॒र्मश्च॑ । च॒ मे॒ । मे॒ऽर्कः । अ॒र्कश्च॑ । च॒ मे॒ । मे॒ सूर्यः॑ । सूर्य॑श्च । च॒ मे॒ । मे॒ प्रा॒णः । प्रा॒णश्च॑ । प्रा॒ण इति॑ प्र-अ॒नः । च॒ मे॒ । मे॒ऽश्व॒मे॒धः । अ॒श्व॒मे॒धश्च॑ । अ॒श्व॒मे॒ध इत्य॑श्व-मे॒धः । च॒ मे॒ । मे॒ पृ॒थि॒वी । पृ॒थि॒वी च॑ । च॒ मे॒ । मेऽदि॑तिः । अदि॑तिश्च । च॒ मे॒ । मे॒ दितिः॑ । दिति॑श्च । च॒ मे॒ । मे॒ द्यौः । द्यौश्च॑ । च॒ मे॒ । मे॒ शक्व॑रीः । शक्व॑रीर॒ङ्गुल॑यः । अ॒ङ्गुल॑यो॒ दिशः॑ । दिश॑श्च । च॒ मे॒ । मे॒ य॒ज्ञेन॑ । य॒ज्ञेन॑ कल्पन्ताम् । क॒ल्प॒न्ता॒मृक् । ऋक्च॑ । च॒ मे॒ । मे॒ साम॑ । साम॑ च । च॒ मे॒ । मे॒ स्तोमः॑ । स्तोम॑श्च । च॒ मे॒ । मे॒ यजुः॑ । यजु॑श्च । च॒ मे॒ । मे॒ दी॒ख्षा । दी॒ख्षा च॑ । च॒ मे॒ । मे॒ तपः॑ । तप॑श्च । च॒ मे॒ । म॒ ऋ॒तुः । ऋ॒तुश्च॑ । च॒ मे॒ । मे॒ व्र॒तम् । व्र॒तञ्च॑ । च॒ मे॒ । मे॒ऽहो॒रा॒त्रयोः᳚ । अ॒हो॒रा॒त्रयो᳚र्वृ॒ष्ट्या । अ॒हो॒रा॒त्रयो॒ रित्य॑हः-रा॒त्रयोः᳚ । वृ॒ष्ट्या बृ॑हद्रथन्त॒रे । बृ॒ह॒द्र॒थ॒न्त॒रे च॑ । बृ॒ह॒द्र॒थ॒न्त॒रे इति॑ बृहत्-र॒थ॒न्त॒रे । च॒ मे॒ । मे॒ य॒ज्ञेन॑ । य॒ज्ञेन॑ कल्पेताम् । क॒ल्पे॒ता॒मिति॑ कल्पेताम् (16) ॥9॥  
गर्भा᳚श्च। च॒ मे॒ । मे॒व॒थ्साः । व॒थ्साश्च॑ । च॒ मे॒ । मे॒ त्र्यविः॑ । त्र्यवि॑श्च । त्र्यवि॒रिति॑ त्रि-अविः॑ । च॒ मे॒ । मे॒ त्र्य॒वी । त्र्य॒वी च॑ । त्र्य॒विति त्रि-अ॒वी । च॒ मे॒ । मे॒ दि॒त्य॒वाट् । दि॒त्य॒वाट्च॑ । दि॒त्य॒वाडिति॑ दित्य-वाट् । च॒ मे॒ । मे॒ दि॒त्यौ॒ही । दि॒त्यौ॒ही च॑ । च॒ मे॒ । मे॒ पञ्चा॑विः । पञ्चा॑विश्च । पञ्चा॑वि॒रिति॒ पञ्च॑-अ॒विः॒ । च॒ मे॒ । मे॒ प॒ञ्चा॒वी । प॒ञ्चा॒वी च॑ । प॒ञ्चा॒वीति॑ पञ्च-अ॒वी । च॒ मे॒ । मे॒ त्रि॒व॒थ्सः । त्रि॒व॒थ्सश्च॑ । त्रि॒व॒थ्स इति॑ त्रि-व॒थ्सः । च॒ मे॒ । मे॒ ति॒॒वथ्सा । त्रि॒व॒थ्सा च॑ । त्रि॒व॒थ्सेति॑ त्रि-व॒थ्सा । च॒ मे॒ । मे॒ तु॒र्य॒वाट् । तु॒र्य॒वाट्च॑ । तु॒र्य॒वाडिति॑ तुर्य-वाट् । च॒ मे॒ । मे॒ तु॒र्यौ॒ही । तु॒र्यौ॒ही च॑ । च॒ मे॒ । मे॒ प॒ष्ठ॒वात् । प॒ष्ठ॒वाच्च॑ । प॒ष्ठ॒वादिति॑ पष्ठ-वात् । च॒ मे॒ । मे॒ प॒ष्ठौ॒ही । प॒ष्ठौ॒ही च॑ । च॒ मे॒ । म॒ उ॒ख्षा । उ॒ख्षा च॑ । च॒ मे॒ । मे॒ व॒शा । व॒शा च॑ । च॒ मे॒ । म॒ ऋ॒ष॒भः । ऋ॒ष॒भश्च॑ (17)।च॒ मे॒।  
मे॒ वे॒हत्। वे॒हच्च॑ । च॒ मे॒ । मे॒ ऽन॒ड्वान् । अ॒न॒ड्वाञ्च॑ । च॒ मे॒ । मे॒ धे॒नुः । धे॒नुश्च॑ । च॒ मे॒ । म॒ आयुः॑ । आयु॑र्य॒ज्ञेन॑ । य॒ज्ञेन॑ कल्पताम् । क॒ल्प॒ता॒म्प्रा॒णः । प्रा॒णो य॒ज्ञेन॑ । प्रा॒ण इति॑ प्र-अ॒नः । य॒ज्ञेन॑ कल्पताम् । क॒ल्प॒ता॒म॒पा॒नः । अ॒पा॒नो य॒ज्ञेन॑ । अ॒पा॒न इत्य॑प-अ॒नः । य॒ज्ञेन॑ कल्पताम् । क॒ल्प॒ताँव्व्या॒नः । व्या॒नो य॒ज्ञेन॑ । व्या॒न इति॑ वि-अ॒नः । य॒ज्ञेन॑ कल्पताम् । क॒ल्प॒ता॒ञ्चख्षुः॑ । चख्षु॑र्य॒ज्ञेन॑ । य॒ज्ञेन॑ कल्पताम् । क॒ल्प॒ता॒ꣳ॒ श्रोत्र᳚म् । श्रोत्रँ॑य्य॒ज्ञेन॑ । य॒ज्ञेन॑ कल्पताम् । क॒ल्प॒ता॒म्मनः॑ । मनो॑ य॒ज्ञेन॑ । य॒ज्ञेन॑ कल्पताम् । क॒ल्प॒ताँ॒व्वाक् । वा॒ग्य॒ज्ञेन॑ । य॒ज्ञेन॑ कल्पताम् । क॒ल्प॒ता॒मा॒त्मा । आ॒त्मा य॒ज्ञेन॑ । य॒ज्ञेन॑ कल्पताम् । क॒ल्प॒ताँ॒य्य॒ज्ञः । य॒ज्ञो य॒ज्ञेन॑ । य॒ज्ञेन॑ कल्पताम् । क॒ल्प॒ता॒मिति॑ कल्पताम् (18) ॥  
एका॑ च। च॒ मे॒ । मे॒ ति॒स्रः । तिस्रश्च॑ । च॒ मे॒ । मे॒ पञ्च॑ । पञ्च॑ च । च॒ मे॒ । मे॒ स॒प्त । स॒प्त च॑ । च॒ मे॒ । मे॒ नव॑ । नव॑ च । च॒ मे॒ । म॒ एका॑दश । एका॑दश च । च॒ मे॒ । मे॒ त्रयो॑दश । त्रयो॑दश च । त्रयो॑द॒शेति॒ त्रयः॑-द॒श॒ । च॒ मे॒ । मे॒ पञ्च॑दश । पञ्च॑दश च । पञ्च॑द॒शेति॒ पञ्च॑-द॒श॒ । च॒ मे॒ । मे॒ स॒प्तद॑श । स॒प्तद॑श च । स॒प्तद॒शेति॑ स॒प्त-द॒श॒ । च॒ मे॒ । मे॒ नव॑दश । नव॑दश च । नव॑द॒शेति॒ नव॑-द॒श॒ । च॒ मे॒ । म॒ एक॑विꣳशतिः । एक॑विꣳशतिश्च । एक॑विꣳशति॒ रित्ये॑क-वि॒ꣳ॒श॒तिः॒ । च॒ मे॒ । मे॒ त्रयो॑विꣳशतिः । त्रयो॑विꣳशतिश्च । त्रयो॑विꣳशति॒ रिति॒ त्रयः॑-वि॒ꣳ॒श॒तिः॒ । च॒ मे॒ । मे॒ पञ्च॑विꣳशतिः । पञ्च॑विꣳशतिश्च । पञ्च॑विꣳशति॒ रिति॒ पञ्च॑-वि॒ꣳ॒श॒तिः॒ । च॒ मे॒ । मे॒ स॒प्तविꣳ॑शतिः । स॒प्तविꣳ॑शतिश्च । स॒प्तविꣳ॑शति॒ रिति॑ स॒प्त-वि॒ꣳ॒श॒तिः॒ । च॒ मे॒ । मे॒ नव॑विꣳशतिः । नव॑विꣳशतिश्च । नव॑विꣳशति॒रिति॒ नव॑-वि॒ꣳ॒श॒तिः॒ । च॒ मे॒ । म॒ एक॑त्रिꣳशत् । एक॑त्रिꣳशच्च । एक॑त्रिꣳश॒दित्येक॑-त्रि॒ꣳ॒श॒त्॒ । च॒ मे॒ । मे॒ त्रय॑स्त्रिꣳशत् । त्रय॑स्त्रिꣳशच्च (19)।त्रय॑स्त्रिꣳश॒दिति॒ त्रयः॑-त्रि॒ꣳ॒श॒त्॒।च॒ मे॒।  
मे॒ चत॑स्रः। चत॑स्रश्च । च॒ मे॒ । मे॒ऽष्टौ । अ॒ष्टौ च॑ । च॒ मे॒ । मे॒ द्वाद॑श । द्वाद॑श च । च॒ मे॒ । मे॒ षोड॑श । षोड॑श च । च॒ मे॒ । मे॒ वि॒ꣳ॒श॒तिः । वि॒ꣳ॒श॒ति श्च॑ । च॒ मे॒ । मे॒ चतु॑र्विꣳशतिः । चतु॑र्विꣳशतिश्च । चतु॑र्विꣳशति॒रिति॒ चतुः॑-वि॒ꣳ॒श॒तिः॒ । च॒ मे॒ । मे॒ऽष्टाविꣳ॑शतिः । अ॒ष्टाविꣳ॑शतिश्च । अ॒ष्टाविꣳ॑शति॒रित्य॒ष्टा-वि॒ꣳ॒श॒तिः॒ । च॒ मे॒ । मे॒ द्वात्रिꣳ॑शत् । द्वात्रिꣳ॑शच्च । च॒ मे॒ । मे॒ षट्‌त्रिꣳ॑शत् । षट्त्रिꣳ॑शच्च । षट्त्रिꣳ॑श॒दिति॒ षट्-त्रि॒ꣳ॒श॒त्॒ । च॒ मे॒ । मे॒ च॒त्वा॒रि॒ꣳ॒शत् । च॒त्वा॒रि॒ꣳ॒शच्च॑ । च॒ मे॒ । मे॒ चतु॑श्चत्वारिꣳशत् । चतु॑श्चत्वारिꣳशच्च । चतु॑श्चत्वारिꣳश॒दिति॒ चतुः॑-च॒त्वा॒रि॒ꣳ॒श॒त्॒ । च॒ मे॒ । मे॒ऽष्टाच॑त्वारिꣳशत् । अ॒ष्टाच॑त्वारिꣳशच्च । अ॒ष्टाच॑त्वारिꣳश॒दित्य॒ष्टा-च॒त्वा॒रि॒ꣳ॒श॒त्॒ । च॒ मे॒ । मे॒ वाजः॑ । वाज॑श्च । च॒ प्र॒स॒वः । प्र॒स॒वश्च॑ । प्र॒स॒व इति॑ प्र-स॒वः । चा॒पि॒जः । अ॒पि॒जश्च॑ । अ॒पि॒ज इत्य॑पि-जः । च॒ क्रतुः॑ । क्रतु॑श्च । च॒ सुवः॑ । सुव॑श्च । च॒ मू॒र्धा । मू॒र्धा च॑ । च॒ व्यश्नि॑यः । व्यश्नि॑यश्च । व्यश्नि॑य॒ इति॑ वि-अश्नि॑यः । चा॒ऽ॒ऽन्त्या॒य॒नः । आ॒न्त्या॒य॒नश्च॑ । चान्त्यः॑ । अन्त्य॑ श्च । च॒ भौ॒व॒नः । भौव॒नश्च॑ । च॒ भुव॑नः । भुव॑नश्च । चाधि॑पतिः । अधि॑पतिश्व । अधि॑पति॒रित्यधि॑-प॒तिः॒ । चेति॑ च (20) ॥  
वाजो॑ नः। न॒स्स॒प्त । स॒प्त प्र॒दिशः॑ । प्र॒दिश॒श्चत॑स्रः । प्र॒दिश॒ इति॑ प्र-दिशः॑ । चत॑स्रो वा । वा॒ प॒रा॒वतः॑ । प॒रा॒वत॒ इति॑ परा-वतः॑ ॥ वाजो॑ नः । नो॒ विश्वैः᳚ । विश्वै᳚र्दे॒वैः । दे॒वैर्धन॑सातौ । धन॑सातावि॒ह । धन॑साता॒विति॒ धन॑-सा॒तौ॒ । इ॒हाव॑तु । अ॒व॒त्वित्य॑वतु ॥ विश्वे॑ अ॒द्य । अ॒द्य म॒रुतः॑ । म॒रुतो॒ विश्वे᳚ । विश्व॑ ऊ॒ती । ऊ॒ती विश्वे᳚ । विश्वे॑ भवन्तु । भ॒व॒न्त्व॒ग्नयः॑ । अ॒ग्नय॒स्समि॑द्धाः । समि॑द्धा॒ इति॒ सम्-इ॒द्धाः॒ ॥ विश्वे॑ नः । नो॒ दे॒वाः । दे॒वा अव॑सा । अव॒ सा । आग॑मन्तु । ग॒म॒न्तु॒ विश्व᳚म् । विश्व॑मस्तु । अ॒स्तु॒ द्रवि॑णम् । द्रवि॑णँ॒व्वाजः॑ । वाजो॑ अ॒स्मे । अ॒स्मे इत्य॒स्मे ॥ वाज॑स्य प्रस॒वम् । प्र॒स॒वन्दे॑वाः । प्र॒स॒वमिति॑ प्र-स॒वम् । दे॒वा॒ रथैः᳚ । रथै᳚र्यात । या॒ता॒ हि॒र॒ण्ययैः᳚ । हि॒र॒ण्ययै॒रिति॑ हिर॒ण्ययैः᳚ ॥ अग्नि॒रिन्द्रः॑ । इन्द्रो॒ बृह॒स्पतिः॑ । बृह॒स्पति॑र्म॒रुतः॑ । म॒रुत॒स्सोम॑पीतये । सोम॑पीतय॒ इति॒ सोम॑-पी॒त॒ये॒ ॥ वाजे॑वाजेऽवत । वाजे॑वाज॒ इति॒ वाजे᳚-वा॒जे॒ । अ॒व॒ता॒ वा॒जि॒नः॒ । वा॒जि॒नो॒ नः॒ । नो॒ धने॑षु (21)।धने॑षु विप्राः।धने॑षु विप्राः।  
वि॒प्रा॒ अ॒मृ॒ताः॒। अ॒मृ॒ता॒ ऋ॒त॒ज्ञाः॒ । ऋ॒त॒ज्ञा॒ इत्यृ॑त-ज्ञाः॒ ॥ अ॒स्य मध्वः॑ । मध्व॑ पिबत । पि॒ब॒त॒ मा॒दय॑ध्वम् । मा॒दय॑द्वन्तृ॒प्ताः । तृ॒प्ता या॑त । या॒त॒ प॒थिभिः॑ । प॒थिभि॑ र्देव॒यानैः᳚ । प॒थिभि॒रिति॑ प॒थि-भिः॒ । दे॒व॒यानै॒रिति॑ देव-यानैः᳚ ॥ वाज॑ पु॒रस्ता᳚त् । पु॒रस्ता॑दु॒त । उ॒त म॑ध्य॒तः । म॒ध्य॒तो नः॑ । नो॒ वाजः॑ । वाजो॑ दे॒वान् । दे॒वाꣳ ऋ॒तुभिः॑ । ऋ॒तुभि॑ कल्पयाति । ऋ॒तुभि॒रित्यृ॒तु-भिः॒ । क॒ल्प॒या॒तीति॑ कल्पयाति ॥ वाज॑स्य॒ हि । हि प्र॑स॒वः । प्र॒स॒वो नन्न॑मीति । प्र॒स॒व इति॑ प्र-स॒वः । नन्न॑मीति॒ विश्वा᳚ । विश्वा॒ आशाः᳚ । आशा॒ वाज॑पतिः । वाज॑पतिर्भवेयम् । वाज॑पति॒रिति॒ वाज॑-प॒तिः॒ । भ॒वे॒य॒मिति॑ भवेयम् ॥ पयं॑ पृथि॒व्याम् । पृ॒थि॒व्याम्पयः॑ । पय॒ ओष॑धीषु । ओष॑धीषु॒ पयः॑ । पयो॑ दि॒वि । दि॒व्य॑न्तरि॑ख्षे । अ॒न्तरि॑ख्षे॒ पयः॑ । पयो॑ धाम् । धा॒मिति॑ धाम् ॥ पय॑स्वती प्र॒दिशः॑ । प्र॒दिश॑स्सन्तु । प्र॒दिश॒ इति॑ प्र-दिशः॑ । स॒न्तु॒ मह्य᳚म् । मह्य॒मिति॒ मह्य᳚म् ॥ सम्मा᳚ । मा॒ सृ॒जा॒मि॒ । सृ॒जा॒मि॒ पय॑सा । पय॑सा घृ॒तेन॑ । घृ॒तेन॒ सम् । सम्मा᳚ । मा॒सृ॒जा॒मि॒ । सृ॒जा॒म्य॒पः (22)।अ॒प ओष॑धीभिः।  
ओष॑धीभि॒रित्योष॑धि-भिः॒ ॥ सो॑ऽहम् । अ॒हँव्वाज᳚म् । वाजꣳ॑ सनेयम् । स॒ने॒य॒म॒ग्ने॒ । अग्न॒ इत्य॑ग्ने ॥ नक्तो॒षासा॒ सम॑नसा । सम॑नसा॒ विरू॑पे । सम॑न॒सेति॒ स-म॒न॒सा॒ । विरू॑पे धा॒पये॑ते । विरू॑पे॒ इति॒ वि-रू॒पे॒ । धा॒पये॑ते॒ शिशु᳚म् । धाप॑येते॒ इति॑ धा॒पये॑ते । शिशु॒मेक᳚म् । एकꣳ॑ समी॒ची । स॒मी॒ची इति॑ समी॒ची ॥ द्यावा॒ख्षाम॑ । ख्षामा॑रु॒क्मः । रु॒क्मो अ॒न्तः । अ॒न्तर्वि । वि भा॑ति । भा॒ति॒ दे॒वाः । दे॒वा अ॒ग्निम् । अ॒ग्निन्धा॑रयन्न् । धा॒र॒य॒न्द्र॒वि॒णो॒दाः । द्र॒वि॒णोदा इति॑ द्रविणः-दाः ॥ स॒मु॒द्रो॑ऽसि । अ॒सि॒ नभ॑स्वान् । नभ॑स्वाना॒र्द्रदा॑नुः । आ॒र्द्रदा॑नुश्श॒म्भूः । आ॒र्द्रदा॑नु॒रित्या॒र्द्र-दा॒नुः॒ । श॒म्भूर्म॑यो॒भूः । श॒म्भूरिति॑ शम्-भूः । म॒यो॒भूर॒भि । म॒यो॒- भूरिति॑ मयः-भूः । अ॒भि मा᳚ । मा॒ वा॒हि॒ । वा॒हि॒ स्वाहा᳚ । स्वाहा॑ मारु॒तः । मा॒रु॒तो॑ऽसि । अ॒सि॒ म॒रुता᳚म् । म॒रुता᳚ङ्ग॒णः । ग॒णश्श॒म्भूः । श॒म्भूर्म॑यो॒भूः । श॒म्भूरिति॑ शम्-भूः । म॒यो॒भूर॒भि । म॒यो॒भूरिति॑ मयः- भूः । अ॒भि मा᳚ । मा॒ वा॒हि॒ । वा॒हि॒ स्वाहा᳚ । स्वाहा॑ऽव॒स्युः । अ॒व॒स्युर॑सि । अ॒सि॒ दुव॑स्वा । दुव॑स्वाञ्छ॒म्भूः । श॒म्भूर्म॑यो॒भूः । श॒म्भूरिति॑ शम्-भूः । म॒यो॒भूर॒भि । म॒यो॒भूरिति॑ मयः-भूः । अ॒भि मा᳚ । मा॒ वा॒हि॒ । वा॒हि॒ स्वाहा᳚ । स्वाहेति॒ स्वाहा᳚ (23) ॥  
अ॒ग्निँय्यु॑नज्मि । यु॒न॒ज्मि॒ शव॑सा । शव॑सा घृ॒तेन॑ । घृ॒तेन॑ दि॒व्यम् । दि॒व्यꣳ सु॑प॒र्णम् । सु॒प॒र्णँव्वय॑सा । सु॒प॒र्णमिति॑ सु-प॒र्णम् । वय॑सा बृ॒हन्त᳚म् । बृ॒हन्त॒मिति॑ बृ॒हन्त᳚म् ॥ तेन॑ व॒यम् । व॒यम्प॑तेम । प॒ते॒म॒ ब्र॒ध्नस्य॑ । ब्र॒ध्नस्य॑ वि॒ष्टपम्᳚ । वि॒ष्टप॒ꣳ॒ सुवः॑ । सुवो॒ रुहा॑णाः । रुहा॑णा॒ अधि॑ । अधि॒ नाके᳚ । नाक॑ उत्त॒मे । उ॒त्त॒म इत्यु॑त्-त॒मे ॥ इ॒मौते᳚ । ते॒ प॒ख्षौ । प॒ख्षाव॒जरौ᳚ । अ॒जरौ॑ पत॒त्रिणः॑ । प॒त॒त्रिणो॒ याभ्या᳚म् । याभ्या॒ꣳ॒ रखा॑ꣳसि । रख्षाꣳ॑स्यप॒हꣳसि॑ । अ॒प॒हंस्य॑ग्ने । अ॒प॒हꣳसीत्य॑प-हꣳसि॑ । अ॒ग्न॒ इत्य॑ग्ने ॥ ताभ्या᳚म्पतेम । प॒ते॒म॒ सु॒कृता᳚म् । सु॒कृता॑मु । सु॒कृता॒मिति॑ सु-कृता᳚म् । उ॒लो॒कम् । लो॒कँय्यत्र॑ । यत्रर्‌ष॑यः । ऋष॑य प्रथम॒जाः । प्र॒थ॒म॒जा ये । प्र॒थ॒म॒जा इति॑ प्रथम-जाः । ये पु॑रा॒णाः । पु॒रा॒णा इति॑ पुरा॒णाः ॥ चिद॑सि । अ॒सि॒ स॒मु॒द्रयो॑निः । स॒मु॒द्रयो॑नि॒रिन्दुः॑ । स॒मु॒द्रयो॑नि॒रिति॑ समु॒द्र-यो॒निः॒ । इ॒न्दु॒र्दख्षः॑ । दख्ष॑श्श्ये॒नः । श्ये॒न ऋ॒तावा᳚ । ऋ॒तावेत्यृ॒क-वा॒ ॥ हिर॑ण्यापख्षश्शकु॒नः । हिर॑ण्यपख्ष॒ इति॒ हिर॑ण्य-प॒ख्षः॒ । श॒कु॒नो भु॑र॒ण्युः । भु॒र॒ण्युर्म॒हान् । म॒हान्थ्स॒धस्थे᳚ । स॒धस्थे᳚ ध्रु॒वः । स॒धस्थ॒ इति॑ स॒ध-स्थे॒ । ध्रु॒व आ। (24)  
आ निष॑त्तः। निष॑त्त॒ इति॒ नि-स॒त्तः॒ ॥ नम॑स्ते । ते॒ अ॒स्तु॒ । अ॒स्तु॒ मा । मा मा᳚ । मा॒ हि॒ꣳ॒सीः॒ । हि॒ꣳ॒सी॒र्विश्व॑स्य । विश्व॑स्य मू॒र्धन्न् । मू॒र्धन्नधि॑ । अधि॑ तिष्ठसि । ति॒ष्ठ॒सि॒ श्रि॒तः । श्रि॒त इति॑ श्रि॒तः ॥ स॒मु॒द्रे ते᳚ । ते॒ हृद॑यम् । हृद॑यम॒न्तः । अ॒न्तरायुः॑ । आयु॒र्द्यावा॑पृथि॒वी । द्यावा॑पृथि॒वी भुव॑नेषु । द्यावा॑पृथि॒वी इति॒ द्यावा᳚-पृ॒थि॒वी । भुव॑ने॒ष्वर्पि॑ते । अर्पि॑ते॒ इत्यर्पि॑ते ॥ उ॒द्नो द॑त्त । द॒त्तो द॒धिम् । उ॒द॒धिम्भि॑न्त । उ॒द॒धिमि॑त्युद-धिम् । भि॒न्त॒दि॒वः । दि॒वप॒र्जन्या᳚त् । प॒र्जन्या॑द॒न्तरि॑ख्षात् । अ॒न्तरि॑ख्षात्प्थि॒व्याः । पृ॒थि॒व्यास्ततः॑ । ततो॑ नः । नो॒ वृष्ट्या᳚ । वृष्ट्या॑ वत । अ॒व॒तेत्य॑वत ॥ दि॒वो मू॒र्धा । मू॒र्धाऽसि॑ । अ॒सि॒ पृ॒थि॒व्या । पृ॒थि॒व्या नाभिः॑ । नाभि॒ रूक्‌न् । ऊर्ग॒पाम् । अपा॒मोष॑धीनाम् । ओष॑धीना॒मित्योष॑धीम् ॥ वि॒श्वायु॒श्शर्म॑ । वि॒श्वाय॒रिति॑ वि॒श्व-आ॒युः॒ । शर्म॑ स॒प्रथाः᳚ । स॒प्रथा॒ नमः॑ । स॒प्रथा॒ इति॑ स-प्रथाः᳚ । नम॑स्प॒थे । प॒थ इति॑ पथे ॥ येनर्‌ष॑यः । ऋष॑य॒ स्तप॑सा । तप॑सा स॒त्रम् (25)।स॒त्रमास॑त।  
आस॒तेन्धा॑नाः। इन्धा॑ना अ॒ग्निम् । अ॒ग्निꣳ सुवः॑ । सुव॑रा॒ भर॑न्तः । आ॒भर॑न्त॒ इत्या᳚-भर॑न्तः ॥ तस्मि॑न्न॒हम् । अ॒हन्नि । निद॑धे । द॒धे॒ नाके᳚ । नाके॑ अ॒ग्निम् । अ॒ग्निमे॒तम् । ए॒तँय्यम् । य मा॒हुः । आ॒हुर्मन॑वः । मन॑वस्स्ती॒र्णब॑र्‌हिषिम् । स्ती॒र्णब॑र्‌हिष॒मिति॑ स्ती॒र्ण-ब॒र्॒हि॒ष॒म्॒ ॥ तम्पत्नी॑भिः । पत्नी॑भि॒रनु॑ । अनु॑ गच्छेम । ग॒च्छे॒म॒ दे॒वाः॒ । दे॒वा॒ पु॒त्रै । पु॒त्रैर्भ्रातृ॑भिः । भ्रातृ॑भिरु॒त । भ्रातृ॑भि॒रिति॒ भ्रातृ॑-भिः॒ । उ॒त वा᳚ । वा॒ हिर॑ण्यैः । हिर॑ण्यै॒रिति॒ हिर᳚ण्यैः ॥ नाक॑ङ्गृह्णा॒नाः । गृ॒ह्णा॒नास्सु॑कृ॒तस्य॑ । सु॒कृ॒तस्य॑ लो॒के । सु॒कृ॒तस्येति॑ सु-कृ॒तस्य॑ । लो॒के तृ॒तीये᳚ । तृ॒तीये॑ पृ॒ष्ठे । पृ॒ष्ठे अधि॑ । अधि॑ रोच॒ने । रो॒च॒ने दि॒वः । दि॒व इति॑ दि॒वः ॥ आवा॒चः । वा॒चो मध्य᳚म् । मध्य॑मरुहत् । अ॒रु॒ह॒द्भु॒र॒ण्युः । भु॒र॒ण्युर॒यम् । अ॒यम॒ग्निः । अ॒ग्निस्सत्प॑तिः । सत्प॑ति॒श्चेकि॑तानः । सत्प॑ति॒रिति॑ सत्-प॒तिः॒ । चेकि॑तान॒ इति॒ चेकि॑तानः ॥ पृ॒ष्ठे पृ॑थि॒व्याः । पृ॒थि॒व्या निहि॑तः । निहि॑तो॒दवि॑द्युतत् । निहि॑त॒ इति॒ नि-हि॒तः॒ । दवि॑द्युतदधस्प॒दम् । अ॒ध॒स्प॒दङ्कृ॑णुते (26)।अ॒ध॒स्प॒दमित्य॑धः-प॒दम्।कृ॒णु॒ते॒ ये।अ॒ध॒स्प॒दमित्य॑धः-प॒दम्।कृ॒णु॒ते॒ ये।  
ये पृ॑त॒न्यवः॑। पृ॒त॒न्यव॒ इति॑ पृत॒न्यव्यः॑ ॥ अ॒यम॒ग्निः । अ॒ग्निर्वी॒र त॑मः । वी॒रत॑मो वयो॒धाः । वी॒रत॑म॒ इति॑ वी॒र-त॒मः॒ । व॒यो॒धास्स॑ह॒स्रियः॑ । व॒यो॒धा इति॑ वयः-धाः । स॒ह॒स्रियो॑ दीप्यताम् । दी॒प्य॒ता॒मप्र॑युच्छन् । अप्र॑युच्छ॒न्नित्यप्र॑-यु॒च्छ॒न्न्॒ ॥ वि॒भ्राज॑मानस्सरि॒रस्य॑ । वि॒भ्राज॑मान॒ इति॑ वि-भ्राज॑मानः । स॒रि॒रस्य॒मध्ये᳚ । मध्य॒ उप॑ । उप॒ प्र । प्रया॑त । या॒त॒ दि॒व्यानि॑ । दि॒व्यानि॒ धाम॑ । धामेति॒ धाम॑ ॥ सम्प्र । प्रया॑त । प्रेच्य॒व॒ध्व॒म्॒ । च्य॒व॒ध्व॒मनु । अनुसम् । सम्प्र । प्रयात । या॒ताग्ने᳚ । अग्ने॑ प॒थः । प॒थो दे॑व॒यानान्॑ । दे॒व॒याना᳚न्कृणुध्वम् । दे॒व॒याना॒निति॑ देव-यानान्॑ । कृ॒णु॒ध्व॒मिति॑ कृणुध्वम् ॥ अ॒स्मिन्थ्स॒थस्थे᳚ । स॒धस्थे॒ अधि॑ । स॒धस्थ॒ इति॑ स॒ध-स्थे॒ । अध्युत्त॑रस्मिन्न् । उत्त॑रस्मि॒न्विश्वे᳚ । उत्त॑रस्मि॒न्नित्युत्-त॒र॒स्मि॒न्न्॒ । विश्वे॑ देवाः । दे॒वा॒ यज॑मानः । यज॑मानश्च । च॒ सी॒द॒त॒ । सी॒द॒तेति॑ सीदत ॥ येना॑ स॒हस्र᳚म् । स॒हस्रँ॒व्वह॑सि । वह॑सि॒ येन॑ । येना᳚ग्ने । अ॒ग्ने॒ स॒र्व॒वे॒द॒सम् । स॒र्व॒वे॒द॒समिति॑ सर्व-वे॒द॒सम् ॥ तेने॒मम् । इ॒मँय्य॒ज्ञम् । य॒ज्ञन्नः॑ । नो॒ व॒ह॒ । व॒ह॒ दे॒व॒यानः॑ । दे॒व॒यानो॒ यः । दे॒व॒यान॒ इति॑ देव-यानः॑ (27)।य उ॑त्त॒मः।  
उ॒त्त॒म इत्यु॑त्-त॒मः॥ उद्बु॑ध्यस्व । बु॒ध्य॒स्वा॒ग्ने । अ॒ग्ने॒ प्रति॑ । प्रति॑ जागृहि । जा॒गृ॒ह्ये॒न॒म् । ए॒न॒मि॒ष्टा॒पू॒र्ते । इ॒ष्टा॒पू॒र्ते सम् । इ॒ष्टा॒पू॒र्ते इती᳚ष्टा-पू॒र्ते । सꣳ सृ॑जेथाम् । सृ॒जे॒था॒म॒यम् । अ॒यञ्च॑ । चेति॑ च ॥ पुन॑ कृ॒ण्वन्न् । कृ॒ण्वम्स्त्वा᳚ । त्वा॒ पि॒तर᳚म् । पि॒तरँ॒य्युवा॑नम् । युवा॑नम॒न्वाताꣳ॑ सीत् । अ॒न्वाताꣳ॑सी॒त्त्वयि॑ । अ॒न्वाताꣳ॑सी॒दित्य॑नु-आताꣳ॑सीत् । त्वयि॒ तन्तु᳚म् । तन्तु॑मे॒तम् । ए॒तमित्ये॒तम् ॥ अ॒यन्ते᳚ । ते॒ योनिः॑ । योनि॑रृ॒त्वियः॑ । ऋ॒त्वियो॒ यतः॑ । यतो॑ जा॒तः । जा॒तो अरो॑चथाः । अरो॑चथा॒ इत्यरो॑चथाः ॥ तञ्जा॒नन्न् । जा॒नन्न॑ग्ने । अ॒ग्न॒ आ । आरो॑ह । रो॒हाथ॑ । अथा॑नः । नो॒ व॒र्ध॒य॒ । व॒र्ध॒या॒र॒ यिम् । र॒यिमिति॑ र॒यिम् (28) ॥  
ममा᳚ग्ने। अ॒ग्ने॒ वर्चः॑ । वर्चो॑ विह॒वेषु॑ । वि॒ह॒वेष्व॑स्तु । वि॒ह॒वेष्विति॑ वि-ह॒वेषु॑ । अ॒स्तु॒ व॒यम् । व॒यन्त्वा᳚ । त्वेन्धा॑नाः । इन्दा॑ना स्त॒नुव᳚म् । त॒नुव॑म्पुषेम । पु॒षे॒मेति॑ पुषेम ॥ मह्य॑न्नमन्ताम् । न॒म॒न्ता॒म्प्र॒दिशः॑ । प्र॒दिश॒श्चत॑स्रः । प्र॒दिश॒ इति॑ प्र-दिशः॑ । चत॑स्र॒स्त्वया᳚ । त्व॒याऽध्य॑खेण । अध्य॑ख्षेण॒ पृत॑नाः । अध्य॑ख्षे॒णेत्यधि॑-अ॒ख्षे॒ण॒ । पृत॑ना जयेम । ज॒ये॒मेति॑ जयेम ॥ मम॑ दे॒वाः । दे॒वा वि॑ह॒वे । वि॒ह॒वे स॑न्तु । वि॒ह॒व इति॑ वि-ह॒वे । स॒न्तु॒ सर्वे᳚ । सर्व॒ इन्द्रा॑वन्तः । इन्द्रा॑वन्तो म॒रुतः॑ । इन्द्रा॑वन्त॒ इतीन्द्र॑-व॒न्तः॒ । म॒रुतो॒ विष्णुः॑ । विष्णु॑र॒ग्निः । अ॒ग्निरित्य॒ग्निः ॥ ममा॒न्तरि॑ख्षम् । अ॒न्तरि॑ख्षमु॒रु । उ॒रु गो॒पम् । गो॒पम॑स्तु । अ॒स्तु मह्य᳚म् । मह्यँ॒व्वातः॑ । वात॑ पवताम् । प॒व॒ता॒ङ्कामे᳚ । कामे॑ अ॒स्मिन्न् । अ॒स्मिन्नित्य॒स्मिन्न् ॥ मयि॑ दे॒वाः । दे॒वा द्रवि॑णम् । द्रवि॑ण॒मा । आ य॑जन्ताम् । य॒ज॒न्ता॒म्मयि॑ । मय्या॒शीः । आ॒शीर॑स्तु । आ॒शीरित्या᳚- शीः । अ॒स्तु॒ मयि॑ । मयि॑ दे॒वहू॑तिः । दे॒वहू॑ति॒रिति॑ दे॒व-हू॒तिः॒ ॥ दैव्या॒ होता॑रा । होता॑रा वनिषन्त (29)।व॒नि॒ष॒न्त॒ पूर्वे᳚।  
पूर्वेऽरि॑ष्टाः। अरि॑ष्टास्स्याम । स्या॒म॒ त॒नुवा᳚ । त॒नुवा॑ सु॒वीराः᳚ । सु॒वीरा॒ इति॑ सु-वीराः᳚ ॥ मह्यँ॑य्यजन्तु । य॒ज॒न्तु॒ मम॑ । मम॒ यानि॑ । यानि॑ ह॒व्या । ह॒व्याऽऽकू॑तिः । आकू॑तिस्स॒त्या । आकू॑ति॒रित्या-कू॒तिः॒ । स॒त्या मन॑सः । मन॑सो मे । मे॒ अ॒स्तु । अ॒स्त्वित्य॑स्तु ॥ एनो॒ मा । मा नि । निगा᳚म् । गा॒ङ्क॒त॒मत् । क॒त॒मच्च॒न । च॒नाहम् । अ॒हँव्विश्वे᳚ । विश्वे॑ देवासः । दे॒वा॒सो॒ अधिः॑ । अधि॑ वोचत । वो॒च॒ता॒ मे॒ । म॒ इति॑ मे ॥ देवी᳚ष्षडुर्वीः । ष॒डु॒र्वी॒रु॒रु । ष॒डु॒र्वी॒रिति॑ षट्-उ॒र्वीः॒ । उ॒रुणः॑ । न॒ कृ॒णो॒त॒ । कृ॒णो॒त॒ विश्वे᳚ । विश्वे॑ देवासः । दे॒वा॒स॒ इ॒ह । इ॒ह वी॑रयध्वम् । वी॒र॒य॒ध्व॒मिति॑ वीरयध्वम् ॥ माहा᳚स्महि । हा॒स्म॒हि॒ प्र॒जया᳚ । प्र॒जया॒ मा । प्र॒जयेति॑ प्र-जया᳚ । मा त॒नूभिः॑ । त॒नूभि॒र्मा । मा र॑धाम । र॒धा॒म॒द्वि॒ष॒ते । द्वि॒ष॒ते सो॑म । सो॒म॒ रा॒ज॒न्न्॒ । रा॒ज॒न्निति॑ राजन् ॥ अ॒ग्निर्म॒न्युम् । म॒न्युम्प्र॑तिनु॒दन् । प्र॒ति॒नु॒दन्पु॒रस्ता᳚त् । प्र॒ति॒नु॒दन्निति॑ प्रति-नु॒दन्न् । पु॒रस्ता॒दद॑ब्धः (30)।  
। अद॑ब्धो गो॒पाः । गो॒पा परि॑ । गो॒पा इति॑ गो-पाः । परि॑ पाहि । पा॒हि॒ नः॒ । न॒स्त्वम् । त्वमिति॒ त्वम् ॥ प्र॒त्यञ्चो॑ यन्तु । य॒न्तु॒ नि॒गुतः॑ । नि॒गुत॒ पुनः॑ । नि॒गुत॒ इति॑ नि-गुतः॑ । पुन॒स्ते । ते॑ऽमा । अ॒मैषा᳚म् । ए॒षा॒ञ्चि॒त्तम् । चि॒त्तम्प्र॒बुधा᳚ । प्र॒बुधा॒ वि । प्र॒बुधेति॑ प्र-बुधा᳚ । विने॑शत् । ने॒श॒दिति॑ नेशत् ॥ धा॒ता धा॑तृ॒णाम् । धा॒तृ॒णाम्भुव॑नस्य । भुव॑नस्य॒ यः । यस्पतिः॑ । पति॑र्दे॒वम् । दे॒वꣳ स॑वि॒तार᳚म् । स॒वि॒तार॑मभिमाति॒षाह᳚म् । अ॒भि॒मा॒ति॒षाह॒मित्य॑भिमाति-साह᳚म् ॥ इ॒मँय्य॒ज्ञम् । य॒ज्ञ म॒श्विना᳚ । अ॒श्विनो॒ भा । उ॒भा बृह॒स्पतिः॑ । बृह॒स्पति॑ र्दे॒वाः । दे॒वा पा᳚न्तु । पा॒न्तु॒ यज॑मानम् । यज॑मानन्न्य॒र्थात् । न्य॒र्थादिति॑ नि-अ॒र्थात् ॥ उ॒रु॒ व्यचा॑नः । उ॒रु॒व्यचा॒ इत्यु॑रु-व्यचाः᳚ । नो॒ म॒हि॒षः । म॒हि॒षश्शर्म॑ । शर्म॑ यꣳसत् । य॒ꣳ॒स॒द॒स्मिन् । अ॒स्मिन् हवे᳚ । हवे॑ पुरुहू॒तः । पु॒रु॒हू॒त पु॑रु॒ख्षु । पु॒रु॒हू॒त इति॑ पुरु-हू॒तः । पु॒रु॒ख्ष्विति॑ पुरु॒ख्षु ॥ स नः॑ । न॒ प्र॒जायै᳚ । प्र॒जायै॑ हर्यश्व । प्र॒जाया॒ इति॑ प्र-जायै । ह॒र्य॒श्व॒मृ॒ड॒य॒ । ह॒र्य॒श्वेति॑ हरि-अ॒श्व॒ । मृ॒ड॒येन्द्र॑ । इन्द्र॒ मा । मा नः॑। (31)  
। नो॒ री॒रि॒षः॒ । री॒रि॒षो॒ मा । मा परा᳚ । परा॑ दाः । दा॒ इति॑ दाः ॥ ये नः॑ । न॒स्स॒पत्नाः᳚ । स॒पत्ना॒ अप॑ । अप॒ ते । ते भ॑वन्तु । भ॒व॒न्त्वि॒न्द्रा॒ग्निभ्या᳚म् । इ॒न्द्रा॒ग्निभ्या॒मव॑ । इ॒न्द्रा॒ग्निभ्या॒मिती᳚न्द्रा॒ग्नि-भ्या॒म् । अव॑बाधामहे । बा॒धा॒म॒हे॒ तान् । तानिति॒ तान् ॥ वस॑वो रु॒द्राः । रु॒द्रा आ॑दि॒त्याः । आ॒दि॒त्या उ॑परि॒स्पृश᳚म् । उ॒प॒रि॒स्पृश॑म्मा । उ॒प॒रि॒स्पृश॒मित्यु॑परि-स्पृश᳚म् । मो॒ग्रम् । उ॒ग्रञ्चेत्ता॑रम् । चेत्ता॑रमदि॒राजम् । अ॒धि॒रा॒जम॑क्रन्न् । अ॒धि॒रा॒जमित्य॑धि-रा॒जम् । अ॒क्र॒न्नित्य॑क्रन्न् ॥ अ॒र्वाञ्च॒मिन्द्र᳚म् । इन्द्र॑म॒मुतः॑ । अ॒मुतो॑ हवामहे । ह॒वा॒म॒हे॒ यः । यो गो॒जित् । गो॒जिद्ध॑न॒जित् । गो॒जिदिति॑ गो-जित् । ध॒न॒जिद॑श्व॒जित् । ध॒न॒जिदिति॑ धन-जित् । अ॒श्व॒जिद्यः । अ॒श्व॒जिदित्य॑श्व-जित् । य इति॒ यः ॥ इ॒मन्नः॑ । नो॒ य॒ज्ञम् । य॒ज्ञँव्वि॑ह॒वे । वि॒ह॒वे जु॑षस्व । वि॒ह॒व इति॑ वि-ह॒वे । जु॒ष॒स्वा॒स्य । अ॒स्य कु॑र्मः । कु॒र्मो॒ ह॒रि॒वः॒ । ह॒रि॒वो॒ मे॒दिन᳚म् । ह॒रि॒व॒ इति॑ हरि-वः॒ । मे॒दिन॑न्त्वा । त्वेति॑ त्वा (32) ॥14॥  
अ॒ग्नेर्म॑न्वे। म॒न्वे प्रथ॒मस्य॑ । प्र॒थ॒मस्य॒ प्रचे॑तसः । प्रचे॑तसो॒ यम् । प्रचे॑तस॒ इति॒ प्र-चे॒त॒सः॒ । यम्पाञ्च॑जन्यम् । पाञ्च॑जन्यम्ब॒हवः॑ । पाञ्च॑जन्य॒मिति॒ पाञ्च॑-ज॒न्य॒म्॒ । ब॒हव॑स्समि॒न्धते᳚ । स॒मि॒न्धत॒ इति॑ सम्-इ॒न्दते᳚ ॥ विश्व॑स्याँव्वि॒शि । वि॒शि प्र॑विविशि॒वाꣳस᳚म् । प्र॒वि॒वि॒शि॒वाꣳ स॑मीमहे । प्र॒वि॒वि॒शि॒वाꣳस॒ मिति॑ प्र-वि॒वि॒शि॒वाꣳस᳚म् । ई॒म॒हे॒ सः । स नः॑ । नो॒ मु॒ञ्च॒तु॒ । मु॒ञ्च॒त्वꣳह॑सः । अꣳह॑स॒ इत्यꣳह॑सः ॥ यस्ये॒दम् । इ॒दम्प्रा॒णत् । प्रा॒णन्नि॑मि॒षत् । प्रा॒णदिति॑ प्र-अ॒नत् । नि॒मि॒षद्यत् । नि॒मि॒षदिति॑ नि-मि॒षत् । यदेज॑ति । एज॑ति॒ यस्य॑ । यस्य॑ जा॒तम् । जा॒तञ्जन॑मानम् । जन॑ मानञ्च । च॒ केव॑लम् । केव॑लमिति॒ केव॑लम् ॥ स्तौम्य॒ग्निम् । अ॒ग्निन्ना॑थि॒तः । ना॒थि॒तो जो॑हवीमि । जो॒ह॒वी॒मि॒ सः । स नः॑ । नो॒ मु॒ञ्च॒तु॒ । मु॒ञ्च॒त्वꣳह॑सः । अꣳह॑स॒ इत्य॒ꣳह॑सः ॥ इन्द्र॑स्य मन्ये । म॒न्ये॒ प्र॒थ॒मस्य॑ । प्र॒थ॒मस्य॒ प्रचे॑तसः । प्रचे॑तसो वृत्र॒घ्नः । प्रचे॑तस॒ इति॒ प्र-चे॒त॒सः॒ । वृ॒त्र॒घ्नस्स्तोमाः᳚ । वृ॒त्र॒घ्न इति॑ वृत्र-घ्नः । स्तो॒मा॒ उप॑ । उप॒ माम् । मामु॒पागुः॑ । उ॒पागु॒रित्यु॑प-आगुः॑ ॥ यो दा॒शुषः॑ । दा॒शुष॑स्सु॒कृतः॑ । सु॒कृतो॒ हव᳚म् । सु॒कृत॒ इति॑ सु-कृतः॑ । हव॒मुप॑ । उप॒ गन्ता᳚ (33)।गन्ता॒ सः।  
स नः॑। नो॒ मु॒ञ्च॒तु॒ । मु॒ञ्च॒त्वꣳह॑सः । अꣳह॑स॒ इत्य॒ꣳह॑सः ॥ यस्स॑ङ्ग्रा॒मम् । स॒ङ्ग्रा॒मन्नय॑ति । स॒ङ्ग्रा॒ममिति॑ सम्-ग्रा॒मम् । नय॑ति॒ सम् । सँव्व॒शी । व॒शी यु॒धे । यु॒धे यः । य पु॒ष्टानि॑ । पु॒ष्टानि॑ सꣳसृ॒जति॑ । स॒ꣳ॒सृ॒जति॑ त्र॒याणि॑ । स॒ꣳ॒सृ॒जतीति॑ सम्-सृ॒जति॑ । त्र॒याणीति॑ त्र॒याणि॑ ॥ स्तौमीन्द्र᳚म् । इन्द्र॑न्नाथि॒तः । ना॒थि॒तो जो॑हवीमि । जो॒ह॒वी॒मि॒ सः । स नः॑ । नो॒ मु॒ञ्च॒तु॒ । मु॒ञ्च॒ त्वꣳह॑सः । अꣳह॑स॒ इत्य॒ꣳह॑सः ॥ म॒न्वे वा᳚म् । वा॒म्मि॒त्रा॒व॒रु॒णा॒ । मि॒त्रा॒व॒रु॒णा॒ तस्य॑ । मि॒त्रा॒-व॒रु॒णेति॑ मित्रा-व॒रु॒णा॒ । तस्य॑ वित्तम् । वि॒त्त॒ꣳ॒ सत्यौ॑जसा । सत्यौ॑जसा दृꣳहणा । सत्यौ॑ज॒सेति॒ सत्य॑-ओ॒ज॒सा॒ । दृ॒ꣳ॒ह॒णा॒ यम् । य॒न्नु॒देथे᳚ । नु॒देथे॒ इति॑ नु॒देथे᳚ ॥ या राजा॑नम् । राजा॑नꣳ स॒रथ᳚म् । स॒रथँ॑य्या॒थः । स॒रथ॒मिति॑ स- रथ᳚म् । या॒थ उ॑ग्रा । उ॒ग्रा॒ ता । ता नः॑ । नो॒ मु॒ञ्च॒त॒म्॒ । मु॒ञ्च॒त॒माग॑सः । आग॑स॒ इत्याग॑सः ॥ यो वा᳚म् । वा॒ꣳ॒ रथः॑ । रथ ऋ॒जुर॑श्मिः । ऋ॒जुर॑श्मिस्स॒त्यध॑र्मा । ऋ॒जुर॑श्मि॒रित्यृ॒जु-र॒श्मिः॒ । स॒त्यध॑र्मा॒मिथु॑ । स॒त्यध॒र्मेति॑ स॒त्य-ध॒र्मा॒ । मिथु॒श्चर॑न्तम् । चर॑न्तमुप॒याति॑ । उ॒प॒याति॑ दू॒षयन्न्॑ । उ॒प॒यातीत्यु॑प-याति॑ । दू॒षय॒न्निति॑ दू॒षयन्न्॑ ॥ स्तौमि॑ मि॒त्रावरु॑णा (34)।  
। मि॒त्रावरु॑णा नाथि॒तः । मि॒त्रावरु॒णेति॑ मि॒त्रा-वरु॑णा । ना॒थि॒तो जो॑हवीमि । जो॒ह॒वी॒मि॒ तौ । तौ नः॑ । नो॒ मु॒ञ्च॒त॒म् । मु॒ञ्च॒त॒माग॑सः । आग॑स॒ इत्याग॑सः ॥ वा॒योस्स॑वि॒तुः । स॒वि॒तुर्वि॒दथा॑नि । वि॒दथा॑नि मन्महे । म॒न्म॒हे॒ यौ । यावा᳚त्म॒न्वत् । आ॒त्म॒न्वद्बि॑भृ॒तः । आ॒त्म॒न्वदित्या᳚त्मन्न्-वत् । भि॒भृ॒तो यौ । यौ च॑ । च॒ रख्ष॑तः । रख्ष॑त॒ इति॒ रख्ष॑तः ॥ यौ विश्व॑स्य । विश्व॑स्य परि॒भू । प॒रि॒भू ब॑भू॒वतुः॑ । प॒रि॒भू इति॑ परि-भू । ब॒भू॒वतु॒ स्तौ । तौ नः॑ । नो॒ मु॒ञ्च॒त॒म्॒ । मु॒ञ्च॒त॒माग॑सः । आग॑स॒ इत्याग॑सः ॥ उप॒ श्रेष्ठाः᳚ । श्रेष्ठा॑ नः । न आ॒शिषः॑ । आ॒शिषो॑ दे॒वयोः᳚ । आ॒शिष॒ इत्या᳚-शिषः॑ । दे॒वयो॒र्धर्मे᳚ । धर्मे॑ अस्थिरन्न् । अ॒स्थि॒र॒न्नित्य॑स्थिरन्न् ॥ स्तौमि॑ वा॒युम् । वा॒युꣳ स॑वि॒तार᳚म् । स॒वि॒तार॑न्नाथि॒तः । ना॒थि॒तो जो॑हवीमि । जो॒ह॒वी॒मि॒ तौ । तौ नः॑ । नो॒ मु॒ञ्च॒त॒म्॒ । मु॒ञ्च॒त॒ माग॑सः । आग॑स॒ इत्याग॑सः ॥ र॒थीत॑मौ रथी॒नाम् । र॒थीत॑मा॒विति॑ र॒थि-त॒मौ॒ । र॒थि॒नाम॑ह्वे । अ॒ह्व॒ ऊ॒तये᳚ । ऊ॒तये॒ शुभ᳚म् । शुभ॒ङ्गमि॑ष्ठौ । गमि॑ष्ठौ सु॒यमे॑भिः । सु॒यमे॑भि॒रश्वैः᳚ । सु॒यमे॑भि॒रिति॑ सु-यमे॑भिः । अश्वै॒रित्यश्वैः᳚ ॥ ययो᳚र्वाम्। (35)  
वा॒न्दे॒वौ॒। दे॒वौ॒ दे॒वेषु॑ । दे॒वेष्वनि॑शितम् । अनि॑शित॒ मोजः॑ । अनि॑शित॒मित्यनि॑-शि॒त॒म्॒ । ओज॒स्तौ । तौनः॑ । नो॒ मु॒ञ्च॒त॒म् । मु॒ञ्च॒त॒माग॑सः । आग॑स॒ इत्याग॑सः ॥ यदया॑तम् । अया॑तँव्वह॒तुम् । व॒ह॒तुꣳ सू॒र्यायाः᳚ । सू॒र्याया᳚स्त्रिच॒क्रेण॑ । त्रि॒च॒क्रेण॑ स॒ꣳ॒सद᳚म् । त्रि॒च॒क्रेणेति॑ त्रि-च॒क्रेण॑ । स॒ꣳ॒सद॑मि॒च्छमा॑नौ । स॒ꣳ॒सद॒मिति॑ सम्-सद᳚म् । इ॒च्छमा॑ना॒विती॒च्छमा॑नौ ॥ स्तौमि॑ दे॒वौ । दे॒वाव॒श्विनौ᳚ । अ॒श्विनौ᳚ नाथि॒तः । ना॒थि॒तो जो॑हवीमि । जो॒ह॒वी॒मि॒ तौ । तौ नः॑ । नो॒ मु॒ञ्च॒त॒म् । मु॒ञ्च॒त॒माग॑सः । आग॑स॒ इत्याग॑सः ॥ म॒रुता᳚म्मन्वे । मन्वे॒ अधि॑ । अधि॑ नः । ॒नो ब्रु॒व॒न्तु॒ । बु॒॒वन्तु॒ प्र । प्रेमाम् । इ॒माँव्वाच᳚म् । वाचँ॒व्विश्वा᳚म् । विश्वा॑मवन्तु । अ॒व॒न्तु॒ विश्वे᳚ । विश्व॒ इति॒ विश्वे᳚ ॥ आ॒शून्‌ हु॑वे । हु॒वे॒ सू॒यमान्॑ । सु॒यमा॑नू॒तये᳚ । सु॒यमानिति॑ सु-यमान्॑ । ऊ॒तये॒ ते । ते नः॑ । नो॒ मु॒ञ्च॒न्तु॒ । मु॒ञ्च॒त्वेन॑ सः । एन॑स॒ इत्येन॑सः ॥ ति॒ग्म मायु॑धम् । आयु॑धँव्वीडि॒तम् । वी॒डि॒तꣳ सह॑स्वत् । सह॑स्वद्दि॒व्यम् । दि॒व्यꣳ शर्धः॑ (36)।शर्ध॒ पृत॑नासु।  
पृत॑नासु जि॒ष्णु। जि॒ष्ण्विति॑ जि॒ष्णु ॥ स्तौमि॑ दे॒वान् । दे॒वान्म॒रुतः॑ । म॒रुतो॑ नाथि॒तः । ना॒थि॒तो जो॑हवीमि । जो॒ह॒वी॒मी॒ ते । ते नः॑ । नो॒ मु॒ञ्च॒न्तु॒ । मु॒ञ्च॒न्त्वेन॑सः । एन॑स॒ इत्येन॑सः ॥ दे॒वाना᳚म्म॒न्वे । मन्वे॒ अधि॑ । अधि॑नः । नो॒ ब्रु॒व॒न्तु॒ । ब्रु॒व॒न्तु॒ प्र । प्रेमाम् । इ॒माँव्वाच᳚म् । वाचँ॒व्विश्वा᳚म् । विश्वा॑मवन्तु । अ॒व॒न्तु॒ विश्वे᳚ । विश्व॒ इति॒ विश्वे᳚ ॥ आ॒शून् हु॑वे । हु॒वे॒ सु॒यमान्॑ । सु॒यमा॑नू॒तये᳚ । सु॒यमा॒निति॑ सु-यमान् । ऊ॒तये॒ ते । ते नः॑ । नो॒ मु॒ञ्च॒न्तु॒ । मु॒ञ्च॒न्त्वेन॑सः । एन॑स॒ इत्येन॑सः ॥ यदि॒दम् । इ॒दम्मा᳚ । मा॒ऽभि॒शोच॑ति । अ॒भि॒शोच॑ति॒ पौरु॑षेयेण । अ॒भि॒शोच॒तीत्य॑भि-शोच॑ति । पौरु॑षेयेण॒ दैव्ये॑न । दैव्ये॒नेति॒ दैव्ये॑न ॥ स्तौमि॒ विश्वान्॑ । विश्वा᳚न्दे॒वान् । दे॒वान्ना॑थि॒तः । ना॒थि॒तो जो॑हवीमि । जो॒ह॒वी॒मि॒ ते । ते नः॑ । नो॒ मु॒ञ्च॒न्तु॒ । मु॒ञ्च॒न्त्वेन॑सः । एन॑स॒ इत्येन॑सः ॥ अनु॑ नः । नो॒ऽद्य । अ॒द्यानु॑मतिः । अनु॑मति॒ रनु॑ । अनु॑मति॒रित्यनु॑-म॒तिः॒ । अन्वित् (37)।  
इद॑नुमते। अ॒नु॒म॒ते॒ त्वम् । अ॒नु॒म॒त॒ इत्य॑नु-म॒ते॒ । त्वँव्वै᳚श्वान॒रः । वै॒श्वा॒न॒रो नः॑ । न॒ ऊ॒त्या । ऊ॒त्या पृ॒ष्टः । पृ॒ष्टो दि॒वि । दि॒वीति॑ दि॒वि ॥ ये अप्र॑थेताम् । ये इति॒ ये । अप्र॑थेता॒ममि॑तेभिः । अमि॑तेभि॒ रोजो॑भिः । ओजो॑भि॒र्ये । ओजो॑भि॒रित्योजः॑-भिः॒ । ये प्र॑ति॒ष्ठे । ये इति॒ ये । प्र॒ति॒ष्ठे अभ॑वताम् । प्र॒ति॒ष्ठे इति॑ प्रति-स्थे । अभ॑वताँ॒व्वसू॑नाम् । वसू॑ना॒मिति॒ वसू॑नाम् ॥ स्तौमि॒ द्यावा॑पृथि॒वी । द्यावा॑पृथि॒वी ना॑थि॒तः । द्यावा॑पृथि॒वी इति॒ द्यावा᳚-पृथि॒वी । ना॒थि॒तो जो॑हविमी । जो॒ह॒वी॒मि॒ ते । ते नः॑ । ते इति॒ ते । नो॒ मु॒ञ्च॒त॒म्॒ । मु॒ञ्च॒त॒ मꣳह॑सः । अꣳह॑स॒ इत्य॒ꣳह॑सः ॥ उर्वी॑ रोदसी । उर्वी॒ इत्युर्वी᳚ । रो॒द॒सी॒ वरि॑वः । रो॒द॒सी॒ इति॑ रोदसी । वरि॑व कृणोतम् । कृ॒णो॒त॒ङ्ख्षेत्र॑स्य । ख्षेत्र॑स्य पत्नी । प॒त्नी॒ अधि॑ । प॒त्नी॒ इति॒ पत्नी᳚ । अधि॑ नः । नो॒ ब्रू॒या॒त॒म्॒ । ब्रू॒या॒त॒मिति॑ ब्रूयातम् ॥ स्तौमि॒ द्यावा॑पृथि॒वी । द्यावा॑पृथि॒वी ना॑थि॒तः । द्यावा॑पृथि॒वी इति॒ द्यावा᳚-पृ॒थि॒वी । ना॒थि॒तो जो॑हवीमि । जो॒ह॒वी॒मि॒ ते । ते नः॑ । ते इति॒ ते । नो॒ मु॒ञ्च॒त॒म्॒ । मु॒ञ्च॒त॒मग्ह॑सः । अꣳह॑स॒ इत्यꣳह॑सः ॥ यत्ते᳚ । ते॒ व॒यम् । व॒यम्पु॑रुषत्रा । पु॒रु॒ष॒त्रा य॑विष्ठ । पु॒रु॒ष॒त्रेति॑ पुरुष-त्रा । य॒वि॒ष्ठा वि॑द्वाꣳसः । अवि॑द्वाꣳसश्च कृ॒म । च॒कृ॒माकत् । कच्च॒न (38)।च॒नाऽऽगः॑।  
आग॒ इत्यागः॑॥ कृधी॑सु । स्व॑स्मान् । अ॒स्मा॒ꣳ अदि॑तेः । अदि॑ते॒रना॑गाः । अना॑गा॒ वि । व्येनाꣳ॑सि । एनाꣳ॑सि शिश्रथः । शि॒श्र॒थो॒ विष्व॑क् । विष्व॑गग्ने । अ॒ग्न॒ इत्य॑ग्ने ॥ यथा॑ ह । ह॒तत् । तद्व॑सवः । व॒स॒वो॒ गौ॒र्य᳚म् । गौ॒र्य॑ञ्चित् । चित्प॒दि । प॒दिषि॒ताम् । सि॒ताममु॑ञ्चत । अमु॑ञ्चता यजत्राः । य॒ज॒त्रा॒ इति॑ यजत्राः ॥ ए॒वात्वम् । त्वम॒स्मत् । अस्मत्प्र । प्रमु॑ञ्च । मु॒ञ्चा॒ वि । व्यꣳहः॑ । अꣳह॒ प्र । प्राता॑रि । अ॒ता॒र्य॒ग्ने॒ । अ॒ग्ने॒ प्र॒त॒राम् । प्र॒त॒रान्नः । प्र॒त॒रामिति॑ प्र-त॒राम् । न॒ आयुः॑ । आयु॒रित्यायुः॑ (39) ॥  
