

  
नम॑स्ते। ते॒ रु॒द्र॒ । रु॒द्र॒ म॒न्यवे᳚ । म॒न्यव॑ उ॒तो । उ॒तो ते᳚ । उ॒तो इत्यु॒तो । त॒ इष॑वे । इष॑वे॒ नमः॑ । नम॒ इति॒ नमः॑ ॥ नम॑स्ते । त्ते॒ अ॒स्तु॒ । अ॒स्तु॒ धन्व॑ने । धन्व॑ने बा॒हुभ्या᳚म् । बा॒हुभ्या॑मु॒त । बा॒हुभ्या॒मिति॑ बा॒हु-भ्या॒म्॒ । उ॒त ते᳚ । ते॒ नमः॑ । नमस्या । याते᳚ । त॒ इषुः॑ । इषु॑श्शि॒वत॑मा । शि॒वत॑मा शि॒वम् । शि॒वत॒मेति॑ शि॒व-त॒मा॒ । शि॒वम्ब॒भूव॑ । ब॒भूव॑ ते । ते॒ धनुः॑ । धनु॒रिति॒ धनुः॑ ॥ शि॒वा श॑र॒व्या᳚ । श॒र॒व्या॑ या । या तव॑ । तव॒ तया᳚ । तया॑ नः । नो॒ रु॒द्र॒ । रु॒द्र॒ मृ॒ड॒य॒ । मृ॒ड॒ये॒ति॑ मृडय ॥ या ते᳚ । ते॒ रु॒द्र॒ । रु॒द्र॒ शि॒वा । शि॒वा त॒नूः । त॒नूरघो॑रा । अघो॒राऽपा॑पकाशिनी । अपा॑पकाशि॒नीत्यपा॑प-का॒शि॒नी॒ ॥ तया॑ नः । न॒स्स्त॒नुवा᳚ । त॒नुवा॒ शन्त॑मया । शन्त॑मया॒ गिरि॑शन्त । शन्त॑म॒येति॒ शम्-त॒म॒या॒ । गिरि॑शन्ता॒भि । गिरि॑श॒न्तेति॒ गिरि॑-श॒न्त॒ । अभि॒ चा॑कशीहि । चा॒क॒शी॒ही॒ति॑ चाकशीहि ॥ यामिषु᳚म् । इषु॑ङ्गिरिशन्त । गि॒रि॒श॒न्त॒ हस्ते᳚ । गि॒रि॒श॒न्तेति॑ गिरि- श॒न्त॒ (1)।हस्ते॒ बिभ॑र्‌षि।  
बिभ॒र्॒?ष्यस्त॑वे । अस्त॑व॒ इत्यस्त॑वे ॥ शि॒वाङ्गि॑रित्र । गि॒रि॒त्र॒ ताम् । गि॒रि॒त्रेति॑ गिरि-त्र॒ । ताङ्कु॑रु । कु॒रु॒ मा । मा हिꣳ॑सीः । हि॒ꣳ॒सी॒ᳶ पुरु॑षम् । पुरु॑ष॒ञ्जग॑त् । जग॒दिति॒ जग॑त् ॥ शि॒वेन॒ वच॑सा । वच॑सा त्वा । त्वा॒ गिरि॑श । गिरि॒शाच्छ॑ । अच्छा॑ वदामसि । व॒दा॒म॒सी॒ति॑ वदामसि ॥ यथा॑ नः । न॒स्सर्व᳚म् । सर्व॒मित् । इज्जग॑त् । जग॑दय॒ख्ष्मम् । अ॒य॒ख्ष्मꣳ सु॒मनाः᳚ । सु॒मना॒ अस॑त् । सु॒मना॒ इति॑ सु-मनाः᳚ । अस॒दित्यस॑त् ॥ अध्य॑वोचत् । अ॒वो॒च॒द॒धि॒व॒क्ता । अ॒धि॒व॒क्ता प्र॑थ॒मः । अ॒धि॒व॒क्तेत्य॑धि-व॒क्ता । प्र॒थ॒मो दैव्यः॑ । दैव्यो॑ भि॒षक् । भि॒षगिति॑ भि॒षक् ॥ अहीꣳ॑श्च । च॒ सर्वान्॑ । सर्वा᳚ञ्ज॒म्भयन्न्॑ । ज॒म्भय॒न्थ्सर्वाः᳚ । सर्वा᳚श्च । च॒ या॒तु॒धा॒न्यः॑ । या॒तु॒धा॒न्य॑ इति॑ यातु-धा॒न्यः॑ ॥ अ॒सौ यः । यस्ता॒म्रः । ता॒म्रो अ॑रु॒णः । अ॒रु॒ण उ॒त । उ॒त ब॒भ्रुः । ब॒भ्रुस्सु॑म॒ङ्गलः॑ । सु॒म॒ङ्गल॒ इति॑ सु- म॒ङ्गलः॑ ॥ ये च॑ । चे॒ माम् । इ॒माꣳ रु॒द्राः । रु॒द्रा अ॒भितः॑ । अ॒भितो॑ दि॒ख्षु (2)।दि॒ख्षु श्रि॒ताः।दि॒ख्षु श्रि॒ताः।  
श्रि॒तास्स॑हस्र॒शः। स॒ह॒स्र॒शोऽव॑ । स॒ह॒स्र॒श इति॑ सहस्र-शः । अवै॑षाम् । ए॒षा॒ꣳ॒ हेडः॑ । हेड॑ ईमहे । ई॒म॒ह॒ इती॑महे ॥ अ॒सौ यः । यो॑ऽव॒सर्प॑ति । अ॒व॒सर्प॑ति॒ नील॑ग्रीवः । अ॒व॒सर्प॒तीत्य॑व-सर्प॑ति । नील॑ग्रीवो॒ विलो॑हितः । नील॑ग्रीव॒ इति॒ नील॑-ग्री॒वः॒ । विलो॑हित॒ इति॒ वि-लो॒हि॒तः॒ ॥ उ॒तैन᳚म् । ए॒न॒ङ्गो॒पाः । गो॒पा अ॑दृशन्न् । गो॒पा इति॑ गो-पाः । अ॒दृ॒श॒न्नदृ॑शन्न् । अदृ॑शन्नुदहा॒र्यः॑ । उ॒द॒हा॒र्य इत्यु॑द-हा॒र्यः॑ ॥ उ॒तैन᳚म् । ए॒नँ॒व्विश्वा᳚ । विश्वा॑ भू॒तानि॑ । भू॒तानि॒ सः । स दृ॒ष्टः । दृ॒ष्टो मृ॑डयाति । मृ॒ड॒या॒ति॒ नः॒ । न॒ इति॑ नः ॥ नमो॑ अस्तु । अ॒स्तु॒ नील॑ग्रीवाय । नील॑ग्रीवाय सहस्रा॒ख्षाय॑ । नील॑ग्रीवा॒-येति॒ नील॑-ग्री॒वा॒य॒ । स॒ह॒स्रा॒ख्षाय मी॒ढुषे᳚ । स॒ह॒स्रा॒ख्षायेति॑ सहस्र-अ॒ख्षाय॑ । मी॒ढुष॒ इति॑ मी॒ढुषे᳚ ॥ अथो॒ ये । अथो॒ इत्यथो᳚ । ये अ॑स्य । अ॒स्य॒ सत्वा॑नः । सत्वा॑नो॒ऽहम् । अ॒हन्तेभ्यः॑ । तेभ्यो॑ऽकरम् । अ॒क॒र॒न्नमः॑ । नम॒ इति॒ नमः॑ ॥ प्र मु॑ञ्च । मु॒ञ्च॒ धन्व॑नः । धन्व॑न॒स्त्वम् । त्व मु॒भयोः᳚ । उ॒भयो॒ रार्त्नि॑योः । आर्त्नि॑यो॒र्ज्याम् । ज्यामिति॒ ज्याम् ॥ याश्च॑ । च॒ ते॒ । ते॒ हस्ते᳚ । हस्त॒ इष॑वः (3)।इष॑व॒ᳶ परा᳚।  
परा॒ ताः। ता भ॑गवः । भ॒ग॒वो॒ व॒प॒ । भ॒ग॒व॒ इति॑ भग-वः॒ । व॒पेति॑ वप ॥ अ॒व॒तत्य॒ धनुः॑ । अ॒व॒तत्येत्य॑व-तत्य॑ । धनु॒स्त्वम् । त्वꣳ सह॑स्राख्ष । सह॑स्राख्ष॒ शते॑षुधे । सह॑स्राख्षेति॒ सह॑स्र-अ॒ख्ष॒ । शते॑षुध॒ इति॒ शत॑-इ॒षु॒धे॒ ॥ नि॒शीर्य॑ श॒ल्याना᳚म् । नि॒शीर्येति॑ नि-शीर्य॑ । श॒ल्याना॒म्मुखा᳚ । मुखा॑ शि॒वः । शि॒वो नः॑ । न॒स्सु॒मनाः᳚ । सु॒मना॑ भव । सु॒मना॒ इति॑ सु-मनाः᳚ । भ॒वेति॑ भव ॥ विज्य॒न्धनुः॑ । विज्य॒मिति॒ वि-ज्य॒म्॒ । धनु॑ᳶ कप॒र्दिनः॑ । कप॒र्दिनो॒ विश॑ल्यः । विश॑ल्यो॒ बाण॑वान् । विश॑ल्य॒ इति॒ वि-श॒ल्यः॒ । बाण॑वाꣳ उ॒त । बाण॑वा॒निति॒ बाण॑-वा॒न्॒ । उ॒तेत्यु॒त ॥ अने॑शन्नस्य । अ॒स्येष॑वः । इष॑व आ॒भुः । आ॒भुर॑स्य । अ॒स्य॒ नि॒ष॒ङ्गथिः॑ । नि॒ष॒ङ्गथि॒ रिति॑ नि-स॒ङ्गथिः॑ ॥ या ते᳚ । ते॒ हे॒तिः । हे॒तिर्मी॑ढुष्टम । मी॒ढु॒ष्ट॒म॒ हस्ते᳚ । मी॒ढु॒ष्ट॒मेति॑ मीढुः-त॒म॒ । हस्ते॑ ब॒भूव॑ । ब॒भूव॑ ते । ते॒ धनुः॑ । धनु॒रिति॒ धनुः॑ ॥ तया॒ऽस्मान् । अ॒स्मान्‌ वि॒श्वतः॑ । वि॒श्वत॒ स्त्वम् । त्वम॑य॒ख्ष्मया᳚ । अ॒य॒ख्ष्मया॒ परि॑ । परि॑ ब्भुज । भु॒जेति॑ भुज ॥ नम॑स्ते । ते॒ अ॒स्तु॒ । अ॒स्त्वायु॑धाय । आयु॑धा॒यना॑तताय । अना॑तताय धृ॒ष्णवे᳚ । अना॑तता॒येत्यना᳚त॒ता॒य॒ । धृ॒ष्णव॒ इति॑ धृ॒ष्णवे᳚ ॥ उ॒भाभ्या॑मु॒त । उ॒त ते᳚ । ते॒ नमः॑ । नमो॑ बा॒हुभ्या᳚म् । बा॒हुभ्या॒न्तव॑ । बा॒हुभ्या॒मिति॑ बा॒हु-भ्या॒म् । तव॒ धन्व॑ने । धन्व॑न॒ इति॒ धन्व॑ने ॥ परि॑ ते । ते॒ धन्व॑नः । धन्व॑नो हे॒तिः । हे॒ति र॒स्मान् । अ॒स्मान्वृ॑णक्तु । वृ॒ण॒क्तु॒ वि॒श्वतः॑ । वि॒श्वत॒ इति॑ वि॒श्वतः॑ ॥ अथो॒ यः । अथो॒ इत्यथो᳚ । य इ॑षु॒धिः । इ॒षु॒धिस्तव॑ । इ॒षु॒धिरिती॑षुधिः । तवा॒रे । आ॒रे अ॒स्मत् । अ॒स्मन्नि । नि धे॑हि । धे॒हि॒ तम् । तमिति॒ तम् (4) ॥  
नमो॒ हिर॑ण्यबाहवे। हिर॑ण्यबाहवे सेना॒न्ये᳚ । हिर॑ण्यबाहव॒ इति॒ हिर॑ण्य-बा॒ह॒वे॒ । से॒ना॒न्ये॑ दि॒शाम् । से॒ना॒न्य॑ इति॑ सेना-न्ये᳚ । दि॒शाञ्च॑ । च॒ पत॑ये । पत॑ये॒ नमः॑ । नमो॒ नमः॑ । नमो॑ वृ॒ख्षेभ्यः॑ । वृ॒ख्षेभ्यो॒ हरि॑केशेभ्यः । हरि॑केशेभ्यःपशू॒नाम् । हरि॑केशेभ्य॒ इति॒ हरि॑-के॒शे॒भ्यः॒ । प॒शू॒नाम्पत॑ये । पत॑ये॒ नमः॑ । नमो॒ नमः॑ । नम॑स्स॒स्पिञ्ज॑राय । स॒स्पिञ्ज॑राय॒ त्विषी॑मते । त्विषी॑मते पथी॒नाम् । त्विषी॑मत॒ इति॒ त्विषि॑-म॒ते॒ । प॒थी॒नाम्पत॑ये । पत॑ये॒ नमः॑ । नमो॒ नमः॑ । नमो॑ बभ्लु॒शाय॑ । ब॒भ्लु॒शाय॑ विव्या॒धिने᳚ । वि॒व्या॒धिनेऽन्ना॑नाम् । वि॒व्या॒धिन॒ इति॑ वि- व्या॒दि᳚ने । अन्ना॑ना॒म्पत॑ये । पत॑ये॒ नमः॑ । नमो॒ नमः॑ । नमो॒ हरि॑केशाय । हरि॑केशायोपवी॒तिने᳚ । हरि॑केशा॒ येति॒ हरि॑-के॒शा॒य॒ । उ॒प॒वी॒तिने॑ पु॒ष्टाना᳚म् । उ॒प॒वी॒तिन॒ इत्यु॑प-वी॒तिने᳚ । पु॒ष्टाना॒म्पत॑ये । पत॑ये॒ नमः॑ । नमो॒ नमः॑ । नमो॑ भ॒वस्य॑ । भ॒वस्य॑ हे॒त्यै । हे॒त्यै जग॑ताम् । जग॑ता॒म्पत॑ये । पत॑ये॒ नमः॑ । नमो॒ नमः॑ । नमो॑ रु॒द्राय॑ । रु॒द्राया॑ऽऽतता॒विने᳚ । आ॒त॒ता॒विने॒ ख्षेत्रा॑णाम् । आ॒त॒ता॒विन॒ इत्या᳚-त॒ता॒विने᳚ । ख्षेत्रा॑णा॒म्पत॑ये । पत॑ये॒ नमः॑ । नमो॒ नमः॑ । नम॑स्सू॒ताय॑ । सू॒तायाह॑न्त्याय । अह॑न्त्याय॒ वना॑नाम् । वना॑ना॒म्पत॑ये । पत॑ये॒ नमः॑ । नमो॒ नमः॑ (5)।नमो॒ रोहि॑ताय।  
रोहि॑ताय स्थ॒पत॑ये। स्थ॒पत॑ये वृ॒ख्षाणा᳚म् । वृ॒ख्षाणा॒म्पत॑ये । पत॑ये॒ नमः॑ । नमो॒ नमः॑ । नमो॑ म॒न्त्रिणे᳚ । म॒न्त्रिणे॑ वाणि॒जाय॑ । वा॒णि॒जाय॒ कख्षा॑णाम् । कख्षा॑णा॒म्पत॑ये । पत॑ये॒ नमः॑ । नमो॒ नमः॑ । नमो॑ भुव॒न्तये᳚ । भु॒व॒न्तये॑ वारिवस्कृ॒ताय॑ । वा॒रि॒व॒स्कृ॒तायौष॑धीनाम् । वा॒रि॒व॒स्कृ॒तायेति॑ वारिवः-कृ॒ताय॑ । ओष॑धीना॒म्पत॑ये । पत॑ये॒ नमः॑ । नमो॒ नमः॑ । नम॑ उ॒च्चै र्घो॑षाय । उ॒च्चैर्घो॑षाऽऽया क्र॒न्दय॑ते । उ॒च्चैर्घो॑षा॒येत्यु॒च्चैः-घो॒षा॒य॒ । आ॒क्र॒न्दय॑ते पत्ती॒नाम् । आ॒क्र॒न्दय॑त॒ इत्या᳚-क्र॒न्दय॑ते । प॒त्ती॒नाम्पत॑ये । पत॑ये॒ नमः॑ । नमो॒ नमः॑ । नम॑ᳶ कृथ्स्नवी॒ताय॑ । कृ॒थ्स्न॒वी॒ताय॒ धाव॑ते । कृ॒थ्स्न॒वी॒तायेति॑ कृथ्स्न-वी॒ताय॑ । धाव॑ते॒ सत्व॑नाम् । सत्व॑ना॒म्पत॑ये । पत॑ये॒ नमः॑ । नम॒ इति॒ नमः॑ (6) ॥  
नम॒स्सह॑मानाय। सह॑मानाय निव्या॒धिने᳚ । निव्या॒दि॑न आव्या॒दि॑नीनाम् । नि॒व्या॒धिन॒ इति॑ नि-व्या॒दि᳚ने । आ॒व्या॒धिनी॑ना॒म्पत॑ये । आ॒व्या॒धिनीना॑ना॒मित्या᳚-व्या॒धिनी॑नाम् । पत॑ये॒ नमः॑ । नमो॒ नमः॑ । नम॑ᳶ ककु॒भाय॑ । क॒कु॒भाय॑ निष॒ङ्गिणे᳚ । नि॒ष॒ङ्गिणे᳚ स्ते॒नाना᳚म् । नि॒ष॒ङ्गिण॒ इति॑ नि-स॒ङ्गिने᳚ । स्ते॒नाना॒म्पत॑ये । पत॑ये॒ नमः॑ । नमो॒ नमः॑ । नमो॑ निष॒ङ्गिणे᳚ । नि॒ष॒ङ्गिण॑ इषुधि॒मते᳚ । नि॒ष॒ङ्गिण॒ इति॑ नि-स॒ङ्गिने᳚ । इ॒षु॒धि॒मते॒ तस्क॑राणाम् । इ॒षु॒धि॒मत॒ इती॑षुधि-मते᳚ । तस्क॑राणा॒म्पत॑ये । पत॑ये॒ नमः॑ । नमो॒ नमः॑ । नमो॒ वञ्च॑ते । वञ्च॑ते परि॒वञ्च॑ते । परि॒ वञ्च॑ते स्तायू॒नाम् । प॒रि॒वञ्च॑त॒ इति॑ परि-वञ्च॑ते । स्ता॒यू॒नाम्पत॑ये । पत॑ये॒ नमः॑ । नमो॒ नमः॑ । नमो॑ निचे॒रवे᳚ । नि॒चे॒रवे॑ परिच॒राय॑ । नि॒चे॒रव॒ इति॑ नि-चे॒रवे᳚ । प॒रि॒चरायार॑ण्यानाम् । प॒रि॒च॒रायेति॑ परि-च॒राय॑ । अर॑ण्याना॒म्पत॑ये । पत॑ये॒ नमः॑ । नमो॒ नमः॑ । नम॑स्सृका॒विभ्यः॑ । सृ॒का॒विभ्यो॒ जिघाꣳ॑सद्भ्यः । सृ॒का॒विभ्य॒ इति॑ सृका॒वि-भ्यः॒ । जिघाꣳ॑ सद्भ्योमुष्ण॒ताम् । जिघाꣳ॑सद्भ्य॒ इति॒ जिघाꣳ॑सत्-भ्यः॒ । मु॒ष्ण॒ताम्पत॑ये । पत॑ये॒ नमः॑ । नमो॒ नमः॑ । नमो॑ऽसि॒मद्भ्यः॑ । अ॒सि॒मद्भ्यो॒ नक्त᳚म् । अ॒सि॒मद्भ्य॒ इत्य॑सि॒मत्-भ्यः॒ । नक्त॒ञ्चर॑द्भ्यः । चर॑द्भ्यᳶ प्रकृ॒न्ताना᳚म् । चर॑द्भ्य॒ इति॒ चर॑त्-भ्यः॒ । प्र॒कृ॒न्ताना॒म्पत॑ये । प्र॒कृ॒न्ताना॒मिति॑ प्र-कृ॒ताना᳚म् । पत॑ये॒ नमः॑ । नमो॒ नमः॑ । नम॑ उष्णी॒षिणे᳚ । उ॒ष्णी॒षिणे॑ गिरिच॒राय॑ । गि॒रि॒च॒राय॑ कुलु॒ञ्चाना᳚म् । गि॒रि॒च॒रायेति॑ गिरि-च॒राय॑ । कु॒लु॒ञ्चाना॒म्पत॑ये । पत॑ये॒ नमः॑ । नमो॒ नमः॑ (7)।नम॒ इषु॑मद्भ्यः।  
इषु॑मद्भ्यो धन्वा॒विभ्यः॑। इषु॑मद्भ्य॒ इतीषु॑मत्-भ्यः॒ । ध॒न्वा॒विभ्य॑श्च । ध॒न्वा॒विभ्य॒ इति॑ धन्वा॒वि-भ्यः॒ । च॒ वः॒ । वो॒ नमः॑ । नमो॒ नमः॑ । नम॑ आतन्वा॒नेभ्यः॑ । आ॒त॒न्वा॒नेभ्य॑ᳶ प्रति॒दधा॑नेभ्यः । आ॒त॒न्वा॒नेभ्य॒ इत्या᳚-त॒न्वा॒नेभ्यः॑ । प्र॒ति॒दधा॑नेभ्यश्च । प्र॒ति॒दधा॑नेभ्य॒ इति॑ प्रति-दधा॑नेभ्यः । च॒ वः॒ । वो॒ नमः॑ । नमो॒ नमः॑ । नम॑ आ॒यच्छ॑द्भ्यः । आ॒यच्छ॑द्भ्यो विसृ॒जद्भ्यः॑ । आ॒यच्छ॑द्भ्य॒ इत्या॒यच्छ॑त्-भ्यः॒ । विसृ॒जद्भ्य॑श्च । विसृ॒जद्भ्य॒ इति॑ विसृ॒जत्-भ्यः॒ । च॒ वः॒ । वो॒ नमः॑ । नमो॒ नमः॑ । नमोऽस्य॑द्भ्यः । अस्य॑द्भ्यो॒ विध्य॑द्भ्यः । अस्य॑द्भ्य॒ इत्यस्य॑त्-भ्यः॒ । विध्य॑द्भ्यश्च । विध्य॑द्भ्य॒ इति॒ विध्य॑त्-भ्यः॒ । च॒ वः॒ । वो॒ नमः॑ । नमो॒ नमः॑ । नम॒ आसी॑नेभ्यः । आसी॑नेभ्य॒श्शया॑नेभ्यः । शया॑नेभ्यश्च । च॒ वः॒ । वो॒ नमः॑ । नमो॒ नमः॑ । नम॑स्स्व॒पद्भ्यः॑ । स्व॒पद्भ्यो॒ जाग्र॑द्भ्यः । स्व॒पद्भ्य॒ इति॑ स्व॒पत्-भ्यः॒ । जाग्र॑द्भ्यश्च । जाग्र॑द्भ्य॒ इति॒ जाग्र॑त्-भ्यः॒ । च॒ वः॒ । वो॒ नमः॑ । नमो॒ नमः॑ । नम॒स्स्तिष्ठ॑द्भ्यः । तिष्ठ॑द्भ्यो॒ धाव॑द्भ्यः । तिष्ठ॑द्भ्य॒ इति॒ तिष्ठ॑त्-भ्यः॒ । धाव॑द्भ्यश्च । धाव॑द्भ्य॒ इति॒ धाव॑त्-भ्यः॒ । च॒ वः॒ । वो॒ नमः॑ । नमो॒ नमः॑ । नम॑स्स॒भाभ्यः॑ । स॒भाभ्य॑स्स॒भाप॑तिभ्यः । स॒भाप॑तिभ्यश्च । स॒भाप॑तिभ्य॒ इति॑ स॒भाप॑ति-भ्यः॒ । च॒ वः॒ । वो॒ नमः॑ । नमो॒ नमः॑ । नमो॒ अश्वे᳚भ्यः । अश्वे॒भ्योऽश्व॑पतिभ्यः । अश्व॑पतिभ्यश्च । अश्व॑पतिभ्य॒ इत्यश्व॑पति-भ्यः॒ । च॒ वः॒ । वो॒ नमः॑ । नम॒ इति॒ नमः॑ (8) ॥  
"नम॑ आव्या॒धिनी᳚भ्यः । आ॒व्या॒धिनी᳚भ्यो वि॒विध्य॑न्तीभ्यः । आ॒व्या॒धीनी᳚भ्य॒ इत्या᳚-व्या॒धिनी᳚भ्यः । वि॒विध्य॑न्तीभ्यश्च । वि॒विध्य॑न्तीभ्य॒ इति॑ वि-विध्य॑न्तीभ्यः । च॒ वः॒ । वो॒ नमः॑ । नमो॒ नमः॑ । नम॒ उग॑णाभ्यः । उग॑णाभ्यस्तृꣳह॒तीभ्यः॑ । तृ॒ꣳ॒ह॒तीभ्य॑श्च । च॒ वः॒ । वो॒ नमः॑ । नमो॒ नमः॑ । नमो॑ गृ॒थ्सेभ्यः॑ । गृ॒थ्सेभ्यो॑ गृ॒थ्सप॑तिभ्यः । गृ॒थ्सप॑तिभ्यश्च । गृ॒थ्सप॑तिभ्य॒ इति॑ गृ॒थ्सप॑ति-भ्यः॒ । च॒ वः॒ । वो॒ नमः॑ । नमो॒ नमः॑ । नमो॒ व्राते᳚भ्यः । व्राते᳚भ्यो॒ व्रात॑पतिभ्यः । व्रात॑पतिभ्यश्च । व्रात॑पतिभ्य॒ इति॒ व्रात॑पति-भ्यः॒ । च॒ वः॒ । वो॒ नमः॑ । नमो॒ नमः॑ । नमो॑ ग॒णेभ्यः॑ । ग॒णेभ्यो॑ ग॒णप॑तिभ्यः । ग॒णप॑तिभ्यश्च । ग॒णप॑तिभ्य॒ इति॑ ग॒णप॑ति-भ्यः॒ । च॒ वः॒ । वो॒ नमः॑ । नमो॒ नमः॑ । नमो॒ विरू॑पेभ्यः । विरू॑पेभ्यो वि॒श्वरू॑पेभ्यः । विरू॑पेभ्य॒ इति॒ वि-रू॒पे॒भ्यः॒ । वि॒श्वरू॑पेभ्यश्च । वि॒श्वरू॑पेभ्य॒ इति॑ वि॒श्व-रू॒पे॒भ्यः॒ । च॒ वः॒ । वो॒ नमः॑ । नमो॒ नमः॑ । नमो॑ म॒हद्भ्यः॑, । म॒हद्भ्यः॑, ख्षुल्ल॒केभ्यः॑ । म॒हद्भ्य॒ इति॑ म॒हत्-भ्यः॒ । ख्षु॒ल्ल॒केभ्य॑श्च । च॒ वः॒ । वो॒ नमः॑ । नमो॒ नमः॑ । नमो॑ र॒थिभ्यः॑ । र॒थिभ्यो॑ऽर॒थेभ्यः॑ । र॒थिभ्य॒ इति॑ र॒थि-भ्यः॒ । अ॒र॒थेभ्य॑श्च । च॒ वः॒ । वो॒ नमः॑ । नमो॒ नमः॑ । नमो॒ रथे᳚भ्यः। रथे᳚भ्यो॒ रथ॑पतिभ्यः । (9)"  
"रथ॑पतिभ्यश्च । रथ॑पतिभ्य॒ इति॒ रथ॑पति-भ्यः॒ । च॒ वः॒ । वो॒ नमः॑ । नमो॒ नमः॑ । नम॒स्सेना᳚भ्यः । सेना᳚भ्यस्सेना॒निभ्यः॑ । से॒ना॒निभ्य॑श्च । से॒ना॒निभ्य॒ इति॑ सेना॒नि-भ्यः॒ । च॒ वः॒ । वो॒ नमः॑ । नमो॒ नमः॑ । नमः॑, ख्ष॒त्तृभ्यः॑ । ख्ष॒त्तृभ्य॑स्सङ्ग्रही॒तृभ्यः॑ । ख्ष॒त्तृभ्य॒ इति॑ ख्ष॒त्तृ-भ्यः॒ । स॒ङ्ग्र॒ही॒तृभ्य॑श्च । स॒ङ्ग्र॒ही॒तृभ्य॒ इति॑ सङ्ग्रही॒तृ-भ्यः॒ । च॒ वः॒ । वो॒ नमः॑ । नमो॒ नमः॑ । नम॒स्तख्ष॑भ्यः । तख्ष॑भ्यो रथका॒रेभ्यः॑ । तख्ष॑भ्य॒ इति॒ तख्ष॑-भ्यः॒ । र॒थ॒का॒रेभ्य॑श्च । र॒थ॒का॒रेभ्य॒ इति॑ रथ-का॒रेभ्यः॑ । च॒ वः॒ । वो॒ नमः॑ । नमो॒ नमः॑ । नम॒ᳶ कुला॑लेभ्यः । कुला॑लेभ्यᳶ क॒र्मारे᳚भ्यः । क॒र्मारे᳚भ्यश्च । च॒ वः॒ । वो॒ नमः॑ । नमो॒ नमः॑ । नम॑ᳶ पु॒ञ्जिष्टे᳚भ्यः । पु॒ञ्जिष्टे᳚भ्यो निषा॒देभ्यः॑ । नि॒षा॒देभ्य॑श्च । च॒ वः॒ । वो॒ नमः॑ । नमो॒ नमः॑ । नम॑ इषु॒कृद्भ्यः॑ । इ॒षु॒कृद्भ्यो॑ धन्व॒कृद्भ्यः॑ । इ॒षु॒कृद्भ्य॒ इती॑षु॒कृत्-भ्यः॒ । ध॒न्व॒कृद्भ्य॑श्च । ध॒न्व॒कृद्भ्य॒ इति॑ धन्व॒कृत्-भ्यः॒ । च॒ वः॒ । वो॒ नमः॑ । नमो॒ नमः॑ । नमो॑ मृग॒युभ्यः॑ । मृ॒ग॒युभ्य॑श्श्व॒निभ्यः॑ । मृ॒ग॒युभ्य॒ इति॑ मृग॒यु-भ्यः॒ । श्व॒निभ्य॑श्च । श्व॒निभ्य॒ इति॑ श्व॒नि-भ्यः॒ । च॒ वः॒ । वो॒ नमः॑ । नमो॒ नमः॑ । नम॒श्श्वभ्यः॑ । श्वभ्य॒श्श्वप॑तिभ्यः । श्वभ्य॒ इति॒ श्व-भ्यः॒ । श्वप॑तिभ्यश्च । श्वप॑तिभ्य॒ इति॒ श्वप॑ति-भ्यः॒ । च॒ वः॒ । वो॒ नमः॑ । नम॒ इति॒ नमः॑ (10) ॥4॥"  
नमो॑ भ॒वाय॑। भ॒वाय॑ च । च॒ रु॒द्राय॑ । रु॒द्राय॑ च । च॒ नमः॑ । नम॑श्श॒र्वाय॑ । श॒र्वाय॑ च । च॒ प॒शु॒पत॑ये । प॒शु॒पत॑ये च । प॒शु॒पत॑य॒ इति॑ पशु-पत॑ये । च॒ नमः॑ । नमो॒ नील॑ग्रीवाय । नील॑ग्रीवाय च । नील॑ग्रीवा॒येति॒ नील॑-ग्री॒वा॒य॒ । च॒ शि॒ति॒कण्ठा॑य । शि॒ति॒कण्ठा॑य च । शि॒ति॒कण्ठा॒येति॑ शिति-कण्ठा॑य । च॒ नमः॑ । नम॑ᳶ कप॒र्दिने᳚ । क॒प॒र्दिने॑ च । च॒ व्यु॑प्तकेशाय । व्यु॑प्तकेशाय च । व्यु॑प्तकेशा॒येति॒ व्यु॑प्त-के॒शा॒य॒ । च॒ नमः॑ । नम॑स्सहस्रा॒ख्षाय॑ । स॒ह॒स्रा॒ख्षाय॑ च । स॒ह॒स्रा॒ख्षायेति॑ सहस्र-अ॒ख्षाय॑ । च॒ श॒तध॑न्वने । श॒तध॑न्वने च । श॒तध॑न्वन॒ इति॑ श॒त-ध॒न्व॒ने॒ । च॒ नमः॑ । नमो॑ गिरि॒शाय॑ । गि॒रि॒शाय॑ च । च॒ शि॒पि॒विष्टाय॑ । शि॒पि॒वि॒ष्टाय॑ च । शि॒पि॒वि॒ष्टायेति॑ शिपि-वि॒ष्टाय॑ । च॒ नमः॑ । नमो॑ मी॒ढुष्ट॑माय । मी॒ढुष्ट॑माय च । मी॒ढुष्ट॑मा॒येति॑ मी॒ढुः-त॒मा॒य॒ । चेषु॑मते । इषु॑मते च । इषु॑मत॒ इतीषु॑-म॒ते॒ । च॒ नमः॑ । नमो᳚ ह्र॒स्वाय॑ । ह्र॒स्वाय॑ च । च॒ वा॒म॒नाय॑ । वा॒म॒नाय॑ च । च नमः॑ । नमो॑ बृह॒ते । बृ॒ह॒ते च॑ । च॒ वर्‌षी॑यसे । वर्‌षी॑यसे च । च॒ नमः॑ । नमो॑ वृ॒द्धाय॑ । वृ॒द्धाय॑ च । च॒ सँ॒व्वृध्व॑ने । सँ॒व्वृध्व॑ने च । सँ॒व्वृध्व॑न॒ इति॑ सम्-वृध्व॑ने (11)।च॒ नमः॑।  
नमो॒ अग्रि॑याय। अग्रि॑याय च । च॒ प्र॒थ॒माय॑ । प्र॒थ॒माय॑ च । च॒ नमः॑ । नम॑ आ॒शवे᳚ । आ॒शवे॑ च । चा॒जि॒राय॑ । अ॒जि॒राय॑ च । च॒ नमः॑ । नम॒श्शीघ्रि॑याय । शीघ्रि॑याय च । च॒ शीभ्या॑य । शीभ्या॑य च । च॒ नमः॑ । नम॑ ऊ॒र्म्या॑य । ऊ॒र्म्या॑य च । चा॒व॒स्व॒न्या॑य । अ॒व॒स्व॒न्या॑य च । अ॒व॒स्व॒न्या॑येत्य॑व-स्वन्या॑य । च॒ नमः॑ । नम॑स्स्रोत॒स्या॑य । स्रो॒त॒स्या॑य च । च॒ द्वीप्या॑य । द्वीप्या॑य च । चेति॑ च (12) ॥  
नमो᳚ ज्ये॒ष्ठाय॑। ज्ये॒ष्ठाय॑ च । च॒ क॒नि॒ष्ठाय॑ । क॒नि॒ष्ठाय॑ च । च॒ नमः॑ । नम॑ᳶ पूर्व॒जाय॑ । पू॒र्व॒जाय॑ च । पू॒र्व॒जा॒येति॑ पूर्व-जाय॑ । चा॒प॒र॒जाय॑ । अ॒प॒र॒जाय॑ च । अ॒प॒र॒जायेत्य॑पर-जाय॑ । च॒ नमः॑ । नमो॑ मध्य॒माय॑ । म॒ध्य॒माय॑ च । चा॒प॒ग॒ल्भाय॑ । अ॒प॒ग॒ल्भाय॑ च । अ॒प॒ग॒ल्भायेत्य॑प-ग॒ल्भाय॑ । च॒ नमः॑ । नमो॑ जघ॒न्या॑य । ज॒घ॒न्या॑य च । च॒ बुध्नि॑याय । बुध्नि॑याय च । च॒ नमः॑ । नम॑स्सो॒भ्या॑य । सो॒भ्या॑य च । च॒ प्र॒ति॒स॒र्या॑य । प्र॒ति॒सर्या॑य च । प्र॒ति॒सर्या॑येति॑ प्रति-सर्या॑य । च॒ नमः॑ । नमो॒ याम्या॑य । याम्या॑य च । च॒ ख्षेम्या॑य । ख्षेम्या॑य च । च॒ नमः॑ । नम॑ उर्व॒र्या॑य । उ॒र्व॒या॑य च । च॒ खल्या॑य । खल्या॑य च । च॒ नमः॑ । नम॒श्श्लोक्या॑य । श्लोक्या॑य च । चा॒व॒सा॒न्या॑य । अ॒व॒सा॒न्या॑य च । अ॒व॒सा॒न्या॑येत्य॑व-सा॒न्या॑य । च॒ नमः॑ । नमो॒ वन्या॑य । वन्या॑य च । च॒ कख्ष्या॑य । कख्ष्या॑य च । च॒ नमः॑ । नम॑श्श्र॒वाय॑ । श्र॒वाय॑ च । च॒ प्र॒ति॒श्र॒वाय॑ । प्र॒ति॒श्र॒वाय॑ च । प्र॒ति॒श्र॒वायेति॑ प्रति-श्र॒वाय॑ (13)।च॒ नमः॑।  
नम॑ आ॒शुषे॑णाय। आ॒शुषे॑णाय च । आ॒शुषे॑णा॒येत्या॒शु-से॒ना॒य॒ । चा॒ऽशुर॑थाय । आ॒शुर॑थाय च । आ॒शुर॑था॒येत्या॒शु-र॒था॒य॒ । च॒ नमः॑ । नम॒श्शूरा॑य । शूरा॑य च । चा॒व॒भि॒न्द॒ते । अ॒व॒भि॒न्द॒ते च॑ । अ॒व॒भि॒न्द॒त इत्य॑व-भि॒न्द॒ते । च॒ नमः॑ । नमो॑ व॒र्मिणे᳚ । व॒र्मिणे॑ च । च॒ व॒रू॒थिने᳚ । व॒रू॒थिने॑ च । च॒ नमः॑ । नमो॑ बि॒ल्मिने᳚ । बि॒ल्मिने॑ च । च॒ क॒व॒चिने᳚ । क॒व॒चिने॑ च । च॒ नमः॑ । नम॑श्श्रु॒ताय॑ । श्रु॒ताय॑ च । च॒ श्रु॒त॒से॒नाय॑ । श्रु॒त॒से॒नाय॑ च । श्रु॒त॒से॒नायेति॑ श्रुत-से॒नाय॑ । चेति॑ च (14) ॥  
नमो॑ दुन्दु॒भ्या॑य। दु॒न्दु॒भ्या॑य च । चा॒ऽऽह॒न॒न्या॑य । आ॒ह॒न॒न्या॑य च । आ॒ह॒न॒न्या॑येत्या᳚-ह॒न॒न्या॑य । च॒ नमः॑ । नमो॑ धृ॒ष्णवे᳚ । धृ॒ष्णवे॑ च । च॒ प्र॒मृ॒शाय॑ । प्र॒मृ॒शाय॑ च । प्र॒मृ॒शायेति॑ प्र-मृ॒शाय॑ । च॒ नमः॑ । नमो॑ दू॒ताय॑ । दू॒ताय॑ च । च॒ प्रहि॑ताय । प्रहि॑ताय च । प्रहि॑ता॒येति॒ प्र-हि॒ता॒य॒ । च॒ नमः॑ । नमो॑ निष॒ङ्गिणे᳚ । नि॒ष॒ङ्गिणे॑ च । नि॒ष॒ङ्गिण॒ इति॑ नि-स॒ङ्गिने᳚ । चे॒षु॒धि॒मते᳚ । इ॒षु॒धि॒मते॑ च । इ॒षु॒धि॒मत॒ इती॑षुधि-मते᳚ । च॒ नमः॑ । नम॑स्ती॒ख्ष्णेष॑वे । ती॒ख्ष्णेष॑वे च । ती॒ख्ष्णेष॑व॒ इति॑ ती॒ख्ष्ण-इ॒ष॒वे॒ । चा॒ऽऽयु॒धिने᳚ । आ॒यु॒धिने॑ च । च॒ नमः॑ । नम॑स्स्वायु॒धाय॑ । स्वा॒यु॒धाय॑ च । स्वा॒यु॒धायेति॑ सु-आ॒यु॒धाय॑ । च॒ सु॒धन्व॑ने । सु॒धन्व॑ने च । सु॒धन्व॑न॒ इति॑ सु-धन्व॑ने । च॒ नमः॑ । नम॒स्स्रुत्या॑य । स्रुत्या॑य च । च॒ पथ्या॑य । पथ्या॑य च । च॒ नमः॑ । नम॑ᳶ का॒ट्या॑य । का॒ट्या॑य च । च॒ नी॒प्या॑य । नी॒प्या॑य च । च॒ नमः॑ । नम॒स्सूद्या॑य । सूद्या॑य च । च॒ स॒र॒स्या॑य । स॒र॒स्या॑य च । च॒ नमः॑ । नमो॑ ना॒द्याय॑ । ना॒द्याय॑ च । च॒ वै॒श॒न्ताय॑ । वै॒श॒न्ताय॑ च (15)।च॒ नमः॑।  
नम॒ᳶ कूप्या॑य। कूप्या॑य च । चा॒व॒ट्या॑य । अ॒व॒ट्या॑य च । च॒ नमः॑ । नमो॒ वर्‌ष्या॑य । वर्‌ष्या॑य च । चा॒व॒र्॒?ष्याय॑ । अ॒व॒र्‌ष्याय॑ च । च॒ नमः॑ । नमो॑ मे॒घ्या॑य । मे॒घ्या॑य च । च॒ वि॒द्यु॒त्या॑य । वि॒द्यु॒त्या॑य च । वि॒द्यु॒त्या॒येति॑ वि-द्यु॒त्या॑य । च॒ नमः॑ । नम॑ ई॒ध्रिया॑य । ई॒ध्रिया॑य च । चा॒ऽऽत॒प्या॑य । आ॒त॒प्या॑य च । आ॒त॒प्या॑येत्या᳚-त॒प्या॑य । च॒ नमः॑ । नमो॒ वात्या॑य । वात्या॑य च । च॒ रेष्मि॑याय । रेष्मि॑याय च । च॒ नमः॑ । नमो॑ वास्त॒व्या॑य । वा॒स्त॒व्या॑य च । च॒ वा॒स्तु॒पाय॑ । वा॒स्तु॒पाय॑ च । वा॒स्तु॒पायेति॑ वास्तु-पाय॑ । चेति॑ च (16) ॥  
नम॒स्सोमा॑य। सोमा॑य च । च॒ रु॒द्राय॑ । रु॒द्राय॑ च । च॒ नमः॑ । नम॑स्ता॒म्राय॑ । ता॒म्राय॑ च । चा॒रु॒णाय॑ । अ॒रु॒णाय॑ च । च॒ नमः॑ । नम॑श्श॒ङ्गाय॑ । श॒ङ्गाय॑ च । च॒ प॒शु॒पत॑ये । प॒शु॒पत॑ये च । प॒शु॒पत॑य॒ इति॑ पशु-पत॑ये । च॒ नमः॑ । नम॑ उ॒ग्राय॑ । उ॒ग्राय॑ च । च॒ भी॒माय॑ । भी॒माय॑ च । च॒ नमः॑ । नमो॑ अग्रेव॒धाय॑ । अ॒ग्रे॒व॒धाय॑ च । अ॒ग्रे॒व॒धाये॒त्य॑ग्रे-व॒धाय॑ । च॒ दू॒रे॒व॒धाय॑ । दू॒रे॒व॒धाय च॑ । दू॒रे॒व॒धायेति॑ दूरे-व॒धाय॑ । च॒ नमः॑ । नमो॑ ह॒न्त्रे । ह॒न्त्रे च॑ । च॒ हनी॑यसे । हनी॑यसे च । च॒ नमः॑ । नमो॑ वृ॒ख्षेभ्यः॑ । वृ॒ख्षेभ्यो॒ हरि॑केशेभ्यः । हरि॑केशेभ्यो॒ नमः॑ । हरि॑केशेभ्य॒ इति॒ हरि॑-के॒शे॒भ्यः॒ । नम॑स्ता॒राय॑ । ता॒राय॒ नमः॑ । नम॑श्श॒म्भवे᳚ । श॒म्भवे॑ च । श॒म्भव॒ इति॑ शम्-भवे᳚ । च॒ म॒यो॒भवे᳚ । म॒यो॒भवे॑ च । म॒यो॒भव॒ इति॑ मयः- भवे᳚ । च॒ नमः॑ । नम॑श्शङ्क॒राय॑ । श॒ङ्क॒राय॑ च । श॒ङ्क॒रायेति॑ शम्-क॒राय॑ । च॒ म॒य॒स्क॒राय॑ । म॒य॒स्क॒राय॑ च । म॒य॒स्क॒रायेति॑ मयः-क॒राय॑ । च॒ नमः॑ । नम॑श्शि॒वाय॑ । शि॒वाय॑ च । च॒ शि॒वत॑राय । शि॒वत॑राय च । शि॒व॒त॑रा॒येति॑ शि॒व॒- त॒रा॒य॒ (17)।च॒ नमः॑।  
नम॒स्तीर्थ्या॑य। तीर्थ्या॑य च । च॒ कूल्या॑य । कूल्या॑य च । च॒ नमः॑ । नम॑ᳶ पा॒र्या॑य । पा॒र्या॑य च । चा॒ वा॒र्या॑य । अ॒वा॒र्या॑य च । च॒ नमः॑ । नम॑ᳶ प्र॒तर॑णाय । प्र॒तर॑णाय च । प्र॒तर॑णा॒येति॑ प्र-तर॑णाय । चो॒त्तर॑णाय । उ॒त्तर॑णाय च । उ॒त्तर॑णा॒येत्यु॑त्-तर॑णाय । च॒ नमः॑ । नम॑ आता॒र्या॑य । आ॒ता॒र्या॑य च । आ॒ता॒र्या॑येत्या᳚-ता॒र्या॑य । चा॒ला॒द्या॑य । आ॒ला॒द्या॑य च । आ॒ला॒द्या॑येत्या᳚-ला॒द्या॑य । च॒ नमः॑ । नम॒श्शष्प्या॑य । शष्प्या॑य च । च॒ फेन्या॑य । फेन्या॑य च । च॒ नमः॑ । नम॑स्सिक॒त्या॑य । सि॒क॒त्या॑य च । च॒ प्र॒वाह्या॑य । प्र॒वा॒ह्या॑य च । प॒॒वाह्या॑येति॑ प्र-वा॒ह्या॑य । चेति॑ च (18) ॥  
नम॑ इरि॒ण्या॑य। इ॒रि॒ण्या॑य च । च॒ प्र॒प॒थ्या॑य । प्र॒प॒थ्या॑य च । प्र॒प॒थ्या॑येति॑ प्र-प॒थ्या॑य । च॒ नमः॑ । नम॑ᳶ किꣳशि॒लाय॑ । कि॒ङ्ग्॒शि॒लाय॑ च । च॒ ख्षय॑णाय । ख्षय॑णाय च । च॒ नमः॑ । नम॑ᳶ कप॒र्दिने᳚ । क॒प॒र्दिने॑ च । च॒ पु॒ल॒स्तये᳚ । पु॒ल॒स्तये॑ च । च॒ नमः॑ । नमो॒ गोष्ठ्या॑य । गोष्ठ्या॑य च । गोष्य्ठा॒येति॒ गो-स्थ्या॒य॒ । च॒ गृह्या॑य । गृह्या॑य च । च॒ नमः॑ । नम॒ स्तल्प्या॑य । तल्प्या॑य च । च॒ गेह्या॑य । गेह्या॑य च । च॒ नमः॑ । नम॑ᳶ का॒ट्या॑य । का॒ट्या॑य च । च॒ ग॒ह्व॒रे॒ष्ठाय॑ । ग॒ह्व॒रे॒ष्ठाय॑ च । ग॒ह्व॒रे॒ष्ठायेति॑ गह्वरे-स्थाय॑ । च॒ नमः॑ । नमो᳚ ह्रद॒य्या॑य । ह्र॒द॒य्या॑य च । च॒ नि॒वे॒ष्प्या॑य । नि॒वे॒ष्प्या॑य च । नि॒वे॒ष्प्या॑येति॑ नि-वे॒ष्प्या॑य । च॒ नमः॑ । नम॑ᳶ पाꣳस॒व्या॑य । पा॒ꣳ॒स॒व्या॑य च । च॒ र॒ज॒स्या॑य । र॒ज॒स्या॑य च । च॒ नमः॑ । नम॒श्शुष्क्या॑य । शुष्क्या॑य च । च॒ ह॒रि॒त्या॑य । ह॒रि॒त्या॑य च । च॒ नमः॑ । नमो॒ लोप्या॑य । लोप्या॑य च । चो॒ल॒प्या॑य । उ॒ल॒प्या॑य च (19)।च॒ नमः॑।  
नम॑ ऊ॒र्व्या॑य। ऊ॒र्व्या॑य च । च॒ सू॒र्म्या॑य । सू॒र्म्या॑य च । च॒ नमः॑ । नम॑ᳶ प॒र्ण्या॑य । प॒र्ण्याय॑ च । च॒ प॒र्ण॒श॒द्या॑य । प॒र्ण॒श॒द्या॑य च । प॒र्ण॒श॒द्या॑येति॑ पर्ण-श॒द्या॑य । च॒ नमः॑ । नमो॑ऽपगु॒रमा॑णाय । अ॒प॒गु॒रमा॑णाय च । अ॒प॒गु॒रमा॑णा॒येत्य॑प गु॒रमा॑णाय । चा॒भि॒घ्न॒ते । अ॒भि॒घ्न॒ते च॑ । अ॒भि॒घ्न॒त इत्य॑भि-घ्न॒ते । च॒ नमः॑ । नम॑ आक्खिद॒ते । आ॒क्खि॒द॒ते च॑ । आ॒क्खि॒द॒त इत्या᳚-खि॒द॒ते । च॒ प॒॒क्खिद॒ते । प्र॒क्खि॒द॒ते च॑ । प्र॒क्खि॒द॒त इति॑ प्र-खि॒द॒ते । च॒ नमः॑ । नमो॑ वः । व॒ᳶ कि॒रि॒केभ्यः॑ । कि॒रि॒केभ्यो॑ दे॒वाना᳚म् । दे॒वाना॒ꣳ॒ हृद॑येभ्यः । हृद॑येभ्यो॒ नमः॑ । नमो॑ विख्षीण॒केभ्यः॑ । वि॒ख्षी॒ण॒केभ्यो॒ नमः॑ । वि॒ख्षी॒ण॒केभ्य॒ इति॑ विख्षी॒ण-केभ्यः॑ । नमो॑ विचिन्व॒त्केभ्यः॑ । वि॒चि॒न्व॒त्केभ्यो॒ नमः॑ । वि॒चि॒न्व॒त्केभ्य॒ इति॑ वि-चि॒न्व॒त्केभ्यः॑ । नम॑ आनिर्‌ह॒तेभ्यः॑ । आ॒नि॒र्॒ह॒तेभ्यो॒ नमः॑ । आ॒नि॒र्॒ह॒तेभ्य॒ इत्या॑निः-ह॒तेभ्यः॑ । नम॑ आमीव॒त्केभ्यः॑ । आ॒मी॒व॒त्केभ्य॒ इत्या᳚-मी॒व॒त्केभ्यः॑ (20) ॥  
द्रापे॒ अन्ध॑सः । अन्ध॑सस्पते । प॒ते॒ दरि॑द्रत् । दरि॑द्र॒न्नील॑लोहित । नील॑लोहि॒तेति॒ नील॑-लो॒हि॒त॒ ॥ ए॒षाम्पुरु॑षाणाम् । पुरु॑षाणामे॒षाम् । ए॒षाम्प॑शू॒नाम् । प॒शू॒नाम्मा । मा भेः । भे र्मा । माऽरः॑ । अरो॒ मो । मो ए॑षाम् । मो इति॒ मो । ए॒षा॒ङ्किम् । किञ्च॒न । च॒नाऽऽम॑मत् । आ॒म॒म॒दित्या॑ममत् ॥या ते॑ । ते॒ रु॒द्र॒ । रु॒द्र॒शि॒वा । शि॒वा त॒नूः । त॒नूश्शि॒वा । शि॒वा वि॒श्वाह॑भेषजी । वि॒श्वाह॑भेष॒जीति॑ वि॒श्वाह॑-भे॒ष॒जी॒ ॥ शि॒वा रु॒द्रस्य॑ । रु॒द्रस्य॑ भेष॒जी । भे॒ष॒जी तया᳚ । तया॑ नः । नो॒ मृ॒ड॒ । मृ॒ड॒ जी॒वसे᳚ । जी॒वस॒ इति॑ जी॒वसे᳚ ॥ इ॒माꣳ रु॒द्राय॑ । रु॒द्राय॑ त॒वसे᳚ । त॒वसे॑ कप॒र्दिने᳚ । क॒प॒र्दिने᳚ ख्ष॒यद्वी॑राय । ख्ष॒यद्वी॑राय॒ प्र । ख्ष॒यद्वी॑रा॒येति॑ ख्ष॒यत्-वी॒रा॒य॒ । प्रभ॑रामहे । भ॒रा॒म॒हे॒ म॒तिम् । म॒तिमिति॑ म॒तिम् ॥ यथा॑ नः । न॒श्शम् । शमस॑त् । अस॑द्द्वि॒पदे᳚ । द्वि॒पदे॒ चतु॑ष्पदे । द्वि॒पद॒ इति॑ द्वि-पदे᳚ । चतु॑ष्वदे॒ विश्व᳚म् । चतु॑ष्पद॒ इति॒ चतुः॑-प॒दे॒ । विश्व॑म्पु॒ष्टम् । पु॒ष्टङ्ग्रामे᳚ । ग्रामे॑ अ॒स्मिन्न्। अ॒स्मिन्नना॑तुरम्। (21)  
अना॑तुर॒मित्यना᳚-तु॒र॒म्॒ ॥ मृ॒डा नः॑ । नो॒ रु॒द्र॒ । रु॒द्रो॒ । उ॒त नः॑ । नो॒ मयः॑ । मय॑स्कृधि । कृ॒धि॒ ख्ष॒यद्वी॑राय । ख्ष॒यद्वी॑राय॒ नम॑सा । ख्ष॒यद्वी॑रा॒येति॑ ख्षय॒त्-वी॒रा॒य॒ । नम॑सा विधेम । वि॒धे॒म॒ ते॒ । त॒ इति॑ ते ॥ यच्छम् । शञ्च॑ । च॒ योः । योश्च॑ । च॒ मनुः॑ । मनु॑राय॒जे । आ॒य॒जे पि॒ता । आ॒य॒ज इत्या᳚-य॒जे । पि॒ता तत् । तद॑श्याम । अ॒श्या॒म॒ तव॑ । तव॑ रुद्र । रु॒द्र॒ प्रणी॑तौ । प्रणी॑ता॒विति॒ प्र-नी॒तौ॒ ॥ मा नः॑ । नो॒ म॒हान्त᳚म् । म॒हान्त॑ मु॒त । उ॒त मा । मा नः॑ । नो॒ अ॒र्भ॒कम् । अ॒र्भ॒कम्मा । मा नः॑ । न॒ उख्ष॑न्तम् । उख्ष॑न्तमु॒त । उ॒त मा । मा नः॑ । न॒ उ॒ख्षि॒तम् । उ॒ख्षि॒त-मित्यु॑ख्षि॒तम् ॥ मा नः॑ । नो॒ व॒धीः॒ । व॒धी॒ᳶ पि॒तर᳚म् । पि॒तर॒म्मा । मोत । उ॒त मा॒तर᳚म् । मा॒तर॑म्प्रि॒याः । प्रि॒या मा । मा नः॑ । न॒स्त॒नुवः॑ (22)।त॒नुवो॑ रुद्र।  
रु॒द्र॒ री॒रि॒षः॒। री॒रि॒ष॒ इति॑ रीरिषः ॥ मा नः॑ । न॒ स्तो॒के । तो॒के तन॑ये । तन॑ये॒ मा । मा नः॑ । न॒ आयु॑षि । आयु॑षि॒ मा । मा नः॑ । नो॒ गोषु॑ । गोषु॒ मा । मा नः॑ । नो॒ अश्वे॑षु । अश्वे॑षु रीरिषः । री॒रि॒ष॒ इति॑ रीरिषः ॥ वी॒रान्मा । मानः॑ । नो॒ रु॒द्र॒ । रु॒द्र॒ भा॒मि॒तः॒ । भा॒मि॒तो व॑धीः । व॒धी॒र्॒ ह॒विष्म॑न्तः । ह॒विष्म॑न्तो॒ नम॑सा । नम॑सा विधेम । वि॒धे॒म॒ ते । त॒ इति॑ ते ॥ आ॒रात्ते᳚ । ते॒ गो॒घ्ने । गो॒घ्न उ॒त । गो॒घ्न इति॑ गो-घ्ने । उ॒त पू॑रुष॒घ्ने । पू॒रु॒ष॒घ्ने ख्ष॒यद्वी॑राय । पू॒रु॒ष॒घ्न इति॑ पूरुष-घ्ने । ख्ष॒यद्वी॑राय सु॒म्नम् । ख्ष॒यद्वी॑रा॒ येति॑ ख्ष॒यत्-वी॒रा॒य॒ । सु॒म्नम॒स्मे । अ॒स्मे ते᳚ । अ॒स्मे इत्य॒स्मे । ते॒ अ॒स्तु॒ । अ॒स्त्वित्य॑स्तु ॥ रख्षा॑ च । च॒ नः॒ । नो॒ अधि॑ । अधि॑ च । च॒ दे॒व॒ । दे॒व॒ ब्रू॒हि॒ । ब्रू॒ह्यध॑ । अधा॑ च । च॒ नः॒ । न॒श्शर्म॑ । शर्म॑ यच्छ । य॒च्छ॒ द्वि॒बर्‌हाः᳚ । द्वि॒बर्‌हा॒ इति॑ द्वि-बर्‌हाः᳚ ॥ स्तु॒हि श्रु॒तम् (23)।  
श्रु॒तङ्ग॑र्त॒सद᳚म्। ग॒र्त॒सदँ॒य्युवा॑नम् । ग॒र्त॒सद॒मिति॑ गर्त-सद᳚म् । युवा॑नम्मृ॒गम् । मृ॒गन्न । न भी॒मम् । भी॒ममु॑पह॒त्नुम् । उ॒प॒ह॒त्नुमु॒ग्रम् । उ॒ग्र॒मित्यु॒ग्रम् ॥ मृ॒डा ज॑रि॒त्रे । ज॒रि॒त्रे रु॑द्र । रु॒द्र॒ स्तवा॑नः । स्तवा॑नो अ॒न्यम् । अ॒न्यन्ते᳚ । ते॒ अ॒स्मत् । अ॒स्मन्नि । नि व॑पन्तु । व॒प॒न्तु॒ सेनाः᳚ । सेना॒ इति॒ सेनाः᳚ ॥ परि॑णः । नो॒ रु॒द्रस्य॑ । रु॒द्रस्य॑ हे॒तिः । हे॒तिर्वृ॑णक्तु । वृ॒ण॒क्तु॒ परि॑ । परि॑ त्वे॒षस्य॑ । त्वे॒षस्य॑ दुर्म॒तिः । दु॒र्म॒तिर॑घा॒योः । दु॒र्म॒तिरिति॑ दुः-म॒तिः । अ॒घा॒योरित्य॑घ-योः ॥ अव॑ स्थि॒रा । स्थि॒रा म॒घव॑द्भ्यः । म॒घव॑द्भ्यस्तनुष्व । म॒घव॑द्भ्य॒ इति॑ म॒घव॑त्-भ्यः॒ । त॒नु॒ष्व॒ मीढ्वः॑ । मीढ्व॑स्तो॒काय॑ । तो॒काय॒ तन॑याय । तन॑याय मृडय । मृ॒ड॒ये॒ति॑ मृडय ॥ मीढु॑ष्टम॒ शिव॑तम । मीढु॑ष्ट॒मेति॒ मीढुः᳚-त॒म॒ । शिव॑तम शि॒वः । शिव॑त॒मेति॒ शिव॑-त॒म॒ । शि॒वो नः॑ । न॒स्सु॒मनाः᳚ । सु॒मना॑ भव । सु॒मना॒ इति॑ सु-मनाः᳚ । भ॒वेति॑ भव ॥ प॒र॒मे वृ॒ख्षे । वृ॒ख्ष आयु॑धम् । आयु॑धन्नि॒धाय॑ । नि॒धाय॒ कृत्ति᳚म् । नि॒धायेति॑ नि-धाय॑ । कृत्तिँ॒व्वसा॑नः । वसा॑न॒ आ । आ च॑र । च॒र॒ पिना॑कम् (24)।पिना॑क॒म्बिभ्र॑त्।  
बिभ्र॒दा। आ ग॑हि । ग॒ही॒ति॑ गहि ॥ विकि॑रिद॒ विलो॑हित । विकि॑रि॒देति॒ वि-कि॒रि॒द॒ । विलो॑हित॒ नमः॑ । विलो॑हि॒तेति॒ वि-लो॒हि॒त॒ । नम॑स्ते । ते॒ अ॒स्तु॒ । अ॒स्तु॒ भ॒ग॒वः॒ । भ॒ग॒व॒ इति॑ भग-वः॒ ॥ यास्ते᳚ । ते॒ स॒हस्र᳚म् । स॒हस्रꣳ॑ हे॒तयः॑ । हे॒तयो॒ऽन्यम् । अ॒न्यम॒स्मत् । अ॒स्मन्नि । नि व॑पन्तु । व॒प॒न्तु॒ ताः । ता इति॒ ताः ॥ स॒हस्रा॑णि सहस्र॒धा । स॒ह॒स्र॒धा बा॑हु॒वोः । स॒ह॒स्र॒धेति॑ सहस्र-धा । बा॒हु॒वोस्तव॑ । तव॑ हे॒तयः॑ । हे॒तय॒ इति॑ हे॒तयः॑ ॥ तासा॒मीशा॑नः । ईशा॑नो भगवः । भ॒ग॒व॒ᳶ प॒रा॒चीना᳚ । भ॒ग॒व॒ इति॑ भग-वः॒ । प॒रा॒चीना॒ मुखा᳚ । मुखा॑ कृधि । कृ॒धीति॑ कृधि (25) ॥  
"स॒हस्रा॑णि सहस्र॒शः। स॒ह॒स्र॒शो ये । स॒ह॒स्र॒श इति॑ सहस्र-शः । ये रु॒द्राः । रु॒द्रा अधि॑ । अधि॒ भूम्याम्᳚ । भूम्या॒मिति॒ भूम्याम्᳚ ॥ तेषाꣳ॑ सहस्रयोज॒ने । स॒ह॒स्र॒यो॒ज॒नेऽव॑ । स॒ह॒स्र॒यो॒ज॒न इति॑ सहस्र-यो॒ज॒ने । अव॒ धन्वा॑नि । धन्वा॑नि तन्मसि । त॒न्म॒सी॒ति॑ तन्मसि ॥ अ॒स्मिन्म॑हति । म॒ह॒त्य॑र्ण॒वे । अ॒र्ण॒वे᳚ऽन्तरि॑ख्षे । अ॒न्तरि॑ख्षे भ॒वाः । भ॒वा अधि॑ । अधीत्यधि॑ ॥ नील॑ग्रीवाश्शिति॒कण्ठाः᳚ । नील॑ग्रीवा॒ इति॒ नील॑-ग्री॒वाः॒ । शि॒ति॒कण्ठाः᳚ श॒र्वाः । शि॒ति॒कण्ठा॒ इति॑ शिति-कण्ठाः᳚ । श॒र्वा अ॒धः, । अ॒धः, ख्ष॑माच॒राः । ख्ष॒मा॒च॒रा इति॑ ख्षमाच॒राः ॥ नील॑ग्रीवाश्शिति॒कण्ठाः᳚ । नील॑ग्रीवा॒ इति॒ नील॑-ग्री॒वाः॒ । शि॒ति॒कण्ठा॒ दिव᳚म् । शि॒ति॒कण्ठा॒ इति॑ शिति- कण्ठाः᳚ । दिवꣳ॑ रु॒द्राः । रु॒द्रा उप॑श्रिताः । उप॑श्रिता॒ इत्युप॑-श्रि॒ताः॒ ॥ ये वृ॒ख्षेषु॑ । वृ॒ख्षेषु॑ स॒स्पिञ्ज॑राः । स॒स्पिञ्ज॑रा॒ नील॑ग्रीवाः । नील॑ग्रीवा॒ विलो॑हिताः । नील॑ग्रीवा॒ इति॒ नील॑-ग्री॒वाः॒ । विलो॑हिता इति॒ वि-लो॒हि॒ताः॒ ॥ ये भू॒ताना᳚म् । भू॒ताना॒मधि॑पतयः । अधि॑पतयो विशि॒खासः॑ । अधि॑पतय॒ इत्यधि॑-प॒त॒यः॒ । वि॒शि॒खास॑ᳶ कप॒र्दिनः॑ । वि॒शि॒खास॒ इति॑ वि-शि॒खासः॑ । क॒प॒र्दिन॒ इति॑ कप॒र्दिनः॑ ॥ ये अन्ने॑षु । अन्ने॑षु वि॒विध्य॑न्ति । वि॒विध्य॑न्ति॒ पात्रे॑षु । वि॒विध्य॒न्तीति॑ वि-विध्य॑न्ति । पात्रे॑षु॒ पिब॑तः । पिब॑तो॒ जनान्॑ । जना॒निति॒ जनान्॑ ॥ ये प॒थाम् । प॒थाम्प॑थि॒रख्ष॑यः । प॒थि॒रख्ष॑य ऐलबृ॒दाः । प॒थि॒रख्ष॑य॒ इति॑ पथि-रख्ष॑यः । ऐ॒ल॒बृ॒दा य॒व्युधः॑ । य॒व्युध॒ इति॑ य॒व्युधः॑ ॥ ये ती॒र्थानि॑ (26)।ती॒र्थानि॑ प्र॒चर॑न्ति।"  
प्र॒चर॑न्ति सृ॒काव॑न्तः। प्र॒च॒र॒न्तीति॑ प्र-चर॑न्ति । सृ॒काव॑न्तो निष॒ङ्गिणः॑ । सृ॒काव॑न्त॒ इति॑ सृ॒का-व॒न्तः॒ । नि॒ष॒ङ्गिण॒ इति॑ नि-स॒ङ्गिनः॑ ॥ य ए॒ताव॑न्तः । ए॒ताव॑न्तश्च । च॒ भूयाꣳ॑सः । भूयाꣳ॑सश्च । च॒ दिशः॑ । दिशो॑ रु॒द्राः । रु॒द्रा वि॑तस्थि॒रे । वि॒त॒स्थि॒र इति॑ वि- त॒स्थि॒रे ॥ तेषाꣳ॑ सहस्रयोज॒ने । स॒ह॒स्र॒यो॒ज॒नेऽव॑ । स॒ह॒स्र॒यो॒ज॒न इति॑ सहस्र-यो॒ज॒ने । अव॒ धन्वा॑नि । धन्वा॑नि तन्मसि । त॒न्म॒सी॒ति॑ तन्मसि ॥ नमो॑ रु॒द्रेभ्यः॑ । रु॒द्रेभ्यो॒ ये । ये पृ॑थि॒व्याम् । पृ॒थि॒व्याँय्ये । ये᳚ऽन्तरि॑ख्षे । अ॒न्तरि॑ख्षे॒ ये ।ये दि॒वि । दि॒वि येषा᳚म् । येषा॒मन्न᳚म् । अन्नँ॒व्वातः॑ । वातो॑ व॒र्॒?षम् । व॒र्॒?षमिष॑वः । इष॑व॒स्तेभ्यः॑ । तेभ्यो॒ दश॑ । दश॒ प्राचीः᳚ । प्राची॒र्दश॑ । दश॑ दख्षि॒णा । द॒ख्षि॒णा दश॑ । दश॑ प्र॒तीचीः᳚ । प्र॒तीची॒र्दश॑ । दशो दी॑चीः । उदी॑ची॒र्दश॑ । दशो॒र्ध्वाः । ऊ॒र्ध्वास्तेभ्यः॑ । तेभ्यो॒ नमः॑ । नम॒स्ते । ते नः॑ । नो॒ मृ॒ड॒य॒न्तु॒ । मृ॒ड॒य॒न्तु॒ ते । ते यम् । यन्द्वि॒ष्मः । द्वि॒ष्मो यः । यश्च॑ । च॒ नः॒ । नो॒ द्वेष्टि॑ । द्वेष्टि॒ तम् । तँव्वः॑ । वो॒ जम्भे᳚ । जम्भे॑ दधामि । द॒धा॒मीति॑ दधामि (27) ॥  
