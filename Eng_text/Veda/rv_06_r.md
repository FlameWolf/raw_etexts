RGVEDA 6


% EXCERPTS FROM README:

% The edition used was that of Aufrecht, 1877. Apparently the edition was 
% compiled by H.S. Ananthanarayana and W. P. Lehman. 
% It is a "research-only" text. 
% Reputedly, it was verified against Grassmann, 1876-77.


THE MODIFIED VERSE NUMBERING:

two digits for Mandala.
three digits for Sukta.
two digits for verse.
one digit for line.
{two digits for varga}

e.g.: 01.001.01.1{01}

ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ý             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               ã             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ anusvara                M             230		³
³ capital anusvara        õ             245		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ


RV_06.001.01.1{35}  tvaM hyagne prathamo manotAsyA dhiyo abhavo dasma hotA
RV_06.001.01.2{35}  tvaM sIM vR^iShannakR^iNorduShTarItu saho vishvasmai sahase sahadhyai
RV_06.001.02.1{35}  adhA hotA nyasIdo yajIyAniÊas pada iShayannIDyaH san
RV_06.001.02.2{35}  taM tvA naraH prathamaM devayanto maho rAye citayanto anu gman
RV_06.001.03.1{35}  vR^iteva yantaM bahubhirvasavyaistve rayiM jAgR^ivAMso anu gman
RV_06.001.03.2{35}  rushantamagniM darshataM bR^ihantaM vapAvantaM vishvahA dIdivAMsam
RV_06.001.04.1{35}  padaM devasya namasA vyantaH shravasyavaH shrava ApannamR^iktam
RV_06.001.04.2{35}  nAmAni cid dadhire yaj~niyAni bhadrAyAM te raNayantasandR^iShTau
RV_06.001.05.1{35}  tvAM vardhanti kShitayaH pR^ithivyAM tvAM rAya ubhayAso janAnAm
RV_06.001.05.2{35}  tvaM trAtA taraNe cetyo bhUH pitA mAtA sadamin mAnuShANAm
RV_06.001.06.1{36}  saparyeNyaH sa priyo vikShvagnirhotA mandro ni ShasAdA yajIyAn
RV_06.001.06.2{36}  taM tvA vayaM dama A dIdivAMsamupa j~nubAdho namasA sadema
RV_06.001.07.1{36}  taM tvA vayaM sudhyo navyamagne-sumnAyava Imahe devayantaH
RV_06.001.07.2{36}  tvaM visho anayo dIdyAno divo agne bR^ihatA rocanena
RV_06.001.08.1{36}  vishAM kaviM vishpatiM shashvatInAM nitoshanaM vR^iShabhaM carShaNInAm
RV_06.001.08.2{36}  pretIShaNimiShayantaM pAvakaM rAjantamagniM yajataM rayINAm
RV_06.001.09.1{36}  so agna Ije shashame ca marto yasta AnaT samidhA havyadAtim
RV_06.001.09.2{36}  ya AhutiM pari vedA namobhirvishvet sa vAmA dadhatetvotaH
RV_06.001.10.1{36}  asmA u te mahi mahe vidhema namobhiragne samidhota havyaiH
RV_06.001.10.2{36}  vedI sUno sahaso gIrbhirukthairA te bhadrAyAM sumatauyatema
RV_06.001.11.1{36}  A yastatantha rodasI vi bhAsA shravobhishca shravasyastarutraH
RV_06.001.11.2{36}  bR^ihadbhirvAjai sthavirebhirasme revadbhiragne vitaraM vi bhAhi
RV_06.001.12.1{36}  nR^ivad vaso sadamid dhehyasme bhUri tokAya tanayAya pashvaH
RV_06.001.12.2{36}  pUrvIriSho bR^ihatIrAreaghA asme bhadrA saushravasAni santu
RV_06.001.13.1{36}  purUNyagne purudhA tvAyA vasUni rAjan vasutA te ashyAm
RV_06.001.13.2{36}  purUNi hi tve puruvAra santyagne vasu vidhate rAjani tve 

RV_06.002.01.1{01}  tvaM hi kShaitavad yasho.agne mitro na patyase
RV_06.002.01.2{01}  tvaM vicarShaNe shravo vaso puShTiM na puShyasi
RV_06.002.02.1{01}  tvAM hi ShmA carShaNayo yaj~nebhirgIrbhirIÊate
RV_06.002.02.2{01}  tvAM vAjI yAtyavR^iko rajastUrvishvacarShaNiH
RV_06.002.03.1{01}  sajoShastvA divo naro yaj~nasya ketumindhate
RV_06.002.03.2{01}  yad dha sya mAnuSho janaH sumnAyurjuhve adhvare
RV_06.002.04.1{01}  R^idhad yaste sudAnave dhiyA martaH shashamate
RV_06.002.04.2{01}  UtI Sha bR^ihato divo dviSho aMho na tarati
RV_06.002.05.1{01}  samidhA yasta AhutiM nishitiM martyo nashat
RV_06.002.05.2{01}  vayAvantaMsa puShyati kShayamagne shatAyuSham
RV_06.002.06.1{02}  tveShaste dhUma R^iNvati divi Sha¤chukra AtataH
RV_06.002.06.2{02}  sUro na hi dyutA tvaM kR^ipA pAvaka rocase
RV_06.002.07.1{02}  adhA hi vikShvIDyo.asi priyo no atithiH
RV_06.002.07.2{02}  raNvaH purIva jUryaH sUnurna trayayAyyaH
RV_06.002.08.1{02}  kratvA hi droNe ajyase.agne vAjI na kR^itvyaH
RV_06.002.08.2{02}  parijmevasvadhA gayo.atyo na hvAryaH shishuH
RV_06.002.09.1{02}  tvaM tyA cidacyutAgne pashurna yavase
RV_06.002.09.2{02}  dhAmA ha yat te ajara vanA vR^ishcanti shikvasaH
RV_06.002.10.1{02}  veShi hyadhvarIyatAmagne hotA dame vishAm
RV_06.002.10.2{02}  samR^idho vishpate kR^iNu juShasva havyamaN^giraH
RV_06.002.11.1{02}  achA no mitramaho deva devAnagne vocaH sumatiM rodasyoH
RV_06.002.11.2{02}  vIhi svastiM sukShitiM divo nÌn dviSho aMhAMsi duritAtarema tA tarema tavAvasA tarema 

RV_06.003.01.1{03}  agne sa kSheShad R^itapA R^itejA uru jyotirnashate devayuSh Te
RV_06.003.01.2{03}  yaM tvaM mitreNa varuNaH sajoShA deva pAsi tyajasA martamaMhaH
RV_06.003.02.1{03}  Ije yaj~nebhih shashame shamIbhirR^idhadvArAyAgnaye dadAsha
RV_06.003.02.2{03}  evA cana taM yashasAmajuShTirnAMho martaM nashate na pradR^iptiH
RV_06.003.03.1{03}  sUro na yasya dR^ishatirarepA bhImA yadeti shucatasta A dhIH
RV_06.003.03.2{03}  heShasvataH shurudho nAyamaktoH kutrA cid raNvo vasatirvanejAH
RV_06.003.04.1{03}  tigmaM cidema mahi varpo asya bhasadashvo na yamasAna AsA
RV_06.003.04.2{03}  vijehamAnaH parashurna jihvAM dravirna drAvayati dAru dhakShat
RV_06.003.05.1{03}  sa idasteva prati dhAdasiShya¤chishIta tejo.ayaso na dhArAm
RV_06.003.05.2{03}  citradhrajatiraratiryo aktorverna druShadvA raghupatmajaMhAH
RV_06.003.06.1{04}  sa IM rebho na prati vasta usrAH shociShA rArapIti mitramahAH
RV_06.003.06.2{04}  naktaM ya ImaruSho yo divA nÌnamartyo aruSho yo divA nÌn
RV_06.003.07.1{04}  divo na yasya vidhato navInod vR^iShA rukSha oShadhIShu nUnot
RV_06.003.07.2{04}  ghR^iNA na yo dhrajasA patmanA yannA rodasI vasunAdaM supatnI
RV_06.003.08.1{04}  dhAyobhirvA yo yujyebhirarkairvidyun na davidyot svebhiHshuShmaih
RV_06.003.08.2{04}  shardho vA yo marutAM tatakSha R^ibhurna tveShorabhasAno adyaut 

RV_06.004.01.1{05}  yathA hotarmanuSho devatAtA yaj~nebhiH sUno sahaso yajAsi
RV_06.004.01.2{05}  evA no adya samanA samAnAnushannagna ushato yakShi devAn
RV_06.004.02.1{05}  sa no vibhAvA cakShaNirna vastoragnirvandAru vedyashcano dhAt
RV_06.004.02.2{05}  vishvAyuryo amR^ito martyeShUSharbhud bhUdatithirjAtavedAH
RV_06.004.03.1{05}  dyAvo na yasya panayantyabhvaM bhAsAMsi vaste sUryo na shukraH
RV_06.004.03.2{05}  vi ya inotyajaraH pAvako.ashnasya cicchishnathat pUrvyANi
RV_06.004.04.1{05}  vadmA hi sUno asyadmasadvA cakre agnirjanuShAjmAnnam
RV_06.004.04.2{05}  sa tvaM na Urjasana UrjaM dhA rAjeva jeravR^ike kSheShyantaH
RV_06.004.05.1{05}  nitikti yo vAraNamannamatti vAyurna rAShTryatyetyaktUn
RV_06.004.05.2{05}  turyAma yasta AdishAmarAtIratyo na hrutaH patataH parihrut
RV_06.004.06.1{06}  A sUryo na bhAnumadbhirarkairagne tatantha rodasI vi bhAsA
RV_06.004.06.2{06}  citro nayat pari tamAMsyaktaH shociShA patmannaushijo na dIyan
RV_06.004.07.1{06}  tvAM hi mandratamamarkashokairvavR^imahe mahi naH shroShyagne
RV_06.004.07.2{06}  indraM na tvA shavasA devatA vAyuM pR^iNanti rAdhasAnR^itamAH
RV_06.004.08.1{06}  nU no agne.avR^ikebhiH svasti veShi rAyaH pathibhiH parShyaMhaH
RV_06.004.08.2{06}  tA sUribhyo gR^iNate rAsi sumnaM madema shatahimAHsuvIrAH 

RV_06.005.01.1{07}  huve vaH sUnuM sahaso yuvAnamadroghavAcaM matibhiryaviShTham
RV_06.005.01.2{07}  ya invati draviNAni pracetA vishvavArANi puruvAroadhruk
RV_06.005.02.1{07}  tve vasUni purvaNIka hotardoShA vastorerire yaj~niyAsaH
RV_06.005.02.2{07}  kShAmeva vishvA bhuvanAni yasmin saM saubhagAni dadhirepAvake
RV_06.005.03.1{07}  tvaM vikShu pradivaH sIda Asu kratvA rathIrabhavo vAryANAm
RV_06.005.03.2{07}  ata inoShi vidhate cikitvo vyAnuShag jAtavedo vasUni
RV_06.005.04.1{07}  yo naH sanutyo abhidAsadagne yo antaro mitramaho vanuShyAt
RV_06.005.04.2{07}  tamajarebhirvR^iShabhistava svaistapA tapiShTha tapasA tapasvAn
RV_06.005.05.1{07}  yaste yaj~nena samidhA ya ukthairarkebhiH sUno sahaso dadAshat
RV_06.005.05.2{07}  sa martyeShvamR^ita pracetA rAyA dyumnena shravasA vi bhAti
RV_06.005.06.1{07}  sa tat kR^idhIShitastUyamagne spR^idho bAdhasva sahasA sahasvAn
RV_06.005.06.2{07}  yacchasyase dyubhirakto vacobhistajjuShasva jariturghoShi manma
RV_06.005.07.1{07}  ashyAma taM kAmamagne tavotI ashyAma rayiM rayivaH suvIram
RV_06.005.07.2{07}  ashyAma vAjamabhi vAjayanto.ashyAma dyumnamajarAjaraM te 

RV_06.006.01.1{08}  pra navyasA sahasaH sUnumachA yaj~nena gAtumava ichamAnaH
RV_06.006.01.2{08}  vR^ishcadvanaM kR^iShNayAmaM rushantaM vItI hotArandivyaM jigAti
RV_06.006.02.1{08}  sa shvitAnastanyatU rocanasthA ajarebhirnAnadadbhiryaviShThaH
RV_06.006.02.2{08}  yaH pAvakaH purutamaH purUNi pR^ithUnyagniranuyAti bharvan
RV_06.006.03.1{08}  vi te viShvag vAtajUtAso agne bhAmAsaH shuce shucayashcaranti
RV_06.006.03.2{08}  tuvimrakShAso divyA navagvA vanA vananti dhR^iShatA rujantaH
RV_06.006.04.1{08}  ye te shukrAsaH shucayaH shuciShmaH kShAM vapanti viShitAso ashvAH
RV_06.006.04.2{08}  adha bhramasta urviyA vi bhAti yAtayamAno adhi sAnu pR^ishneH
RV_06.006.05.1{08}  adha jihvA pApatIti pra vR^iShNo goShuyudho nAshaniH sR^ijAnA
RV_06.006.05.2{08}  shUrasyeva prasitiH kShAtiragnerdurvarturbhImo dayate vanAni
RV_06.006.06.1{08}  A bhAnunA pArthivAni jrayAMsi mahastodasya dhR^iShatA tatantha
RV_06.006.06.2{08}  sa bAdhasvApa bhayA sahobhi spR^idho vanuShyan vanuSho ni jUrva
RV_06.006.07.1{08}  sa citra citraM citayantamasme citrakShatra citratamaM vayodhAm
RV_06.006.07.2{08}  candraM rayiM puruvIraM bR^ihantaM candra candrAbhirgR^iNate yuvasva 

RV_06.007.01.1{09}  mUrdhAnaM divo aratiM pR^ithivyA vaishvAnaraM R^ita A jAtamagnim
RV_06.007.01.2{09}  kaviM samrAjamatithiM janAnAmAsannA pAtraM janayanta devAH
RV_06.007.02.1{09}  nAbhiM yaj~nAnAM sadanaM rayINAM mahAmAhAvamabhisaM navanta
RV_06.007.02.2{09}  vaishvAnaraM rathyamadhvarANAM yaj~nasya ketuM janayanta devAH
RV_06.007.03.1{09}  tvad vipro jAyate vAjyagne tvad vIrAso abhimAtiShAhaH
RV_06.007.03.2{09}  vaishvAnara tvamasmAsu dhehi vasUni rAjan spR^ihayAyyANi
RV_06.007.04.1{09}  tvAM vishve amR^ita jAyamAnaM shishuM na devA abhi saM navante
RV_06.007.04.2{09}  tava kratubhiramR^itatvamAyan vaishvAnara yat pitroradIdeH
RV_06.007.05.1{09}  vaishvAnara tava tAni vratAni mahAnyagne nakirA dadharSha
RV_06.007.05.2{09}  yajjAyamAnaH pitrorupasthe.avindaH ketuM vayuneShvahnAm
RV_06.007.06.1{09}  vaishvAnarasya vimitAni cakShasA sAnUni divo amR^itasya ketunA
RV_06.007.06.2{09}  tasyedu vishvA bhuvanAdhi mUrdhani vayA iva ruruhuHsapta visruhaH
RV_06.007.07.1{09}  vi yo rajAMsyamimIta sukraturvaishvAnaro vi divo rocanA kaviH
RV_06.007.07.2{09}  pari yo vishvA bhuvanAni paprathe.adabdho gopA amR^itasya rakShitA 

RV_06.008.01.1{10}  pR^ikShasya vR^iShNo aruShasya nU sahaH pra nu vocaM vidathAjAtavedasaH
RV_06.008.01.2{10}  vaishvAnarAya matirnavyasI shuciH soma ivapavate cAruragnaye
RV_06.008.02.1{10}  sa jAyamAnaH parame vyomani vratAnyagnirvratapA arakShata
RV_06.008.02.2{10}  vyantarikShamamimIta sukraturvaishvAnaro mahinA nAkamaspR^ishat
RV_06.008.03.1{10}  vyastabhnAd rodasI mitro adbhuto.antarvAvadakR^iNojjyotiShA tamaH
RV_06.008.03.2{10}  vi carmaNIva dhiShaNe avartayad vaishvAnaro vishvamadhatta vR^iShNyam
RV_06.008.04.1{10}  apAmupasthe mahiShA agR^ibhNata visho rAjAnamupa tasthurR^igmiyam
RV_06.008.04.2{10}  A dUto agnimabharad vivasvato vaishvAnaraM mAtarishvA parAvataH
RV_06.008.05.1{10}  yuge-yuge vidathyaM gR^iNadbhyo.agne rayiM yashasaM dhehi navyasIm
RV_06.008.05.2{10}  pavyeva rAjannaghashaMsamajara nIcA ni vR^ishca vaninaM na tejasA
RV_06.008.06.1{10}  asmAkamagne maghavatsu dhArayAnAmi kShatramajaraM suvIryam
RV_06.008.06.2{10}  vayaM jayema shatinaM sahasriNaM vaishvAnara vAjamagne tavotibhiH
RV_06.008.07.1{10}  adabdhebhistava gopAbhiriShTe.asmAkaM pAhi triShadhastha sUrIn
RV_06.008.07.2{10}  rakShA ca no daduShAM shardho agne vaishvAnara pra catArI stavAnaH 

RV_06.009.01.1{11}  ahashca kR^iShNamahararjunaM ca vi vartete rajasI vedyAbhiH
RV_06.009.01.2{11}  vaishvAnaro jAyamAno na rAjAvAtirajjyotiShAgnistamAMsi
RV_06.009.02.1{11}  nAhaM tantuM na vi jAnAmyotuM na yaM vayanti samare'tamAnAH
RV_06.009.02.2{11}  kasya svit putra iha vaktvAni paro vadAtyavareNa pitrA
RV_06.009.03.1{11}  sa it tantuM sa vi jAnAtyotuM sa vaktvAny R^ituthA vadAti
RV_06.009.03.2{11}  ya IM ciketadamR^itasya gopA avashcaran paro anyena pashyan
RV_06.009.04.1{11}  ayaM hotA prathamaH pashyatemamidaM jyotiramR^itaM martyeShu
RV_06.009.04.2{11}  ayaM sa jaj~ne dhruva A niShatto.amartyastanvA vardhamAnaH
RV_06.009.05.1{11}  dhruvaM jyotirnihitaM dR^ishaye kaM mano javiShThaM patayatsvantaH
RV_06.009.05.2{11}  vishve devAH samanasaH saketA ekaM kratumabhivi yanti sAdhu
RV_06.009.06.1{11}  vi me karNA patayato vi cakShurvIdaM jyotirhR^idaya AhitaM yat
RV_06.009.06.2{11}  vi me manashcarati dUraAdhIH kiM svid vakShyAmikimu nU maniShye
RV_06.009.07.1{11}  vishve devA anamasyan bhiyAnAstvAmagne tamasi tasthivAMsam
RV_06.009.07.2{11}  vaishvAnaro.avatUtaye no.amartyo.avatUtaye naH 

RV_06.010.01.1{12}  puro vo mandraM divyaM suvR^iktiM prayati yaj~ne agnimadhvaredadhidhvam
RV_06.010.01.2{12}  pura ukthebhiH sa hi no vibhAvA svadhvarA karati jAtavedAH
RV_06.010.02.1{12}  tamu dyumaH purvaNIka hotaragne agnibhirmanuSha idhAnaH
RV_06.010.02.2{12}  stomaM yamasmai mamateva shUShaM ghR^itaM na shuci matayaH pavante
RV_06.010.03.1{12}  pIpAya sa shravasA martyeShu yo agnaye dadAsha vipra ukthaiH
RV_06.010.03.2{12}  citrAbhistamUtibhishcitrashocirvrajasya sAtA gomato dadhAti
RV_06.010.04.1{12}  A yaH paprau jAyamAna urvI dUredR^ishA bhAsA kR^iShNAdhvA
RV_06.010.04.2{12}  adha bahu cit tama UrmyAyAstiraH shociShA dadR^ishe pAvakaH
RV_06.010.05.1{12}  nU nashcitraM puruvAjAbhirUtI agne rayiM maghavadbhyashca dhehi
RV_06.010.05.2{12}  ye rAdhasA shravasA cAtyanyAn suvIryebhishcAbhi santi janAn
RV_06.010.06.1{12}  imaM yaj~naM cano dhA agna ushan yaM ta AsAno juhute haviShmAn
RV_06.010.06.2{12}  bharadvAjeShu dadhiShe suvR^iktimavIrvAjasya gadhyasya sAtau
RV_06.010.07.1{12}  vi dveShAMsInuhi vardhayeÊAM madema shatahimAH suvIrAH 

RV_06.011.01.1{13}  yajasva hotariShito yajIyAnagne bAdho marutAM na prayukti
RV_06.011.01.2{13}  A no mitrAvaruNA nAsatyA dyAvA hotrAya pR^ithivI vavR^ityAH
RV_06.011.02.1{13}  tvaM hotA mandratamo no adhrugantardevo vidathA martyeShu
RV_06.011.02.2{13}  pAvakayA juhvA vahnirAsAgne yajasva tanvaM tava svAm
RV_06.011.03.1{13}  dhanyA cid dhi tve dhiShaNA vaShTi pra devA¤ janma gR^iNate yajadhyai
RV_06.011.03.2{13}  vepiShTho aN^girasAM yad dha vipro madhu chando bhanati rebha iShTau
RV_06.011.04.1{13}  adidyutat svapAko vibhAvAgne yajasva rodasI urUcI
RV_06.011.04.2{13}  AyuM na yaM namasA rAtahavyA a¤janti suprayasaM pa¤ca janAH
RV_06.011.05.1{13}  vR^i¤je ha yan namasA barhiragnAvayAmi srug ghR^itavatI suvR^iktiH
RV_06.011.05.2{13}  amyakShi sadma sadane pR^ithivyA ashrAyi yaj~naH sUrye na cakShuH
RV_06.011.06.1{13}  dashasyA naH purvaNIka hotardevebhiragne agnibhiridhAnaH
RV_06.011.06.2{13}  rAyaH sUno sahaso vAvasAnA ati srasema vR^ijanaM nAMhaH 

RV_06.012.01.1{14}  madhye hotA duroNe barhiSho rAÊ agnistodasya rodasI yajadhyai
RV_06.012.01.2{14}  ayaM sa sUnuH sahasa R^itAvA dUrAt sUryo na shociShA tatAna
RV_06.012.02.1{14}  A yasmin tve svapAke yajatra yakShad rAjan sarvatAteva nudyauH
RV_06.012.02.2{14}  triShadhasthastataruSho na jaMho havyA maghAni mAnuShA yajadhyai
RV_06.012.03.1{14}  tejiShThA yasyAratirvanerAT todo adhvan na vR^idhasAno adyaut
RV_06.012.03.2{14}  adrogho na dravitA cetati tmannamartyo.avartra oShadhIShu
RV_06.012.04.1{14}  sAsmAkebhiretarI na shUShairagni ShTave dama A jAtavedAH
RV_06.012.04.2{14}  drvanno vanvan kratvA nArvosraH piteva jArayAyi yaj~naiH
RV_06.012.05.1{14}  adha smAsya panayanti bhAso vR^ithA yat takShadanuyAti pR^ithvIm
RV_06.012.05.2{14}  sadyo yaH syandro viShito dhavIyAn R^iNo na tAyurati dhanvA rAT
RV_06.012.06.1{14}  sa tvaM no arvan nidAyA vishvebhiragne agnibhiridhAnaH
RV_06.012.06.2{14}  veShi rAyo vi yAsi duchunA madema shatahimAH suvIrAH 

RV_06.013.01.1{15}  tvad vishvA subhaga saubhagAnyagne vi yanti vanino na vayAH
RV_06.013.01.2{15}  shruShTI rayirvAjo vR^itratUrye divo vR^iShTirIDyo rItirapAm
RV_06.013.02.1{15}  tvaM bhago na A hi ratnamiShe parijmeva kShayasi dasmavarcAH
RV_06.013.02.2{15}  agne mitro na bR^ihata R^itasyAsi kShattA vAmasya deva bhUreH
RV_06.013.03.1{15}  sa satpatiH shavasA hanti vR^itramagne vipro vi paNerbhartivAjam
RV_06.013.03.2{15}  yaM tvaM praceta R^itajAta rAyA sajoShA naptrApAM hinoShi
RV_06.013.04.1{15}  yaste sUno sahaso gIrbhirukthairyaj~nairmarto nishitiM vedyAnaT
RV_06.013.04.2{15}  vishvaM sa deva prati vAramagne dhatte dhAnyaM patyate vasavyaiH
RV_06.013.05.1{15}  tA nR^ibhya A saushravasA suvIrAgne sUno sahasaH puShyasedhAH
RV_06.013.05.2{15}  kR^iNoShi yacchavasA bhUri pashvo vayo vR^ikAyArayejasuraye
RV_06.013.06.1{15}  vadmA sUno sahaso no vihAyA agne tokaM tanayaM vAji no dAH
RV_06.013.06.2{15}  vishvAbhirgIrbhirabhi pUrtimashyAM madema shatahimAH suvIrAH 

RV_06.014.01.1{16}  agnA yo martyo duvo dhiyaM jujoSha dhItibhiH
RV_06.014.01.2{16}  bhasan nuSha pra pUrvya iShaM vurItAvase
RV_06.014.02.1{16}  agnirid dhi pracetA agnirvedhastama R^iShiH
RV_06.014.02.2{16}  agniM hotAramIÊate yaj~neShu manuSho vishaH
RV_06.014.03.1{16}  nAnA hyagne.avase spardhante rAyo aryaH
RV_06.014.03.2{16}  tUrvanto dasyumAyavo vrataiH sIkShanto avratam
RV_06.014.04.1{16}  agnirapsAM R^itIShahaM vIraM dadAti satpatim
RV_06.014.04.2{16}  yasya trasanti shavasaH saMcakShi shatravo bhiyA
RV_06.014.05.1{16}  agnirhi vidmanA nido devo martamuruShyati
RV_06.014.05.2{16}  sahAvA yasyAvR^ito rayirvAjeShvavR^itaH
RV_06.014.06.1{16}  achA no mitramaho ... 

RV_06.015.01.1{17}  imamU Shu vo atithimuSharbudhaM vishvAsAM vishAM patimR^i¤jase girA
RV_06.015.01.2{17}  vetId divo januShA kaccidA shucirjyok cidatti garbho yadacyutam
RV_06.015.02.1{17}  mitraM na yaM sudhitaM bhR^igavo dadhurvanaspatAvIDyamUrdhvashociSham
RV_06.015.02.2{17}  sa tvaM suprIto vItahavye adbhuta prashastibhirmahayase dive dive
RV_06.015.03.1{17}  sa tvaM dakShasyAvR^iko vR^idho bhUraryaH parasyAntarasya taruShaH
RV_06.015.03.2{17}  rAyaH sUno sahaso martyeShvA chardiryacha vItahavyAya sapratho bharadvAjAya saprathaH
RV_06.015.04.1{17}  dyutAnaM vo atithiM svarNaramagniM hotAraM manuShaH svadhvaram
RV_06.015.04.2{17}  vipraM na dyukShavacasaM suvR^iktibhirhavyavAhamaratiM devaM R^i¤jase
RV_06.015.05.1{17}  pAvakayA yashcitayantyA kR^ipA kShAman ruruca uShaso na bhAnunA
RV_06.015.05.2{17}  tUrvan na yAmannetashasya nU raNa A yo ghR^iNe na tatR^iShANo ajaraH
RV_06.015.06.1{18}  agnim-agniM vaH samidhA duvasyata priyam-priyaM vo atithiM gR^iNIShaNi
RV_06.015.06.2{18}  upa vo gIrbhiramR^itaM vivAsata devo deveShu vanate hi vAryaM devo deveShu vanate hi no duvaH
RV_06.015.07.1{18}  samiddhamagniM samidhA girA gR^iNe shuciM pAvakaM puro adhvare dhruvam
RV_06.015.07.2{18}  vipraM hotAraM puruvAramadruhaM kaviM sumnairImahe jAtavedasam
RV_06.015.08.1{18}  tvAM dUtamagne amR^itaM yuge-yuge havyavAhaM dadhire pAyumIDyam
RV_06.015.08.2{18}  devAsashca martAsashca jAgR^iviM vibhuM vishpatiM namasA ni Shedire
RV_06.015.09.1{18}  vibhUShannagna ubhayAnanu vratA dUto devAnAM rajasI samIyase
RV_06.015.09.2{18}  yat te dhItiM sumatimAvR^iNImahe.adha smA nastrivarUthaH shivo bhava
RV_06.015.10.1{18}  taM supratIkaM sudR^ishaM sva¤camavidvAMso viduShTaraM sapema
RV_06.015.10.2{18}  sa yakShad vishvA vayunAni vidvAn pra havyamagniramR^iteShu vocat
RV_06.015.11.1{19}  tamagne pAsyuta taM piparShi yasta AnaT kavaye shUra dhItim
RV_06.015.11.2{19}  yaj~nasya vA nishitiM voditiM vA tamit pR^iNakShi shavasota rAyA
RV_06.015.12.1{19}  tvamagne vanuShyato ni pAhi tvamu naH sahasAvannavadyAt
RV_06.015.12.2{19}  saM tvA dhvasmanvadabhyetu pAthaH saM rayi spR^ihayAyyaHsahasrI
RV_06.015.13.1{19}  agnirhotA gR^ihapatiH sa rAjA vishvA veda janimA jAtavedaH
RV_06.015.13.2{19}  devAnAmuta yo martyAnAM yajiShThaH sa pra yajatAM R^itAvA
RV_06.015.14.1{19}  agne yadadya visho adhvarasya hotaH pAvakashoce veSh TvaM hi yajvA
RV_06.015.14.2{19}  R^itA yajAsi mahinA vi yad bhUrhavyA vaha yaviShTha yA te adya
RV_06.015.15.1{19}  abhi prayAMsi sudhitAni hi khyo ni tvA dadhIta rodasI yajadhyai
RV_06.015.15.2{19}  avA no maghavan vAjasAtAvagne vishvAni duritA tarema tA tarema tavAvasA tarema
RV_06.015.16.1{20}  agne vishvebhiH svanIka devairUrNAvantaM prathamaH sIda yonim
RV_06.015.16.2{20}  kulAyinaM ghR^itavantaM savitre yaj~naM naya yajamAnAya sAdhu
RV_06.015.17.1{20}  imamu tyamatharvavadagniM manthanti vedhasaH
RV_06.015.17.2{20}  yamaN^kUyantamAnayannamUraM shyAvyAbhyaH
RV_06.015.18.1{20}  janiShvA devavItaye sarvatAtA svastaye
RV_06.015.18.2{20}  A devAn vakShyamR^itAn R^itAvR^idho yaj~naM deveShu pispR^ishaH
RV_06.015.19.1{20}  vayamu tvA gR^ihapate janAnAmagne akarma samidhA bR^ihantam
RV_06.015.19.2{20}  asthUri no gArhapatyAni santu tigmena nastejasA saM shishAdhi 
RV_06.016.01.1{21}  tvamagne yaj~nAnAM hotA vishveShAM hitaH
RV_06.016.01.2{21}  devebhirmAnuShe jane
RV_06.016.02.1{21}  sa no mandrAbhiradhvare jihvAbhiryajA mahaH
RV_06.016.02.2{21}  A devAn vakShi yakShi ca
RV_06.016.03.1{21}  vetthA hi vedho adhvanaH pathashca devA¤jasA
RV_06.016.03.2{21}  agne yaj~neShu sukrato
RV_06.016.04.1{21}  tvAmIÊe adha dvitA bharato vAjibhiH shunam
RV_06.016.04.2{21}  Ije yaj~neayat divi
RV_06.016.05.1{21}  tvamimA vAryA puru divodAsAya sunvate
RV_06.016.05.2{21}  bharadvAjAya dAshuShe
RV_06.016.06.1{22}  tvaM dUto amartya A vahA daivyaM janam
RV_06.016.06.2{22}  shR^iNvan viprasya suShTutim
RV_06.016.07.1{22}  tvAmagne svAdhyo martAso deva vItaye
RV_06.016.07.2{22}  yaj~neShu devamIÊate
RV_06.016.08.1{22}  tava pra yakShi sandR^ishamuta kratuM sudAnavaH
RV_06.016.08.2{22}  vishve juShanta kAminaH
RV_06.016.09.1{22}  tvaM hotA manurhito vahnirAsA viduShTaraH
RV_06.016.09.2{22}  agne yakShidivo vishaH
RV_06.016.10.1{22}  agna A yAhi vItaye gR^iNAno havyadAtaye
RV_06.016.10.2{22}  ni hotA satsi barhiShi
RV_06.016.11.1{23}  taM tvA samidbhiraN^giro ghR^itena vardhayAmasi
RV_06.016.11.2{23}  bR^ihacchocA yaviShThya
RV_06.016.12.1{23}  sa naH pR^ithu shravAyyamachA deva vivAsasi
RV_06.016.12.2{23}  bR^ihadagne suvIryam
RV_06.016.13.1{23}  tvAmagne puShkarAdadhyatharvA niramanthata
RV_06.016.13.2{23}  mUrdhno vishvasya vAghataH
RV_06.016.14.1{23}  tamu tvA dadhyaMM R^iShiH putra Idhe atharvaNaH
RV_06.016.14.2{23}  vR^itrahaNaM purandaram
RV_06.016.15.1{23}  tamu tvA pAthyo vR^iShA samIdhe dasyuhantamam
RV_06.016.15.2{23}  dhanaJNjayaM raNe-raNe
RV_06.016.16.1{24}  ehyU Shu bravANi te.agna itthetarA giraH
RV_06.016.16.2{24}  ebhirvardhAsa indubhiH
RV_06.016.17.1{24}  yatra kva ca te mano dakShaM dadhasa uttaram
RV_06.016.17.2{24}  tatrA sadaH kR^iNavase
RV_06.016.18.1{24}  nahi te pUrtamakShipad bhuvan nemAnAM vaso
RV_06.016.18.2{24}  athA duvo vanavase
RV_06.016.19.1{24}  AgniragAmi bhArato vR^itrahA purucetanaH
RV_06.016.19.2{24}  divodAsasya satpatiH
RV_06.016.20.1{24}  sa hi vishvAti pArthivA rayiM dAshan mahitvanA
RV_06.016.20.2{24}  vanvannavAto astR^itaH
RV_06.016.21.1{25}  sa pratnavan navIyasAgne dyumnena saMyatA
RV_06.016.21.2{25}  bR^ihat tatanthabhAnunA
RV_06.016.22.1{25}  pra vaH sakhAyo agnaye stomaM yaj~naM ca dhR^iShNuyA
RV_06.016.22.2{25}  arcagAya ca vedhase
RV_06.016.23.1{25}  sa hi yo mAnuShA yugA sIdad dhotA kavikratuH
RV_06.016.23.2{25}  dUtashca havyavAhanaH
RV_06.016.24.1{25}  tA rAjAnA shucivratAdityAn mArutaM gaNam
RV_06.016.24.2{25}  vaso yakShIha rodasI
RV_06.016.25.1{25}  vasvI te agne sandR^iShTiriShayate martyAya
RV_06.016.25.2{25}  Urjo napAdamR^itasya
RV_06.016.26.1{26}  kratvA dA astu shreShTho.adya tvA vanvan surekNAH
RV_06.016.26.2{26}  marta AnAsha suvR^iktim
RV_06.016.27.1{26}  te te agne tvotA iShayanto vishvamAyuH
RV_06.016.27.2{26}  taranto aryo arAtIrvanvanto aryo arAtIH
RV_06.016.28.1{26}  agnistigmena shociShA yAsad vishvaM nyatriNam
RV_06.016.28.2{26}  agnirnovanate rayim
RV_06.016.29.1{26}  suvIraM rayimA bhara jAtavedo vicarShaNe
RV_06.016.29.2{26}  jahi rakShAMsi sukrato
RV_06.016.30.1{26}  tvaM naH pAhyaMhaso jAtavedo aghAyataH
RV_06.016.30.2{26}  rakShA No brahmaNas kave
RV_06.016.31.1{27}  yo no agne dureva A marto vadhAya dAshati
RV_06.016.31.2{27}  tasmAn naH pAhyaMhasaH
RV_06.016.32.1{27}  tvaM taM deva jihvayA pari bAdhasva duShkR^itam
RV_06.016.32.2{27}  marto yo nojighAMsati
RV_06.016.33.1{27}  bharadvAjAya saprathaH sharma yacha sahantya
RV_06.016.33.2{27}  agne vareNyaMvasu
RV_06.016.34.1{27}  agnirvR^itrANi jaN^ghanad draviNasyurvipanyayA
RV_06.016.34.2{27}  samiddhaH shukra AhutaH
RV_06.016.35.1{27}  garbhe mAtuH pituSh pitA vididyutAno akShare
RV_06.016.35.2{27}  sIdannR^itasya yonimA
RV_06.016.36.1{28}  brahma prajAvadA bhara jAtavedo vicarShaNe
RV_06.016.36.2{28}  agne yad dId ayad divi
RV_06.016.37.1{28}  upa tvA raNvasandR^ishaM prayasvantaH sahaskR^ita
RV_06.016.37.2{28}  agne sasR^ijmahe giraH
RV_06.016.38.1{28}  upa chAyAmiva ghR^iNeraganma sharma te vayam
RV_06.016.38.2{28}  agne hiraNyasandR^ishaH
RV_06.016.39.1{28}  ya ugra iva sharyahA tigmashR^iN^go na vaMsagaH
RV_06.016.39.2{28}  agne puro rurojitha
RV_06.016.40.1{28}  A yaM haste na khAdinaM shishuM jAtaM na bibhrati
RV_06.016.40.2{28}  vishAmagniM svadhvaram
RV_06.016.41.1{29}  pra devaM devavItaye bharatA vasuvittamam
RV_06.016.41.2{29}  A sve yonau ni ShIdatu
RV_06.016.42.1{29}  A jAtaM jAtavedasi priyaM shishItAtithim
RV_06.016.42.2{29}  syona A gR^ihapatim
RV_06.016.43.1{29}  agne yukShvA hi ye tavAshvAso deva sAdhavaH
RV_06.016.43.2{29}  araM vahanti manyave
RV_06.016.44.1{29}  achA no yAhyA vahAbhi prayAMsi vItaye
RV_06.016.44.2{29}  A devAn somapItaye
RV_06.016.45.1{29}  udagne bhArata dyumadajasreNa davidyutat
RV_06.016.45.2{29}  shocA vi bhAhyajara
RV_06.016.46.1{30}  vItI yo devaM marto duvasyedagnimIÊItAdhvare haviShmAn
RV_06.016.46.2{30}  hotAraM satyayajaM rodasyoruttAnahasto namasA vivAset
RV_06.016.47.1{30}  A te agna R^icA havirhR^idA taShTaM bharAmasi
RV_06.016.47.2{30}  te te bhavantUkShaNa R^iShabhAso vashA uta
RV_06.016.48.1{30}  agniM devAso agriyamindhate vR^itrahantamam
RV_06.016.48.2{30}  yenA vasUnyAbhR^itA tR^iÊhA rakShAMsi vAjinAShu yaj~niyam 

RV_06.017.01.1{01}  pibA somamabhi yamugra tarda UrvaM gavyaM mahi gR^iNAnaindra
RV_06.017.01.2{01}  vi yo dhR^iShNo vadhiSho vajrahasta vishvA vR^itramamitriyA shavobhiH
RV_06.017.02.1{01}  sa IM pAhi ya R^ijIShI tarutro yaH shipravAn vR^iShabho yo matInAm
RV_06.017.02.2{01}  yo gotrabhid vajrabhR^id yo hariShThAH sa indra citrAnabhi tR^indhi vAjAn
RV_06.017.03.1{01}  evA pAhi pratnathA mandatu tvA shrudhi brahma vAvR^idhasvotagIrbhiH
RV_06.017.03.2{01}  AviH sUryaM kR^iNuhi pIpihISho jahi shatrUnrabhi gA indra tR^indhi
RV_06.017.04.1{01}  te tvA madA bR^ihadindra svadhAva ime pItA ukShayanta dyumantam
RV_06.017.04.2{01}  mahAmanUnaM tavasaM vibhUtiM matsarAso jarhR^iShanta prasAham
RV_06.017.05.1{01}  yebhiH sUryamuShasaM mandasAno.avAsayo.apa dR^ilhAni dardrat
RV_06.017.05.2{01}  mahAmadriM pari gA indra santaM nutthA acyutaM sadasas pari svAt
RV_06.017.06.1{02}  tava kratvA tava tad daMsanAbhirAmAsu pakvaM shacyA ni dIdhaH
RV_06.017.06.2{02}  aurNordura usriyAbhyo vi dR^iÊhodUrvAd gA asR^ijo aN^girasvAn
RV_06.017.07.1{02}  paprAtha kShAM mahi daNso vyurvImupa dyAM R^iShvo bR^ihadindra stabhAyaH
RV_06.017.07.2{02}  adhArayo rodasI devaputre pratne mAtarA yahvI R^itasya
RV_06.017.08.1{02}  adha tvA vishve pura indra devA ekaM tavasaM dadhire bharAya
RV_06.017.08.2{02}  adevo yadabhyauhiShTa devAn svarShAtA vR^iNata indramatra
RV_06.017.09.1{02}  adha dyaushcit te apa sA nu vajrAd dvitAnamad bhiyasA svasya manyoH
RV_06.017.09.2{02}  ahiM yadindro abhyohasAnaM ni cid vishvAyuH shayathe jaghAna
RV_06.017.10.1{02}  adha tvaShTA te maha ugra vajraM sahasrabhR^iShTiM vavR^itacchatAshrim
RV_06.017.10.2{02}  nikAmamaramaNasaM yena navantamahiM saM piNagR^ijIShin
RV_06.017.11.1{03}  vardhAn yaM vishve marutaH sajoShAH pacacchataM mahiShAnindra tubhyam
RV_06.017.11.2{03}  pUShA viShNustrINi sarAMsi dhAvan vR^itrahaNaM madiramaMshumasmai
RV_06.017.12.1{03}  A kShodo mahi vR^itaM nadInAM pariShThitamasR^ija UrmimapAm
RV_06.017.12.2{03}  tAsAmanu pravata indra panthAM prArdayo nIcIrapasaH samudram
RV_06.017.13.1{03}  evA tA vishvA cakR^ivAMsamindraM mahAmugramajuryaM sahodAm
RV_06.017.13.2{03}  suvIraM tvA svAyudhaM suvajramA brahma navyamavase vavR^ityAt
RV_06.017.14.1{03}  sa no vAjAya shravasa iShe ca rAye dhehi dyumata indra viprAn
RV_06.017.14.2{03}  bharadvAje nR^ivata indra sUrIn divi ca smaidhi pArye na indra
RV_06.017.15.1{03}  ayA vAjaM devahitaM sanema madema shatahimAH suvIrAH 

RV_06.018.01.1{04}  tamu ShTuhi yo abhibhUtyojA vanvannavAtaH puruhUta indraH
RV_06.018.01.2{04}  aShAÊhamugraM sahamAnamAbhirgIrbhirvardha vR^iShabhaM carShaNInAm
RV_06.018.02.1{04}  sa yudhmaH satvA khajakR^it samadvA tuvimrakSho nadanumAn R^ijIShI
RV_06.018.02.2{04}  bR^ihadreNushcyavano mAnuShINAmekaH kR^iShTInAmabhavat sahAvA
RV_06.018.03.1{04}  tvaM ha nu tyadadamAyo dasyUnrekaH kR^iShTIravanorAryAya
RV_06.018.03.2{04}  asti svin nu vIryaM tat ta indra na svidasti tad R^ituthA vi vocaH
RV_06.018.04.1{04}  sadid dhi te tuvijAtasya manye sahaH sahiShTha turatasturasya
RV_06.018.04.2{04}  ugramugrasya tavasastavIyo.aradhrasya radhraturo babhUva
RV_06.018.05.1{04}  tan naH pratnaM sakhyamastu yuShme itthA vadadbhirvalamaN^girobhiH
RV_06.018.05.2{04}  hannacyutacyud dasmeShayantaM R^iNoH puro vi duroasya vishvAH
RV_06.018.06.1{05}  sa hi dhIbhirhavyo astyugra IshAnakR^in mahati vR^itratUrye
RV_06.018.06.2{05}  sa tokasAtA tanaye sa vajrI vitantasAyyo abhavat samatsu
RV_06.018.07.1{05}  sa majmanA janima mAnuShANAmamartyena nAmnAti pra sarsre
RV_06.018.07.2{05}  sa dyumnena sa shavasota rAyA sa vIryeNa nR^itamaH samokAH
RV_06.018.08.1{05}  sa yo na muhe na mithU jano bhUt sumantunAmA cumuriM dhuniM ca
RV_06.018.08.2{05}  vR^iNak pipruM shambaraM shuShNamindraH purAMcyautnAya shayathAya nU cit
RV_06.018.09.1{05}  udAvatA tvakShasA panyasA ca vR^itrahatyAya rathamindra tiShTha
RV_06.018.09.2{05}  dhiShva vajraM hasta A dakShiNatrAbhi pra manda purudatra mAyAH
RV_06.018.10.1{05}  agnirna shuShkaM vanamindra hetI rakSho ni dhakShyashanirna bhImA
RV_06.018.10.2{05}  gambhIraya R^iShvayA yo rurojAdhvAnayad duritA dambhayacca
RV_06.018.11.1{06}  A sahasraM pathibhirindra rAyA tuvidyumna tuvivAjebhirarvAk
RV_06.018.11.2{06}  yAhi sUno sahaso yasya nU cidadeva Ishe puruhUta yotoH
RV_06.018.12.1{06}  pra tuvidyumnasya sthavirasya ghR^iShverdivo rarapshe mahimA pR^ithivyAH
RV_06.018.12.2{06}  nAsya shatrurna pratimAnamasti na pratiShThiHpurumAyasya sahyoH
RV_06.018.13.1{06}  pra tat te adyA karaNaM kR^itaM bhUt kutsaM yadAyumatithigvamasmai
RV_06.018.13.2{06}  purU sahasrA ni shishA abhi kShAmut tUrvayANaM dhR^iShatA ninetha
RV_06.018.14.1{06}  anu tvAhighne adha deva devA madan vishve kavitamaM kavInAm
RV_06.018.14.2{06}  karo yatra varivo bAdhitAya dive janAya tanve gR^iNAnaH
RV_06.018.15.1{06}  anu dyAvApR^ithivI tat ta ojo.amartyA jihata indra devAH
RV_06.018.15.2{06}  kR^iShvA kR^itno akR^itaM yat te astyukthaM navIyo janayasva yaj~naiH 

RV_06.019.01.1{07}  mahAnindro nR^ivadA carShaNiprA uta dvibarhA aminaH sahobhiH
RV_06.019.01.2{07}  asmadryag vAvR^idhe viryAyoruH pR^ithuH sukR^itaH kartR^ibhirbhUt
RV_06.019.02.1{07}  indrameva dhiShaNA sAtaye dhAd bR^ihantaM R^iShvamajaraM yuvAnam
RV_06.019.02.2{07}  aShAÊhena savasA shUshuvAMsaM sadyashcid yo vAvR^idhe asAmi
RV_06.019.03.1{07}  pR^ithU karasnA bahulA gabhastI asmadryak saM mimIhi shravAMsi
RV_06.019.03.2{07}  yUtheva pashvaH pashupA damUnA asmAnindrAbhyA vavR^itsvAjau
RV_06.019.04.1{07}  taM va indraM catinamasya shAkairiha nUnaM vAjayanto huvema
RV_06.019.04.2{07}  yathA cit pUrve jaritAra AsuranedyA anavadyA ariShTAH
RV_06.019.05.1{07}  dhR^itavrato dhanadAH somavR^iddhaH sa hi vAmasya vasunaH purukShuH
RV_06.019.05.2{07}  saM jagmire pathyA rAyo asmin samudre na sindhavo yAdamAnAH
RV_06.019.06.1{08}  shaviShThaM na A bhara shUra shava ojiShThamojo abhibhUtaugram
RV_06.019.06.2{08}  vishvA dyumnA vR^iShNyA mAnuShANAmasmabhyaM dAharivo mAdayadhyai
RV_06.019.07.1{08}  yaste madaH pR^itaNAShAÊ amR^idhra indra taM na A bhara shUshuvAMsam
RV_06.019.07.2{08}  yena tokasya tanayasya sAtau maMsImahi jigIvAMsastvotAH
RV_06.019.08.1{08}  A no bhara vR^iShaNaM shuShmamindra dhanaspR^itaM shUshuvAMsaM sudakSham
RV_06.019.08.2{08}  yena vaMsAma pR^itanAsu shatrUn tavotibhiruta jAmInrajAmIn
RV_06.019.09.1{08}  A te shuShmo vR^iShabha etu pashcAdottarAdadharAdA purastAt
RV_06.019.09.2{08}  A vishvato abhi sametvarvAM indra dyumnaM svarvad dhehyasme
RV_06.019.10.1{08}  nR^ivat ta indra nR^itamAbhirUtI vaMsImahi vAmaM shromatebhiH
RV_06.019.10.2{08}  IkShe hi vasva ubhayasya rAjan dhA ratnaM mahi sthUraM bR^ihantam
RV_06.019.11.1{08}  marutvantaM vR^iShabhaM ...
RV_06.019.12.1{08}  janaM vajrin mahi cin manyamAnamebhyo nR^ibhyo randhayA yeShvasmi
RV_06.019.12.2{08}  adhA hi tvA pR^ithivyAM shUrasAtau havAmahe tanayegoShvapsu
RV_06.019.13.1{08}  vayaM ta ebhiH puruhUta sakhyaiH shatroH-shatroruttara itsyAma
RV_06.019.13.2{08}  ghnanto vR^itrANyubhayAni shUra rAyA madema bR^ihatAtvotAH 

RV_06.020.01.1{09}  dyaurna ya indrAbhi bhUmAryastasthau rayiH shavasA pR^itsu janAn
RV_06.020.01.2{09}  taM naH sahasrabharamurvarAsAM daddhi sUno sahaso vR^itraturam
RV_06.020.02.1{09}  divo na tubhyamanvindra satrAsuryaM devebhirdhAyi vishvam
RV_06.020.02.2{09}  ahiM yad vR^itramapo vavrivAMsaM hannR^ijIShin viShNunAsacAnaH
RV_06.020.03.1{09}  tUrvannojIyAn tavasastavIyAn kR^itabrahmendro vR^iddhamahAH
RV_06.020.03.2{09}  rAjAbhavan madhunaH somyasya vishvAsAM yat purAM dartnumAvat
RV_06.020.04.1{09}  shatairapadran paNaya indrAtra dashoNaye kavaye.arkasAtau
RV_06.020.04.2{09}  vadhaiH shuShNasyAshuShasya mAyAH pitvo nArirecIt kiMcana pra
RV_06.020.05.1{09}  maho druho apa vishvAyu dhAyi vajrasya yat patane pAdi shuShNaH
RV_06.020.05.2{09}  uru Sha sarathaM sArathaye karindraH kutsAya sUryasya sAtau
RV_06.020.06.1{10}  pra shyeno na madiramaMshumasmai shiro dAsasya namucermathAyan
RV_06.020.06.2{10}  prAvan namIM sApyaM sasantaM pR^iNag rAyA samiShA saM svasti
RV_06.020.07.1{10}  vi piprorahimAyasya dR^iÊhAH puro vajri¤chavasA na dardaH
RV_06.020.07.2{10}  sudAman tad rekNo apramR^iShyaM R^ijishvane dAtraM dAshuShe dAH
RV_06.020.08.1{10}  sa vetasuM dashamAyaM dashoNiM tUtujimindraH svabhiShTisumnaH
RV_06.020.08.2{10}  A tugraM shashvadibhaM dyotanAya mAturna sImupa sR^ijA iyadhyai
RV_06.020.09.1{10}  sa IM spR^idho vanate apratIto bibhrad vajraM vR^itrahaNaM gabhastau
RV_06.020.09.2{10}  tiShThad dharI adhyasteva garte vacoyujA vahata indraM R^iShvam
RV_06.020.10.1{10}  sanema te.avasA navya indra pra pUrava stavanta enA yaj~naiH
RV_06.020.10.2{10}  sapta yat puraH sharma shAradIrdard dhan dAsIH purukutsAya shikShan
RV_06.020.11.1{10}  tvaM vR^idha indra pUrvyo bhUrvarivasyannushane kAvyAya
RV_06.020.11.2{10}  parA navavAstvamanudeyaM mahe pitre dadAtha svaM napAtam
RV_06.020.12.1{10}  tvaM dhunirindra ...
RV_06.020.13.1{10}  tava ha tyadindra viShvamAjau sasto dhunIcumurI yA ha siShvap
RV_06.020.13.2{10}  dIdayadit tubhyaM somebhiH sunvan dabhItiridhmabhR^itiH pakthyarkaiH 

RV_06.021.01.1{11}  imA u tvA purutamasya kArorhavyaM vIra havyA havante
RV_06.021.01.2{11}  dhiyo ratheShThAmajaraM navIyo rayirvibhUtirIyate vacasyA
RV_06.021.02.1{11}  tamu stuSha indraM yo vidAno girvAhasaM gIrbhIryaj~navR^iddham
RV_06.021.02.2{11}  yasya divamati mahnA pR^ithivyAH purumAyasya riricemahitvam
RV_06.021.03.1{11}  sa it tamo.avayunaM tatanvat sUryeNa vayunavaccakAra
RV_06.021.03.2{11}  kadA te martA amR^itasya dhAmeyakShanto na minanti svadhAvaH
RV_06.021.04.1{11}  yastA cakAra sa kuha svidindraH kamA janaM carati kAsu vikShu
RV_06.021.04.2{11}  kaste yaj~no manase shaM varAya ko arka indrakatamaH sa hotA
RV_06.021.05.1{11}  idA hi te veviShataH purAjAH pratnAsa AsuH purukR^it sakhAyaH
RV_06.021.05.2{11}  ye madhyamAsa uta nUtanAsa utAvamasya puruhUta bodhi
RV_06.021.06.1{12}  taM pR^ichanto.avarAsaH parANi pratnA ta indra shrutyAnu yemuH
RV_06.021.06.2{12}  arcAmasi vIra brahmavAho yAdeva vidma tAt tvA mahAntam
RV_06.021.07.1{12}  abhi tvA pAjo rakShaso vi tasthe mahi jaj~nAnamabhi tat su tiShTha
RV_06.021.07.2{12}  tava pratnena yujyena sakhyA vajreNa dhR^iShNo apatA nudasva
RV_06.021.08.1{12}  sa tu shrudhIndra nUtanasya brahmaNyato vIra kArudhAyaH
RV_06.021.08.2{12}  tvaM hyApiH pradivi pitÌNAM shashvad babhUtha suhava eShTau
RV_06.021.09.1{12}  protaye varuNaM mitramindraM marutaH kR^iShvAvase no adya
RV_06.021.09.2{12}  pra pUShaNaM viShNumagniM purandhiM savitAramoShadhIH parvatAMshca
RV_06.021.10.1{12}  ima u tvA purushAka prayajyo jaritAro abhyarcantyarkaiH
RV_06.021.10.2{12}  shrudhI havamA huvato huvAno na tvAvAnanyo amR^ita tvadasti
RV_06.021.11.1{12}  nU ma A vAcamupa yAhi vidvAn vishvebhiH sUno sahaso yajatraiH
RV_06.021.11.2{12}  ye agnijihvA R^itasApa Asurye manuM cakruruparaM dasAya
RV_06.021.12.1{12}  sa no bodhi puraetA sugeShUta durgeShu pathikR^id vidAnaH
RV_06.021.12.2{12}  ye ashramAsa uravo vahiShThAstebhirna indrAbhi vakShi vAjam 

RV_06.022.01.1{13}  ya eka id dhavyashcarShaNInAmindraM taM gIrbhirabhyarca AbhiH
RV_06.022.01.2{13}  yaH patyate vR^iShabho vR^iShNyAvAn satyaH satvA purumAyaH sahasvAn
RV_06.022.02.1{13}  tamu naH pUrve pitaro navagvAH sapta viprAso abhi vAjayantaH
RV_06.022.02.2{13}  nakShaddAbhaM taturiM parvateShThAmadroghavAcaM matibhiH shaviShTham
RV_06.022.03.1{13}  tamImaha indramasya rAyaH puruvIrasya nR^ivataH purukShoH
RV_06.022.03.2{13}  yo askR^idhoyurajaraH svarvAn tamA bhara harivo mAdayadhyai
RV_06.022.04.1{13}  tan no vi voco yadi te purA cijjaritAra AnashuH sumnamindra
RV_06.022.04.2{13}  kaste bhAgaH kiM vayo dudhra khidvaH puruhUta purUvaso.asuraghnaH
RV_06.022.05.1{13}  taM pR^ichantI vajrahastaM ratheShThAmindraM vepI vakvarIyasya nU gIH
RV_06.022.05.2{13}  tuvigrAbhaM tuvikUrmiM rabhodAM gAtumiShe nakShate tumramacha
RV_06.022.06.1{14}  ayA ha tyaM mAyayA vAvR^idhAnaM manojuvA svatavaH parvatena
RV_06.022.06.2{14}  acyutA cid vIÊitA svojo rujo vi dR^iÊhA dhR^iShatA virapshin
RV_06.022.07.1{14}  taM vo dhiyA navyasyA shaviShThaM pratnaM pratnavat paritaMsayadhyai
RV_06.022.07.2{14}  sa no vakShadanimAnaH suvahmendro vishvAnyatidurgahANi
RV_06.022.08.1{14}  A janAya druhvaNe pArthivAni divyAni dIpayo.antarikShA
RV_06.022.08.2{14}  tapA vR^iShan vishvataH shociShA tAn brahmadviShe shocaya kShAmapashca
RV_06.022.09.1{14}  bhuvo janasya divyasya rAjA pArthivasya jagatastveShasandR^ik
RV_06.022.09.2{14}  dhiShva vajraM dakShiNa indra haste vishvA ajurya dayase vi mAyAH
RV_06.022.10.1{14}  A saMyatamindra NaH svastiM shatrutUryAya bR^ihatImamR^idhrAm
RV_06.022.10.2{14}  yayA dAsAnyAryANi vR^itrA karo vajrin sutukA nAhuShANi
RV_06.022.11.1{14}  sa no niyudbhiH puruhUta vedho vishvavArAbhirA gahi prayajyo
RV_06.022.11.2{14}  na yA adevo varate na deva AbhiryAhi tUyamA madryadrik 

RV_06.023.01.1{15}  suta it tvaM nimishla indra some stome brahmaNi shasyamAnaukthe
RV_06.023.01.2{15}  yad vA yuktAbhyAM maghavan haribhyAM bibhrad vajrambAhvorindra yAsi
RV_06.023.02.1{15}  yad vA divi pArye suShvimindra vR^itrahatye.avasi shUrasAtau
RV_06.023.02.2{15}  yad vA dakShasya bibhyuSho abibhyadarandhayaH shardhata indra dasyUn
RV_06.023.03.1{15}  pAtA sutamindro astu somaM praNenIrugro jaritAramUtI
RV_06.023.03.2{15}  kartA vIrAya suShvaya u lokaM dAtA vasu stuvate kIraye cit
RV_06.023.04.1{15}  ganteyAnti savanA haribhyAM babhrirvajraM papiH somaM dadirgAH
RV_06.023.04.2{15}  kartA vIraM naryaM sarvavIraM shrotA havaMgR^iNata stomavAhAH
RV_06.023.05.1{15}  asmai vayaM yad vAvAna tad viviShma indrAya yo naH pradivo apas kaH
RV_06.023.05.2{15}  sute some stumasi shaMsadukthendrAya brahma vardhanaM yathAsat
RV_06.023.06.1{16}  brahmANi hi cakR^iShe vardhanAni tAvat ta indra matibhirviviShmaH
RV_06.023.06.2{16}  sute some sutapAH shantamAni rAndryA kriyAsma vakShaNAni yaj~naiH
RV_06.023.07.1{16}  sa no bodhi puroÊAshaM rarANaH pibA tu somaM goR^ijIkamindra
RV_06.023.07.2{16}  edaM barhiryajamAnasya sIdoruM kR^idhi tvAyata u lokam
RV_06.023.08.1{16}  sa mandasvA hyanu joShamugra pra tvA yaj~nAsa ime ashnuvantu
RV_06.023.08.2{16}  preme havAsaH puruhUtamasme A tveyaM dhIravasa indra yamyAH
RV_06.023.09.1{16}  taM vaH sakhAyaH saM yathA suteShu somebhirIM pR^iNatA bhojamindram
RV_06.023.09.2{16}  kuvit tasmA asati no bharAya na suShvimindro.avase mR^idhAti
RV_06.023.10.1{16}  evedindraH sute astAvi some bharadvAjeShu kShayadin maghonaH
RV_06.023.10.2{16}  asad yathA jaritra uta sUririndro rAyo vishvavArasya dAtA 

RV_06.024.01.1{17}  vR^iShA mada indre shloka ukthA sacA someShu sutapA R^ijIShI
RV_06.024.01.2{17}  arcatryo maghavA nR^ibhya ukthairdyukSho rAjA girAmakShitotiH
RV_06.024.02.1{17}  taturirvIro naryo vicetAH shrotA havaM gR^iNata urvyUtiH
RV_06.024.02.2{17}  vasuH shaMso narAM kArudhAyA vAjI stuto vidathe dAti vAjam
RV_06.024.03.1{17}  akSho na cakryoH shUra bR^ihan pra te mahnA ririce rodasyoH
RV_06.024.03.2{17}  vR^ikShasya nu te puruhUta vayA vyUtayo ruruhurindra pUrvIH
RV_06.024.04.1{17}  shacIvataste purushAka shAkA gavAmiva srutayaH saMcaraNIH
RV_06.024.04.2{17}  vatsAnAM na tantayasta indra dAmanvanto adAmAnaH sudAman
RV_06.024.05.1{17}  anyadadya karvaramanyadu shvo.asacca san muhurAcakririndraH
RV_06.024.05.2{17}  mitro no atra varuNashca pUShAryo vashasya paryetAsti
RV_06.024.06.1{18}  vi tvadApo na parvatasya pR^iShThAdukthebhirindrAnayanta yaj~naiH
RV_06.024.06.2{18}  taM tvAbhiH suShTutibhirvAjayanta AjiM na jagmurgirvAho ashvAH
RV_06.024.07.1{18}  na yaM jaranti sharado na mAsA na dyAva indramavakarshayanti
RV_06.024.07.2{18}  vR^iddhasya cid vardhatAmasya tanU stomebhirukthaishcashasyamAnA
RV_06.024.08.1{18}  na vIÊave namate na sthirAya na shardhate dasyujUtAya stavAn
RV_06.024.08.2{18}  ajrA indrasya girayashcid R^iShvA gambhIre cid bhavatigAdhamasmai
RV_06.024.09.1{18}  gambhIreNa na uruNAmatrin preSho yandhi sutapAvan vAjAn
RV_06.024.09.2{18}  sthA U Shu Urdhva UtI ariShaNyannaktorvyuShTau paritakmyAyAm
RV_06.024.10.1{18}  sacasva nAyamavase abhIka ito vA tamindra pAhi riShaH
RV_06.024.10.2{18}  amA cainamaraNye pAhi riSho madema shatahimAH suvIrAH 

RV_06.025.01.1{19}  yA ta UtiravamA yA paramA yA madhyamendra shuShminnasti
RV_06.025.01.2{19}  tAbhirU Shu vR^itrahatye.avIrna ebhishca vAjairmahAnna ugra
RV_06.025.02.1{19}  Abhi spR^idho mithatIrariShaNyannamitrasya vyathayA manyumindra
RV_06.025.02.2{19}  AbhirvishvA abhiyujo viShUcIrAryAya visho.ava tArIrdAsIH
RV_06.025.03.1{19}  indra jAmaya uta ye.ajAmayo.arvAcInAso vanuSho yuyujre
RV_06.025.03.2{19}  tvameShAM vithurA shavAMsi jahi vR^iShNyAni kR^iNuhI parAcaH
RV_06.025.04.1{19}  shUro vA shUraM vanate sharIraistanUrucA taruShi yat kR^iNvaite
RV_06.025.04.2{19}  toke vA goShu tanaye yadapsu vi krandasI urvarAsu bravaite
RV_06.025.05.1{19}  nahi tvA shUro na turo na dhR^iShNurna tvA yodho manyamAno yuyodha
RV_06.025.05.2{19}  indra nakiSh TvA pratyastyeShAM vishvA jAtAnyabhyasi tAni
RV_06.025.06.1{20}  sa patyata ubhayornR^imNamayoryadI vedhasaH samithe havante
RV_06.025.06.2{20}  vR^itre vA maho nR^ivati kShaye vA vyacasvantA yadi vitantasaite
RV_06.025.07.1{20}  adha smA te carShaNayo yadejAnindra trAtota bhavA varUtA
RV_06.025.07.2{20}  asmAkAso ye nR^itamAso arya indra sUrayo dadhire puronaH
RV_06.025.08.1{20}  anu te dAyi maha indriyAya satrA te viShvamanu vR^itrahatye
RV_06.025.08.2{20}  anu kShatramanu saho yajatrendra devebhiranu te nR^iShahye
RV_06.025.09.1{20}  evA na spR^idhaH samajA samatsvindra rArandhi mithatIradevIH
RV_06.025.09.2{20}  vidyAma vastoravasA gR^iNanto bharadvAjA uta ta indra nUnam 

RV_06.026.01.1{21}  shrudhI na indra hvayAmasi tvA maho vAjasya sAtau vAvR^iShANAH
RV_06.026.01.2{21}  saM yad visho.ayanta shUrasAtA ugraM no.avaH pArye ahan dAH
RV_06.026.02.1{21}  tvAM vAjI havate vAjineyo maho vAjasya gadhyasya sAtau
RV_06.026.02.2{21}  tvAM vR^itreShvindra satpatiM tarutraM tvAM caShTe muShTihA goShu yudhyan
RV_06.026.03.1{21}  tvaM kaviM codayo.arkasAtau tvaM kutsAya shuShNaM dAshuShe vark
RV_06.026.03.2{21}  tvaM shiro amarmaNaH parAhannatithigvAya shaMsyaM kariShyan
RV_06.026.04.1{21}  tvaM rathaM pra bharo yodhaM R^iShvamAvo yudhyantaM vR^iShabhaM dashadyum
RV_06.026.04.2{21}  tvaM tugraM vetasave sacAhan tvaM tujiM gR^iNantamindra tUtoH
RV_06.026.05.1{21}  tvaM tadukthamindra barhaNA kaH pra yacchatA sahasrAshUra darShi
RV_06.026.05.2{21}  ava girerdAsaM shambaraM han prAvo divodAsaM citrAbhirUtI
RV_06.026.06.1{22}  tvaM shraddhAbhirmandasAnaH somairdabhItaye cumurimindrasiShvap
RV_06.026.06.2{22}  tvaM rajiM piThInase dashasyan ShaShTiM sahasrAshacyA sacAhan
RV_06.026.07.1{22}  ahaM cana tat sUribhirAnashyAM tava jyAya indra sumnamojaH
RV_06.026.07.2{22}  tvayA yat stavante sadhavIra vIrAstrivarUthena nahuShA shaviShTha
RV_06.026.08.1{22}  vayaM te asyAmindra dyumnahUtau sakhAyaH syAma mahina preShThAH
RV_06.026.08.2{22}  prAtardaniH kShatrashrIrastu shreShTho ghane vR^itrANAM sanaye dhanAnAm 

RV_06.027.01.1{23}  kimasya made kiM vasya pItAvindraH kimasya sakhye cakAra
RV_06.027.01.2{23}  raNA vA ye niShadi kiM te asya pura vividre kimu nUtanAsaH
RV_06.027.02.1{23}  sadasya made sad vasya pitavindraH sadasya sakhye cakAra
RV_06.027.02.2{23}  raNA vA ye niShadi sat te asya pura vividre sadu nUtanAsaH
RV_06.027.03.1{23}  nahi nu te mahimanaH samasya na maghavan maghavattvasya vidma
RV_06.027.03.2{23}  na rAdhaso-rAdhaso nUtanasyendra nakirdadR^isha indriyaM te
RV_06.027.04.1{23}  etat tyat ta indriyamaceti yenAvadhIrvarashikhasya sheShaH
RV_06.027.04.2{23}  vajrasya yat te nihatasya shuShmAt svanAccidindra paramodadAra
RV_06.027.05.1{23}  vadhIdindro varashikhasya sheSho.abhyAvartine cAyamAnAya shikShan
RV_06.027.05.2{23}  vR^icIvato yad dhariyUpIyAyAM han pUrve ardhe bhiyasAparo dart
RV_06.027.06.1{24}  triMshacchataM varmiNa indra sAkaM yavyAvatyAM puruhUta shravasyA
RV_06.027.06.2{24}  vR^icIvantaH sharave patyamAnAH pAtrA bhindAnanyarthAnyAyan
RV_06.027.07.1{24}  yasya gAvAvaruShA sUyavasyU antarU Shu carato rerihANA
RV_06.027.07.2{24}  sa sR^i¤jayAya turvashaM parAdAd vR^icIvato daivavAtAyashikShan
RV_06.027.08.1{24}  dvayAnagne rathino viMshatiM gA vadhUmato maghavA mahyaM samrAT
RV_06.027.08.2{24}  abhyAvartI cAyamAno dadAti dUNAsheyaM dakShiNA pArthavAnAm 

RV_06.028.01.1{25}  A gAvo agmannuta bhadramakran sIdantu goShThe raNayantvasme
RV_06.028.01.2{25}  prajAvatIH pururUpA iha syurindrAya pUrvIruShaso duhAnAH
RV_06.028.02.1{25}  indro yajvane pR^iNate ca shikShatyuped dadAti na svaM muShAyati
RV_06.028.02.2{25}  bhUyo-bhUyo rayimidasya vardhayannabhinne khilye nidadhAti devayum
RV_06.028.03.1{25}  na tA nashanti na dabhAti taskaro nAsAmAmitro vyathirAdadharShati
RV_06.028.03.2{25}  devAMshca yAbhiryajate dadAti ca jyogit tAbhiH sacate gopatiH saha
RV_06.028.04.1{25}  na tA arvA reNukakATo ashnute na saMskR^itatramupa yanti tA abhi
RV_06.028.04.2{25}  urugAyamabhayaM tasya tA anu gAvo martasya vicaranti yajvanaH
RV_06.028.05.1{25}  gAvo bhago gAva indro me achAn gAvaH somasya prathamasya bhakShaH
RV_06.028.05.2{25}  imA yA gAvaH sa janAsa indra ichAmId dhR^idAmanasA cidindram
RV_06.028.06.1{25}  yUyaM gAvo medayathA kR^ishaM cidashrIraM cit kR^iNuthA supratIkam
RV_06.028.06.2{25}  bhadraM gR^ihaM kR^iNutha bhadravAco bR^ihad vo vaya ucyate sabhAsu
RV_06.028.07.1{25}  prajAvatIH sUyavasaM rishantIH shuddhA apaH suprapANepibantIH
RV_06.028.07.2{25}  mA va stena Ishata mAghashaMsaH pari vo hetI rudrasya vR^ijyAH
RV_06.028.08.1{25}  upedamupaparcanamAsu goShUpa pR^icyatAm
RV_06.028.08.2{25}  upa R^iShabhasya retasyupendra tava vIrye 

RV_06.029.01.1{01}  indraM vo naraH sakhyAya sepurmaho yantaH sumataye cakAnAH
RV_06.029.01.2{01}  maho hi dAtA vajrahasto asti mahAmu raNvamavase yajadhvam
RV_06.029.02.1{01}  A yasmin haste naryA mimikShurA rathe hiraNyaye ratheShThAH
RV_06.029.02.2{01}  A rashmayo gabhastyo sthUrayorAdhvannashvAso vR^iShaNo yujAnAH
RV_06.029.03.1{01}  shriye te pAdA duva A mimikShurdhR^iShNurvajrI shavasA dakShiNAvAn
RV_06.029.03.2{01}  vasAno atkaM surabhiM dR^ishe kaM svarNa nR^itaviShiro babhUtha
RV_06.029.04.1{01}  sa soma AmishlatamaH suto bhUd yasmin paktiH pacyate santidhAnAH
RV_06.029.04.2{01}  indraM nara stuvanto brahmakArA ukthA shaMsanto devavAtatamAH
RV_06.029.05.1{01}  na te antaH shavaso dhAyyasya vi tu bAbadhe rodasI mahitvA
RV_06.029.05.2{01}  A tA sUriH pR^iNati tUtujAno yUthevApsu samIjamAna UtI
RV_06.029.06.1{01}  evedindraH suhava R^iShvo astUtI anUtI hirishipraH satvA
RV_06.029.06.2{01}  evA hi jAto asamAtyojAH purU ca vR^itrA hanati ni dasyUn 

RV_06.030.01.1{02}  bhUya id vAvR^idhe vIryAyaneko ajuryo dayate vasUni
RV_06.030.01.2{02}  pra ririce diva indraH pR^ithivyA ardhamidasya prati rodasI ubhe
RV_06.030.02.1{02}  adhA manye bR^ihadasuryamasya yAni dAdhAra nakirA minAti
RV_06.030.02.2{02}  dive-dive sUryo darshato bhUd vi sadmAnyurviyA sukraturdhAt
RV_06.030.03.1{02}  adyA cin nU cit tadapo nadInAM yadAbhyo arado gAtumindra
RV_06.030.03.2{02}  ni parvatA admasado na sedustvayA dR^iÊhAni sukrato rajAMsi
RV_06.030.04.1{02}  satyamit tan na tvAvAnanyo astIndra devo na martyo jyAyAn
RV_06.030.04.2{02}  ahannahiM parishayAnamarNo.avAsR^ijo apo achA samudram
RV_06.030.05.1{02}  tvamapo vi duro viShUcIrindra dR^iÊhamarujaH parvatasya
RV_06.030.05.2{02}  rAjAbhavo jagatashcarShaNInAM sAkaM sUryaM janayan dyAmuShAsam 

RV_06.031.01.1{03}  abhUreko rayipate rayINAmA hastayoradhithA indra kR^iShTIH
RV_06.031.01.2{03}  vi toke apsu tanaye ca sUre.avocanta carShaNayo vivAcaH
RV_06.031.02.1{03}  tvad bhiyendra pArthivAni vishvAcyutA ciccyAvayante rajAMsi
RV_06.031.02.2{03}  dyAvAkShAmA parvatAso vanAni vishvaM dR^iÊhaM bhayate ajmannA te
RV_06.031.03.1{03}  tvaM kutsenAbhi shuShNamindrAshuShaM yudhya kuyavaM gaviShTau
RV_06.031.03.2{03}  dasha prapitve adha sUryasya muShAyashcakramaviverapAMsi
RV_06.031.04.1{03}  tvaM shatAnyava shambarasya puro jaghanthApratIni sasyoH
RV_06.031.04.2{03}  ashikSho yatra shacyA shacIvo divodAsAya sunvate sutakre bharadvAjAya gR^iNate vasUni
RV_06.031.05.1{03}  sa satyasatvan mahate raNAya rathamA tiShTha tuvinR^imNa bhImam
RV_06.031.05.2{03}  yAhi prapathinnavasopa madrik pra ca shruta shrAvaya carShaNibhyaH 

RV_06.032.01.1{04}  apUrvyA purutamAnyasmai mahe vIrAya tavase turAya
RV_06.032.01.2{04}  virapshine vajriNe shantamAni vacAMsyAsA sthavirAya takSham
RV_06.032.02.1{04}  sa mAtarA sUryeNA kavInAmavAsayad rujadadriM gR^iNAnaH
RV_06.032.02.2{04}  svAdhIbhirR^ikvabhirvAvashAna udusriyANAmasR^ijan nidAnam
RV_06.032.03.1{04}  sa vahnibhirR^ikvabhirgoShu shashvan mitaj~nubhiH purukR^itvA jigAya
RV_06.032.03.2{04}  puraH purohA sakhibhiH sakhIyan dR^iÊhA ruroja kavibhiH kaviH san
RV_06.032.04.1{04}  sa nIvyAbhirjaritAramachA maho vAjebhirmahadbhishca shuShmaiH
RV_06.032.04.2{04}  puruvIrAbhirvR^iShabha kShitInAmA girvaNaH suvitAya pra yAhi
RV_06.032.05.1{04}  sa sargeNa shavasA takto atyairapa indro dakShiNatasturAShAT
RV_06.032.05.2{04}  itthA sR^ijAnA anapAvR^idarthaM dive-dive viviShurapramR^iShyam 

RV_06.033.01.1{05}  ya ojiShTha indra taM su no dA mado vR^iShan svabhiShTirdAsvAn
RV_06.033.01.2{05}  sauvashvyaM yo vanavat svashvo vR^itrA samatsu sAsahadamitrAn
RV_06.033.02.1{05}  tvAM hIndrAvase vivAco havante carShaNayaH shUrasAtau
RV_06.033.02.2{05}  tvaM viprebhirvi paNInrashAyastvota it sanitA vAjamarvA
RV_06.033.03.1{05}  tvaM tAnindrobhayAnamitrAn dAsA vR^itrANyAryA ca shUra
RV_06.033.03.2{05}  vadhIrvaneva sudhitebhiratkairA pR^itsu darShi nR^iNAM nR^itama
RV_06.033.04.1{05}  sa tvaM na indrAkavAbhirUtI sakhA vishvAyuravitA vR^idhe bhUH
RV_06.033.04.2{05}  svarShAtA yad dhvayAmasi tvA yudhyanto nemadhitApR^itsu shUra
RV_06.033.05.1{05}  nUnaM na indrAparAya ca syA bhavA mR^iÊIka uta no abhiShTau
RV_06.033.05.2{05}  itthA gR^iNanto mahinasya sharman divi ShyAma pArye goShatamAH 

RV_06.034.01.1{06}  saM ca tve jagmurgira indra pUrvIrvi ca tvad yanti vibhvomanIShAH
RV_06.034.01.2{06}  pUrA nUnaM ca stutaya R^iShINAM paspR^idhra indre adhyukthArkA
RV_06.034.02.1{06}  puruhUto yaH purugUrta R^ibhvAnekaH puruprashasto asti yaj~naiH
RV_06.034.02.2{06}  ratho na mahe shavase yujAno.asmAbhirindro anumAdyo bhUt
RV_06.034.03.1{06}  na yaM hiMsanti dhItayo na vANIrindraM nakShantIdabhi vardhayantIH
RV_06.034.03.2{06}  yadi stotAraH shataM yat sahasraM gR^iNanti girvaNasaM shaM tadasmai
RV_06.034.04.1{06}  asmA etad divyarceva mAsA mimikSha indre nyayAmi somaH
RV_06.034.04.2{06}  janaM na dhanvannabhi saM yadApaH satrA vAvR^idhurhavanAni yaj~naiH
RV_06.034.05.1{06}  asmA etan mahyAN^gUShamasmA indrAya stotraM matibhiravAci
RV_06.034.05.2{06}  asad yathA mahati vR^itratUrya indro vishvAyuravitA vR^idhashca 

RV_06.035.01.1{07}  kadA bhuvan rathakShayANi brahma kadA stotre sahasrapoShyandAH
RV_06.035.01.2{07}  kadA stomaM vAsayo.asya rAyA kadA dhiyaH karasi vAjaratnAH
RV_06.035.02.1{07}  karhi svit tadindra yan nR^ibhirnÌn vIrairvIrAn nIÊayAse jayAjIn
RV_06.035.02.2{07}  tridhAtu gA adhi jayAsi goShvindra dyumnaMsvarvad dhehyasme
RV_06.035.03.1{07}  karhi svit tadindra yajjaritre viShvapsu brahma kR^iNavaH shaviShTha
RV_06.035.03.2{07}  kadA dhiyo na niyuto yuvAse kadA gomaghA havanAni gachAH
RV_06.035.04.1{07}  sa gomaghA jaritre ashvashcandrA vAjashravaso adhi dhehi pR^ikShaH
RV_06.035.04.2{07}  pIpihIShaH sudughAmindra dhenuM bharadvAjeShu suruco rurucyAH
RV_06.035.05.1{07}  tamA nUnaM vR^ijanamanyathA cicchUro yacchakra vi durogR^iNIShe
RV_06.035.05.2{07}  mA niraraM shukradughasya dhenorAN^girasAn brahmaNA vipra jinva 

RV_06.036.01.1{08}  satrA madAsastava vishvajanyAH satrA rAyo.adha ye pArthivAsaH
RV_06.036.01.2{08}  satrA vAjAnAmabhavo vibhaktA yad deveShu dhArayathA asuryam
RV_06.036.02.1{08}  anu pra yeje jana ojo asya satrA dadhire anu vIryAya
RV_06.036.02.2{08}  syUmagR^ibhe dudhaye.arvate ca kratuM vR^i¤jantyapi vR^itrahatye
RV_06.036.03.1{08}  taM sadhrIcIrUtayo vR^iShNyAni pauMsyAni niyutaH sashcurindram
RV_06.036.03.2{08}  samudraM na sindhava ukthashuShmA uruvyacasaM giraA vishanti
RV_06.036.04.1{08}  sa rAyas khAmupa sR^ijA gR^iNAnaH purushcandrasya tvamindravasvaH
RV_06.036.04.2{08}  patirbabhUthAsamo janAnAmeko vishvasya bhuvanasya rAjA
RV_06.036.05.1{08}  sa tu shrudhi shrutyA yo duvoyurdyaurna bhUmAbhi rAyoaryaH
RV_06.036.05.2{08}  aso yathA naH shavasA cakAno yuge-yuge vayasA cekitAnaH 

RV_06.037.01.1{09}  arvAg rathaM vishvavAraM ta ugrendra yuktAso harayo vahantu
RV_06.037.01.2{09}  kIrishcid dhi tvA havate svarvAn R^idhImahi sadhamAdasteadya
RV_06.037.02.1{09}  pro droNe harayaH karmAgman punAnAsa R^ijyanto abhUvan
RV_06.037.02.2{09}  indro no asya pUrvyaH papIyAd dyukSho madasya somyasya rAjA
RV_06.037.03.1{09}  AsasrANAsaH shavasAnamachendraM sucakre rathyAso ashvAH
RV_06.037.03.2{09}  abhi shrava R^ijyanto vaheyurnU cin nu vAyoramR^itaM vidasyet
RV_06.037.04.1{09}  variShTho asya dakShiNAmiyartIndro maghonAM tuvikUrmitamaH
RV_06.037.04.2{09}  yayA vajrivaH pariyAsyaMho maghA ca dhR^iShNo dayase vi sUrIn
RV_06.037.05.1{09}  indro vAjasya sthavirasya dAtendro gIrbhirvardhatAM vR^iddhamahAH
RV_06.037.05.2{09}  indro vR^itraM haniShTho astu satvA tA sUriH pR^iNati tUtujAnaH 

RV_06.038.01.1{10}  apAdita udu nashcitratamo mahIM bharShad dyumatImindrahUtim
RV_06.038.01.2{10}  panyasIM dhItiM daivyasya yAma¤ janasya rAtiM vanate sudAnuH
RV_06.038.02.1{10}  dUrAccidA vasato asya karNA ghoShAdindrasya tanyati bruvANaH
RV_06.038.02.2{10}  eyamenaM devahUtirvavR^ityAn madryagindramiyaM R^icyamAnA
RV_06.038.03.1{10}  taM vo dhiyA paramayA purAjAmajaramindramabhyanUShyarkaiH
RV_06.038.03.2{10}  brahmA ca giro dadhire samasmin mahAMshca stomo adhi vardhadindre
RV_06.038.04.1{10}  vardhAd yaM yaj~na uta soma indraM vardhAd brahma gira ukthA ca manma
RV_06.038.04.2{10}  vardhAhainamuShaso yAmannaktorvardhAn mAsAH sharado dyAva indram
RV_06.038.05.1{10}  evA jaj~nAnaM sahase asAmi vAvR^idhAnaM rAdhase ca shrutAya
RV_06.038.05.2{10}  mahAmugramavase vipra nUnamA vivAsema vR^itratUryeShu 

RV_06.039.01.1{11}  mandrasya kaverdivyasya vahnervipramanmano vacanasya madhvaH
RV_06.039.01.2{11}  apA nastasya sacanasya deveSho yuvasva gR^iNate goagrAH
RV_06.039.02.1{11}  ayamushAnaH paryadrimusra R^itadhItibhirR^itayug yujAnaH
RV_06.039.02.2{11}  rujadarugNaM vi valasya sAnuM paNInrvacobhirabhi yodhadindraH
RV_06.039.03.1{11}  ayaM dyotayadadyuto vyaktUn doShA vastoH sharada indurindra
RV_06.039.03.2{11}  imaM ketumadadhurnU cidahnAM shucijanmana uShasashcakAra
RV_06.039.04.1{11}  ayaM rocayadaruco rucAno.ayaM vAsayad vy R^itena pUrvIH
RV_06.039.04.2{11}  ayamIyata R^itayugbhirashvaiH svarvidA nAbhinA carShaNiprAH
RV_06.039.05.1{11}  nU gR^iNAno gR^iNate pratna rAjanniShaH pinva vasudeyAya pUrvIH
RV_06.039.05.2{11}  apa oShadhIraviShA vanAni gA arvato nÌn R^icase rirIhi 

RV_06.040.01.1{12}  indra piba tubhyaM suto madAyAva sya harI vi mucA sakhAyA
RV_06.040.01.2{12}  uta pra gAya gaNa A niShadyAthA yaj~nAya gR^iNate vayo dhAH
RV_06.040.02.1{12}  asya piba yasya jaj~nAna indra madAya kratve apibo virapshin
RV_06.040.02.2{12}  tamu te gAvo nara Apo adririnduM samahyan pItaye samasmai
RV_06.040.03.1{12}  samiddhe agnau suta indra soma A tvA vahantu harayo vahiShThAH
RV_06.040.03.2{12}  tvAyatA manasA johavImIndrA yAhi suvitAya mahe naH
RV_06.040.04.1{12}  A yAhi shashvadushatA yayAthendra mahA manasA somapeyam
RV_06.040.04.2{12}  upa brahmANi shR^iNava imA no.athA te yaj~nastanve vayo dhAt
RV_06.040.05.1{12}  yadindra divi pArye yad R^idhag yad vA sve sadane yatra vAsi
RV_06.040.05.2{12}  ato no yaj~namavase niyutvAn sajoShAH pAhi girvaNo marudbhiH 

RV_06.041.01.1{13}  aheÊamAna upa yAhi yaj~naM tubhyaM pavanta indavaH sutAsaH
RV_06.041.01.2{13}  gAvo na vajrin svamoko achendrA gahi prathamo yaj~niyAnAm
RV_06.041.02.1{13}  yA te kAkut sukR^itA yA variShThA yayA shashvat pibasi madhva Urmim
RV_06.041.02.2{13}  tayA pAhi pra te adhvaryurasthAt saM te vajrovartatAmindra gavyuH
RV_06.041.03.1{13}  eSha drapso vR^iShabho vishvarUpa indrAya vR^iShNe samakAri somaH
RV_06.041.03.2{13}  etaM piba hariva sthAtarugra yasyeshiShe pradivi yasteannam
RV_06.041.04.1{13}  sutaH somo asutAdindra vasyAnayaM shreyA¤cikituShe raNAya
RV_06.041.04.2{13}  etaM titirva upa yAhi yaj~naM tena vishvAstaviShIrA pR^iNasva
RV_06.041.05.1{13}  hvayAmasi tvendra yAhyarvAM araM te somastanve bhavAti
RV_06.041.05.2{13}  shatakrato mAdayasvA suteShu prAsmAnava pR^itanAsu pra vikShu 

RV_06.042.01.1{14}  pratyasmai pipIShate vishvAni viduShe bhara
RV_06.042.01.2{14}  araMgamAya jagmaye.apashcAddaghvane nare
RV_06.042.02.1{14}  emenaM pratyetana somebhiH somapAtamam
RV_06.042.02.2{14}  amatrebhirR^ijIShiNamindraM sutebhirindubhiH
RV_06.042.03.1{14}  yadI sutebhirindubhiH somebhiH pratibhUShatha
RV_06.042.03.2{14}  vedA vishvasya medhiro dhR^iShat taM-tamideShate
RV_06.042.04.1{14}  asmA-asmA idandhaso.adhvaryo pra bharA sutam
RV_06.042.04.2{14}  kuvit samasya jenyasya shardhato.abhishasteravasparat 

RV_06.043.01.1{15}  yasya tyacchambaraM made divodAsAya randhayaH
RV_06.043.01.2{15}  ayaM sa soma indra te sutaH piba
RV_06.043.02.1{15}  yasya tIvrasutaM madaM madhyamantaM ca rakShase
RV_06.043.02.2{15}  ayaM sa...
RV_06.043.03.1{15}  yasya gA antarashmano made dR^iÊhA avAsR^ijaH
RV_06.043.03.2{15}  ayaM sa .. .
RV_06.043.04.1{15}  yasya mandAno andhaso mAghonaM dadhiShe shavaH
RV_06.043.04.2{15}  ayaM sa... 

RV_06.044.01.1{16}  yo rayivo rayintamo yo dyumnairdyumnavattamaH
RV_06.044.01.2{16}  somaH sutaH sa indra te.asti svadhApate madaH
RV_06.044.02.1{16}  yaH shagmastuvishagma te rAyo dAmA matInAm
RV_06.044.02.2{16}  somaH sutaH ...
RV_06.044.03.1{16}  yena vR^iddho na shavasA turo na svAbhirUtibhiH
RV_06.044.03.2{16}  somaH sutaH ...
RV_06.044.04.1{16}  tyamu vo aprahaNaM gR^iNIShe shavasas patim
RV_06.044.04.2{16}  indraM vishvAsAhaM naraM maMhiShThaM vishvacarShaNim
RV_06.044.05.1{16}  yaM vardhayantId giraH patiM turasya rAdhasaH
RV_06.044.05.2{16}  taminnvasya rodasI devI shuShmaM saparyataH
RV_06.044.06.1{17}  tad va ukthasya barhaNendrAyopastR^iNIShaNi
RV_06.044.06.2{17}  vipo na yasyotayo vi yad rohanti sakShitaH
RV_06.044.07.1{17}  avidad dakShaM mitro navIyAn papAno devebhyo vasyo acait
RV_06.044.07.2{17}  sasavAn staulAbhirdhautarIbhiruruShyA pAyurabhavat sakhibhyaH
RV_06.044.08.1{17}  R^itasya pathi vedhA apAyi shriye manAMsi devAso akran
RV_06.044.08.2{17}  dadhAno nAma maho vacobhirvapurdR^ishaye venyo vyAvaH
RV_06.044.09.1{17}  dyumattamaM dakShaM dhehyasme sedhA janAnAM pUrvIrarAtIH
RV_06.044.09.2{17}  varShIyo vayaH kR^iNuhi shacIbhirdhanasya sAtAvasmAnaviDDhi
RV_06.044.10.1{17}  indra tubhyamin maghavannabhUma vayaM dAtre harivo mA vivenaH
RV_06.044.10.2{17}  nakirApirdadR^ishe martyatrA kimaN^ga radhracodanantvAhuH
RV_06.044.11.1{18}  mA jasvane vR^iShabha no rarIthA mA te revataH sakhye riShAma
RV_06.044.11.2{18}  pUrvISh Ta indra niShShidho janeShu jahyasuShvIn pra vR^ihApR^iNataH
RV_06.044.12.1{18}  udabhrANIva stanayanniyartIndro rAdhAMsyashvyAni gavyA
RV_06.044.12.2{18}  tvamasi pradivaH kArudhAyA mA tvAdAmAna A dabhanmaghonaH
RV_06.044.13.1{18}  adhvaryo vIra pra mahe sutAnAmindrAya bhara sa hyasya rAjA
RV_06.044.13.2{18}  yaH pUrvyAbhiruta nUtanAbhirgIrbhirvAvR^idhe gR^iNatAM R^iShINAm
RV_06.044.14.1{18}  asya made puru varpAMsi vidvAnindro vR^itrANyapratI jaghAna
RV_06.044.14.2{18}  tamu pra hoShi madhumantamasmai somaM vIrAya shipriNe pibadhyai
RV_06.044.15.1{18}  pAtA sutamindro astu somaM hantA vR^itraM vajreNa mandasAnaH
RV_06.044.15.2{18}  gantA yaj~naM parAvatashcidachA vasurdhInAmavitA kArudhAyAH
RV_06.044.16.1{19}  idaM tyat pAtramindrapAnamindrasya priyamamR^itamapAyi
RV_06.044.16.2{19}  matsad yathA saumanasAya devaM vyasmad dveSho yuyavad vyaMhaH
RV_06.044.17.1{19}  enA mandAno jahi shUra shatrU¤ jAmimajAmiM maghavannamitrAn
RV_06.044.17.2{19}  abhiSheNAnabhyAdedishAnAn parAca indra pra mR^iNAjahI ca
RV_06.044.18.1{19}  Asu ShmA No maghavannindra pR^itsvasmabhyaM mahi varivaH sugaM kaH
RV_06.044.18.2{19}  apAM tokasya tanayasya jeSha indra sUrIn kR^iNuhismA no ardham
RV_06.044.19.1{19}  A tvA harayo vR^iShaNo yujAnA vR^iSharathAso vR^iSharashmayo.atyAH
RV_06.044.19.2{19}  asmatrA¤co vR^iShaNo vajravAho vR^iShNe madAya suyujovahantu
RV_06.044.20.1{19}  A te vR^iShan vR^iShaNo droNamasthurghR^itapruSho normayo madantaH
RV_06.044.20.2{19}  indra pra tubhyaM vR^iShabhiH sutAnAM vR^iShNe bharantivR^iShabhAya somam
RV_06.044.21.1{20}  vR^iShAsi divo vR^iShabhaH pR^ithivyA vR^iShA sindhUnAM vR^iShabhastiyAnAm
RV_06.044.21.2{20}  vR^iShNe ta indurvR^iShabha pIpAya svAdU raso madhupeyo varAya
RV_06.044.22.1{20}  ayaM devaH sahasA jAyamAna indreNa yujA paNimastabhAyat
RV_06.044.22.2{20}  ayaM svasya piturAyudhAnInduramuShNAdashivasya mAyAH
RV_06.044.23.1{20}  ayamakR^iNoduShasaH supatnIrayaM sUrye adadhAjjyotirantaH
RV_06.044.23.2{20}  ayaM tridhAtu divi rocaneShu triteShu vindadamR^itaM nigUÊham
RV_06.044.24.1{20}  ayaM dyAvApR^ithivI vi ShkabhAyadayaM rathamayunak saptarashmim
RV_06.044.24.2{20}  ayaM goShu shacyA pakvamantaH somo dAdhAra dashayantramutsam 

RV_06.045.01.1{21}  ya Anayat parAvataH sunItI turvashaM yadum
RV_06.045.01.2{21}  indraH sano yuvA sakhA
RV_06.045.02.1{21}  avipre cid vayo dadhadanAshunA cidarvatA
RV_06.045.02.2{21}  indro jetA hitaM dhanam
RV_06.045.03.1{21}  mahIrasya praNItayaH pUrvIruta prashastayaH
RV_06.045.03.2{21}  nAsya kShIyanta UtayaH
RV_06.045.04.1{21}  sakhAyo brahmavAhase.arcata pra ca gAyata
RV_06.045.04.2{21}  sa hi naH pramatirmahI
RV_06.045.05.1{21}  tvamekasya vR^itrahannavitA dvayorasi
RV_06.045.05.2{21}  utedR^ishe yathA vayam
RV_06.045.06.1{22}  nayasId vati dviShaH kR^iNoShyukthashaMsinaH
RV_06.045.06.2{22}  nR^ibhiH suvIra ucyase
RV_06.045.07.1{22}  brahmANaM brahmavAhasaM gIrbhiH sakhAyaM R^igmiyam
RV_06.045.07.2{22}  gAMna dohase huve
RV_06.045.08.1{22}  yasya vishvAni hastayorUcurvasUni ni dvitA
RV_06.045.08.2{22}  vIrasya pR^itanAShahaH
RV_06.045.09.1{22}  vi dR^iÊhAni cidadrivo janAnAM shacIpate
RV_06.045.09.2{22}  vR^iha mAyA anAnata
RV_06.045.10.1{22}  tamu tvA satya somapA indra vAjAnAM pate
RV_06.045.10.2{22}  ahUmahi shravasyavaH
RV_06.045.11.1{23}  tamu tvA yaH purAsitha yo vA nUnaM hite dhane
RV_06.045.11.2{23}  havyaHsa shrudhI havam
RV_06.045.12.1{23}  dhIbhirarvadbhirarvato vAjAnindra shravAyyAn
RV_06.045.12.2{23}  tvayA jeShma hitaM dhanam
RV_06.045.13.1{23}  abhUru vIra girvaNo mahAnindra dhane hite
RV_06.045.13.2{23}  bhare vitantasAyyaH
RV_06.045.14.1{23}  yA ta Utiramitrahan makShUjavastamAsati
RV_06.045.14.2{23}  tayA no hinuhI ratham
RV_06.045.15.1{23}  sa rathena rathItamo.asmAkenAbhiyugvanA
RV_06.045.15.2{23}  jeShi jiShNo hitaM dhanam
RV_06.045.16.1{24}  ya eka it tamu ShTuhi kR^iShTInAM vicarShaNiH
RV_06.045.16.2{24}  patirjaj~ne vR^iShakratuH
RV_06.045.17.1{24}  yo gR^iNatAmidAsithApirUtI shivaH sakhA
RV_06.045.17.2{24}  sa tvaMna indra mR^iÊaya
RV_06.045.18.1{24}  dhiShva vajraM gabhastyo rakShohatyAya vajrivaH
RV_06.045.18.2{24}  sAsahIShThA abhi spR^idhaH
RV_06.045.19.1{24}  pratnaM rayINAM yujaM sakhAyaM kIricodanam
RV_06.045.19.2{24}  brahmavAhastamaM huve
RV_06.045.20.1{24}  sa hi vishvAni pArthivAneko vasUni patyate
RV_06.045.20.2{24}  girvaNastamo adhriguH
RV_06.045.21.1{25}  sa no niyudbhirA pR^iNa kAmaM vAjebhirashvibhiH
RV_06.045.21.2{25}  gomadbhirgopate dhR^iShat
RV_06.045.22.1{25}  tad vo gAya sute sacA puruhUtAya satvane
RV_06.045.22.2{25}  shaM yad gave
RV_06.045.22.1{25}  na shAkine
RV_06.045.23.1{25}  na ghA vasurni yamate dAnaM vAjasya gomataH
RV_06.045.23.2{25}  yat sImupa shravad giraH
RV_06.045.24.1{25}  kuvitsasya pra hi vrajaM gomantaM dasyuhA gamat
RV_06.045.24.2{25}  shacIbhirapa no varat
RV_06.045.25.1{25}  imA u tvA shatakrato.abhi pra NonuvurgiraH
RV_06.045.25.2{25}  indra vatsaMna mAtaraH
RV_06.045.26.1{26}  dUNAshaM sakhyaM tava gaurasi vIra gavyate
RV_06.045.26.2{26}  ashvo ashvAyate bhava
RV_06.045.27.1{26}  sa mandasvA hyandhaso ...
RV_06.045.28.1{26}  imA u tvA sute-sute nakShante girvaNo giraH
RV_06.045.28.2{26}  vatsaM gAvona dhenavaH
RV_06.045.29.1{26}  purUtamaM purUNAM stotÌNAM vivAci
RV_06.045.29.2{26}  vAjebhirvAjayatAm
RV_06.045.30.1{26}  asmAkamindra bhUtu te stomo vAhiShTho antamaH
RV_06.045.30.2{26}  asmAn rAye mahe hinu
RV_06.045.31.1{26}  adhi bR^ibuH paNInAM varShiShThe mUrdhannasthAt
RV_06.045.31.2{26}  uruH kakSho na gAN^gyaH
RV_06.045.32.1{26}  yasya vAyoriva dravad bhadrA rAtiH sahasriNI
RV_06.045.32.2{26}  sadyo dAnAya maMhate
RV_06.045.33.1{26}  tat su no vishve arya A sadA gR^iNanti kAravaH
RV_06.045.33.2{26}  bR^ibuM sahasradAtamaM sUriM sahasrasAtamam 
RV_06.046.01.1{27}  tvAmid dhi havAmahe sAtA vAjasya kAravaH
RV_06.046.01.2{27}  tvAM vR^itreShvindra satpatiM narastvAM kAShThAsvarvataH
RV_06.046.02.1{27}  sa tvaM nashcitra vajrahasta dhR^iShNuyA maha stavAno adrivaH
RV_06.046.02.2{27}  gAmashvaM rathyamindra saM kira satrA vAjaM na jigyuShe
RV_06.046.03.1{27}  yaH satrAhA vicarShaNirindraM taM hUmahe vayam
RV_06.046.03.2{27}  sahasramuShka tuvinR^imNa satpate bhavA samatsu no vR^idhe
RV_06.046.04.1{27}  bAdhase janAn vR^iShabheva manyunA ghR^iShau mIÊha R^icIShama
RV_06.046.04.2{27}  asmAkaM bodhyavitA mahAdhane tanUShvapsu sUrye
RV_06.046.05.1{27}  indra jyeShThaM na A bharanojiShThaM papuri shravaH
RV_06.046.05.2{27}  yeneme citra vajrahasta rodasI obhe sushipra prAH
RV_06.046.06.1{28}  tvAmugramavase carShaNIsahaM rAjan deveShu hUmahe
RV_06.046.06.2{28}  vishvA su no vithurA pibdanA vaso.amitrAn suShahAn kR^idhi
RV_06.046.07.1{28}  yadindra nAhuShIShvAnojo nR^imNaM ca kR^iShTiShu
RV_06.046.07.2{28}  yad vApa¤ca kShitInAM dyumnamA bhara satrA vishvAni pauMsyA
RV_06.046.08.1{28}  yad vA tR^ikShau maghavan druhyAvA jane yat pUrau kacca vR^iShNyam
RV_06.046.08.2{28}  asmabhyaM tad rirIhi saM nR^iShAhye.amitrAn pR^itsuturvaNe
RV_06.046.09.1{28}  indra tridhAtu sharaNaM trivarUthaM svastimat
RV_06.046.09.2{28}  chardiryacha maghavadbhyashca mahyaM ca yAvayA didyumebhyaH
RV_06.046.10.1{28}  ye gavyatA manasA shatrumAdabhurabhipraghnanti dhR^iShNuyA
RV_06.046.10.2{28}  adha smA no maghavannindra girvaNastanUpA antamo bhava
RV_06.046.11.1{29}  adha smA no vR^idhe bhavendra nAyamavA yudhi
RV_06.046.11.2{29}  yadantarikShepatayanti parNino didyavastigmamUrdhAnaH
RV_06.046.12.1{29}  yatra shUrAsastanvo vitanvate priyA sharma pitÌNAm
RV_06.046.12.2{29}  adha smA yacha tanve tane ca chardiracittaM yAvaya dveShaH
RV_06.046.13.1{29}  yadindra sarge arvatashcodayAse mahAdhane
RV_06.046.13.2{29}  asamane adhvanivR^ijine pathi shyenAniva shravasyatah
RV_06.046.14.1{29}  sindhUnriva pravaNa AshuyA yato yadi kloshamanu ShvaNi
RV_06.046.14.2{29}  A ye vayo na varvR^itatyAmiShi gR^ibhItA bAhvorgavi 

RV_06.047.01.1{30}  svAduSh kilAyaM madhumAnutAyaM tIvraH kilAyaM rasavAnutAyam
RV_06.047.01.2{30}  uto nvasya papivAMsamindraM na kashcanasahata AhaveShu
RV_06.047.02.1{30}  ayaM svAduriha madiShTha Asa yasyendro vR^itrahatye mamAda
RV_06.047.02.2{30}  purUNi yashcyautnA shambarasya vi navatiM nava ca dehyo han
RV_06.047.03.1{30}  ayaM me pIta udiyarti vacamayaM manIShAmushatImajIgaH
RV_06.047.03.2{30}  ayaM ShaÊ urvIramimIta dhIro na yAbhyo bhuvanaM kaccanAre
RV_06.047.04.1{30}  ayaM sa yo varimANaM pR^ithivyA varShmANaM divo akR^iNodayaM saH
RV_06.047.04.2{30}  ayaM pIyUShaM tisR^iShu pravatsu somo dAdhArorvantarikSham
RV_06.047.05.1{30}  ayaM vidaccitradR^ishIkamarNaH shukrasadmanAmuShasAmanIke
RV_06.047.05.2{30}  ayaM mahAn mahatA skambhanenod dyAmastabhnAd vR^iShabhomarutvAn
RV_06.047.06.1{31}  dhR^iShat piba kalashe somamindra vR^itrahA shUra samare vasUnAm
RV_06.047.06.2{31}  mAdhyandine savana A vR^iShasva rayisthAno rayimasmAsu dhehi
RV_06.047.07.1{31}  indra pra NaH puraeteva pashya pra no naya prataraM vasyo acha
RV_06.047.07.2{31}  bhavA supAro atipArayo no bhavA sunItiruta vAmanItiH
RV_06.047.08.1{31}  uruM no lokamanu neShi vidvAn svarvajjyotirabhayaM svasti
RV_06.047.08.2{31}  R^iShvA ta indra sthavirasya bAhU upa stheyAma sharaNA bR^ihantA
RV_06.047.09.1{31}  variShThe na indra vandhure dhA vahiShThayoH shatAvannashvayorA
RV_06.047.09.2{31}  iShamA vakShIShAM varShiShThAM mA nastArIn maghavan rAyo aryaH
RV_06.047.10.1{31}  indra mR^iÊa mahyaM jIvAtumicha codaya dhiyamayaso na dhArAm
RV_06.047.10.2{31}  yat kiM cAhaM tvAyuridaM vadAmi tajjuShasva kR^idhi mA devavantam
RV_06.047.11.1{32}  trAtAramindramavitAramindraM have-have suhavaM shUramindram
RV_06.047.11.2{32}  hvayAmi shakraM puruhUtamindraM svasti no maghavAdhAtvindraH
RV_06.047.12.1{32}  indraH sutrAmA svavAnavobhiH sumR^iÊIko bhavatu vishvavedAH
RV_06.047.12.2{32}  bAdhatAM dveSho abhayaM kR^iNotu suvIryasya patayaH syAma
RV_06.047.13.1{32}  tasya vayaM sumatau yaj~niyasyApi bhadre saumanase syAma
RV_06.047.13.2{32}  sa sutrAmA svavAnindro asme ArAccid dveShaH sanutaryuyotu
RV_06.047.14.1{32}  ava tve indra pravato normirgiro brahmANi niyuto dhavante
RV_06.047.14.2{32}  urU na rAdhaH savanA purUNyapo gA vajrin yuvase samindUn
RV_06.047.15.1{32}  ka IM stavat kaH pR^iNAt ko yajAte yadugramin maghavA vishvahAvet
RV_06.047.15.2{32}  pAdAviva praharannanyam-anyaM kR^iNoti pUrvamaparaM shacIbhiH
RV_06.047.16.1{33}  shR^iNve vIra ugram-ugraM damAyannanyam anyamatinenIyamAnaH
RV_06.047.16.2{33}  edhamAnadviÊ ubhayasya rAjA coShkUyate visha indro manuShyAn
RV_06.047.17.1{33}  parA pUrveShAM sakhyA vR^iNakti vitarturANo aparebhireti
RV_06.047.17.2{33}  anAnubhUtIravadhUnvAnaH pUrvIrindraH sharadastartarIti
RV_06.047.18.1{33}  rUpaM-rUpaM pratirUpo babhUva tadasya rUpaM praticakShaNAya
RV_06.047.18.2{33}  indro mAyAbhiH pururUpa Iyate yuktA hyasya harayaHshatA dasha
RV_06.047.19.1{33}  yujAno haritA rathe bhUri tvaShTeha rAjati
RV_06.047.19.2{33}  ko vishvAhA dviShataH pakSha Asata utAsIneShu sUriShu
RV_06.047.20.1{33}  agavyUti kShetramAgamna devA urvI satI bhUmiraMhUraNAbhUt
RV_06.047.20.2{33}  bR^ihaspate pra cikitsA gaviShTAvitthA sate jaritraindra panthAm
RV_06.047.21.1{34}  dive-dive sadR^ishIranyamardhaM kR^iShNA asedhatapa sadmanojAH
RV_06.047.21.2{34}  ahan dAsA vR^iShabho vasnayantodavraje varcinaM shambaraM ca
RV_06.047.22.1{34}  prastoka in nu rAdhasasta indra dasha koshayIrdasha vAjino.adAt
RV_06.047.22.2{34}  divodAsAdatithigvasya rAdhaH shAmbaraM vasu pratyagrabhIShma
RV_06.047.23.1{34}  dashAshvAn dasha koshAn dasha vastrAdhibhojanA
RV_06.047.23.2{34}  dasho hiraNyapiNDAn divodAsAdasAniSham
RV_06.047.24.1{34}  dasha rathAn praShTimataH shataM gA atharvabhyaH
RV_06.047.24.2{34}  ashvathaH pAyave.adAt
RV_06.047.25.1{34}  mahi rAdho vishvajanyaM dadhAnAn bharadvAjAn sAr¤jayo abhyayaShTa
RV_06.047.26.1{35}  vanaspate vIDvaN^go hi bhUyA asmatsakhA prataraNaH suvIraH
RV_06.047.26.2{35}  gobhiH saMnaddho asi vIÊayasvAsthAtA te jayatu jetvAni
RV_06.047.27.1{35}  divas pR^ithivyAH paryoja udbhR^itaM vanaspatibhyaH paryAbhR^itaM sahaH
RV_06.047.27.2{35}  apAmojmAnaM pari gobhirAvR^itamindrasya vajraM haviShA rathaM yaja
RV_06.047.28.1{35}  indrasya vajro marutAmanIkaM mitrasya garbho varuNasya nAbhiH
RV_06.047.28.2{35}  semAM no havyadAtiM juShANo deva ratha prati havyA gR^ibhAya
RV_06.047.29.1{35}  upa shvAsaya pR^ithivImuta dyAM purutrA te manutAM viShThitaM jagat
RV_06.047.29.2{35}  sa dundubhe sajUrindreNa devairdUrAd davIyoapa sedha shatrUn
RV_06.047.30.1{35}  A krandaya balamojo na A dhA ni ShTanihi duritA bAdhamAnaH
RV_06.047.30.2{35}  apa protha dundubhe duchunA ita indrasya muShTirasi vIÊayasva
RV_06.047.31.1{35}  AmUraja pratyAvartayemAH ketumad dundubhirvAvadIti
RV_06.047.31.2{35}  samashvaparNAshcaranti no naro.asmAkamindra rathino jayantu
RV_06.048.01.1{01}  yaj~nA-yaj~nA vo agnaye girA-girA ca dakShase
RV_06.048.01.2{01}  pra-pra vayamamR^itaM jAtavedasaM priyaM mitraM na shaMsiSham
RV_06.048.02.1{01}  Urjo napAtaM sa hinAyamasmayurdAshema havyadAtaye
RV_06.048.02.2{01}  bhuvad vAjeShvavitA bhuvad vR^idha uta trAtA tanUnAm
RV_06.048.03.1{01}  vR^iShA hyagne ajaro mahAn vibhAsyarciShA
RV_06.048.03.2{01}  ajasreNa shociShA shoshucacchuce sudItibhiH su dIdihi
RV_06.048.04.1{01}  maho devAn yajasi yakShyAnuShak tava kratvota daMsanA
RV_06.048.04.2{01}  arvAcaH sIM kR^iNuhyagne.avase rAsva vAjota vaMsva
RV_06.048.05.1{01}  yamApo adrayo vanA garbhaM R^itasya piprati
RV_06.048.05.2{01}  sahasA yo mathito jAyate nR^ibhiH pR^ithivyA adhi sAnavi
RV_06.048.06.1{02}  A yaH paprau bhAnunA rodasI ubhe dhUmena dhAvate divi
RV_06.048.06.2{02}  tirastamo dadR^isha UrmyAsvA shyAvAsvaruSho vR^iShA shyAvA aruSho vR^iShA
RV_06.048.07.1{02}  bR^ihadbhiragne arcibhiH shukreNa deva shociShA
RV_06.048.07.2{02}  bharadvAje samidhAno yaviShThya revan naH shukra dIdihi dyumat pAvaka dIdihi
RV_06.048.08.1{02}  vishvAsAM gR^ihapatirvishAmasi tvamagne mAnuShINAm
RV_06.048.08.2{02}  shataM pUrbhiryaviShTha pAhyaMhasaH sameddhAraM shataM himA stotR^ibhyo ye ca dadati
RV_06.048.09.1{02}  tvaM nashcitra UtyA vaso rAdhAMsi codaya
RV_06.048.09.2{02}  asya rAyastvamagne rathIrasi vidA gAdhaM tuce tu naH
RV_06.048.10.1{02}  parShi tokaM tanayaM partR^ibhiSh TvamadabdhairaprayutvabhiH
RV_06.048.10.2{02}  agne heÊAMsi daivyA yuyodhi no.adevAni hvarAMsi ca
RV_06.048.11.1{03}  A sakhAyaH sabardughAM dhenumajadhvamupa navyasA vacaH
RV_06.048.11.2{03}  sR^ijadhvamanapasphurAm
RV_06.048.12.1{03}  yA shardhAya mArutAya svabhAnave shravo.amR^ityu dhukShata
RV_06.048.12.2{03}  yA mR^iÊIke marutAM turANAM yA sumnairevayAvarI
RV_06.048.13.1{03}  bharadvAjAyAva dhukShata dvitA
RV_06.048.13.2{03}  dhenuM ca vishvadohasamiShaM ca vishvabhojasam
RV_06.048.14.1{03}  taM va indraM na sukratuM varuNamiva mAyinam
RV_06.048.14.2{03}  aryamaNaM na mandraM sR^iprabhojasaM viShNuM na stuSha Adishe
RV_06.048.15.1{03}  tveShaM shardho na mArutaM tuviShvaNyanarvANaM pUShaNaM saM yathA shatA
RV_06.048.15.2{03}  saM sahasrA kAriShaccarShaNibhya AnAvirgUÊhA vasU karat suvedA no vasU karat
RV_06.048.16.1{03}  A mA pUShannupa drava shaMsiShaM nu te apikarNa AghR^iNe
RV_06.048.16.2{03}  aghA aryo arAtayaH
RV_06.048.17.1{04}  mA kAkambIramud vR^iho vanaspatimashastIrvi hi nInashaH
RV_06.048.17.2{04}  mota sUro aha evA cana grIvA Adadhate veH
RV_06.048.18.1{04}  dR^iteriva te.avR^ikamastu sakhyam
RV_06.048.18.2{04}  achidrasya dadhanvataH supUrNasya dadhanvataH
RV_06.048.19.1{04}  paro hi martyairasi samo devairuta shriyA
RV_06.048.19.2{04}  abhi khyaH pUShan pR^itanAsu nastvamavA nUnaM yathA purA
RV_06.048.20.1{04}  vAmI vAmasya dhUtayaH praNItirastu sUnR^itA
RV_06.048.20.2{04}  devasya vAmaruto martyasya vejAnasya prayajyavaH
RV_06.048.21.1{04}  sadyashcid yasya carkR^itiH pari dyAM devo naiti sUryaH
RV_06.048.21.2{04}  tveShaM shavo dadhire nAma yaj~niyaM maruto vR^itrahaM shavo jyeShThaM vR^itrahaM shavaH
RV_06.048.22.1{04}  sakR^id dha dyaurajAyata sakR^id bhUmirajAyata
RV_06.048.22.2{04}  pR^ishnyA dugdhaM sakR^it payastadanyo nAnu jAyate
RV_06.049.01.1{05}  stuShe janaM suvrataM navyasIbhirgIrbhirmitrAvaruNA sumnayantA
RV_06.049.01.2{05}  ta A gamantu ta iha shruvantu sukShatrAso varuNomitro agniH
RV_06.049.02.1{05}  visho-visha IDyamadhvareShvadR^iptakratumaratiM yuvatyoH
RV_06.049.02.2{05}  divaH shishuM sahasaH sUnumagniM yaj~nasya ketumaruShaM yajadhyai
RV_06.049.03.1{05}  aruShasya duhitarA virUpe stR^ibhiranyA pipishe sUro anyA
RV_06.049.03.2{05}  mithasturA vicarantI pAvake manma shrutaM nakShata R^icyamAne
RV_06.049.04.1{05}  pra vAyumachA bR^ihatI manIShA bR^ihadrayiM vishvavAraM rathaprAm
RV_06.049.04.2{05}  dyutadyAmA niyutaH patyamAnaH kaviH kavimiyakShasi prayajyo
RV_06.049.05.1{05}  sa me vapushchadayadashvinoryo ratho virukmAn manasA yujAnaH
RV_06.049.05.2{05}  yena narA nAsatyeShayadhyai vartiryAthastanayAya tmane ca
RV_06.049.06.1{06}  parjanyavAtA vR^iShabhA pR^ithivyAH purIShANi jinvatamapyAni
RV_06.049.06.2{06}  satyashrutaH kavayo yasya gIrbhirjagata sthAtarjagadAkR^iNudhvam
RV_06.049.07.1{06}  pAvIravI kanyA citrAyuH sarasvatI vIrapatnI dhiyaM dhAt
RV_06.049.07.2{06}  gnAbhirachidraM sharaNaM sajoShA durAdharShaM gR^iNate sharma yaMsat
RV_06.049.08.1{06}  pathas-pathaH paripatiM vacasyA kAmena kR^ito abhyAnaÊ arkam
RV_06.049.08.2{06}  sa no rAsacchurudhashcandrAgrA dhiyaM-dhiyaM sIShadhAti pra pUShA
RV_06.049.09.1{06}  prathamabhAjaM yashasaM vayodhAM supANiM devaM sugabhastiM R^ibhvam
RV_06.049.09.2{06}  hotA yakShad yajataM pastyAnAmagnistvaShTAraM suhavaM vibhAvA
RV_06.049.10.1{06}  bhuvanasya pitaraM gIrbhirAbhI rudraM divA vardhayA rudramaktau
RV_06.049.10.2{06}  bR^ihantaM R^iShvamajaraM suShumnaM R^idhag ghuvema kavineShitAsaH
RV_06.049.11.1{07}  A yuvAnaH kavayo yaj~niyAso maruto ganta gR^iNato varasyAm
RV_06.049.11.2{07}  acitraM cid dhi jinvathA vR^idhanta itthA nakShanto naro aN^girasvat
RV_06.049.12.1{07}  pra vIrAya pra tavase turAyAjA yUtheva pashurakShirastam
RV_06.049.12.2{07}  sa pispR^ishati tanvi shrutasya stR^ibhirna nAkaM vacanasyavipaH
RV_06.049.13.1{07}  yo rajAMsi vimame pArthivAni trishcid viShNurmanave bAdhitAya
RV_06.049.13.2{07}  tasya te sharmannupadadyamAne rAyA madema tanvA tanA ca
RV_06.049.14.1{07}  tan no.ahirbudhnyo abdhirarkaistat parvatastat savitA cano dhAt
RV_06.049.14.2{07}  tadoShadhIbhirabhi rAtiShAco bhagaH purandhirjinvatu pra rAye
RV_06.049.15.1{07}  nu no rayiM rathyaM carShaNiprAM puruvIraM maha R^itasya gopAm
RV_06.049.15.2{07}  kShayaM dAtAjaraM yena janAn spR^idho adevIrabhi cakramAma visha AdevIrabhyashnavAma
RV_06.050.01.1{08}  huve vo devImaditiM namobhirmR^iÊIkAya varuNaM mitramagnim
RV_06.050.01.2{08}  abhikShadAmaryamaNaM sushevaM trAtÌn devAn savitAraM bhagaM ca
RV_06.050.02.1{08}  sujyotiShaH sUrya dakShapitÌnanAgAstve sumaho vIhi devAn
RV_06.050.02.2{08}  dvijanmAno ya R^itasApaH satyAH svarvanto yajatA agnijihvAH
RV_06.050.03.1{08}  uta dyAvApR^ithivI kShatramuru bR^ihad rodasI sharaNaM suShumne
RV_06.050.03.2{08}  mahas karatho varivo yathA no.asme kShayAya dhiShaNe anehaH
RV_06.050.04.1{08}  A no rudrasya sUnavo namantAmadyA hUtAso vasavo.adhR^iShTAH
RV_06.050.04.2{08}  yadImarbhe mahati vA hitAso bAdhe maruto ahvAma devAn
RV_06.050.05.1{08}  mimyakSha yeShu rodasI nu devI siShakti pUShA abhyardhayajvA
RV_06.050.05.2{08}  shrutvA havaM maruto yad dha yAtha bhUmA rejante adhvani pravikte
RV_06.050.06.1{09}  abhi tyaM vIraM girvaNasamarcendraM brahmaNA jaritarnavena
RV_06.050.06.2{09}  shravadid dhavamupa ca stavAno rAsad vAjAnupa maho gR^iNAnaH
RV_06.050.07.1{09}  omAnamApo mAnuShIramR^iktaM dhAta tokAya tanayAya shaMyoH
RV_06.050.07.2{09}  yUyaM hi ShThA bhiShajo mAtR^itamA vishvasya sthAturjagato janitrIH
RV_06.050.08.1{09}  A no devaH savitA trAyamANo hiraNyapANiryajato jagamyAt
RV_06.050.08.2{09}  yo datravAnuShaso na pratIkaM vyUrNute dAshuShe vAryANi
RV_06.050.09.1{09}  uta tvaM sUno sahaso no adyA devAnasminnadhvare vavR^ityAH
RV_06.050.09.2{09}  syAmahaM te sadamid rAtau tava syAmagne.avasA suvIraH
RV_06.050.10.1{09}  uta tyA me havamA jagmyAtaM nAsatyA dhIbhiryuvamaN^ga viprA
RV_06.050.10.2{09}  atriM na mahastamaso.amumuktaM tUrvataM narA duritAdabhIke
RV_06.050.11.1{10}  te no rAyo dyumato vAjavato dAtAro bhUta nR^ivataH purukShoH
RV_06.050.11.2{10}  dashasyanto divyAH pArthivAso gojAtA apyA mR^ilatA cadevAH
RV_06.050.12.1{10}  te no rudraH sarasvatI sajoShA mIÊhuShmanto viShNurmR^iÊantu vAyuH
RV_06.050.12.2{10}  R^ibhukShA vAjo daivyo vidhAtA parjanyAvAtA pipyatAmiShaM naH
RV_06.050.13.1{10}  uta sya devaH savitA bhago no.apAM napAdavatu dAnu papriH
RV_06.050.13.2{10}  tvaShTA devebhirjanibhiH sajoShA dyaurdevebhiH pR^ithivI samudraiH
RV_06.050.14.1{10}  uta no.ahirbudhnyaH shR^iNotvaja ekapAt pR^ithivI samudraH
RV_06.050.14.2{10}  vishve devA R^itAvR^idho huvAnA stutA mantrAH kavishastA avantu
RV_06.050.15.1{10}  evA napAto mama tasya dhIbhirbharadvAjA abhyarcantyarkaiH
RV_06.050.15.2{10}  gnA hutAso vasavo.adhR^iShTA vishve stutAso bhUtA yajatrAH
RV_06.051.01.1{11}  udu tyaccakShurmahi mitrayorAneti priyaM varuNayoradabdham
RV_06.051.01.2{11}  R^itasya shuci darshatamanIkaM rukmo na diva uditAvyadyaut
RV_06.051.02.1{11}  veda yastrINi vidathAnyeShAM devAnAM janma sanutarA ca vipraH
RV_06.051.02.2{11}  R^iju marteShu vR^ijinA ca pashyannabhi caShTe sUro arya evAn
RV_06.051.03.1{11}  stuSha u vo maha R^itasya gopAnaditiM mitraM varuNaM sujAtAn
RV_06.051.03.2{11}  aryamaNaM bhagamadabdhadhItInachA voce sadhanyaH pAvakAn
RV_06.051.04.1{11}  rishAdasaH satpatInradabdhAn maho rAj~naH suvasanasya dAtÌn
RV_06.051.04.2{11}  yUnaH sukShatrAn kShayato divo nÌnAdityAn yAmyaditiM duvoyu
RV_06.051.05.1{11}  dyauSh pitaH pR^ithivi mAtaradhrugagne bhrAtarvasavo mR^iÊatA naH
RV_06.051.05.2{11}  vishva AdityA adite sajoShA asmabhyaM sharma bahulaM vi yanta
RV_06.051.06.1{12}  mA no vR^ikAya vR^ikye samasmA aghAyate rIradhatA yajatrAH
RV_06.051.06.2{12}  yUyaM hi ShThA rathyo nastanUnAM yUyaM dakShasya vacaso babhUva
RV_06.051.07.1{12}  mA va eno anyakR^itaM bhujema mA tat karma vasavo yaccayadhve
RV_06.051.07.2{12}  vishvasya hi kShayatha vishvadevAH svayaM ripustanvaM rIriShIShTa
RV_06.051.08.1{12}  nama idugraM nama A vivAse namo dAdhAra pR^ithivImuta dyAm
RV_06.051.08.2{12}  namo devebhyo nama Isha eShAM kR^itaM cideno namasAvivAse
RV_06.051.09.1{12}  R^itasya vo rathyaH pUtadakShAn R^itasya pastyasado adabdhAn
RV_06.051.09.2{12}  tAnA namobhirurucakShaso nÌn vishvAn va A name maho yajatrAH
RV_06.051.10.1{12}  te hi shreShThavarcasasta u nastiro vishvAni duritA nayanti
RV_06.051.10.2{12}  sukShatrAso varuNo mitro agnir{R^i}tadhItayo vakmarAjasatyAH
RV_06.051.11.1{13}  te na indraH pR^ithivI kShAma vardhan pUShA bhago aditiH pa¤ca janAH
RV_06.051.11.2{13}  susharmANaH svavasaH sunIthA bhavantu naHsutrAtrAsaH sugopAH
RV_06.051.12.1{13}  nU sadmAnaM divyaM naMshi devA bhAradvAjaH sumatiM yAti hotA
RV_06.051.12.2{13}  AsAnebhiryajamAno miyedhairdevAnAM janma vasUyurvavanda
RV_06.051.13.1{13}  apa tyaM vR^ijinaM ripuM stenamagne durAdhyam
RV_06.051.13.2{13}  daviShThamasya satpate kR^idhI sugam
RV_06.051.14.1{13}  grAvANaH soma no hi kaM sakhitvanAya vAvashuH
RV_06.051.14.2{13}  jahI nyatriNaM paNiM vR^iko hi ShaH
RV_06.051.15.1{13}  yUyaM hi ShThA sudAnava indrajyeShThA abhidyavaH
RV_06.051.15.2{13}  kartA no adhvannA sugaM gopA amA
RV_06.051.16.1{13}  api panthAmaganmahi svastigAmanehasam
RV_06.051.16.2{13}  yena vishvAH paridviSho vR^iNakti vindate vasu
RV_06.052.01.1{14}  na tad divA na pR^ithivyAnu manye na yaj~nena nota shamIbhirAbhiH
RV_06.052.01.2{14}  ubjantu taM subhvaH parvatAso ni hIyatAmatiyAjasya yaShTA
RV_06.052.02.1{14}  ati vA yo maruto manyate no brahma vA yaH kriyamANaM ninitsAt
RV_06.052.02.2{14}  tapUMShi tasmai vR^ijinAni santu brahmadviShamabhi taM shocatu dyauH
RV_06.052.03.1{14}  kimaN^ga tvA brahmaNaH soma gopAM kimaN^ga tvAhurabhishastipAM naH
RV_06.052.03.2{14}  kimaN^ga naH pashyasi nidyamAnAn brahmadviShe tapuShiM hetimasya
RV_06.052.04.1{14}  avantu mAmuShaso jAyamAnA avantu mA sindhavaH pinvamAnAH
RV_06.052.04.2{14}  avantu mA parvatAso dhruvAso.avantu mA pitaro devahUtau
RV_06.052.05.1{14}  vishvadAnIM sumanasaH syAma pashyema nu sUryamuccarantam
RV_06.052.05.2{14}  tathA karad vasupatirvasUnAM devAnohAno.avasAgamiShThaH
RV_06.052.06.1{15}  indro nediShThamavasAgamiShThaH sarasvatI sindhubhiH pinvamAnA
RV_06.052.06.2{15}  parjanyo na oShadhIbhirmayobhuragniH sushaMsaH suhavaH piteva
RV_06.052.07.1{15}  vishve devAsa A gata shR^iNutA ma imaM havam
RV_06.052.07.2{15}  edaM barhirni ShIdata
RV_06.052.08.1{15}  yo vo devA ghR^itasnunA havyena pratibhUShati
RV_06.052.08.2{15}  taM vishva upa gachatha
RV_06.052.09.1{15}  upa naH sUnavo giraH shR^iNvantvamR^itasya ye
RV_06.052.09.2{15}  sumR^iÊIkA bhavantu naH
RV_06.052.10.1{15}  vishve devA R^itAvR^idha R^itubhirhavanashrutaH
RV_06.052.10.2{15}  juShantAM yujyaM payaH
RV_06.052.11.1{16}  stotramindro marudgaNastvaShTR^imAn mitro aryamA
RV_06.052.11.2{16}  imA havyA juShanta naH
RV_06.052.12.1{16}  imaM no agne adhvaraM hotarvayunasho yaja
RV_06.052.12.2{16}  cikitvAn daivyaM janam
RV_06.052.13.1{16}  vishve devAH shR^iNutemaM havaM me ye antarikShe ya upa dyavi ShTha
RV_06.052.13.2{16}  ye agnijihvA uta vA yajatrA AsadyAsmin barhiShi mAdayadhvam
RV_06.052.14.1{16}  vishve devA mama shR^iNvantu yaj~niyA ubhe rodasI apAM napAcca manma
RV_06.052.14.2{16}  mA vo vacAMsi paricakShyANi vocaM sumneShvid vo antamA madema
RV_06.052.15.1{16}  ye ke ca jmA mahino ahimAyA divo jaj~nire apAM sadhasthe
RV_06.052.15.2{16}  te asmabhyamiShaye vishvamAyuH kShapa usrA varivasyantudevAH
RV_06.052.16.1{16}  agnIparjanyAvavataM dhiyaM me.asmin have suhavA suShTutiMnaH
RV_06.052.16.2{16}  iÊAmanyo janayad garbhamanyaH prajAvatIriSha A dhattamasme
RV_06.052.17.1{16}  stIrNe barhiShi samidhAne agnau sUktena mahA namasA vivAse
RV_06.052.17.2{16}  asmin no adya vidathe yajatrA vishve devA haviShi mAdayadhvam
RV_06.053.01.1{17}  vayamu tvA pathas pate rathaM na vAjasAtaye
RV_06.053.01.2{17}  dhiye pUShannayujmahi
RV_06.053.02.1{17}  abhi no naryaM vasu vIraM prayatadakShiNam
RV_06.053.02.2{17}  vAmaM gR^ihapatiM naya
RV_06.053.03.1{17}  aditsantaM cidAghR^iNe pUShan dAnAya codaya
RV_06.053.03.2{17}  paNeshcid vimradA manaH
RV_06.053.04.1{17}  vi patho vAjasAtaye cinuhi vi mR^idho jahi
RV_06.053.04.2{17}  sAdhantAmugra no dhiyaH
RV_06.053.05.1{17}  pari tR^indhi paNInAmArayA hR^idayA kave
RV_06.053.05.2{17}  athemasmabhyaM randhaya
RV_06.053.06.1{18}  vi pUShannArayA tuda paNericha hR^idi priyam
RV_06.053.06.2{18}  atheM ...
RV_06.053.07.1{18}  A rikha kikirA kR^iNu paNInAM hR^idayA kave
RV_06.053.07.2{18}  atheM ...
RV_06.053.08.1{18}  yAM pUShan brahmacodanImArAM bibharShyAghR^iNe
RV_06.053.08.2{18}  tayA samasya hR^idayamA rikha kikirA kR^iNu
RV_06.053.09.1{18}  yA te aShTrA goopashAghR^iNe pashusAdhanI
RV_06.053.09.2{18}  tasyAste sumnamImahe
RV_06.053.10.1{18}  uta no goShaNiM dhiyamashvasAM vAjasAmuta
RV_06.053.10.2{18}  nR^ivat kR^iNuhi vItaye
RV_06.054.01.1{19}  saM pUShan viduShA naya yo a¤jasAnushAsati
RV_06.054.01.2{19}  ya evedamiti bravat
RV_06.054.02.1{19}  samu pUShNA gamemahi yo gR^ihAnabhishAsati
RV_06.054.02.2{19}  ima eveti cabravat
RV_06.054.03.1{19}  pUShNashcakraM na riShyati na kosho.ava padyate
RV_06.054.03.2{19}  no asya vyathate paviH
RV_06.054.04.1{19}  yo asmai haviShAvidhan na taM pUShApi mR^iShyate
RV_06.054.04.2{19}  prathamo vidate vasu
RV_06.054.05.1{19}  pUShA gA anvetu naH puShA rakShatvarvataH
RV_06.054.05.2{19}  pUShA vAjaM sanotu naH
RV_06.054.06.1{20}  pUShannanu pra gA ihi yajamAnasya sunvataH
RV_06.054.06.2{20}  asmAkaM stuvatAmuta
RV_06.054.07.1{20}  mAkirneshan mAkIM riShan mAkIM saM shAri kevaTe
RV_06.054.07.2{20}  athAriShTAbhirA gahi
RV_06.054.08.1{20}  shR^iNvantaM pUShaNaM vayamiryamanaShTavedasam
RV_06.054.08.2{20}  IshAnaMrAya Imahe
RV_06.054.09.1{20}  pUShan tava vrate vayaM na riShyema kadA cana
RV_06.054.09.2{20}  stotArasta iha smasi
RV_06.054.10.1{20}  pari pUShA parastAd dhastaM dadhAtu dakShiNam
RV_06.054.10.2{20}  punarno naShTamAjatu
RV_06.055.01.1{21}  ehi vAM vimuco napAdAghR^iNe saM sacAvahai
RV_06.055.01.2{21}  rathIr{R^i}tasya no bhava
RV_06.055.02.1{21}  rathItamaM kapardinamIshAnaM rAdhaso mahaH
RV_06.055.02.2{21}  rAyaH sakhAyamImahe
RV_06.055.03.1{21}  rAyo dhArAsyAghR^iNe vaso rAshirajAshva
RV_06.055.03.2{21}  dhIvato-dhIvataH sakhA
RV_06.055.04.1{21}  pUShaNaM nvajAshvamupa stoShAma vAjinam
RV_06.055.04.2{21}  svasuryo jAra ucyate
RV_06.055.05.1{21}  mAturdidhiShumabravaM svasurjAraH shR^iNotu naH
RV_06.055.05.2{21}  bhrAtendrasya sakhA mama
RV_06.055.06.1{21}  AjAsaH pUShaNaM rathe nishR^imbhAste janashriyam
RV_06.055.06.2{21}  devaM vahantu bibhrataH
RV_06.056.01.1{22}  ya enamAdideshati karambhAditi pUShaNam
RV_06.056.01.2{22}  na tena deva Adishe
RV_06.056.02.1{22}  uta ghA sa rathItamaH sakhyA satpatiryujA
RV_06.056.02.2{22}  indro vR^itrANi jighnate
RV_06.056.03.1{22}  utAdaH paruShe gavi sUrashcakraM hiraNyayam
RV_06.056.03.2{22}  nyairayadrathItamaH
RV_06.056.04.1{22}  yadadya tvA puruShTuta bravAma dasra mantumaH
RV_06.056.04.2{22}  tat su no manma sAdhaya
RV_06.056.05.1{22}  imaM ca no gaveShaNaM sAtaye sIShadho gaNam
RV_06.056.05.2{22}  ArAt pUShannasi shrutaH
RV_06.056.06.1{22}  A te svastimImaha AreaghAmupAvasum
RV_06.056.06.2{22}  adyA ca sarvatAtaye shvashca sarvatAtaye
RV_06.057.01.1{23}  indrA nu pUShaNA vayaM sakhyAya svastaye
RV_06.057.01.2{23}  huvema vAjasAtaye
RV_06.057.02.1{23}  somamanya upAsadat pAtave camvoH sutam
RV_06.057.02.2{23}  karambhamanya ichati
RV_06.057.03.1{23}  ajA anyasya vahnayo harI anyasya sambhR^itA
RV_06.057.03.2{23}  tAbhyAM vR^itrANi jighnate
RV_06.057.04.1{23}  yadindro anayad rito mahIrapo vR^iShantamaH
RV_06.057.04.2{23}  tatra pUShAbhavat sacA
RV_06.057.05.1{23}  tAM pUShNaH sumatiM vayaM vR^ikShasya pra vayAmiva
RV_06.057.05.2{23}  indrasya cA rabhAmahe
RV_06.057.06.1{23}  ut pUShaNaM yuvAmahe.abhIshUnriva sArathiH
RV_06.057.06.2{23}  mahyA indraM svastaye
RV_06.058.01.1{24}  shukraM te anyad yajataM te anyad viShurUpe ahanI dyaurivAsi
RV_06.058.01.2{24}  vishvA hi mAyA avasi svadhAvo bhadrA te pUShanniharAtirastu
RV_06.058.02.1{24}  ajAshvaH pashupA vAjapastyo dhiyaJNjinvo bhuvane vishve arpitaH
RV_06.058.02.2{24}  aShTrAM pUShA shithirAmudvarIvR^ijat saMcakShANobhuvanA deva Iyate
RV_06.058.03.1{24}  yAste pUShan nAvo antaH samudre hiraNyayIrantarikShe caranti
RV_06.058.03.2{24}  tAbhiryAsi dUtyAM sUryasya kAmena kR^ita shrava ichamAnaH
RV_06.058.04.1{24}  pUShA subandhurdiva A pR^ithivyA iÊas patirmaghavA dasmavarcAH
RV_06.058.04.2{24}  yaM devAso adaduH sUryAyai kAmena kR^itaM tavasaM sva¤cam
RV_06.059.01.1{25}  pra nu vocA suteShu vAM vIryA yAni cakrathuH
RV_06.059.01.2{25}  hatAso vAM pitaro devashatrava indrAgnI jIvatho yuvam
RV_06.059.02.1{25}  baÊ itthA mahimA vAmindrAgnI paniShTha A
RV_06.059.02.2{25}  samAno vAM janitA bhrAtarA yuvaM yamAvihehamAtarA
RV_06.059.03.1{25}  okivAMsA sute sacAnashvA saptI ivAdane
RV_06.059.03.2{25}  indrA nvagnI avaseha vajriNA vayaM devA havAmahe
RV_06.059.04.1{25}  ya indrAgnI suteShu vAM stavat teShv R^itAvR^idhA
RV_06.059.04.2{25}  joShavAkaM vadataH pajrahoShiNA na devA bhasathashcana
RV_06.059.05.1{25}  indrAgnI ko asya vAM devau martashciketati
RV_06.059.05.2{25}  viShUco ashvAn yuyujAna Iyata ekaH samAna A rathe
RV_06.059.06.1{26}  indrAgnI apAdiyaM pUrvAgAt padvatIbhyaH
RV_06.059.06.2{26}  hitvI shiro jihvayA vAvadaccarat triMshat padA nyakramIt
RV_06.059.07.1{26}  indrAgnI A hi tanvate naro dhanvAni bAhvoH
RV_06.059.07.2{26}  mA no asmin mahAdhane parA varktaM gaviShTiShu
RV_06.059.08.1{26}  indrAgnI tapanti mAghA aryo arAtayaH
RV_06.059.08.2{26}  apa dveShAMsyA kR^itaM yuyutaM sUryAdadhi
RV_06.059.09.1{26}  indrAgnI yuvorapi vasu divyAni pArthivA
RV_06.059.09.2{26}  A na iha prayachataM rayiM vishvAyupoShasam
RV_06.059.10.1{26}  indrAgnI ukthavAhasA stomebhirhavanashrutA
RV_06.059.10.2{26}  vishvAbhirgIrbhirA gatamasya somasya pItaye
RV_06.060.01.1{27}  shnathad vR^itramuta sanoti vAjamindrA yo agnI sahurI saparyAt
RV_06.060.01.2{27}  irajyantA vasavyasya bhUreH sahastamA sahasA vAjayantA
RV_06.060.02.1{27}  tA yodhiShTamabhi gA indra nUnamapaH svaruShaso agna UÊhaH
RV_06.060.02.2{27}  dishaH svaruShasa indra citrA apo gA agne yuvase niyutvAn
RV_06.060.03.1{27}  A vR^itrahaNA vR^itrahabhiH shuShmairindra yAtaM namobhiragne arvAk
RV_06.060.03.2{27}  yuvaM rAdhobhirakavebhirindrAgne asme bhavatamuttamebhiH
RV_06.060.04.1{27}  tA huve yayoridaM papne vishvaM purA kR^itam
RV_06.060.04.2{27}  indrAgnI namardhataH
RV_06.060.05.1{27}  ugrA vighaninA mR^idha indrAgnI havAmahe
RV_06.060.05.2{27}  tA no mR^iÊAta IdR^ishe
RV_06.060.06.1{28}  hato vR^itrANyAryA hato dAsAni satpatI
RV_06.060.06.2{28}  hato vishvA apa dviShaH
RV_06.060.07.1{28}  indrAgnI yuvAmime.abhi stomA anUShata
RV_06.060.07.2{28}  pibataM shambhuvA sutam
RV_06.060.08.1{28}  yA vAM santi puruspR^iho niyuto dAshuShe narA
RV_06.060.08.2{28}  indrAgnI tAbhirA gatam
RV_06.060.09.1{28}  tAbhirA gachataM naropedaM savanaM sutam
RV_06.060.09.2{28}  indrAgnI somapItaye
RV_06.060.10.1{28}  tamIÊiShva yo arciShA vanA vishvA pariShvajat
RV_06.060.10.2{28}  kR^iShNAkR^iNoti jihvayA
RV_06.060.11.1{29}  ya iddha AvivAsati sumnamindrasya martyaH
RV_06.060.11.2{29}  dyumnAya sutarA apaH
RV_06.060.12.1{29}  tA no vAjavatIriSha AshUn pipR^itamarvataH
RV_06.060.12.2{29}  indramagniM ca voÊhave
RV_06.060.13.1{29}  ubhA vAmindrAgnI AhuvadhyA ubhA rAdhasaH saha mAdayadhyai
RV_06.060.13.2{29}  ubhA dAtArAviShAM rayINAmubhA vAjasya sAtaye huve vAm
RV_06.060.14.1{29}  A no gavyebhirashvyairvasavyairupa gachatam
RV_06.060.14.2{29}  sakhAyau devau sakhyAya shambhuvendrAgnI tA havAmahe
RV_06.060.15.1{29}  indrAgnI shR^iNutaM havaM yajamAnasya sunvataH
RV_06.060.15.2{29}  vItaM havyAnyA gataM pibataM somyaM madhu
RV_06.061.01.1{30}  iyamadadAd rabhasaM R^iNacyutaM divodAsaM vadhryashvAya dAshuShe
RV_06.061.01.2{30}  yA shashvantamAcakhAdAvasaM paNiM tA te dAtrANi taviShA sarasvati
RV_06.061.02.1{30}  iyaM shuShmebhirbisakhA ivArujat sAnu girINAM taviShebhirUrmibhiH
RV_06.061.02.2{30}  pArAvataghnImavase suvR^iktibhiH sarasvatImA vivAsema dhItibhiH
RV_06.061.03.1{30}  sarasvati devanido ni barhaya prajAM vishvasya bR^isayasya mAyinaH
RV_06.061.03.2{30}  uta kShitibhyo.avanIravindo viShamebhyo asravo vAjinIvati
RV_06.061.04.1{30}  pra No devI sarasvatI vAjebhirvAjinIvatI
RV_06.061.04.2{30}  dhInAmavitryavatu
RV_06.061.05.1{30}  yastvA devi sarasvatyupabrUte dhane hite
RV_06.061.05.2{30}  indraM na vR^itratUrye
RV_06.061.06.1{31}  tvaM devi sarasvatyavA vAjeShu vAjini
RV_06.061.06.2{31}  radA pUSheva naHsanim
RV_06.061.07.1{31}  uta syA naH sarasvatI ghorA hiraNyavartaniH
RV_06.061.07.2{31}  vR^itraghnI vaShTi suShTutim
RV_06.061.08.1{31}  yasyA ananto ahrutastveShashcariShNurarNavaH
RV_06.061.08.2{31}  amashcarati roruvat
RV_06.061.09.1{31}  sA no vishvA ati dviShaH svasÌranyA R^itAvarI
RV_06.061.09.2{31}  atannaheva sUryaH
RV_06.061.10.1{31}  uta naH priyA priyAsu saptasvasA sujuShTA
RV_06.061.10.2{31}  sarasvatI stomyA bhUt
RV_06.061.11.1{32}  ApapruShI pArthivAnyuru rajo antarikSham
RV_06.061.11.2{32}  sarasvatI nidas pAtu
RV_06.061.12.1{32}  triShadhasthA saptadhAtuH pa¤ca jAtA vardhayantI
RV_06.061.12.2{32}  vAje-vAje havyA bhUt
RV_06.061.13.1{32}  pra yA mahimnA mahinAsu cekite dyumnebhiranyA apasAmapastamA
RV_06.061.13.2{32}  ratha iva bR^ihatI vibhvane kR^itopastutyA cikituShA sarasvatI
RV_06.061.14.1{32}  sarasvatyabhi no neShi vasyo mApa spharIH payasA mA na Adhak
RV_06.061.14.2{32}  juShasva naH sakhyA veshyA ca mA tvat kShetrANyaraNAni ganma
RV_06.062.01.1{01}  stuShe narA divo asya prasantAshvinA huve jaramANo arkaiH
RV_06.062.01.2{01}  yA sadya usrA vyuShi jmo antAn yuyUShataH paryurUvarAMsi
RV_06.062.02.1{01}  tA yaj~namA shucibhishcakramANA rathasya bhAnuM rurucUrajobhiH
RV_06.062.02.2{01}  purU varAMsyamitA mimAnApo dhanvAnyati yAtho ajrAn
RV_06.062.03.1{01}  tA ha tyad vartiryadaradhramugretthA dhiya UhathuH shashvadashvaiH
RV_06.062.03.2{01}  manojavebhiriShiraiH shayadhyai pari vyathirdAshuSho martyasya
RV_06.062.04.1{01}  tA navyaso jaramANasya manmopa bhUShato yuyujAnasaptI
RV_06.062.04.2{01}  shubhaM pR^ikShamiShamUrjaM vahantA hotA yakShat pratno adhrug yuvAnA
RV_06.062.05.1{01}  tA valgU dasrA purushAkatamA pratnA navyasA vacasA vivAse
RV_06.062.05.2{01}  yA shaMsate stuvate shambhaviShThA babhUvaturgR^iNate citrarAtI
RV_06.062.06.1{02}  tA bhujyuM vibhiradbhyaH samudrAt tugrasya sUnumUhathUrajobhiH
RV_06.062.06.2{02}  areNubhiryojanebhirbhujantA patatribhirarNasonirupasthAt
RV_06.062.07.1{02}  vi jayuShA rathyA yAtamadriM shrutaM havaM vR^iShaNA vadhrimatyAH
RV_06.062.07.2{02}  dashasyantA shayave pipyathurgAmiti cyavAnA sumatiM bhuraNyU
RV_06.062.08.1{02}  yad rodasI pradivo asti bhUmA heÊo devAnAmuta martyatrA
RV_06.062.08.2{02}  tadAdityA vasavo rudriyAso rakShoyuje tapuraghaM dadhAta
RV_06.062.09.1{02}  ya IM rAjAnAv R^ituthA vidadhad rajaso mitro varuNashciketat
RV_06.062.09.2{02}  gambhIrAya rakShase hetimasya droghAya cid vacasa AnavAya
RV_06.062.10.1{02}  antaraishcakraistanayAya vartirdyumatA yAtaM nR^ivatA rathena
RV_06.062.10.2{02}  sanutyena tyajasA martyasya vanuShyatAmapi shIrShAvavR^iktam
RV_06.062.11.1{02}  A paramAbhiruta madhyamAbhirniyudbhiryAtamavamAbhirarvAk
RV_06.062.11.2{02}  dR^iÊhasya cid gomato vi vrajasya duro vartaM gR^iNate citrarAtI
RV_06.063.01.1{03}  kva tyA valgU puruhUtAdya dUto na stomo.avidan namasvAn
RV_06.063.01.2{03}  A yo arvAM nAsatyA vavarta preShThA hyasatho asya manman
RV_06.063.02.1{03}  araM me gantaM havanAyAsmai gR^iNAnA yathA pibAtho andhaH
RV_06.063.02.2{03}  pari ha tyad vartiryAtho riSho na yat paro nAntarastuturyAt
RV_06.063.03.1{03}  akAri vAmandhaso varImannastAri barhiH suprAyaNatamam
RV_06.063.03.2{03}  uttAnahasto yuvayurvavandA vAM nakShanto adraya A¤jan
RV_06.063.04.1{03}  Urdhvo vAmagniradhvareShvasthAt pra rAtireti jUrNinIghR^itAcI
RV_06.063.04.2{03}  pra hotA gUrtamanA urANo.ayukta yo nAsatyA havIman
RV_06.063.05.1{03}  adhi shriye duhitA sUryasya rathaM tasthau purubhujA shatotim
RV_06.063.05.2{03}  pra mAyAbhirmAyinA bhUtamatra narA nR^itU janiman yaj~niyAnAm
RV_06.063.06.1{04}  yuvaM shrIbhirdarshatAbhirAbhiH shubhe puShTimUhathuHsUryAyAH
RV_06.063.06.2{04}  pra vAM vayo vapuShe.anu paptan nakShad vANI suShTutA dhiShNyA vAm
RV_06.063.07.1{04}  A vAM vayo.ashvAso vahiShThA abhi prayo nAsatyA vahantu
RV_06.063.07.2{04}  pra vAM ratho manojavA asarjIShaH pR^ikSha iShidho anu pUrvIH
RV_06.063.08.1{04}  puru hi vAM purubhujA deShNaM dhenuM na iShaM pinvatamasakrAm
RV_06.063.08.2{04}  stutashca vAM mAdhvI suShTutishca rasAshca ye vAmanu rAtimagman
RV_06.063.09.1{04}  uta ma R^ijre purayasya raghvI sumIÊhe shataM peruke ca pakvA
RV_06.063.09.2{04}  shANDo dAd dhiraNinaH smaddiShTIn dasha vashAso abhiShAca R^iShvAn
RV_06.063.10.1{04}  saM vAM shatA nAsatyA sahasrAshvAnAM purupanthA gire dAt
RV_06.063.10.2{04}  bharadvAjAya vIra nU gire dAd dhatA rakShAMsi purudaMsasA syuH
RV_06.063.11.1{04}  A vAM sumne variman sUribhiH ShyAm
RV_06.064.01.1{05}  udu shriya uShaso rocamAnA asthurapAM normayo rushantaH
RV_06.064.01.2{05}  kR^iNoti vishvA supathA sugAnyabhUdu vasvI dakShiNAmaghonI
RV_06.064.02.1{05}  bhadrA dadR^ikSha urviyA vi bhAsyut te shocirbhAnavo dyAmapaptan
RV_06.064.02.2{05}  AvirvakShaH kR^iNuShe shumbhamAnoSho devi rocamAnAmahobhiH
RV_06.064.03.1{05}  vahanti sImaruNAso rushanto gAvaH subhagAmurviyA prathAnAm
RV_06.064.03.2{05}  apejate shUro asteva shatrUn bAdhate tamo ajiro navoÊhA
RV_06.064.04.1{05}  sugota te supathA parvateShvavAte apastarasi svabhAno
RV_06.064.04.2{05}  sA na A vaha pR^ithuyAmannR^iShve rayiM divo duhitariShayadhyai
RV_06.064.05.1{05}  sA vaha yokShabhiravAtoSho varaM vahasi joShamanu
RV_06.064.05.2{05}  tvaM divo duhitaryA ha devI pUrvahUtau maMhanA darshatA bhUH
RV_06.064.06.1{05}  ut te vayash ...
RV_06.065.01.1{06}  eShA syA no duhitA divojAH kShitIruchantI mAnuShIrajIgaH
RV_06.065.01.2{06}  yA bhAnunA rushatA rAmyAsvaj~nAyi tirastamasashcidaktUn
RV_06.065.02.1{06}  vi tad yayuraruNayugbhirashvaishcitraM bhAntyuShasashcandrarathAH
RV_06.065.02.2{06}  agraM yaj~nasya bR^ihato nayantIrvi tA bAdhantetama UrmyAyAH
RV_06.065.03.1{06}  shravo vAjamiShamUrjaM vahantIrni dAshuSha uShaso martyAya
RV_06.065.03.2{06}  maghonIrvIravat patyamAnA avo dhAta vidhate ratnamadya
RV_06.065.04.1{06}  idA hi vo vidhate ratnamastIdA vIrAya dAshuSha uShAsaH
RV_06.065.04.2{06}  idA viprAya jarate yadukthA ni Shma mAvate vahatha pura cit
RV_06.065.05.1{06}  idA hi ta uSho adrisAno gotrA gavAmangiraso gR^iNanti
RV_06.065.05.2{06}  vyarkeNa bibhidurbrahmaNA ca satyA nR^iNAmabhavad devahUtiH
RV_06.065.06.1{06}  uchA divo duhitaH pratnavan no bharadvAjavad vidhate maghoni
RV_06.065.06.2{06}  suvIraM rayiM gR^iNate rirIhyurugAyamadhi dhehi shravo naH
RV_06.066.01.1{07}  vapurnu taccikituShe cidastu samAnaM nAma dhenu patyamAnam
RV_06.066.01.2{07}  marteShvanyad dohase pIpAya sakR^icchukraM duduhe pR^ishnirUdhaH
RV_06.066.02.1{07}  ye agnayo na shoshucannidhAnA dviryat trirmaruto vAvR^idhanta
RV_06.066.02.2{07}  are¤avo hiraNyayAsa eShAM sAkaM nR^imNaiH pauMsyebhishca bhUvan
RV_06.066.03.1{07}  rudrasya ye mIÊhuShaH santi putrA yAMshco nu dAdhR^ivirbharadhyai
RV_06.066.03.2{07}  vide hi mAtA maho mahI ShA set pR^ishniH subhve garbhamAdhAt
RV_06.066.04.1{07}  na ya iShante januSho.ayA nvantaH santo.avadyAni punAnAH
RV_06.066.04.2{07}  niryad duhre shucayo.anu joShamanu shriyA tanvamukShamANAH
RV_06.066.05.1{07}  makShU na yeShu dohase cidayA A nAma dhR^iShNu mArutandadhAnAH
RV_06.066.05.2{07}  na ye staunA ayAso mahnA nU cit sudAnurava vAsadugrAn
RV_06.066.06.1{08}  ta idugrAH shavasA dhR^iShNuSheNA ubhe yujanta rodasI sumeke
RV_06.066.06.2{08}  adha smaiShu rodasI svashocirAmavatsu tasthau na rokaH
RV_06.066.07.1{08}  aneno vo maruto yAmo astvanashvashcid yamajatyarathIH
RV_06.066.07.2{08}  anavaso anabhIshU rajastUrvi rodasI pathyA yAti sAdhan
RV_06.066.08.1{08}  nAsya vartA na tarutA nvasti maruto yamavatha vajasAtau
RV_06.066.08.2{08}  toke vA goShu tanaye yamapsu sa vrajaM dartA pArye adha dyoH
RV_06.066.09.1{08}  pra citramarkaM gR^iNate turAya mArutAya svatavase bharadhvam
RV_06.066.09.2{08}  ye sahAMsi sahasA sahante rejate agne pR^ithivI makhebhyaH
RV_06.066.10.1{08}  tviShImanto adhvarasyeva didyut tR^iShucyavaso juhvo nAgneH
RV_06.066.10.1{08}  arcatrayo dhunayo na vIrA bhrAjajjanmAno maruto adhR^iShTAH
RV_06.066.11.1{08}  taM vR^idhantaM mArutaM bhrAjadR^iShTiM rudrasya sUnuM havasA vivAse
RV_06.066.11.2{08}  divaH shardhAya shucayo manIShA girayo nApa ugrA aspR^idhran
RV_06.067.01.1{09}  vishveShAM vaH satAM jyeShThatamA gIrbhirmitrAvaruNAvAvR^idhadhyai
RV_06.067.01.2{09}  saM yA rashmeva yamaturyamiShThA dvA janAnasamA bAhubhiH svaiH
RV_06.067.02.1{09}  iyaM mad vAM pra stR^iNIte manIShopa priyA namasA barhiracha
RV_06.067.02.2{09}  yantaM no mitrAvaruNAvadhR^iShTaM chardiryad vAM varUthyaM sudAnU
RV_06.067.03.1{09}  A yAtaM mitrAvaruNA sushastyupa priyA namasA hUyamAnA
RV_06.067.03.2{09}  saM yAvapnaH stho apaseva janA¤chrudhIyatashcid yatatho mahitvA
RV_06.067.04.1{09}  ashvA na yA vAjinA pUtabandhU R^itA yad garbhamaditirbharadhyai
RV_06.067.04.2{09}  pra yA mahi mahAntA jAyamAnA ghorA martAyaripave ni dIdhaH
RV_06.067.05.1{09}  vishve yad vAM maMhanA mandamAnAH kShatraM devAso adadhuH sajoShAH
RV_06.067.05.2{09}  pari yad bhUtho rodasI cidurvI santi spasho adabdhAso amUrAH
RV_06.067.06.1{10}  tA hi kShatraM dhArayethe anu dyUn dR^iMhethe sAnumupamAdiva dyoH
RV_06.067.06.2{10}  dR^iÊho nakShatra uta vishvadevo bhUmimAtAn dyAM dhAsinAyoH
RV_06.067.07.1{10}  tA vigraM dhaithe jaTharaM pR^iNadhyA A yat sadma sabhR^itayaH pR^iNanti
RV_06.067.07.2{10}  na mR^iShyante yuvatayo.avAtA vi yat payo vishvajinvA bharante
RV_06.067.08.1{10}  tA jihvayA sadamedaM sumedhA A yad vAM satyo aratir{R^i}te bhUt
RV_06.067.08.2{10}  tad vAM mahitvaM ghR^itAnnAvastu yuvaM dAshuShevi cayiShTamaMhaH
RV_06.067.09.1{10}  pra yad vAM mitrAvaruNA spUrdhan priyA dhAma yuvadhitA minanti
RV_06.067.09.2{10}  na ye devAsa ohasA na martA ayaj~nasAco apyo naputrAH
RV_06.067.10.1{10}  vi yad vAcaM kIstAso bharante shaMsanti ke cin nivido manAnAH
RV_06.067.10.2{10}  Ad vAM bravAma satyAnyukthA nakirdevebhiryatatho mahitvA
RV_06.067.11.1{10}  avoritthA vAM chardiSho abhiShTau yuvormitrAvaruNAvaskR^idhoyu
RV_06.067.11.2{10}  anu yad gAva sphurAn R^ijipyaM dhR^iShNuM yad raNevR^iShaNaM yunajan
RV_06.068.01.1{11}  shruShTI vAM yaj~na udyataH sajoShA manuShvad vR^iktabarhiSho yajadhyai
RV_06.068.01.2{11}  A ya indrAvaruNAviShe adya mahe sumnAya maha Avavartat
RV_06.068.02.1{11}  tA hi shreShThA devatAtA tujA shUrANAM shaviShThAtA hi bhUtam
RV_06.068.02.2{11}  maghonAM maMhiShThA tuvishuShma R^itena vR^itraturA sarvasenA
RV_06.068.03.1{11}  tA gR^iNIhi namasyebhiH shUShaiH sumnebhirindrAvaruNA cakAnA
RV_06.068.03.2{11}  vajreNAnyaH shavasA hanti vR^itraM siShaktyanyo vR^ijaneShu vipraH
RV_06.068.04.1{11}  gnAshca yan narashca vAvR^idhanta vishve devAso narAM svagUrtAH
RV_06.068.04.2{11}  praibhya indrAvaruNA mahitvA dyaushca pR^ithivi bhUtamurvI
RV_06.068.05.1{11}  sa it sudAnuH svavAn R^itAvendrA yo vAM varuNa dAshatitman
RV_06.068.05.2{11}  iShA sa dviShastared dAsvAn vaMsad rayiM rayivatashca janAn
RV_06.068.06.1{12}  yaM yuvaM dAshvadhvarAya devA rayiM dhattho vasumantaM purukShum
RV_06.068.06.2{12}  asme sa indrAvaruNAvapi ShyAt pra yo bhanakti vanuShAmashastIH
RV_06.068.07.1{12}  uta naH sutrAtro devagopAH sUribhya indrAvaruNA rayiH ShyAt
RV_06.068.07.2{12}  yeShAM shuShmaH pR^itanAsu sAhvAn pra sadyo dyumnAtirate taturiH
RV_06.068.08.1{12}  nU na indrAvaruNA gR^iNAnA pR^iN^ktaM rayiM saushravasAya devA
RV_06.068.08.2{12}  itthA gR^iNanto mahinasya shardho.apo na nAvA duritAtarema
RV_06.068.09.1{12}  pra samrAje bR^ihate manma nu priyamarca devAya varuNAya saprathaH
RV_06.068.09.2{12}  ayaM ya urvI mahinA mahivrataH kratvA vibhAtyajaro na shociShA
RV_06.068.10.1{12}  indrAvaruNA sutapAvimaM sutaM somaM pibataM madyaM dhR^itavratA
RV_06.068.10.2{12}  yuvo ratho adhvaraM devavItaye prati svasaramupa yAti pItaye
RV_06.068.11.1{12}  indrAvaruNA madhumattamasya vR^iShNaH somasya vR^iShaNA vR^iShethAm
RV_06.068.11.2{12}  idaM vAmandhaH pariShiktamasme AsadyAsmin barhiShi mAdayethAm
RV_06.069.01.1{13}  saM vAM karmaNA samiShA hinomIndrAviShNU apasas pareasya
RV_06.069.01.2{13}  juShethAM yaj~naM draviNaM ca dhattamariShTairnaH pathibhiH pArayantA
RV_06.069.02.1{13}  yA vishvAsAM janitarA matInAmindrAviShNU kalashA somadhAnA
RV_06.069.02.2{13}  pra vAM giraH shasyamAnA avantu pra stomAso gIyamAnAso arkaiH
RV_06.069.03.1{13}  indrAviShNU madapatI madAnAmA somaM yAtaM draviNo dadhAnA
RV_06.069.03.2{13}  saM vAma¤jantvaktubhirmatInAM saM stomAsaH shasyamAnAsa ukthaiH
RV_06.069.04.1{13}  A vAmashvAso abhimAtiShAha indrAviShNU sadhamAdo vahantu
RV_06.069.04.2{13}  juShethAM vishvA havanA matInAmupa brahmANi shR^iNutaM giro me
RV_06.069.05.1{13}  indrAviShNU tat panayAyyaM vAM somasya mada uru cakramAthe
RV_06.069.05.2{13}  akR^iNutamantarikShaM varIyo.aprathataM jIvase no rajAMsi
RV_06.069.06.1{13}  indrAviShNU haviShA vAvR^idhAnAgrAdvAnA namasA rAtahavyA
RV_06.069.06.2{13}  ghR^itAsutI draviNaM dhattamasme samudraH sthaH kalashaH somadhAnaH
RV_06.069.07.1{13}  indrAviShNU pibataM madhvo asya somasya dasrA jaTharaM pR^iNethAm
RV_06.069.07.2{13}  A vAmandhAMsi madirANyagmannupa brahmANi shR^iNutaM havaM me
RV_06.069.08.1{13}  ubhA jigyathurna parA jayethe na parA jigye katarashcanainoH
RV_06.069.08.2{13}  indrashca viShNo yadapaspR^idhethAM tredhA sahasraM vi tadairayethAm
RV_06.070.01.1{14}  ghR^itavatI bhuvanAnAmabhishriyorvI pR^ithvI madhudughe supeshasA
RV_06.070.01.2{14}  dyAvApR^ithivI varuNasya dharmaNA viShkabhite ajarebhUriretasA
RV_06.070.02.1{14}  asashcantI bhUridhAre payasvatI ghR^itaM duhAte sukR^ite shucivrate
RV_06.070.02.2{14}  rAjantI asya bhuvanasya rodasI asme retaH si¤cataMyan manurhitam
RV_06.070.03.1{14}  yo vAM R^ijave kramaNAya rodasI marto dadAsha dhiShaNe sa sAdhati
RV_06.070.03.2{14}  pra prajAbhirjAyate dharmaNas pari yuvoH siktA viShurUpANi savratA
RV_06.070.04.1{14}  ghR^itena dyAvApR^ithivI abhIvR^ite ghR^itashriyA ghR^itapR^icA ghR^itAvR^idhA
RV_06.070.04.2{14}  urvI pR^ithvI hotR^ivUrye purohite te id viprA IÊate sumnamiShTaye
RV_06.070.05.1{14}  madhu no dyAvApR^ithivI mimikShatAM madhushcutA madhudughe madhuvrate
RV_06.070.05.2{14}  dadhAne yaj~naM draviNaM ca devatA mahi shravo vAjamasme suvIryam
RV_06.070.06.1{14}  UrjaM no dyaushca pR^ithivI ca pinvatAM pitA mAtA vishvavidA sudaMsasA
RV_06.070.06.2{14}  saMrarANe rodasI vishvashambhuvA saniM vAjaM rayimasme saminvatAm
RV_06.071.01.1{15}  udu Shya devaH savitA hiraNyayA bAhU ayaMsta savanAyasukratuH
RV_06.071.01.2{15}  ghR^itena pANI abhi pruShNute makho yuvA sudakSho rajaso vidharmaNi
RV_06.071.02.1{15}  devasya vayaM savituH savImani shreShThe syAma vasunashcadAvane
RV_06.071.02.2{15}  yo vishvasya dvipado yashcatuShpado niveshane prasave cAsi bhUmanaH
RV_06.071.03.1{15}  adabdhebhiH savitaH pAyubhiSh TvaM shivebhiradya pari pAhi no gayam
RV_06.071.03.2{15}  hiraNyajihvaH suvitAya navyase rakShA mAkirnoaghashaMsa Ishata
RV_06.071.04.1{15}  udu Shya devaH savitA damUnA hiraNyapANiH pratidoShamasthAt
RV_06.071.04.2{15}  ayohanuryajato mandrajihva A dAshuShe suvati bhUrivAmam
RV_06.071.05.1{15}  udU ayAnupavakteva bAhU hiraNyayA savitA supratIkA
RV_06.071.05.2{15}  divo rohAMsyaruhat pR^ithivyA arIramat patayat kaccidabhvam
RV_06.071.06.1{15}  vAmamadya savitarvAmamu shvo dive-dive vAmamasmabhyaM sAvIH
RV_06.071.06.2{15}  vAmasya hi kShayasya deva bhUrerayA dhiyA vAmabhAjaH syAma
RV_06.072.01.1{16}  indrAsomA mahi tad vAM mahitvaM yuvaM mahAni prathamAni cakrathuH
RV_06.072.01.2{16}  yuvaM sUryaM vividathuryuvaM svarvishvA tamAMsyahataM nidashca
RV_06.072.02.1{16}  indrAsomA vAsayatha uShAsamut sUryaM nayatho jyotiShA saha
RV_06.072.02.2{16}  upa dyAM skambhathuH skambhanenAprathataM pR^ithivIM mAtaraM vi
RV_06.072.03.1{16}  indrAsomAvahimapaH pariShThAM hatho vR^itramanu vAM dyauramanyata
RV_06.072.03.2{16}  prArNAMsyairayataM nadInAmA samudrANipaprathuH purUNi
RV_06.072.04.1{16}  indrAsomA pakvamAmAsvantarni gavAmid dadhathurvakShaNAsu
RV_06.072.04.2{16}  jagR^ibhathuranapinaddhamAsu rushaccitrAsu jagatIShvantaH
RV_06.072.05.1{16}  indrAsomA yuvamaN^ga tarutramapatyasAcaM shrutyaM rarAthe
RV_06.072.05.2{16}  yuvaM shuShmaM naryaM carShaNibhyaH saM vivyathuH pR^itanAShAhamugrA
RV_06.073.01.1{17}  yo adribhit prathamajA R^itAvA bR^ihaspatirAN^giraso haviShmAn
RV_06.073.01.2{17}  dvibarhajmA prAgharmasat pitA na A rodasI vR^iShabho roravIti
RV_06.073.02.1{17}  janAya cid ya Ivata u lokaM bR^ihaspatirdevahUtau cakAra
RV_06.073.02.2{17}  ghnan vR^itrANi vi puro dardarIti jaya¤chatrUnramitrAn pR^itsu sAhan
RV_06.073.03.1{17}  bR^ihaspatiH samajayad vasUni maho vrajAn gomato deva eShaH
RV_06.073.03.2{17}  apaH siShAsan svarapratIto bR^ihaspatirhantyamitramarkaiH
RV_06.074.01.1{18}  somArudrA dhArayethAmasuryaM pra vAmiShTayo.aramashnuvantu
RV_06.074.01.2{18}  dame-dame sapta ratnA dadhAnA shaM no bhUtaM dvipadeshaM catuShpade
RV_06.074.02.1{18}  somArudrA vi vR^ihataM viShUcImamIvA yA no gayamAvivesha
RV_06.074.02.2{18}  Are bAdhethAM nir{R^i}tiM parAcairasme bhadrA saushravasAni santu
RV_06.074.03.1{18}  somArudrA yuvametAnyasme vishvA tanUShu bheShajAni dhattam
RV_06.074.03.2{18}  ava syataM mu¤cataM yan no asti tanUShu baddhaM kR^itameno asmat
RV_06.074.04.1{18}  tigmAyudhau tigmahetI sushevau somArudrAviha su mR^iÊataM naH
RV_06.074.04.2{18}  pra no mu¤cataM varuNasya pAshAd gopAyataM naH sumanasyamAnA
RV_06.075.01.1{19}  jImUtasyeva bhavati pratIkaM yad varmI yAti samadAmupasthe
RV_06.075.01.2{19}  anAviddhayA tanvA jaya tvaM sa tvA varmaNo mahimA pipartu
RV_06.075.02.1{19}  dhanvanA gA dhanvanAjiM jayema dhanvanA tIvrAH samado jayema
RV_06.075.02.2{19}  dhanuH shatrorapakAmaM kR^iNoti dhanvanA sarvAH pradisho jayema
RV_06.075.03.1{19}  vakShyantIvedA ganIganti karNaM priyaM sakhAyaM pariShasvajAnA
RV_06.075.03.2{19}  yoSheva shiN^kte vitatAdhi dhanva¤ jyA iyaM samane pArayantI
RV_06.075.04.1{19}  te AcarantI samaneva yoShA mAteva putraM bibhR^itAmupasthe
RV_06.075.04.2{19}  apa shatrUn vidhyatAM saMvidAne ArtnI ime viShphurantIamitrAn
RV_06.075.05.1{19}  bahvInAM pitA bahurasya putrashcishcA kR^iNoti samanAvagatya
RV_06.075.05.2{19}  iShudhiH saN^kAH pR^itanAshca sarvAH pR^iShThe ninaddho jayati prasUtaH
RV_06.075.06.1{20}  rathe tiShThan nayati vAjinaH puro yatra-yatra kAmayate suShArathiH
RV_06.075.06.2{20}  abhIshUnAM mahimAnaM panAyata manaH pashcAdanu yachanti rashmayaH
RV_06.075.07.1{20}  tIvrAn ghoShAn kR^iNvate vR^iShapANayo.ashvA rathebhiH sahavAjayantaH
RV_06.075.07.2{20}  avakrAmantaH prapadairamitrAn kShiNanti shatrUnranapavyayantaH
RV_06.075.08.1{20}  rathavAhanaM havirasya nAma yatrAyudhaM nihitamasya varma
RV_06.075.08.2{20}  tatrA rathamupa shagmaM sadema vishvAhA vayaM sumanasyamAnAH
RV_06.075.09.1{20}  svAduShaMsadaH pitaro vayodhAH kR^ichreshritaH shaktIvanto gabhIrAH
RV_06.075.09.2{20}  citrasenA iShubalA amR^idhrAH satovIrA uravo vrAtasAhAH
RV_06.075.10.1{20}  brAhmaNAsaH pitaraH somyAsaH shive no dyAvApR^ithivI anehasA
RV_06.075.10.2{20}  pUShA naH pAtu duritAd R^itAvR^idho rakShA mAkirno aghashaMsa Ishata
RV_06.075.11.1{21}  suparNaM vaste mR^igo asyA danto gobhiH saMnaddhA patati prasUtA
RV_06.075.11.2{21}  yatrA naraH saM ca vi ca dravanti tatrAsmabhyamiShavaH sharma yaMsan
RV_06.075.12.1{21}  R^ijIte pari vR^iMdhi no.ashmA bhavatu nastanUH
RV_06.075.12.2{21}  somo adhi bravItu no.aditiH sharma yachatu
RV_06.075.13.1{21}  A jaN^ghanti sAnveShAM jaghanAnupa jighnate
RV_06.075.13.2{21}  ashvAjani pracetaso.ashvAn samatsu codaya
RV_06.075.14.1{21}  ahiriva bhogaiH paryeti bAhuM jyAyA hetiM paribAdhamAnaH
RV_06.075.14.2{21}  hastaghno vishvA vayunAni vidvAn pumAn pumAMsaM pari pAtu vishvataH
RV_06.075.15.1{21}  AlAktA yA rurushIrShNyatho yasyA ayo mukham
RV_06.075.15.2{21}  idaM parjanyaretasa iShvai devyai bR^ihan namaH
RV_06.075.16.1{22}  avasR^iShTA parA pata sharavye brahmasaMshite
RV_06.075.16.2{22}  gachAmitrAnpra padyasva mAnUShAM kaM canocchiShaH
RV_06.075.17.1{22}  yatra bANAH sampatanti kumArA vishikhA iva
RV_06.075.17.2{22}  tatrA no brahmaNas patiraditiH sharma yachatu vishvAhA sharma yachatu
RV_06.075.18.1{22}  marmANi te varmaNA chAdayAmi somastvA rAjAmR^itenAnu vastAm
RV_06.075.18.2{22}  urorvarIyo varuNaste kR^iNotu jayantaM tvAnu devAmadantu
RV_06.075.19.1{22}  yo naH svo araNo yashca niShTyo jighAMsati
RV_06.075.19.2{22}  devAstaMsarve dhUrvantu brahma varma mamAntaram 
