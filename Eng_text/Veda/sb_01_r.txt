SATAPATHA-BRAHMANA 1

Data input by H.S. Ananthanarayana and W. P. Lehman.

Bracketted numbering added mechanically.

ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ı             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               A             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ anusvara                M             230		³
³ capital anusvara        õ             245		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ





1.1.1.[1]

vratamupaiShyan | antareNAhavanIyaM ca gArhapatyaM ca prAÇ tiShThannapa upaspR^ishati
tadyadapa upaspR^ishatyamedhyo vai puruSho yadanR^itaM vadati tena pUtirantarato
medhyA vA Apo medhyo bhUtvA vratamupAyAnIti pavitraM vA ApaH pavitrapUto
vratamupAyAnIti tasmAdvA apa upaspR^ishati



1.1.1.[2]

so 'gnimevAbhIkShamANo vratamupaiti | agne vratapate vrataM cariShyAmi tacakeyaM
tanme rAdhyatAmityagnirvai devAnAM vratapatistasmA evaitatprAha vrataM cariShyAmi
taccakeyaM tanme rAdhyatAmiti nAtra tirohitamivAsti



1.1.1.[3]

atha saMsthite visR^ijate | agne vratapate vratamacAriShaM tAdashakam tanme
rAdhItyashakadyetadyo yaj~nasya saMsthAmagannarAdhi hyasmai yo yaj~nasya
saMsthAmagannetena nveva bhUyiShThA iva vratamupayantyanena tvevopeyAt 



1.1.1.[4]

dvayaM vA idaM na tR^itIyamasti | satyaM caivAnR^itaM ca satyameva devA anR^itam
manuShyA idamahamanR^itAtsatyamupaimIti tanmanuShyebhyo devAnupaiti



1.1.1.[5]

sa vai satyameva vadet | etaddhavai devA vrataM caranti yatsatyaM tasmAtte yasho yasho
ha bhavati ya evaM vidvAMtsatyaMvadati



1.1.1.[6]

atha saMsthite visR^ijate | idamahaM ya evAsmi so 'smItyamAnuSha iva vA etadbhavati
yadvratamupaiti na hi tadavakalpate yadbrUyAdidamahaM satyAdanR^itamupaimIti tadu
khalu punarmAnuSho bhavati tasmAdidamahaM ya evAsmi so 'smItyevaM vrataM
visR^ijeta



1.1.1.[7]

athAto 'shanAnashanasyaiva | taduhAShADhaH sAvayaso 'nashanameva vratam mene mano
ha vai devA manuShyasyAjAnanti ta enametadvratamupayantaM viduH prAtarno
yakShyata iti te 'sya vishve devA gR^ihAnAgacanti te 'sya gR^iheShUpavasanti sa upavasathaH



1.1.1.[8]

tannvevAnavakLptam | yo manuShyeShvanashnatsu pUrvo 'shnIyAdatha kimu yo
deveShvanashnatsu pUrvo 'shnIyAttasmAdu naivAshnIyAt



1.1.1.[9]

tadu hovAca yAj~navalkyaH | yadi nAshnAti pitR^idevatyo bhavati yadyu ashnAti
devAnatyashnAtIti sa yadevAshitamanashitaM tadashnIyAditi yasya vai havirna gR^ihNanti
tadashitamanashitaM sa yadashnAti tenApitR^idevatyo bhavati yadyu tadashnAti yasya havirna
gR^ihNanti teno devAnnAtyashnAti



1.1.1.[10]

sa vA AraNyamevAshnIyAt | yA vAraNyA oShadhayo yadvA vR^ikShyaM tadu ha smAhApi
barkurvArShNo mAsAnme pacata na vA etesAM havirgR^ihNantIti tadu tathA na
kuryAdvrIhiyavayorvA etadupajaM yacamIdhAnyaM tadvrIhiyavAvevaitena bhUyAMsau
karoti tasmAdAraNyamevAshnIyAt



1.1.1.[11]

sa AhavanIyAgAre vaitAM rAtrIM shayIta | gArhapatyAgAre vA devAnvA eSha upAvartate
yo
vratamupaiti sa yAnevopAvarttate teShAmevaitanmadhye shete 'dhaH shayItAdhastAdiva hi
shreyasa upacAraH



1.1.1.[12]

sa vai prAtarapa eva | prathamena karmaNAbhipadyate 'paH praNayati yaj~novA Apo
yaj~namevaitatprathamena karmaNAbhipadyate tAH praNayati yaj~namevaitadvitanoti



1.1.1.[13]

sa praNayati | kastvA yunakti sa tvA yunakti kasmai tvA yunakti tasmai tvA
yunaktItyetAbhiraniruktAbhirvyAhR^itibhiranirukto vai prajApatih
prajApatiryaj~nastatprajApatimevaitadyaj~naM yunakti



1.1.1.[14]

yadvevApaH praNayati | adbhirvA idaM sarvamAptaM tatprathamenaivaitatkarmaNA
sarvamApnoti



1.1.1.[15]

yadvevAsyAtra | hotA vAdhvaryurvA brahmA vAgnIdhro vA svayaM vA yajamAno
nAbhyApayati tadevAsyaitena sarvamAptam bhavati

 

1.1.1.[16]

yadvevApaH praNayati | devAnha vai yaj~nena yajamAnAMstAnasurarakShasAni
rarakShurna yakShyadhva iti tadyadarakShaMstasmAdrakShAMsi 



1.1.1.[17]

tato devA etaM vajraM dadR^ishuH | yadapo vajro vA Apo vajro hi vA ApastasmAdyenaitA
yanti nimnaM kurvanti yatropatiShThante nirdahanti tata etaM
vajramudayacaMstasyAbhaye 'nAShTre nivAte yaj~namatanvata tatho evaisa etaM
vajramudyacati tasyAbhaye 'nAShTre nivAte yaj~naM tanute tasmAdapaH praNayati 



1.1.1.[18]

tA utsicyottareNa gArhapatyaM sAdayati | yoShA vA Apo vR^iShAgnirgR^ihA vai
gArhapatyastadgR^iheShvevaitanmithunam prajananaM kriyate vajraM vA eSha udyacati yo
'paH praNayati yo vA apratiShThito vajramudyacati nainaM shaknotyudyantuM saM hainaM
shR^iNAti 



1.1.1.[19]

sa yadgArhapatye sAdayati | gR^ihA vai gArhapatyo gR^ihA vai pratiShThAyAm pratitiShThati
tatho hainameSha vajro na hinasti tasmAdgArhapatye sAdayati 



1.1.1.[20]

tA uttareNAhavanIyam praNayati | yoShA vA Apo vR^ibShAgnirmithunamevaitatprajananaM
kriyata evamiva hi mithunaM kLptamuttarato hi strI pumAMsamupashete



1.1.1.[21]

tA nAntareNa saMcareyuH | nenmithunaM caryamANamantareNa saMcarAniti tA nAtihR^itya
sAdayenno anAptAH sAdayetsa yadatihR^itya sAdayedasti vA agneshcApAM ca
vibhrAtR^ivyamiva sa yatheva ha tadagnerbhavati yatrAsyApa upaspR^ishantyagnau hAdhi
bhrAtR^ivyaM vardhayedyadatihR^itya sAdayedyadya anAptAH sAdayenno hAbhistaM
kAmamabhyApayedyasmai kAmAya praNIyante tasmAdu sampratyevottareNAhavanIyam
praNayati 



1.1.1.[22]

atha tR^iNaiH paristR^iNAti | dvandvam pAtrANyudAharati shUrpaM cAgnihotrahavaNIM ca
sphyaM ca kapAlAnica shamyAM cakR^iShNAjinaM colUkhalamusale dR^iShadupala taddasha
dashAkSharA vai virADvirADvai yaj~nastadvirAjamevaitadyaj~namabhisampAdayatyatha
yaddvandvaM dvandvaM vai vIryaM yadA vai dvau saM rabhete atha tadvIryam bhavati
dvandvaM vai mithunam prajananam mithunamevaitatprajananaM kriyate



1.1.2.[1]

atha shUrpaM cAgnihotrahavaNIM cAdatte | karmaNo vAM veShAya vAmiti yaj~no vai karma
yaj~nAya hi tasmAdAha karmaNo vAmiti veShAya vAmiti veveShTIva hi yaj~nam 



1.1.2.[2]

atha vAcaM yacati | vAgvai yaj~no 'vikShubdho yaj~naM tanavA ityatha pratapati
pratyuShTaM rakShaH pratyuShTA arAtayo niShTaptaM rakSho niShTaptA arAtaya iti vA



1.1.2.[3]

devA ha vai yaj~naM tanvAnAH | te 'surarakShasebhya
AsaN^gAdbibhayA¤cakrustadyaj~namukhAdevaitannAShTrA rakShAMsyato 'pahanti 



1.1.2.[4]

atha praiti | urvantarikShamanvemItyantarikShaM vA anu
rakShashcaratyamUlamubhayataH paricinnaM yathAyam puruSho 'mUla ubhayataH
paricinno 'ntarikShamanucarati tadbrahmaNaivaitadantarikShamabhayamanAShTraM
kurute 



1.1.2.[5]

sa vA anasa eva gR^ihNIyAt | ano ha vA agre pashceva vA idaM yacAlaM sa yadevAgre
tatkaravANiti tasmAdanasa eva gR^ihNIyAt



1.1.2.[6]

bhUmA vA anaH | bhUmA hi vA anastasmAdyadA bahu
bhavatyanovAhyamabhUdityAhustadbhUmAnamevaitadupaiti tasmAdanasa eva gR^ihNIyAt 



1.1.2.[7]

yaj~no vasanti na kauShTasya na kumbhyai bhastrAyai ha smarShayo gR^ihNanti
tadvR^iShInprati bhastrAyai yajUMShyAsustAnyetarhi prAkR^itAni yaj~nAdyaj~naM nirmimA iti
tasmAdanasa evagR^ihNIyAt



1.1.2.[8]

uto pAtryai gR^iAmu tarhyavastadupohya gR^ihNIyAdyato yunajAma tato vimu¤ccanti 



1.1.2.[9]

tasya vA etasyAnasaH | agnireva dhUragnirhi vai dhUratha ya
enadvahantyagnidagdhamivaiShAM vaham bhavatyatha yajjaghanena kastambhIm pra
ugaM vedirevAsya sA nIDa eva havirdhAnam 



1.1.2.[10]

sa dhuramabhimR^ishati | dhUrasi dhUrva dhUrvantaM dhUrva taM yo 'smAndhUrvati taM
dhUrvayaM vayaM dhUrvAma ityagnirvA eSha dhuryastametadatyeShyanbhavati
havirgrahiShyaMstasmAevaitAnnihnute tatho haitameSho 'tiyantamagnirdhuryo na
hinasti



1.1.2.[11]

taddha smaitadAruNirAha | adharmAsasho vA ahaM sapatnAndhUrvAmItyetaddha sma sa
tadabhyAha 



1.1.2.[12]

atha jaghanena kastambhImIShAmabhimR^ishya japati | devAnAmasi vahnitamaM
sasnitamam papritamaM juShTatamaM devahUtamam |ahrutamasi havirdhAnaM
dR^iMhasva mA hvArityana evaitadupastautyupastutAdrAtamanaso havirgR^ihNAnIti mA te
yaj~napatirhvArShIditi yajamAno vai yaj~napatistadyajamAnAyaivaitaduhvalAmAshAste



1.1.2.[13]

athAkramate | viShNustvA kramatAmiti yaj~no vai viShNuH sa devebhya imAM vikrAntiM
vicakrame yaiShAmiyaM vikrAntiridameva prathamena padena
paspArAthedamantarikShaM dvitIyena

divamuttamenaitAmvevaiSha etasmai viShNuryaj~no vikrAntiM vikramate



1.1.2.[14]

atha prekShate | uru vAtAyeti prANo vai vAtastadbrahmaNaiv

aitatprANAya vAtAyorugAyaM kurute



1.1.2.[15]

athApAsyati | apahataM rakSha iti yadyatra ki¤cidApannam bhavati yadyu nAbhyeva
mR^ishettannAShTrA evaitadrakShAM syato 'pahanti 



1.1.2.[16]

athAbhipadyate | yacantAm pa¤cati pa¤ca vA imA aN^gulayaH pAN^kto vai
yaj~nastadyaj~namevaitadatra dadhAti



1.1.2.[17]

atha gR^ihNAti | devasya tvA savituH prasave 'shvinorbAhubhyAm pUShNo hastAbhyAm
agnaye juShTaM gR^ihNAmIti savitA vai devAnAm prasavitA tatsavitR^iprasUta
evaitadgR^ihNAtyashvinorbAhubhyAmityashvinAvadhvaryU pUShNo hastAbhyAmiti pUShA
bhAgadugho 'shanam pANibhyAmupanidhAtA satyaM devA
antammanuShyAstatsatyenaivaitadgR^ihNAti 



1.1.2.[18]

atha devatAyA Adishati | sarvA ha vai devatA adhvaryuM havirgR^ihIShyantamupatiShThante
mama nAma grahIShyati mama nAma grahIShyatIti tAbhya evaitatsaha satIbhyo
'samadaM karoti 



1.1.2.[19]

yadveva devatAyA Adishati | yAvatIbhyo ha vai devatAbhyo havIMShi gR^ihyanta ÌNamu
haiva tAstena manyante yadasmai taMkAmaM samardhayeyuryatkAmyA gR^ihN Ati
tasmAdvai devatAyA 'Adishatyevameva yathApUrvaM havIMShi gR^ihItvA 



1.1.2.[20]

athAbhimR^ishati | bhUtAya tvA nArAtaya iti tadyata eva gR^ihNAti tadevaitatpunarApyAyayati 



1.1.2.[21]

atha prAÇprekShate | svarabhivikhyeShamiti parivR^itamiva vA etadano bhavati
tadasyaitaccakShuH pApmagR^ihItamiva bhavati yaj~no vai svarahardevAH
sUryastatsvarevaitadato bhivipashyati 



1.1.2.[22]

athAvarohati | dR^iMhantAM duryAH pR^ithivyAmiti gR^ihA vai duryAste heta Ishvaro gR^ihA
yajamAnasya yo 'syaiSho 'dhvaryuryaj~nena carati tam prayantamanu
pracyotostasyeshvaraH kulaM vikShobdhostAnevaitadasyAm pR^ithivyAM dR^iMhati tathA
nAnupracyavante tathA na vikShobhante tasmAdAha dR^iMhantAM duryAH
pR^ithivyAmityatha praityurvantarikShamanvemIti so 'sAveva bandhuH 



1.1.2.[23]

sa yasya gArhapatye havIMShi shrapayanti | gArhapatye tasya pAtrANi saMsAdayanti
jaghaneno tarhi gArhapatyaM sAdayedyasyAhavanIye havIMShi shrapayantyAhavanIye
tasya pAtrANi saMsAdayanti jaghaneno tarhyAhavanIyaM sAdayetpR^ithivyAstvA nAbhau
sAdayAmIti madhyaM vai nAbhirmadhyamabhayaM tasmAdAha pR^ithivyAstvA nAbhau
sAdayAmItyadityA upastha ityupastha ivainadabhArShuriti vA AhuryatsuguptaM
gopAyanti tasmAdAhAdityA upastha ityagne havyaM rakSheti tadagnaye caivaitaddhaviH
paridadAti guptyA asyai ca pR^ithivyai tasmAdAhAgne havyaM rakSheti 



1.1.3.[1]

pavitre karoti | pavitre stho vaiShNavyAviti yaj~no vai viShNuryaj~niye stha ityevaitadAha 



1.1.3.[2]

te vai dve bhavataH | ayaM vai pavitraM yo 'yam pavate so 'yameka ivaiva pavate so
'yam puruShe 'ntaH praviShTaH prAÇca pratyaÇca tAvimau prANodAnau tadetasyaivAnu
mAtrAM tasmAddve bhavataH

 

1.1.3.[3]

atho api trINi syuH | vyAno hi tR^itIyo dve nveva bhavatastAbhyAmetAH prokShaNIrutpUya
tAbhiH prokShati tadyadetAbhyAmutpunAti



1.1.3.[4]

vR^itro ha vA idaM sarvaM vR^itvA shishye | yadidamantareNa dyAvApR^ithivI sa yadedaM sarvaM
vR^itvA shishye tasmAdvR^itro nAma



1.1.3[[.]]5

tamindro jaghAna | sa hataH pUtiH sarvata evApo 'bhipra susrAva sarvataiva hyayaM
samudrastasmAdu haikA Apo bIbhatsA¤cakrire tA uparyuparyatipupruvire 'ta ime
darbhAstA haitA anApUyitA Apo 'sti vA itarAsu saM sR^iShTamiva yadenA vR^itraH
pUtirabhiprAsravattadevAsAmetAbhyAm pavitrAbhyAmapahantyatha
medhyAbhirevAdbhiH prokShati tasmAdvA etAbhyAmutpunAti



1.1.3.[6]

sa utpunAti | saviturvaH prasava utpunAmyacidreNa pavitreNa sUryasya rashmibhiriti
savitA vai devAnAm prasavitA tatsavitR^iprasUta evaitadutpunAtyacidreNa pavitreNeti yo vA
ayam pavata eSho 'cidram pavitrametenaitadAha sUryasya rashmibhirityete vA
utpavitAro yatsUryasya rashmayastasmAdAha sUryasya rashmibhiriti



1.1.3.[7]

tAH savye pANau kR^itvA | dakShiNenodiN^gayatyupastautyevainA etanmahayatyeva
devIrApo agreguvo agrepuva iti devyo hyApastasmAdAha devIrApa ityagreguva iti tA
yatsamudraM gacanti tenAgreguvo 'grepuva iti tA yatprathamAH somasya rAj~no
bhakShayanti tenAgrepuvo 'gra imamadya yaj~naM nayatAgre yaj~napatiM sudhAtuM
yaj~napatiM devayuvamiti sAdhu yaj~naM sAdhu yajamAnamityevaitadAha



1.1.3.[8]

yuShmA indro 'vR^iNIta vR^itratUrya iti | etA u hIndro 'vR^iNIta vR^itreNa spardhamAna
etAbhirhyenamahaMstasmAdAha yuShmA indro 'vR^iNIta vR^itratUrya iti



1.1.3.[9]

yUyamindramavR^iNIdhvaM vR^itratUrya iti | etA u hIndramavR^iNata vR^itreNa
spardhamAnametAbhirhyenamahaMstasmAdAha yUyamindramavR^iNIdhvaM vR^itratUrya 'iti



1.1.3.[10]

prokShitA stheti | tadetAbhyo nihnute 'tha haviH prokShatyeko vai prokShaNasya
bandhurmedhyamevaitatkaroti



1.1.3[.1]1

sa prokShati agnaye tvA juShTam prokShAmIti tadyasyai devatAyai havirbhavati tasyai
medhyaM karotyevameva yathApUrvaM havIMShi prokShya



1.1.3.[12]

atha yaj~napAtrANi prokShati | daivyAya karmaNo shundhadhvaM devayajyAyA iti daivyAya
hi karmaNo shundhati devayajyAyai yadvo 'shuddhaH parAjaghnuridaM vastacundhAmIti
tadyadevaiShAmatrAshuddhastakShA vAnyo vAmedhyaH kashcitparAhanti
tadevaiShAmetadadbhirmedhyaM karoti tasmAdAha yadvo 'shuddhAH parAjaghnuridaM
vastacundhAmIti 



1.1.4.[1]

atha kR^iShNAjinamAdatte | yaj~nasyaiva sarvatvAya yaj~no ha devebhyo 'pacakrAma sa
kR^iShNo bhUtvA cacAra tasya devA anuvidya tvacamevAvacAyAjahruH



1.1.4.[2]

tasya yAni shuklAni ca kR^iShNAni ca lomAni | tAnyR^icAM ca sAmnAM ca rUpaM yAni shuklAni
tAni sAmnAM rUpaM yAni kR^iShNAni tAnyR^icAM yadi vetarathA yAnyeva kR^iShNAni tAni
sAmnAM
rUpaM yAni shuklAni tAnyR^icAM yAnyeva babhrUNIva harINi tAni yajuShAM rUpam



1.1.4.[3]

saiShA trayI vidyA yaj~naH | tasyA etacilpameSha varNastadyatkR^iShNAjinam bhavati
yaj~nasyaiva sarvatvAya tasmAtkR^iShNAjinamadhi dIkShante yaj~nasyaiva sarvatvAya
tasmAdadhyavahananamadhipeShaNam bhavatyaskannaM havirasaditi tadyadevAtra
taNDulo vA piShTaM vA skandAttadyaj~ne yaj~naH pratitiShThAditi
tasmAdadhyavahananamadhipeShaNam bhavati



1.1.4.[4]

atha kR^iShNAjinamAdatte | sharmAsIti carma vA etatkR^iShNasya tadasya tanmAnuShaM sharma
devatrA tasmAdAha sharmAsIti tadavadhUnotyavadhUtaM rakSho 'vadhUtA arAtaya iti
tannAShTrA evaitadrakShaMsyato 'pahantyatinatyeva pAtrANyavadhUnoti
yadyasyAmedhyamabhUttadyasyaitadavadhUnoti 



1.1.4.[5]

tatpratIcInagrIvamupastR^iNAti | adityAstvagasi prati tvAditirvettvitIyaM vai
pR^ithivyaditistasyA asyai tvagyadidamasyAmadhi ki¤ca tasmAdAhAdityAstvagasIti prati
tvAditirvettviti prati hi svaH saM jAnIte tatsaJNj~nAmevaitatkR^iShNAjinAya ca vadati
nedanyo 'nyaM hinasAta ityabhinihitameva savyena pANinA bhavati



1.1.4.[6]

atha dakShiNenolUkhalamAharati | nediha purA nAShTrA rakShAMsyAvishAniti brAhmaNo
hi
rakShasAmapahantA tasmAdabhinihitameva savyena pANinA bhavati



1.1.4.[7]

atholUkhalaM nidadhAti | adrirasi vAnaspatyo grAvAsi pR^ithubuDhna iti vA
tadyathaivAdaH somaM rAjAnaM
grAvabhirabhiShuNvantyevamevaitadulUkhalamusalAbhyAM dR^iShadupalAbhyAM
haviryaj~namabhiShuNotyadraya iti vai teShAmekaM nAma tasmAdAhAdrirasIti vAnaspatya
iti vAnaspatyo hyeSha grAvAsi pR^ithubudhna iti grAvA hyeSha pR^ithubudhno hyeSha prati
tvAdityAstvagvettviti tatsaJNj~nAmevaitatkR^iShNAjinAya ca vadati nedanyo 'nyaM hinasAta
iti 



1.1.4.[8]

atha havirAvapati | agnestanUrasi vAco visarjanamiti yaj~no hi tenAgnestanUrvAco
visarjanamiti yAM vA amUM havirgrahIShyanvAcaM yacatyatra vai taM visR^ijate
tadyadetAmatra vAcaM visR^ijata eSha hi yaj~na ulUkhale pratyaShThAdeSha hi prAsAri
tasmAdAha vAco visarjanamiti 



1.1.4.[9]

sa yadidam purA mAnuShIM vAcaM vyAharet | tatro vaiShNAvImR^icaM vA yajurvA
japedyaj~no vai viShNustadyaj~nam punarArabhate tasyo haiShA prAyashcittirdevavItaye tvA
gR^ihNAmIti devAnavadityu hi havirgR^ihyate 



1.1.4.[10]

atha musalamAdatte | bR^ihadgrAvAsi vAnaspatya iti bR^ihadgrAvA hyeSha vAnaspatyo
hyeSha tadavadadhAti sa idaM devebhyo haviH shamIShva sushami shamIShveti sa idaM
devebhyo haviH saMskuru sAdhusaMskR^itaM saMskurvityevaitadAha



1.1.4.[11]

atha haviShkR^itamudvAdayati | haviShkR^idehi haviShkR^idehIti vAgvai
haviShkR^idvAcamevaitadvisR^ijate vAgu vai yaj~nastadyaj~namevaitatpunarupahvayate

 

1.1.4.[12]

tAni vA etAni | catvAri vAca ehIti brAhmaNasyAgahyAdraveti vaishyasya ca
rAjanyabandhoshcAdhAveti shUdrasya sa yadeva brAhmaNasya tadAhaitaddhi
yaj~niyatamametadu ha vai vAcaH shAntataM yadehIti tasmAdehItyeva brUyAt



1.1.4.[13]

taddha smaitatpurA | jAyaiva haviShkR^idupottiShThati tadidamapyetarhi ya eva
kashcopottiShThati sa yatraiSha haviShkR^itamudvAdayati tadeko dR^iShadupale samAhanti
tadyadetAmatra vAcam pratyudvAdayanti 



1.1.4.[14]

manorha vA ÌShabha Asa | tasminnasuraghnI sapatnaghnI vAkpraviShTAsa tasya ha sma
shvasathAdravathAdasurarakShasAni mR^idyamAnAni yanti te hAsurAH samUdire pApaM vata
no 'yamR^iShabhaH sacate kathaM nvimaM dabhnuyAmeti kilAtAkulI iti
hAsurabrahmAvAsatuH



1.1.4.[15]

tau hocatuH | shraddhAdevI vai manurAvaM nu vedAveti tau hAgatyocaturmano yAjayAva
tveti kenetyanenarShabheNeti tatheti tasyAlabdhasya sa vAgapacakrAma



1.1.4.[16]

sA manoreva jAyAm manAvIm pravivesha | tasyai ha sma yatra vadantyai shR^iNvanti tato
ha smaivAsurarakShasAni mR^idyamAnAni yanti te hAsurAH samUdira ito vai naH pApIyaH
sacate bhUyo hi mAnuShI vAgvadatIti kilAtAkulI haivocatuH shraddhAdevo vai
manurAvaM nveva vedAveti tau hAgatyocaturmano y

AjayAva tveti kenetyanayaiva jAyayeti tatheti tasyA AlabdhAyai sA vAgapacakrAma



1.1.4.[17]

sA yajna=ameva yaj~napAtrANi pravivesha | tato hainAM na shekaturnirhantuM
saiShAsuraghnI vAgudvadati sa yasya haivaMviduSha etAmatra vAcam pratyudvAdayanti
pApIyAMso haivAsya sapatnA bhavanti



1.1.4.[18]

sa samAhanti | kukkuTo 'si madhujihva iti madhujihvo vai sa devebhya AsIdviShajihvo
'surebhyaH sa yo devebhya AsIH sana edhItye vaitadAheShamUrjamAvada tvayA vayaM
saN^ghAtaM saN^ghAtaM jeShmeti nAtra tirohitamivAsti



1.1.4.[19]

atha shUrpamAdatte | varShavR^iddhamasIti varShavR^iddhaM hyetadyadi naDAnAM yadi
veNUnAM yadIShIkANAM varShamuhyevaitA vardhayati



1.1.4.[20]

atha havirnirvapati | prati tvA varShavR^iddhaM vettviti varShavR^iddhA u hyevaite yadi
vrIhayo yadi yavA varShamuhyevaitAnvardhayati tatsaJNj~nAmevaitacUrpAya ca vadati
nedanyo 'nyaM hinasAta iti



1.1.4.[21]

atha niShpunAti | parApUtaM rakShaH parApUtA arAtaya ityatha tuShAnprahantyapahataM
rakSha iti tannAShTrA evaitadrakShAMsyato 'pahanti 



1.1.4.[22]

athApavinakti | vAyurvo vivinaktvityayaM vai vAyuryo 'yam pavata eSha vA idaM sarvaM
vivinakti yadidaM kiMca vivicyate tadenAneSha evaitad vivinaktisa yadaita
etatprApnuvanti yatrainAn adhyapavinakti 



1.1.4.[23]

athAnumantrayate | devo vaH savitA hiraNyapANiH pratigR^ibhNAtvAcidreNa pANinA
supratigR^ihItA asannityatha triH phalIkaroti trivR^iddhi yaj~naH



1.1.4.[24]

taddhaike devebhyaH shundhadhvaM devebhyaH shundhadhvamiti phalIkurvanti tadu
tathA na kuryAdAdiShTaM vA etaddevatAyai havirbhavatyathaitadvaishvadevaM karoti
yadAha devebhyaH shundhadhvamiti tatsamadaM karoti tasmAdu tUShNImeva
phalIkuryAt



1.2.1.[1]

sa vai kapAlAnyevAnyatara upadadhAti | dR^iShadupale anyatarastadvA etadubhayaM saha
kriyate tadyadetadubhayaM saha kriyate 



1.2.1.[2]

shiro ha vA etadyaj~nasya yatpuroDAshaH sa gAnyevemAni shIrShNaH kapAlAnyetAnyevAsya
kapAlAni mastiShka eva piShTAni tadvA etadekamaN^gamekaM saha karavAva samAnaM
karavAveti tasmAdvA etadubhayaM saha kriyate



1.2.1.[3]

sa yaH kapAlAnyupadadhAti | sa upaveShamAdatte dhR^iShTirasIti sa yadenenAgniM
dhR^iShNivopacarati tena dhR^iShTiratha yadenena yaj~na upAlabhata upeva vA
enenaitadveShTi tasmAdupaveSho nAma



1.2.1.[4]

tena prAco 'N^gArAnudUhati | apAgne agnimAmAdaM jahi niShkravyAdaM sedhetyayaM vA
AmAdyenedam manuShyAH paktvAshnantyatha yena puruShaM dahanti sa
kravyAdetAvevaitadubhAvato 'pahanti



1.2.1.[5]

athAN^gAramAskauti | A devayajaM vaheti yo devayAT tasmin havIMShi shrapayAma
tasminyaj~naM tanavAmahA iti tasmAdvAAskauti



1.2.1.[6]

tam madhyamena kapAlenAbhyupadadhAti | devA ha vai yaj~naMtanvAnAste
'surarakShasebhya AsaN^gAdbibhayAMcakrurnenno 'dhastAnnAShTrA
rakShAMsyupottiShThAnityagnirhi rakShasAmapahantA tasmAdevamupadadhAti
tadyadeSha eva bhavati nAnya eSha hi yajuShkR^ito medhyastasmAnmadhyamena
kapAlenAbhyupadadhAti



1.2.1.[7]

sa upadadhAti | dhruvamasi pR^ithivIM dR^iMheti pR^ithivyA eva rUpeNaitadeva
dR^iMhatyetenaiva dviShantam bhrAtR^ivyamavabAdhate brahmavani tvA kShatravani
sajAtavanyupadadhAmi bhrAtR^ivyasya vadhAyeti bahvI vai yajuHsvAshIstadbrahma ca
kShatraM cAshAsta ubhe vIrya sajAtavanIti bhUmA vai sajAtAstadbhUmAnamAshAsta
upadadhAmi bhrAtR^ivyasya badhAyeti yadi nAbhicaredyadya abhicaredamuShya
badhAyeti brUyAdabhinihitameva savyasya pANeraN^gulyA bhavati 



1.2.1.[8]

athAN^gAramAskauti | nediha purA nAShTrA rakShAMsyAvishAniti brAhmaNo hi
rakShasAmapahantA tasmAdabhinihitameva savyasya pANeraN^gulyA bhavati



1.2.1.[9]

athAN^gAramadhyUhati | agne brahma gR^ibhNIShveti nediha purA nAShTrA
rakShAMsyAvishAnityagnirhi rakShasAmapahantA tasmAdenamadhyUhati 



1.2.1.[10]

atha yatpashcAttadupadadhAti | dharuNamasyantarikShaM dR^iMhetyantarikShasyaiva
rUpeNaitadeva dR^iMhatyetenaiva dviShantam bhrAtR^ivyamavabAdhate brahmavani tvA
kShatravani sajAtavanyupadadhAmi bhrAtR^ivyasya badhAyeti 



1.2.1[.1]1

atha yatpurastAttadupadadhAti | dhartramasi divaM dR^iMheti diva eva rUpeNaitadeva
dR^iMhatyetenaiva ... badhAyeti



1.2.1.[12]

atha yaddakShiNatastadupapadhAti | vishvAbhyastvAshAbhya upadadhAmIti sa
yadimAMllokAnati caturthamasti vA na vA tenaivaitaddviShantam
bhrAtR^ivyamavabAdhate 'naddhA vai tadyadimAMllokAnati caturthamasti vA na
vAnaddho tadyadvishvA AshAstasmAdAha vishvAbhyastvAshAbhya upadadhAmIti tUShNIM
vaivetarANi kapAlAnyupadadhAti cita sthordhvacita iti vA

 

1.2.1.[13]

athAN^gArairabhyUhati | bhR^igUNAmaN^girasAM tapasA tapyadhvamityetadvai tejiShThaM tejo
yadbhR^igvaN^girasAM sutaptAnyasanniti tasmAdenamabhyUhati



1.2.1.[14]

atha yo dR^iShadupale upadadhAti | sa kR^iShNAjinamAdatte sharmAsIti
tadavadhUnotyavadhUtaM rakSho 'vadhUtA arAtaya iti so 'sAveva
bandhustatpratIcInagrIvamupastR^iNAtyadityAstvagasi prati tvAditirvettviti so 'sAveva
bandhuH 



1.2.1.[15]

atha dR^iShadamupadadhAti | dhiShaNAsi parvatI prati tvAdityAstvagvettviti dhiShaNA hi
parvatI hi prati tvAdityAstvagvettviti tatsaJNj~nAmevaitatkR^iShNAjinAya ca vadati nedanyo
'nyaM hinasAva itIyamevaiShA pR^ithivI rUpeNa



1.2.1.[16]

atha shamyAmudIcInAgrAmupadadhAti | diva skambhanIrasItyantarikShameva
rUpeNAntarikSheNa hIme dyAvApR^ithivI viShTabdhe tasmAdAha diva skambhanIrasIti



1.2.1.[17]

athopalAmupadadhAti | dhiShaNAsi pArvateyI prati tvA parvatI vettviti kanIyasI hyeShA
duhiteva bhavati tasmAdAha pArvateyIti prati tvA parvatI vettviti prati hi svaH
saJNjAnIte tatsaJNj~nAmevaitaddR^iShadupalAbhyAM vadati nedanyo 'nyaM hinasAta iti
dyaurevaiShA rUpeNa hanU eva dR^iShadupalejihvaiva shamyA tasmAcamyayA samAhanti
jihvayA hi vadati 



1.2.1.[18]

atha haviradhivapati | dhAnyamasi dhinuhi devAniti dhAnyaM hi devAndhinavadityu hi
havirgR^ihyate

1.2.1.[19]

atha pinaShTi | prANAya tvodAnAya tvA vyAnAya tvA dIrghAmanu prasitimAyuShe dhAmiti
prohati devo vaH savitA hiraNyapANiH pratigR^ibhNAtvacidreNa pANinA cakShuShe tveti



1.2.1.[20]

tadyadevam pinaShTi | jIvaM vai devAnAM
haviramR^itamamR^itAnAmathaitadulUkhalamusalAbhyAM dR^iShadupalAbhyAM haviryaj~naM
ghnanti 



1.2.1.[21]

sa yadAha | prANAya tvodAnAya tveti tatprANodAnau dadhAti vyAnAya tveti tadvyAnaM
dadhAti dIrghAmanu prasitimAyuShe dhAmiti tadAyurdadhAti devo vaH savitA
hiraNyapANiH pratigR^ibhNAtvacidreNa pANinA supratigR^ihItAnyasanniti cakShuShe tveti
taccakShurdadhAtyetAni vai jIvato bhavantyevamu haitajjIvameva devAnAM
havirbhavatyamR^itamamR^itAnAM tasmAdevam pinaShTi piMShanti piShTAnyabhIndhate
kapAlAni 



1.2.1.[22]

athaika AjyaM nirvapati | yadvA AdiShTaM devatAyai havirgR^ihyate yAvaddevatyaM
tadbhavati taditareNa yajuShA gR^ihNAti na vA etatkasyai cana devatAyai
havirgR^ihNannAdishati yadAjyaM tasmAdaniruktena yajuShA gR^ihNAti mahInAm payo 'sIti
mahya iti ha vA etAsAmeke nAma yadgavAM tAsAM vA etatpayo bhavati tasmAdAha
mahInAm payo 'sItyevamu hAsyaitatkhalu yajuShaiva gR^ihItam bhavati tasmAdvevAha
mahInAm payo 'sIti 



1.2.2.[1]

pavitravati samvapati | pAtryAm pavitre avadhAya devasya tvAsavituH prasave
'shvinorbAhubhyAm pUShNo hastAbhyAM samvapAmIti so 'sAvevaitasya yajuSho bandhuH



1.2.2.[2]

athAntarvedyupavishati | athaika upasarjanIbhiraiti tA Anayati tAH pavitrAbhyAm
pratigR^ihNAti samApa oShadhIbhiriti saMhyetadApa oShadhIbhiretAbhiH piShTAbhiH
samgacante samoShadhayo raseneti saMhyetadoShadhayo rasenaitAH piShTA adbhiH
saMgacanta Apo hyetAsAM r!asaH saM revatIrjagatIbhiH pR^icyantAmiti revatya Apo jagatya
oShadhayastA u hyetadubhayyaH sampR^icyante sam madhumatIrmadhumatIbhiH
pR^icyantAmiti saM rasavatyo rasavatIbhiH pR^icyantAmityevaitadAha



1.2.2.[3]

atha saMyauti | janayatyai tvA saMyaumIti yathA vA adhivR^ikto 'gneradhi jAyetaivaM vai
tatsaMyauti



1.2.2.[4]

atha dvedhA karoti | yadi dve haviShI bhavataH paurNamAsyAM vai dve haviShI
bhavataH sa yatra punarna
saMhaviShyaMtsyAttadabhimR^ishatIdamagneridamagnIShomayoriti nAnA vA etadagre
havirgR^ihNanti tatsahAvaghnanti tatsaha piMShanti tatpunarnAnA karoti
tasmAdevamabhimR^ishatyadhivR^iNaktyevaiSha puroDAshamadhishrayatyasAvAjyam 



1.2.2.[5]

tadvA etat | ubhayaM saha kriyate tadyadetadubhayaM saha kriyate 'rdho ha vA eSha
Atmano yaj~nasya yadAjyamardho yadiha havirbhavati sa yashcAsAvardho ya u
cAyamardhastA ubhAvagniM gamayAveti tasmAdvA etadubhayaM saha kriyata evamu
haiSha AtmA yaj~nasya saMdhIyate



1.2.2.[6]

so 'sAvAjyamadhishrayati | iShe tveti vR^iShTyai tadAha yadAheShe tveti
tatpunarudvAsayatyUrje tveti yo vR^iShTAdUrgraso jAyate tasmai tadAha 



1.2.2.[7]

atha puroDAshamadhivR^iNakti | dharmo 'sIti yaj~namevaitatkaroti yathA gharmam
pravR^iJNjyAdevam pravR^iNakti vishvAyuriti tadAyurdadhAti



1.2.2.[8]

tam prathayati | uruprathA uru prathasveti prathayatyevainametadur!u te yaj~napatiH
prathatAmiti yajamAno vai yaj~napatistadyajamAnAyaivaitadAshiShamAshAste 



1.2.2.[9]

taM na satrA pR^ithu kuryAt | mAnuShaM ha kuryAdyatpR^ithuM kuryAdvyR^iddhaM vai
tadyaj~nasya yanmAnuShaM nedvyR^iddhaM yaj~no karavANIti tasmAnna satrA pR^ithuM
kuryAt 



1.2.2.[10]

ashvashaphamAtraM kuryAdityu haika AhuH | kastadveda yAvAnashvashapho yAvantameva
svayam manasA na satrA pR^ithum manyetaivaM kuryAt



1.2.2.[11]

tamadbhirabhimR^ishati | sakR^idvA trirvA tadyadevAsyAtrAvaghnanto vA piMShanto vA
kShiNvanti vA vi vA vR^ihanti shAntirApastadadbhiH shAntyA shamayati tadadbhiH saMdadhAti
tasmAdadbhirabhimR^ishati



1.2.2.[12]

so 'bhimR^ishati | agniShTe tvacam mA hiM sIdityagninA vA
enametadabhitapsyanbhavatyeSha te tvacam mA hiMsIdityevaitadAha

 

1.2.2.[13]

tam paryagniM karoti | acidramevainametadagninA parigR^ihNAti nedenaM nAShTrA
rakShAMsi pramR^ishAnityagnirhi rakShasAmapahantA tasmAtparyagniM karoti 



1.2.2.[14]

taM shrapayati | devastvA savitA shrapayatviti na vA etasya manuShyaH shrapayitA devo
hyeSha tadenaM deva eva savitA shrapayati varShiShTe 'dhi nAka iti devatro etadAha
yadAha varShiShTe 'dhi nAka iti tamabhimR^ishati pR^itaM vedAnIti tasmAdvA abhimR^ishati



1.2.2.[15]

so 'bhimR^ishati | mA bhermA saMvikthA iti mA tvam bheShIrmAsaMvikthA
yattvAhamamAnuShaM santam mAnuSho 'bhimR^ishAmItyevaitadAha 



1.2.2.[16]

yadA shR^ito 'thAbhivAsayati | nedenamupariShTAnnAShTrA rakShAMsyavapashyAniti nedveva
nagna iva muShita iva shayAtAityu caiva tasmAdvA abhivAsayati



1.2.2.[17]

so 'bhivAsayati | atameruryaj~no 'tameruryajamAnasya prajA bhUyAditi nedetadanu
yaj~no vA yajamAno vA tAmyAdyadidamabhivAsayAmIti tasmAdevamabhivAsayati 



1.2.2.[18]

atha pAtrInirNejanam | aN^gulipraNejanamAptyebhyo ninayati tadyadAptyebhyo ninayati 



1.2.3.[1]

caturdhAvihito ha vA agre 'gnirAsa | sa yamagre 'gniM hotrAya prAvR^iNata sa
prAdhanvadyaM dvitIyam prAvR^iNata sa praivAdhanvadyaM tR^itIyam prAvR^iNata sa
praivAdhanvadatha yo 'yametarhyagniM sa bhIShA nililye so 'paH pravivesha taM devA
anuvidya sahasaivAdbhya AninyuH so 'po 'bhitiShThevAvaShThyUtA stha yA aprapadanaM
stha yAbhyo vo mAmakAmaM nayantIti tata AptyAH sambabhUvustrito dvita ekataH



1.2.3[[.]]2

ta indreNa saha ceruH | yathedam brAhmaNo rAjAnamanucarati sa yatra trishIrShANaM
tvAShTraM vishvarUpaM jaghAna tasya haite 'pi badhyasya vidA¤cakruH shashvaddhainaM
trita evajaghAnAtyaha tadindro 'mucyata devo hi saH



1.2.3.[3]

ta u haita UcuH | upaivema eno gacantu ye 'sya badhyasyAvediShuriti kimiti yaj~na
evaiShu mR^iShTAmiti tadeShvetadyaj~nomR^iShTe yadebhyaH
pAtrInirNejanamaN^gulipraNejanaM ninayanti

 

1.2.3.[4]

ta u hAptyA UcuH | atyeva vayamidamasmatparo nayAmeti kamabhIti ya evAdakShiNena
haviShA yajAtA 'iti tasmAnnAdakShiNena haviShA yajetAptyeShu ha yaj~no mR^iShTa AptyA u
ha tasminmR^ijate yo 'dakShiNena haviShA yajate



1.2.3.[5]

tato devAH | etAm darshapUrNamAsayordakShiNAmakalpanyadanvAhAryaM nedadakShiNaM
havirasaditi tannAnA ninayati tathaibhyo 'samadaM karoti tadabhitapati tathaiShAM
shR^itam bhavati sa ninayati tritAya tvA dvitAya tvaikatAya tveti pashurha vA eSha Alabhyate
yatpuroDAshaH 



1.2.3.[6]

puruShaM ha vai devAH | agre pashumAlebhire tasyAlabdhasya medho 'pacakrAma so 'shva
pravivesha te 'shvamAlabhanta tasyAlabdhasya medho 'pacakrAma sa gAm pravivesha te
gAmA ... so 'vim pravivesha te 'vimA ... ma so 'jam pravivesha te 'jamAlabhanta
tasyAlabdhasya medho 'pacakrAma 



1.2.3.[7]

sa imam pR^ithivIm pravivesha | taM khanantaivAnvIShustamanvavindaMstAvimau
vrIhiyavau tasmAdapyetAvetarhi khananta ivaivAnuvindanti sa yAvadvIryavaddha vA
asyaite sarve pashava AlabdhAH syustAvadvIryavaddhAsya havireva bhavati ya
evametadvedAtro sA sampadyadAhuH pAN^ktaH pashuriti 



1.2.3.[8]

yadA piShTAnyatha lomAni bhavanti | yadApa Anayatyatha tvagbhavati yadA
saMyautyatha mAMsam bhavati saMtata iva hi sa tarhi bhavati saMtatamiva hi mAMsaM
yadA shR^ito 'thAsthi bhavati dAruNa iva hi sa tarhi bhavati dAruNamityasthyatha
yadudvAsayiShyannabhighArayati tam majjAnaM dadhAtyeSho sA sampadyadAhuH
pAN^ktaH pashuriti



1.2.3.[9]

sa yam puruShamAlabhanta | sa kimpuruSho 'bhavadyAvashvaM ca gAM ca tau gaurashca
gavayashcAbhavatAM yamavimAlabhanta sa uShTro 'bhavadyamajamAlabhanta sa sharabho
'bhavattasmAdeteShAm pashUnAM nAshitavyamapakrAntamedhA haite pashavaH



1.2.4.[1]

indro ha yatra vR^itrAya vajram prajahAra | sa prahR^itashcaturdhA 'bhavattasya
sphyastR^itIyaM vA yAvadvA yUpastR^itIyaM vAyAvadvA rathastR^itIyaM vA yAvadvAtha yatra
prAharattacakalo 'shIryata sa patitvA sharA 'bhavattasmAcaro nAma yadarshAryataivamu sa
caturdhA vajro 'bhavat



1.2.4.[2]

tato dvAbhyAm brAhmaNA yaj~ne caranti dvAbhyAM rAjanyabandhavaH saMvyAdhe yUpena
ca sphyena ca brAhmaNA rathena ca shareNa ca rAjanyabandhavaH



1.2.4.[3]

sa yatsphyamAdatte | yathaiva tadindro vR^itrAya vajramudayacadevamevaiSha etam
pApmane dviShate bhrAtR^ivyAya vajramudyacati tasmAdvai sphyamAdatte



1.2.4.[4]

tamAdatte | devasya tvA savituH prasave 'shvinorbAhubhyAm pUShNo hastAbhyAmAdade
'dhvarakR^itaM devebhya iti savitA vai devAnAm prasavitA tatsavitR^iprasUta
evainametadAdatte 'shvinorbAhubhyAmityashvinAvadhvaryUtattayoreva bAhubhyAmAdatte
na svAbhyAM vajro vA eSha tasya na mamuShyo bhartA tametAbhirdevatAbhirAdatte



1.2.4.[5]

Adade 'dhvarakR^itaM devebhya iti | adhvaro vai yaj~no yaj~nakR^itaM devebhya
ityevaitadAha taM savye pANau kR^itvA dakShiNenAbhimR^iShya japati
saMshyatyevainametadyajjapati 



1.2.4.[6]

sa japati | indrasya bAhurasi dakShiNa ityeSha vai vIryavattamo ya indrasya
bAhurdakShiNastasmAdAhendrasya bAhurasi dakShiNa iti sahasrabhR^iShTiH shatatejA iti
sahasrabhR^iShTirvai sa vajra AsIcatatejA yaM taM vR^itrAya prAharattamevaitatkaroti 



1.2.4.[7]

vAyurasi tigmatejA iti | etadvai tejiShThaM tejo yadayaM yo 'yam pavata eSha
hImAMllokAMstiryaÇÇanupavate saMshyatyevainametaddviShato badha iti yadi
nAbhicaredyadyu abhicaredamuShya badha iti brUyAttena saMshitena
nAtmAnamupaspR^ishati na pR^ithivIM nedanena vajreNa saMshitenAtmAnaM vA pR^ithivIM vA
hinasAnIti tasmAnnAtmAnamupaspR^ishati na pR^ithivIm 



1.2.4.[8]

devAshca vA asurAshca | ubhaye prAjApatyAH paspR^idhire te ha sma yaddevA asurA¤jayanti
tato ha smaivainAnpunarupottiShThanti 



1.2.4.[9]

te ha devA UcuH | jayAmo vA asurAMstatastveva naH punarupottiShThanti kathaM
nvenAnanapajayyaM jayemeti 



1.2.4.[10]

sa hAgniruvAca | uda¤co vai naH palAyya mucyanta ityuda¤co ha smaivaiShAm palAyya
mucyante

1.2.4.[11]

sa hAgniruvAca | ahamuttarataH paryeShyAmyatha yUyamita upasaMrotsyatha
tAntsaMrudhyaibhishca lokairabhinidhAsyAmo yadu cemAMllokAnati caturtha tataH
punarna saMhAsyanta iti 



1.2.4.[12]

so 'gniruttarataH paryait | athema ita upasamarundhaMstAntsaMrudhyaibhishca
lokairabhinyadadhuryadu cemAMllokAnati caturtha tataH punarna samajihata
tadetannidAnena yatstambayajuH



1.2.4.[13]

sa yo 'sAvagnIduttarataH paryeti | agnirevaiSha nidAnena tAnadhvaryureveta
upasaMruNaddhi tAntsaMrudhyaibhishca lokairabhinidadhAti yadu cemAMllokAnati
caturtha tataH punarna saJNjihate tasmAdapyetarhyasurA na saJNjihate yena
hyevainAndevA avAbAdhanta tenaivainAnapyetarhi brahmaNA yaj~ne 'vabAdhante 



1.2.4.[14]

ya u eva yajamAnAyArAtIyati | yashcainaM dveShTi tamevaitadebhishca
lokairabhinidadhAti yadu cemAMllokAnati caturthamasyA eva sarvaM haratyasyAM hIme
sarve lokAH pratiShThitAH kiM hi haradyadantarikShaM harAmi divaM harAmIti
harettasmAdasyA eva sarvaM harati



1.2.4.[15]

atha tR^iNamantardhAya praharati | nedanena vajreNa saMshitena pR^ithivIM hinasAnIti
tasmAttR^iNamantardhAya praharati 



1.2.4.[16]

sa praharati | pR^ithivi devayajanyoShadhyAste mUlam mA hiMsiShamityuttaramUlAmiva
vA enAmetatkarotyAdadAnastAmetadAhauShadhInAM te mUlAni mA hiMsiShamiti vrajaM
gaca goShThAnamityabhinidhAsyannevaitadanapakrami kurute taddhyanapakrami
yadvraje 'ntastasmAdAha vrajaM gaca goShThAnamiti varShatu te dyauriti yatra vA asyai
khanantaH krUrIkurvantyapaghnanti shAntirApastadadbhiH shAntyA shamayati tadadbhiH
saMdadhAti tasmAdAha varShatu te dyauriti badhAna deva savitaH paramasyAm
pR^ithivyAmiti devamevaitatsavitAramAhAndhe tamasi badhAneti yadAha paramasyAm
pR^ithivyAmiti Shatena pAshairityamuce tadAha yo 'smAndveShTi yaM ca vayaM
dviShmastamato mA maugiti yadi nAbhicaredyadyu abhicaredamumato mA maugiti
brUyAt



1.2.4.[17]

atha dvitIyam praharati | apArarum pR^ithivyai devayajanAdbadhyAsamityararurha vai
nAmAsurarakShasamAsa taM devA asyA apAghnanta tatho evainametadeSho 'syA apahate
vrajaM gaca goShThAnaM varShatu te dyaurbadhAna deva savitaH paramasyAm pR^ithivyAM
shatena pAshairyo 'smAndveShTi yaM ca vayaM dviShmastamato mA maugiti 



1.2.4.[18]

tamagnIdabhinidadhAti | araro divam mA papta iti yatra vai devA
ararumasurarakShasamapAghnata sa divamapipatiShattamagnirabhinyadadhAdararo
divam mA papta iti sa na divamapattatho evainametadadhvaryurevAsmAllokAdantareti
divo 'dhyagnIttasmAdevaM karoti



1.2.4.[19]

atha tR^itIyam praharati | drapsaste dyAm mA skannityayaM vAasyai drapso yamasyA
imaM rasa prajA upajIvantyeSha te divam mA paptadityevaitadAha vrajaM gaca go ...
maugiti 



1.2.4.[20]

sa vai triryajuShA harati | trayo vA ime lokA ebhirevainame
tallokairabhinidadhAtyaddhA vai tadyadime lokA addho tadyadyajustasmAttriryajuShA
harati 



1.2.4.[21]

tUShNIM caturtham | sa yadimAMllokAnati caturthamasti vA na vA tenaivaitaddviShantam
bhrAtR^ivyamavabAdhate 'naddhA vai tadyadimAMllokAnati caturthamasti vA na
vAnaddho tadyattUShNIM tasmAttUShNIM caturtham



1.2.5.[1]

devAshca vA asurAshca | ubhaye prAjApatyAH paspR^idhire tato devA anuvyamivAsuratha
hAsurA menire 'smAkamevedaM khalu bhuvanamiti



1.2.5.[2]

te hocuH | hantemAm pR^ithivIM vibhajAmahai tAM vibhajyopajIvAmeti
tAmaukShNaishcarmabhiH pashcAtprA¤co vibhajamAnA abhIyuH



1.2.5.[3]

tadvai devAH shushruvuH | vibhajante ha vA imAmasurAH pR^ithivIm preta tadeShyAmo
yatremAmasurA vibhajante ke tataH syAma yadasyai na bhajemahIti te yaj~nameva
viShNum puraskR^ityeyuH



1.2.5.[4]

te hocuH | anu no 'syAm pR^ithivyAmAbhajatAstveva no 'pyasyAm bhAga iti te hAsurA
asUyanta ivocuryAvadevaiSha viShnurabhishete tAvadvo dadma iti 



1.2.5.[5]

vAmano ha viShnurAsa | taddevA na jihIDire mahadvai no 'durye no
yaj~nasaMmitamaduriti



1.2.5.[6]

te prA¤caM viShNuM nipAdya | candobhirabhitaH paryagR^ihNangAyatreNa tvA candasA
parigR^ihNAmIti dakShiNatastraiShTubhena tvA candasA parigR^ihNAmIti pashcAjjAgatena tvA
candasA parigR^ihNAmItyuttarataH



1.2.5.[7]

taM candobhirabhitaH parigR^ihya | agnim purastAtsamAdhAya tenArcantaH
shrAmyantashcerustenemAM sarvAm pR^ithivIM samavindanta tadyadenenemAM sarvAM
samavindanta tasmAdvedirnAma tasmAdAhuryAvatI vedistAvatI pR^ithivItyetayA hImAM
sarvAM samavindantaivaM ha vA imAM sarvAM sapatnAnAM samvR^iN^kte nirbhajatyasyai
sapatnAnya evametadveda 



1.2.5[[.]]8

so 'yaM viShNurglAnaH | candobhirabhitaH parigR^ihIto 'gniHpurastAnnApakramaNamAsa sa
tata evauShadhInAm mUlAnyupamumloca 



1.2.5.[9]

te ha devA UcuH | kva nu viShNurabhUtkva nu yaj~no 'bhUditi te hocushcandobhirabhitaH
parigR^ihIto 'gniH purastAnnApakramaNamastyatraivAnvicateti taM khananta
ivAnvIShustaMtryaN^gule 'nvavindaMstammAttryaN^gulA vediH syAttadu hApi
pA¤cistryaN^gulAmeva saumyasyadhvarasya vediM cakre 



1.2.5.[10]

tadu tatha na kuryAt | oShadhInAM vai sa mUlAnyupAMlocattasmAdoShadhInAmeva
mUlAnyucettavai brUyAdyannvevAtra viShNumanvavindaMstasmAdvedirnAma



1.2.5.[11]

tamanuvidyottareNa parigraheNa paryagR^ihNan | sukShmA cAsi shivA cAsIti dakShiNata
imAmevaitatpR^ithivIM saMvidya sukShmAM shivAmakurvata syonA cAsi suShadA cAsIti
pashcAdimAmevaitatpR^ithivIM saMvidya syonAM suShadAmakurvatorjasvatI cAsi payasvatI
cetyuttarata imAmevaitatpR^ithivIM saMvidya rasavatImupajIvanIyAmakurvata 



1.2.5.[12]

sa vai triH pUrvam parigraham parigR^ihNAti | triruttaraM tatShaT kR^itvaH ShaDvA R^itavaH
saMvatsarasya saMvatsaro yaj~naH prajApatiH sa yAvAneva yaj~no yAvatyasya mAtrA
tAvatamevaitatparigR^ihNAti



1.2.5.[13]

ShaDbhirvyAhR^itibhiH | pUrvam parigraha parigR^ihNAti ShaDbhiruttaraM taddvAdasha kR^itvo
dvAdasha vai mAsAH saMvatsarasya saMvatsaro yaj~naH prajApatiH sa yAvAneva yaj~no
yAvatyasya mAtrA tAvatamevaitatparigR^ihNAti 



1.2.5.[14]

vyAmamAtrI pashcAtsyAdityAhuH | etAvAnvai puruShah\ puruShasaMmita hi tryaratniH
prAcI trivR^iddhi yaj~no nAtra mAtrAsti yAvatImeva svayam manasA manyeta tAvatIM
kuryAt



1.2.5.[15]

abhito 'gnimaMsA unnayati | yoShA vai vedirvR^iShAgniH parigR^ihya vai yoShA vR^iShANaM shete
mithunamevaitatprajananaM kriyate tasmAdabhito 'gnimaMsA unnayati 



1.2.5.[16]

sA vai pashcAdvarIyasI syAt | madhye saMhvAritA punaH purastAdurvyevamiva hi yoShAm
prashaMsanti pR^ithushroNirvimR^iShTAntarAMsA madhye saMgrAHyeti
juShTAmevainAmetaddevebhyaH karoti



1.2.5.[17]

sA vai prAkpravaNA syAt | prAcI hi devAnAM digatho udakpravaNodIcI hi manuShyANAM
digdakShiNataH purISham pratyudUhatyeShA vai dikpitÌNAM sA yaddakShiNApravaNA syAt
kShipre ha yajamAno 'muM lokamiyAttatho ha yajamAno jyogjIvati tasmAddakShiNataH
purISham pratyudUhati purIShavatIM kurvIta pashavo vai purISham
pashumatImevainAmetatkurute



1.2.5.[18]

tAm pratimArShTi | devA ha vai saMgrAmaM saMnidhAsyanta ste hocurhanta yadasyai
pR^ithivyA anAmR^itaM devayajanaM taccandramasi nidadhAmahai sa yadi na ito 'surA
jayeyustata evArcantaH shrAmyantaH punarabhibhavemeti sa yadasyai pR^ithivyA anAmR^itaM
devayajanamAsIttaccandramasi nyadadhata tadetaccandramasi kR^iShNaM
tasmAdAhushcandramasyasyai pR^ithivyai devayajanamityapi ha vA
asyaitasmindevayajana iShTam bhavati tasmAdvai pratimArShTi 



1.2.5.[19]

sa pratimArShTi | purA krUrasya visR^ipo virapshinniti saMgrAmo vai krUraM saMgrAme hi
krUraM kriyate hataH puruSho hato 'shvaH shete purA hyetatsaMgrAmAnnyadadhata
tasmAdAha purA krUrasya visR^ipo virapshinnityudAdAya pR^ithivIM jIvadAnumityudAdAya
hi yadasyai pR^ithivyai jIvamAsIttaccandramasi nyadadhata tasmAdAhodAdAya pR^ithivIM
jIvadAnumiti yAmairayaMshcandramasi svadhAbhiriti yAM candramasi
brahmaNAdadhurityevaitadAha tAmu dhIrAso anudishya yajanta ityeteno ha
tAmanudishya yajante 'pi ha vA asyaitAsmindevayajana iShTam bhavati ya evametadveda 



1.2.5.[20]

athAha prokShaNIrAsAdayeti | vajro vai sphyo brAhmaNashcemam purA
yaj~namabhyajUgupatAM vajro vA ApastadvajramevaitadabhiguptyA AsAdayati sa vA
uparyuparyeva prokShaNIShu dhAryamANAsvatha sphyamudyacatyatha yannihita eva
sphyo prokShaNIrAsAdayedvajro ha samR^iceyAtAM tatho ha vajro na samR^icete
tasmAduparyuparyeva prokShanIShu dhAryamANAsvatha sphyamudyacati 



1.2.5.[21]

athaitAM vAcaM vadati | prokShaNIrAsAdayedhmam barhirupasAdaya srucaH sammR^iDDhi
patnIM saMnahyAjyenodehIti saMpraiSha evaiSha sa yadi kAmayeta brUyAdetadyadyu
kAmayetApi nAdriyeta svayamu hyevaitadvededamataH karma kartavyamiti



1.2.5.[22]

athoda¤caM sphyam praharati | amuShmai tvA vajram praharAmIti yadyabhicaredvajro
vai sphya stR^iNute haivainena 



1.2.5.[23]

atha pANI avanenikte | yaddhyasyai krUramabhUttaddhyasyA etadahArShIttasmAtpANI
avanenikte 



1.2.5.[24]

sa ye hAgra Ijire | te ha smAvamarsha yajante te pApIyAMsa Asuratha ye nejire te
shreyAMsa Asustato 'shraddhA manuShyAnviveda ye yajante pApIyAMsaste bhavanti ya u na
yajante shreyAMsaste bhavantIti tata ito devAnhavirna jagAmetaH pradAnAddhi devA
upajIvanti 



1.2.5.[25]

te ha devA UcuH | bR^ihaspatimAN^girasamashraddhA vai manuShyAnabidattebhyo vidhehi
yaj~namiti sa hetyovAca bR^ihaspatirAN^girasaH kathA na yajadhva iti te hocuH kiM kAmyA
yajemahi ye yajante pApIyAMsaste bhavanti ya u na yajante shreyAMsaste bhavantIti



1.2.5.[26]

sa hovAca | bR^ihaspatirAN^giraso yadvai shushruma devAnAm pariShUtaM tadeSha yaj~no
bhavati yacUtAni havIMShi kLptA vedistenAvamarshamacAriShTa tasmAtpApIyAMso 'bhUt
tenAnavamarsha yajadhvaM tathA shreyAMso bhaviShyathetyA kiyata ityA barhiSha
staraNAditi barhiShA ha vai khalveShA shAmyati sa yadi purA barhihSha
staraNAtkiMcidApadyeta barhireva tatstR^iNannapAsyedatha yadA barhi stR^iNantyapi
padAbhitiShThanti sa yo haivaM vidvAnanavamarshaM yajate shreyAnhaiva bhavati
tasmAdanavamarshameva yajeta 



1.3.1.[1]

sa vai srucaH sammArShTi | tadyatsrucaH sammArShTi yathA vai devAnAM caraNaM tadvA
anu manuShyANAM tasmAdyadAmanuShyANAm pariveShaNamupakLptam bhavati 



1.3.1.[2]

atha pAtrANi nirNenijati | tairnirNitya pariveviShatyevaM vA eSha devAnAM yaj~no bhavati
yacUtAni havIMShi kLptAvedisteShAmetAnyeva pAtrANi yatsrucaH 



1.3.1.[3]

sa yatsammArShTi | nirNenektyevainA etannirNiktAbhiH pracarANIti tadvai dvayenaiva
devebhyo nirNenijatyekena manuShyebhyo 'dbhishca brahmaNA ca devebhya Apo hi
kushA brahma yajurekenaiva manuShyebhyo 'dbhirevaivamvetannAnA bhavati 



1.3.1.[4]

atha sruvamAdatte | tam pratapati pratyuShTaM rakShaH pratyuShTA arAtayo niShTaptaM
rakSho niShTaptA arAtaya iti vA



1.3.1.[5]

devA ha vai yaj~naM tanvAnAH | te 'surarakShasebhya
AsaMgAdbibhayAMcakrustadyaj~namukhAdevaitannAShTrA rakShAMsyato 'pahanti 



1.3.1.[6]

sa vA ityagrairantarataH sammArShTi | anishito 'si sapatnakShiditi yathAnuparato
yajamAnasya sapatnAnkShiNuyAdevametadAha vAjinaM tvA vAjedhyAyai sammArjmIti
yaj~niyaM tvA yaj~nAya sammArjmItyevaitadAhaitenaiva sarvAH srucaH sammArShTi
vAjinIM tveti srucaM tUShNIm prAshitraharaNaM



1.3.1.[7]

sa vA ityagrairantarataH sammArShTIti | mUlairbAhyata itIva vA ayam prANa itIvodAnaH
prANodAnAvevaitaddadhAti tasmAditIvemAni lomAnItIvemAni



1.3.1.[8]

sa vai sammR^ijyasammR^ijya pratapya pratapya prayacati | yathAvamarshaM
nirNijyAnavamarshamuttamam parikShAlayedevaM tattasmAtpratapya pratapya prayacati 



1.3.1.[9]

sa vai sruvamevAgre sammArShTi | athetarAH sruco yoShA vai srugvR^iShA
sruvastasmAdyadyapi bahvya iva striyaH sArdhaM yanti ya eva tAsvapi kumAraka iva
pumAnbhavati sa eva tatra prathama etyanUcya itarAstasmAtsruvamevAgre
sammArShTyathetarAH srucaH 



1.3.1.[10]

sa vai tathaiva sammR^ijyAt | yathAgniM nAbhivyukShedyathA yasmA
ashanamAhariShyantsyAttam pAtranirNejanenAbhivyukShedevaM tattasmAdu tathaiva
sammR^ijyAdyathAgniM nAbhivyukShetprAÇivaivotkramya



1.3.1.[11]

taddhaike | srukShammArjanAnyagnAvabhyAdadhati vedasyAhAbhUvantsruca ebhiH
samamArjiShuridaM vai kiMcidyaj~nasya nedidam bahmA ashanamAharettam
pAtranirNejanam pAyayedevaM tattasmAdu parAsyedevaitAni



1.3.1.[12]

atha patnIM saMnahyati | jaghanArdho vA eSha yaj~nasya yatpatnI prAÇme
yaj~nastAyamAno yAditi yunaktyevainAmetadyuktA me yaj~namanvAsAtA iti 



1.3.1.[13]

yoktreNa saMnahyati | yoktreNa hi yogyaM yu¤jantyasti vai patnyA amedhyaM
yadavAcInaM nAbherathaitadAjyamavekShiShyamANA bhavati tadevAsyA
etadyoktreNAntardadhAtyatha medhyenaivottarArdhanAjyamavekShate tasmAtpatnIM
saMnahyati



1.3.1.[14]

sa vA abhivAsaH saMnahyati | oShadhayo vai vAso varuNyA
rajjustadoShadhIrevaitadantardadhAti tatho hainAmeShA varuNyA rajjurna hinasti
tasmAdabhivAsaH saMnahyati



1.3.1.[15]

sa saMnahyati | adityai rAsnAsItIyaM vai pR^ithivyaditiH seyaM devAnAm patnyesA vA
etasya patnI bhavati tadasyA etadrAsnAmeva karoti na rajjuM hiro vai rAsnA tAmevAsyA
etatkaroti 



1.3.1.[16]

sa vai na granthim kuryAt | varuNyo vai granthirvaruNo ha patnIM
gR^ihNIyAdyadgranthiM kuryAttasmAnna granthiM karoti



1.3.1.[17]

UrdhvamevodgUhati | viShNorveShyo 'sIti sA vai na pashcAtprAcI devAnAM
yaj~namanvAsIteyaM vai pR^ithivyaditiH seyaM devAnAm patnI sA pashcAtprAcI devAnAM
yaj~namanvAste taddhemAmabhyArohetsA patnI kShipre 'muM lokamiyAttatho ha patnI
jyogjIvati tadasyA evaitannihnute tatho hainAmiyaM na hinasti tasmAdu dakShiNata
ivaivAnvAsIta 



1.3.1.[18]

athAjyamavekShate | yoShA vai patnI reta Ajyam mithunamevaitatprajananaM kriyate
tasmAdAjyamavekShate 



1.3.1.[19]

sAvekShate | 'dabdhena tvA cakShuShAvapashyAmItyanArttena
tvAcakShuShAvapashyAmItyevaitadAhAgnerjihvAsIti yadA vAetadagnau
juhvatyathAgnerjihvA ivottiShThanti tasmAdAhAgnerjihvasIti suhUrdevebhya iti sAdhu
devebhya ityevaitadAha dhAmne dhAmne me bhava yajuShe yajuSha iti sarvasmai me
yaj~nAyaidhItyevaitadAha



1.3.1.[20]

athAjyamAdAya prAÇudAharati | tadAhavanIye 'dhishrayati yasyAhavanIye havIMShi
shrapayanti sarvo me yaj~na AhavanIye shR^ito 'sadityatha yadamutrAgre 'dhishrayati
patnIM hyavakAshayiShyanbhavati na hi tadavakalpate yatsAmi
pratyggharetpatnImavakAshayiShyAmItyatha yatpatnIM nAvakAshayedantariyAddha
yaj~nAtpatnIM tatho ha yaj~nAtpatnIM nAntareti tasmAdu sArdhameva vilApya
prAgudAharatyavakAshya patnIM yasyo patnI na bhavatyagra eva tasyAhavanIye
'dhishrayati tattata Adatte tadantarvedyAsAdayati 



1.3.1.[21]

tadAhuH | nAntarvedyAsAdayedato vai devAnAm patnIH samyAjayantyavasabhA aha
devAnAm patnIH karoti paraHpuMso hAsya patnI bhavatIti tadu hovAca yAj~navalkyo
yathAdiShTam patnyA astu kastadAdriyeta yatparaHpuMsA vA patnI syAdyathA vA yaj~no
vediryaj~na AjyaM yaj~nAdyaj~na nirmimA iti tasmAdantarvedyevAsAdayet 



1.3.1.[22]

prokShaNIShu pavitre bhavataH | te tata Adatte tAbhyAmAjyamutpunAtyeko vA
utpavanasya bandhurmedhyamevaitatkaroti



1.3.1.[23]

sa utpunAti | savitustvA prasava utpunAmyacidreNa pavitreNa sUryasya rashmibhiriti so
sAveva bandhuH



1.3.1.[24]

athAjyaliptAbhyAm pavitrAbhyam | prokShaNIrutpunAti saviturvaH prasava utpu ...
bandhuHtadyadAjyaliptAbhyAm pavitrAbhyAm | prokShanIrutpunAti tadapsu payo
dadhAti tadidamapsu payo hitamidaM hi yadA varShatyathauShadhayo jAyanta
oShadhIrjagdhvApaH pItvA tata eSha rasaH sambhavati

 tasmAdu rasasyo caiva sarvatvAya



1.3.1.[25]

athAjyamavekShate | taddhaike yajamAnamavakhyApayanti tadu hovAca yAj~navaklyaH
kathaM nu na svayamadhvaryavo bhavanti kathaM svayaM nAnvAhuryatra bhUyasya
ivAshiShaH kriyante kathaM nveShAmatraiva shraddhA bhavatIti yAM vai kAM ca yaj~na
R^itvija AshiShamAshAsate yajamAnasyaiva sA tasmAdadhvaryurevAvekSheta



1.3.1.[26]

so 'vekShate | satyamR^i vai cakShuH satyaM hi vai cakShustasmAdyadidAnIM dvau
vivadamAnAveyAtAmahamadarshamahamashrauShamiti ya eva brUyAdahamadarshamiti
tasmA eva shraddadhyAma tatsatyenaivaitatsamardhayati



1.3.1.[27]

so 'vekShate | tejo 'si shukramasyamR^itamasIti sa eSha satya eva mantrastejA hyetacukraM
hyetadamR^itaM hyetattatsatyenaivaitatsamardhayati 




1.3.2.[1]

puruSho vai yaj~naH | puruShastena yaj~no yadenam puruShastanuta eSha vai tAyamAno
yAvAneva puruShastAvAnvidhIyate tasmAtpuruSho yaj~naH 



1.3.2.[2]

tasyeyameva juhUH | iyamupabhR^idAtmaiva dhruvA tadvA Atmana evemAni
sarvANyaN^gAni prabhavanti tasmAdu dhruvAyA eva sarvo yaj~naH prabhavati 



1.3.2.[3]

prANa eva sruvaH | so 'yam prANaH sarvANyaN^gAnyanusaMcarati tasmAdu sruvaH sarvA
anu srucaH saMcarati 



1.3.2.[4]

tasyAsAveva dyaurjuhUH | athedamantarikShamupabhR^idiyamevadhruvA tadvA asyA
eveme sarve lokAH prabhavanti tasmAdu dhruvAyA eva sarvo yaj~naH prabhavati 



1.3.2.[5]

ayameva sruvo yo 'yam pavate | so 'yamimAMtsarvAMllokAnanupavate tasmAdu sruvaH
sarvA anu srucaH saMcarati

 

1.3.2.[6]

sa eSha yaj~nastAyamAno | devebhyastAyata R^itubhyashcandobhyo yaddhavistaddevAnAM
yatsomo rAjA yatpuroDAshastattadAdishya gR^ihNAtyamuShme tvA juShTaM gR^ihNAmItyevamu
haiteShAm

 

1.3.2.[7]

atha yAnyAjyAni gR^ihyante | R^itubhyashcaiva tAni candobhyashca gR^ihyante
tattadanAdishyAjyasyaiva rUpeNa gR^ihNAti sa vai caturjuhvAm gR^ihNAtyaShTau kR^itva
upabhR^iti



1.3.2.[8]

sa yaccaturjuhvAM gR^ihNAti | R^itubhyastadgR^ihNAti prayAjebhyo hi tadgR^ihNAtyR^itavo hi
prayAjAstattadanAdishyAjyasyaiva rUpeNa gR^ihNAtyajAmitAyai jAmi ha kuryAdyadvasantAya
tvA grIShmAya tveti gR^ihNIyAttasmAdanAdishyAjyasyaiva rUpeNa gR^ihNAti



1.3.2.[9]

atha yadaShTau kR^itva upabhR^iti gR^ihNAti | candobhyastadgR^ihNAtyanuyAjebhyo hi
tadgR^ihNAti candAMsi hyanuyAjAstattadanAdishyAjyasyaiva rUpeNa gR^ihNAtyajAmitAyai jAmi
ha kuryAdyadgAyatryai tvA triShTubhe tveti gR^ihNIyAttasmAdanAdishyAjyasyaiva rUpeNa
gR^ihNAti



1.3.2.[10]

atha yaccaturdhruvAyAM gR^ihNAti | sarvasmai tadyaj~nAya gR^ihNAti tattadanAdishyAjyasyaiva
rUpeNa gR^ihNAti kasmA u hyAdishedyataH sarvAbhya eva devatAbhyo 'vadyati
tasmAdanAdishyAjyasyaiva rUpeNa gR^ihNAti



1.3.2.[11]

yajamAna eva juhUmanu | yo 'smA arAtIyati sa upabhR^itamanvattaiva juhUmanvAdya
upabhR^itamanvattaiva juhUrAdya upabhR^itsa vai caturjuhvAM gR^ihNAtyaShTau kR^itva
upabhR^iti 



1.3.2.[12]

sa yaccaturjuhvAM gR^ihNAti | attAramevaitatparimitataraM kanIyAMsaM karotyatha
yadaShTau kR^itva upabhR^iti gR^ihNAtyAdyamevaitadaparimitataram bhUyAMsaM karoti
taddhi samR^iddhaM yatrAttA kanIyAnAdyo bhUyAn



1.3.2.[13]

sa vai caturjuhvAM gR^ihNan | bhUya AjyaM gR^ihNAtyaShTau kR^itva upabhR^iti gR^ihNankanIya
AjyaM gR^ihNAti



1.3.2.[14]

sa yaccaturjuhvAM gR^ihNan | bhUya AjyaM gR^ihNAtyattAramevaitatparimitataraM
kanIyAMsaM kurvaMstasminvIryam balaM dadhAtyatha yadaShTau kR^itva upabhR^iti
gR^ihNankanIya AjyaM gR^ihNAtyAdyamevaitadaparimitataram bhUyAMsaM
kurvaMstamavIryamabalIyAMsaM karoti tasmAduta rAjApArAM visham
prAvasAyApyekaveshmanaiva jinAti tvadyathA tvatkAmayate tathA sacata eteno ha
tadvIryeNa yajjuhvAm bhUya AjyaM gR^ihNAti sa yajjuhvAM gR^ihNAti juhvaiva tajjuhoti
yadupabhR^iti gR^ihNAti juhvaiva tajjuhoti 



1.3.2.[15]

tadAhuH | kasmA u tarhyupabhR^iti gR^ihNIyAdyadupabhR^itA na juhotIti sa yaddhopabhR^itA
juhuyAtpR^ithagghaivemAH prajAH syurnaivAttA syAnnAdyaH syAdatha yattajjuhveva
samAnIya juhoti tasmAdimA vishaH kShatriyasyaiva vashe sati vaishyam pashava
upatiShTante 'tha yattajjuhveva samAnIya juhoti tasmAdyadota kShatriyaH kAmayate
'thAha vaishya mayi yatte paro nihitaM tadAhareti taM jinAti tvadyathA tvatkAmayate
tathA sacata eteno hatadvIryeNa



1.3.2.[16]

tAni vA etAni | candobhya AjyAni gR^ihyante sa yaccaturjuhvAM gR^ihNAti gAyatryai
tadgR^ihNAtyatha yadaShTau kR^itva upabhR^iti gR^ihNAti triShTubjagatIbhyAM tadgR^ihNAtyatha
yaccaturdhruvAyAM gR^ihNAtyanuShTubhe tadgR^ihNAti vAgvA anuShTubvAco vA idaM sarvam
prabhavati tasmAdu dhruvAya eva sarvA yaj~naH prabhavatIyam vA anuShTubasyai vA
idaM sarvam prabhavati tasmAdu dhruvAyA eva sarvo yaj~naH prabhavati



1.3.2.[17]

sa gR^ihNAti | dhAM nAmAsi priyaM devAnAmityetadvai devAnAm priyatamaM dhAma
yadAjyaM tasmAdAha dhAma nAmAsi priyaM devAnAmityanAdhR^iShTaM devayajanamasIti
vajro hyAjyaM tasmAdAhAnAdhR^iShTaM devayajanamasIti 



1.3.2.[18]

sa etena yajuShA | sakR^ijjuhvAM gR^ihNAti tristUShNImetenaiva yajuShA sakR^idupabhR^iti
gR^ihNAti sapta kR^itvastUShNImetenaiva yajuShA sakR^iddhruvAyAM gR^ihNAti tristUsNIM
tadAhustristrireva yajuShA gR^ihNIyAtrivR^iddhi yaj~na iti tadu nu sakR^itsakR^idevAtro hyeva
trirgR^ihItaM sampadyate




1.3.3.[1]

prokShaNIradhvaryurAdatte | sa idhmamevAgre prokShati kR^iShNo 'syAkhareShTho 'gnaye
tvA juShTam prokShAmIti tanmedhyamevaitadagnaye karoti 



1.3.3.[2]

atha vedim prokShati | vedirasi barhiShe tvA juShTAm prokShAmi
tanmedhyAmevaitadbarhiShe karoti



1.3.3.[3]

athAsmai barhiH prayacati | tatpurastAdgranthyAsAdayati tatprokShati barhirasi
srugbhyastvA juShTam prokShAmi tanmedhyamevaitatsrugbhyaH karoti 



1.3.3.[4]

atha yAH prokShaNyaH parishiShyante | tAbhiroShadhInAm mUlAnyupaninayatyadityai
vyundanamasItIyaM vai pR^ithivyaditistadasyA evaitadoShadhInAm mUlAnyuponatti tA
imA ArdramUlA oShadhayastasmAdyadyapi shuShkANyagrANi bhavantyArdrANyeva mUlAni
bhavanti



1.3.3.[5]

atha visraMsya granthim | purastAtprastaraM gR^ihNAti viShNo stupo 'sIti yaj~no vai
viShNustasyeyameva shikhA stupa etAmevAsminnetaddadhAti purastAdgR^ihNAti
purastAddhyayaM stupastasmAtpurastAdgR^ihNAti



1.3.3.[6]

atha saMnahanaM visraMsayati | prakLptaM haivAsya strI vijAyata iti tasmAtsaMnahanaM
visraMsayati taddakShiNAyAM shroNau nidadhAti nIvirhaivAsyaiShA dakShiNata iva hIyaM
nIvistasmAddakShiNAyAM shroNau nidadhAti tatpunarabhicAdayatyabhicanneva hIyaM
nIvistasmAtpunarabhicAdayati



1.3.3.[7]

atha barhi stR^iNAti | ayaM vai stupaH prastaro 'tha yAnyavA¤ci lomAni tAnyevAsya
yaditaram barhistAnyevAsminnetaddadhAti tasmAdbarhi stR^iNAti



1.3.3.[8]

yoShA vai vediH | tAmetaddevAshca paryAsate ye ceme brAhmaNAH shushruvAMso
'nUcAnAsteShvevainAmetatparyAsIneShvanagnAM karotyanagnatAyA eva tasmAdbarhi
stR^iNAti 



1.3.3.[9]

yAvatI vai vediH | tAvatI pR^ithivyoShadhayo
barhistadasyAmevaitatpR^ithivyAmoShadhIrdadhAti tA imA asyAm pR^ithivyAmoShadhayaH
pratiShThitAstasmAdbarhi stR^iNAti 



1.3.3.[10]

tadvai bahulaM stR^iNIyAdityAhuH yatra vA asyai bahulatamA oShadhayastadasyA
upajIvanIyatamaM tasmAdbahulaM stR^iNIyAditi tadvai tadAhartaryevAdhi trivR^itstR^iNAti
trivR^iddhi yaj~no 'tho api pravarhaM stR^iNIyAtstR^iNanti barhirAnuShagiti
tR^iShiNAbhyanUktamadharamUlaM stR^iNAtyadharamUlA iva hImA asyAm
pR^ithivyAmoShadhayaH pratiShThitAstasmAdadharamUlaM stR^iNAti 



1.3.3.[11]

sa stR^iNAti | UrNamradasaM tvA stR^iNAmi svAsasthAM devebhya iti sAdhvIM devebhya
ityevaitadAha yadAhorNamradasaM tveti svAsasthAM devebhya iti svAsadAM devebhya
ityevaitadAha 



1.3.3.[12]

athAgniM kalpayati | shiro vai yaj~nasyAhavanIyaH pUrvo 'rdho vai shiraH
pUrvArdhamevaitadyaj~nasya kalpayatyuparyupari prastaraM dhArayaN^kalpayatyayaM vai
stupaH prastara etamevAsminnetatpratidadhAti tasmAduparyupari prastaraM
dhArayaN^kalpayati



1.3.3.[13]

atha paridhInparidadhAti | tadyatparidhInparidadhAti yatra vai devA agre 'gniM
hotrAya prAvR^iNata taddhovAca na vA ahamidamutsahe yadvo hotA syAM yadvo havyaM
vaheyaM trInpUrvAnprAvR^iDhvaM te prAdhanviShustAnnu me 'vakalpayatAtha
vAahametadutsAkShye yadvo hotA syAM yadvo havyaM vaheyamiti tatheti tAnasmA
etAnavAkalpayaMsta ete paridhayaH 



1.3.3.[14]

sa hovAca | vajro vai tAnvaShaTkAraH prAvR^iNagvajrAdvai vaShaTkArAdbibhemi yanmA
vajro vaShaTkAro na pravR^i¤jyAdetaireva mAparidhatta tathA mA vajro vaShaTkAro na
pravarkShyatIti tatheti tametaiH paryadadhustaM na vajro vaShaTkAraH
rAvR^iNaktadvarmaivaitadagnaye nahyati yadetaiH paridadhAti



1.3.3.[15]

ta u haita UcuH | idamu cedasmAnyaj~ne yuN^kthAstvevAsmAkamapi yaj~ne bhAga iti 

1.3.3.[16]

tatheti devA abruvan | yadbahiShparidhi skantsyati tadyuShmAsu hutamatha yadva
uparyupari hoShyanti tadvo 'viShyatIti sa yadagnau juhvati tadenAnavatyatha
yadenAnuparyupari juhvati tadenAnavatyatham yadbahiShparidhi skandati tadeteShu
hutaM tasmAdu ha nAga iva skannaM syAdimAM vai te prAvishanyadvA idaMkiMca
skandatyasyAmeva tatsarvam pratitiShThati



1.3.3.[17]

sa skannamabhimR^ishati | bhuvapataye svAhA bhuvanapataye svAhA bhUtAnAm pataye
svAhetyetAni vai teShAmagnInAM nAmAni yadbhuvapatirbhuvanapatirbhUtAnAm
patistadyathA vaShaTkR^itaM hutamevamasyaiteShvagniShu bhavati



1.3.3.[18]

taddhaike | idhmasyaivaitAnparidhInparidadhAti tadu tathA na kuryAdanavakLptA ha
tasyaite bhavanti yAnidhmasya paridadhAtyabhyAdhAnAya hyevedhmaH kriyate tasyo
haivaite 'vakLptA bhavanti yasyaitAnanyAnAharanti paridhaya iti
tasmAdanyAnevAhareyuH 



1.3.3.[19]

te vai pAlAshAH syuH | brahma vai palAsho brahmAgniragnayo hi tasmAtpAlAshAH syuH



1.3.3.[20]

yadi pAlAshAnna vindet | atho api vaikaN^katA syuryadi vaikaN^katAnna vindedatho api
kArShmaryamayAH syuryadi kArShmaryamayAnna vindedatho api vailvAH syuratho
khAdirA atho audumbarA ete hi vR^ikShA yaj~niyAstasmAdeteShAM vR^ikShANAm bhavanti




1.3.4.[1]

te vA ArdrAH syuH | etaddhyeShAM jIvametena satejasa etena vIryavantastasmAdArdrAH
syuH 



1.3.4.[2]

sa madhyamamevAgre | paridhiM paridadhAti gandharvastvA vishvAvasuH paridadhAtu
vishvasyAriShTyai yajamAnasya paridhirasyagniriDa IDita iti



1.3.4.[3]

atha dakShiNAm paridadhAti | indrasya bAhurasi dakShiNo vishvasya ariShTyai
yajamAnasya paridhirasyagniriDa IDita iti 



1.3.4.[4]

athottaram paridadhAti | mitrAvaruNau tvottarataH paridhattAM dhruveNa dharmaNA
vishvasyAriShTyai yajamAnasya paridhirasyagniriDa IDita ityagnayo hi
tasmAdAhAgniriDa IDita iti



1.3.4.[5]

atha samidhamabhyAdadhAti | sa madhyamamevAgre paridhimupaspR^iShati
tenaitAnagre samindhe 'thAgnAvabhyAdadhAti teno agnim pratyakShaM samindhe



1.3.4.[6]

so 'bhyAdadhAti | vItihotraM tvA kave dyumantaM samidhImahi agne
bR^ihantamadhvara ityetayA gAyatryA gAyatrImevaitatsamindhe sA gAyatrI
samiddhAnyAni candAMsi samindhe candAMsi samiddhAnidevebhyo yaj~naM vahanti 



1.3.4.[7]

atha yAM dvitIyAM samidhamabhyAdadhAti | vasantameva tayA samindhe sa vasantaH
samiddho 'nyAnR^itUMtsamindha R^itavaH samiddhAH prajAshca prajanayantyoShadhIshca
pacanti so 'bhyAdadhAti samidasIti samiddhi vasantaH



1.3.4.[8]

athAbhyAdhAya japati | sUryastvA purastAtpAtu kasyAshcidabhishastyA iti guptyai vA
abhitaH paridhayo bhavantyathaitatsUryameva purastAdgoptAraM karoti
netpurastAnnAShTrA rakShAm\syabhyavacarAniti sUryo hi nAShTrANAM rakShasAmapahantA 



1.3.4.[9]

atha yAmevAmR^iM tR^itIyAM samidhamabhyAdadhAti | anuyAjeShu brAhmaNameva tayA
samindhe sa brAhmaNaH samiddho devebhyo yaj~naMvahati



1.3.4.[10]

atha stIrNAM vedimupAvartate | sa dve tR^iNe AdAya tirashcI nidadhAti saviturbAhU stha
ityayaM vai stupaH prastaro'thAsyaite bhruvAveva tirashcI nidadhAti tasmAdime
tirashcyau bhruvau kShatraM vai prastaro visha itaram barhiH kShatrasya caiva vishashca
vidhR^ityai tasmAttirashcI nidadhAti tasmAdveva vidhR^itI nAma



1.3.4.[11]

tatprastaraM stR^iNAti | UrNamradasaM tvA stR^iNAmi svAsasthaM devebhya iti sAdhuM
devebhya ityevaitadAha yadAhorNamradasaM tveti svAsasthaM devebhya iti svAsadaM
devebhya ityevaitadAha



1.3.4.[12]

tamabhinidadhAti | A tvA vasavo rudrA AdityAH sadantvityete vai trayA devA yadvasavo
rudrA AdityA ete tvAsIdantvityevaitadAhAbhinihita eva savyena pANinA bhavati 



1.3.4.[13]

atha dakShiNena juhUm pratigR^ihNAti | nediha purA nAShTrArakShAMsyAvishAniti brAhmaNo
hi rakShasAmapahantA tasmAdabhinihita eva savyena pANinA bhavati 



1.3.4.[14]

atha juhUm pratigR^ihNAti | ghR^itAcyasi juhUrnAmneti ghR^itAcIhi juhUrhi nAmnA sedam
priyeNa dhAmnA priyaM sada AsIdeti ghR^itAcyasyupabhR^innAmnetyupabhR^itaM ghR^itAcI
hyupabhR^iddhi nAmnA sedam priyeNa dhAmnA priyaM sada AsIdeti ghR^itAcyasi dhruvA
nAmneti dhruvAM ghR^itAcI hi dhruvA hi nAmnAsedam priyeNa dhAmnA priyaM sada
AsIdeti priyeNa dhAmnA priyaM sada AsIdeti yadanyaddhaviH 



1.3.4.[15]

sa vA upari juhUM sAdayati | adha itarAH srucaH kShatraMvai juhUrvisha itarAH srucaH
kShatramevaitadvisha uttaraM karoti tasmAduparyAsInaM kShatriyamadhastAdimAH prajA
upAsate tasmAduparijuhUM sAdayatyadha itarAH srucaH 



1.3.4.[16]

so 'bhimR^ishati | dhruvA asadanniti dhruvA hyasadannR^itasya yonAviti yaj~no vA R^itasya
yoniryaj~ne hyasadaMstA viShNo pAhi pAhi yaj~nam pAhi yaj~napatimiti tadyajamAnamAha
pAhi mAM yaj~nanyamiti tadapyAtmAnaM yaj~nAnnAntareti yaj~no vai
viShNostadyaj~nAyaivaitatsarvam paridadAti guptyai tasmAdAha tA viShNo pAhIti 




1.3.5.[1]

indhe ha vA etadadhvaryuH | idhmenAgniM tasmAdidhmo nAma
samindhesAmidhenIbhirhotA tasmAtsAmidhenyo nAma



1.3.5.[2]

sa Aha | agnaye samidhyamAnAyAnubrUhItyagnaye hyetatsami

dhyamAnAyAnvAha 



1.3.5.[3]

tadu haika AhuH | agnaye samidhyamAnAya hotaranubrUhIti tadu tathA na brUyAdahotA
vA eSha purA bhavati yadaivainam pravR^iNIte 'tha hotA tasmAdu brUyAdagnaye
samidhyamAnAyAnubrUhItyeva 



1.3.5.[4]

AgneyIranvAha | svayaivainametAddevatAyA samindhe gAyatrIranvAha gAyatraM vA
agneshcandaH svenaivainametacandasAsamindhe vIryaM gAyatrI brahma gAyatrI
vIryeNaivainametatsamindhe 



1.3.5.[5]

ekAdashAnvAha | ekAdashAkSharA vai triShTubbrahma gAyatrI kShatraM
triShTubetAbhyAmevainametadubhAbhyAM vIryAbhyAM samindhe tasmAdekAdashAnvAha



1.3.5.[6]

sa vai triH prathamAmanvAha | triruttamAM trivR^itprAyaNA hi
yaj~nAstrivR^idudayanAstasmAttriH prathamAmanvAha triruttamAM



1.3.5.[7]

tAH pa¤cadasha sAmidhenyaH saMpadyante pa¤cadasho vai vajro vIryaM vajro
vIryamevaitatsAmidhenIrabhisaMpAdayati tasmAdetAsvanUcyamAnAsu yaM
dviShyAttamanguShThAbhyAmavabAdhetedamahamamumavabAdha iti tadenametena
vajreNAvabAdhate 



1.3.5.[8]

pa¤cadaSha vA ardhamAsya rAtrayaH | ardhamAsasho vai saMvatsaro bhavanneti
tadrAtrIrApnoti



1.3.5.[9]

pa¤cadashAnAmu vai gAyatrINAm | trINi ca shatAni ShasTishcAkSharANi trINi ca vai shatAni
ShaShTiShca saMvatsarasyAhAni tadahAnyApnoti tadveva saMvatsaramApnoti



1.3.5.[10]

saptadasha sAmidhenIH | iShTya anubrUyAdupAMshu tasyai devatAyai yajati yasyA iShTaM
nirvapati dvAdasha vai mAsAH saMvatsarasya pa¤cartava eSha eva prajApatiH saptadashaH
sarvaM vai prajApatistatsarveNaiva taM kAmamanaparAdhaM rAdhnoti yasmai
kAmAyeShTiM nirvapatyupAMshu devatAm yajatyaniruktaM vA upAMshu sarvaM vA
aniruktaM tatsarveNaiva taM kAmamanaparAdhaM rAdhnoti Shvasmai kAmAyeShThiM
nirvapatyeSha iShTerupacAraH 



1.3.5.[11]

ekaviMshatiM sAmidhenI | api darshapUrNamAsayoranubrUyAdityAhurdvAdasha vai mAsAH
saMvatsarasya pa¤cartavastrayo lokAstadviMshatireSha evaikaviMsho ya eSha tapati saiShA
gatireShA pratiShThA tadetAM gatimetAm pratiShThAM gacati tasmAdekaviMshatimanubrUyAt



1.3.5.[12]

tA haitA gatashrerevAnubrUyAt | ya icenna shreyAMtsyAMna pApIyAniti yAdR^ishAya haiva sate
'nvAhustAdR^iÇvA haiva bhavati pApIyAnvA yasyaivaM viduSha etA anvAhuH so eShA
mImAMsaiva na tvevaitA anUcyante 



1.3.5.[13]

trireva prathamAM triruttamAmanavAnannanubrUyAt | trayo vA ime
lokAstadimAnevaitallokAMtsaMtanotImAMllokAMtspR^iNute traya ime puruShe prANA
etamevAsminnetatsaMtatamavyavacinnaM dadhAtyetadanuvacanam



1.3.5.[14]

sa yAvadasya vacaH syAt | evamevAnuvivakShettasyaitasya paricakShIta
sAmyavAnyAdanavAnannanuvivakShaMstatkarma vivR^ihyeta sA paricakShA



1.3.5.[15]

sa yadyetannodAshaMseta |
apyekaikAmevAnavAnannanubrUyAttadekaikayaivemAMllokAMtsaMtanotyekaikayemAMllo
kAMtspR^iNute 'tha yatprANaM dadhAti gAyatrI vai prANaH sa yatkR^itsnAM gAyatrImanvAha
tatkR^itsnaM prANaM dadhAti tasmAdekaikAmevAnavAnannanubrUyAt



1.3.5.[16]

tA vai saMtatA avyavacinnA anvAha | saMvatsarasyaivaitadahorAtrANi saMtanoti tAnImAni
saMvatsarasyAhorAtrANi saMtatAnyavyavacinnAni pariplavante dviShata u
caivaitadbhrAtR^ivyAya nopasthAnaM karotyupasthAnaM ha
kuryAdyadasaMtatAanubrUyAttasmAdvai saMtatA avyavacinnA anvAha




1.4.1.[1]

hiMkR^ityAnvAha | nAsAmA yaj~no 'stIti vA Ahurna vA ahiMkR^itya sAma gIyate ma
yaddhiMkaroti taddhiMkArasya rUpaM kriyate praNavenaiva sAmno rUpamupagacatyo3M
o3mityeteno hAsyaiSha sarva eva sasAmA yaj~no bhavati



1.4.1.[2]

yadveva hiMkaroti | prANo vai hiMkAraH prANo hi vai hiMkArastasmAdapigR^ihya nAsike na
hiMkartuM shaknoti vAcA vA R^icamanvAha vAkca vai prANashca mithunaM
tadetatpurastAnmithunam prajananaM kriyate sAmidhenInAM tasmAdvai hiMkR^ityAnvAha 



1.4.1.[3]

sa vA upAMshu hiMkaroti | atha yaduccairhiMkuryAdanyataradeva kuryAdvAcameva
tasmAdupAMshu hiMkaroti 



1.4.1.[4]

sa vA eti ca preti cAnvAha | gAyatrImevaitadarvAcIM ca parAcIM ca yunakti parAcyaha
devebhyo yaj~naM vahatyarvAcI manuShyAnavati tasmAdvA eti ca preti cAnvAha 



1.4.1.[5]

yadveveti ca preti cAnvAha | preti vai prANa etyudAnaH prANodAnAvevaitaddadhAti
tasmAdvA eti ca preti cAnvAha 



1.4.1[[.]]6

yadveveti ca preti cAnvAha | preti vai retaH sicyata eti prajAyate preti pashavo
vitiShTanta eti samAvartante sarvaM vA idameti ca preti ca tasmAdvA eti ca preti
cAnvAha 



1.4.1.[7]

so 'nvAha | pra vo vAjA abhidyava iti tannu preti bhavatyagna AyAhivItaya iti tadveti
bhavati



1.4.1.[8]

tadu haika AhuH | ubhayaM vA etatpreti sampadyata iti tadu tadAtivij~nAnyamiva pra vo
vAjA abhidyava iti tannu pretyagna AyAhi vItaya iti tadveti



1.4.1.[9]

so 'nvAha | pra vo vAjA abhidyava iti tannu preti bhavati vAjA ityannaM vai vAjA
annamevaitadabhyanUktamabhidyava ityardhamAsA vA abhidyavo
'rdhamAsAnevaitadabhyanUktaM haviShmanta iti pashavo vai haviShmantaH
pashUnevaitadabhyanUktam 



1.4.1.[10]

ghR^itAcyeti | videgho ha mAthavo 'gniM vaishvAnaram mukhe babhAra tasya gotamo
rAhUgaNa R^iShiH purohita Asa tasmai ha smAmantryamANo na pratishR^iNoti nenme
'gnirvaishvAnaro mukhAnniShpadyAtA iti



1.4.1.[11]

tamR^igbhirhvayituM dadhre | vItihotraM tvA kave dyumantaM samidhImahi agne
bR^ihantamadhvare videgheti

1.4.1.[12]

sa na pratishushrAva | udagne shucayastava shukrA bhrAjanta Irate tava jyotIMShyarcayo
videghA3 iti 



1.4.1.[13]

sa ha naiva pratishushrAva | taM tvA ghR^itasnavImaha ityevAbhivyAharadathAsya
ghR^itakIrtAvevAgnirvaishvAnaro mukhAdujjajvAla tam na shashAka dhArayituM so 'sya
mukhAnniShpede saimAm pR^ithivIm prApAdaH 



1.4.1.[14]

tarhi videgho mAthava Asa | sarasvatyAM sa tata eva prAÇdahannabhIyAyemAm pR^ithivIM
taM gotamashca rAhUgaNo videghashca mAthavaH pashcAddahantamanvIyatuH sa imAH
sarvA nadIratidadAha sadAnIretyuttarAdgirernirghAvati tAM haiva nAtidadAha tAM ha
sma tAm purA brAhmaNA na tarantyanatidagdhAgninA vaishvAnareNeti



1.4.1.[15]

tata etarhi | prAcInam bahavo brAhmaNAstaddhAkShetrataramivAsa
srAvitaramivAsvaditamagninA vaishvAnareNeti



1.4.1.[16]

tadu haitarhi | kShetrataramiva brAhmaNA u hi nUnamenadyaj~nairasiShvadaMtsApi
jaghanye naidAghe samivaiva kopayati tAvacItAnatidagdhA hyagninA vaishvAnareNa



1.4.1.[17]

sa hovAca | videgho mAthavaH kvAham bhavAnItyata eva te prAcInam bhuvanamiti
hovAca saiShApyetarhi kosalavidehAnAm maryAdA te hi mAthavAH



1.4.1.[18]

atha hovAca | gotamo rAhUgaNaH kathaM nu na AmantryamANo na pratyashrauShIriti sa
hovAcAgnirme vaishvAnaro mukhe 'bhutsa nenme mukhAnniShpadyAtai tasmAtte na
pratishrauShamiti



1.4.1.[19]

tadu kathamabhUditi | yatraiva tvaM ghR^itasnavImaha ityabhivyAhArShIstadeva me
ghR^itakIrtAvagnirvaishvAnaro mukhAdudajvAlIttaM nAshakaM dhArayituM sa me
mukhAnnirapAdIti



1.4.1.[20]

sa yatsAmidhenIShu ghR^itavat | sAmidhenameva tatsamevainaM tenendhe
vIryamevAsmindadhAti



1.4.1.[21]

tadu ghR^itAcyeti | devA¤jigAti sumnayuriti yajamAno vai sumnayuH sa hi devA¤jigIShati
sa hi devA¤jighAMsati tasmAdAha devA¤jigAti sumnayuriti saiShAgneyI satyaniruktA
sarvaM vA aniruktaM sarveNaivaitatpratipadyate 



1.4.1.[22]

agna AyAhi vItaya iti | tadveti bhavati vItaya iti samantikamiva havA ime 'gre lokA
AsurityunmR^ishyA haiva dyaurAsa



1.4.1.[23]

te devA akAmayanta | kathaM nu na ime lokA vitarAM syuH kathaM na idaM varIya iva
syAditi tAnetaireva tribhirakSharairvyanayanvItaya iti ta ime viTUraM lokAstato
devebhyo varIyo 'bhavadvarIyo ha vA asya bhavati yasyaivaM viduSha
etAmanvAhurvItaya iti 



1.4.1.[24]

gR^iNAno havyadAtaya iti | yajamAno vai havyadAtirgR^iNAno yajamanAyetyevaitadAha ni
hotA satsi barhiShItyagnirvai hotAyaM loko barhirasminnevaitalloke 'gniM dadhAti so
'yamasmiMlloke 'gnirhitaH saiShemameva lokamabhyanUktemamevaitayA lokaM jayati
yasyaivaM viduSha etAmanvAhuH 



1.4.1.[25]

taM tvA samidbhiraN^gira iti | samidbhirhyetamaN^girasa aindhatAN^gira ityaN^girA u
hyagnirghR^itena vardhayAmasIti tatsAmidhenam padaM samevainaM tenendhe
vIryamevAsmindadhAti 



1.4.1.[26]

bR^ihacocA yaviShTyeti | bR^ihadu hyeSha Shocati samiddho yaviShTyeti yaviShTho
hyagnistasmAdAha yaviShThyeti saiShitameva lokamabhyanUktAntarikShalokameva
tasmAdAgneyI satyaniruktAnirukto hyeSha loka etamevaitayA lokaM jayati yasyaivaM
viduSha etAmanvAhuH 



1.4.1.[27]

sa naH pR^ithu shravAyyamiti | ado vai pR^ithu yasmindevA etacravAyyaM yasmindevA acA
deva vivAsasItyaca deva vivAsasyetanno gamayetyevaitadAha 



1.4.1.[28]

bR^ihadagne suvIryAmiti | ado vai bR^ihadyasmindevA etatsuvIryaM yasmindevAH
saiShitameva lokamabhyanUktA divamevaitamevaitayA lokaM jayati yasyaivaM viduSha
etAmanvAhuH



1.4.1.[29]

so nvAha | iDenyo namasya itIDenyo hyeSha namasyo hyeShatirastamAMsi darShata iti
tira iva hyeSha tamAMsi samiddho dadR^ishe samagniridhyate vR^iSheti saM hIdhyate vR^iShA
vR^iSho agniH samidhyata iti saM hIdhyate



1.4.1.[30]

ashvo na devavAhana iti | ashvo ha vA eSha bhUtvA devebhyo yaj~naM vahati yadvai
netyR^icyomiti tattasmAdAhAshvo na devavAhana iti



1.4.1.[31]

taM haviShmanta Idata iti | haviShmanto hyetaM manuShyA Idate tasmAdAha taM
haviShmanta IData iti 



1.4.1.[32]

vR^iShaNaM tvA vayaM vR^iShanvR^iShaNaH samidhImahIti | saM hyenamindhate 'gne dIdyataM
bR^ihaditi dIdayeva hyeSha bR^ihatsamiddhaH 



1.4.1.[33]

taM vA etam | vR^iShaNvantaM tricamanvAhAgneyyo vA etAH sarvAH sAmidhenyo
bhavantIndro vai yaj~nasya devatendro vR^iShaiteno hAsyaitAH sendrAH sAmidhenyo
bhavanti tasmAdvR^iShaNvantaM tricamanvAha 



1.4.1.[34]

so 'nvAha | agniM dUtaM vR^iNImaha iti devAshca vA asurAshcobhaye prAjApatyAH paspR^idhire
tAMtspardhamAnAN^gAyatryantarA tasthau yA vai sA gAyatryAsIdiyaM vai sA pR^ithivIyaM
haiva tadantarA tasthau ta ubhaya eva vidAM cakruryatarAnvai na iyamupAvartsyati te
bhaviShyanti paretare bhaviShyantIti tAmubhaya evopamantrayAM cakrire 'gnireva
devAnAM dUta Asa saharakShA ityasurarakshasamasurANAM sAgnimevAnupreyAya
tasmAdanvAhAgniM dUtaM vR^iNImaha iti sa hi devAnAM dUta AsIddhotAraM
vishvavedasamiti



1.4.1.[35]

tadu haike 'nvAhuH | hotA yo vishvavedasa iti nedaramityAtmAna bravANIti tadu tathA
na brUyAnmAnuShaM ha te yaj~ne kurvanti vyR^iddhaM vai tadyaj~nasya yanmAnuShaM
nedvyR^iddham yaj~ne karavANIti tasmAdyathaivarcAnUktamevAnubrUyAddhotAraM
vishvavedasamityevAsya yaj~nasya sukratumityeSha
hiyaj~nasyasukraturyadagnistasmAdAhAsya yaj~nasya sukratumiti seyaM devAnupAvavarta
tato devA abhavanparAsurA bhavati ha vA AtmanA parAsya sapatnA bhavanti yasyaivaM
viduSha etAmanvAhuH



1.4.1.[36]

tAM vA aShTamImanubrUyAt | gAyatrI vA eShA nidAnenAShTAkSharA vai gAyatrI
tasmAdaShTamImanubrUyAt 



1.4.1.[37]

taddhaike | purastAddhAyye dadhatyannaM dhAyye mukhata idamannAdyaM dadhma
iti vadantastadu tathA na kuryAdanavakLptAtasyaiShA bhavati yaH purastAddhAyye
dadhAti dashamI vAhi tarhyekAdashI vA sampadyate tasyo haivaiShAvakLptA bhavati
yasyaitAmaShTamImanvAhustasmAdupariShTAdeva dhAyye dadhyAt



1.4.1.[38]

samidhyamAno adhvara iti | adhvaro vai yaj~naH samidhyamAno yaj~na
ityevaitadAhAgniH pAvaka IDya iti pAvako hyeSha IDyo hyeSha shociShkeshastamImaha iti
shocantIva hyetasya keshAH samiddhasya samiddho agna AhutetyataH prAcInaM
sarvamidhmamabhyAdadhyAdyadanyatsamidho 'pavR^iN^kta iva hyetaddhotAyadvA
anyatsamidha idhmasyAtiricyate 'tiriktaM tadyadvai yaj~nasyAtiriktaM dviShantaM hAsya
tadbhrAtR^ivyamabhyatiricyate tasmAdataH prAcInaM
sarvamidhmamabhyAdadhyAdyadanyatsamidhaH



1.4.1.[39]

devAnyakShi svadhvareti | adhvaro vai yaj~no devAnyakShi suyaj~niyetyevaitadAha tvAM
hi havyavADasItyeSha hi havyavADyadagnistasmAdAha tvaM hi havyavADasItyA juhotA
duvasyatAgnim prayatyadhvare vR^iNIdhvaM havyavAhanamiti
sampreShyatyevaitayAjuhuta ca yajata ca yasmai kAmAya samaindhiDhvaM
tatkurutetyevaitadAhAgnim prayatyadhvara ityadhvaro vai yaj~no 'gnim prayati yaj~na
ityevaitadAha vR^iNIdhvaM havyavAhanamityeSha hi havyavAhano yadagnistasmAdAha
vR^iNIdhvaM havyavAhanamiti



1.4.1.[40]

taM vA etam | adhvaravantaM tricamanvAha devAnha vai yaj~nena yajamAnAMtsapatnA
asurA dudhUrShAM cakruste dudhUrShanta eva na shekurdhUrvituM te
parAbabhUvustasmAdyaj~no 'dhvaro nAma dudhUrShanha vA enaM sapatnaH parAbhavati
yasyaivaM viduSho 'dhvaravantaM tricamanvAhuryAvadveva saumyenAdhvareNeShTvA
jayati tAvajjayati 




1.4.2.[1]

etaddha vai devA agniM gariShThe 'yu¤jan | yaddhotR^itva idaM no havyaM vaheti
tametadgariShThe yuktvopAmadanvIryavAnvai tvamasyalaM vai tvametasmA asIti vIrye
samAdadhato yathedamaShyetarhi j~nAtInAM yaM gariShThe yu¤janti tamupamadanti
vIryavAnvai tvamasyalaM vai tvametasmA asIti vIrye samAdadhataH sa
yadamevAsmindadhAti 



1.4.2.[2]

agne mahAM asi brAhmaNa bhArateti | brahma hyagnistasmAdAha brAhmaNeti
bhAratetyeSha hi devebhyo havyaM bharati tasmAdbharato 'gnirityAhureSha u vA imAH
prajAH prANo bhUtvA bibharti tasmAdvevAha bhArateti



1.4.2.[3]

athArSheyam pravaNIte | R^iShibhyashcaivainametaddevebhyashca nivedayatyayam
mahAvIryo yo yaj~nam prApaditi tasmAdArSheyam pravR^iNIte



1.4.2.[4]

parastAdarvAkpravR^iNIte | parastAddhyarvAcyaH prajAH prajAyante jyAyasaspataya u
caivaitaM nihnuta idaM hi pitaivAgre 'tha putro 'tha
pautrastasmAtparastAdarvAkpravR^iNIte



1.4.2.[5]

sa ArSheyamuktvAha | deveddho manviddha iti devA hyetamagra aindhata tasmAdAha
deveddha iti manviddha iti manurhyetamagra ainddha tasmAdAha manviddha iti



1.4.2.[6]

R^iShiShTuta iti | R^iShayo hyetamagre stuvaMstasmAdAharShiShTuta iti



1.4.2.[7]

viprAnumadita iti | ete vai viprA yadR^iShaya ete hyetamanvamadaMstasmAdAha
viprAnumadita iti



1.4.2.[8]

kavishasta iti | ete vai kavayo yadR^iShaya ete hyetamashaMsaMstasmAdAha kavishasta iti



1.4.2.[9]

brahmasaMshita iti brahmasaMshito hyeSha ghR^itAhavana iti ghR^itAhavano hyeShaH 



1.4.2.[10]

praNIryaj~nAnAM rathIradhvarANAmiti | etena vai sarvAnyaj~nAnpraNayanti ye ca
pAkayaj~nA ye cetare tasmAdAha praNIryaj~nAnAmiti 



1.4.2.[11]

rathIradhvarANAmiti | ratho ha vA eSha bhUtvA devebhyo yaj~naM vahati tasmAdAha
rathIradhvarANAmiti



1.4.2.[12]

atUrto hotA tUrNirhavyavADiti | na hyetaM rakShAMsi taranti tasmAdAhAtUrto hoteti
tUrNirhavyavADiti sarvaM hyeSha pApmAnaM tarati tasmAdAha tUrNirhavyavADiti 



1.4.2.[13]

AspAtraM juhUrdevAnAmiti | devapAtraM vA eSha yadagnistasmAdagnau sarvebhyo
devebhyo juhvati devapAtraM hyeSha prApnoti ha vai tasya pAtraM yasya pAtram
prepsyati ya evametadveda



1.4.2.[14]

camaso devapAna iti | camasena ha vA etena bhUtena devA bhakShayanti tasmAdAha
camaso devapAna iti 



1.4.2.[15]

arAM ivAgne nemirdevAMstvaM paribhUrasIti | yathArAnnemiH sarvataH paribhUrevaM
tvaM devAMtsarvataH paribhUrasItyevaitadAha 



1.4.2.[16]

Avaha devAnyajamAnAyeti | tadasmai yaj~nAya devAnAvoDhavA AhAgnimagna Avaheti
tadAgneyAyAjyabhAgAyAgnimAvoDhvA Aha somamAvaheti tatsaumyAyAjyabhAgAya
somamAvoDhavA AhAgnimAvaheti tadya eSha ubhayatrAcyuta AgneyaH puroDAsho
bhavati tasmA agnimAvoDhavA Aha



1.4.2.[17]

atha yathAdevatam | devAM AjyapAM Avaheti tatprayAjAnuyAjAnAvoDhavA Aha
prayAjAnuyAjA vai devA AjyapA agniM hotrAyAvaheti tadagniM hotrAyAvoDhavA Aha svaM
mahimAnamAvaheti tatsvam mahimAnamAvoDhavA Aha vAgvA asya svo mahimA
tadvAcamAvoDhavA AhA ca vaha jAtavedaH suyajA ca yajeti tadyA evaitaddevatA
AvoDhavA Aha tA evaitadAhA cainA vahAnuShThyA ca yajeti yadAha suyajA ca yajeti



1.4.2.[18]

sa vai tiShThannanvAha | anvAha hyetadasau hyanuvAkyA tadasAvevaitadbhUtvAnvAha
tasmAttiShThannanvAha



1.4.2.[19]

AsIno yAjyAM yajati | iyaM hi yAjyA tasmanna kashcana tiShThanyAjyAM yajatIyaM hi yAjyA
tadiyamevaitadbhUtvA yajati tasmAdAsInA yAjyAM yajati




1.4.3.[1]

yo ha vA agniH sAmidhenIbhiH samiddhaH | atitarAM ha vai sa
itarasmAdagnestapatyanavadhR^iShyo hi bhavatyanavamR^ishyaH



1.4.3.[2]

sa yathA haivAgniH | sAmidhenIbhiH samiddhastapatyevaM haiva brAhmaNaH
sAmidhenIrvidvAnanubruvaMstapatyanavadhR^iShyo hi bhavatyanavamR^ishyaH 



1.4.3[[.]]3

so 'nvAha | prava iti prANo vai pravAnprANamevaitayA saminddhe 'gna AyAhi vItaya
ityapAno vA etavAnapAnamevaita saminddhe bR^ihacocA yaviShThyetyudAno vai bR^ihacocA
udAnamevaitayA saminddhe 



1.4.3.[4]

sa naH pR^ithu shravAyyamiti | shrotraM vai pR^ithu shravAyyaM shrotreNa hIdamuru pR^ithu
shR^iNoti shrotramevaitayA saminddhe 



1.4.3.[5]

IDenyo namasya iti | vAgvA IDenyA vAgghIdaM sarvamITTe vAcedaM sarvamIDitaM
vAcamevaitayA saminddhe 



1.4.3.[6]

ashvo na devavAhana iti | mano vai devavAhanam mano hIdam manasvinaM
bhUyiShThaM vanIvAhyate mana evaitayA saminddhe 



1.4.3.[7]

agne dIdyatam bR^ihaditi | cakShurvai dIdayeva cakShurevaitayA saminddhe 



1.4.3.[8]

agniM dUtaM vR^iNImaha iti | ya evAyam madhyamaH prANaetamevaitayA samindhe sA
haiShAntasthA prANAnAmato hyanya UrdhvAHprANA ato 'nye 'vA¤co 'ntasthA ha
bhavatyantastAmenam manyante ya evametAmantasthAm prANAnAM veda



1.4.3.[9]

shociShkeshastamImaha iti | shishnaM vai shociShkeshaM shishnaM hIdaM shishnam bhUyiShThaM
shocayati shishnamevaitayAsaminddhe 



1.4.3[.1]0

samiddho agna Ahuteti | ya evAyamavAÇprANa etamevaitayA saminddha A juhotA
duvasyateti sarvamAtmAnaM saminddha A nakhebhyo 'tho lomabhyaH 



1.4.3.[11]

sa yadyenam prathamAyAM sAmidhenyAmanuvyAharet | tam prati brUyAtprANaM vA
etadAtmano 'gnAvAdhAH prANenAtmana ArttimAriShyasIti tathA haiva syAt



1.4.3.[12]

yadi dvitIyasyAmanuvyAharet | tam prati brUyAdapAnaM vA etadAtmano 'gnAvAdhA
apAnenAtmana ArttimAriShyasIti tathA haiva syAt 



1.4.3.[13]

yadi tR^itIyasyAmanuvyAharet | tam prati brUyAdudAnaM vA ... udAnenA ... syAt



1.4.3.[14]

yadi caturthyAmanuvyAharet | tam pratibrUyAcrotraM vA etadAtmano 'gnAvAdhAH
shrotreNAtmana ArttimAriShyasi badhiro bhaviShyasIti tathA haiva syAt 



1.4.3.[15]

yadi pa¤camyAmanuvyAharet | tam prati brUyAdvAcaM vA etadAtmano 'gnAvAdhA
vAcAtmana ArttimAriShyasi mUko bhavi ... syAt 



1.4.3.[16]

yadi ShaShThyAmanuvyAharet | tam prati brUyAnmano vA etadAtmano 'gnAvAdhA
manasAtmana ArttimAriShyasi manomuShigR^ihIto momughashcariShyasIti tathA haiva syAt 



1.4.3.[17]

yadi saptamyAM ... yAccakShurvA etadAtmano 'gnAvAdhAshcakShuShAtmana
ArttimAriShyasyandho bhavi ... syAt



1.4.3.[18]

yadyaShTamyAm ... yAnmadhyaM vA etatprANamAtmano 'gnAvAdhA madhyena
prANenAtmana ArttimAriShyasyuddhmAya mariShyasIti tathA haiva syAt 



1.4.3.[19]

yadi navamyAM ... yAcishnaM vA etadAtmano 'gnAvAdhAH shishnenAtmana ArttimAriShyasi
klIbo bhavi ... syAt 



1.4.3.[20]

yadi dashamyAmanu ... yAdavA¤caM vA etatprANamAtmano 'gnAvAdhA avAcA
prANenAtmana ArttimAriShyasyapinaddho mariShyasIti tathA haiva syAt 



1.4.3.[21]

yadyekAdashyAma ... | yAtsarvaM vA etadAtmAnamagnAvAdhAH
sarveNAtmanArttirmAriShyasi kShipre 'muM lokameShyasIti tathA haiva syAt



1.4.3.[22]

sa yathA haivAgnim | sAmidhenIbiH samiddhamApadyArttiM nyetyevaM haiva
brAhmaNaM sAmidhenIrvidvAMsaM samanubruvantamanuvyAhR^ityArttiM nyeti 




1.4.4.[1]

taM vA etamagniM samaindhiShata | samiddhe devebhyo juhavAmeti tasminnete eva
prathame AhutI juhotI manase caiva vAce ca manashca haiva vAkca yujau devebhyo
yaj~naM vahataH 



1.4.4[[.]]2

sa yadupAMshu kriyate | tanmano devebhyo yaj~naM vahatyatha yadvAcA niruktaM
kriyate tadvAgdevebhyo yaj~naM vahatyetadvA idaM dvayaM kriyate tadete
evaitatsaMtarpayati tR^ipte prIte devebhyo yaj~naM vahAta iti



1.4.4.[3]

sruveNa tamAghArayati | yaM manasa AghArayati vR^iShA hi mano vR^iShA hi sruvaH



1.4.4.[4]

srucA tamAghArayati | yaM vAca AghArayati yoShA hi vAgyoShA hi sruk 



1.4.4.[5]

tUShNIM tamAghArayati | yaM manasa AghArayati na svAheti canAniruktaM hi mano
'niruktaM hyetadyattUShNIm



1.4.4.[6]

mantreNa tamAghArayati | yaM vAca AghArayati niruktA hi vAÇnirukto hi mantraH



1.4.4.[7]

AsInastamAghArayati | yam manasa AghArayati tiShThMstaM yaM vAce manashca ha vai
vAkca yujau devebhyo yaj~naM vahato yataro vai yujorhrasIyAnbhavatyupavahaM vai
tasmai kurvanti vAgvai manaso hrasIyasyaparimitataramiva hi manaH parimitatareva
hi vAktadvAca evaitadupavahaM karoti te sayujau devebhyo yaj~naM
vahatastasmAttiShThanvAca AghArayati 



1.4.4.[8]

devA ha vai yaj~naM tanvAnAH | te 'surarakShasebhya AsaN^gAdbibhayAM cakrusta
etaddakShiNataH pratyudashrayannucritamiva hi vIryaM
tasmAddakShiNatastiShThannAghArayati sa yadubhayata AghArayati tasmAdidam manashca
vAkca samAnameva sannAneva shiro ha vai yaj~nasyaitayoranyatara
AghArayormUlamanyataraH



1.4.4.[9]

sruveNa tamAghArayati | yo mUlaM yaj~nasya srucA tamAghArayati yaH shiro yaj~nasya



1.4.4.[10]

tUShNIM tamAghArayati | yo mUlam yaj~nasya tUShNImiva hIdaMmUlaM no hyatra
vAgvadati 



1.4.4.[11]

mantreNa tamAghArayati | yaH shiro yaj~nasya vAgghi mantraH shIrShNo hIyamadhi
vAgvadati

1.4.4.[12]

AsInastamAghArayati | yo mUlaM yaj~nasya niShaNamiva hIdam mUlaM
tiShThaMstamAghArayati yaH shiro yaj~nasya tiShThatIva hIdaM shiraH



1.4.4.[13]

sa sruveNa pUrvamAghAramAghAryAha | agnimagnItsammR^iDhIti yathA
dhuramadhyUhedevaM tadyatpUrvamAghAramAghAray3atyadhyuhya hi dhuraM
yu¤janti 



1.4.4.[14]

atha sammArShTi | yunaktyevainametadyukto devebhyo yaj~naM vahAditi
tasmAtsammArShTi parikrAmaM sammArShTi parikrAmaM hi yogyaM yu¤janti tristriH
sammArShTi trivR^iddhi yaj~naH 



1.4.4.[15]

sa sammArShTi | agne vAjajidvAjaM tvA sariShyantaM tvA vAjajitaM sammArjmIti yaj~naM
tvA vakShyantaM yaj~niyaM sammArjmItyevaitadAhAthopariShTAttUShNIM tristadyathA
yuktvA prAjetprehi vahetyevamevaitatkashayopakShipati prehi devebhyo yaj~naM vaheti
tasmAdupariShTAttUShNIM tristadyadetadantareNa karma kriyate tasmAdidam manashca
vAkca samAnameva sannAneva 




1.4.5.[1]

sa srucottaramAghAramAghArayiShyan | pUrveNa srucAva¤jaliM nidadhAti namo
devebhyaH svadhA pitR^ibhya iti taddevebhyashcaivaitatpitR^ibhyashcArtvijyaM
kariShyannihnute suyame me bhUyAstamiti srucAvAdatte subhare me bhuyAstam
bhartuM vAM shakeyamityevaitadAhAskannamadya devebhya AjyaM
sambhriyAsamityavikShubdhamadya devebhyo yaj~naM tanavA ityevaitadAha



1.4.5.[2]

aN^ghraNA viShNo mA tvAvakramiShamiti | yaj~no vai viShNustasmA evaitannihnute mA
tvAvakramiShamiti vasumatImagne te cAyAmupastheShamiti sAdhvImagne te
cAyAmupastheShamityevaitadAha



1.4.5.[3]

viShNo sthAnamasIti | yaj~no vai viShNustasyeva hyetadantika tiShThati tasmAdAha viShNo
sthAnamasItIta indro vIryamakR^iNodityato hIndrastiShThandakShiNato nAShTrA
rakShAMsyapAhaMstasmAdAheta indro vIryamakR^iNodityUrdhvo 'dhvara AsthAdityadhvaro
vai yaj~na Urdhvo yaj~na AsthAdityevaitadAha 



1.4.5.[4]

agne verhotraM verdUtyamiti | ubhayaM vA etadagnirdevAnAM hotA ca dUtashca
tadubhayaM viddhi yaddevAnAmasItyevaitadAhAvatAM tvAM dyAvApR^ithivI ava tvaM
dyAvApR^ithivI iti nAtra tirohitamivAsti sviShTakR^iddevebhya indra Ajyena
haviShAbhUtsvAhetIndro vai yaj~nasya devatA tasmAdAhendra Ajyeneti vAce vA
etamAghAramAghArayatIndro vAgityu vA AhustasmAdvevAhendra Ajyeneti



1.4.5.[5]

athAsaMsparshayantsrucau paryetya | dhruvayA samanakti shiro vai yaj~nasyottara AghAra
AtmA vai dhruvA tadAtmanyevaitaciraH pratidadhAti shiro vai yaj~nasyottara AghAraH
shrIrvai shiraH shrIrhi vai shirastasmAdyo 'rdhasya shreShTho bhavatyasAvamuShyArdhasya
shira ityAhuH 



1.4.5.[6]

yajamAna eva dhruvAmanu | yo 'smA arAtIyati sa upabhR^itamanu sa yaddhopabhR^itA
samaNjyAdyo yajamAnAyArAtIyati tasmiMcriyaM dadhyAttadyajamAna evaitacriyaM
dadhAti tasmAddhruvayA samanakti



1.4.5.[7]

sa samanakti | saM jyotiShA jyotiriti jyotirvA itarasyAmAjyam bhavati jyotiritarasyAM te
hyetadubhe jyotiShI saMgacete tasmAdevaM samanakti 



1.4.5.[8]

athAto manasashcaiva vAcashca | ahambhadra uditam manashca ha vai vAkcAhambhadra
UdAte



1.4.5.[9]

taddha mana uvAca | ahameva tvacreyo 'smi na vai mayA tvaM kiM canAnabhigataM
vadasi sA yanmama tvaM kR^itAnukarAnuvartmAsyahameva tvacreyo 'smIti



1.4.5.[10]

atha ha vAguvAca | ahameva tvacreyasyasmi yadvai tvaM vetthAhaM
tadvij~napayAmyahaM saJNj~napayAmIti



1.4.5.[11]

te prajApatiM pratiprashnameyatuH | sa prajApatirmanasa evAnUvAca mana eva tvacreyo
manaso vai tvaM kR^itAnukarAnuvartmAsi shreyaso vai pApIyAN^kR^itAnukaro 'nuvartmA
bhavatIti



1.4.5.[12]

sA ha vAkparoktA visiShmiye | tasyai garbhaH papAta sA ha
vAkprajApatimuvAcAhavyavADevAhaM tubhyam bhUyAsaM yAM mA parAvoca iti
tasmAdyatkiM ca prAjApatyaM yaj~ne kriyata upAMshveva tatkriyate havyavADhi
vAkprajApataya AsIt



1.4.5.[13]

taddhaitaddevAH | retashcarmanvA yasminvA babhrustaddha smapR^icantyatreva tyAditi
tato triH sambabhUva tasmAdapyAtreyyA yoShitainasvyetasyai hi yoShAyai vAco devatAyA
ete sambhUtAH 




1.5.1.[1]

sa vai pravarAyAshrAvayati | tadyatpravarAyAshrAvayati yaj~no vA AshrAvaNaM
yaj~namabhivyAhR^ityAtha hotAram pravR^iNA iti tasmAtpravarAyAshrAvayati



1.5.1.[2]

sa idhmasaMnahanAnyevAbhipadyAshrAvayati | sa yadvAnArabhy

a yaj~namadhvaryurAshrAvayedvepano vA ha syAdanyAM vArttimArcet 



1.5.1.[3]

taddhaike | vede stIrNAyai barhirabhipadyAshrAvayantIdhmasya vA
shakalamapacidyAbhipadyAshrAvayantIdaM vai kiMcidyaj~nasyedaM
yaj~namabhipadyAshrAvayAma iti vadantastadu tathA na kuryAdetadvai kiMcidyaj~nasya
yairidhmaH saMnaddho bhavatyagniM sammR^ijanti tadveva khalu
yaj~namabhipadyAshrAvayati tasmAdidhmasaMnahanAnyevAbhipadyAshrAvayet 



1.5.1.[4]

sa AshrAvya | ya eva devAnAM hotA tamevAgre pravR^iNite 'gnimeva tadagnaye
caivaitaddevebhyashca nihnute yadahAgre 'gnim pravR^iNIte tadagnaye nihnute 'tha yo
devAnAM hotA tamagre pravR^iNIte tadudevebhyo nihnute



1.5.1.[5]

sa Aha | agnirdevo daivyo hotetyagnirhi devAnAM hotA tasmAdAhAgnirdevo daivyo
hoteti tadagnaye caiva devebhyashca nihnute yadahAgre 'gnimAha tadagnaye nihnute
'tha yo devAnAMhotA tamagra Aha tadu devebhyo nihnute



1.5.1.[6]

devAnyakShadvidvAMshcikitvAniti | eSha vai devAnanuvidvAnyadagniH sa
enAnanuvidvAnanuShThyA yakShadityevaitadAha



1.5.1.[7]

manuShvadbharatavaditi | manurha vA agre yaj~neneje tadanukR^ityemAH prajA yajante
tasmAdAha manuShvaditi manoryaj~na ityu vA AhustasmAdvevAha manuShvaditi 



1.5.1.[8]

bharatavaditi | eSha hi devebhyo havyam bharati tasmAdbharato 'gnirityAhureSha u vA
imAH prajAH prANo bhUtvA bibharti tasmAdvevAha bharatavaditi 



1.5.1.[9]

athArSheyam pravR^iNIte | R^iShibhyashcaivainametaddevebhyashca nivedayatyayam
mahAvIryo yo yaj~nam prApaditi tasmAdArSheyam pravR^iNIte



1.5.1.[10]

parastAdarvAkpravR^iNIte | parastAddhyarvAcyaH prajAH prajAyante jyAyasaspataya u
caivaitannihnuta idaM hi pitaivAgre 'tha putro 'tha
pautrastasmAtparastAdarvAkpravR^iNite 



1.5.1.[11]

sa ArSheyamuktvAha | brahmaNvaditi brahma hyagnistasmAdAha brahmaNvadityA ca
vakShaditi tadyA evaitaddevatA AvoDhavA Aha tA evaitadAhA ca vakShaditi



1.5.1[.1]2

brAhmaNA asya yaj~nasya prAvitAra iti | ete vai brAhmaNA yaj~nasyaprAvitAro ye 'nUcAnA
ete hyenaM tanvata eta enaM janayanti tadu tebhyo nihnute tasmAdAha brAhmaNA asya
yaj~nasya prAvitAra iti



1.5.1.[13]

asau mAnuSha iti | tadimam mAnuShaM hotAraM pravR^iNIte hotA haiSha purAthaitarhi
hotA 



1.5.1.[14]

sa pravR^ito hotA | japati devatA upadhAvati yathAnuShThyA devebhyo
vaShaTkuryAdyathAnuShThyA devebhyo havyaM vahedyathA na hvaledevaM devatA
upadhAvati



1.5.1.[15]

tatra japati etatattvA deva savitarvR^iNata iti tatsavitAram prasavAyopadhAvati sa hi
devAnAm prasavitAgniM hotrAyeti tadagnaye caivaitaddevebhyashca nihnute yadahAgre
'gnimAha tadagnaye nihnute 'tha yo devAnAM hotA tamagra Aha tadu devebhyo
nihnute 



1.5.1.[16]

saha pitrA vaishvAnareNeti | sam\vatsaro vai pitA vaishvAnaraH
prajApatistatsaMvatsarAyaivaitatprajApataye nihnute 'gne pUShanbR^ihaspate pra ca vada
pra ca yajetyanuvakShyanvA etadyakShyanbhavati tadaitAbhya evaitaddevatAbhyo
nihnute yUyamanubrUta yUyaM yajateti





1.5.1.[17]

vasUnAM rAtau syAma | rudrANAmurvyAyAM svAdityA aditaye syAmAnehasa ityete vai
trayA devA yadvasavo rudrA AdityA eteShAmabhiguptau syAmetyevaitadAha



1.5.1[.1]8

juShTAmadya devebhyo vAcamudyAsamiti | juShTamadya devebhyo
'nUcyAsamityevaitadAha taddhi samR^iddhaM yo juShTaM devebhyo 'nubravat



1.5.1.[19]

juShTAm brahmabhya iti | juShTamadya brAhmaNebhyo 'nUcyAsamityevaitadAha taddhi
samR^iddham yo juShTam brAhmaNebhyo 'nubravat



1.5.1.[20]

juShTAM narAshaMsAyeti | prajA vai narastatsarvAbhyaH prajAbhya Aha taddhi samR^iddhaM
yashca veda yashca na sAdhvanvavocatsAdhvanvavocadityeva visR^ijyante yadadya
hotR^ivarye jihmaMcakShuH parApatat agniShTatpunarAbhriyAjjAtavedA vicarShaNiriti yathA
yAnagre 'gnInhotrAya prAvR^iNata te prAdhanvannevaM yanme 'tra pravareNAmAyi tanme
punarApyAyayetyevaitadAha tatho hAsyaitatpunarApyAyate 



1.5.1.[21]

athAdhvaryuM cAgnIdhaM ca sammR^ishati | mano vA adhvaryurvAgghotA
tanmanashcaivaitadvAcaM ca saMdadhAti 



1.5.1.[22]

tatra japati | ShaNmorvIraMhasaspAntvagnishca pR^ithivI cApashca vAjashcAhashca
rAtrishcetyetA
mA devatA ArttergopAyantvityevaitadAha tasyo hi na hvalAsti yametA devatA
ArttergopAyeyuH



1.5.1.[23]

atha hotR^iShadanamupAvartate | sa hotR^iShadanAdekaM tR^iNaM nirasyati nirastaH
parAvasuriti purAvasurha vai nAmAsurANAM hotA sa tamevaitaddhotR^iShadanAnnirasyati 



1.5.1.[24]

atha hotR^iShadana upavishati | idamahamarvAvasoH sadane sIdAmItyarvAvasurvai nAma
devAnAM hotA tasyaivaitatsadane sIdati



1.5.1.[25]

tatra japati vishvakarmastanUpA asi mA mo doShiShTam mA mA hiMsiShTameSha vAM loka
ityudaÇÇejatyantarA vA etadAhavaniyaM ca gArhapatyaM cAste tadu tAbhyAM nihnute mA
mo doShiShTam mA mA hiMsiShTamiti tathA hainametau na hiMstaH 



1.5.1.[26]

athAgnimIkShamANo japati | vishve devAH shAstana mA yatheha hotA vR^ito manavai
yanniShadya pra me brUta bhAgadheyaM yathA vo yena pathA havyamA vo vahAnIti
yathA yebhyaH pakvaM syAttAnbrUyAdvanu mA shAsta yathA va AhariShyAmi yathA vaH
parivekShyAmItyevamevaitaddeveShu prashAsanamicate 'nu mA shAsta yathA vo 'nuShThyA
vaShaTkuryAmanuShTyA havyaM vaheyamiti tasmAdevaM japati




1.5.2.[1]

agnirhotA vettvagnerhotramiti agniridaM hotA vettvityevaitadAhAgnerhotramiti tasyo
hi hotraM vettu prAvitramiti yaj~no vai prAvitraM vettu yaj~namityevaitadAha sAdhu te
yajamAna devateti sAdhu te yajamAna devatA yasya te 'gnirhotetyevaitadAha
ghR^itavatImadhvaryo srucamAsyasveti tadadhvaryu prasauti sa yadekAmivAha



1.5.2.[2]

yajamAna eva juhUmanu | yo smA arAtIyati sa upabhR^itamanu sa yaddve iva
brUyAdyajamAnAya dviShantam bhrAtR^ivyam pratyudyAminaM kuryAdattaiva
juhUmanvAdya upabhR^itamanu sa yaddve iva brUyAdattra Adyam pratyudyAminaM
kuryAttasmAdekAmivaivAha 



1.5.2.[3]

devayuvaM vishvavArAmiti | upastautyevainAmetanmahayatyeva yadAha devayuvaM
vishvavArAmitIDAmahai devAM IDenyAnnamasyAma namasyAnyajAma
yaj~niyAnitIDAmahai tAndevAnya IDenyA namasyAma tAnye namasyA yajAma yaj~niyAniti
manuShyA vA IDenyAH pitaro namasyA devA yaj~niyAH



1.5.2.[4]

yA vai prajA yaj~ne 'nanvAbhaktAH | parAbhUtA vai tA evamevaitadyA imAH prajA
aparAbhUtatstA yaj~na Abhajati manuShyAnanu pashavo devAnanu vayAMsyoShadhayo
vanaspatayo yadidaM ki¤caivamu tatsarvaM yaj~na Abhaktam



1.5.2.[5]

tA vA etAH | nava vyAhR^itayo bhavanti naveme puruShe prANA etAnevAsminnetaddadhAti
tasmAnnava vyAhR^itayo bhavanti 



1.5.2.[6]

yaj~no ha devebhyo 'pacakrAma | taM devA anvamantrayantA naHshR^iNUpa na Avartasveti
so 'stu tathetyeva devAnupAvavarta tenopAvR^ittena devA ayajanta
teneShTvaitadabhavanyadidaM devAH



1.5.2.[7]

sa yadAshrAvayati | yaj~namevaitadanumantrayata A naH shR^inUpa na Avartasvetyatha
yatpratyAshrAvayati yaj~na evaitadupAvartate 'stu tatheti tenopAvR^ittena retasA
bhUtenartvijaH sampradAyaM caranti yajamAnena paro 'kShM yathA pUrNapAtreNa
sampradAyaM careyurevamanenartvijaH sampradAyaM caranti
tadvAcaivaitatsampradAyaM caranti vAgghi yaj~no vAgu hi
retastadetenaivaitatsampradAyaM caranti 



1.5.2.[8]

so 'nubrUhItyevoktvAdhvaryuH | nApavyAharenno eva
hotApavyAharedAshrAvayatyadhvaryustadagnIdhaM yaj~na upAvartate



1.5.2.[9]

so 'gninnApavyAharet | A pratyAshrAvaNAtpratyAshrAvayatyagnIttatpunaradhvaryuM yaj~na
upAvartate



1.5.2.[10]

so 'dhvaryurnApavyAharet | A yajeti vaktoryajetyevAdhvaryurhotre yaj~naM
samprayacati

 

1.5.2.[11]

sa hotA nApavyAharet | A vaShaTkArAttaM vaShaTkAreNAgnAveva yonau reto bhUtaM
si¤catyagnirvai yoniryaj~nasya sa tataH prajAyata iti nu haviryaj~ne 'tha saumye 'dhvare 



1.5.2.[12]

sa vai grahaM gR^ihItvAdhvaryuH |
nApavyAharedopAkaraNAdupAvartadhvamityevAdhvaryurudgAtR^ibhyo yaj~naM
samprayacati 



1.5.2.[13]

ta udgAtAro nApavyAhareyuH | ottamAyA eShottametyevodgAtAro hotre yaj~naM
samprayacanti 



1.5.2.[14]

sa hotA nApavyAharet | A vaShaTkArAttaM vaShaTkAreNAgnAveva yonau reto bhUtaM
si¤catyagnirvai yoniryaj~nasya sa tataH prajAyate



1.5.2.[15]

sa yaddha so 'pavyAharet | yaM yaj~na upAvartate yathA pUrNapAtram parAsi¤cedevaM ha
sa yajamAnam parAsi¤cetsa yatra haivamR^itvijaH saMvidAnA yaj~nena caranti sarvameva
tatra kalpate na muhyati tasmAdevameva yaj~no bhartavyaH



1.5.2.[16]

tA vA etAH | pa¤ca vyAhR^itayo bhavantyo shrAvayAstu shrauShaDyaja ye yajAmahe
vauShaDiti pAN^kto yaj~naH pAN^ktaHpashuH pa¤cartavaH saMvatsarasyaiShaikA yaj~nasya
mAtraiShA sampat



1.5.2.[17]

tAsAM saptadashAkSharANi | saptadasho vai prajApatiH prajApatiryaj~na eShaikA yaj~nasya
mAtraiShA sampat 



1.5.2.[18]

o shrAvayeti vai devAH | purovAtaM sasR^ijire 'stu shrauShaDityabhrANi samaplAvayanyajeti
vidyutaM ye yajAmaha iti stanayitnuM vaShaTkAreNaiva prAvarShayan



1.5.2.[19]

sa yadi vR^iShTikAmaH syAt | yadIShTyA vA yajeta darshapUrNamAsayorvaiva
brUyAdvR^iShTikAmo vA asmIti tatro adhvaryuM brUyAtpurovAtaM ca vidyutaM ca manasA
dhyAyetyabhrANi manasA dhyAyetyagnIdhaM stanayitnuM ca varShaM ca manasA
dhyAyeti hotAraM sarvANyetAni manasA dhyAyeti brahmANaM varShati haiva tatra
yatraivamR^itvijaH saMvidAnA yaj~nena caranti



1.5.2.[20]

o shrAvayeti vai devAH | virAjamabhyAjuhuvurastu shrauShaDiti
vatsamupAvAsR^ijanyajetyudajayanye yajAmaha ityupAsIdanvaShaTkAreNaiva
virAjamaduhateyaM vai virADasyai vA eSha doha evaM ha vA asmA iyaM
virATsarvAN^kAmAnduhe ya evametaM virAjo dohaM veda 




1.5.3.[1]

R^itavo ha vai prayAjAH | tasmAtpa¤ca bhavanti pa¤ca hyR^itavaH



1.5.3.[2]

devAshca vA asurAshca | ubhaye prAjApatyAH paspR^idhira etasminyaj~ne prajApatau pitari
saMvatsare 'smAkamayaM bhaviShyatyasmAkamayam bhaviShyatIti



1.5.3.[3]

tato devAH | arcantaH shrAmyantashcerurasta etAnprayAjAndadR^ishustairayajanta
tairR^itUntsaMvatsaram prAjayannR^itubhyaH saMvatsarAtsapatnAnantarAyaMstasmAtprajayAH
prajayA ha vai nAmaitadyatprayAjA iti tatho evaiSha etairR^itUntsaMvatsaram
prayajatyR^itubhyaH saMvatsarAtsapatnAnantareti tasmAtprayAjairyajate



1.5.3.[4]

te vA AjyahaviSho bhavanti | vajro vA Ajyametena vai devA
vajreNAjyenartUntsaMvatsaram prAjayannR^itubhyaH saMvatsarAtsapatnAnantarAyaMstatho
evaiSha etena vajreNAjyenartUntsaMvatsaram prajayatyR^itubhyaH
saMvatsarAtsapatnAnantareti tasmAdAjyahaviSho bhavanti



1.5.3.[5]

etadvai saMvatsarasya svam payaH | yadAjyaM tatsvenaivainametatpayasA devAH
svyakurvata tatho evainameSha etatsvenaiva payasA svIkurute tasmAdAjyahaviSho
bhavanti 



1.5.3.[6]

sa yatraiva tiShThanprayAjebhya AshrAvayet | tata eva nApakrAmetsaMgrAmo vA eSha
saMnidhIyate yaH prayAjairyajate yataro vai saMyattayoH parAjayate 'pa vai
saMkrAmatyabhitarAmu vai jayaN^krAmati tasmAdabhitarAmabhitarAmeva
krAmedabhitarAmabhitarAmAhutIrjuhuyAt



1.5.3.[7]

tadu tathA na kuryAt | yatraiva tiShThanprayAjebhya AshrAvayettata eva
nApakrAmedyatro eva samiddhatamam manyeta tadAhutIrjuhuyAtsamiddhahomena
hyeva samR^iddhA AhutayaH



1.5.3.[8]

sa AshrAvyAha | samidho yajeti tadvasantaM saminddhe sa vasantaH samiddho
'nyAnR^itUntsaminddha R^itavaH samiddhAH prajAshca prajanAyantyoShadhIshca pacanti
tadveva khalu sarvAnR^itUnnirAhAtha yajayajetyevottarAnAhAjAmitAyai jAmi ha
kuryAdyattanUnapAtaM yajeDo yajeti brUyAttasmAdyajayajetyevottarAnAha



1.5.3.[9]

sa vai samidho yajati | vasanto vai samidvasantameva taddevA avR^i¤jata
vasantAtsapatnAnantarAyanvasantamevaiSha etadvR^iN^kte vasantAtsapatnAnantareti
tasmAtsamidho yajati



1.5.3.[10]

atha tanUnapAtaM yajati | grIShmo vai tanUnapAdgrIShmo hyAsAm prajAnAM tanUstapati
grIShmameva taddevA avR^i¤jata grIShmAtsapatnAnantarAyaN^grIShmamevaiSha etadvR^iN^kte
grIShmAtsapatnAnantareti tasmAttanUnapAtaM yajati 



1.5.3.[11]

atheDo yajati | varShA vA iDa iti hi varShA iDo yadidaM kShudraM sarIsR^ipaM
grIShmahemantAbhyAM nityaktam bhavati tadvarShA IDitamivAnnamicamAnaM carati
tasmAdvarShA iDo varShA eva taddevA avR^i¤jata varShAbhyaH sapatnAnantarAyanvarShA u
evaiSha etadvR^iN^kte varShAbhyaH sapatnAnantareti tasmAdiDo yajati



1.5.3.[12]

atha barhiryajati | sharadvai barhiriti hi sharadbarhiryA imAoShadhayo
grIShmahemantAbhyAM nityaktA bhavanti tA varShA vardhante tAH sharadi barhiSho rUpaM
prastIrNAH shere ta!smAcaradbarhiH sharadameva taddevA avR^i¤jata sharadaH
sapatnAntarAyaMcaradamevaiSha etadvR^iN^kte sharadaH sapatnAnantareti
tasmAdbarhiryajati 



1.5.3.[13]

atha svAhAsvAheti yajati | anto vai yaj~nasya svAhAkAro 'nta R^itUnAM hemanto
vasantAddhi parArddhyo 'ntenaiva tadantaM devA
avR^i¤jatAntenAntAtsapatnAnantarAyannanteno evaiSha etadantaM vR^iN^kte
'ntenAntAtsapatnAnantareti tasmAtsvAheti yajati



1.5.3.[14]

tadvA etat | vasanta eva hemantAtpunarasuretasmAddhyeSha punrbhavati punarha vA
asmiMloke bhavati ya evametadveda 



1.5.3.[15]

sa vai vyattu vetviti yajati | ajAmitAyai jAmi ha kuryAdyadvyantuvyntviti vaiva
yajedvetuvettviti vA vyantviti vai yoShA vetviti vR^iShA mithunamevaitatprajananaM
kriyate tasmAdvyantu vetviti yajati 



1.5.3.[16]

atha caturthe prayAje samAnayati barhiShi | prajA vai brahIreta AjyaM
tatprajAsvevaitadretaH sicyate tena retasA siktenemAH prajAH punarabhyAvartam
prajAyante tasmAccaturtheprayAje samAnayati barhiShi 



1.5.3.[17]

saMgrAmo vA eSha saMnidhIyate | yaH prayAjairyajate yataraM vai
saMyattayormitramAgacati sa jayati tadetadupabhR^ito 'dhi juhUm mitramAgacati tena
prajayati tasmAccaturthe prayAje samAnayati barhiShi



1.5.3.[18]

yajamAna eva juhUmanu | yo smA arAtIyati sa
upabhR^itamanuyajamAnAyaivaitaddviShantam bhrAtR^ivyam baliM hArayatyattaiva
juhUmanvAdya upabhR^itamanvattra evaitadAdyam baliM hArayati tasmAccaturthe
prayAje samAnayati 



1.5.3.[19]

sa vA anavamR^ishantsamAnayati | sa yaddhAvamR^iShedyajamAnaM dviShatA
bhrAtR^ivyenAvamR^ishedattAramAdyenAvamR^ishettasmAdanavamR^ishantsamAnayati



1.5.3.[20]

athottarAM juhUmadhyUhati | yajamAnamevaitadviShati bhrAtR^ivye 'dhyUhatyattAramAdye
'dhyUhati tasmAduttarAM juhUmadhyUhati



1.5.3[.2]1

devA ha vA UcuH | hanta vijitamevAnu sarvaM yaj~naM saMsthApayAma yadi no
'surarakShasAnyAsajeyuH saMsthita eva no yaj~naM syAditi 



1.5.3.[22]

ta uttame prayAje | svAhAkAreNaiva sarvaM yaj~naM samasthApayantsvAhAgnimiti
tadAgneyamAjyabhAgaM samasthApayantsvAhA somamiti tatsaumyamAjyabhAgaM
samasthApayantsvAhAgnimiti tadya eSha ubhayatrAcyuta AgneyaH puroDAsho bhavati taM
samasthApayan



1.5.3.[23]

atha yathAdevataM | svAhA devA AjyapA iti
tatprayAjAnuyAjAntsamasthApayanprayAjAnuyAjA vai devA AjyapA juShANo agnirAjyasya
vetviti tadagniM sviShTakR^itaM samasthApayannagnirhi sviShTakR^itsa eSho 'vyetarhi
tathaiva yaj~naM saMtiShTate yathaivainaM devAH samasthApayaMstasmAduttame prayAje
svAhAsvAheti yajati yAvanti havIMShi bhavanti vijitamevaitadanu sarvaM yaj~naM
saMsthApayati tasmAdyadata UrdhvaM viloma yaj~ne kriyeta na tadAdriyeta saMsthito me
yaj~na iti ha vidyAtsa haiSha yaj~no yAtayAmevAsa yathA vaShaTkR^itaM hutaM svAhAkR^itaM 



1.5.3.[24]

te devA akAmayanta | kathaM nvimaM yaj~nam punarApyAyayemAyAtayAmAnaM kuryAma
tenAyAtayAmnA pracaremeti



1.5.3.[25]

sa yajjuhvAmAjyam parishiShTamAsIt | yena yaj~naM samasthApayaMstenaiva yathApUrvaM
havIMShyabhyaghArayanpunarevainAni tadApyAyayannayAtayAmAnyakurvannayAtayAma
hyAjyaM tasmAduttamam prayAjamiShTvA yathApUrvaM havIMShyabhighArayati
punarevainAni tadApyAyayatyayAtayAmAni karotyayAtayAma hyAjyaM tasmAdyasya kasya
ca haviSho 'vadyati punareva tadabhighArayati sviShTakR^ita eva
tatpunarApyAyatyayAtayAma karotyatha yadA sviShTakR^ite 'vadyati na tataH
punarabhighArayati no hi tataH kAM cana haviSho 'gnAvAhutiM hoShyanbhavati



1.5.4.[1]

sa vai samidho yajati | prANA vai samidhaH prANAnevaitatsaminddhe prANairhyayam
puruShaH samiddhastasmAdabhimR^iSheti brUyAdyadyupatApI syAtsa yadyuShNaH syAdaiva
tAvacaMseta samiddho hi sa tAvadbhavati yadyu shItaH syAnnAshaMseta
tatprANAnevAsminnetaddadhAti tasmAtsamidho yajati



1.5.4.[2]

atha tanUnapAtaM yajati | reto vai tanUnapAdreta evaitatsi¤cati tasmAttanUnapAtaM
yajati



1.5.4.[3]

atheDo yajati | prajA ghA iDo yadA vai retaH siktaM prajAyate 'tha
tadIDitamivAnnamicamAnaM carati tatpraivaitajjanayati tasmAdiDo yajati



1.5.4.[4]

atha barhiryajati | bhUmA vai barhirbhUmAnamevaitatprajanayati tasmAdbarhiryajati

 

1.5.4.[5]

atha svAhAsvAheti yajati | hemanto vA R^itUnAM svAhAkAro hemanto hImAH prajAH svaM
vashamupanayate tasmAddhemanmlAyantyoShadhayaH pra vanaspatInAm palAshAni
mucyante pratitirAmiva vayAMsi bhavantyadhastarAmiva vayAMsi patanti
vipatitalomeva pApaH puruSho bhavati hemanto hImAH prajAH svaM vashamupanayate
svAha vai tamardhaM kurute shriye 'nnAdyAya yasminnardhe bhavati ya evametadveda



1.5.4.[6]

devAshca vA asurAshca | ubhaye prAjApatyAH paspR^idhire te daNDairdhanurbhirna
vyajayanta te hAvijayamAnA Ucurhanta vAcyeva brahmanvijigIShAmahai sa yo no vAcaM
vyAhR^itAm mithunena nAnunikrAmAtsa sarvam parAjayAtA atha sarvamitare jayAniti
tatheti devA abruvaMste devA indramabruvanvyAhareti



1.5.4.[7]

sa indro 'bravIt | eko mamatyathAsmAkameketItare 'bruvaMstadu
tanmithunamevAvindanmithunaM hyekashcaikA ca 



1.5.4.[8]

dvau mametIndro 'bravIt | athAsmAkaM dve itItare 'bruvaMstadu
tanmithunamevAvindanmithunaMhi dvau ca dve ca 



1.5.4.[9]

trayo mametIndro 'bravIt | athAsmAkaM tisra itItare 'bruvaMstadu
tanmithunamevAvindanmithunaM hi trayashca tisrashca



1.5.4.[10]

catvAro mametIndro 'bravIt | athAsmAkaM catasra itItare 'bruvaMstadu
tanmithunamevAvindanmithunaM hi catvArashca catasrashca



1.5.4.[11]

pa¤ca mametIndro 'bravIt | tata itare mithunaM nAvindanno h

yata UrdhvaM mithunamasti pa¤ca pa¤ceti hyevaitadubhayam 

bhavati tato 'surAH sarvam parAjayanta sarvasmAddevA
asurAnajayantsarvasmAtsapatnAnasurAnnirabhajan



1.5.4.[12]

tasmAtprathame prayAja iShTe brUyAt | eko mametyekA tasya yamahaM dveShmIti
yadyu na dviShyAdyo 'smAndveShTi yaM ca vayaM dviShma iti brUyAt



1.5.4.[13]

dvau mameti dvitIye prayAje | dve tasya yo 'smAndveShTi yaM ca vayaM dviShma iti 



1.5.4.[14]

trayo mameti tR^itIye prayAje | tisrastasya yo 'smAndveShTi yaM ca vayaM dviShma iti



1.5.4.[15]

catvAro mameti caturthe prayAje | catasrastasya yo 'smAndvesTi yaMca vayaM dviShma
iti



1.5.4.[16]

pa¤ca mameti pa¤came prayAje | na tasya kiM cana yo 'smAndveShTi yaM ca vayaM
dviShma iti sa pa¤ca pa¤cetyeva bhavanparAbhavati tathAsya sarvaM saMvR^iN^kte
sarvasmAtsapatnAnnirbhajati ya evametadveda 




1.6.1.[1]

R^itavo ha vai deveShu yaj~ne bhAgamIShire | A no yaj~ne bhajata mA no
yaj~nAdantargatAstveva no 'pi yaj~ne bhAga iti



1.6.1.[2]

tadvai devA na jaj~nuH | ta R^itavo deveShvajAnatsvasurAnupAvartantApriyAndevAnAM
dviShato bhrAtR^ivyAn 



1.6.1.[3]

te haitAmedhatumedhAM cakrire | yAmeShAmetAmanushR^iNvanti kR^iShanto ha smaiva pUrve
vapanto yanti lunanto 'pare mR^iNantaH shashvaddhaibhyo 'kR^iShTapacyA evauShadhayaH
pecire



1.6.1.[4]

tadvai devAnAmAga Asa | kanIya innvato dviShandviShate 'rAtIyati
kimvetAvanmAtramupajAnIta yathedamito 'nyathAsaditi



1.6.1.[5]

te hocuH R^itUnevAnumantrayAmahA iti keneti prathamAnevainAnyaj~ne yajAmeti



1.6.1.[6]

sa hAgniruvAca | atha yanmAm purA prathamaM yajatha kvAham bhavAnIti na
tvAmAyatanAccyAvayAma iti te yadR^itUnabhihvayamAnA
athAgnimAyatanAnnAcyAvayaMstasmAdagniracyuto na ha vA AyatanAccyavate
yasminnAyatane bhavati ya evametamagnimacyutaM veda 



1.6.1.[7]

te devA agnimabruvan parehyenAMstvamevAnumantrayasveti sa hetyAgniruvAca 'rtevo
'vidaM vai vo deveShu yaj~ne bhAgamiti kathaM no 'vida iti prathamAneva vo yaj~ne
yakShyantIti 



1.6.1.[8]

ta R^itavo 'gnimabruvan | A vayaM tvAmasmAsu bhajAmo yo no deveShu yaj~ne
bhAgamavida iti sa eSho 'gnirR^ituShvAbhaktaH samidho agne tanUnapAdagna iDo agne
barhiragne svAhAgnimityAbhakto ha vai tasyAm puNyakR^ityAyAM bhavati yAmasya
samAnobruvANaH karotyagnimate ha vA asmA agnimanta R^itava oShadhIH pacantIdaM
sarvaM ya evametamagnimR^ituShvAbhaktaM veda



1.6.1.[9]

tadAhuH | yaduttamAnprayAjAnAvAhayantyatha
kasmAdenAnprathamAnyajantItyuttamAnhyenAnyaj~ne 'vAkalpayanprathamAnvo
yajAmetyabruvaMstasmAduttamAnAvAhayanti prathamAnyajanti



1.6.1.[10]

caturthena vai prayAjena devAH | yaj~namApnuvaMstam pa¤camena
samasthApayannatha yadata UrdhvamasaMsthitaM yaj~nasya svargameva tena lokaM
samAshnuvata



1.6.1.[11]

te svargaM lokaM yantaH | asurarakShasebhya AsaN^gAdbibhayAM cakruste 'gnim
purastAdakurvata rakShohaNaM rakShasAmapahantAramagniM madhyato 'kurvata
rakShohaNaM rakShasAmapahantAramagnim pashcAdakurvata rakShohaNaM
rakShasAmapahantAraM



1.6.1.[12]

sa yadyenAnpurastAt | asurarakShasAnyAsisaMkShannagnireva tAnyapAhanrakShohA
rakShasAmapahantA yadi madhyata AsisaMkShannagnireva tAnyapAhanrakShohA
rakShasAmapahantA yadi pashcAdAsisaMkShannagnireva tAnyapAhanrakShohA
rakShasAmapahantAta evaM sarvato 'gnibhirgupyamAnAH svargaM lokaM samAshnuvata



1.6.1.[13]

tatho evaiSha etat | caturthenaiva prayAjena yaj~namApnoti tam pa¤camena
saMsthApayatyatha yadata UrdhvamasaMsthitaM yaj~nasya svargameva tena lokaM
samashnute



1.6.1.[14]

sa yadAgneyamAjyabhAgaM yajati | agnimevaitatpurastAtkurute rakShohaNaM
rakShasAmapahantAramatha yadAgneyaH puroDASho bhavatyagnimevaitanmadhyataH
kurute rakShohaNaM rakShasAmapahantAramatha yadagniM sviShTakR^itaM
yajatyagnimevaitatpashcAtkurute rakShohaNaM rakShasAmapahantAraM 



1.6.1.[15]

sa yadyenam purastAt | asurarakShasAnyAsisaMkShantyAgnereva tAnyapahanti rakShohA
rakShasAmapahantA yadi madhyata asurarakShasAnyAsisaMkShantyagnireva tAnyapahanti
rakShohA rakShasAmapahantA yadi pashcAdasurarakShasAnyAsisaMkShantyagnireva
tAnyapahanti rakShohA rakShasAmapahantA sa evaM sarvato 'gnibhirgupyamAnaH
svargaM lokaM samashnute



1.6.1.[16]

sa yadyenam purastAt | yaj~nasyAnuvyAharettam prati
brUyAnmukhyAmArttimAriShyasyandho vA badhiro vA bhaviShyasItyetA vai mukhyA
ArttayastathA haiva syAt 



1.6.1.[17]

yadi madhyato yaj~nasyAnuvyAharet | tam prati brUyAdaprajA apashurbhaviShyasIti prajA
vai pashavo madhyaM tathA haiva syAt 



1.6.1.[18]

yadyantato yaj~nasyAnuvyAharet | tam prati brUyAdapratiShThito daridraH kShipre 'muM
lokameShyasIti tathA haiva syAttasmAduha nAnuvyAhArIva syAduta hyevaMvitparo
bhavati 



1.6.1.[19]

saMvatsaraM ha vai prayAjairjaya¤jayati | sa ha nvevainaM jayati yo 'sya dvArANi veda
kiM hi sa tairgR^ihaiH kuryAdyAnantarato na vyavavidyAdyathAsya te bhavanti tasya
vasanta eva dvAraM hemanto dvAraM taM vA etaM saMvatsaraM svargaM lokam
prapadyate sarvaM vai saMvatsaraH sarvaM vA akShayyametena hAsyAkShayyaM sukR^itam
bhavatyakShayyo lokaH



1.6.1.[20]

tadAhuH | kiMdevatyAnyAjyAnIti prAjApatyAnIti ha brUyAdanirukto vai
prajApatiraniruktAnyAjyAni tAni haitAni yajamAnadevatyAnyeva yajamAno hyeva sve
yaj~ne prajApatiretena hyuktA R^itvijastanvate taM janayanti 



1.6.1.[21]

sa AjyasyopastIrya | dvirhaviSho 'vadAyAthopariShTAdAjyasyAbhighArayati saiShAjyena
mishrAhutirhUyate yajamAnena haivaiShaitanmishrA hUyate yadi ha vA api dUre sanyajate
yadyantike yathA haivAnte sata iShTaM syAdevaM haivaivaM viduSha iShTam bhavati
yadyu hApi bahviva pApaM karoti no haiva bahirdhA yaj~nAdbhavati ya evametadveda 




1.6.2.[1]

yaj~nena vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavannatha
yadenenAyopayaMstasmaddyUpo nAma tadvA R^iShINAmanushrutamAsa



1.6.2.[2]

yaj~nena ha vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavanniti tamanveShTuM dadhrire



1.6.2.[3]

tercantaH shrAmyantashceruH | shrameNa ha sma vai taddevA jayanti yadeShAM
jayyamAsarShayashca tebhyo devA vaiva prarocayAM cakruH svayaM vaiva dadhrire preta
tadeShyAmo yato devAH svargaM lokaM samAshnuvateti te kim prarocate kim prarocata
iti ceruretpuroDAshameva kUrmam bhUtvA sarpantaM teha sarva eva menire yaM vai
yaj~na iti



1.6.2.[4]

te hocuH | ashvibhyAM tiShTha sarasvatyai tiShThendrAya tiShTheti sa sasarpaivAgnaye
tiShTheti tatastasthAvagnaye vAasthAditi tamagnAveva parigR^ihya
sarvahutamajuhavurAhutirhidevAnAM tata ebhyo yaj~naH prArocata tamasR^ijanta
tamatanvata so 'yam paro 'varaM yaj~no 'nUcyate pitaiva putrAya brahmacAriNe 



1.6.2.[5]

sa vA ebhyastatpuro 'dAshayat | ya ebhyo yaj~nam prArocayattasmAtpurodAshaH purodAsho
ha vai nAmaitadyatpuroDAsha iti sa eSha ubhayatrAcyuta Agneyo 'ShTAkapAlaH puroDAsho
bhavati 



1.6.2.[6]

sa na paurNamAsaM haviH | nAmAvAsyamagnIShomIya eva paurNamAsaM haviH
sAMnAyyamAmAvAsyaM yaj~na evaiSha ubhayatrAvakLpto nedyaj~nAdayAnIti nveva
purastAtpaurNamAsasya kriyata evamvAmAvAsyasyaitannu tadyasmAdatra kriyate



1.6.2.[7]

yadyu enamupadhAvet | iShTyA mA yAjayetyetayaiva yAjayedyatkAmA vA etamR^iShayo
'juhavuH sa ebhyaH kAmaH samardhyata yatkAmo ha vA etena yaj~nena yajate so 'smai
kAmaH samR^idhyate yasyai vai kasyai ca devatAyai havirgR^ihyate 'gnau vai tasyai
yuhvatyagnA u ceddhoShyantsyAtkimanyasyai devatAyA AdishettasmAdagnaya eva



1.6.2.[8]

agnirvai sarvA devatAH | agnau hi sarvAbhyo devatAbhyo juhvati tadyathA sarvA devatA
upadhAvedevaM tattasmAdagnaya eva

 

1.6.2.[9]

agnirvai devAnAmaddhAtamAm | yam vA addhAtamAm manyeta
tamupadhAvettasmAdagnaya eva 



1.6.2.[10]

agnirvai devAnAM mR^iduhR^idayatamaH | yaM vai mR^iduhR^idayatamam manyeta
tamupadhAvettasmAdagnaya eva



1.6.2.[11]

agnirvai devAnAM nediShTham | yaM vai nediShThamupasartavyAnAm manyeta
tamupadhAvettasmAdagnaya eva



1.6.2.[12]

sa yadIShTiM kurvIta | saptadasha sAmidhenIranubrUyAdupAMshu devatAM yajati
taddhIShTirUpam mUrdhanvatyau yAjyAnuvAkye syAtAM vArtraghnAvAjyabhAgau virAjau
saMyAjye




1.6.3.[1]

tvaShTurha vai putraH | trishIrShA ShaDakSha Asa tasya trINyeva
mukhAnyAsustadyadevaMrUpa Asa tasmAdvishvarUpo nAma 



1.6.3.[2]

tasya somapAnamevaikam mukhamAsa | surApANamekamanyasmA a

!shanAyaikaM tamindro didveSha tasya tAni shIrShANi praciceda



1.6.3.[3]

sa yatsomapAnamAsa | tataH kapi¤jalaH samabhavattasmAtsababhruka iva babhruriva
hi somo rAjA 



1.6.3.[4]

atha yatsurApANamAsa | tataH kalaviN^kaH samabhavattasmAtso 'bhimAdyatka iva
vadatyabhimAdyanniva hi surAm pItvA vadati

1.6.3.[5]

atha yadanyasmA ashanAyAsa | tatastittiriH samabhavattasmAtsa vishvarUpatama iva
santyeva ghR^istokA iva tvanmadhustokA iva tvatparNeShvAshcutitA evaM rUpaM hi sa
tenAshanamAvayat

 

1.6.3.[6]

sa tvaShTA cukrodha | kuvinme putramavadhIditi so 'pendrameva somamAjahre sa
yathAyaM somaH prasuta evamapendra evAsa

 

1.6.3.[7]

indro ha vA IkShAM cakre | idaM vai mA somAdantaryantIti sa yathA balIyAnabalIyasa
evamanupahUta eva yo droNakalashe shukra Asa tam bhakShayAM cakAra sa hainaM
jihiMsa so 'sya viShvaÇÇeva prANebhyo dudrAva mukhAddhaivAsya na dudrAvAtha
sarvebhyo 'nyebhyaH prANebhyo 'dravattadadaH sautrAmaNItIShTistasyAM
tadvyAkhyAyate yathainaM devA abhiShajyan



1.6.3.[8]

sa tvaShTA cukrodha kuvinme 'nupahUtaH somamababhakShaditi sasvayameva
yaj~naveshasa cakre sa yo droNakalashe shukraH parishiShTa Asa ta pravartayAM
cakArendrashatrurvardhasveti so'gnimeva prApya sambabhUvAntaraiva sambabhUvetyu
haika AhuH so 'gnIShomAvevAbhisambabhUva sarvA vidyAH sarvaM yashaH
sarvamannAdyaM sarvAM shrIM 



1.6.3.[9]

sa yadvartamAnaH samabhavat | tasmAdvR^itro 'tha yadapAtsamabhavattasmAdahistaM
danushca danAyUshca mAteva ca piteva ca parijagR^ihatustasmAddAnava ityAhuH



1.6.3.[10]

atha yadabravIdindrashatrurvardhasveti | tasmAdu hainamindra eva jaghAnAtha
yaddha shashvadavakShyadindrasya shatrurvardhasveti shashvadu ha sa
evendramahaniShyat 



1.6.3.[11]

atha yadabravIdvardhasveti | tasmAdu ha smeShumAtrameva tiryaÇvardhata
ishumAtram prAN^kSho vaivAvaraM samudraM dadhAvava pUrvaM sa yAvatsa Asa sahaiva
tAvadannAda Asa



1.6.3.[12]

tasmai ha sma pUrvAhNe devAH | ashanamabhiharanti madhyandine manuShyA aparAhNe
pitaraH 



1.6.3.[13]

sa vA indrastathaiva nuttashcaran | agnIShomA upamantrayAM cakre 'gnIShomau yuvaM
vai mama stho yuvayorahamasmi na yuvayoreSha kiM cana kam ma imaM dasyuM
vardhayatha upa mAvartethAmiti

 

1.6.3.[14]

tau hocatuH | kimAvayostataH syAditi tAbhyAmetamagnIShom IyamekAdashakapAlam
puroDAshaM niravapattasmAdagnIShomIya ekAdashakapAlaH puroDAsho bhavati

 

1.6.3.[15]

tAvenamupAvavR^itatuH | tAvanu sarve devAH preyuH sarvA vidyAH sarvaM yashaH
sarvamannAdyaM sarvA shrIsteneShTvendra etadabhavadyadidamindra eSha u
paurNamAsasya bandhuH sa yo haivaM vidvAnpaurNamAsena yajata etAM haiva shriyaM
gacatyevaM yasho bhavatyevamannAdo bhavati



1.6.3.[16]

tadveva khalu hato vR^itraH | sa yathA dR^itirniShpIta evaM saMlInaH shishye yathA
nirdhUtasakturbhastraivaM saMlInaH shishye tamindro 'bhyAdudrAva haniShyan 



1.6.3.[17]

sa hovAca | mA nu me prahArShIstvaM vai tadetarhyasi yadahaM vyeva mA kuru
mAmuyA bhUvamiti sa vai me 'nnamedhIti tatheti taM dvedhAnvabhinattasya
yatsaumyaM nyaktamAsa taM candramasaM cakArAtha yadasyAsuryamAsa tenemAH prajA
udareNAvidhyattasmAdAhurvR^itra eva tarhyannAda AsIdvR^itra etarhItIdaM hi
yadasAvApUryate 'smAdevaitallokAdApyAyate 'tha yadimAH prajA ashanamicante 'smA
evaitadvR^itrAyodarAya baliM haranti sa yo haivametaM vR^itramannAdaM vedAnAdo haiva
bhavati 



1.6.3.[18]

tA u haitA devatA UcuH | yA imA agnIShomAvanvAjagmuragnIShomau yuvaM vai no
bhUyiShThabhAjau stho yayorvAmidaM yuvayorasmAnanvAbhajatamiti 



1.6.3.[19]

tau hocatuH | kimAvayostataH syAditi yasyai kasyai ca devatAyai havirnirvapAMstadvAm
purastAdAjyasya yajAniti tasmAdyasyai kasyai ca devatAyai havirnirvapanti
tatpurastAdAjyabhAgAvagnIShomAbhyAM yajanti tanna saumye 'dhvare na pashau yasyai
kasyai ca devatAyai nirvapAniti hyabruvan



1.6.3.[20]

sa hAgniruvAca | mayyeva vaH sarvebhyo juhvatu tadvo 'haM mayyAbhajAmIti
tasmAdagnau sarvebhyo devebhyo juhvati tasmAdAhuragniH sarvA devatA iti 



1.6.3.[21]

atha ha soma uvAca | mAmeva vaH sarvebhyo juhvatu tadvo 'haM mayyAbhajAmIti
tasmAtsomaM sarvebhyo devebhyo juhvati tasmAdAhuH somaH sarvA devatA iti



1.6.3.[22]

atha yadindre sarve devAstasthAnAH | tasmAdAhurindraH sarvA devatA indrashreShThA
devA ityetaddha vai devAstredhaikadevatyA abhavantsa yo haivametadvedaikadhA
haiva svAnAM shreShTho bhavati 



1.6.3.[23]

dvayaM vA idaM na tR^itIyamasti | ArdraM caiva shuShkaM ca yacuShkaM tadAgneyaM
yadArdraM tatsaumyamatha yadidaM dvayamevApya kimetAvatkriyata
ityagnIShomayorevAjyabhAgAvagnIShomayorupAMshuyAjo 'gnIShomayoH puroDAsho yadata
ekatamenaivedaM sarvamApnotyatha kimetAvatkriyata ityagnIShomayorhaivaitAvatI
vibhUtiH prajAtiH 



1.6.3.[24]

sUrya evAgneyaH | candramAH saumyo 'harevAgneyaM rAtriH saumyA ya evApUryate
'rdhamAsaH sa Agneyo yo 'pakShIyate sa saumyaH 



1.6.3.[25]

AjyabhAgAbhyAmeva | sUryAcandramasAvApnotyupAMshuyAjenaivAhorAtre Apnoti
puroDAshenaivArdhamAsAvApnotItyu haika AhuH



1.6.3.[26]

tadu hovAcAsuriH | AjyabhAgAbhyAmevAto yatame vA yatame vA dve
ApnotyupAMshuyAjenaivAto 'horAtre Apnoti puroDAshenaivAto 'rdhamAsAvApnoti sarvaM
ma AptamasatsarvaM jitaM sarveNa vR^itraM hanAni sarveNa dviShantaM bhrAtR^ivyaM
hanAnIti tasmAdvA etAvatkriyata iti



1.6.3.[27]

tadAhuH | kimidaM jAmi kriyate 'gnIShomayorevAjyasyAgnIShomayoH puroDAshasya
yadanantarhitaM tena jAmItyanena ha tvevAjAmyAjyasyetaram puroDAshasyetaraM
tadanyadivetaramanyadivetaram bhavatyR^icamanUcya juShANena yajatyR^icamanUcyarcA
yajati tadanyadivetaramanyadivetaram bhavatyanena ha tvevAjAmyupAMshvAjyasya
yajatyuccaiH puroDAshasya sa yadupAMshu tatprAjApatyaM rUpaM
tasmAttasyAnuShTubhamanuvAkyAmanvAha vAgghyanuShTubvAgghi prajApatiH



1.6.3.[28]

etena vai devAH | upAMshuyAjena yaMyamasurANAmakAmayanta tamupatsarya vajreNa
vaShaTkAreNAghnaMstatho evaiSha etenopAMshuyAjena pApmAnaM dviShantam
bhrAtR^ivyamupatsarya vajreNa vaShaTkAreNa hanti tasmAdupAMshuyAjaM yajati



1.6.3.[29]

sa vA R^icamanUcya juShANena yajati tadanvimA anyataratodantAH prajAH prajAyante 'sthi
hyR^igasthi hi danto 'nyatarato hyetadasthi karoti 



1.6.3.[30]

atharcamanUcyarcA yajati | tadanvimA ubhayatodantAH prajAH prajAyante 'sthi
hyR^igasthi hi danta ubhayato hyetadasthi karotyetA vA imA dvayyaH prajA
anyataratodantAshcaivobhayatodantAshca sa yo haivaM vidvAnagnIShomayoH prajAtiM
yajati bahurhaiva prajayA pashubhirbhavati



1.6.3.[31]

sa vai paurNamAsenopavatsyan | na satrA suhita iva syAttenedamudaramasuryaM
vlinAtyAhutibhiH prAtardaivameSha u paurNamAsasyopacAraH 



1.6.3.[32]

sa vai saMpratyevopavaset | saMprati vR^itraM hanAni saMprati dviShantam bhrAtR^ivyaM
hanAnIti



1.6.3.[33]

sa vA uttarAmevopavaset | samiva vA eSha kramate yaH saMpratyupavasatyanaddhA vai
saMkrAntayoryadItaro vetaramabhibhavatItaro vetaramatha ya uttarAmupavasati yathA
parA¤camAvR^ittaM saMpiMShyAdapratyAlabhamAnaM so 'nyatoghAtyeva syAdevaM tadya
uttarAmupavasati 



1.6.3.[34]

sa vai saMpratyevopavaset | yathA vA anyasya hataM saMpiMShyAdevaM tadya
uttarAmupavasati so 'nyasyaiva kR^itAnukaro 'nyasyopAvasAyI bhavati tasmAdu
saMpratyevopavaset 



1.6.3.[35]

prajApaterha vai prajAH sasR^ijAnasya | parvANi visasraMsuH sa vai saMvatsara eva
prajApatistasyaitAni parvANyahorAtrayoH saMdhI paurNamAsI cAmAvAsyA cartumukhAni 



1.6.3.[36]

sa visrastaiH parvabhiH | na shashAka saMhAtuM tametairhaviryaj~nairdevA
abhiShajyannagnihotreNaivAhorAtrayoH saMdhI tatparvAbhiShajyaMstatsamadadhuH
paurNamAsena caivAmAvAsyena ca paurNamAsIM cAmAvAsyAM ca
tatparvAbhiShajyaMstatsamadadhushcAturmAsyairevartumukhAni
tatparvAbhiShajyaMstatsamadadhuH 



1.6.3.[37]

sa saMhitaiH parvAbhiH | idamannAdyamabhyuttasthau yadidam prajApaterannAdyaM sa
yo haivaM vidvAntsaMpratyupavasati saMprati haiva prajApateH parva bhiShajyatyavati
hainaM prajApatiH sa evamevAnnAdo bhavati ya evaM vidvAntsaMpratyupavasati
tasmAdu saMpratyevopavaset



1.6.3.[38]

cakShuShI ha vA ete yaj~nasya yadAjyabhAgau | tasmAtpurastAjjuhoti purastAddhIme
cakShuShI tatpurastAdevaitaccakShuShI dadhAti tasmAdime purastAccakShuShI 



1.6.3.[39]

uttarArdhapUrvArdhe haike | AgneyamAjyabhAgaM juhvati dakShiNArdhapUrvArdhe
saumyamAjyabhAgametatpurastAccakShuShI dadhma iti vadantastadu tadAvij~nAnyamiva
havIMShi ha vA AtmA yaj~nasya sa yadeva purastAddhaviShAM juhoti tatpurastAccakShuShI
dadhAti yatro eva samiddhatam manyeta tadAhutIrjuhuyAtsamiddhahomena hyeva
samR^iddhA AhutayaH 



1.6.3.[40]

sa vA R^icamanUcya juShANena yajati | tasmAdime asthantsatyanasthike cakShuShI AshliShTe
atha yadR^icamanUcyarcA yajedasthi haiva kuryAnna cakShuH 



1.6.3.[41]

te vA ete | agnIShomayoreva rUpamanvAyatte yacuklaM tadAgneyaM yatkR^iShNaM
tatsaumyaM yadi vetarathA yadeva kR^iShNaM tadAgneyaM yacuklaM tatsaumyaM yadeva
vIkShate tadAgneyaM rUpaM shuShke iva hi vIkShamANasyAkShiNI bhavataH shuShkamiva
hyAgneyaMyadeva svapiti tatsaumyaM rUpamArdre iva hi suShupuSho 'kShiNI bhavata
Ardra iva hi soma AjarasaM ha vA asmiM loke cakShuShmAnbhavati
sacakShuramuShmiMloke sambhavati ya evametau cakShuShI AjyabhAgau veda 




1.6.4.[1]

indro ha yatra vR^itrAya vajram prajahAra | so 'balIyAnmanyamAno nAstR^iShItIva
bibhyannilayAM cakre sa parAH parAvato jagAma devA ha vai vidAM cakrurhato vai
vR^itro 'thendro nyaleShTeti



1.6.4.[2]

tamanveShTuM dadhrire | agnirdevatAnAM hiraNyastUpa R^iShINAm bR^ihatI candasAM
tamagniranuviveda tenaitAM rAtriM sahAjagAma sa vai devAnAM vasurvIro hyeShAm 



1.6.4.[3]

te devA abruvan | amA vai no 'dya vasurvasati yo naH prAvAtsIditi tAbhyAmetadyathA
j~nAtibhyAM vA sakhibhyAM vA sahAgatAbhyAM samAnamodanam pacedajaM vA tadaha
mAnuShaM havirdevAnAmevamAbhyAmetatsamAnaM havirniravapannaindrAgnaM
dvAdashakapAlam puroDAshaM tasmAdaindrAgno dvAdashakapAlaM puroDAsho bhavati



1.6.4.[4]

sa indro 'bravIt | yatra vai vR^itrAya vajram prAharaM tadvyasmaye sa kR^isha ivAsmi na
vai medaM dhinoti yanmA dhinavattanme kuruteti tatheti devA abruvan



1.6.4.[5]

te devA abruvan | na vA imamanyatsomAddhinuyAtsomamevAsmai sambharAmeti
tasmai somaM samabharanneSha vai somo rAjA devAnAmannaM yaccandramAH sa
yatraiSha etAM rAtriM na purastAnna pashcAddadR^ishe tadimaM lokamAgacati sa
ihaivApashcauShadhIshca pravishati sa vai devAnAM vasvannaM hyeShAM tadyadeSha etAM
rAtrimihAmA vasati tasmAdamAvAsyA nAma 



1.6.4.[6]

taM gobhiranuviShThApya samabharan | yadoShadhIrAshnaMstadoShadhibhyo yadapo
'pibaMstadadbhyastamevaM saMbhR^ityAtacya tIvrIkR^itya tamasmai prAyacan 



1.6.4.[7]

so 'bravIt | dhinotyeva medaM neva tu mayi shrayate yathedam mayi shrayAtai
tathopajAnIteti taM shR^itenaivAshrayan



1.6.4.[8]

tadvA etat samAnameva satpaya eva sadindrasyaiva sattatpunarnAnevAcakShate
yadabravIddhinoti meti tasmAddadhyatha yadenaM shR^itenaivAshrayaMstasmAcUtaM 



1.6.4.[9]

sa yathAMshurApyAyet | evamApyAyatApa pApmAnaM harimANamahataiSha u AmAvAsyasA
bandhuH sa yo haivaM vidvAntsaMnayatyevaM haiva prajayA pashubhirApyAyate 'pa
pApmAnaM hate tasmAdvai saMnayet



1.6.4.[10]

tadAhuH | nAsomayAjI saMnayetsomAhutirvA eShA
sAnavaruddhAsomayAjinastasmAnnAsomayAjI sanayediti



1.6.4.[11]

tadu sameva nayet | nanvatrAntareNa shushruma somena nu mA yAjayatAtha ma
etadApyAyanaM saMbhariShyathetyabravIditi na vai medaM dhinoti yanmA
dhinavattanme kuruteti tasmA etadApyAyanaM samabharaMstasmAdapyasomayAjI
sameva nayet 



1.6.4.[12]

vArtraghnaM vai paurNamAsam | indro hyetena vR^itramahannathaitadeva vR^itrahatyaM
yadAmAvAsyaM vR^itraM hyasmA etajjaghnuSha ApyAyanamakurvan 



1.6.4.[13]

tadvA etadeva vArtraghnam | yatpaurNamAsamathaiSha eva vR^itro yaccandramAH sa
yatraiSha etAM rAtriM na purastAnna pashcAddadR^ishe tadenametena sarvaM hanti nAsya
kiM cana parishinaShTi sarvaM ha vai pApmAnaM hanti na pApmanaH kiM cana
parishinaShTi ya evametadveda 



1.6.4.[14]

taddhaike | dR^iShTvopavasanti shvo nodetetyado haiva devAnAmavikShINamannam
bhavatyathaibhyo vayamita upapradAsyAma iti taddhi samR^iddhaM yadakShINa eva
pUrvasminnanne 'thAparamannamAgacati sa ha bahvanna eva bhavatyasomayAjI tu
kShIrayAjyado haiva somo rAjA bhavati 



1.6.4.[15]

atha yathaiva purA | kevalIroShadhIrashnanti kevalIrapaH pibanti tAH kevalameva payo
duhra eva tadeSha vai somo rAjA devAnAmannaM yaccandramAH sa yatraiSha etAM rAtriM
na purastAnna pashcAddadR^ishe tadimaM lokamAgacati sa ihApashcauShadhIshca pravishati
tadenamadbhya oShadhibhyaH saMbhR^ityAhutibhyo 'dhi janayati sa eSha Ahutibhyo jAtaH
pashcAddadR^ishe



1.6.4.[16]

tadvA etat | avikShINameva devAnAmannAdyam pariplavate 'vikShINaM ha vA
asyAsmiMloke 'nnam bhavatyakShayyamamuShmiMloke sukR^itaM ya evametadveda 



1.6.4.[17]

tadvA etAM rAtrim | devebhyo 'nnAdyam pracyavate tadimaM lokamAgacati te devA
akAmayanta kathaM nu na idam punarAgacetkathaM na idam parAgeva na praNashyediti
tadya eva saMnayanti teShvAshaMsanta eta eva naH saMbhR^itya pradAsyantItyA ha vA
asmintsva!shca niShTyAshca shaMsante ya evametadveda yo vai paramatAM gacati
tasminnAshaMsante



1.6.4.[18]

tadvA eSha evendraH | ya eSha tapatyathaiSha eva vR^itro yaccandramAH mo 'syaiSha
bhrAtR^ivyajanmeva tasmAdyadyapi purA vidUramivodito 'thainametAM rAtrimupaiva
nyAplavate so 'sya vyAttamApadyate 



1.6.4.[19]

taM grasitvodeti | sa na purastAnna pashcAddadR^ishe grasate ha vai dviShantam
bhrAtR^ivyamayamevAsti nAsya sapatnAH santItyAhurya evametadveda 



1.6.4.[20]

taM nirdhIya nirasyati | sa eSha dhItaH pashcAddadR^ishe sa punarApyAyate sa
etasyaivAnnAdyAya punarApyAyate yadi ha vA asya dviShanbhrAtR^ivyo vaNijyayA vA
kenacidvA sambhavatyetasya haivAnnAdyAya punaH sambhavati ya evametadveda



1.6.4.[21]

taddhaike | mahendrAyeti kurvantIndro vA eSha purA vR^itrasya vadhAdatha vR^itraM
hatvA yathA mahArAjo vijigyAna evam mahendro 'bhavattasmAnmahendrAyeti
tadvindrAye=tyeva kuryAdindro vA eSha purA vR^itrasya vadhAdindro vR^itraM
jaghnivAMstasmAdvindrAyetyeva kuryAt 






1.7.1.[1]

sa vai parNashAkhayA vatsAnapAkaroti | tadyatparNashAkhayA vatsAnapAkaroti yatra vai
gAyatrI somamacApatattadasyA AharantyA apAdastAbhyAyatya parNam praciceda
gAyatryai vA somasya vA rAj~nastatpatitvA parNo 'bhavattasmAtparNo nAma tadyadevAtra
somasya nyaktaM tadihApyasaditi tasmAtparNashAkhayA vatsAnapAkaroti 



1.7.1.[2]

tamAcinatti | iShe tvorje tveti vR^iShTyai tadAha yadAheShe tvetyUrje tveti yo
vR^iShTAdUrgraso jAyate tasmai tadAha



1.7.1.[3]

atha mAtR^ibhirvatsAntsamavArjanti | sa vatsaM shAkhayopaspR^ishati vAyava sthetyayaM vai
vAyuryo 'yam pavata eSha vA idaM sarvam prapyAyati yadidaM kiM ca varShatyeSha vA
etAsAm prapyAyayitA tasmAdAha vAyava sthetyupAyava sthetyu haika AhurUpa hi
dvitIyo 'yatIti tadu tathA na brUyAt



1.7.1.[4]

atha mAtR^iNAmekAM shAkhayopaspR^ishati | vatsena vyAkR^itya devo vaH savitA prArpayatviti
savitA vai devAnAm prasavitA savitR^iprasUtA yaj~naM sambharAniti tasmAdAha devo vaH
savitA prArpayatviti 



1.7.1.[5]

shreShThatamAya karmaNa iti | yaj~no vai shreShThatamaM karma yaj~nAya hi tasmAdAha
shreShThatamAya karmaNa iti



1.7.1.[6]

ApyAyadhvamaghnyA indrAya bhAgamiti | tadyathaivAdo devatAyai
havirgR^ihNannAdishatyevamevaitaddevatAyA Adishati yadAhApyAyadhvamaghnyA indrAya
bhAgamiti 



1.7.1.[7]

prajAvatIranamIvA ayakShmA iti | nAtra tirohitamivAsti mA va stena Ishata mAghashaMsa
iti mA vo nAShTrA rakShAMsIshatetyevaitadAha dhruvA asmingopatau syAta
bahvIrityanapakramiNyo 'sminyajamAne bahvyaH syAtetyevaitadAha 



1.7.1.[8]

athAhavanIyAgArasya vA purastAt | gArhapatyAgArasya vA shAkhAmupagUhati
yajamAnasya pashUnpAhIti tadbrahmaNaivaitadyajamAnasya pashUnparidadAti guptyai



1.7.1.[9]

tasyAm pavitraM karoti | vasoH pavitramasIti yaj~no vai vasustasmAdAha vasoH
pavitramasIti 



1.7.1.[10]

atha yavAgvaitAM rAtrimagnihotraM juhoti | AdiShTaM vA etaddevatAyai havirbhavati
yatpayaH sa yatpayasA juhuyAdyathAnyasyai devatAyai havirgR^ihItaM tadanyasyai
juhuyAdevaM tattasmAdyavAgvaitAM rAtrimagnihotraM juhoti
juhvatyagnihotramupakLptokhA bhavatyathAhopasR^iShTAm prabrUtAdeti yadA
prAhopasR^iShTeti



1.7.1.[11]

athokhAmAdatte dyaurasi pR^ithivyasItyupastautyevainAmetanyahayatyeva yadAha
dyaurasi pR^ithivyasIti mAtarishvano gharmo 'sIti yaj~namevaitatkaroti yathA gharmam
pravR^i¤jyAdevam pravR^iNakti vishvadhA asi parameNa dhAmnA dR^iMhasva mA hvAriti
dR^iMhatyevainAmetadashithilAM karoti mA te yaj~napatirhvArShIditi yajamAno vai
yaj~napatistadyajamAnAyaivaitadahvalAmAshAste 



1.7.1.[12]

atha pavitraM nidadhati | tadvai prAÇnidadhyAtprAcI hi devAnAM digatho udagudIcI hi
manuShyANAM digayaM vai pavitraM yo 'yam pavate so
'yamimAMllokAMstiryaÇÇanupavate tasmAdudaÇnidadhyAt



1.7.1.[13]

tadyathaivAdaH | somaM rAjAnam pavitreNa
sampAvayantyevamevaitatsampAvayatyudIcInadashaM vai tatpavitram bhavati yena
tatsomaM rAjAnaM sampAvayanti tasmAdudaÇnidadhyAt 



1.7.1.[14]

tannidadhAti | vasoH pavitramasIti yaj~no vai vasustasmAdAha vasoH pavitramasIti
shatadhAraM sahasradhAramityupastautyevainadetanmahayatyeva yadAha shatadhAraM
sahasradhAramiti



1.7.1.[15]

atha vAcaMyamo bhavati A tisR^iNAM dogdhorvAgvai yaj~no 'vikShubdho yaj~naM tanavA iti 



1.7.1.[16]

tadAnIyamAnamabhimantrayate | devastvA savitA punAtu vasoH pavitreNa shatadhAreNa
supveti tadyathaivAdaH somaM rAjAnam pavitreNa
sampAvayantyevamevaitatsampAvayati 



1.7.1.[17]

athAha kAmadhukSha iti amUmiti sA vishvAyurityatha dvitIyAm pR^icati kAmadhukSha
ityamUmiti sA vishvakarmetyatha tR^itIyAm pR^icati kAmadhukSha ityamUmiti sA vishvadhAyA
iti tadyatpR^icati vIryANyevAsvetaddadhAti tisro dogdhi trayo vA ime lokA ebhya
evainadetallokebhyaH sambharatyatha kAmaM vadati



1.7.1.[18]

athottamAM dohayitvA | yena dohayati pAtreNa tasminnudastokamAnIya palyaÇya
pratyAnayati yadatra payaso 'hAyi tadihApyasaditi rasasyo caiva sarvatvAyedaM hi yadA
varShatyathauShadhayo jAyanta oShadhIrjagdhvApaH pItvA tata eSha rasaH sambhavati
tasmAdu rasasyo caiva sarvatvAya tadudvAsyAtanakti
tIvrIkarotyevainadetattasmAdudvAsyAtanakti



1.7.1.[19]

Atanakti | indrasya tvA bhAgaM somenAtanacmIti tadyathaivAdo devatAyai
havirgR^ihNannAdishatyevamevaitaddevatAyA Adishati yadAhendrasya tvA bhAgamiti
somenAtanacmIti svadayatyevainadetaddevebhyaH



1.7.1.[20]

athodakavatottAnena pAtreNApidadhAti | nedenadupariShTAnnAShTrA
rakShAMsyavamR^ishAniti vajro vA ApastadvajreNaivaitannAShTrA rakShAMsyato 'pahanti
tasmAdudakavatottAnena pAtreNApidadhAti



1.7.1.[21]

so 'pidadhAti | viShNo havyaM rakSheti yaj~no vai viShNustadyaj~nAyaivaitaddhaviH
paridadAti guptyai tasmAdAha viShNo havyaM rakSheti 



1.7.2.[1]

R^iNaM ha vai jAyate yo 'sti | sa jAyamAna eva devebhya R^iShibhyaH pitR^ibhyo
manuShyebhyaH



1.7.2.[2]

sa yadeva yajeta | tena devebhya R^iNaM jAyate taddhyebhya etatkaroti yadenAnyajate
yadebhyo juhoti



1.7.2.[3]

atha yadevAnubruvIta | tena 'rShibhya R^iNaM jAyate taddhyebhya etatkarotyR^iShINAM
nidhigopa iti hyanUcAnamAhuH



1.7.2.[4]

atha yadeva prajAmiceta | tena pitR^ibhya R^iNaM jAyate taddhyebhya etatkaroti yadeShAM
saMtatAvyavacinnA prajA bhavati 



1.7.2.[5]

atha yadeva vAsayate | tena manuShyebhya R^iNaM jAyate taddhyebhya etatkaroti
yadenAnvAsayate yadebhyo 'shanaM dadAti sa ya etAni sarvANi karoti sa kR^itakarmA tasya
sarvamAptaM sarvaM jitaM 



1.7.2.[6]

sa yena devebhya R^iNaM jAyate | tadenAMstadavadayate yadyajate 'tha yadagnau juhoti
tadenAMstadavadayate tasmAdyatkiM cAgnau juhvati tadavadAnaM nAma 



1.7.2.[7]

tadvai caturavattam bhavati | idaM vA anuvAkyAtha yAjyAtha vaShaTkAro 'tha sA devatA
caturthI yasyai devatAyai havirbhavatyevaM hi devatA avadAnAnyanvAyattA avadAnAni
vA devatA anvAyattAnyatiriktaM ha tadavadAnaM yatpa¤camaM kasmA u hi
tadavadyettasmAccaturavattam bhavati 



1.7.2.[8]

uto pa¤cAvattameva bhavati | pAN^kto yaj~naM pAN^ktaH pashuH pa¤ca 'rtavaH
saMvatsarasyaiSho pa¤cAvattasya sampadbahurhaiva prajayA pashubhirbhavati yasyaivaM
viduShaH pa¤cAvattaM kriyata etaddha nveva praj~nAtaM kaurupA¤cAlaM yaccaturavattaM
tasmAccaturavattam bhavati



1.7.2.[9]

sa vai yAvanmAtramivaivAvadyet mAnuShaM ha kuryAdyanmahadavadyedvyR^iddhaM vai
tadyaj~nasya yanmAnuShaM nedvyR^iddhaM yaj~ne karavANIti
tasmAdyAvanmAtramivaivAvadyet



1.7.2.[10]

sa AjyasyopastIrya | dvirhaviSho 'vadAyAthopariShTAdAjyasyAbhighArayati dve vA AhutI
somAhutirevAnyAjyAhutiranyA tata eShA kevalI
yatsomAhutirathaiShAjyAhutiryaddhaviryaj~no yatpashustadAjyamevaitatkaroti
tasmAdubhayata Ajyam bhavatyetadvai juShTaM devAnAM yadAjyaM
tajjuShTamevaitaddevebhyaH karoti tasmAdubhayata Ajyam bhavati



1.7.2.[11]

asau vA anuvAkyeyaM yAjyA | te ubhe yoShe tayormithunamasti vaShaTkAra eva tadvA
eSha eva vaShaTkAro ya eSha tapati sa udyannevAmUmAdhedravatyastaM
yannimAmadhidravati tadetena vR^iShNemAm prajAtim prajAyete yainayoriyam prajAtiH



1.7.2.[12]

so 'nuvAkyAmanUcya | yAjyAmanudrutya pashcAdvaShaTkaroti pashcAdvai parItya vR^iShA
yoShAmadhidravati tadene ubhe purastAtkR^itvA vR^iShNA vaShaTkAreNAdhidrAvayati tasmAdu
saha vaiva vaShaTkAreNa juhuyAdvaShaTkR^ite vA 



1.7.2.[13]

devapAtraM vA eSha yadvaShaTkAraH | tadyathA pAtra uddhR^itya prayacedevaM tadatha
yatpurA vaShaTkArAjjuhuyAdyathAdho bhUmau nidigdhaM tadamuyA syAdevaM
tattasmAdu saha vaiva vaShaTkAreNa juhuyAdvaShaTkR^ite vA 



1.7.2.[14]

tadyathA yonau retaH si¤cet | evaM tadatha yatpurA vaShaTkArAjjuhuyAdyathA yonau
retaH siktaM tadamuyA syAdevaM tattasmAdu saha vaiva vaShaTkAreNa
juhuyAdvaShaTkR^ite vA 



1.7.2.[15]

asau vA anavAkyeyaM yAjyA | sA vai gAyatrIyaM triShTubasau sa vai gAyatrImanvAha
tadamUmanubruvannasau hyanuvAkyemAmanvAheyaM hi gAyatrI



1.7.2.[16]

atha triShTubhA yajati | tadanayA yajanniyaM hi yAjyAmuShyA adhi vaShaTkarotyasA u hi
triShTuptadene sayujau karoti tasmAdime sambhu¤jAte anayoranu sambhogamimAH
sarvAH prajA anu sambhu¤jate 



1.7.2.[17]

sa vA aN^khayannivaivAnuvAkyAmanubrUyAt | asau hyanuvAkyA bR^ihaddhyasau bArhataM
hi tadrUpaM kShipra eva yAjyayA tvareteyaM hi yAjyA rathantaraM hIyaM rAthantaraM hi
tadrUpaM hvayati vA anuvAkyayA prayacati yAjyayA tasmAdanuvAkyAyai rUpaM huve
havAmaha Agacedam barhiH sIdeti yaddhvayati hi tayA prayacati yAjyayA
tasmAdyAjyAyai rUpaM vIhi havirjuShasva havirAvR^iShAya svAddhi piba preti yatpra hi
tayA yacati



1.7.2.[18]

sA yA purastAllakShaNA | sAnuvAkyA syAdasau hyanuvAkyA tasyA amuShyA avastAllakShma
candramA nakShatrANi sUryaH 



1.7.2.[19]

atha yopariShTAllakShaNA | sA yAjyA syAdiyaM hi yAjyA tasyA asyA
upariShTAllakShmauShadhayo vanaspataya Apo 'gnirimAH prajAH 



1.7.2.[20]

sA ha nveva samR^iddhAnuvAkyA | yasyai prathamAtpadAddevatAmabhivyAharati so eva
samR^iddhA yAjyA yasyA uttamAtpadAddevatAyA adhi vaShaTkaroti vIryaM vai devata
'rcastadubhayata evaitadvIryeNa parigR^ihya yasyai devatAyai havirbhavati tasyai
prayacati



1.7.2.[21]

sa vai vaugiti karoti | vAgvai vaShaTkAro vAgreto reta evaitatsi¤cati ShaDityR^itavo vai
ShaTtadR^ituShvevaitadretaH sicyate tadR^itavo retaH siktamimAH prajAH prajanayanti
tasmAdevaM vaShaTkaroti



1.7.2.[22]

devAshca vA asurAshca | ubhaye prAjApatyAH prajApateH
piturdAyamupeyuretAvevArdhamAsau ya evApUryate taM devA upAyanyo 'pakShIyate
tamasurAH 



1.7.2.[23]

te devA akAmayanta | kathaM nvimamapi saMvR^i¤jImahi yo 'yamasurANAmiti te 'rcantaH
shrAmyantashcerusta etaM haviryaj~naM dadR^ishuryaddarshapUrNamAsau tAbhyAmayajanta
tAbhyAmiShTvaitamapi samavR^i¤jata 



1.7.2.[24]

ya eSho 'surANAmAsIt | yadA vA etA ubhau pariplavete atha mAso bhavati mAsashaH
saMvatsaraH sarvaM vai saMvatsaraH sarvameva taddevA asurANAM samavR^i¤jata
sarvasmAtsapatnAnasurAnnirabhajantsarvamvevaiSha etatsapatnAnAM saMvR^iN^kte
sarvasmAtsapatnAnnirbhajati ya evametadveda 



1.7.2.[25]

sa yo devAnAmAsIt | sa yavAyuvata hi tena devA yo 'surANAM so 'yavA na hi tenAsurA
ayuvata



1.7.2.[26]

atho itarathAhuH ya eva devAnAmAsItso 'yavA na hi tamasurA ayuvata yo 'surANAM sa
yavAyuvata hi taM devAH sabdamahaH sagarA rAtriryavyA mAsAH sumekaH saMvatsaraH
sveko ha vai nAmaitadyatsumeka iti yavA ca hi vA ayavA yavetIvAtha yenaiteShAM hotA
bhavati tadyAvihotramityAcakShate 



1.7.3.[1]

yaj~nena vai devAH | divamupodakrAmannatha yo 'yaM devaH pashUnAmIShTe sa
ihAhIyata tasmAdvAstavya ityAhurvAstau hi tadahIyata 



1.7.3.[2]

sa yenaiva devA divamupodakrAman | teno evArcantaH shrAmyantashceruratha yo 'yaM
devaH pashUnAmIShTe ya ihAhIyata



1.7.3[[.]]3

sa aikShata | ahAsya hAntaryantyu mA yaj~nAditi so 'nUccakrAma sa Ayatayottarata
upotpede sa eSha sviShTakR^itaH kAlaH 


1.7.3.[4]

te devA abruvan | mA visrakShIriti te vai mA yaj~nAnmAntargatAhutim me kalpayateti
tatheti sa samabR^ihatsa nAsyatsa na kaM canAhinat 



1.7.3.[5]

te devA abruvan | yAvanti no havIMShi gR^ihItAnyabhUvantsarveShAM teShAM
hutamupajAnIta yathAsmA AhutiM kalpayAmeti



1.7.3.[6]

te 'dhvaryumabruvan | yathApUrvaM havIMShyabhighArayaikasmA avadAnAya
punarApyAyayAyAtayAmAni kuru tata ekaikamavadAnamavadyeti 



1.7.3.[7]

so 'dhvaryuH | yathApUrvaM havIMShyabhyaghArayadekasmA avadAnAya
punarApyAyayadayAtayAmAnyakarottata ekaikamavadAnamavAdyattasmAdvAstavya
ityAhurvAstu hi tadyaj~nasya yaddhuteShu haviHShu tasmAdyasyai kasyai ca devatAyai
havirgR^ihyate sarvatraiva sviShTakR^idanvAbhaktaH sarvatra hyevainaM devA anvAbhajan



1.7.3.[8]

tadvA agnaya iti kriyate | agnirvai sa devastasyaitAni nAmAni sharva iti yathA prAcyA
AcakShate bhava iti yathA bAhIkAH pashUnAm patI rudro 'gniriti
tAnyasyAshAntAnyevetarANi nAmAnyagnirityeva shAntatamaM tasmAdagnaya iti kriyate
sviShTakR^ita iti



1.7.3.[9]

te hocuH | yattvayyamutra satyayakShmahi tannaH sviShTaM kurviti tadebhyaH
sviShTamakarottasmAtsviShTakR^ita iti 



1.7.3.[10]

so 'nuvAkyAmanUcya sampashyati | ye tathAgniM sviShTakR^itamayADagniragneH priyA
dhAmAnIti tadAgneyamAjyabhAgamAhAyATsomasya priyA dhAmAnIti
tatsaumyamAjyabhAgamAhAyADagneH priyA dhAmAnIti tadya eSha ubhayatrAcyuta
AgneyaH puroDAsho bhavati tamAha 



1.7.3.[11]

atha yathAdevatam | ayADdevAnAmAjyapAnAm priyA dhAmAnIti tatprayAjAnuyAjAnAha
prayAjAnuyAjA vai devA AjyapA yakShadagnerhotuH priyA dhAmAnIti tadagniM
hotAramAha tadasmA etAM devA AhutiM kalpayitvAthainenaitadbhUyaH samashAmyanpriya
enaM dhAmannupAhvayanta tasmAdevaM saMpashyati



1.7.3.[12]

taddhaike | devatAm pUrvAM kurvantyayATkArAdagnerayATsomasyAyADiti tadu tathA na
kuryAdviloma ha te yaj~ne kurvanti ye devatAm pUrvAM kurvantyayATkArAdidaM hi
prathamamabhivyAharannayATkAramevAbhivyAharati tasmAdayATkArameva pUrvaM
kuryAt



1.7.3.[13]

yakShatsvam mahimAnamiti | yatra vA ado devatA AvAhayati tadapi svam
mahimAnamAvAhayati tadataH prAÇnyai kiM cana svAya mahimna iti kriyate tadatra
tam prINAti tatho hAsyaiSho 'moghAyAvAhito bhavati tasmAdAha yakShatsvam
mahimAnamiti 



1.7.3.[14]

A yajatAmejyA iSha iti | prajA vA iShastA evaitadyAyajUkAH karoti tA imAH prajA yajamAnA
arcantyaH shrAmyantyashcaranti 



1.7.3.[15]

so adhvarA jAtavedA juShatAM haviriti | tadyaj~nasyaivaitatsamR^iddhimAshAste yaddhi devA
havirjuShante tena hi mahajjayati tasmAdAha juShatAM haviriti 



1.7.3.[16]

tadyadete atra | yAjyAnuvAkye avakLptatame bhavatastR^itIyasavanaM vai
sviShTakR^idvaishvadevaM vai tR^itIyasavanam piprIhi devAM ushato yaviShTheti
tadanuvAkyAyai vaishvadevamagne yadadya visho adhvarasya hotariti tadyAjyAyai
vaishvadevaM tadyadete evaMrUpe bhavatasteno ete tR^itIyasavanasya rUpaM tasmAdvA ete
atra yAjyAnuvAkye avakLptatame bhavataH 



1.7.3.[17]

te vai triShTubhau bhavataH | vAstu vA etadyaj~nasya yatsviShTakR^idavIryaM vai
vAstvindriyaM vIryaM triShTubindriyamevaitadvIryaM vAstau sviShTakR^iti dadhAti
tasmAttriShTubhau bhavataH



1.7.3.[18]

uto anuShTubhAveva bhavataH | vAstvanuShTubvAstu sviShTakR^idvAstAvevaitadvAstu
dadhAti pesukaM vai vAstu pisyati ha prajayA pashubhiryasyaivaM viduSho 'nuShTubhau
bhavataH 



1.7.3.[19]

tadu ha bhAllaveyaH | anuShTubhamanuvAkyAM cakre triShTubhaM yAjyAmetadubhayam
parigR^ihNAmIti sarathAtpapAta sa patitvA bAhumapi shashre sa parimamR^ishe yatkimakaraM
tasmAdidamApaditi sa haitadeva mene yadviloma yaj~ne 'karamiti tasmAnna viloma
kuryAtsacandasAveva syAtAmubhe vaivAnuShTubhA ubhe vA triShTubhau



1.7.3.[20]

sa vA uttarArdhAdavadyati | uttarArdhe juhotyeShA hyetasya devasya
diktasmAduttarArdhAdavadyatyuttarArdhe juhotyetasyai vai disha udapadyata taM tata
evAshamayaMstasmAduttarArdhAdavadyatyuttarArdhe juhoti



1.7.3.[21]

sa vA abhyardha ivetarAbhya Ahutibhyo juhoti | itarA AhutIH pashavo 'nuprajAyante
rudriyaH sviShTakR^idrudriyeNa pashUnprasajedyaditarAbhirAhutibhiH saMsR^ijette 'sya gR^ihAH
pashava upamUryamANA IyustasmAdabhyardha ivetarAbhya Ahutibhyo juhoti



1.7.3.[22]

eSha vai sa yaj~naH | yena taddevA divamupodakrAmanneSha AhavanIyo 'tha ya
ihAhIyata sa gArhapatyastasmAdetaM gArhapatyAtprA¤camuddharanti 



1.7.3.[23]

taM vA aShTAsu vikrameShvAdadhIta | aShTAkSharA vai gAyatrI
gAyatryaivaitaddivamupotkrAmati



1.7.3.[24]

ekAdashasvAdadhIta | ekAdashAkSharA vai triShTuptriShTubhaivaitaddivamupotkrAmati 



1.7.3.[25]

dvAdashasvAdadhita | dvAdashAkSharA vai jagatI jagatyaivaitaddivamupotkrAmati nAtra
mAtrAsti yatraiva svayam manasA manyeta tadAdadhIta sa yadvA apyalpakamiva
prA¤camuddharati tenaiva divamupotkrAmati



1.7.3.[26]

tadAhuH | AhavanIye havIMShi shrapayeyurato vai devA divamupodakrAmaMsteno
evArcantaH shrAmyantashcerustasminhavIMShi shrapayAma tasminyaj~naM tanavAmahA
ityapaskhala iva ha sa haviShAM yadgArhapatye shrapayeyuryaj~na AhavanIyo yaj~ne
yaj~naM tanavAmahA iti



1.7.3.[27]

uto gArhapatya eva shrapayanti | AhavanIyo vA eSha na vA eSha tasmai yadasminnashR^itaM
shrapayeyustasmai vA eSha yadasmiMcUtaM juhuyurityato yatarathA kAmayeta tathA
kuryAt



1.7.3.[28]

sa haiSha yaj~na uvAca | nagnatAya vai bibhemIti kA te 'nagnatetyabhita eva mA
paristR^iNIyuriti tasmAdetadagnimabhitaH paristR^iNanti tR^iShNAyA vai bibhemIti kA te
tR^iptiriti brAhmaNasyaiva tR^iptimanutR^ipyeyamiti tasmAtsaMsthite yaj~ne brAhmaNaM
tarpayitavai brUyAdyaj~namevaitattarpayati



1.7.4.[1]

11.7.4.2prajApatirha vai svAM duhitaramabhidadhyau | divaM oShasaM vA mithunyenayA
syAmiti tAM sambabhUva 



1.7.4.[3]

tadvai devAnAmAga Asa | ya itthaM svAM duhitaramasmAkaM svasAraM karotIti



1.7.4.[4]

te ha devA UcuH | yo 'yaM devaH pashUnAmIShTe 'tisaMdhaM vA ayaM carati ya itthaM svAM
duhitaramasmAkaM svasAraM karoti vidhyemamiti taM rudro 'bhyAyatya vivyAdha
tasya sAmi retaH pracaskanda tathennUnaM tadAsa



1.7.4.[5]

tasmAdetadR^iShiNAbhyanUktam | pitA yatsvAM duhitaramadhiShkan kShmayA retaH
saJNjagmAno niShi¤caditi tadAgnimArutamityukthaM tasmiMstadvyAkhyAyate yathA
taddevA retaH prAjanayaMsteShAM yadA devAnAM krodho vyaidatha
prajApatimabhiShajyaMstasya taM shalpaM nirakR^intantsa vai yaj~na eva prajApatiH



1.7.4.[6]

te hocuH | upajAnIta yathedaM nAmuyAsatkanIyo hAhuteryathedaM syAditi



1.7.4.[7]

te hocuH | bhagAyainaddakShiNata AsInAya pariharata tadbhagaH prAshiShyati
tadyathAhutamevam bhaviShyatIti tadbhagAya dakShiNata AsInAya paryAjahrustadbhago
'vekShAM cakre tasyAkShiNI nirdadAha tathennUnaM tadAsa tasmAdAhurandho bhaga iti 



1.7.4.[8]

te hocuH | no nvevAtrAshamatpUShNa enatpariharateti tatpUShNe paryAjahrustatpUShA prAsha
tasya dato nirjaghAna tathennUnaM tadAsa tasmAdAhuradantakaH pUSheti tasmAdyam
pUShNe caruM kurvanti prapiShTAnAmeva kurvanti yathAdantakAyaivam



1.7.4.[9]

te hocuH | no nvevAtrAshamadbR^ihaspataya enatpariharateti tadbR^ihaspataye paryAjahruH
sa bR^ihaspatiH savitArameva prasavAyopAdhAvatsavitA vai devAnAm prasavitedam me
prasuveti tadasmai savitA prasavitA prAsuvattadenaM savitR^iprasUtaM nAhinattato
'rvAcInaM shAntaM tadetannidAnena yatprAshitram 



1.7.4.[10]

sa yatprAshitramavadyati | yadevAtrAviddhaM yaj~nasya yadrudriyaM
tadevaitannirmimIte 'thApa upaspR^ishati shAntirApastadadbhiH shamayatyatheDAm
pashUntsamavadyati



1.7.4.[11]

sa vai yAvanmAtramivaivAvadyet | tathA shalpaH pracyavate
tasmAdyAvanmAtramivaivAvadyedanyatarata AjyaM kuryAdadhastAdvopariShTAdvA tathA
khadanniHsaraNavadbhavati tathA nisravati tasmAdanyatarata AjyaM
kuryAdadhastAdvopariShTAdvA



1.7.4.[12]

sa AjyasyopastIrya | dvirhaviSho 'vadAyAthopariShTAdAjyasyAbhighArayati tadyathaiva
yaj~nasyAvadAnamevametat 



1.7.4.[13]

tanna pUrveNa pariharet | pUrveNa haike pariharanti purastAdvai pratya¤co yajamAnam
pashava upatiShThante rudriyeNa ha pashUnprasajedyatpUrveNa pariharette 'sya gR^ihAH
pashava upamUryamANA IyustasmAdityeva tiryakprajihIta tathA ha rudriyeNa pashUnna
prasajati tiryagevainaM nirmimIte



1.7.4.[14]

tatpratigR^ihNAti | devasya tvA savituH prasave 'shvinorbAhubhyAm pUShNo hastAbhyAm
pratigR^ihNAmIti



1.7.4.[15]

tadyathaivAdo bR^ihaspatiH savitAram | prasavAyopAdhAvatsavitA vai devAnAm
prasavitedam me prasuveti tadasmai savitA prasavitA prAsuvattadenaM savitR^iprasUtaM
nAhinadevamevaiSha etatsavitArameva prasavAyopadhAvati savitA vai devAnAm
prasavitedam me prasuveti tadasmai savitA prasavitA prasauti tadenaM savitR^iprasUtaM
na hinasti 



1.7.4.[16]

tatprAshnAti | agneShTvAsyena prAshnAmIti na vA agniM kiM cana hinasti tatho
hainametanna hinasti 



1.7.4.[17]

tanna dadbhiH khAdet | nenma idaM rudriyaM dato hinasaditi tasmAnna dadbhiH
khAdet



1.7.4.[18]

athApa AcAmati | shAntirApastadadbhiH shAntyA shamayate 'tha parikShAlya pAtraM 



1.7.4.[19]

athAsmai brahmabhAgam paryAharanti | brahmA vai yaj~nasya dakShiNata Aste 'bhigoptA
sa etam bhAgam pratividAna Aste yatprAshitraM tadasmai paryAhArShustatprAshIdatha
yamasmai brahmabhAgam paryAharanti tena bhAgI sa yadata UrdhvamasaMsthitaM
yaj~nasya tadabhigopAyati tasmAdvA asmai brahmabhAgam paryAharanti 



1.7.4.[20]

sa vai vAcaMyama eva syAt | brahmanprasthAsyAmItyaitasmAdvacaso vivR^ihanti vA ete
yajNaM kShaNvanti ye madhye yaj~nasya pAkayaj~niyayeDayA caranti brahmA vA R^itvijAm
bhiShaktamastadbrahmA saMdadhAti na ha saMdadhyAdyadvAvadyamAna AsIta
tasmAdvAcaMyama eva syAt 



1.7.4.[21]

sa yadi purA mAnuShIM vAcaM vyAharet | tatro vaiShNavImR^icaMvA yajurvA japedyaj~no
vai viShNustadyaj~nam punarArabhate tasyo haiShA prAyashcittiH



1.7.4.[22]

sa yatrAha brahmanprasthAsyAmIti tadbrahmA japatyetaM te devA savitaryaj~nam
prAhuriti tatsavitAram prasavAyopadhAvati sa hi devAnAm prasavitA bR^ihaspataye
brahmaNa iti bR^ihaspatirvai devAnAm brahmA tadya eva devAnAm brahmA tasmA
evaitatprAha tasmAdAha bR^ihaspataye brahmaNa iti tena yaj~namava tena yaj~napatiM
tena mAmaveti nAtra tirohitamivAsti



1.7.4.[23]

mano jUtirjuShatAmAjyasyeti | manasA vA idaM sarvamAptaM
tanmanasaivaitatsarvAmApnoti bR^ihaspatiryaj~namimaM tanotvariShTaM yaj~naM samimaM
dadhAtviti yadvivR^iDhaM tatsaMdadhAti vishve devAsa iha mAdayantAmiti sarvaM vai
vishve devAH sarveNaivaitatsaMdadhAti sa yadi kAmayeta brUyAtpratiShTheti yadyu
kAmayetApi nAdriyeta




1.8.1.[1]

manave ha vai prAtaH | avanegyamudakamAjahruryathedam
pANibhyAmavanejanAyAharantyevaM tasyAvanenijAnasya matsyaH pANI Apede 



1.8.1.[2]

sa hAsmai vAcamuvAda | bibhR^ihi mA pArayiShyAmi tveti kasmAnmA pArayiShyasItyaugha
imAH sarvAH prajA nirvoDhA tatastvA pArayitAsmIti kathaM te bhR^itiriti 



1.8.1[[.]]3

sa hovAca | yAvadvai kShullakA bhavAmo bahvI vai nastAvannAShTrA bhavatyuta matsya
eva matsyaM gilati kumbhyAm mAgre bibharAsi sa yadA tAmativardhA atha karShUM
khAtvA tasyAm mA bibharAsi sa yadA tAmativardhA atha mA samudramabhyavaharAsi
tarhi vA atinAShTro bhavitAsmIti



1.8.1.[4]

shashvaddha kaSha Asa | sa hi jyeShThaM vardhate 'thetithIM samAM tadaugha AgantA
tanmA nAvamupakalpyopAsAsai sa augha utthite nAvamApadyAsai tatastvA pArayitAsmIti 



1.8.1.[5]

tamevam bhR^itvA samudramabhyavajahAra | sa yatithIM tatsamAm paridideSha tatithIM
samAM nAvamupakalpyopAsAM cakre sa augha utthite nAvamApede taM sa matsya
upanyApupluve tasya shR^iN^ge nAvaH pAsham pratimumoca tenaitamuttaraM
girimatidudrAva



1.8.1.[6]

sa hovAca | apIparaM vai tvA vR^ikShe nAvam pratibaghnIShva taM tu tvA mA girau
santamudakamantashcaitsIdyAvadudakaM samavAyAttAvattAvadanvavasarpAsIti sa ha
tAvattAvadevAnvavasasarpa tadapyetaduttarasya girermanoravasarpaNamityaugho ha
tAH sarvAH prajA niruvAhAtheha manurevaikaH parishishiShe 



1.8.1.[7]

sorcaMcrAmyaMshcacAra prajAkAmaH | tatrApi pAkayaj~neneje sa ghR^itaM dadhi
mastvAmikShAmityapsu juhavAM cakAra tataH saMvatsare yoShitsambabhUva sA ha
pibdamAnevodeyAya tasyai ha sma ghR^itam pade saMtiShThate tayA mitrAvaruNau
saJNjagmAte 



1.8.1.[8]

tAM hocatuH kAsIti | manorduhitetyAvayorbrUShveti neti hovAca ya eva mAmajIjanata
tasyaivAhamasmIti tasyAmapitvamIShAte tadvA jaj~nau tadvA na jaj~nAvati tveveyAya sA
manumAjagAma 



1.8.1.[9]

tAM ha manuruvAca kAsIti | tava duhiteti katham bhagavati mama duhiteti yA
amUrapsvAhutIrahauShIrghR^itaM dadhi mastvAmikShAM tato mAmajIjanathAH sAshIrasmi
tAm mA yaj~ne 'vakalpaya yaj~ne cedvai mAvakalpayiShyasi bahuH prajayA
pashubhirbhaviShyasi yAmamuyA kAM cAshiShamAshAsiShyase sA te sarvA samardhiShyata iti
tAmetanmadhye yaj~nasyAvAkalpayanmadhyaM hyetadyaj~nasya yadantarA
prayAjAnuyAjAn 



1.8.1.[10]

tayArcaMcrAmyaMshcacAra prajAkAmaH | tayemAm prajAtim prajaj~ne yeyam manoH
prajAtiryAmvenayA kAM cAshiShamAshAsta sAsmai sarvA samArdhyata



1.8.1.[11]

saiShA nidAnenA yadiDA | sa yo haivaM vidvAniDayA caratyetAM haiva prajAtim prajAyate
yAm manuH prAjAyata yAmvenayA kAM cAshiShamAshAste sAsmai sarvA samR^idhyate



1.8.1.[12]

sA vai pa¤cAvattA bhavati | pashavo vA iDA pAÇtA vai pashavastasmAtpa¤cAvattA bhavati



1.8.1.[13]

sa samavadAyeDAm | pUrvArdham puroDAshasya prashIrya purastAddhruvAyai nidadhAti
tAM hotre pradAya dakShiNAtyeti 



1.8.1.[14]

sa hoturiha nilimpati | taddhotauShThayornilimpate manasaspatinA te hutasyAshnAmIShe
prANAyeti 



1.8.1.[15]

atha hoturiha nilimpati | taddhotauShThayornilimpate vAcaspatinA te hutasyAshnAmyUrja
udAnAyeti



1.8.1.[16]

etaddha vai manurbibhayAM cakAra | idaM vai me taniShThaM yaj~nasya yadiyamiDA
pAkayaj~niyA yadvai ma iha rakShAMsi yaj~naM na hiMsyuriti tAmetatpurA rakShobhyaH
purA rakShobhya ityeva prApayata tatho evainAmeSha etatpurA rakShobhyaH purA
rakShobhya ityeva prApayate 'tha yatpratyakShaM na prAshnAti nedanupahUtAm
prAshnAmItyetadevainAM prApayate yadoShThayornilimpate



1.8.1.[17]

atha hotuH pANau samavadyati | samavattameva satIM tadenAM pratyakShaM hotari
shrayati tayAtmaMcUtayA hotA yajamAnAyAshiShamAshAste tasmAddhotuH pANau
samavadyati 



1.8.1.[18]

athopAMshUpahvayate | etaddha vai manurbibhayAM cakAredaM vai me taniShThaM
yaj~nasya yadiyamiDA pAkayaj~niyA yadvai ma iha rakShAMsi yaj~naM na hanyuriti
tAmetatpurA rakShobhyaH purA rakShobhya ityevopAMshUpAhvayata tatho evainAmeSha
etatpurA rakShobhyaH purA rakShobhya ityevopAMshUpahvayate 



1.8.1.[19]

sa upahvayate | upahUtaM rathantaraM saha pR^ithivyopa mAM rathantaraM saha pR^ithivyA
hvayatAmupahUtaM vAmadevyaM sahAntarikSheNopa mAM vAmadevyaM sahAntarikSheNa
hvayatAmupahUtam bR^ihatsaha divopa mAm bR^ihatsaha divA hvayatAmiti
tadetAmevaitadupahvayamAna imAMshca lokAnupahvayata etAni ca sAmAni 



1.8.1.[20]

upahUtA gAvaH saharShabhA iti | pashavo vA iDA tadenAm paro 'kShamupahvayate
saharShabhA iti samithunAmevainAmetadupahvayate



1.8.1.[21]

upahUtA saptahotreti | tadenAM saptahotrA saumyenAdhvareNopahvayate 



1.8.1.[22]

upahUteDA tatuririti | tadenAm pratyakShamupahvayate tatuririti sarvaM hyeShA
pApmAnaM tarati tasmAdAha tatuririti



1.8.1.[23]

upahUtaH sakhA bhakSha iti | prANau vai sakhA bhakShastatprANamupahvayata upahUtaM
hegiti tacarIramupahvayate tatsarvAmupahvayate



1.8.1.[24]

atha pratipadyate | iDopahUtopahUteDopo asmAM iDA hvayatAmiDopahUteti
tadupahUtAmevainAmetatsatIm pratyakShamupahvayate yA vai sAsIdgorvai
sAsIccatuShpadI vai gaustasmAccaturupahvayate



1.8.1.[25]

sa vai caturupahvayamAnaH | atha nAnevopahvayate 'jAmitAyai jAmi ha
kuryAdyadiDopahUteDopahUtetyevopahvayetopahUteDeti veDopahUteti
tadarvAcImupahvayata upahUteDeti tatparAcImupo asmAM iDA hvayatAmiti
tadAtmAnaM caivaitannAntaretyanyatheva ca bhavatIDopahUteti
tatpunararvAcImupahvayate tadarvAcIM caivainAmetatparAcIM copahvayate 



1.8.1.[26]

mAnavI ghR^itapadIti | manurhyetAmagre 'janayata tasmAdAha mAnavIti ghR^itapadIti
yadevAsyai gR^itam pade samatiShThata tasmAdAha ghR^itapadIti 



1.8.1.[27]

uta maitrAvaruNIti | yadeva mitrAvaruNAbhyAM samagacata sa eva maitrAvaruNo nyaN^go
brahmA devakR^itopahUteti brahmA hyeShAM devakR^itopahUtopahUtA daivyA adhvaryava
upahUtA manuShyA iti taddaivAMshcaivAdhvaryUnupahvayate ye ca mAnuShA vatsA vai
daivyA adhvaryavo 'tha ya itare te mAnuShAH



1.8.1[.2]8

ya imaM yaj~namavAnye ca yaj~napatiM vardhAniti | ete vai yaj~namavanti ye brAhmaNAH
shushruvAMso 'nUcAnA ete hyenaM tanvata eta enaM janayanti tadu tebhyo nihnute vatsA
u vai yaj~napatiM vardhanti yasya hyete bhUyiShThA bhavanti sa hi yaj~napatirvardhate
tasmAdAha ye ca yaj~napatiM vardhAniti



1.8.1.[29]

upahUte dyAvApR^ithivI pUrvaje R^itAvarI devI devaputre iti tadime dyAvApR^ithivI
upahvayate yayoridaM sarvamadhyupahUto 'yaM yajamAna iti
tadyajamAnamupahvayate tadyadatra nAma na gR^ihNAti pro 'kShM hyatrAshIryadiDAyAm
mAnuShaM ha kuryAdyannAma gR^ihNIyAdvyR^iddhaM vai tadyaj~nasya yanmAnuShaM
nedvyR^iddhaM yaj~ne karavANIti tasmAnna nAma gR^ihNAti 



1.8.1.[30]

uttarasyAM devayajyAyAmupahUta iti | tadasmA etajjIvAtumeva paro 'kShamAshAste
jIvanhi pUrvamiShTvAthAparaM yajate 



1.8.1.[31]

tadasmA etatprajAmeva paro 'kShamAshAste | yasya hi prajA bhavatyamuM
lokamAtmanaityathAsmiMloke prajA yajate tasmAtprajottarA devayajyA 



1.8.1.[32]

tadasmA etatpashUneva paro 'kShamAshAste yasya hi pashavo bhavanti sa
pUrvamiShTvAthAparaM yajate



1.8.1.[33]

bhUyasi haviShkaraNa upahUta iti | tadasmA etajjIvAtumeva paro 'kShamAshAste jIvanhi
pUrvamiShTvAtha bhUyobhUya eva haviShkaroti 



1.8.1.[34]

tadasmA etatprajAmeva paro 'kShamAshAste yasya hi prajA bhavatyeka AtmanA
bhavatyathota dashadhA prajayA haviShkriyate tasmAtprajA bhUyo haviShkaraNam



1.8.1.[35]

tadasmA etatpashUneva paro 'kShamAshAste | yasya hi pashavo bhavanti sa
pUrvamiShTvAtha bhUyobhUya eva haviShkaroti



1.8.1.[36]

eShA vA AshIH jIveyam prajA me syAcriyaM gaceyamiti tadyatpashUnAshAste tacriyamAshAste
shrIrhi pashavastadetAbhyAmevaitadAshIrbhyAM sarvamAptaM tasmAdvA ete atra dve
AshiShau kriyate



1.8.1.[37]

devA ma idaM havirjuShantAmiti | tasminnupahUta iti
tadyaj~nasyaivaitatsamR^iddhimAshAste yaddhi devA havirjuShante tena hi mahajjayati
tasmAdAha juShantAmiti 



1.8.1.[38]

tAM vai prAshnantyeva | nAgnau juhvati pashavo vA iDA netpashUnagnau pravR^iNajAmeti
tasmAnnAgnau juhvati



1.8.1.[39]

prANeShveva hUyate | hotari tvadyajamAne tvadadhvaryau tvadatha yatpUrvArdham
puroDAshasya prashIrya purastAddhruvAyai nidadhAti yajamAno vai dhruvA
tadyajamAnasya prAshitam bhavatyatha yatpratyakShaM na prAshnAti nedasaMsthite yaj~ne
prAshnAnItyetadevAsya prAshitam bhavati sarve prAshnanti sarveShu me hutAsaditi pa¤ca
prAshnanti pashavo vA iDA pAN^ktA vai pashavastasmAtpa¤ca prAshnanti 



1.8.1.[40]

atha yatra pratipadyate | taccaturdhA puroDAshaM kR^itvA barhiShadaM karoti tadatra
pitR^iNAM bhAjanena catasro vA avAntaradisho 'vAntaradisho vai pitarastasmAccaturdhA
puroDAshaM kR^itvA barhiShadaM karoti 



1.8.1.[41]

atha yatrAhopahUte dyAvApR^ithivI iti | tadagnIdha AdadhAti tadagnItprAshnAtyupahUtA
pR^ithivI mAtopa mAm pR^ithivI mAtA hvayatAmagnirAgnIdhrAtsvAhopahUto dyauShpitopa
mAM dyauShpitA hvayatAmagnirAgnIdhrAtsvAheti dyAvApR^ithivyo vA eSha
yadAgnIdhrastasmAdevam prAshnAti



1.8.1.[42]

atha yatrAshiShamAshAste | tajjapati mayIdamindra indriyaM dadhAtvasmAnrAyo
maghavAnaH sacantAm asmAkaM santvAshiShaH satyA naH santvAshiSha ityAshiShAmevaiSha
pratigrahastadyA evAtrartvijo yajamAnAyAshiSha AshAsate tA evaitatpratigR^ihyAtmankurute



1.8.1.[43]

atha pavitrayormArjayante | pAkayaj~niyayeva vA etadiDayAcAriShuH pavitrapUtA yadata
UrdhvamasaMsthitaM yaj~nasya tattanavAmahA iti tasmAtpavitrayormArjayante



1.8.1.[44]

atha te pavitre prastare 'pisR^ijati | yajamAno vai prastaraH prANodAnau pavitre
yajamAne tatprANodAnau dadhAti tasmAtte pavitre prastare 'pisR^ijati




1.8.2.[1]

te vA ete ulmuke udUhanti | anuyAjebhyo yAtayAmeva vA etadagnirbhavati devebhyo
hi yaj~namUhivAnbhavatyayAtayAmnyanuyAjAMstanavAmahA iti tasmAdvA ete ulmuke
udUhanti



1.8.2.[2]

te punaranusaMsparshayanti | punarevaitadagnimApyAyayantyayAtayAmAnaM
kurvantyayAtayAmni yadata urdhvamasaMsthitaM yaj~nasya tattanavAmA iti
tasmAtpunaranusaMsparshayanti



1.8.2[[.]]3

atha samidhamabhyAdadhAti | saminddha evainametatsamiddhe yadata
UrdhvamasaMsthitaM yaj~nasya tattanavAmahA iti tasmAtsamidhamabhyAdadhAti



1.8.2.[4]

tAM hotAnumantrayate | eShA te agne samittayA vardhasva cA ca pyAyasva
vardhiShImahi ca vayamA ca pyAsiShImahIti tadyathaivAdaH
samidhyamAnAyAnvAhaivamevaitadanvAha tadetaddhotuH karma sa yadi manyeta na
hotA vedetyapi svayameva yajamAno 'numantrayeta 



1.8.2.[5]

atha sammArShTi | yunaktyevainametadyukto yadata UrdhvamasaMsthitaM yaj~nasya
tadvahAditi tasmAtsammArShTi sakR^itsakR^itsammArShTi tristrirvA agre devebhyaH
sammR^ijanti nettathA karavAma yathA devebhya iti
tasmAtsakR^itsakR^itsammArShTyajAmitAyai jAmi ha kuryAdyattriH pUrvaM triraparaM
tasmAtsakR^itsakR^itsammArShTi



1.8.2.[6]

sa sammArShTi | agne vAjajidvAjaM tvA sasR^ivAMsaM vAjajitaM sammArjmIti
sariShyantamiti vA agra Aha sariShyanniva hi tarhi bhavatyathAtra sasR^ivAMsamiti
sasR^iveva hyatra bhavati tasmAdAha sasR^ivAMsamiti



1.8.2.[7]

athAnuyAjAnyajati | yA vA etena yaj~nena devatA hvayati yAbhya eSha yaj~nastAyate sarvA
vai tattA iShTA bhavanti tadyattAsu sarvAsviShTAsvathaitatpashcevAnuyajati tasmAdanuyAjA
nAma



1.8.2.[8]

atha yadanuyAjAnyajati | candAMsi vA anuyAjAH pashavo vai devAnAM candAMsi
tadyathedaM pashavo yuktA manuShyebhyo vahantyevaM candAMsi yuktAni devebhyo
yaj~naM vahanti tadyatra candAMsi devAntsamatarpayannatha candAMsi devAH
samatarpayaMstadatastatprAgabhUdyaccandAMsi yuktAni devebhyo
yaj~namavAkShuryadenAntsamatItR^ipan 



1.8.2.[9]

atha yadanuyAjAnyajati | candAMsi vA anuyAjAshcandAMsyevaitatsaMtarpayati
tasmAdanuyAjAnyajati tasmAdyena vAhanena dhAvayettadvimucya
brUyAtpAyayatainatsuhitaM kurutetyeSha u vAhanasyApahnavaH 



1.8.2.[10]

sa vai khalu barhiH prathamaM yajati | tadvai kaniShThaM candaH sadgAyatrI prathamA
candasAM yujyate tadu tadvIryeNaiva yacyeno bhUtvA divaH
somamAharattadayathAyatham manyante yatkaniShThaM candaH sadgAyatrI prathamA
candasAM yujyate 'thAtra yathAyathaM devAshcandAMsyakalpayannanuyAjeShu
netpApavasyasamasaditi 



1.8.2.[11]

sa vai khalu barhiH prathamaM yajati | ayaM vai loko barhiroShadhayo
barhirasminnevaitalloka oShadhIrdadhAti tA imA asmiMloka oShadhayaH
pratiShThitAstadidaM sarvaM jagadasyAM teneyaM jagatI tajjagatIm prathamAmakurvan



1.8.2.[12]

atha narAshaMsaM dvitIyaM yajati | antarikShaM vai narAshaMsaH prajA vai narastA imA
antarikShamanu vAvadyamAnAH prajAshcaranti yadvai vadati shaMsatIti vai
tadAhustasmAdantarikShaM narAshaMso 'ntarikShamu vai triShTuptattriShTubhaM
dvitIyAmakurvan



1.8.2.[13]

athAgniruttamaH | gAyatrI vA agnistadgAyatrImuttamAmakurvannevaM yathAyathena
kLptena candAMsi pratyatiShThaMstasmAdidamapApavasyasam 



1.8.2.[14]

devAnyajetyevAdhvaryurAha | devaM-devamiti sarveShu hotA devAnAM vai devAH santi
candAMsyeva pashavo hyeShAM gR^ihA hi pashavaH pratiShTho hi gR^ihAshcandAMsi vA
anuyAjAstasmAddevAnyajetyevAdhvaryurAha devaM-devamiti sarveShu hotA



1.8.2.[15]

vasuvane vasudheyasyeti | devatAyA eva vaShaTkriyate devatAyai hUyate na vA atra
devatAstyanuyAjeShu devam barhiriti tatra nAgnirnendro na somo devo narAshaMsa iti
R^ita ekaM cana yo vA atrAgnirgAyatrI sa nidAnena



1.8.2.[16]

atha yadvasuvane vasudheyasyeti yajati | agnirvai vasuvanirindro vasudheyo 'sti vai
candasAM devatendrAgnI evaivamu haitaddevatAyA eva vaShaTkriyate devatAyai hUyate 



1.8.2.[17]

athottamamanuyAjamiShTvA samAnIya juhoti | prayAjAnuyAjA vA ete tadyathaivAdaH
prayAjeShu yajamAnAya dviShantam bhrAtR^ivyam baliM hArayatyattra Adyam baliM
hArayatyevamevaitadanuyAjeShu baliM hArayati 




1.8.3.[1]

sa vai srucau vyUhati | agnIShomayorujjitimanUjjeShaM vAjasya mA prasavena
prohAmIti juhUm prAcIM dakShiNena pANinAgnIShomau tamapanudatAM yo smAndveShTi
yaM ca vayaM dviShmo vAjasyainaM prasavenApohAmItyupabhR^itam pratIcIM savyena
pANinA yadi svayaM yajamAnaH 



1.8.3.[2]

yadyu adhvaryuH | agnIShomayorujjitimanUjjayatvayaM yajamAno vAjasyainam
prasavena prohAmyagnIShomau tamapanudatAM yamayaM yajamAno dveShTi yashcainaM
dveShTi vAjasyainam prasavenApohAmIti paurNamAsyAmagnIShomIyaM hi paurNamAsaM
havirbhavati 



1.8.3.[3]

athAmAvAsyAyAm | indrAgnyorujjitimanUjjeShaM vAjasya mA prasavena prohAmIndrAgnI
tamapanudatAM yo 'smAndveShTi yaM ca vayaM dviShmo vAjasyainam
prasavenApohAmIti yadi svayaM yajamAnaH 



1.8.3.[4]

yadyu adhvaryuH | indrAgnyorujjitimanUjjayatvayaM yajamAno vAjasyainam prasavena
prohAmIndrAgnI tamapanudatAM yamayaM yajamAno dveShTi yashcainaM dveShTi
vAjasyainam prasavenApohAmItyamAvAsyAyAmaindrAgnaM hyAmAvAsyaM
havirbhavatyevaM yathAdevataM vyUhati tadyadevaM vyUhati 



1.8.3.[5]

yajamAna eva juhUmanu | yo 'smA arAtIyati sa upabhR^itamanu
prA¤camevaitadyajamAnamudUhatyapA¤caM tamapohati yo 'smA arAtIyatyattaiva
juhUmanvAdya upabhR^itamanu prA¤camevaitadattAramudUhatyapA¤camAdyamapohati



1.8.3.[6]

tadvA etat | samAna eva karmanvyAkriyate tasmAdu samAnAdeva puruShAdattA cAdyashca
jAyate idaM hi caturthe puruShe tR^itIye saMgacAmaha iti videvaM dIvyamAnA jAtyA Asata
etasmAdu tat 



1.8.3.[7]

atha juhvA paridhIntsamanakti | yayA devebhyo 'hauShIdyayA yaj~naM
samatiShThapattayaivaitatparidhInprINAti tasmAjjuhvA paridhIntsamanakti 



1.8.3.[8]

sa samanakti vasubhyastvA rudrebhyastvAdityebhyastvetyete vai trayA devA yadvasavo
rudrA AdityA etebhyastvetyevaitadAha 



1.8.3.[9]

atha paridhimabhipadyAshrAvayati | paridhibhyo hyetadAshrAvayati yaj~no vA AshrAvaNaM
yaj~nenaivaitatpratyakSham paridhInprINAti tasmAtparidhimabhipadyAshrAvayati 



1.8.3.[10]

sa AshrAvyAha | iShitA daivyA hotAra iti daivyA vA ete hotAro yatparidhayo 'gnayo hIShTA
daivyA hotAra ityevaitadAha yadAheShitA daivyA hotAra iti bhadravAcyAyeti svayaM vA
etasmai devA yuktA bhavanti yatsAdhu vadeyuryatsAdhu kuryustasmAdAha
bhadravAcyAyeti preShito mAnuShaH sUktavAkAyeti tadimam mAnuShaM hotAraM
sUktavAkAya prasauti



1.8.3.[11]

atha prastaramAdatte | yajamAno vai prastarastadyatrAsya yaj~no
'gaMstadevaitadyajamAnaM svagAkaroti devalokaM vA asya yaj~no
'gandevalokamevaitadyajamAnamapinayati



1.8.3.[12]

sa yadi vR^iShTikAmaH syAt | etenaivAdadIta saJNjAnAthAM dyAvApR^ithivI iti yadA vai
dyAvApR^ithivI saJNjAnAthe atha varShati tasmAdAha saJNjAnAthAM dyAvApR^ithivI iti
mitrAvaruNau tvA vR^iShTyAvatAmiti tadyo varShasyeShTe sa tvA
vR^iShTyAvatvityevaitadAhAyaM vai varShasyeShTe yo 'yam pavate so 'yameka ivaiva pavate
so 'yam puruShe 'ntaH praviShTaH prA¤ca pratya¤ca tAvimau prANodAnau prANodAnau
vai mitrAvaruNau tadya eva varShasyeShTe sa tvA vR^iShTyAvatvityevaitadAha
tametenaivAdadIta yadA hyeva kadA ca vR^iShTiH samiva
tamanaktyAhutimevaitatkarotyAhutirbhUtvA devalokaMgacAditi



1.8.3.[13]

sa vA agraM juhvAmanakti | madhyamupabhR^iti mUlaM dhruvAyAmagramiva hi
juhUrmadhyamivopabhR^inmUlamiva dhruvA 



1.8.3.[14]

so 'nakti | vyantu vayo 'ktaM rihANA iti vaya
evainametadbhUtamasmAnmanuShyalokAddevalokamabhyutpAtayati tannIcairiva harati
dvayaM tadyasmAnnIcairiva haredyajamAno vai prastaro 'syA evainametatpratiShThAyai
noddhantIho eva vR^iShTiM niyacati 



1.8.3.[15]

sa harati | marutAm pR^iShatIrgaceti devalokaM gacetyevaitadAha yadAha marutAm
pR^iShatIrgaceti vashA pR^ishnirbhUtvA divaM gaca tato no vR^iShTimAvahetIyaM vai vashA
pR^ishniryadidamasyAm mUli cAmUlaM cAnnAdyam pratiShThitaM teneyaM vashA pR^ishniriyam
bhUtvA divaM gacetyevaitadAha tato no vR^iShTimAvaheti vR^iShTAdvA UrgrasaH subhUtaM
jAyate tasmAdAha tato no vR^iShTimAvaheti 



1.8.3.[16]

athaikaM tR^iNamapagR^ihNAti | yajamAno vai prastaraH sa yatkR^itsnam
prastaramanupraharetkShipre ha yajamAno 'muM lokamiyAttatho ha yajamAno
jyogjIvati yAvadvevAsyeha mAnuShamAyustasmA evaitadapagR^ihNAti 



1.8.3.[17]

tanmuhUrtaM dhArayitvAnupraharati | tadyatrAsyetara
AtmAgaMstadevAsyaitadgamayatyatha yannAnupraharedantariyAddha yajamAnaM
lokAttatho ha yajamAnaM lokAnnAntareti 



1.8.3.[18]

tam prA¤camanusamasyati | prAcI hi devAnAM digatho uda¤camudIcI hi manuShyANAM
diktamaN^gulibhireva yoyupyeranna kAShThairdArubhirvA itaraM shavaM vyR^iShanti
nettathA karavAma yathetaraM shavamiti tasmAdaN^gulibhireva yoyupyeranna
kAShThairyadA hotA sUktavAkamAha



1.8.3.[19]

athAgnIdAhAnuprahareti | tadyatrAsyetara AtmAgaMstadevAsyaitadgamayetyevaitadAha
tUShNImevAnuprahR^itya cakShuShpA agne 'si cakShurme pAhItyAtmAnamupaspR^ishati teno
apyAtmAnaM nAnupravR^iNakti 



1.8.3.[20]

athAha saMvadasveti | saMvAdayainaM
devairityevaitadAhAgAnagnIdityagaN^khalvityevaitadAhAgannitItaraH pratyAha shrAvayeti
taM vai devaiH shrAvaya tamanubodhayetyevaitadAha shrauShaDiti vidurvA enamanu vA
enamabhutsatetyevaitadAhaivamadhvaryushcAgnIcca devalokaM yajamAnamapinayataH 



1.8.3[.2]1

athAha svagA daivyA hotR^ibhya iti daivyA vA ete hotAro yatparidhayo 'gnayo hi
tAnevaitatsvagAkaroti tasmAdAha svagA daivyA hotR^ibhya iti svastirmAnuShebhya iti
tadasmai mAnuShAya hotre hvalAmAshAste 



1.8.3.[22]

atha paridhInanupraharati sa madhyamamevAgre paridhimanupraharati yam
paridhiM paryadhatthA agne deva paNibhirguhyamAnaH taM ta etamanu joShaM
bharAmyeSha nettvadapacetayAtA ityagneH priyam pAtho 'pItamitItarAvanusamasyati 



1.8.3.[23]

atha juhUM copabhR^itaM ca sampragR^ihNAti | ado haivAhutiM karoti
yadanaktyAhutirbhUtvA devalokaM gacAditi tasmAjjuhUM copabhR^itaM ca sampragR^ihNAti



1.8.3.[24]

sa vai vishvebhyo devebhyaH sampragR^ihNAti | yadvA anAdiShTaM devatAyai havirgR^ihyate
sarvA vai tasmindevatA apitvinyo manyante na vA etatkasyai cana devatAyai
havirgR^ihNannAdiShati yadAjyaM tasmAdvishvebhyo devebhyaH sampragR^ihNAtyetadu
vaishvadevaM haviryaj~ne



1.8.3.[25]

sa sampragR^ihNAti | saMsravabhAgA stheShA bR^ihanta iti saMsravo hyeva khalu parishiShTo
bhavati prastareShThAH paridheyAshca devA iti prastarashca hi paridhayashcAnuprahR^itA
bhavantImAM vAcamabhi vishve gR^iNanta ityetadu vaishvadevaM karotyAsadyAsminbarhiShi
mAdayadhvaM svAhA vADiti tadyathA vaShTkR^itaM hutamevamasyaitadbhavati



1.8.3.[26]

sa yasyAnaso havirgR^ihNanti | anasastasya dhuri vimu¤canti yato yunajAma tato
vimu¤cAmeti yato hyeva yu¤janti tato vimu¤canti yasyo pAtryai sphye tasya yato
yunajAma tato vimu¤cAmeti yato hyevaM yu¤janti tato vimu¤canti 



1.8.3.[27]

yujau ha vA ete yaj~nasya yatsrucau | te etadyuN^kte yatpracarati sa yaM
nidhAyAvadyedyathA vAhanamavArcevaM tatte etatsviShTakR^iti vimocanamAgacataste
tatsAdayati tadvimu¤cati te etatpunaH prayuN^kte 'nuyAjeShu so
'nuyAjaishcaritvaitadvimocanamAgacati te tatsAdayati tadvimu¤cati te etatpunaH
prayuN^kte yatsampragR^ihNAti tadyAM gatimabhiyuN^kte tAM gatiM gatvA vimu¤cate
yaj~naM vA anu prajAstasmAdayam puruSho yuN^kte 'tha vimu¤cate 'tha yuN^kte tadyAM
gatimabhiyuN^kte tAM gatiM gatvAntato vimu¤cate sa sAdayati ghR^itAcI stho dhuryau
pAtaMsumne sthaH sumne mA dhattamiti sAdhvyau sthaH sAdhau mA
dhattamityevaitadAha




1.9.1.[1]

sa yatrAha | iShitA daivyA hotAro bhadravAcyAya preShito mAnuShaH sUktavAkAyeti yadato
hotAnvAha sUkta iva tadAha yajamAnAyaivaitadAshiShamAshAste tadvA
etadupariShTAdyaj~nasyAshiShamAshAste dvayaM tadyasmAdupariShTAdyaj~nasyAshiShamAshAste 



1.9.1.[2]

yaj~naM vA eSha janayati | yo yajata etena hyuktA R^itvijastanvate taM
janayantyathAshiShamAshAste tAmasmai yaj~na AshiShaM saMnamayati yAmAshiShamAshAste yo
mAjIjanateti tasmAdvA upariShTAdyaj~nasyAshiShamAshAste 



1.9.1.[3]

devAnvA eSha prINAti | yo yajata etena yaj~nenargbhiriva tvadyajurbhiriva
tvadAhutibhiriva tvatsa devAnprItvA teShvapitvI bhavati teShvapitvI
bhUtvAthAshiShamAshAste tAmasmai devA AshiShaM saMnamayanti yAmAshiShamAshAste yo no
'praiShIditi tasmAdvA upariShTAdyaj~nasyAshiShamAshAste



1.9.1.[4]

atha pratipadyate | idaM dyAvApR^ithivI bhadramabhUditi bhadraM hyabhUdyo yaj~nasya
saMsthAmagannArdhma sUktavAkamuta namovAkamityubhayaM vA etadyaj~na eva
yatsUktavAkashca namovAkashcArAtsma yaj~namavidAma yaj~namityevaitadAhAgne tvaM
sUktavAgasyupashrutI divaspR^ithivyorityagnimevaitadAha tvaM
sUktavAgasyupashR^iNvatyoranayordyAvApR^ithivyorityomanvatI te 'sminyaj~ne yajamAna
dyAvApR^ithivI stAmityannavatyau te `sminyaj~ne yajamAna dyAvApR^ithivI
stAmityevaitadAha



1.9.1.[5]

shaMgavI jIvadAnU iti | shaMgavI te jIvadAnU stAmityevaitadAhAtrasnU apravede iti mAha
kasmAccana pratrAsIrmo ta idam puShTaM kashcana pravidatetyevaitadAha



1.9.1.[6]

urugavyUtI abhayaMkR^itAviti | urugayUtI te 'bhaye stAmityevaitadAha vR^iShTidyAvA
rItyApeti vR^iShTimatyau te stAmityevaitadAha 



1.9.1.[7]

shambhuvau mayobhuvAviti | shambhuvau te mayobhuvau stAmityevaitadAhorjasvatI ca
payasvatI ceti rasavatyau ta upajIvanIye stAmityevaitadAha



1.9.1.[8]

sUpacaraNA ca svadhicaraNAceti | sUpacaraNAha te 'sAvastu yAmadhastAdupacarasi
svadhicaraNo ta iyamastu yAmupariShTAdadhicarasItyevaitadAha tayorAvidIti
tayoranomanyamAnayorityevaitadAha



1.9.1.[9]

agniridaM haviH ajuShatAvIvR^idhata maho jyAyo 'kR^iteti tadAgneyamAjyabhAgamAha
soma idaM havirajuShatAvIvR^idhata maho jyAyo 'kR^iteti
tatsaumyamAjyabhAgamAhAgniridaM havirajuShatAvIvR^idhata maho jyAyo 'kR^iteti tadya
eSha ubhayatrAcyuta AgneyaH puroDAsho bhavati tamAha 



1.9.1.[10]

atha yathAdevataM | devA AjyapA AjyamajuShantAvIvR^idhanta maho jyAyo 'krateti
tatprayAjAnuyAjAnAha prayAjAnuyAjA vai devA AjyapA agnirhotreNedaM
havirajuShatAvIvR^idhata maho jyAyo 'kR^iteti tadagniM hotreNAhAjuShatetyevaM yA iShTA
devatA bhavanti tAH sampashyatyasau havirajuShatAsau havirajuShateti
tadyaj~nasyaivaitatsamR^iddhimAshAste yaddhi devA havirjuShante tena hi mahajjayati
tasmAdAhAjuShatetyavIvR^idhateti yadvai devA havirjoShayante tadapi girimAtraM kurvate
tasmAdAhAvIvR^idhateti



1.9.1.[11]

maho jyAyo 'krateti | yaj~no vai devAnAm mahastaM hyetajjyAyAMsamiva kurvate
tasmAdAha maho jyAyo 'krateti



1.9.1.[12]

asyAmR^idheddhotrAyAM devaMgamAyAmiti | asyAM rAdhnotu hotrAyAM
devaMgamAyAmityevaitadAhAshAste 'yaM yajamAno 'sAviti nAma gR^ihNAti tadenam
pratyakShamAshiShA sampAdayati 



1.9.1.[13]

dIrghAyutvamAshAsta iti | sA yAmutrottarA devayajyA tadiha pratyakShM dIrghAyutvam 



1.9.1.[14]

suprajAstvamAshAsta iti | tadyadamutra bhUyo haviShkaraNaM tadiha pratyakShM
suprajAstvam prashAsanaM sa kuryAdya evaM kuryAduttarAM devayajyAmAshAsta iti tveva
brUyAttadeva jIvAtuM tatprajAM tatpashUn



1.9.1.[15]

bhUyo haviShkaraNamAshAsta iti tadveva tatsajAtavanasyAmAshAsta iti prANA vai sajAtAH
prANaurhi saha jAyate tatprANAnAshAste 



1.9.1.[16]

divyaM dhAmAshAsta iti | devaloke me 'pyasaditi vai yajate yo yajate taddevaloka
evainametadapitvinaM karoti yadanena haviShAshAste tadashyAttadR^idhyAditi yadanena
haviShAshAste tadasmai sarvaM samR^idhyatAmityevaitadAha 



1.9.1.[17]

tA vA etAH | pa¤cAshiShaH karoti tisra iDAyAM tA aShTAvaShTAkSharA vai gAyatrI vIryaM
gAyatrI vIryamevaitadAshiSho 'bhisaMpAdayati



1.9.1.[18]

nAto bhUyasIH kuryAt | atiriktaM ha kuryAdyadato bhUyasIH kuryAdyadvai
yaj~nasyAtiriktaM dviShantaM hAsya tadbhrAtR^ivyamabhyatiricyate tasmAnnAto bhUyasIH
kuryAt 



1.9.1.[19]

apIdvai kanIyasIH sapta | tadasmai devA rAsantAmiti tadasmai devA
anumanyantAmityevaitadAha tadAgnirdevo devebhyo vanutAM vayamagneH pari
mAnuShA iti tadagnirdevo devebhyo vanutAM vayamagneradhyasmA etadvanavAmahA
ityevaitadAha 



1.9.1.[20]

iShTaM ca vittaM ceti | aiShiShuriva vA etadyaj~naM tamavidaMstasmAdAheShTaM ca vittaM
cetyubhe cainaM dyAvApR^ithivI aMhasaspAtAmityubhe cainaM dyAvApR^ithivI
AttergopAyatAmityevaitadAha



1.9.1.[21]

tadu haika AhuH | ubhe ca meti tathA hotAshiSha AtmAnaM nAntaretIti tadu tathA na
brUyAdyajamAnasya vai yaj~na AshIH kiM nu tatrartvijAM yAM vai kAM ca yaj~na R^itvija
AshiShamAshAsate yajamAnasyaiva sA na ha sa etAM kva canAshiSham pratiShThApayati ya
Ahobhe ca meti tasmAdu brUyAdubhe cainamityeva



1.9.1.[22]

iha gatirvAmasyeti | tadyadeva yaj~nasya sAdhu tadevAsminnetaddadhAti tasmAdAheha
gatirvAmasyeti



1.9.1.[23]

idaM ca namo devebhya iti tadyaj~nasyaivaitatsaMsthAM gatvA namo devebhyaH karoti
tasmAdAhedaM ca namo devebhya iti



1.9.1.[24]

atha shamyorAha | shamyurha vai bArhaspatyo '¤jasA yaj~nasya saMsthAM vidAM cakAra sa
devalokamapIyAya tattadantarhitamiva manuShyebhya Asa 



1.9.1.[25]

tadvA R^iShINAmanushrutamAsa | shamyurha vai bArhaspatyo '¤jasA yaj~nasya saMsthAM
vidAM cakAra sa devalokamapIyAyeti te tAmeva yaj~nasya saMsthAmupAyanyAM
shamyurbArhaspatyo 'vedyacamyorabruvaMstAmvevaiSha etadyaj~nasya saMsthAmupaiti
yAM shamyurbArhaspatyo 'vedyacamyorAha tasmAdvai shamyorAha



1.9.1.[26]

sa pratipadyate | tacaMyorAvR^iNImaha iti tAM yaj~nasya saMsthAmAvR^iNImahe yAM
shamyurbArhaspatyo 'vedityevaitadAha 



1.9.1.[27]

gAtuM yaj~nAya gAtuM yaj~napataya iti | gAtuM hyeSha yaj~nAyecati gAtuM yaj~napataye yo
yaj~nasya saMsthAM daivI svastirastu naH svastirmAnuShebhya iti svasti no devatrAstu
svasti manuShyatretyevaitadAhordhvaM jigAtu bheShajamityUrdhvaM no 'yaM yaj~no
devalokaM jayatvityevaitadAha 



1.9.1.[28]

shaM no astu dvipade shaM catuShpada iti | etAvadvA idaM sarvaM yAvaddvipAccaiva
catuShpAcca tasmA evaitadyaj~nasya saMsthAM gatvA shaM karoti tasmAdAha shaM no astu
dvipade shaM catuShpada iti



1.9.1.[29]

athAnayetyupaspR^ishati | amAnuSha iva vA etadbhavati yadArtvijye pravR^ita iyaM vai
pR^ithivI pratiShThA tadasyAmevaitatpratiShThAyAm pratiShThati tadu khalu
punarmAnuSho bhavati tasmAdanayetyupaspR^ishati




1.9.2.[1]

te vai patnIH saMyAjayiShyantaH pratiparAyanti | juhUM ca sruvaM cAdhvaryurAdatte
vedaM hotAjyavilApanImagnIt 



1.9.2.[2]

taddhaikeShAmadhvaryuH | pUrveNAhavanIyam paryeti tadu tathA na kuryAdbahirdhA
ha yaj~nAtsyAdyatteneyAt



1.9.2.[3]

jaghaneno haiva patnIM | ekeShAmadhvaryureti no eva tathA kuryAtpUrvArdho vai
yaj~nasyAdhvaryurjaghanArdhaH patnI yathA bhasattaH shiraH pratidadhyAdevaM
tadbahirdhA haiva yaj~nAtsyAdyatteneyAt 



1.9.2.[4]

antareNo haiva patnIM | ekeShAmadhvaryureti no eva tathA kuryAdantariyAddha
yaj~nAtpatnIM yatteneyAttasmAdu pUrveNaiva gArhapatyamantareNAhavanIyaM caiti tathA
ha na bahirdhA yaj~nAdbhavati yatho evAdaH pracarannantareNa saMcarati sa u
evAsyaiSha saMcaro bhavati



1.9.2.[5]

atha patnIH saMyAjayanti | yaj~nAdvai prajAH prajAyante yaj~nAtprajAyamAnA
mithunAtprajAyante mithunAtprajAyamAnA antato yaj~nasya prajAyante tadenA
etadantato yaj~nasya mithunAtprajananAtprajanayati tasmAnmithunAtprajananAdantato
yaj~nasyemAH prajAH prajAyante tasmAtpatnIH saMyAjayanti



1.9.2.[6]

catasro devatA yajati | catasro vai mithunaM dvandvaM vai mithunaM dve dve hi khalu
bhavato mithunamevaitatprajanane kriyate tasmAccatasro devatA yajati 



1.9.2.[7]

tA vA AjyahaviSho bhavanti | reto vA AjyaM reta evaitatsi¤cati tasmAdAjyahaviSho
bhavanti



1.9.2.[8]

tenopAMshu caranti | tira iva vai mithunena caryate tira ivaitadyadupAMshu
tasmAdupAMshu caranti



1.9.2.[9]

atha somaM yajati | reto vai somo reta evaitatsi¤cati tasmAtsomaM yajati 



1.9.2.[10]

atha tvaShTAraM yajati | tvaShTA vai siktaM reto vikaroti tasmAttvaShTAraM yajati 



1.9.2.[11]

atha devAnAm patnIryajati | patnIShu vai yonau retaH pratiShThitaM tattataH prajAyate
tatpatnIShvaivaitadyonau retaH siktam pratiShThApayati tattataH prajAyate
tasmAddevAnAm patnIryajati



1.9.2.[12]

sa yatra devAnAm patnIryajati | tatpurastAttiraH karotyupa ha vai tAvaddevatA Asate
yAvanna samiShTayajurjuhvatIdaM nu no juhvatviti tAbhya evaitattiraH karoti
tasmAdimA mAnuShya striyastira ivaiva puMso jighatmanti yA iva tu tA iveti ha smAha
yAj~navalkyaH



1.9.2.[13]

athAgniM gR^ihapatiM yajati | ayaM vA agnirloka imamevaitallokamimAH prajA
abhiprajanayati tA imaM lokamimAH prajA abhiprajAyante tasmAdagniM gR^ihapatiM
yajati 



1.9.2.[14]

tadiDAntam bhavati | na hyatra paridhayo bhavanti na prastaro yatra vA adaH
prastareNa yajamAnaM svagAkaroti patiM vA anu jAyA tadevAsyApi patnI svagAkR^itA
bhavatIyasi taM ha kuryAdyatprastarasya rUpaM kuryAttasmAdiDAntameva syAduto
prastarasyaiva rUpaM kriyate 



1.9.2.[15]

sa yadi prastarasya rUpaM kuryAt | yathaivAdaH prastareNa yajamAnaM
svagAkarotyevamevaitatpatnIM svagAkaroti



1.9.2.[16]

sa yadi prastarasya rUpaM kuryAt | vedasyaikaM tR^iNamAcidyAgraM juhvAmanakti
madhyaM sruve budhnaM sthAlyAm



1.9.2.[17]

athAgnIdAhAnuprahareti | tUShNImevAnuprahR^itya cakShuShpA agne 'si cakShurme
pAhItyAtmAnamupaspR^ishAte tano apyAtmAnaM nAnupravR^iNakti 



1.9.2.[18]

athAha saMvadasveti | agAnagnIdagaMcrAvaya auShaT svagA daivyA hotR^ibhyaH
svastirmAnuShebhyaH shaMyorbrUhIti 



1.9.2.[19]

atha juhUM ca sruvaM ca sampragR^ihNAti | ado haivAhutiM karoti yadanaktyAhutirbhUtvA
devalokaM gacAditi tasmAjjuhUM ca sruvaM ca sampragR^ihNAti



1.9.2.[20]

sa vA agnaye sampragR^ihNAti | agne 'dabdhAyo 'shItametyamR^ito
hyagnistasmAdAhAdabdhAyavityashItametyashiShTho hyagnistasmAdAhAshItameti pAhi mA
didyoH pAhi prasityai pAhi duriShTyai pAhi duradmanyA iti sarvAbhyo mArttibhyo
gopAyetyevaitadAhAviShaM naH pituM kR^iNvityannaM vai pituranamIvaM na
idamakilviShamannaM kurvityevaitadAha suShadA yonAvityAtmanyetadAha svAhA vADiti
tadyathA vaShaTkR^itaM hutam evamasyaitadbhavati 



1.9.2.[21]

atha vedam patnI visraMsayati | yoShA vai vedirvR^iShA vedo mithunAya vai ved!aH
kriyate 'tha yadenena yaj~na upAlabhate mithunamevaitatprajananaM kriyate 



1.9.2.[22]

atha yatpatnI visraMsayati | yoShA vai patnI vR^iShA vedo mithunamevaitatprajananaM
kriyate tasmAdvedaM patnI visraMsayati



1.9.2.[23]

sA visraMsayati | vedo 'si yena tvaM deva veda devebhyo vedo 'bhavastena mahyaM
vedo bhUyA iti yadi yajuShA cikIrShedetenaiva kuryAt



1.9.2.[24]

tamA vedeH saMstR^iNAti | yoShA vai vedirvR^iShA vedaH pashcAdvai parItya vR^iShA
yoShAmadhidravati pashcAdevainAmetatparItya vR^iShNA vedenAdhidrAvayati tasmAdA
vedeH saMstR^iNAti 



1.9.2.[25]

atha samiShTayajurjuhoti | prAÇne yaj~no 'nusaMtiShThAtA ityatha yaddhutvA
samiShTayajuH patnIH saMyAjayetpratyaÇÇu haivAsyaiSha yaj~naH saMtiShTheta tasmAdvA
etarhi samiShTayajurjuhoti prAÇne yaj~no 'nusaMtiShThAtA iti 



1.9.2.[26]

atha yasmAtsamiShTayajurnAma | yA vA etena yaj~nena devatA hvayati yAbhya eSha
yaj~nastAyate sarvA vai tattAH samiShTA bhavanti tadyattAsu sarvAsu
samiShTAsvathaitajjuhoti tasmAtsamiShTayajurnAma



1.9.2.[27]

atha yasmAtsamiShTayajurjuhoti | yA vA etena yaj~nena devatA hvayati yAbhya eSha
yaj~nastAyata upa ha vai tA Asate yAvanna samiShTayajurjuhvatIdaM nu no juhvatviti tA
evaitadyathAyathaM vyavasR^ijati yatra yatrAsAM caraNaM tadanu yaj~naM vA etadajIjanata
yadenamatata taM janayitvA yatrAsya pratiShThA tatpratiShThApayati
tasmAtsamiShTayajurjuhoti 



1.9.2.[28]

sa juhoti | devA gAtuvida iti gAtuvido hi devA gAtuM vittveti yaj~naM vittvetyevaitadAha
gAtumiteti tadetena yathAyathaM vyavasR^ijati manasaspata imaM deva yaj~naM svAhA
vAtte dhA ityayaM vai yaj~no yo 'yam pavate tadimaM yaj~naM sambhR^ityaitasminyaj~ne
pratiShThApayati yaj~nena yaj~naM saMdadhAti tasmAdAha svAhA vAte dhA iti 



1.9.2.[29]

atha barhirjuhoti | ayaM vai loko barhiroShadhayo barhirasminnevaitalloka
oShadhIrdadhati tA imA asmiMloka oShadhayaH pratiShThitAstasmAdbarhirjuhoti 



1.9.2.[30]

tAM vA atiriktAM juhoti | samiShTayajurhyevAnto yaj~nasya yaddhyUrdhvaM
samiShTayajuSho 'tiriktaM tadyadA hi samiShTayajurjuhotyathaitAbhyo juhoti tasmAdimA
atiriktA asammitA oShadhayaH prajAyante



1.9.2.[31]

sa juhoti | sam barhiraN^ktAM haviShA ghR^itena samAdityairva!subhiH sam marudbhiH
samindro vishvadevebhiraN^ktAM divyaM nabho gacatu yatsvAheti 



1.9.2.[32]

atha praNItA dakShiNataH parItya ninayati | yuN^kte vA etadyaj~naM yadenaM tanute sa
yanna ninayetparAÇu hAvimukta eva yaj~no yajamAnam prakShiNIyAttatho ha yaj~no
yajamAnaM na prakShiNAti tasmAtpraNItA dakShiNataH parItya ninayati 



1.9.2.[33]

sa ninayati | kastvA vimu¤cati sa tvA vimu¤cati kasmai tvA vimu¤cati tasmai tvA
vimu¤cati poShAyeti tatpuShTimuttamAM yajamAnAyA nirAha sa yenaiva praNayati tena
ninayati yena hyeva yogyaM yu¤janti tena vimu¤canti yoktreNa hi yogyaM yu¤janti
yoktreNa vimu¤cantyatha phalIkaraNAN^kapAlenAdho 'dhaH kR^iShNAjinamupAsyati
rakShasAm bhAgo 'sIti 



1.9.2.[34]

devAshca vA asurAshca | ubhaye prAjApatyAH paspR^idhira etasminyaj~ne prajApatau pitari
saMvatsare 'smAkamayam bhaviShyatyasmAkamayam bhaviShyatIti 



1.9.2.[35]

tato devAH | sarvaM yaj~naM saMvR^ijyAtha yatpApiShThaM yaj~nasya
bhAgadheyamAsIttenainAnnirabhajannasnA pashoH phalIkaraNairhaviryaj~nAtsunirbhaktA
asannityeSha vai sunirbhakto yam bhAginaM nirbhajantyatha yamabhAgaM
nirbhajantyaiva sa tAvacaMsata uta hi vasho labdhvAha kim mA babhaktheti sa
yamevaibhyo devA bhAgamakalpayaMstamevaibhya eSha etadbhAgaM karotyatha
yadadho 'dhaH kR^iShNAjinamupAsyatyanagnAvevaibhya etadandhe tamasi praveshayati
tatho evAsR^ikpasho rakShasAm bhAgo 'sItyanagnAvandhe tamasi praveshayati
tasmAtpashostedanIM na kurvanti rakShasAM hi sa bhagaH




1.9.3.[1]

saMsthite yaj~ne | dakShiNataH parItya pUrNapAtraM ninayati tathA hyudagbhavati
tasmAddakShiNataH parItya pUrNapAtraM ninayati devaloke me 'pyasaditi vai yajate yo
yajate so 'syaiSha yaj~no devalokamevAbhipraiti tadanUcI dakShiNA yAM dadAti saiti
dakShiNAmanvArabhya yajamAnaH



1.9.3.[2]

sa eSha devayAno vA pitR^iyANo vA panthAH | tadubhayato 'gnishikhe samoShantyau
tiShThataH prati tamoShato yaH pratyuShyo 'tyu taM sR^ijate yo 'tisR^iJNjyaH
shAntirApastadetamevaitatpanthAnaM shamayati 



1.9.3[[.]]3

pUrNaM ninayati sarvaM vai pUrNaM sarveNaivainametacamayati saMtatamavyavacinnaM
ninayati saMtatenaivainametadavyavacinnena Shamayati



1.9.3.[4]

yadveva pUrNapAtraM ninayati | yadvai yaj~nasya mithyA kriyate vyasya tadvR^ihanti
kShaNvanti shAntirApastadadbhiH shAntyA shamayati tadadbhiH saMdadhAti 



1.9.3.[5]

pUrNaM ninayati | sarvaM vai pUrNaM sarveNaivaitatsaMdadhAti saMtatamavyavacinnaM
ninayati saMtatenaivaitadavyavacinnena saMdadhAti 



1.9.3.[6]

tada¤jalinA pratigR^ihNAti | saM varcasA payasA saM tanUbhiraganmahi manasA saM shivena
tvaShTA sudatro vidadhAtu rAyo 'numArShTu tanno yadviliShTamiti yadvivR^iDhaM
tatsaMdadhAti 



1.9.3.[7]

atha mukhamupaspR^ishate | dvayaM tadyasmAnmukhamupaspR^ishate 'mR^itaM vA Apo
'mR^itenaivaitatsaMspR^ishata etadu caivaitatkarmAtmaN^kurute tasmAnmukhamupaspR^ishate 



1.9.3.[8]

atha viShNukramAn kramate | devAnvA eSha prINAti yo yajata etena yaj~nena 'rgbhiriva
tvadyajurbhiriva tvadAhutibhiriva tvatsa devAnprItvA teShvapitvI bhavati teShvapitvI
bhUtvA tAnevAbhiprakrAmati



1.9.3.[9]

yadveva viShNukramAn kramate | yaj~no vai viShNuH sa devebhya imAM vikrAntiM
vicakrame yaiShAmiyaM vikrAntiridameva prathamena padena
paspArAthedamantarikShaM dvitIyena divamuttamenaitAmvevaiSha etasmai
viShNuryaj~no vikrAntiM vikramate tasmAdviShNukramAn kramate tadvA ita eva
parAcInam bhUyiShThA iva kramante



1.9.3.[10]

tadu tatpR^ithivyAM viShNurvyakraMsta | gAyatreNa candasA tato nirbhakto yo
'smAndveShTi yaM ca vayaM dviShmo 'ntarikShe viShNurvyakraMsta traiShTubhena candasA
tato nirbhakto yo 'smAndveShTi yaM ca vayaM dviShmo divi viShNurvyakraMsta jAgatena
candasA tato nirbhakto yo 'smAndveShTi yaM ca vayaM dviShma
ityevamimAMllokAntsamAruhyAthaiShA gatireShA pratiShThA ya eSha tapati tasya ye
rashmayaste sukR^ito'tha yatparam bhAH prajApatirvA sa svargo vA
lokastadevamimAMllokAntsamAruhyAthaitAM gatimetAM pratiShThAM gacati
parastAttvevArvAÇ krameta ya ito 'nushAsanaM cikIrSheddUyaM tadyasmAtparastAdarvAÇ
kramate 1.9.3'pasaraNato ha vA agre devA jayanto 'jayan | divamevAgre
'thedamantarikShamatheto 'napasaraNAtsapatnAnanudanta tatho evaiSha
etadapasaraNata evAgre jaya¤jayati divamevAgre 'thedamantarikShamatheto
'napasaraNAtsapatnAnnudata iyaM vai pR^ithivI pratiShThA tadasyAmevaitatpratiShThAyAM
pratitiShThati 



1.9.3.[11]

tadu taddivi viShNurvyakraMsta | jAgatena candasA tato nirbhakto yo 'smAndveShTi yaM
ca vayaM dviShmo 'ntarikShe viShNurvyakraMsta traiShTubhena candasA tato nirbhakto
yo 'smAndveShTi yaM ca vayaM dviShmaH pR^ithivyAM viShNurvyakraMsta gAyatreNa candasA
tato nirbhakto yo 'smAndveShTi yaM ca vayaM dviShmo 'smAdannAdasyai pratiShThAyA
ityasyAM hIdaM sarvamannAdyam pratiShThita tasmAdAhAsmAdannAdasyai pratiShThAyA
iti 



1.9.3.[12]

atha prAÇ prekShate | prAcI hi devAnAM diktasmAtprAÇ prekShate 



1.9.3.[13]

sa prekShate | aganma svariti devA vai svaraganma devAnityevaitadAha saM
jyotiShAbhUmeti saM devairabhUmetyevaitadAha



1.9.3.[14]

atha sUryamudIkShate | saiShA gatireShApratiShThA tadetAM gatimetAm pratiShThAM gacati
tasmAtsUryamudIkShate 



1.9.3.[15]

sa udIkShate | svayambhUrasi shreShTho rashmirityeSha vai shreShTho
rashmiryatsUryastasmAdAha svayambhUrasi shreShTho rashmiriti varcodA asi varco me
dehIti tvevAhaM bravImIti ha smAha yAj~navalkyastaddhyeva brAhmaNenaiShThavyaM
yadbrahmavarcasI syAdityuto ha smAhaupoditeya eSha vAva mahyaM gA dAsyati godA
gA me dehItyevaM yaM kAmaM kAmayate so 'smai kAmaH samR^idhyate 



1.9.3.[16]

athAvartate | sUryasyAvR^itamanavAvarta iti tadetAM gatimetAm pratiShThAM
gatvaitasyaivAvR^itamanvAvartate 



1.9.3.[17]

atha gArhapatyamupatiShThate | dvayaM tadyasmAdgArhapatyamupatiShThate gR^ihA vai
gArhapatyo gR^ihA vai pratiShThA tadgR^iheShvevaitatpratiShThAyAm pratitiShThati
yAvadvevAsyeha mAnuShamAyustasmA evaitadupatiShThate
tasmAdgArhapatyamupatiShThate 



1.9.3.[18]

sa upatiShThate | agne gR^ihapate sugR^ihapatistvayAgne 'haM gR^ihapatinA bhUyAsaM
sugR^ihapatistvaM mayAgne gR^ihapatinA bhUyA iti nAtra tirohitamivAstyasthUri nau
gArhapatyAni santvityanArttAni nau gArhapatyAni santvityevaitadAha shataM himA iti
shataM varShANi jIvyAsamityevaitadAha tadapyetadbruvannAdriyetApi hi bhUyAMsi
shatAdvarShebhyaH puruSho jIvati tasmAdapyetadbruvannAdriyeta



1.9.3.[19]

athAvartate | sUryasyAvR^itamanvAvarta iti tadetAM gatimetAm pratiShThAM
gatvaitasyaivAvR^itamanvAvartate



1.9.3.[20]

atha putrasya nAma gR^ihNAti | idam me 'yaM vIryam putro 'nusaMtanavaditi yadi putro
na syAdapyAtmana eva nAma gR^ihNIyAt



1.9.3.[21]

athAhavanIyamupatiShThate | prAÇne yaj~no 'nusaMtiShThAtA iti tUShNImupatiShThateatha
vrataM visR^ijate | idamahaM ya evAsmi so 'smItyamAnuSha iva vA etadbhavati
yadvratamupaiti na hi tadavakalpate yadbrUyAdidamahaM satyAdanR^itamupaimIti tadu
khalu punarmAnuSho bhavati tasmAdidamahaM ya evAsmi sA 'smItyevaM vrataM
visR^ijeta 



