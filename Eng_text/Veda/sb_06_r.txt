SATAPATHA-BRAHMANA 6

Data input by H.S. Ananthanarayana and W. P. Lehman.


Bracketted numbering added mechanically.

⁄ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒø
≥ THIS TEXT FILE IS FOR REFERENCE PURPOSES ONLY!	≥
≥ COPYRIGHT AND TERMS OF USAGE AS FOR SOURCE FILE.	≥
≥							≥
≥ Text converted to Ronald E. Emmerick's encoding for   ≥
≥ WordPerfect 5.1 DOS and related utility programmes 	≥
≥ BHELA, CARAKA etc. (DOS versions): 			≥
≥ 							≥
≥ description             character  =	ASCII		≥
≥  							≥
≥ long a                  A             195		≥
≥ long A                  ˘             249		≥
≥ long i                  I             197		≥
≥ long I                  ˝             253		≥
≥ long u                  U             198		≥
≥ long U                  Ù             244		≥
≥ vocalic r               R^i             173		≥
≥ vocalic R               „             227		≥
≥ long vocalic r          Ã             204		≥
≥ vocalic l                             202		≥
≥ long vocalic l          À             203		≥
≥ velar n                 «             199		≥
≥ velar N                 ß             167		≥
≥ palatal n               N             164		≥
≥ palatal N               N             165		≥
≥ retroflex t             T             194		≥
≥ retroflex T             Ë             232		≥
≥ retroflex d             D             172		≥
≥ retroflex D             ÷             214		≥
≥ retroflex n             N             239		≥
≥ retroflex N             ◊             215		≥
≥ palatal s               sh             211		≥
≥ palatal S               ¡             193		≥
≥ retroflex s             Sh             171		≥
≥ retroflex S             Â             229		≥
≥ anusvara                M             230		≥
≥ capital anusvara        ı             245		≥
≥ visarga                 H             247		≥
≥ capital visarga         Í             234		≥
¿ƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒƒŸ






6.1.1.[1]

asadvA idamagra AsIt | tadAhuH kiM tadasadAsIdityR^iShayo vAva te gre sadAsIttadAhuH ke
ta R^iShaya iti prANA vA R^iShayaste yatpurAsmAtsarvasmAdidamicantaH shrameNa
tapasAriShaMstasmAdR^iShayaH dhyata indriyeNainddha yadainddha tasmAdindha indho
ha vai tam



6.1.1.[2]

sa yo yam madhye prANaH | eSha evendrastAneSha prANAnmaindra ityAcakShate paro
'kSham paro 'kShakAmA hi devAsta iddhAH sapta nAnA puruShAnasR^ijanta



6.1.1.[3]

te 'bruvan | na vA itthaM santaH shakShyAmaH prajanayitumimAntsapta puruShAnekam
puruShaM karavAmeti ta etAntsapta puruShAnekam puruShamakurvanyadUrdhvaM
nAbhestau dvau samaubjanyadavA«nAbhestau dvau pakShaH puruShaH pakShaH puruShaH
pratiShThaika AsIt 



6.1.1.[4]

atha yaiteShAM saptAnAm puruShANAM shrIH | yo rasa AsIttamUrdhvaM samudauhastadasya
shiro 'bhavadyacriyaM samudauhaMstasmAcirastasminnetasminprANA ashrayanta
tasmAdvevaitaciro 'tha yatprANA ashrayanta tasmAdu prANAH shriyau 'tha
yatsarvasminnashrayanta tasmAdu sharIram



6.1.1.[5]

sa eva puruShaH prajApatirabhavat | sa yaH sa puruShaH prajApatirabhavadayameva sa
yo 'yamagnishcIyate 



6.1.1.[6]

sa vai saptapuruSho bhavati | saptapuruSho hyayam puruSho yacctvAra AtmA trayaH
pakShapucAni catvAro hi tasya puruShasyAtmA trayaH pakShapucAnyatha yadekena
puruSheNAtmAnaM vardhayati tena vIryeNAyamAtmA pakShapucAnyudyacati



6.1.1.[7]

atha yashcite 'gnirnidhIyate | yaivaiteShAM saptAnAm puruShANAM shrIryo
rasastametadUrdhvaM samudUhanti tadasyaitacirastasmintsarve devAH shritA atra hi
sarvebhyo devebhyo juhvati tasmAdvevaitaciraH



6.1.1.[8]

so 'yam puruShaH prajApatirakAmayata bhUyAntsyAm prajAyeyeti so 'shrAmyatsa tapo
'tapyata sa shrAntastepAno brahmaiva prathamamasR^ijata trayomeva vidyAM saivAsmai
pratiShThAbhavattasmAdAhurbrahmAsya sarvasya pratiShTheti tasmAdanUcya
pratitiShThati pratiShThA hyeShA yadbrahma tasyAm pratiShThAyAm pratiShThito 'tapyata 



6.1.1.[9]

so 'po 'sR^ijata | vAca eva lokAdvAgevAsya sAsR^ijyata sedaM sarvamApnodyadidaM kiM ca
yadApnottasmAdApo yadavR^iNottasmAdvAH



6.1.1.[10]

so 'kAmayata | Abhyo 'dbhyo 'dhi prajAyeyeti so 'nayA trayyA vidyayA sahApaH
prAvishattata ANDaM samavartata tadabhyamR^ishadastvityastu bhUyo 'stvityeva
tadabravIttato brahmaiva prathamamasR^ijyata trayyeva vidyA tasmAdAhurbrahmAsya
sarvasya prathamajamityapi hi tasmAtpuruShAdbrahmaiva pUrvamasR^ijyata tadasya
tanmukhamevAsR^ijyata tasmAdanUcAnamAhuragnikalpa iti mukhaM
hyetadagneryadbrahma



6.1.1.[11]

atha yo garbho 'ntarAsIt | so 'grirasR^ijyata sa yadasya sarvasyAgramasR^ijyata
tasmAdagriragrirha vai tamagnirityAcacate paro 'kSham paro 'kShakAmA hi devA atha
yadashru saMkSharitamAsItso 'shrurabhavadashrurha vai tamashva ityAcakShate paro 'kSham
paro 'kShakAmA hi devA atha yadarasadiva sa rAsabho 'bhavadatha yaH kapAle raso
lipta AsItso 'jo 'bhavadatha yatkapAlamAsItsA pR^ithivyabhavat 



6.1.1.[12]

so 'kAmayata | Abhyo 'dyo 'dhImAm prajanayeyamiti tAM saMkL!shyApsu
prAvidhyattasyai yaH parA« raso 'tyakSharatsa kUrmo 'bhavadatha
yadUrdhvamudaukShyatedaM tadyadidamUrdhvamadbhyo 'dhi jAyate seyaM sarvApa
evAnuvyaittadidamekameva rUpaM samadR^ishyatApa eva 



6.1.1.[13]

so 'kAmayata | bhUya eva syAtprajAyeteti so 'shrAmyatsa tapo 'tapyata sa shrAntastepAnaH
phenamasR^ijata so 'vedanyadvA etadrUpam bhUyo vai bhavati shrAmyANyeveti sa
shrAntastepAno mR^idaM shuShkApamUShasikataM sharkarAmashmAnamayo
hiraNyamoShadhivanaspatyasR^ijata tenemAm pR^ithivIm prAcAdayat 



6.1.1.[14]

tA vA etA nava sR^iShTayaH | iyamasR^ijyata tasmAdAhustrivR^idagniritIyaM hyagnirasyai hi
sarvo 'gnishcIyate



6.1.1.[15]

abhUdvA iyam pratiShTheti | tadbhUmirabhavattAmaprathayatsA pR^ithivyabhavatseyaM
sarvA kR^itsnA manyamAnAgAyadyadagAyattasmAdiyaM gAyatryatho AhuragnirevAsyai
pR^iShThe sarvaH kR^itsno manyamAno 'gAyadyadagAyattasmAdagnirgAyatra iti tasmAdu
haitadyaH sarvaH kR^itsno manyate gAyati vaiva gIte vA ramate 



6.1.2.[1]

so 'kAmayata prajApatiH | bhUya eva syAtprajAyeteti so 'gninA pR^ithivIm mithunaM
samabhavattata ANDaM samavartata tadabhyamR^ishatpuShyatviti puShyatu bhUyo
'stvityeva tadabravIt 



6.1.2.[2]

sa yo garbho 'ntarAsIt | sa vAyurasR^ijyatAtha yadashru saMkSharitamAsIttAni
vayAMsyabhavannatha yaH kapAle raso lipta AsIttA marIcayo 'bhavannatha
yatkapAlamAsIttadantarikShamabhavat



6.1.2.[3]

so 'kAmayata | bhUya eva syAtprajAyeteti sa vAyunAntarikSham mithunaM
samabhavattata ANDaM samavartata tadabhyamR^ishadyasho bibhR^ihIti tato 'sAvAdityo
'sR^ijyataiSha vai yasho 'tha yadashru saMkSharitamAsItso 'shmA pR^ishnirabhavadashrurha vai
tamashmetyAcakShate paro 'kSham paro 'kShakAmA hi devA atha yaH kapAle raso lipta
AsItte rashmayo 'bhavannatha yatkapAlamAsItsA dyaurabhavat 



6.1.2.[4]

so 'kAmayata | bhUya eva syAtprajAyeteti sa Adityena divam mithunaM samabhavattata
ANDaM samavartata tadabhyamR^ishadreto bibhR^ihIti tatashcandramA asR^ijyataiSha vai reto
'tha yadashru saMkSharitamAsIttAni nakShatrANyabhavannatha yaH kapAle raso lipta
AsIttA avAntaradisho 'bhavannatha yatkapAlamAsIttA disho 'bhavan 



6.1.2.[5]

sa imAMlokAntsR^iShTvAkAmayata | tAH prajAH sR^ijeya yA ma eShu lokeShu syuriti 



6.1.2.[6]

sa manasA vAcam mithunaM samabhavat | so 'ShTau drapsAngarbhyabhavatte 'ShTau
vasavo 'sR^ijyanta tAnasyAmupAdadhAt 



6.1.2.[7]

sa manasaiva | vAcam mithunaM samabhavatsa ekAdasha drapsAngarbhyabhavatta
ekAdasha rudrA asR^ijyanta tAnantarikSha upAdadhAt



6.1.2.[8]

sa manasaiva | vAcam mithunaM samabhavatsa dvAdasha drapsAngarbhyabhavatte
dvAdashAdityA asR^ijyanta tAndivyupAdadhAt



6.1.2.[9]

sa manasaiva | vAcam mithunaM samabhavatsa garbhyabhavatsa vishvAndevAnasR^ijata
tAndikShUpAdadhAt 



6.1.2.[10]

atho AhuH | agnimeva sR^iShTaM vasavo 'nvasR^ijyanta tAnasyAmupAdadhAdvAyuM
rudrAstAnantarikSha AdityamAdityAstAndivi vishve devAshcandramasaM
tAndikShUpAdadhAditi 



6.1.2.[11]

atho AhuH | prajApatirevemAMlokAntsR^iShTvA pR^ithivyAm pratyatiShThattasmA imA
oShadhayo 'nnamapacyanta tadAshnAtsa garbhyabhavatsa Urdhvebhya eva prANebhyo
devAnasR^ijata ye vANcaH prANAstebhyo martyAH prajA ityato yatamathAsR^ijata tathAsR^ijata
prajApatistvevedaM sarvamasR^ijata yadidaM kiM ca



6.1.2.[12]

sa prajAH sR^iShTvA | sarvamAjimitvA vyasraMsata tasmAdu haitadyaH sarvamAjimeti vyeva
sraMsate tasmAdvisrastAtprANo madhyata udakrAmattasminnenamutkrAnte devA ajahuH



6.1.2.[13]

so 'gnimabravIt | tvam mA saMdhehIti ki me tato bhaviShyatIti tvayA mAcakShAntai yo
vai putrANAM rAdhyate tena pitaram pitAmaham putram pautramAcakShate tvayA
mAcakShAntA atha mA saMdhehIti tatheti tamagniH samadadhAttasmAdetam prajApatiM
santamagnirityAcakShata A ha vA enena pitaram pitAmaham putram pautraM cakShate
ya evaM veda 



6.1.2.[14]

tamabravIt | kasmistvopadhAsyAmIti hita evetyabravItprANo vai hitam prANo hi
sarvebhyo bhUtebhyo hitastadyadenaM hita
upAdadhAttasmAdAhopadhAsyAmyupadadhAmiti



6.1.2.[15]

tadAhuH | kiM hitaM kimupahitamiti prANa eva hitaM vAgupahitam prANe hIyaM
vAgupeva hitA prANastveva hitamaN^gAnyupahitam prANe hImAnyaN^gAnyupeva hitAni



6.1.2.[16]

so >syaiSha citya AsIt | cetavyo hyasyAsIttasmAccityashcitya u evAyaM yajamAnasya
bhavati cetavyo hyasya bhavati tasmAdveva cityaH



6.1.2.[17]

tadetA vA asya tAH | paNca tanvo vyasraMsanta loma tva«nAMsamasthi majjA tA evaitAH
paNca citayastadyatpaNca citIshcinotyetAbhirevainaM tattanUbhishcinoti yaccinoti
tasmAccitayaH 



6.1.2.[18]

sa yaH sa prajApatirvyasraMsata | saMvatsaraH so 'tha yA asyaitAH paNca tanvo
vyashraMsanta 'rtavaste paNca vA R^itavaH paNcaitAshcitayastadyatpaNca
citIshcinotyR^itubhirevainaM taccinoti yaccinoti tasmAccitayaH



6.1.2.[19]

sa yaH sa saMvatsaraH prajApatirvyasraMsata | ayameva sa vAyuryo 'yam pavate 'tha yA
asya tA R^itavaH paNca tanvo vyasraMsanta dishastÃH paNca vai dishaH
paNcaitAshcitayastadyatpaNca citIshcinoti digbhirevainaM taccinoti yaccinoti
tasmAccitayaH



6.1.2.[20]

atha yashcite 'gnirnidhIyate | asau sa AdityaH sa eSha evaiSho 'gnishcita etAvannu
tadyadenamagniH samadadhAt



6.1.2.[21]

atho AhuH | prajApatireva visrasto devAnabravItsam mA dhatteti te devA
agnimabruvaMstvayImam pitaram prajApatim bhiShajyAmeti sa vA
ahametasmintsarvasminneva vishAnIti tatheti tasmAdetam prajApatiM
santamagnirityAcakShate 



6.1.2.[22]

taM devA agnAvAhutibhirabhiShajyan | te yAM yAmAhutimajuhavuH sA-sainam
pakveShTakA bhUtvApyapadyata
tadyadiShTAtsamabhavaMstasmAdiShTakAstasmAdagnineShTakAH
pacantyAhutIrevainAstatkurvanti 



6.1.2.[23]

so 'bravIt | yAvadyAvadvai juhutha tAvattAvanma kam bhavatIti tadyadasmA iShTe
kamabhavattasmAdveveShTakAH 



6.1.2.[24]

taddha smAhAktAkShyaH | ya eva yajuShmatIrbhUvasIriShTakA vidyAtso 'gniM
cinuyAdbhUya eva tatpitaram prajApatim bhiShajyatIti 



6.1.2.[25]

atha ha smAha tANDyaH | kShatraM vai yajuShmatya iShTakA visho lokampR^iNA attA vai
kShatriyo 'nnaM viDyatra vA atturanna bhUyo bhavati tadrAShTraM samR^iddham bhavati
tadedhate tasmAllokampR^iNA eva bhUyasIrupadadhyAdityetadaha tayorvaco 'nyA tvevAta
sthitiH 



6.1.2.[26]

sa eSha pitA putraH | yadeSho 'gnimasR^ijata tenaiSho 'gneH pitA yadetamagniH
samadadhAttenaitasyAgniH pitA yadeSha devAnasR^ijata tenaiSha devAnAm pitA yadetaM
devAH samadadhustenaitasya devAH pitaraH 



6.1.2.[27]

ubhayaM haitadbhavati | pitA ca putrashca prajApatishcAgnishcAgnishca prajApatishca
prajApatishca devAshca prajApatishca ya evaM veda



6.1.2.[28]

sa upadadhAti | tayA devatayeti vAgvai sA devatAN^girasvaditi prANo vA aN^girA dhruvA
sIdeti sthirA sIdetyetadatho pratiShThitA sIdeti vAcA caivainametatprANena ca cinoti
vAgvA agniH prANa indra aindrAgno 'gniryAvAnagniryAvatyasya mAtrA
tAvataivainametaccinotIndrAgnI vai sarve devAH sarvadevatyo
'gniryAvAnagniryAvatyasya mAtrA tAvataivainametaccinoti 



6.1.2.[29]

tadAhuH | kasmAdasyA agnishcIyata iti yatra vai sA devatA vyasraMsata tadimAmeva
rasenAnu vyakSharattaM yatra devAH samaskurvaMstadenamasyA evAdhi
samabharantsaiShaikaiveShTakeyameveyaM hyagnirasyai hi sarvo 'gnishcIyate seyaM
catuHsraktirdisho hyasyai sraktayastasmAccatuHkraktaya iShTakA bhavantImAM hyanu
sarvA iShTakAH 



6.1.2.[30]

tadAhuH | yadevamekeShTako 'tha katham paNceShTaka itIyaM nveva prathamA
mR^inmayIShTakA tadyatkiM cAtra mR^inmayamupadadhAtyekaiva seShTakAtha
yatpashushIrShANyupadadhAti sA pashviShTakAtha yadrukbhapuruShA upadadhAti
yaddhiraNyashakalaiH prokShati sA hiraNyeShTakAtha yatsrucA upadadhAti
yadulUkhalamusale yAH samidha AdadhAti sA vAnaspatyeShTakAtha
yatpuShkaraparNamupadadhAti yatkUrmaM yaddadhi madhu ghR^itaM yatkiM
cAtrAnnamupadadhAti saivAnnaM paNcamIShTakaivamu paNceShTakaH 



6.1.2.[31]

tadAhuH | katarata iShTakAyAH shira iti yata upaspR^ishya yajurvadatItyu haika AhuH sa
svayamAtR^iNAyA evArdhAdupaspR^ishya yajurvadettatho hAsyaitAH sarvAH
svayamAtR^iNAmabhyAvR^ittA bhavantIti na tathA kuryAdaN^gAni vA asyaitAni parUMShi
yadiShTakA yathA vA aN^ge 'N^ge parvanparvaNciraH kuryAttAdR^itkadyo vAva cite
'gnirnidhIyate tadevaitAsAM sarvAsAM shiraH 



6.1.2.[32]

tadAhuH | kati pashavo 'gnA upadhIyanta iti paNceti nveva brUyAtpaNca
hyetAnpashUnupadadhAti



6.1.2.[33]

atho eka iti brUyAt | aviritIyaM vA aviriyaM hImAH sarvAH prajA avatIyamu vA
agnirasyai hi sarvo 'gnishcIyate tasmAdeka iti brUyAt



6.1.2.[34]

atho dvAviti brUyAt | avI itIyaM cAsau ceme hImAH sarvAH prajA avato yanmR^idiyaM
tadyadApo 'sau tanmR^iccApashceShTakA bhavanti tasmAddAviti brUyAt



6.1.2.[35]

atho gauriti brUyAt | ime vai lokA gauryaddhi kiM ca gacatImAMstallokAngacatIma u
lokA eSho 'gnishcitastasmAdgauriti brUyAt 



6.1.2.[36]

tadAhuH | kasmai kAmAyAgnishcIyata iti suparNo mA bhUtvA divaM vahAdityu haika
Ahurna tathA vidyAdetadvai rUpaM kR^itvA prANAH prajApatirabhavannetadrUpaM kR^itvA
prajApatirdevAnasR^ijataitadrUpaM kR^itvA devA amR^itA abhavaMstadyadevaitena prANA
abhavanyatprajApatiryaddevAstadevaitena bhavati



6.1.3.[1]

prajApatirvA idamagra AsIt | eka eva so 'kAmayata syAm prajAyeyeti so 'shrAmyatsa tapo
'tapyata tasmAcrAntAttepAnAdApo 'sR^ijyanta tasmAtpuruShAttaptAdApo jAyante 



6.1.3.[2]

Apo 'bruvan | kva vayam bhavAmeti tapyadhvamityabravIttA atapyanta tAH
phenamasR^ijanta tasmAdapAM taptAnAm pheno jAyate



6.1.3.[3]

pheno 'bravIt | kvAham bhavAnIti tapyasvetyabravItso 'tapyata sa
mR^idamasR^ijataitadvai phenastapyate yadapsvAveShTamAnaH plavate sa yadopahanyate
mR^ideva bhavati



6.1.3.[4]

mR^idabravIt | kvAham bhavAnIti tapyasvetyabravItsAtapyata sA sikatA asR^ijataitadvai
mR^ittapyate yadenAM vikR^iShanti tasmAdyadyapi sumArtsnaM vikR^iShanti saikatamivaiva
bhavatyetAvannu tadyatkvAham bhavAni kvAha bhavAnIti



6.1.3.[5]

sikatAbhyaH sharkarAmasR^ijata | tasmAtsikatAH sharkaraivAntato bhavati sharkarAyA
ashmAnaM tasmAcarkarAshmaivAntato bhavatyashmano 'yastasmAdashmano 'yo
dhamantyayaso hiraNyaM tasmAdayo bahudhmAtaM hiraNyasaMkAshamivaiva bhavati



6.1.3.[6]

tadyadasR^ijyatAkSharat tadyadakSharattasmAdakSharaM yadaShTau kR^itvo
'kSharatsaivAShTAkSharA gAyatrya bhavat



6.1.3.[7]

abhUdvA iyam pratiShTheti | tadbhR^imirabhavattAmaprathayatsA
pR^ithivyabhavattasyAmasyAm pratiShThAyAm bhUtAni ca bhUtAnAM ca pratiH
saMvatsarAyAdIkShanta bhUtAnAm pratirgR^ihapatirAsIduShAH patnI



6.1.3.[8]

tadyAni tAni bhUtAni | R^itavaste 'tha yaH sa bhUtAnAm patiH saMvatsaraH so 'tha yA soShAH
patnyauShasI sA tAnImAni bhUtAni ca bhUtAnAM ca patiH saMvatsara uShasi reto 'siNcantsa
saMvatsare kumAro 'jAyata so 'rodIt 



6.1.3.[9]

tam prajApatirabravIt | kumAra kiM rodiShi yacramAttapaso 'dhi jAto 'sIti so
'bravIdanapahatapApmA vA asmyahitanAmA nAma ma dhehIti tasmAtputrasya jAtasya
nAma kuryAtpApmAnamevAsya tadapahantyapi dvitIyamapi tR^itIyamabhipUrvamevAsya
tatpApmAnamapahanti 



6.1.3.[10]

tamabravIdrudro 'sIti | tadyadasya tannAmAkarodagnistadrUpamabhavadagniva rudro
yadarodIttasmAdrudraH so 'bravIjjyAyAnvA ato 'smi dhehyeva me nAmeti



6.1.3.[11]

tamabravItsarvo 'sIti | tadyadasya tannAmAkarodApastadrUpamabhavannApo vai sarvo
'dbhyo hIdaM sarvaM jAyate so 'bravIjjyAyAnvA ato 'smi dhehyeva me nAmeti 



6.1.3.[12]

tamabravItpashupatirasIti | tadyadasya
tannAmAkarodoShadhayastadrUpamabhavannoShadhayo vai pashupatistasmAdyadA
pashava oShadhIrlabhante 'tha patIyanti so 'bravIjjyAyAnvA ato 'smi dhehyeva me
nAmeti 



6.1.3.[13]

tamabravIdugro 'sIti | tadyadasya tannAmAkarodvAyustadrUpambhavadvAyurvA
ugrastasmAdyadA balavadvAyugro vAtotyAhuH so 'bravIjjyAyAnvA ato 'smi dhehyeva me
nAmeti 



6.1.3.[14]

tamabravIdashanirasIti | tadyadasya tannAmAkarodvidyuttadrUpamabhavadvidyudvA
ashanistasmAdyaM vidyuddhantyashanirabadhIdityAhuH so 'bravIjjyAyAnvA ato 'smi
dhehyeva me nAmeti 



6.1.3.[15]

tamabravIdbhavo 'sIti | tadyadasya tannAmAkarotparjanyastadrUpamabhavatparjanyo
vai bhavaH parjanyAddhIdaM sarvam bhavati so 'bravIjjyAyAnvA ato 'smi dhehyeva me
nAmeti 



6.1.3.[16]

tamabravInmahAndevo 'sIti | tadyadasya
tannAmAkaroccandramAstadrUpamabhavatprajApatirvai candramAH prajApatirvai
mahAndevaH so 'bravIjjyAyAnvA ato 'smi dhehyeva me nAmeti



6.1.3.[17]

tamabravIdIshAno 'sIti | tadyadasya tannAmAkarodAdityastadrUpamabhavadAdityo vA
IshAna Adityo hyasya sarvasyeShTe so 'bravIdetAvAnvA asmi mA metaH paro nAma dhA
iti 



6.1.3.[18]

tAnyetAnyaShTAvagnirUpANi | kumAro navamaH saivAgnistrivR^ittA



6.1.3.[19]

yadvevAShTAvagnirUpANi | aShTAkSharA gAyatrI tasmAdAhurgAyatro 'gniriti so 'yaM
kumAro rUpANyanuprAvishanna vA agniM kumAramiva pashyantyetAnyevAsya rUpANi
pashyantyetAni hi rUpANyanuprAvishat



6.1.3.[20]

tametaM saMvatsara eva cinuyAt | saMvatsare 'nubrUyAddUyorityu haika AhuH saMvatsare
vai tadreto 'siNcantsa saMvatsare kumAro 'jAyata tasmAddUyoreva
cinuyAdvUyoranubrUyAditi saMvatsare tveva cinuyAtsaMvatsare 'nubrUyAdyadvAva retaH
siktaM tadeva jAyate tattato vikriyamANameva vardhamAnaM shete tasmAtsaMvatsara eva
cinuyAtsaMvatsare 'nubrUyAttasya citasya nAma karoti pApmAnamevAsya tadapahanti
citranAmAnaM karoti citro 'sIti sarvANi hi citrANyagniH 



6.2.1.[1]

prajApatiragnirUpANyabhyadhyAyat | sa yo 'yaM kumAro rUpANyanupraviShTa
AsIttamanvaicatso 'gniravedanu vai mA pitA prajApatiricati hanta tadrUpamasAni
yanma eSha na vedeti



6.2.1.[2]

sa etAnpaNca pashUnapashyat | puruShamashvaM gAmavimajaM yadapashyattasmAdete
pashavaH 



6.2.1.[3]

sa etAnpaNca pashUnprAvishat | sa ete paNca pashavo 'bhavattamu vai prajApatiranvevaicat



6.2.1.[4]

sa etAnpaNca pashUnapashyat | yadapashyattasmAdete
pashavasteShvetamapashyattasmAdvevaite pashavaH 



6.2.1.[5]

sa aikShata | ime vA agnirimAnevAtmAnamabhisaMskaravai yathA vA agniH samiddho
dIpyata evameShAM cakShurdIpyate yathAgnerdhUma udayata evameShAmUShmodayate
yathAgnirabhyahitaM dahatyevam bapsati yathAgnerbhasma sIdatyevameShAm
purIShaM sIdatIme vA agnirimAnevAtmAnamabhisaMskaravA iti tAnnAnA devatAbhya
Alipsata vaishvakarmaNam puruShaM vAru





NamashvamaindramR^iShabhaM tvAShTramavimAgneyamajam



6.2.1.[6]

sa aikShata | nAnA vA idaM devatAbhya Alipse 'gnervahaM rUpANi kAmaye
hantainAnagnibhyaH kAmAyAlabhA iti tAnagnibhyaH kAmAyAlabhata tadyadagnibhya iti
bahUni hyagnirUpANyabhyadhyAyadatha yatkAmAyeti kAmena hyAlabhata
tAnAprItAnparyagnikR^itAnudAco nItvA samajNapayat



6.2.1.[7]

sa aikShata | yA vai shrIrabhyadhAsiShamimAstAH shIrShasu hanta shIrShANyevopadadhA iti
sa shIrShANyevotkR^ityopAdhattAthetarANi kusindhAnyapsu prAplAvayadajena yajNaM
samasthApayannenme yajNo vikR^iShTo 'sadityAtmA vai yajNo nenme 'yamAtmA vikR^iShTo
'sadityetena pashuneShTvA tatprajApatirapashyadyathaitasyAgnerantaM na paryait



6.2.1.[8]

sa aikShata | yamimamAtmAnamapsu prApiplavaM tamanvicAnIti
tamanvaicattadyadeShAmapsu praviddhAnAm pratyatiShThattA apaH samabharadatha
yadasyAM tAm mR^idaM tadubhayaM sambhR^itya mR^idaM
cApashceShTakAmakarokShasmAdetadubhayamiShTakA bhavati mR^iccApashca



6.2.1.[9]

sa aikShata | yadi vA idamitthameva sadAtmAnamabhisaMskaris pacAnIti
tadagninApacattadenadamR^itamakarodetadvai haviramR^i\ye martya kuNapo
'napahatapApmA bhaviShyAmi hantaitadagninAtam bhavati yadagninA pacanti
tasmAdagnineShTakAH pacantyamR^itA evainAstatkurvanti 



6.2.1.[10]

tadyadiShTvA pashunApashyat | tasmAdiShTakAstasmAdiShTvaiva pashuneShTakAH
kuryAdaniShTakA ha tA bhavanti yAH purA pashoH kurvantyatho ha tadanyadeva



6.2.1.[11]

tadyAstAH shriyaH | etAni tAni pashushIrShANyatha yAni tAni kusindhAnyetAstAH paNca
citayastadyatpashushIrShANyupadhAya citIshcinotyetaireva tacIrShabhiretAni kusindhAni
saMdadhAti 



6.2.1.[12]

ta ete sarve pashavo yadagniH | tasmAdagnau pashavo ramante p!sminnagnirAdhIyate
'gnirhyeSha yatpashavastato vai prajApatashubhireva tatpashavo ramante tasmAdyasya
pashavo bhavanti tairagnirabhavat  etairatra sarvaiH prajApatirayakShyata
tadevAgnerantam par



6.2.1.[13]

taddhaike AhuH | atraivaitaiH sarvaiH pashubhiryajeta yadvAyaiShyattadyadetairatra
sarvairyajeta tadevAgnerantam parIyAditi na tathA kuryAddevAnAM taditAdiyAdatho
pathastadiyAdatho kiM tataH sambharedetAni vA etatkusindhAnyetAshcitIH sambharati
tasmAttathA na kuryAt 



6.2.1.[14]

yadvevaitAnpashUnAlabhate | Ayatanamevaitadagnaye karoti na hyanAyatane kashcana
ramate 'nnaM vA AyatanaM tadetatpurastAnnidadhAti tadenam pashyannagnirupAvartate 



6.2.1.[15]

puruSho 'shvo gauravirajo bhavanti | etAvanto vai sarve pashavo 'nnam
pashavastadyAvadannaM tadetatpurastAnnidadhAti tadenam pashyannagnirupAvartate



6.2.1.[16]

paNca bhavanti | paNca hyete 'gnayA yadetAshcitayastebhya etatpaNcAyatanAni nidadhAti
tadenam pashyannagnirupAvartate



6.2.1.[17]

tadyadagnibhya iti | bahavo hyete 'gnayo yadetAshcitayo 'tha yatkAmAyeti yathA taM
kAmamApnuyAdyajamAno yatkAma etatkarma kurute 



6.2.1.[18]

puruSham prathamamAlabhate | puruSho hi prathamaH pashUnAmathAshvam puruShaM
hyanvashvo 'tha gAmashvaM hyanu gaurathAviM gAM hyanvavirathAjamaviM
hyanvajastadenAnyathApUrvaM yathAshreShThamAlabhate



6.2.1.[19]

teShAM viShamA rashanAH syuH | puruShasya varShiShThAtha hrasIyasyatha hrasIyasI
tadyathArUpam pashUnAM rashanAH karotyapapavasyasAya sarvAstveva samAH syuH sarvAH
sadR^ishyaH sarve hyete samAH sarve sadR^ishA agnayo hyucyante 'nnaM hyucyante tena
samAstena sadR^ishAH



6.2.1.[20]

tadAhuH | kathamasyaiSho 'gniH paNceShTakaH sarvaH pashuShvArabdhA bhavatIti
puroDAshakapAleShu nvevApyata iyam prathamA mR^inmayIShTakAtha yatpashumAlabhate
tena pashviShTakApyate 'tha yadvapAmabhito hiraNyashakalau bhavatastena
hiraNyeShTakApyate 'tha yadidhmo yUpaH paridhayastena vAnaspatyeShTakApyate 'tha
yadAjyam prokShaNyaH puroDAshastenAnnam paNcamIShTakApyata evamu hAsyaiSho
'gniH paNceShTakaH sarvaH pashushvArabdho bhavati 



6.2.1.[21]

teShAM caturviMshatiH sAmidhenyaH | caturviMshatyardhamAso vai saMvatsaraH saMvatsaro
'gniryAvAnagniryAvatyasya mAtrA tAvataivainametatsaminddhe 



6.2.1.[22]

yadveva caturviMshatiH | caturviMshatyakSharA vai gAyatrI gAyatro
'gniryAvAnagniryAvatyasya mAtrA tAvataivainametatsaminddhe 



6.2.1.[23]

yadveva caturviMshatiH | caturviMsho vai purusho dasha hastyA aN^gulayo dasha
pAdyAshcatvAryaN^gAni puruShaH prajApatiH prajApatiragniryAvAnagniryAvatyasya mAtrA
tAvataivainametatsaminddhe



6.2.1.[24]

ubhayIrgAyatrIshca triShTubhashcAnvAha | prANo gAyatryAtmA trishTupprANamevAsya
gAyatrIbhiH saminddha AtmAnaM triShTubbhirmadhye triShTubho bhavantyabhito
gAyatryo madhye hyayamAtmAbhitaH prANA bhUyasIH purastAdgAyatrIranvAha
kanIyasIrupariShTAdbhUyAMso hIme purastAtprANAH kanIyAMsa upariShTAt



6.2.1.[25]

so 'nvAha | samAstvAgna R^itavo vardhayantviti prajApatiM visrastaM yatrAgniH
samadadhAttamabravIdyA matsaMmitAH sAmidhenyastAbhirmA samintsveti



6.2.1.[26]

sa etA apashyat | samAstvAgna R^itavo vardhayantviti samAshca tvAgna R^itavashca
vardhayantvityetatsaMvatsarA R^iShayo yAni satyeti saMvatsarAshca tua 'rShayashca satyAni ca
vardhayantvityetatsaM divyena dIdihi rocanenetyasau vA Adityo divyaM rocanaM tena
saMdIdihItyetadvishvA AbhAhi pradishashcatasra iti sarvA AbhAhi pradishashcatasra ityetat



6.2.1.[27]

tA etA ekavyAkhyAnAH | etamevAbhi yathaitameva saMskuryAdetaM saMdadhyAdetaM
janayettA AgneyyaH prAjApatyA yadagnirapashyattenAgneyyo yatprajApatiM satainddha
tena prAjApatyAH



6.2.1.[28]

dvAdashApriyaH | dvAdasha mAsAH saMvatsaraH saMvatsaro 'gniryAvAnagniryAvatyasya
mAtrA tAvataivainametadAprINAti



6.2.1.[29]

yadveva dvAdasha | dvAdashAkSharA vai jagatIyaM vai jagatyasyAM hIdaM sarvaM
jagadiyamu vA agnirasyai hi sarvo 'gnishcIyate yAvAnagniryAvatyasya mAtrA
tAvataivainametadAprINAti 



6.2.1.[30]

yadveva dvAdasha | dvAdashAkSharA vai jagatI jagatI sarvANi candAMsi sarvANi candAMsi
prajApatiH prajApatiragniryAvAnagniryAvatyasya mAtrA tAvataivainametadAprINAti



6.2.1.[31]

tA etA UrdhvA asya samidho bhavantIti | prajApatiM visrastaM yatrAgnaH
samadadhAttamabravIdyA matsammitA ApriyastAbhirmAprINIhIti 



6.2.1.[32]

sa etA aShashyat | UrdhvA asya samidho bhavantItyUrdhvA hyetasya samiddhasya
samidho bhavantyUrdhvA shukrA shocIMShyagnerityUrdhvAni hyetasya shukrANi
shocIMShyarcIMShi bhavanti dyumattameti vIryavattametyetatsupratIkasyeti sarvato vA
agniH supratIkaH sUnoriti yadenaM janayati tenAsyaiSha sUnuH 



6.2.1.[33]

tA etA ekavyAkhyAnAH | etamevAbhi yathaitameva saMskuryAdetaM saMdadhyAdetaM
janayettA AgneyyaH prAjApatyA yadagnirapashyattenAgneyyo yatprajApatimAprINAttena
prAjApatyAH



6.2.1.[34]

tA viShamA viShamapadAH | viShamAkSharA viShamANi hi candAMsyatho
yAnyasyAdhyAtmamaN^gAni viShamANi tAnyasyaitAbhirAprINAti



6.2.1.[35]

vaishvAnaraH pashupuroDAshaH | vaishvAnaro vai sarve 'gnayaH sarveShAmagnInAmupAptyai 



6.2.1.[36]

yadveva vaishvAnaraH | R^itavo haite yadetAshcitayo 'gnayo vA R^itava R^itavaH saMvatsaraH
saMvatsaro vaishvAnaro yadagnaya iti syAdati tadrecayeddvAdashakapAlo dvAdasha mAsAH
saMvatsaraH saMvatsaro vaishvAnara Agneyyo yAjyAnuvAkyA agnirUpANAmupAtyai
kAmavatyaH kAmAnAmupAtyai



6.2.1.[37]

taddhaike | ityevaitAni pashuShIrShANi vittvopadadhatyubhayenaite pashava iti te ha te
martyAH kuNapAH sambhavantyanAprItAni hi tAni taddha tathAShADheH
saushromateyasyopadadhuH sa ha kShipra eva tato mamAra



6.2.1.[38]

hiraNmayAnyu haike kurvanti | amR^iteShTakA iti vadantastA ha tA anR^iteShTakA na hi tAni
pashushIrShANi



6.2.1.[39]

mR^inmayAnyu haike kurvanti | utsannA vA ete pashavo yadvai kiMcotsannamiyaM tasya
sarvasya pratiShThA tadyatraite pashavo gatAstata enAnadhi sambharAma iti na tathA
kuryAdyo vA eteShAmAvR^itaM ca brAhmaNaM ca na vidyAttasyaita utsannAH syuH sa
etAneva paNca pashUnAlabheta yAvadasya vashaH syAttAnhaitAnprajApatiH prathama Alebhe
shyAparNaH sAyakAyano 'ntamo 'tha ha smaitAnevAntareNAlabhante 'thaitarhImau
dvAvevAlabhyete prAjApatyashca vAyavyashca tayorato brAhmaNamudyate 



6.2.2.[1]

prAjApatyaM carakA Alabhante | prajApatiragniM citvAgnirabhavattadyadetamAlabhate
tadevAgnerantam paryetIte



6.2.2.[2]

shyAmo bhavati | dvayAni vai shyAmasya lomAni shuklAni ca kR^iShNAni ca dvandvam
mithunam prajananaM tadasya prAjApatyaM rUpaM tUfaro bhavati tUparo hi prajApatiH 



6.2.2.[3]

tasyaikaviMshati sAmidhenyaH | dvAdasha mAsAH paNca 'rtavastraya ime lokA asAvAditya
ekaviMsha eSha prajApatiH prajApatiragniryAvAnagniryAvatyasya mAtrA
tAvataivainametatsaminddhe



6.2.2.[4]

yadvevaikaviMshatiH | ekaviMsho vai puruSho dasha hastyA aN^gulayo dasha pAdyA
AtmaikaviMshaH puruShaH prajApatiH prajApatiragniryAvAnagniryAvatyasya mAtrA
tAvataivainametatsaminddhe 



6.2.2.[5]

ubhayIrgAyatrIshca triShTubhashcAnvAha | tAsAmukto bandhuruktamvevAnvR^icaM
hiraNyagarbhavatyAghAramAghArayati prajApatirvai hiraNyagarbhaH
prajApatiragnirdvAdashApriyastAsAmukto bandhuruktamvevAnvR^ica prAjApatyaH
pashupuroDAsho ya eva pashorbandhuH sa puroDAshasya dvAdashakapAlo dvAdasha mAsAH
saMvatsaraH saMvatsaraH prajApatiH kadvatyo yAjyAnuvAkyAH ko hi prajApatiH



6.2.2.[6]

athaitaM vAyave niyutvate | shuklaM tUparamAlabhate prajApatiH prajAH
sR^iShTvAnuvyaikShata tasyAtyAnandena retaH parApatatso 'jaH shuklastUparo
lapsudyabhavadraso vai reto yAvAnu vai rasastAvAnAtmA tadyadetamAlabhate
tadevAgnerantam paryeti shuklo bhavati shuklaM hi retastUparo bhavati tUparaM hi reto
vAyave bhavati prANo vai vAyurniyutvate bhavatyudAno vai niyutaH
prANodAnAvevAsminnetaddadhAti



6.2.2.[7]

yadvevaitaM vAyave niyutvate | shuklaM tUparamAlabhate prajApatiM vistrastaM yatra
devAH samaskurvantsa yo 'smAtprANo madhyata udakrAmattamasminnetena
pashunAdadhustathaivAsminnayametaddadhAti vAyave bhavati prANo vai vAyurniyutvate
bhavatyudAno vai niyutaH prANodAnAvevAsminnetaddadhAti shuklo bhavati shuklo hi
vAyustUparo bhavati tUparo hi vAyuH



6.2.2.[8]

tasya saptadasha sAmidhenyaH | saptadasho vai saMvatsaro dvAdasha mAsAH paNca 'rtavaH
saMvatsaraH prajApatiH prajApatiragniryAvAnagniryAvatyasya mAtrA
tAvataivainametatsaminddhe



6.2.2.[9]

yadveva saptadasha | saptadasho vai puruSho dasha prANAshcatvAryaN^gAnyAtmA paNcadasho
grIvAH ShoDashyaH shiraH saptadasham puruShaH prajApatiH
prajApatiragniryAvAnagniryAvatyasya mAtrA tAvataivainametatsaminddhe 



6.2.2.[10]

ubhayIrgAyatrIshca triShTubhashcAnvAha | tAsAmukto bandhuruktamvevAnvR^icaM
dvAdashApriyastAsAmukto bandhuruktamvevAnvR^icam prAjApatyaH pashupuroDAsho 'tro sa
kAma upApta iti ha smAha mAhitthiryaM carakAH prAjApatye pashAvAhuriti 



6.2.2.[11]

yadveva vAyavyaH pashurbhavati | prAjApatyaH pashupuroDAsho 'rdhaM ha
prajApatervAyurardham prajApatistadyadubhau vAyavyau syAtAmubhau vA
prAjApatyAvardhaM haivAsya kR^itaM syAnnArdhamatha yadvAyavyaH pashurbhavati
prAjApatyaH pashupuroDAshastena haivaitaM sarvaM kR^itsnam prajApatiM saskaroti



6.2.2.[12]

yadveva vAyavyaH pashurbhavati | prAjApatyaH pashupuroDAshaH prajApatiM vistrastaM
yatra devAH samaskurvantsa yo 'smAtprANo madhyata udakrAmattamasminnetena
pashunAdadhurathAsyaitena puroDAshenAtmAnaM samaskurvantsa yatprAjApatyo bhavati
prajApatirhyAtmA dvAdashakapAlo dvAdasha mAsAH saMvatsaraH saMvatsaraH prajApatiH
kadvatyau yAjyAnuvAkye ko hi prajApatiH



6.2.2.[13]

tadyadvapAm purastAjjuhoti | ya evAyam purastAtprANastamasminnetaddadhAtyatha
yadetena madhyatashcaranti madhyato hyayamAtmAtha yaddhaviShopariShTAccaranti ya
evAyamupariShTAtprANastamasminnetaddadhAti shuklavatyo yAjyAnuvAkyAH syuH
shuklarUpANAmupAptyai niyutvatyo yadeva niyutvadrUpaM tasyopAptyai 



6.2.2.[14]

tadu vA AhuH | vapAyA eva shuklavatyau syAtAmetAvadvai pashau shuklaM
yadvapAshuklavatyau niyutvatyau haviSho yadeva niyutvadrUpaM tasyopAptyA iti 



6.2.2.[15]

yadvevaitam pashumAlabhate | etasminha pashau sarveShAm pashUnAM rUpaM yattUparo
lapsudI tatpuruShasya rUpaM tUparo hi lapsudI puruSho yattUparaH
kesaravAMstadashvasya rUpaM tUparo hi kesaravAnashvo yadaShTAshaphastadgo
rUpamaShTAshapho hi gauratha yadasyAveriva shaphAstadave rUpaM yadajastadajasya
tadyadetamAlabhate tena haivAsyaite sarve pashava AlabdhA bhavantyato yatamadasya
karmopakalpetaite vA paNca pashava eSha vA prAjApatya eSha vA niyutvatIyaH



6.2.2.[16]

tam paurNamAsyAmAlabheta | amAvAsyAyAmAlabhetetyu haika Ahurasau vai candraH
prajApatiM sa etAM rAtrimiha vasati tadyathopatiShThantamAlabhetaivaM taditi



6.2.2.[17]

tadvai paurNamAsyAmeva | asau vai candraH pashustaM devAH paurNamAsyAmAlabhante
yatrainaM devA Alabhante tadenamAlabhA iti tasmAtpaurNamAsyAM yadveva
paurNamAsyAm paurNamAsI ha vAva prathamA vyuvAsa tasmAdveva paurNamAsyAm 



6.2.2.[18]

tadvai phAlgunyAmeva | eShA ha saMvatsarasya prathamA rAtriryatphAlgunI paurNamAsI
yottaraiShottamA yA pUrvA mukhata eva tatsaMvatsaramArabhate 



6.2.2.[19]

sa vA iShTvaiva paurNamAsena | atha pashumAlabheta paurNamAsena vA indro vR^itram
pApmAnaM hatvApahatapApmaitatkarmArabhata tathaivaitadyajamAnaH
paurNamAsenaiva vR^itram pApmAnaM hatvApahatapApmaitatkarmArabhate 



6.2.2.[20]

tadvA upAMshu bhavati | etaddhaitaiH prajApatiH pashubhiH karmeyeSha
taddhAtrAnaddhevaivAsAniruktamiva tasmAdupAMshu



6.2.2.[21]

yadvevopAMshu | prAjApatyaM vA etatkarma prajApatiM hyetena karmaNArabhate 'nirukto
vai prajApatiH 



6.2.2.[22]

yadvevopAMshu | reto vA atra yajNa upAMshu vai retaH sicyate vapA pashupuroDAsho
haviretAvAnhi pashuH 



6.2.2.[23]

aShTakAyAmukhAM sambharati | prAjApatyametadaharyadaShTakA prAjApatyametatkarma
yadukhA prAjApatya eva tadahanprAjApatyaM karma karoti 



6.2.2.[24]

yadvevAShTakAyAm | parvaitatsavatsarasya yadaShTakA parvaitadagneryadukhA
parvaNyeva tatparva karoti 



6.2.2.[25]

yadvevAShTakAyAm | aShTakA vA ukhA nidhirdvA uddhI tirashcI rAsnA taccatushcitasra
UrdhvAstadaShTAvaShTakAyAmeva tadaShTakAM karoti



6.2.2.[26]

amAvAsyAyAM dIkShate | amAvAsyAyai vA adhi yajNastAyate yato yajNastAyate tato yajNaM
janayAnIti



6.2.2.[27]

yadvevAmAvAsyAyAm | reto vA etadbhUtamAtmAnaM siNcatyukhAyAM yonau yaddIkShate
tasmA etam purastAllokaM karoti yaddIkShito bhavati taM kR^itaM lokamabhi jAyate
tasmAdAhuH kR^ita lokam puruSho 'bhi jAyata iti 



6.2.2.[28]

sa yatkanIyaH saMvatsarAddIkShitaH syAt | alokA iShTakA upadadhyAdeShTakA
lokAnatiricyerannatha yadbhUyaso lokAnkR^itveShTakA nAnUpadadhyAllokA iShTakA
atiricyerannatha yadamAvAsyAyAM dIkShitvAmAvAsyAyAM krINAti tadyAvantameva lokaM
karoti tAvatIriShTakA upadadhAtyathAsyApUryamANapakShe sarvo 'gnishcIyate 



6.2.2.[29]

tadAhuH | yadyAvatya etasyAgneriShTakAstAvanti kraye 'horAtrANi sampadyante 'tha
yAnyUrdhvAni krayAdahAni kathamasya te lokA anUpahitA bhavantIti yadvA
amAvAsyAyAM dIkShitvAmAvAsyAyAM krINAti tadyAvantameva lokaM karoti
tAvatIriShTakA
upadadhAtyatha yAnyUrdhvAni krayAdahAni tasminnavakAshe 'dhvaryuragniM cinoti kvo
hi cinuyAnna ca so 'vakAshaH syAdyAvanti vai saMvatsarasyAhorAtrANi tAvatya
etasyAgneriShTakA upa ca trayodasho mAsastrayodasho vA eSha mAso yAnyUrdhvAni
krayAdahAni tadyA amUstrayodashasya mAsa iShTakAstAbhirasya te lokA anUpahitA
bhavanti tatsamA lokAshceShTakAshca bhavanti 



6.2.2.[30]

etadvai yaiva prathamA paurNamAsI | tasyAm pashumAlabhate yA prathamAShTakA
tasyAmukhAM sambharati yA prathamAmAvAsyA tasyAM dIkShata etadvai yAnyeva
saMvatsarasya prathamAnyahAni tAnyasya tadArabhate tAni ca tadApnotyathAtaH
sampadeva 



6.2.2.[31]

tadAhuH | kathamasyaitatkarma saMvatsaramagnimApnoti kathaM saMvatsareNAgninA
sampadyata ityeteShAM vai paNcAnAm pashUnAM caturviMshatiH sAmidhenyo
dvAdashApriyastatShaTtriMshadekAdashAnuyAjA ekAdashopayajastadaShTA paNcAshat 



6.2.2.[32]

tato yAShTAcatvAriMshat | sAShTAcatvAriMshadakSharA jagatIyaM vai jagatyasyAM hIdaM
sarvaM jagadiyamu vA agnirasyai hi sarvo 'gnishcIyate yAvAnagniryAvatyasya mAtrA
tAvattadbhavati



6.2.2.[33]

yadvevAShTAcatvAriMshat | aShTAcatvAriMshadakSharA vai jagatI jagatI sarvANi candAMsi
sarvANi candAMsi prajApatiH prajApatiragniryAvAnagniryAvatyasya mAtrA tAvattadbhavati 



6.2.2.[34]

atha yAni dasha | sA dashAkSharA virADvirADagnirdasha disho disho 'gnirdasha prANAH prANA
agniryAvAnagniryAvatyasya mAtrA tAvattadbhavati 



6.2.2.[35]

vapA pashupuroDAshaH | tatShaShTiH ShaShTirmAsasyAhorAtrANi tanmAsamApnoti mAsa Apta
R^itumApnotyR^ituH saMvatsaraM tatsaMvatsaramagnimApnoti ye ca saMvatsare kAmA atha
yadato 'nyadyadeva saMvatsare 'nnaM tattat 



6.2.2.[36]

athaitasya prAjApatyasya | ekaviMshatiH sAmidhenyo
dvAdashApriyastattrayastriMshadekAdashAnuyAjA ekAdashopayaja tatpaNcapaNcAshadvapA
pashupuroDAsho havistadaShTApaNcAshatsa yo 'ShTApaNcAshati kAmo 'traiva tamApnoti
dvAvAghArau tatShaShTiH sa yaH ShaShTyAM kAmo 'traiva tamApnotyatha yadato
'nyadyadevaM saMvatsare 'nnaM tattat 



6.2.2.[37]

athaitasya niyutvatIyasya | saptadasha sAmidhenyo dvAdashApriyastadekAM na
triMshadekAdashAnuyAjA ekAdashopayajastadekapaNcAshadvapA pashupuroDAsho
havistaccatuShpaNcAshaddvAvAghArau dvau sviShTakR^itau tadaShTApaNcAshatsa yo
'ShTApaNcAshati kAmo 'traiva tamApnoti vanaspatishca vasAhomashca tatShaShTiH sa yaH
ShaShTyAM kAmo 'traiva tamApnotyatha yadato 'nyadyadeva saMvatsare 'nnaM
tattadevamu hAsyaitatkarma saMvatsaramagnimApnotyevaM saMvatsareNAgninA
sampadyate 



6.2.2.[38]

tadAhuH | naitasya pashoH samiShTayajUMShi juhuyAnna
hR^idayashUlenAvabhR^ithamabhyaveyAdArambho vA eSho 'gneH pashurvyavasargo devatAnAM
samiShTayajUMShi saMsthAvabhR^itho nedArambhe devatA vyavasR^ijAni nedyajNaM
saMsthApayAnIti sa vai sameva sthApayedetena pashuneShTvA
tatprajApatirapashyadyathaitasyAgnerantaM na paryaittasmAtsaMsthApayedyadveva
saMsthApayati prANa eSha pashustasya yadantariyAtprANasya tadantariyAdyadu vai
prANasyAntariyAttata evam mriyeta tasmAtsameva sthApayedathAto vratAnAmeva 



6.2.2.[39]

tadAhuH | naitena pashuneShTvopari shayIta na mAMsamashnIyAnna
mithunamupeyAtpUrvadIkShA vA eSha pashuranavakLptaM vai tadyaddIkShita upari
shayIta yanmAMsamashnIyAdyanmithunamepeyAditi netvevaiShA dIkShA neva hi
mekhalAsti na kR^iShNAjinamiShTakAM vA etAM kurute tasmAdu kAmamevopari shayItaitadu
sarvamannaM yadate pashavastadasyAtrAptamArabdham bhavati tadyAni kAni
cAmadhuno 'shanAni teShAmasya sarveShAM kAmAshanaM yadi labheta mithunaM tu
nopeyAtpurA maitrAvaruNya payasyAyai tasyopari bandhuH 



6.2.2.[40]

tadAhuH | dadyAdetasminyajNe dakShiNAM nenme 'yaM yajNo 'dakShiNo 'sadbrahmaNa
AdiShTadakShiNAM dadyAdbrahmA vai sarvo yajNastadasya sarvo yajNo bhiShajjayito
bhavatIti na tathA kuryAdiShTakAM vA etAM kurute tadyatheShTakAyAmiShTakAyAM
dadyAttAdR^iktadamurhyeva dadyAdyadasyopakalpeta



6.2.3.[1]

etadvai devA abruvan | cetayadhvamiti citimicateti vAva tadabruvaMsteShAM
cetayamAnAnAm prajApatirimAm prathamAM svayamAtR^iNAM citimapashyattasmAttAm
prajApatinopadadhAti 



6.2.3.[2]

tamagnirabravIt | upAhamAyAnIti keneti pashubhiriti tatheti pashviShTakayA ha
taduvAcaiShA vAva pashviShTakA yaddUrveShTakA tasmAtprathamAyai svayamAtR^iNAyA
anantarhitA dUrveShTakopadhIyate tasmAdasyA anantarhitA oShadhayo 'nantarhitAH
pashavo 'nantarhito 'gniranantarhito hyeSha etayopait



6.2.3.[3]

te 'bruvan | cetayadhvameveti citimicateti vAva tadabruvannita Urdhvamicateti teShAM
cetayamAnAnAmindrAgnI ca vishvakarmA cAntarikShaM dvitIyAM svayamAtR^iNAM
citimapashyaMstasmAttAminprAgnibhyAM ca vishvakarmaNA copadadhAti



6.2.3.[4]

tAnvAyurabravIt | upAhamAyAnIti keneti digbhiriti tatheti dishyAbhirha taduvAca
tasmAddvitIyAyai svayamAtR^iNAyA anantarhitA dishyA upadhIyante
tasmAdantarikShAdanantarhitA disho 'nantarhito vAyuranantarhito hyeSha etAbhirupait 



6.2.3.[5]

te 'bruvan | cetayadhvameveti citimicateti vAva tadabruvannita Urdhvamicateti teShAM
cetayamAnAnAm parameShThI divaM tR^itIyaM svayamAtR^iNAM citimapashyattasmAttAm
parameShThinopadadhAti



6.2.3.[6]

tamasAvAdityo 'bravIt | upAhamAyAnIti keneti lokampR^iNayeti tathetyeSha vAva
lokampR^iNAtmanA haiva taduvAca tasmAttR^itIyA svayamAtR^iNAnantarhitA lokampR^iNAyA
upadhIyate tasmAdashAvAdityo 'nantarhito divo 'nantarhito hyeSha etayopait 



6.2.3.[7]

tadetA vAva ShaD devatAH | idaM sarvamabhavanyadidaM kiM ca te devAshca
'rShayashcAbruvannimA vAva ShaD devatA idaM sarvamabhUvannupa tajjAnIta yathA
vayamihApyasAmeti te 'bruvaMshcetagradhvamiti citimicateti vAva tadabruvaMstadicata
yathA vayamihApyasAmeti teShAM cetayamAnAnAM devA dvitIyAM
citimapashyannR^iShayashcaturthIm



6.2.3.[8]

te 'bruvan | upa vayamAyAmeti keneti yadeShu lokeShUpeti tatheti tadyadUrdhvam
pR^ithivyA arvAcInamantarikShAttena devA upAyaMstadeShA dvitIyA citiratha
yadUrdhvamantarikShAdarvAcInaM divastena 'rShaya upAyaMstadeShA caturthI citiH



6.2.3.[9]

te yadabruvan | cetayadhvamiti citimicateti vAva tadabruvanyaccetayamAnA
apashyaMstasmAccitayaH 



6.2.3.[10]

prajApatiH prathamAM citimapashyat | prajApatireva tasyA ArSheyaM devA dvitIyAM
citimapashyandevA eva tasyA ArSheyamindrAgnI ca vishvakarmA ca tR^itIyAM
citimapashyaMsta eva tasyA ArSheyamR^iShayashcaturthIM citimapashyannR^iShaya eva tasyA
ArSheyam parameShThI paNcamIM citimapashyatparameShThyeva tasyA ArSheyaM sa yo
haitadevaM citInAmArSheyaM vedArSheyavatyo hAsya bandhumatyashcitayo bhavanti



6.3.1.[1]

etadvai devA abruvan | cetayadhvamiti citimicateti vAva tadabruvaMsteShAM
cetayamAnAnAM savitaitAni sAvitrANyamapashyadyatsavitApashyattasmAtsAvitrANi sa
etAmaShTAgR^ihItAmAhutimajuhottAM
hutvemAmaShThadhAvihitAmaShADhAmapashyatpuraiva sR^iShTAM satIm 



6.3.1.[2]

te yadabruvan cetayadhvamiti citimicateti vAva tadabruvanyaccetayamAnA
apashyaMstasmAccitirAhutirvai yajNo yadiShTvApashyattasmAdiShTakA 



6.3.1.[3]

tAM vA etAm | ekaM satImaShTAgR^ihItAmaShTAbhiryajurbhirjuhoti tasmAdiyamekA
satyaShTadhAvihitA



6.3.1.[4]

tAmUrdhvAmudgR^ihNanjuhoti | imAM tadUrdhvAM rUpairudgR^ihNAti tasmAdiyamUrdhvA
rUpaiH 



6.3.1.[5]

tAM saMtatAM juhoti | etadvai devA abibhayuryadvai na iha rakShAMsi nAShTrA
nAnvaveyuriti ta etaM saMtatahomamapashyanrakShasAM nAShTrANAmananvavAyanAya
tasmAtsaMtatAM juhoti



6.3.1.[6]

yadvevaitAmAhutiM juhoti | savitaiSho 'gnistametayAhutyA purastAtprINAti tamiShTvA
prItvAthainaM sambharati tadyadetayA savitAram prINAti tasmAsAvitrANi tasmAdvA
etAmAhutiM juhoti 



6.3.1.[7]

yadvevaitAmAhutiM juhoti | savitaiSho 'gnistametayAhutyA purastAdreto bhUtaM siNcati
yAdR^iguai yonau retaH sicyate tAdR^igjAyate tadyadetayA savitAraM reto bhUtaM siNcati
tasmAtsAvitrANi tasmAdvA etAmAhutiM juhoti



6.3.1.[8]

sruvashcAtra srukca prajujyete | vAgvai srukprANaH sruvo vAcA ca vai prANena caitadagre
devAH karmAnvaicaMstasmAtsruvashca srukca



6.3.1.[9]

yadveva sruvashca srukca | yo vai sa prajApatirAsIdeSha sa sruvaH prANo vai sruvaH
prANaH prajApatiratha yA sA vAgAsIdeShA sA srugyoShA vai vAgyoShA srugatha yAstA Apa
AyanvAco lokAdetAstA yAmetAmAhutiM juhoti



6.3.1.[10]

tAM saMtatAM juhoti | saMtatA hi tA Apa Ayannatha yaH sa prajApatistrayyA vidyayA
sahApaH prAvishadeSha sa yairetadyajurbhirjuhoti



6.3.1.[11]

tadyAni trINi prathamAni | ime te lokA atha yaccuturthaM yajustrayI sA vidyA jagatI sA
bhavati jagatI sarvANi candAMsi sarvANi candAMsi trayI vidyAtha yAni catvAryuttamAni
dishastAnIme ca vai lokA dishashca prajApatirathaiShA trayI vidyA 



6.3.1.[12]

sa juhoti | yaNjAnaH prathamam mana iti prajApatirvai yuNjAnaH sa mana etasmai
karmaNe yuN^kta tadyanmana etasmai karmaNe 'yuN^kta tasmAtprajApatiryuNjAnaH 



6.3.1.[13]

tatvAya savitA dhiya iti | mano vai savitA prANA dhiyo
'gnerjyotirnicAyyetyagnerjyotirdR^iShTvetyetatpR^ithivyA adhyAbharaditi pR^ithivyai
hyenadadhyAbharati 



6.3.1.[14]

yuktena manasA vayamiti | mana evaitadetasmai karmaNe yuN^kte na hyuyuktena
manasA kiM cana samprati shaknAti kartuM devasya savituH sava iti devena savitrA
prasUtA ityetatsvargyAya shaktyeti yathaitena karmaNA svargaM lokamiyAdevametadAha
shaktyeti shaktyA hi svargaM lokameti



6.3.1.[15]

yuktvAya savitA devAniti | mano vai savitA prANA devAH svaryato dhiyA divamiti
svargaM hainAMlokaM yato dhiyaitasmai karmaNe yuyuje bR^ihajjyotiH kariShyata ityasau
vA Adityo bR^ihajjyotireSha u eSho 'gniretamvete saMskariShyanto bhavanti savitA
prasuvAti tAniti savitR^iprasUtA etatkarma karavannityetat



6.3.1.[16]

yuNjate mana uta yuNjate dhiya iti | manashcaivaitatprANAshcaitasmai karmaNe yuN^kte
viprA viprasyeti prajApatirvai vipro devA viprA bR^ihato vipashcita iti prajApatirvai
bR^ihanvipashcidvi hotrA dadha iti yadvA eSha cIyate tadeSha hotrA vidhatte cite
hyetasminhotrA adhividhIyante vayunAvidityeSha hIdaM vayunamavindadeka idityeko
hyeSha idaM sarvaM vayunamavindanmahI devasya savituH pariShTutiriti mahatI
devasya savituH pariShTutirityetat



6.3.1.[17]

yuje vAm brahma pUrvyaM namobhiriti | prANo vai brahma pUrvyamannaM
namastattadeShaivAhutirannametayaiva tadAhutyaiten sUreriti yathobhayeShu
devamanuShyeShu kIrtishloko yajamAnasAnnena prANAnetasmai karmaNe yuN^kte vi shloka
etu pathyevaya syAdevametadAha shR^iNvantu vishve amR^itasya putrA iti prajApatirvA
amR^itastasya vishve devAH putrA A ye dhAmAni divyAni tasthuritIme vai lokA divyAni
dhAmAni tadya eShu lokeShu devAstAnetadAha



6.3.1.[18]

yasya prayANamanvanya idyayuriti | prajApatirvA etadagre karmAkarottattato devA
akurvandevA devasya mahimAnamojaseti yajNo vai mahimA devA devasya yajNaM
vIryamojasetyetadyaH pArthivAni vimame sa etasha iti yadvai kiM cAsyAM tatpArthivaM
tadeSha sarva vimimIte rashmibhirhyenadabhyavatanoti rajAMsi devaH savitA
mahitvanetIme vai lokA rajAMsyasAvAdityo devaH savitA tAneSha mahimnA vimimIte



6.3.1.[19]

deva savitaH prasuva yajNam prasuva yajNapatim bhagAyeti | asau vA Adityo devaH
savitA yajNo bhagastametadAha prasuva yajNam prasuva yajNapatim bhagAyeti divyo
gandharvaH ketapUH ketaM naH punAtvityasau vA Adityo divyo gandharvo 'nnaM keto
'nnapUrannaM naH punAtvityetadvAcaspatirvAcaM naH svadatviti vAgvA idaM karma
prANo vAcaspatiH prANo na idaM karma svadatvityetat 



6.3.1.[20]

imaM no deva savitaryajNam praNayeti | asau vA Adityo devaH savitA yadu vA eSha
yajNiyaM karma praNayati tadanArtaM svastyudR^icamashnute devAvyamiti yo
devAnavadityetatsakhividaM satrAjitaM dhanajitaM svarjitamiti ya etatsarvaM
vindAdityetadR^icetyR^icA stomaM samardhaya gAyatreNa rathantaram
bR^ihadgAyatravartanIti sAmAni svAheti yajUMShi saiShA trayI vidyA prathamaM jAyate
yathaivAdo 'mutrAjAyataivamatha yaH so 'gnirasR^ijyataiSha sa yo 'ta UrdhvamagnishcIyate 



6.3.1.[21]

tAnyetAnyaShTau sAvitrANi | aShTAkSharA gAyatrI gAyatro 'gniryAvAnagniryAvatyasya
mAtrA tAvataivainametadreto bhUtaM siNcati tAni nava bhavanti svAhAkAro navamo
nava disho disho 'gnirnava prANAH prANA agniryAvAnagniryAvatyasya mAtrA
tAvataivainametadreto bhUtaM siNcati tAni dasha bhavantyAhutirdashamI dashAkSharA
virADvirADagnirdasha disho disho 'gnirdasha prANAH prANA agniryAvAnagniryAvatyasya
mAtrA tAvattadbhavati 



6.3.1.[22]

etasyAmAhutyAM hutAyAm | agnirdevebhya udakrAmatte devA abruvanpashurvA agniH
pashubhirimamanvicAma sa svAya rUpAyAvirbhaviShyatIti tam pashubhiranvaicantsa
svAya rUpAyAvirabhavattasmAdu haitatpashuH svAya rUpAyAvirbhavati ga



6.3.1.[23]

te 'bruvan | yadyaha sarvairanveShiShyAmo yAtayAmA anupajIvanurvA gave 'shvo
vAshvAya puruSho vA puruShAya IyA bhaviShyanti yadyu asarvairasarvamanuvetsyAma iti
ta etamekam pashuM dvAbhyAm pashubhyAm pratyapashyanrAsabhaM goshcAveshca
tadyadetamekam pashuM dvAbhyAm pashubhyAm pratyapashyaMstasmAdeSha ekaH
sandviretAH 



6.3.1.[24]

anaddhApuruSham puruShAt | eSha ha vA anaddhApuruSho yo na devAnavati na pitÃnna
manuShyAMstatsarvairaha pashubhiranvaicanno yAtayAmA anupajIvanIyA abhavan 



6.3.1.[25]

tribhiranvicati | trivR^idagniryAvAnagniryAvatyasya mAtrA tAvataivainametadanvicati
paNca sampadA bhavanti paNcacitiko 'gniH paNca 'rtavaH saMvatsaraH saMvatsaro
'gniryAvAnagniryAvatyasya mAtrA tAvattadbhavati



6.3.1.[26]

te mauNjIbhirabhidhAnIbhirabhihitA bhavanti | agnirdevebhya udakrAmatsa muNjam
prAvishattasmAtsa suShirastasmAdvevAntarato dhUmarakta iva saiShA
yoniragneryanmuNco 'gnirime pashavo na vai yonirgarbhaM hinastyAhiMsAyai yonirvai
jAyamAno jAyate yonerjAyamAno jAyAtA iti 



6.3.1.[27]

trivR^ito bhavanti | trivR^iddhyagnirashvAbhidhAnIkR^itA bhavanti sarvato vA ashvAbhidhAnI
mukham parishete sarvato yonirgarbham parishete yonirUpametatkriyate 



6.3.1.[28]

te prANcastiShThanti | ashvaH prathamo 'tha rAsabho 'thAja evaM hyete 'nupUrvaM yadvai
tadashru sakSharitamAsIdeSha so 'shvo 'tha yattadarasadivaiSha rAsabho 'tha yaH sa kapAle
raso lipta AsIdeSha so 'jo 'tha yattatkapAlamAsIdeShA sA mR^idyAmetadAhariShyanto
bhavantyetebhyo vA eSha rUpebhyo 'gre 'sR^ijyata tebhya evainametajjanayati



6.3.1.[29]

te dakShiNatastiShThanti | etadvai devA abibhayuryadvai no yajNaM dakShiNato rakShAMsi
nAShTrA na hanyuriti ta etaM vajramapashyannamumevAdityamasau vA Aditya eSho
'shvasta etena vajreNa dakShiNato rakShAMsi nAShTrA apahatyAbhaye 'nAShTrA etaM
yajNamatanvata tathaivaitadyajamAna etena vajreNa dakShiNato rakShAMsi nAShTrA
apahatyAbhaye 'nAShTrA etaM yajNaM tanute



6.3.1.[30]

dakShiNata AhavanIyo bhavati | uttarata eShAbhrirupashete vR^iShA vA AhavanIyo
yoShAbhrirdakShiNato vai vR^iShA yoShAmupashete 'ratnimAtre 'ratnimAtrAddhi vR^iShA
yoShAmupashete 



6.3.1.[31]

sA vaiNavI syAt | agnirdevebhya udakrAmatsa veNum prAvishattasmAtsa suShiraH sa etAni
varmANyabhito 'kuruta parvANyananuprajNAnAya yatra-yatra nidadAha tAni
kalmAShANyabhavan



6.3.1.[32]

sA kalmAShI syAt | sA hyAgneyI yadi kalmAShIM na vindedapyakalmAShI syAtsuShirA tu
syAtsaivAgneyI saiShA yoniragneryadveNuragniriyam mR^inna vai yonirgarbhaM
hinastyahiMsAyai yonervai jAyamAno jAyate yonerjAyamAno jAyAtA iti



6.3.1.[33]

prAdashamAtrI syAt | prAdeshamAtraM hIdamabhi vAgvadatyaratnimAtrI tveva bhavati
bAhurvA aratnirbAhuno vai vIryaM kriyate vIryasammitaiva tadbhavati 



6.3.1.[34]

anyataHkShNutsyAt | anyatararo hIdaM vAcaH kShNutamubhayataHkShNuttveva
bhavatyubhayato hIdaM vAcaH kShNutaM yadenayA daivaM ca vadati mAnuShaM cAtho
yatsatyaM cAnR^itaM ca tasmAdubhayataHkShNut



6.3.1.[35]

yadvevobhayataHkShNut | ato vA abhrervIryaM yato 'syai kShNutamubhayata
evAsyAmetadvIryaM dadhAti



6.3.1.[36]

yadvevobhayataHkShNut | etadvA enaM devA anuvidyaibhyo lokebhyo
'khanastathaivainamayametadanuvidyaibhyo lokebhyaH khanati 



6.3.1.[37]

sa yaditi khanati | tadenamasmAllokAtkhanatyatha yadUrdhvoccarati
tadamuShmAllokAdatha yadantareNa saMcarati tadantarikShalokAtsarvebhya
evainametadebhyA lokebhyaH khanati 



6.3.1.[38]

tAmAdatte | devasya tvA savituH prasave 'shvinorbAhubhyAm vitR^iprasUta
evainAmetadetAbhirdevatAbhirAdatte gAyatreNapUShNo hastAbhyAmAdade gAyatreNa
candasAN^girasvaditi sa candasAtho asyAM gAyatraM cando dadhAti pR^ithivyAH
sadhasthAdagnim purIShyamaN^girasvadAbhareti pashavo vai purISham pR^ithivyA
upasthAdagnim pashavyamagnivadAbharetyetattraiShTubhena candasAN^girasvaditi
tadenAM traiShTubhena candasAdatte 'tho asyAM traiShTubhaM cando dadhAti 



6.3.1.[39]

abhrirasIti | abhrirhyeShA tadenaM satyenAdatte nAryasIti vajro vA abhriryoShA nArI na
vai yoShA kaM cana hinasti shamayatyevainAmetadahiMsAyai tvayA vayamagniM shakema
khanituM sadhastha etIdaM vai sadhasthaM tvayA vayamagniM shakema
khanitumasmintsadhastha ityetajjAgatena candasAN^girasvaditi tadenAM jAgatena
candasAdatte 'tho asyAM jAgataM cando dadhAti



6.3.1.[40]

tribhirAdatte | trivR^idagniryAvAnagniryAvatyasya mAtrA tAvataivainAmetadAdatte
tribhirAdAyAthainAM caturthenAbhimantrayata etadvA enAM devAstribhirAdAyAthAsyAM
caturthena vIryamadadhustathaivainAmayametattribhirAdAyAthAsyAM caturthena
vIryaM dadhAti



6.3.1.[41]

hasta AdhAya saviteti | haste hyasyAhitA bhavati bibhradabhrimiti bibharti hyenAM
hiraNyayImiti hiraNmayI hyeShA yA
candomayyagnerjyotirnicAyyetyagnerjyotirdR^iShTvetyetatpR^ithivyA adhyAbharaditi
pR^ithivyai hyenadadhyAbharatyAnuShTubhena candasAN^girasvaditi
tadenAmAnuShTubhena candasAdatte 'tho asyAmAnuShTubhaM cando dadhAti
tAnyetAnyeva candAMsyeShAbhrirArambhAyaiveyaM vaiNavI kriyate 



6.3.1.[42]

tAM haike hiraNmayIM kurvanti | hiraNyayIti vA abhyukteti na tathA kuryAdyadvA eShA
candAMsi tenaiShA hiraNyamamR^itaM hiraNyamamR^itAni candAMsi 



6.3.1.[43]

tAM caturbhirAdatte | caturakSharA vai sarvA vAgvAgityekamakSharamakSharamiti
tryakSharaM tadyattadvAgityekamakSharaM yaivaiShAnuShTubuttamA sA sAtha
yadakSharamiti tryakSharametAni tAni pUrvANi yajUMShi sarvayaivaitadvAcAgniM khanati
sarvayA vAcA sambharati tasmAccaturbhiH 



6.3.1.[44]

yadveva caturbhiH | catasro vai dishashcatasR^iShu taddikShu vAcaM dadhAti tasmAccatasR^iShu
dikShu vAgvadati candobhishca yajurbhishcAdatte tadaShTau catasro dishashcatasro
'vAntaradishaH sarvAsu taddikShu vAcaM dadhAti tasmAtsarvAsu dikShu vAgvadati



6.3.2.[1]

hasta eShAbhrirbhavatyatha pashUnabhimantrayate | etadvA eShu devA anveShiShyantaH
purastAdvIryamadadhustathaivaiShvayametadanveShiShyanpurastAdvIryaM dadhAti 



6.3.2.[2]

so 'shvamabhimantrayate | praturtaM vAjinnAdraveti yadvai kShipraM tattUrtamatha
yatkShiprAtkShepIyastatpratUrta variShThAmanu saMvatamitIyaM vai variShThA
saMvadimAmanu saMvatamityetaddivi te janma paramamantarikShe tava nAbhiH
pR^ithivyAmadhi yoniriditi tadenametA devatAH karotyagniM vAyumAdityaM tadashve
vIryaM dadhAti



6.3.2.[3]

atha rAsabham | yuNjAthAM rAsabhaM yuvamityadhvaryuM caitadyajamAnaM
cAhAsminyAme vR^iShaNvasU ityasminkarmaNi vR^iShaNvasU ityetadagnim
bharantamasmayumityagnim bharantamasmatpreShitamityetattadrAsabhe vIryaM
dadhAti



6.3.2.[4]

athAjam | yoge-yoge tavastaraM vAje-vAje havAmaha ityannaM vai vAjaH
karmaNi-karmaNi tavastaramanne 'nne havAmaha ityetatsakhAya indramUtaya
itIndriyavantamUtaya ityetattadaje vIryaM dadhAti 



6.3.2.[5]

tribhirabhimantrayate | trivR^idagniryAvAnagniryAvatyasya mAtrA
tAvataivaiShvetadvIryaM dadhAti



6.3.2.[6]

athainAnprAca utkramayati | tadenametaiH pashubhiranvicati nopaspR^ishatyagnireSha
yatpashavo nenmAyamagnirhinasaditi



6.3.2.[7]

so 'shvamutkramayati | pratUrvannehyavakrAmannashastIreti pApmA vA ashastistvaramANa
ehyavakrAmanpApmAnamityetadrudrasya gANapatyam mayobhUrehIti raudrA vai
pashavo yA te devatA tasyai gANapatyam mayobhUrehItyetattadenamashvenAnvicati



6.3.2.[8]

atha rAsabham | urvantarikShaM vIhi svastigavyUtirabhayAni kR^iNvanniti yathaiva
yajustathA bandhuH pUShNA sayujA sahetIyaM vai pUShAnayA sayujA sahetyetattadenaM
rAsabhenAnvicati



6.3.2.[9]

athAjam | pR^ithivyAH sadhasthAdagnim purIShyamaN^girasvadAbhareti pR^ithivyA
upasthAdagnim pashavyamagnivadAbharetyetattadenamajenAnvicati



6.3.2.[10]

tribhiranvicati | trivR^idagniryAvAnagniryAvatyasya mAtrA tAvataivainametadanvicati
tribhiH purastAdabhimantrayate tatShaT ShaDR^itavaH saMvatsaraH saMvatsaro
'gniryAvAnagniryAvatyasya mAtrA tAvattadbhavati 



6.3.3.[1]

pradIptA ete 'gnayo bhavanti | atha mR^idamacayantIme vai lokA ete 'gnayaste yadA
pradIptA athaita ime lokAH puro vA etadebhyo lokebhyo >gre devAH
karmAnvaicaMstadyadetAnagnInatItya mR^idamAharati tadenam puraibhyo lokebhyo
'nvicati 



6.3.3.[2]

prANco yanti | prAcI hi digagneH svAyAmevainametaddishyanvicati svAyAM dishi vindati



6.3.3.[3]

te prayanti | agnim purIShyamaN^girasvadacema ityagnim pashavyamagnivadacema
ityetat 



6.3.3.[4]

athAnaddhApuruShamIkShate | agnim purIShyamaN^girasvadbhariShyAma ityagnim
pashavyamagnivadbhariShyAma ityetattadenamanaddhApuruSheNAnvicati



6.3.3.[5]

atha valmIkavapA suShirA vyadhve nihitA bhavati | tAmanvIkShata iyaM vai
valmIkuvapeyamu vA ime lokA etadvA enaM devA eShu lokeShu
vigrAhamaicaMstathaivainamayametadeShu lokeShu vigrAhamicati



6.3.3.[6]

anvagniruShasAmagramakhyaditi | tadenamuShaHsvaicannanvahAni prathamo jAtavedA
iti tadenamahaHsvaicannanu sUryasya rurutrA ca rashmIniti tadenaM sUryasya
rashmiShvaicannanu dyAvApR^ithivI Atatantheti tadenaM
dyAvApR^ithivyoraicaMstamavindaMstathaivainamayametadvindati taM yadA
parApashyatyatha tAmavAsyatyAgacanti mR^idam 



6.3.3.[7]

athAshvamabhimantrayate | etadvai devA abruvanpApmAnamasyApahanAmeti shramo vai
pApmA shramamasya pApmAnamapahanAmeti tasya shramam
pApmAnamapAghnaMstathaivAsyAyametacramam pApmAnamapahanti 



6.3.3.[8]

Agatya vAjyadhvAnamiti | Agato hyasyAdhvA bhavati sarvA mR^idho vidhUnuta iti pApmA
vai mR^idhaH sarvAnpApmano vidhUnuta ityetattasmAdu haitadashvaH syanttvA vidhUnute
'gniM sadhasthe mahati cakShuShA nicikISha itIdaM vai
mahatsadhasthamagnimasminmahati sadhasthe cakShuShA didR^ikShata ityetat 



6.3.3.[9]

athainamAkramayati | etadvA eSha etaM devebhyo 'nuvidya
prAbavIdyathAyamihevetyevam



6.3.3.[10]

yadvevAkramayati | etadvai devA abibhayuryadvai na imamiha rakShAM si nAShTrA na
hanyuriti tasmA etaM vajramupariShTadabhigoptAramakurvannamumevAdityamasau vA
Aditya eSho 'shvastathaivAsmA ayametaM vajramupariShTAdabhigoptAraM karoti



6.3.3.[11]

Akramya vAjin | pR^ithivImagnimica rucA tvamiti cakShurvai rugAkramya tvaM
vAjinpR^ithivImagnimica cakShuShetyetadbhUmyA vR^ittvAya no brUhi yataH khanema taM
vayamiti bhUmestatspAshayitvAya no brUhi yata enaM khanemetyetat



6.3.3.[12]

athainamunmR^ishati | etadvA enaM devAH procivAMsaM vIryeNa
samArdhayaMstathaivainamayametatprocivAMsaM vIryeNa samardhayati dyauste
pR^iShTham pR^ithivI sadhasthamAtmAntarikShaM samudro
yoniritItthamasItthamasItyevaitadAha vikhyAya cakShuShA tvamabhitiShTha pR^itanyata
iti vikhyAya cakShuShA tvamabhitiShTha sarvAnpApmana ityetannopaspR^ishati vajro vA
ashvo nenmAyaM vajro hinasaditi 



6.3.3.[13]

athainamutkramayati | etadvai devA abruvankimimamabhyutkramiShyAma iti
mahatsaubhagamiti tam
mahatsaubhagamabhyudakramayaMstathaivainamayametanmahatsaubhagamabhyutkr
amayatyutkrAma mahate saubhagAyetyutkrAma mahatte saubhagamityetattasmAdu
haitadashvaH pashUnAm bhagitamo 'smAdAsthAnAditi yatraitattiShThasItyetaddraviNodA iti
draviNaM hyebhyo dadAti vAjinniti vAjI hyeSha vayaM syAma sumatau pR^ithivyA agniM
khananta upasthe asyA iti vayamasmai pR^ithivyai sumatau syAmAgnimasyA upasthe
khananta ityetat 



6.3.3.[14]

athainamutkrAntamabhimantrayate | etadvA enaM devAH procivAMsaM yathA dadivAMsaM
vandetaivamupAstuvannupAmahayaMstathaivainamayametadupastautyupamahayatyud
akramIdityuddhyakramIddraviNodA iti draviNaM hyebhyo dadAti vAjyarveti vAjI ca
hyeSho 'rvA cAkaH sulokaM sukR^itam pR^ithivyAmityakaraH sulokaM sukR^itam
pR^ithivyAmityetattataH khanema supratIkamagnimiti tata enaM
khanemetyetatsupratIkamiti sarvato vA agniH supratIkaH svo ruhANA adhi
nAkamuttamamiti svargo vai loko nAkaH svargaM lokaM rohanto 'dhi
nAkamuttamamityetattaM dakShiNopasaMkramayati yatretarau pashU bhavataste
dakShiNataH prANcastiShThanti sa ya evAmutra dakShiNata sthAnasya bandhuH so 'tra 



6.3.3.[15]

athopavishya mR^idamabhijuhoti | etadvai devA abruvaMshcetayadhvamiti citimicrateti
vAva tadabruvaMste cetayamAnA etAmAhutimapashyaMstAmajuhavustAM
hutvemAMlokAnukhAmapashyan 



6.3.3.[16]

te 'bruvan | cetayadhvameveti citimicateti vAva tadabruvaMste cetayamAnA etAM
dvitIyAmAhutimapashyaMstAmajuhavustAM hutvA vishvajyotiSho 'pashyannetA devatA agniM
vAyumAdityametA hyeva devatA vishvaM jyotistathaivaitadyajamAna ete AhutI
hutvemAMshca lokAnukhAm pashyatyetAshca devatA vishvajyotiSho vyatiShaktAbhyAM
juhotImAMshca tallokAnetAshca devatA vyatiShajati



6.3.3.[17]

yadvevaite AhutI juhoti | mR^idaM ca tadapashca prINAti te iShTvA prItvAthaine sambharati
vyatiShaktAbhyAM juhoti mR^idaM ca tadapashca vyatiShajati



6.3.3.[18]

Ajyena juhoti | vajro vA AjyaM vajramevAsmA etadabhigoptAraM karotyatho reto vA
AjyaM reta evaitatsiNcati sruveNa vR^iShA vai sruvo vR^iShA vai retaH siNcati svAhAkAreNa
vR^iShA vai svAhAkAro vR^iShA vai retaH siNcati



6.3.3.[19]

A tvA jigharmi manasA ghR^iteneti | A tvA juhomi manasA ca ghR^itena
cetyetatpratikShiyantam bhuvanAni vishveti pratya« hyeSha sarvANi bhuvanAni kShiyati
pR^ithuM tirashcA vayasA bR^ihantamiti pR^ithurvA eSha tirya«vayaso bR^ihandhUmena
vyaciShThamanne rabhasaM dR^ishAnamityavakAshavantamannairannAdaM
dIpyamAnamityetat 



6.3.3.[20]

A vishvataH pratyaNcaM jigharmIti | A sarvataH pratyaNcaM juhomItyetadarakShasA
manasA tajjuShetetyahIDamAnena manasA tajjoShayetetyetanmaryashrI spR^ihayadvarNo
agniriti maryashrIrhyeSha spR^ihayadvarNo 'gnirnAbhimR^ishe tanvA jarbhurANa iti na hyeSho
'bhimR^ishe tanvA dIpyamAno bhavati



6.3.3.[21]

dvAbhyAmabhijuhoti | dvipAdyajamAno yajamAno 'gniryAvAnagniryAvatyasya mAtrA
tAvataivainametatadreto bhUtaM siNcatyAgneyIbhyAmagnimevaitadreto bhUtaM siNcati
te yadAgneyyo tenAgniratha yattriShTubhau tenendra aindrAgno
'gniryAvAnagniryAvatyasya mAtrA tAvataivainametadreto bhUtaM siNcatIndrAgnI vai
sarve devAH sarvadevatyo 'gniryAvAnagniryAvatyasya mAtrA tAvataivainametadreto
bhUtaM siNcati



6.3.3.[22]

ashvasya pade juhoti | agnireSha yadashvastatho hAsyaite agnimatyevAhutI hute bhavataH 



6.3.3.[23]

athainam parilikhati | mAtrAmevAsmA etatkaroti yathaitAvAnasItyevam 



6.3.3.[24]

yadvevainam parilikhati | etadvai devA abibhayuryadvai na imamiha rakShAMsi nAShTrA
na hanyuriti tasmA etAm puram paryashrayaMstathaivAsmA ayametAm puram
parishrayatyabhryA vajro vA abhrirvajramevAsmA etadabhigoptAraM karoti sarvataH
parilikhati sarvata evAsmA etaM vajramabhigoptAraM karoti triShkR^itvaH parilikhati
trivR^itamevAsmA etaM vajramabhigoptAraM karoti



6.3.3.[25]

pari vAjapatiH kaviH | pari tvAgne puraM vayaM tvamagne dyubhirityagnimevAsmA
etadupastutya varma karoti parivatIbhiH parIva hi pura AgneyIbhiragnipurAmevAsmA
etatkaroti sA haiShAgnipurA dIpyamAnA tiShThati tisR^ibhistripuramevAsmA etatkaroti
tasmAdu haitatpurAm paramaM rUpaM yattripuraM savai varShIyasA-varShIyasA candasA
parAm-parAM lekhAM varIyasIM karoti tasmAtpurAm parA-parA varIyasI lekhA bhavanti
lekhA hi puraH 



6.3.3.[26]

athainamasyAM khanati | etadvai devA abibhayuryadvai na imamahi rakShAMsi nAShTrA
na hanyuriti tasmA imAmevAtmAnamakurvanguptyA AtmAtmAnaM gopsyatIti sA
samambilA syAttadasyeyamAtmA bhavati yadveva samaMbilA yonirvA iyaM reta idaM
yadvai retaso yonimatiricyate 'muyA tadbhavatyatha yannyUnaM vyR^iddhaM tadetadvai
retasaH samR^iddhaM yatsamambilaM catuHsraktireSha bhavati catasro vai dishaH
sarvAbhya evainametaddigbhyaH khanati



6.4.1.[1]

athainamataH khanatyeva | etadvA enaM devA
anuvidyAkhanastathaivainamayametadanuvidya khanati devasya tvA savituH prasave
'shvinorbAhubhyAm pUShNo hastAbhyAm pR^ithivyAH sadhasthAdagnim
purIShyamaN^girasvatkhanAmIti savitR^iprasUta evainametadetAbhirdevatAbhiH pR^ithivyA
upasthAdagnim pashavyamagnivatkhanati 



6.4.1.[2]

jyotiShmantaM tvAgne supratIkamiti | jyotiShmAnvA ayamagniH supratIko 'jasreNa
bhAnunA dIdyatamityajasreNArciShA dIpyamAnamityetacivam prajAbhyo 'hiMsantam
pR^ithivyAH sadhasthAdagnim purIShyamaN^girasvatkhanAma iti shivam prajAbhyo
'hiMsanta pR^ithivyA upasthAdagnim pashavyamagnivatkhanAma ityetat 



6.4.1.[3]

dvAbhyAM khanati | dvipAdyajamAno yajamAno 'gniryAvAnagniryAvatyasya mAtrA
tAvataivainametatkhanatyatho dvayaM hyevaitadrUpam mR^iccApashca



6.4.1.[4]

sa vai khanAmi khanAma iti khanati | khanAmIti vA eta prajApatirakhanatkhanAma iti
devAstasmAtkhanAmi khanAma iti 



6.4.1.[5]

sa vA abhryA khanan | vAcA khanAmi khanAma ityAha vAgvA abhrirArambhAyaiveyaM
vaiNavI kriyate vAcA vA etamabhryA devA akhanaMstathaivainamayametadvAcaivAbhryA
khanati 



6.4.1.[6]

athainaM kR^iShNAjine sambharati | yajNA vai kR^iShNAjinaM yajNaevainametatsambharati
lomatashcandAMsi vai lomAni candaHsvevainametatsambharati tattUShNImupastR^iNAti
yajNo vai kR^iShNAjinam prajApatirvai yajNo 'nirukto vai prajApatiruttaratastasyopari
bandhuH prAcInagrIve taddhi devatrA



6.4.1.[7]

athaina puShkaraparNe sambharati | yonirvai puShkaraparNaM yonau tadretaH siNcati
yadvai yonau retaH sicyate tatprajaniShNu bhavati tanmantreNopastR^iNAti vAgvai mantro
vAkpuShkaraparNam 



6.4.1.[8]

apAm pR^iShThamasi yoniragneriti | apAM hyetatpR^iShThaM yonirhyetadagneH
samudramabhitaH pinvamAnamiti samudro hyetadabhitaH pinvate vardhamAno
mahAM A ca puShkara iti vardhamAno mahIyasva puShkara ityetaddivo mAtrayA
varimNA pathasvetyanuvimArShTyasau vA Aditya eSho 'gnirno haitamanyo divo varimA
yantumarhati dyaurbhUtvanaM yacetyevaitadAha



6.4.1.[9]

taduttaraM kR^iShNAjinAdupastR^iNAti | yajNo vai kR^iShNAjinamiyaM vai kR^iShNAjinamiyamu vai
yajNo 'syAM hi yajNastAyate dyauShpuShkaraparNamApo vai dyaurApaH
puShkaraparNamuttaro vA asAvasyai



6.4.1.[10]

athaine abhimR^ishati | saMjNAmevAbhyAmetatkaroti sharma ca stho varma ca stha iti
sharma ca hyasyaite varma cAcidre bahule ubhe ityacidre hyete bahule ubhe vyacasvatI
saMvasAthAmityavakAshavatI saMvasAthAmityetadbhR^itamagnim purIShyamiti
bibhR^itamagnim pashavyamityetat



6.4.1.[11]

saMvasAthAM svarvidA | samIcI urasA tmaneti saMvasAthAmenaM svarvidA samIcI urasA
cAtmanA cetyetadagnimantarbhariShyantI jyotiShmantamajasramidityasau vA Aditya
eSho 'gniH sa eSha jyotiShmAnajasrastamete antarA bibhR^itastasmAdAha
jyotiShmantamajasramiditi 



6.4.1.[12]

dvAbhyAmabhimR^ishati | dvipAdyajamAno yajamAno 'gniryAvAnagniryAvatyasya mAtrA
tAvataivAbhyAmetatsaMjNAM karotyatho dvayaM hyevaitadrUpaM kR^iShNAjinaM ca
puShkaraparNa ca 



6.4.2.[1]

atha mR^itpiNDamabhimR^ishati | purIShyo 'sIti pashavyo 'sItyetadvishvabharA ityeSha hIdaM
sarvam bibhartyatharvA tvA prathamo niramanthadagna iti prANo vA atharvA prANo vA
etamagre niramanthattadyo 'sAvagre 'gnirasR^ijyata so 'sIti tadAha
tamevainametatkaroti 



6.4.2.[2]

athainam parigR^ihNAti | abhryA ca dakShiNato hastena ca hastenaivottaratastvAmagne
puShkarAdadhyatharvA niramanthatetyApo vai puShkaram prANo 'tharvA prANo vA
etamagre 'dbhyo niramanthanmUrdhno vishvasya vAghata ityasya sarvasya mUrdhna
ityetat 



6.4.2.[3]

tamu tvA dadhya««R^iShiH | putra Idhe atharvaNa iti vAgvai dadhya««AtharvaNaH sa enaM
tata ainddha vR^itrahaNam puraMdaramiti pApmA vai vR^itraH pApmahanam
puraMdaramityetat 



6.4.2.[4]

tamu tvA pAthyo vR^iShA | samIdhe dasyuhantamamiti mano vai pAthyo vR^iShA sa enaM
tata ainddha dhanaMjayaM raNe-raNa iti yathaiva yajustathA bandhuH



6.4.2.[5]

gAyatrIbhiH | prANo gAyatrI prANamevAsminnetaddadhAti nnetaddadhAti tAsAM nava
padAni nava vai prANAH saptatisR^ibhistrayo vai prANAH prANa udAno vyAnastAnevAsmi
shIrShannavANco dvau tAnevAsminnetaddadhAti



6.4.2.[6]

athaite triShTubhA uttare bhavataH | AtmA vai triShTubAtmAnamevAsyaitAbhyAM
saMskaroti sIda hota sva u loke cikitvAnityagnirvai hotA tasyaiSha svo loko
yatkR^iShNAjinaM cikitvAniti vidvAnityetatsAdayA yajNaM sukR^itasya yonAviti kR^iShNAjinaM vai
kukR^itasya yonirdevAvIrdevAnhaviShA yajAsIti devaH sandevAnavanhaviShA
yajAsItyetadagne bR^ihadyajamAne vayo dhA iti yajamAnAyAshiShamAshAste 



6.4.2.[7]

ni hotA hotR^iShadane vidAna iti | agnirvai hotA kR^iShNAjinaM hotR^iShadanaM vidAna iti
vidvAnityetattveSho dIdivAM asadatsudakSha iti tveSho dIpyamAno 'sadatsudakSha
ityetadadabdhavratapramatirvasiShTha ityadabdhavratapramatirhyeSha vasiShThaH
sahasrambharaH shucijthvo agniriti sarvaM vai sahasraM sarvambharaH shucijihvo
'gnirityetaddvAbhyAmAgneyIbhyAM triShTubbhyAM tasyokto bandhuH 



6.4.2.[8]

athaiShA bR^ihatyuttamA bhavati | bR^ihatIM vA eSha saMcito 'bhisampadyate yAdR^igvai
yonau retaH sicyate tAdR^igjAyate tadyadetAmatra bR^ihatIM karoti tasmAdeSha saMcito
bR^ihatImabhisampadyate 



6.4.2.[9]

saMsIdasva mahAM asIti | idamevaitadretaH siktaM saMsAdayati tasmAdyonau retaH
siktaM saMsIdati shocasva devavItama iti dIpyasva devavItama ityetadvi dhUmamagne
aruSham miyedhya sR^ija prashasta darshatamiti yadA vA eSha samidhyate 'thaiSha
dhUmamaruShaM visR^ijate darshatamiti dadR^isha iva hyeShaH



6.4.2.[10]

tAH ShaT sampadyante | ShadR^itavaH saMvatsaraH saMvatsaro 'gniryAvAnagniryAvatyasya
mAtrA tAvattadbhavati yadveva saMvatsaramabhisampadyate
tadbR^ihatImabhisampadyate bR^ihatI hi saMvatsaro dvAdasha paurNamAsyo dvAdashAShTakA
dvAdashAmAvAsyAstatShaTtriMshatShaTtriMshadakSharA bR^ihatI taM dakShiNata udaNcamAharati
dakShiNato vA udagyonau retaH sicyata eSho asyaitarhi yoniravicedamAharati retaso
'vicedAya



6.4.3.[1]

atha tatrApa upaninayati | yadvA asyai kShataM yadviliShTamadbhirvai tatsaMdhIyate
'dbhirevAsyA etatkShataM viliShTaM saMtanoti saMdadhAti



6.4.3.[2]

apo devIrupasR^ija | madhumatIrayakShmAya prajAbhya iti raso vai madhu
rasavatIrayakShmatvAya prajAbhya ityetattAsAmAsthAnAdujjihatAmoShadhayaH supippalA
ityapAM vA AsthAnAdujjihata oShadhayaH supippalAH 



6.4.3.[3]

athainAM vAyunA saMdadhAti | yadvA asyai kShataM yadviliShTaM vAyunA vai
tatsaMdhIyate vAyunaivAsyA etatkShataM viliShTaM saMtanoti saMdadhAti 



6.4.3.[4]

saM te vAyurmAtarishvA dadhAtviti | ayaM vai vAyurmAtarishvA yo 'yam pavata uttAnAyA
hR^idayaM yadvikastamityuttAnAyA hyasyA etaddhR^idayaM vikastaM yo devAnAM carasi
prANathenetyeSha hi sarveShAM devAnAM carati prANathena kasmai deva vaShaDastu
tubhyamiti prajApatirvai kastasmA evaitadimAM vaShaTkaroti no haitAvatyanyAhutirasti
yathaiShA



6.4.3.[5]

athainAM digbhiH saMdadhAti | yadvA asyai kShataM yadviliShTaM digbhirvai
tatsaMdhIyate digbhirevAsyA etatkShataM viliShTaM saMtanoti saMdadhAti sa imAM cemAM
ca dishau saMdadhAti tasmAdete dishau saMhite athemAM cemAM ca tasmAdvevaite saMhite
ityagre 'theti athetyatheti taddakShiNAvR^ittaddhi devatrAnayAnayA vai bheShajaM kriyate
'nayaivainAmetadbhiShajyati



6.4.3.[6]

atha kR^iShNAjinaM ca puShkaraparNaM ca samudgR^ihNAti | yonirvai puShkaraparNaM yonyA
tadretaH siktaM samudgR^ihNAti tasmAdyonyA retaH siktaM samudgR^ihyate sujAto jyotiShA
saha sharma varUthamAsadatsvariti sujAto hyeSha jyotiShA saha sharma caitadvarUthaM ca
svashcAsIdati 



6.4.3.[7]

athainamupanahyati | yonau tadreto yunakti tasmAdyonau reto yuktaM na niShpadyate
yoktreNa yoktreNa hi yogyaM yuNjanti mauNjena trivR^itA tasyokto bandhuH



6.4.3.[8]

tatparyasyati | vAso agne vishvarUpaM saMvyayasva vibhAvasaviti varuNyA vai yajNe
rajjuravaruNyamevainadetatkR^itvA yathA vAsaH paridhApayedevam paridhApayati



6.4.3.[9]

athainamAdAyottiShThati | asau vA Aditya eSho 'gniramu tadAdityamutthApayatyudu
tiShTha svadhvaretyadhvaro vai yajNa udu tiShTha suyajNiyetyetadavA no devyA dhiyeti
yA te daivI dhIstayA no 'vetyetaddUshe ca bhAsA bR^ihatA sushukvaniriti darshanAya ca
bhAsA bR^ihatA sushukvanirityetadAgne yAhi sushastibhiriti ye voDhAraste sushastaya Agne
yAhi voDhR^ibhirityetat



6.4.3.[10]

athainamita Urdhvam prANcam pragR^ihNAti | asau vA Aditya eSho 'gniramuM
tadAdityamita Urdhvam prANcaM dadhAti tasmAdasAvAditya ita UrdhvaH prA« dhIyata
Urdhva U Shu Na Utaye tiShThA devo na saviteti yathaiva yajustathA bandhurUrdhvo
vAjasya sanitetyUrdhvo vA eSha tiShThanvAjamannaM sanoti
yadaNjibhirvAghadbhirvihvayAmaha iti rashmayo vA etasyANjayo vAghatastAnetadAha
parobAhu pragR^ihNAti parobAhu hyeSha ito 'thainamupAvaharati
tamupAvahR^ityoparinAbhi dhArayati tasyopari bandhuH 



6.4.4.[1]

hasta eSha bhavatyatha pashUnabhimantrayate | etadvA eShu devAH sambhariShyantaH
purastAdvIryamadadhustathaivaiShvayametatsambhariShyanpurastAdvIryaM dadhAti 



6.4.4.[2]

so 'shvamabhimantrayate | sa jAto garbho asi rodasyoritIte vai dyAvApR^ithivI rodasI
tayoreSha jAto garbho 'gne cArurvibhR^ita oShadhIShviti sarvAsu hyeSha cArurvibhR^ita
oShadhiShu citraH shishuH pari tamAMsyaktUniti citro vA eSha shishuH pareNa
tamAMsyaktUnatirocate pra mAtR^ibhyo adhi kanikradadgA ityoShadhayo vA etasya
mAtarastAbhya eSha kanikradatpraiti tadashve vIryaM dadhAti



6.4.4.[3]

atha rAsabham | sthiro bhava vIDvaN^ga Ashurbhava vAjyarvanniti sthirashca bhava
vIDvaN^gashcAshushca bhava vAjI cArvannityetatpR^ithurbhava suShadastvamagneH
purIShavAhaNa iti pR^ithurbhava sushImastvamagneH pashavyavAhana ityetattadrAsabhe
vIryaM dadhAti 



6.4.4.[4]

athAjam | shikhA bhava prajAbhyo mAnuShIbhyastvamaN^gira ityaN^girA vA agnirAgneyo
'jaH shamayatyevainametadahiMsAyai mA dyAvApR^ithivI abhishocIrmAntarikSham mA
vanaspatInityetatsarvam mA hiMsIrityetattadaje vIryaM dadhAti



6.4.4.[5]

tribhirabhimantrayate | trivR^idagniryAvAnagniryAvatyasya mAtrA tAvataivaiShvetadvIrya
dadhAti



6.4.4.[6]

athainameteShAm pashUnAmupariShTAtpragR^ihNAti | tadenametaiH pashubhiH sambharati
nopaspR^ishati vajro vai pashavo reta idaM nedidaM reto vajreNa hinasAnItyatho agnirayam
pashava ime nedayamagnirimAnpashUnhinasaditi 



6.4.4.[7]

tamashvasyopariShTAtpragR^ihNAti | praitu vAjI kanikradaditi praitu vAjI kanikradyamAna
ityetannAnadadrAsabhaH patveti tadashvasya yajuShi rAsabhaM nirAha tadrAsabhe shucaM
dadhAti bharannagnim purIShyam mA pAdyAyuShaH pureti bharannagnim pashavya mo
asmAtkarmaNaH purA pAdItyetattadenamashvena sambharati 



6.4.4.[8]

atha rAsabhasya | vR^iShAgniM vR^iShaNam bharanniti vR^iShA vA agnirvR^iShA rAsabhaH sa vR^iShA
vR^iShANam bharatyapAM garbhaM samudriyamityapAM hyeSha garbhaH
samudriyastadenaM rAsabhena sambharati 



6.4.4.[9]

athApAdatte | agna AyAhi vItaya ityavitava ityetattadenam brahmaNA
yajuShaitasmAcaudrAdvarNAdapAdatte



6.4.4.[10]

athAjasya | R^itaM satyamR^itaM satyamityayaM vA agnirR^itamasAvAdityaH satyaM yadi
vAsAvR^itamayaM satyamubhayamvetadayamagnistasmAdAha 'rtaM satyamR^itaM satyamiti
tadenamajena sambharati 



6.4.4.[11]

tribhiH sambharati | trivR^idagniryAvAnagniryAvatyasya mAtrA
tAvataivainametatsambharati tribhiH purastAdabhimantrayate tatShaT tasyokto bandhuH



6.4.4.[12]

athaitAnpashUnAvartayanti | teShAmajaH prathama etyatha rAsabho 'thAshvo 'theto
yatAmashvaH prathama etyatha rAsabho 'thajaH kShatraM vA anvashvo vaishyaM ca shUdraM
cAnu rAsabho brAhmaNamajaH



6.4.4.[13]

tadyadito yatAm | ashvaH prathama eti tasmAkShatriyam prathamaM yantamitare trayo
varNAH pashcAdanuyantyatha yadamuta AyatAmajaH prathama eti tasmAdbrAhmaNam
prathamaM yantamitare trayo varNAH pashcAdanuyantyatha yannaiveto yatAM nAmuto
rAsabhaH prathama eti tasmAnna kadA cana brAhmaNashca kShatriyA vaishyaM ca shUdraM
ca pashcAdanvitastasmAdevaM yantyapApavasyasAyAtho brahmaNA caivaitatkShatreNa
caitau varNAvabhitaH parigR^ihNIte 'napagR^ihNIte kurute



6.4.4.[14]

athAnaddhApuruShamIkShate | agnim purIShyamaN^girasvadbharAma ityagnim
pashavyamagnivadbharAma ityetattadenamanaddhApuruSheNa sambharati



6.4.4.[15]

tamajasyopariShTAtpragR^ihNannaiti | Agneyo vA ajaH svenaivainametadAtmanA svayA
devatayA sambharatyatho brahma vA ajo brahmaNaivainametatsambharati



6.4.4.[16]

athainamupAvaharati | oShadhayaH pratimodadhvamagnimetaM shivamAyantamabhyatra
yuShmA ityetaddhaitasmAdAyata oShadhayo bibhyati yadvai no 'yaM na hiMsyAditi
tAbhya evainametacamayati pratyenam modadhvaM shivo vo 'bhyaiti na vo hiMsiShyatIti
vyasyanvishvA anirA amIvA niShIdanno apa durmatiM jahIti vyasyanvishvA
anirAshcAmIvAshca niShIdanno 'pa sarvam pApmAnaM jahItyetat



6.4.4.[17]

oShadhayaH pratigR^ibhNIta | puShpavatIH supippalA ityetaddhaitAsAM samR^iddhaM rUpaM
yatpuShpavatyaH supippalAH samR^iddhA enam pratigR^ihNItetyetadayaM vo garbha R^itviyaH
pratnaM sadhasthamAsadadityayaM vo garbha R^itavyaH sanAtanaM
sadhasthamAsadadityetat



6.4.4.[18]

dvAbhyAmupAvaharati | dvipAdyajamAno yajamAno 'gniryAvAnagniryAvatyasya mAtrA
tAvataivainametadupAvaharati taM dakShiNata udaNcamupAvaharati tasyokto
bandhuruddhatamavokShitam bhavati yatrainamupAvaharatyuddhate vA avokShite
'gnimAdadhati sikatA upakIrNA bhavanti tAsAmupari bandhuH 



6.4.4.[19]

parishritam bhavati | etadvai devA abibhayuryadvai na imamiha rakShAMsi nAShTrA na
hanyuriti tasmA etAm puram paryashrayaMstathaivAsmA ayametAm puram
parishrayatyatho yonirvA iyaM reta idaM tira iva vai yonau retaH sicyate
yonirUpametatkriyate tasmAdapi svayA jAyayA tira ivaiva cicariShati



6.4.4.[20]

athainaM viShyati | tadyadevAsyAtropanaddhasya saMshucyati tAmevAsmAdetacucam
bahirdhA dadhAtyatho etasyA evainametadyoneH prajanayati 



6.4.4.[21]

vi pAjasA pR^ithunA shoshucAna iti | vi pAjasA pR^ithunA dIpyamAna ityetadbAdhasva dviSho
rakShaso amIvA iti bAdhasva sarvAnpApmana ityetatsusharmaNo bR^ihataH sharmaNi
syAmagnerahaM sahavasya praNItAvityAshiShamAshAste 



6.4.4.[22]

athAjalomAnyAcidya | udIcaH prAcaH pashUnprasR^ijatyeShA hobhayeShAM devamanuShyANAM
digyadudIcI prAcyetasyAM taddishi pashUndadhAti tasmAdubhaye devamanuShyAH
pashUnupajIvanti 



6.5.1.[1]

parNakaShAyaniShpakvA etA Apo bhavanti | sthemne nveva yadveva parNakaShAyeNa
somo vai parNashcandramA u vai soma etadu vA
ekamagnirUpametasyaivAgnirUpasyopAptyai



6.5.1.[2]

tA upasR^ijati | Apo hi ShThA mayobhuva iti yAM vai devatAmR^igabhyanUktA yAM yajuH
saiva devatA sa 'rkSho devatA tadyajustA haitA Apa evaiSha tricastadyA amUrApa ekaM
rUpaM samadR^ishyanta tA etAstadevaitadrUpaM karoti



6.5.1.[3]

atha phenaM janayitvAnvavadadhAti | yadeva tatpheno dvitIyaM rUpamasR^ijyata
tadevaitadrUpaM karotyatha yAmeva tatra mR^idaM saMyauti saiva mR^idyattattatIyaM
rUpamasR^ijyataitebhyo vA eSha rUpebhyo 'gre 'sR^ijyata tebhya evainametajjanayati



6.5.1.[4]

athAjalomaiH saMsR^ijati | sthemne nveva yadvevAjalomairetadvA enaM devAH pashubhyo
'dhi samabharaMstathaivainamayametatpashubhyo 'dhi sambharati
tadyadajalomairevAje hi sarveShAm pashUnAM rUpamatha yalloma loma hi rUpam 



6.5.1.[5]

mitraH saMsR^ijya | pR^ithivIm bhUmiM ca jyotiShA saheti prANo vai mitraH prANo vA
etadagre karmAkarotsujAtaM jAtavedasamayakShmAya tvA saMsR^ijAmi prajAbhya iti
yathaiva yajustathA bandhuH



6.5.1.[6]

athaitattrayam piShTam bhavati | sharkarAshmAyorasastena saMsR^ijati sthemne nveva
yadveva tenaitAvatI vA iyamagre 'sR^ijyata tadyAvatIyamagre 'sR^ijyata
tAvatImevainAmetatkaroti 



6.5.1.[7]

rudrAH saMsR^ijya | pR^ithivIm bR^ihajjyotiH samIdhira ityasau vA Aditya eSho 'gniretadvai
tadrudrAH saMsR^ijya pR^ithivIm bR^ihajjyotiH samIdhire teShAm bhAnurajasra icukro
deveShu rocata ityeSha vA eShAm bhAnurajasraH shukro deveShu rocate



6.5.1.[8]

dvAbhyAM saMsR^ijati | dvipAdyajamAno yajamAno 'gniryAvAnagniryAvatyasya mAtrA
tAvataivainametatsaMsR^ijati 



6.5.1.[9]

atha prayauti | saMsR^iShTAM vasubhi rudrairiti saMsR^iShTA hyeShA vasubhishca bhavati
yanmitreNa tadvasubhiryadrudraistadrudrairdhIraiH karmaNyAm mR^idamiti dhIrA hi te
karmaNyo iyam mR^iddhastAbhyAm mR^idvIM kR^itvA sinIvAlI kR^iNotu tAmiti vAgvai sinIvAlI
sainAM hastAbhyAm mR^idvIM kR^itvA karotvityetat 



6.5.1.[10]

sinIvAlI sukapardA sukurIrA svaupasheti | yoShA vai sinIvAlyetadu vai yoShAyai
samR^iddhaM rUpaM yatsukapardA sukurIrA svaupashA samardhayatyevainAmetatsA
tubhyamadite mahyokhAM dadhAtu hastayoritIyaM vA aditirmahyasyai tadAha



6.5.1.[11]

ukhAM kR^iNotu | shaktyA bAhubhyAmaditirdhiyeti shaktyA ca hi karoti bAhubhyAM ca
dhiyA ca mAtA putraM yathopasthe sAgnim bibhartu garbha eti yathA mAtA
putramupasthe bibhR^iyAdevamagniM garbhe bibhartvityetat 



6.5.1.[12]

tribhiH prayauti | trivR^idagniryAvAnagniryAvatyasya mAtrA tAvataivainametatprayauti
dvAbhyAM saMsR^ijati tatpaNca paNcacitiko 'gniH paNca 'rtavaH saMvatsaraH saMvatsaro
'gniryAvAnagniryAvatyasya mAtrA tAvattadbhavati tribhirapa upasR^ijati
tadaShTAvaShTAkSharA gAyatrI gAyatro 'gniryAvAnagniryAvatyasya mAtrA
tAvattadbhavatyatho aShTAkSharA vA iyamagre 'sR^ijyata tadyAvatIyamagre 'sR^ijyata
tAvatImevainAmetatkaroti 



6.5.2.[1]

atha mR^itpiNDamapAdatte | yAvantaM nidhaye 'lam makhasya shiro 'sIti yajNo vai
makhastasyaitacira AhavanIyo vai yajNasya shira AhavanIyamu vA etaM ceShyanbhavati
tasmAdAha makhasya shiro 'sIti 



6.5.2.[2]

yadvevAha makhasya shiro 'sIti | jAyata eSha etadyaccIyate shIrShato vai mukhato
jAyamAno jAyate shIShato mukhato jAyamAno jAyAtA iti 



6.5.2.[3]

tam prathayati | vasavastvA kR^iNvantu gAyatreNa candasAN^girasvadityayaM haiSha loko
nidhistametadvasavo gAyatreNa candasAkurvaMstathaivainamayametadgAyatreNa
candasA karotyaN^girasvaditi prANo vA aN^girA dhruvAsIti sthirAsItyetadatho
pratiShThitAsIti pR^ithivyasIti pR^ithivI hyeSha nidhirdhArayA mayi prajAM rAyaspoShaM
gaupatyaM suvIryaM sajAtAnyajamAnAyetyetadvai vasava imaM lokaM kR^itvA
tasminnetAmAshiShamAshAsata tathaivaitadyajamAna imaM lokaM kR^itvA
tasminnetAmAshiShamAshAste tAm prAdeshamAtrIM kR^itvAthAsyai sarvatastIramunnayati 



6.5.2.[4]

atha pUrvamuddhimAdadhAti | rudrAstvA kR^iNvantu traiShTubhena
candasAN^girasvadityantarikShaM haiSha uddhistametadrudrAstraiShTubhena
candasAkurvaMstathaivainamayametattraiShTubhena candasA karotyaN^girasvaditi prANo
vA aN^girA dhruvAsIti sthirAsItyetadatho pratiShThitAsItyantarikShamasItyantarikShaM
hyeSha uddhirdhArayA mayi prajAM rAyaspoShaM gaupatyaM suvIryaM
sajAtAnyajamAnAyetyetadvai rudrA antarikShaM kR^itvA tasminnetAmAshiShamAshAsata
tathaivaitadyajamAno 'ntarikShaM kR^itvA tasminnetAmAshiShamAshAste tAM saMlipya
saMshlakShNya



6.5.2.[5]

athottaramuddhimAdadhAti | AdityAstvA kR^iNvantu jAgatena candasAN^girasvaditi
dyaurhaiSha uddhistametadAdityA jAgatena
candasAkurvaMstathaivainamayametajjAgatena candasA karotyaN^girasvaditi prANo vA
aN^girA dhruvAsIti sthirAsItyetadatho pratiShThitAsIti dyaurasIti dyaurhyeSha
uddhirdhArayA mayi prajAM rAyaspoShaM gaupatyaM suvIryaM
sajAtAnyajamAnAyetyetadvA AdityA divaM kR^itvA tasyAmetAmAshiShamAshAsata
tathaivaitadyajamAno divaM kR^itvA tasyAmetAmAshiShamAshAste



6.5.2.[6]

athaitena caturthena yajuShA karoti | vishve tvA devA vaishvAnarAH kR^iNvantvAnuShTubhena
candasAN^girasvaditi disho haitadyajuretadvai vishve devA vaishvAnarA eShu
lokeShUkhAyAmetena caturthena yajuShA disho 'dadhustathaivaitadyajamAna eShu
lokeShUkhAyAmetena caturthena yajuShA disho dadhAtyaN^girasvaditi prANo vA aN^girA
dhruvAsIti sthirAsItyetadatho pratiShThitAsIti disho 'sIti disho hyetadyajurdhArayA mayi
prajAM rAyaspoShaM gaupatyaM suvIryaM sajAtAnyajamAnAyetyetadvai vishve devA
vaishvAnarA dishaH kR^itvA tAsvetAmAshiShamAshAsata tathaivaitadyajamAno dishaH kR^itvA
tAsvetAmAshiShamAshAste



6.5.2.[7]

tenaitenAntaratashca bAhyatashca karoti | tasmAdeShAM lokAnAmantaratashca bAhyatashca
dishA 'parimitametena karotyaparimitA hi dishaH 



6.5.2.[8]

tAm prAdeshamAtrImevordhvAM karoti | prAdeshamAtrIM tirashcIm prAdeshamAtro vai
garbho viShNuryonireShA garbhasammitAM tadyoniM karoti



6.5.2.[9]

sA yadi varShIyasI prAdeshAtsyAt | etena yajuShA hrasIyasIM kuryAdyadi hrasIyasyetena
varShIyasIm 



6.5.2.[10]

sa yadyekaH pashuH syAt | ekaprAdeshAM kuryAdatha yadi paNca pashavaH syuH
paNcaprAdeshAM kuryAdiShumAtrIM vA vIryaM vA iShuvIryaMsammitaiva tadbhavati
paNcaprAdeshA ha sma tveva pureShurbhavati



6.5.2.[11]

atha tirashcIM rAsnAm paryasyati | disho haiva saitadvai devA imAMlokAnukhAM kR^itvA
digbhiradR^iMhandigbhiH paryatanvaMstathaivaitadyajamAna imAMlokAnukhAM kR^itvA
digbhidR^iMhati digbhiH paritanoti 



6.5.2.[12]

tAmuttare vitR^itIye paryasyati | atra haiShAM lokAnAmantAH samAyanti
tadevainAMstaddUMhati



6.5.2.[13]

adityai rAsnAsIti | varuNyA vai yajNe rajjuravaruNyAmevainAmetadrAsnAM kR^itvA
paryasyati



6.5.2.[14]

atha catasra UrdhvAH karoti | tUShNImeva disho haiva tA etadvai devA imAMlokAnukhAM
kR^itvA digbhiH sarvato 'dR^iMhaMstathaivaitadyajamAna imAMlokAnukhAM kR^itvA digbhiH
sarvato dR^iMhati 



6.5.2.[15]

tA etA aitasyai bhavanti | etadvA etA etAmastabhnuvastathaivainAmetatstabhnuvanti
tadyadata UrdhvaM tadetayA tirashcyA dR^iDhamatha yadato 'rvAktadetAbhiH 



6.5.2.[16]

tAsAmagreShu stanAnunnayanti | etadvai devA imAMlokAnukhAM kR^itvaitai stanaiH
sarvAnkAmAnaduhata tathaivaitadyajamAna imAMlokAnukhAM kR^itvaitai stanaiH
sarvAnkAmAnduhai



6.5.2.[17]

saiShA gaureva | ime vai lokA ukheme lokA gaustasyA etadUdho yaiShA tirashcI rAsnA sA
vitR^itIye bhavati vitR^itIye hi gorUdhaH



6.5.2.[18]

tasyai stanAnunnayati | UdhasastatstanAnunnayati sA catustanA bhavati catustanA hi
gauH 



6.5.2.[19]

tAM haike dvistanAM kurvanti | atho aShTastanAM na tathA kuryAdye vai goH
kanIyastanAH pashavo ye bhUyastanA anupajIvanIyatarA vA asyaite 'nupajIvanIyatarAM
hainAM te kurvate 'tho ha te na gAM kurvate shunIM vAviM vA vaDabAM vA tasmAttathA
na kuryAt



6.5.2.[20]

athAsyai bilamabhipadyate | aditiShTe bilaM gR^ibhNAtviti vAgvA aditiretadvA enAM devAH
kR^itvA vAcAdityA niraShThApayaMstathaivainAmayametatkR^itvA vAcAdityA niShThApayati 



6.5.2.[21]

tAm parigR^ihya nidadhAti | kR^itvAya sA mahImukhAmiti kR^itvAya sA
mahatImukhAmityetanmR^inmayIM yonimagnaya iti mR^inmayI hyeShA yoniragneH
putrebhyaH prAyacadaditiH shrapayAnityetadvA enAmaditiH kR^itvA devebhyaH putrebhyaH
shrapaNAya prAyacattathaivainAmayametatkR^itvA devebhyaH shrapaNAya prayacati 



6.5.2.[22]

tA haike tisraH kurvanti | trayo vA ime lokA ime lokA ukhA iti vadanto 'tho anyo
'nyasyai prAyashcityai yadItarA bhetsyate 'thetarasyAm bhariShyAmo
yadItarAthetarasyAmiti na tathA kuryAdyo vA eSha nidhiH prathamo 'yaM sa loko yaH
pUrva uddhirantarikShaM tadya uttaro dyauH sAtha yadetaccaturthaM yajurdisho haiva
tadetAvadvA idaM sarva yAvadime ca lokA dishashca sa yadatropAharedati tadrecayedyadu
vai yajNe'tiriktaM kriyate yajamAnasya taddviShantam bhrAtR^ivyamabhyatiricyate yadu
bhinnAyai prAyashcittiruttarasmiMstadanvAkhyAne



6.5.3.[1]

tasyA etasyA aShADhAm pUrvAM karoti | iyaM vA aShADheyamu vA eShAM lokAnAm
prathamAsR^ijyata tAmetasyA eva mR^idaH karotyeShAM hyeva lokAnAmiyam mahiShI karoti
mahiShI hIyaM tadyaiva prathamA vittA sA mahiShI 



6.5.3.[2]

pAdamAtrI bhavati | pratiShThA vai pAda iyamu vai pratiShThA tryAlikhitA bhavati
trivR^iddhIyam



6.5.3.[3]

athokhAM karoti | imAMstallokAnkarotyatha vishvajyotiShaH karotyetA devatA agniM
vAyumAdityametA hyeva devatA vishvaM jyotistA etasyA eva mR^idaH
karotyebhyastallokebhya etAndevAnnirmimIte yajamAnaH karoti tryalikhitA bhavanti
trivR^ito hyete devA ityadhidevatam 



6.5.3.[4]

athAdhyAtmam | AtmaivokhA vAgaShADhA tAm pUrvA karoti purastAddhIyamAtmano
vAktAmetasyA eva mR^idaH karotyAtmano hyeveyaM vA«nahiShi karoti mahiShI hi
vAktryAlikhitA bhavati tredhAvihitA hi vAgR^ico yajUMShi sAmAnyatho yadidaM trayaM vAco
rUpamupAMshu vyantarAmuccaiH 



6.5.3.[5]

athokhAM karoti | AtmAnaM tatkarotyatha vishvajyotiShaH karoti prajA vai vishvajyotiH
prajA hyeva vishvaM jyotiH prajananamevaitatkaroti tA etasyA eva mR^idaH
karotyAtmanastatprajAM nirmimIte yajamAnaH karoti yajamAnastadAtmanaH prajAM
karotyanantarhitAH karotya nantarhitAM tadAtmanaH prajAM karotyuttarAH
karotyuttarAM tadAtmanaH prajAM karoti tryAlikhitA bhavanti trivR^iddhi prajAtiH pitA
mAtA putro 'tho garbha ulbaM jarAyu



6.5.3.[6]

tA etA yajuShkR^itAyai karoti | ayajuShkR^itAyA itarA niruktA eA bhavantyaniruktA itarAH
parimitA etA bhavantyaparimitA itarAH



6.5.3.[7]

prajApatireSho 'gniH | ubhayamvetatprajApatirniruktashcAniruktashca
parimitashcAparimitashca tadyA yajuShkR^itAyai karoti yadevAsya niruktam parimitaM
rUpaM tadasya tena saMskarotyatha yA ayajuShkR^itAyai yadevAsyAniruktamaparimitaM
rUpaM tadasya tena saMskaroti sa ha vA etaM sarvaM kR^itsnam prajApatiM saMskaroti ya
evaM vidvAnetadevaM karotyathopashayAyai piNDam parishinaShTi prAyashcittibhyaH



6.5.3.[8]

athainAM dhUpayati | sthemne nvevAtho karmaNaH prakR^itatAyai yadveva dhUpayati shira
etadyajNasya yadukhA prANo dhUmaH shIrShaMstatprANaM dadhAti



6.5.3.[9]

ashvashakairdhUpayati | prAjApatyo vA ashvaH prajApatiragnirno vA AtmAtmAnaM
hinastyahiMsAyai tadvai shaknaiva taddhi jagghaM yAtayAma tatho ha naivAshvaM hinasti
netarAnpashUn 



6.5.3.[10]

vasavastvA dhUpayantu | gAyatreNa candasAN^girasvadrudrAstvA dhUpayantu
traiShTubhena candasAN^girasvadAdityAstvA dhUpayantu jAgatena candasAN^girasvadvishve
tvA devA vaishvAnarA dhUpayantvAnuShTubhena candasAN^girasvadindrastvA dhUpayatu
varuNastvA dhUpayatu viShNustvA dhUpayatvityetAbhirevainAmetaddevatAbhirdhUpayati 



6.5.3.[11]

saptAshvashakAni bhavanti | spta yajUMShi saptatayya etA devatAH sapta shIrShanprANA yadu
vA api bahukR^itvaH sapta-sapta saptaiva tacIrShaNyeva tatsapta prANAndadhAti



6.5.4.[1]

athainamasyAM khanati | etadvai devA abibhayuryadvai na imamiha rakShAMsi nAShTrA
na hanyuriti tasmA imAmevAtmAnamakurvanguptyA AtmAtmAnaM gopsyatIti



6.5.4.[2]

taM vA adityA khanati | iyaM vA aditirno vA AtmAtmAnaM hinastyahiMsAyai yadanyayA
devatayA khaneddhiMsyAddhainam



6.5.4.[3]

aditiShTvA devI vishvadevyAvatI | pR^ithivyAH sadhasthe aN^girasvatkhanatvavaTetyavaTo
haiSha devatrAtra sA vaiNavyabhrirutsIdati catuHsraktireSha kUpo bhavati catasro vai
dishaH sarvAbhya evainametaddigbhyaH khanatyatha
racanamavadhAyAShADhAmavadadhAti tUShNImeva tAM hi pUrvAM karoti



6.5.4.[4]

athokhAmavadadhAti | devAnAM tvA patnIrdevIrvishvadevyAvatIH pR^ithivyAH sadhasthe
aN^girasvaddadhatUkha iti devAnAM haitAmagre patnIrdevIrvishvadevyAvatIH pR^ithivyAH
sadhasthe 'N^girasvaddadhustAbhirevainAmetaddadhAti tA ha tA oShadhaya evauShadhayo
vai devAnAm patnya oShadhibhirhIdaM sarvaM
hitamoShadhibhirevainAmetaddadhAtyatha vishvajyotiSho 'vadadhAti tUShNImevAtha
pacanamavadhAyAbhInddhe 



6.5.4.[5]

dhiShaNAstvA devIH | vishvadevyAvatIH pR^ithivyAH sadhasthe aN^girasvadabhIndhatAmukha
iti dhiShaNA haitAmagre devIrvishvadevyAvatIH pR^ithivyAH sadhasthe 'N^girasvadabhIdhire
tAbhirevainAmetadabhInddhe sA ha sA vAgeva vAgvai dhiShaNA vAcA hIdaM
sarvamiddhaM vAcaivainAmetadabhInddhe 'thaitAni trINi yajUMShIkShamANa eva japati 



6.5.4.[6]

varUtrIShTvA devIH | vishvadevyAvatIH pR^ithivyAH sadhastha aN^girasvacrapayantUkha iti
varUtrIrhaitAmagre devIrvishvadevyAvatIH pR^ithivyAH sadhasthe 'N^girasvacrapayAM
cakrustAbhirevainAmetacrapayati tAni ha tAnyahorAtrANyevAhorAtrANi vai varUtrayo
'horAtrairhIdaM sarvaM vR^itamahorAtrairevainAmetacrapayati 



6.5.4.[7]

gnAstvA devIH | vishvadevyAvatIH pR^ithivyAH sadhasthe aN^girasvatpacantUkha iti gnA
haitAmagre devIrvishvadevyAvatIH pR^ithivyAH sadhasthe
'N^girasvatpecustAbhiravainAmetatpacati tAni ha tAni candAMsyeva candAMsi vai
gnAshcandobhirhi svargaM lokaM gacanti candobhirevainAmetatpacati



6.5.4.[8]

janayastvAcinnapatrA devIH | vishvadevyAvatIH pR^ithivyAH sadhasthe
aN^girasvatpacantUkha iti janayo haitAmagre 'cinnapatrA devIrvishvadevyAvatIH
pR^ithivyAH sadhasthe aN^girasvatpecustAbhirevainAmetatpacati tAni ha tAni
nakShatrANyeva nakShatrANi vai janayo ye hi janAH puNyakR^itaH svargaM lokaM yanti
teShAmetAni jyotIMShi nakShatrairevainAmetatpacati



6.5.4.[9]

sa vai khanatyekena | avadadhAtyekenAbhInddha ekena shrapayatyekena dvAbhyAm
pacati tasmAddviH saMvatsarasyAnnam pacyate tAni ShaT sampadyante ShadR^itavaH
saMvatsaraH saMvatsaro 'gniryAvAnagniryAvatyasya mAtrA tAvattadbhavati



6.5.4.[10]

atha mitrasya carShaNIdhR^ita iti | maitreNa yajuShopanyAcarati yAvatkiyaccopanyAcarati
na vai mitraM kaM cana hinasti na mitraM kashcana hinasti tatho haiSha etAM na hinasti
no etameShA tAM divaivopavapeddivodvapedaharhyAgneyam



6.5.4.[11]

tAM sAvitreNa yajuShvodapati | savitA vai prasavitA savitR^iprasUta evainAmetadudvapati
devastvA savitodvapatu supANiH svaN^guriH subAhuruta shaktyeti sarvamu hyetatsavitA 



6.5.4.[12]

athainAm paryAvartayati | avyathamAnA pR^ithivyAmAshA disha ApR^iNetyavyathamAnA tvam
pR^ithivyAmAshA disho rasenApUrayetyetat



6.5.4.[13]

athainAmudyacati | utthAya bR^ihatI bhavetyutthAya hIme lokA bR^ihanta udu tiShTha
dhruvA tvamityudu tiShTha sthirA tvam pratiShThitetyetat



6.5.4.[14]

tAm parigR^ihya nidadhAti | mitraitAM ta ukhA paridadAmyabhittyA eShA mA bhedityayaM
vai vAyurmitro yo 'yam pavate tasmA evainAmetatparidadAti guptyai te heme lokA
mitraguptAstasmAdeShAM lokAnAM na kiM cana mIyate



6.5.4.[15]

athainAmAcR^iNatti | sthemne nvevAtho karmaNaH prakR^itatAyai yadvevAcUNatti shira
etadyajNasya yadukhA prANaH payaH shIrpastatprANaM dadhAtyatho yoShA vA ukhA
yoShAyAM tatpayo dadhAti tasmAdyoShAyAm payaH



6.5.4.[16]

ajAyai payasAcR^iNatti | prajApatervai shokAdajA samabhavanprajApatiragnirno vA
AtmAtmAnaM hinastyahiMsAyai yadvevAjAyA ajA ha sarvA oShadhIratti
sarvAsAmevainAmetadoShadhInAM rasenAcR^iNatti



6.5.4.[17]

vasavastvAcUndantu | gAyatreNa candasAN^girasvadrudrAstvAcR^indantu traiShTubhena
candasAN^girasvadAdityAstvAcR^indantu jAgatena candasAN^girasvadvishve tvA devA
vaishvAnarA AcR^indantvAnuShTubhena
candasAN^girasvadityetAbhirevainAmetaddevatAbhirAcR^iNatti sa vai yAbhireva devatAbhiH
karoti tAbhirdhUpayati tAbhirAcR^iNatti yo vAva karma karoti sa evaM tasyopacAraM veda
tasmAdyAbhireva devatAbhiH karoti tAbhirdhUpayati tAbhirAcR^iNatti



6.6.1.[1]

bhUyAMsi havIMShi bhavanti | agnicityAyAM yadu cAnagnicityAyAmatIni ha karmANi santi
yAnyanyatkarmAti tAnyatIni teShAmagnicityA rAjasUyo vAjapeyI
'shvamedhastadyattAnyanyAni karmANyati tasmAttAnyatIni 



6.6.1.[2]

AgnAvaiShNava ekAdashakapAlaH | tadadhvarasya dIkShaNIyaM vaishvAnaro dvAdashakapAla
Adityashca caruste agneH



6.6.1.[3]

sa yadAgnAvaiShNavameva nirvapet | netare haviShI adhvarasyaiva dIkShaNIyaM kR^itaM
syAnnAgneratha yaditare eva haviShI nirvapennAgnAvaiShNavamagnereva dIkShaNIyaM
kR^itaM syAnnAdhvarasya 



6.6.1.[4]

ubhayAni nirvapati | adhvarasya cAgneshcobhayaM hyetatkarmAdhvarakarma
cAgnikarma cAdhvarasya pUrvamathAgnerupAyi hyetatkarma yadagnikarma



6.6.1.[5]

sa ya eSha AgnAvaiShNavaH | tasya tadeva brAhmaNaM yatpurashcaraNe vaishvAnaro
dvAdashakapAlo vaishvAnaro vai sarve 'gnayaH sarveShAmagnInAmupAptyai
dvAdashakapAlo dvAdasha mAsAH saMvatsaraH saMvatsaro vaishvAnaraH



6.6.1.[6]

yadvevaitaM vaishvAnaraM nirvapati | vaishvAnaraM vA etamagniM janayiShyanbhavati
tametatpurastAddIkShaNIyAyAM reto bhUtaM siNcati yAdR^igvai yonau retaH sicyate
tAdR^igjAyate tadyadetamatra vaishvAnaraM reto bhUtaM siNcati tasmAdeSho 'mutra
vaishvAnaro jAyate 



6.6.1.[7]

yadvevaite haviShI nirvapati | kShatraM vai vaishvAnaro viDeSha AdityashcaruH kShatraM ca
tadvishaM ca karoti vaishvAnaram pUrvaM nirvapati kShatraM tatkR^itvA vishe karoti 



6.6.1.[8]

eka eSha bhavati | ekadevatya ekasthaM tatkShatramekasthAM shriyaM karoti caruritaro
bahudevatyo bhUmA vA eSha taNDulAnAM yaccarurbhUmo eSha devAnAM yadAdityA vishi
tadbhUmAnaM dadhAtItyadhidevatam



6.6.1.[9]

athAdhyAtmam | shira eva vaishvAnara AtmaiSha AdityashcaruH shirashca tadAtmAnaM ca
karoti vaishvAnaram pUrvaM nirvapati shirastatkR^itvAtmAnaM karoti



6.6.1.[10]

eka eSha bhavati | ekamiva hi shirashcaruritaro bahudevatyo bhUmA vA eSha taNDulAnAM
yaccarurbhUmo eSho 'N^gAnAM yadAtmAtmaMstadaN^gAnAm bhUmAnaM dadhAti 



6.6.1.[11]

ghR^ita eSha bhavati | ghR^itabhAjanA hyAdityAH svenaivainAnetadbhAgena svena rasena
prINAtyupAMshvetAni havIMShi bhavanti reto vA atra yajNa upAMshu vai retaH sicyate 



6.6.1.[12]

athaudgrabhaNAni juhoti | audgrabhaNairvai devA AtmAnamasmAllokAtsvargaM
lokamabhyudagR^ihNata yadudagR^ihNata tasmAdaudgrabhaNAni tathaivaitadyajamAna
audgrabhaNairevAtmAnamasmAllokAtsvargaM lokamabhyudgR^ihNIte



6.6.1.[13]

tAni vai bhUyAMsi bhavanti | agnicityAyAM yadu cAnagnicityAyAM tasyAkto
bandhurubhayAni bhavanti tasyokto 'dhvarasya pUrvANyathAgnestasyo evoktaH 



6.6.1.[14]

paNcAdvarasya juhoti | pAN^kto yajNo yAvAnyajNo yAvatyasya mAtrA
tAvataivainametadreto bhUtaM siNcati saptAgneH saptacitiko 'gniH sapta 'rtavaH
saMvatsaraH saMvatsaro 'gniryAvAnagniryAvatyasya mAtrA tAvataivainametadreto bhUtaM
siNcati tAnyubhayAni dvAdasha sampadyante dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvattadbhavati



6.6.1.[15]

sa juhoti | AkUtimagniM prayujaM svAhetyAkUtAdvA etadagre karma
samabhavattadevaitadetasmai karmaNe prayuN^kte 



6.6.1.[16]

mano meghAmagnim prayujaM svAheti | manaso vA etadagre karma
samabhavattadevaitadetasmai karmaNe prayuN^kte



6.6.1.[17]

cittaM vijNAtamagnim prayujaM svAheti | cittAdvA etadagre karma
samabhavattadevaitadetasmai karmaNe prayuN^kte



6.6.1.[18]

vAco vidhR^itimagnim prayujaM svAheti | vAco vA etadagre karma
samabhavattAmevaitadetasmai karmaNe prayuN^kte 



6.6.1.[19]

prajApataye manave svAheti | prajApatirvai manuH sa hIdaM sarvamamanuta
prajApatirvA etadagre karmAkarottamevaitadetasmai karmaNe prayuN^kte



6.6.1.[20]

agnaye vaishvAnarAya svAheti | saMvatsaro vA agnirvaishvAnaraH saMvatsaro vA etadagre
karmAkarottamevaitadetasmai karmaNe prayuN^kte



6.6.1.[21]

atha sAvitrIM juhoti | savitA vA etadagre karmAkarottamevaitadetasmai karmaNe
prayuN^kte vishvo devasya neturmarto vurIta sakhyam vishvo rAya iShudhyati dyumnaM
vR^iNIta puShyase svAheti yo devasya savituH sakhyaM vR^iNIte sa dyumnaM ca puShTiM ca
vR^iNIta eSha asya sakhyaM vR^iNIte ya etatkarma karoti 



6.6.1.[22]

tAnyu haike | ukhAyAmevaitAnyaudgrabhaNAni juhvati kAmebhyo vA etAni hUyanta
Atmo eSha yajamAnasya yadukhAtmanyajamAnasya sarvAnkAmAnpratiShThApayAma iti
na tathA kuryAdetasya vai yajNasya saMsthitasyaitAsAmAhutInAM yo
rasastadetadarciryaddIpyate tadyatsaMsthite yajNe huteShvaudgrabhaNeShUkhAm
pravR^iNakti tadenAmeSha yajNa Arohati taM yajNam bibharti tasmAtsaMsthita eva yajNe
huteShvaudgrabhaNeShUkhAm pravR^iNjyAt



6.6.1.[23]

muNjakulAyenAvastIrNA bhavati | AdIpyAditi nveva yadveva muNjakulAyena
yonireShAgneryanmuNjo na vai yonirgarbhaM hinastyahiMsAyai yonirvai jAyamAno
jAyate yonerjAyamAno jAyAtA iti 



6.6.1.[24]

shaNakulAyamantaram bhavati | AdipyAditi nveva yadveva shaNakulAyam prajApatiryasyai
yonerasR^ijyata tasyA umA ulbamAsaNcaNA jarAyu tasmAtte pUtayo jarAyu hi te na vai
jarAyu garbhaM hinastyahiMsAyai jarAyuNo vai jAyamAno jAyate jarAyuNo jAyamAno
jAyAtA iti



6.6.2.[1]

tAM tiShThanpravR^iNakti ime vai lokA ukhA tiShThantIva vA ime lokA atho tiShThanvai
vIryavattamaH



6.6.2.[2]

uda« prA« tiShThan | uda«vai prA« tiShThanprajApatiH prajA asR^ijat



6.6.2.[3]

yadvevoda« prA« tiShThan | eShA hobhayeShAM devamanuShyANAM digyadudIcI prAcI



6.6.2.[4]

yadvevoda« prA« tiShThan | etasyAM ha dishi svargasya lokasya dvAraM tasmAduda« prA«
tiShThannAhutIrjuhotyuda« prA« tiShThandakShiNA nayati dvAraiva tatsvargasya lokasya
vittam prapAdayati 



6.6.2.[5]

mA su bhitthA mA su riSha iti | yathaiva yajustathA bandhuramba dhR^iShNu vIrayasva
sviti yoShA vA ukhAmbeti vai yoShAyA AmantraNaM sviva vIrayasvAgnishcedaM kariShyatha
ityagnishca hyetatkariShyantau bhavataH 



6.6.2.[6]

dR^iMhasva devI pR^ithivI svastaya iti | yathaiva yajustathA bandhurAsurI mAyA svadhayA
kR^itAsIti prANo vA asustasyaiShA mAyA svadhayA katA juShTaM devebhya idamastu
havyAmeti yA evaitasminnagnAvAhutIrhoShyanbhavati tA etadAhAtho evaiva
havyamariShTA tvamudihi yajNe asminniti yathaivAriShTAnArtaitasminyajNa
udiyAdevametadAha



6.6.2.[7]

dvAbhyAm pravR^iNakti | dvipAdyajamAno yajamAno 'gniryAvAnagniryAvatyasya mAtrA
tAvataivainAmetatpravR^iNakti gAyatryA ca triShTubhA ca prANo gAyatryAtmA
triShTubetAvAnvai pashuryAvAnprANashcAtmA ca
tadyAvAnpashustAvataivainAmetatpravR^iNaktyatho agnirvai
gAyatrIndrastriShTubaindrAgno 'gniryAvAnagniryAvatyasya mAtrA
tAvataivainAmetatpravR^iNaktIndrAgnI vai sarve devAH sarvadevatyo
'gniryAvAnagniryAvatyasya mAtrA tAvataivainAmetatpravR^iNakti tayoH sapta padAni
saptacitiko gniH sapta 'rtavaH saMvatsaraH saMvatsaro 'gniryAvAnagniryAvatyasya mAtrA
tAvattadbhavati 



6.6.2.[8]

tAM yadAgniH saMtapati | athainAmarcirArohati yoShA vA ukhA vR^iShAgnistasmAdyadA vR^iShA
yoShAM saMtapatyathAsyAM reto dadhAti 



6.6.2.[9]

taddhaike | yadi ciramarcirArohatyaN^gArAnevAvapantyubhayenaiSho 'gniriti na tathA
kuryAdasthanvAnvAva pashurjAyate 'tha taM nAgra evAsthanvantamiva nyR^iShanti reta
ivaiva dadhati reta u etadnasthikaM yadarcistasmAdenAmarcirevArohet



6.6.2.[10]

tAM yadArcirArohati | athAsmintsamidhamAdadhAti reto vA enAmetadApadyata eSho
'gnistasminnetAM retasi sambhUtiM dadhAti



6.6.2.[11]

sA kArmukI syAt | devAshcAsurAshcobhaye prAjApatyA aspardhanta te devA agnimanIkaM
kR^itvAsurAnabhyAyaMstasyArciShaH pragR^ihItasyAsurA agram prAvR^ishcaMstadasyAm
pratyatiShThatsa kR^imuko 'bhavattasmAtsa svAdU raso hi tasmAdu lohito 'cirhi sa eSho
'gnireva yatkR^imuko 'gnimevAsminnetatsambhUtiM dadhAti



6.6.2.[12]

prAdeshamAtrI bhavati | prAdeshamAtro vai garbho
viShNurAtmasammitAmevAsminnetatsambhUtiM dadhAti 



6.6.2.[13]

ghR^ite nyuttA bhavati | agniryasyai yonerasR^ijyata tasyai
ghR^itamulbamAsIttasmAttatpratyuddIpyata AtmA hyasyaiSha tasmAttasya na bhasma
bhavatyAtmaiva tadAtmAnamapyeti na vA ulbaM garbhaM hinastyahiMsAyA ulbAdvai
jAyamAno jAyata ulbAjjAyamAno jAyAtA iti 



6.6.2.[14]

tAmAdadhAti | drvannaH sarpirAsutiriti dArvannaH sarpirashana ityetatpratno hotA
vareNya iti sanAtano hotA vareNya ityetatsahasasputro adbhuta iti balaM vai saho
balasya putro dbhuta ityetattiShThannAdadhAti svAhAkAreNa tasyopari bandhuH



6.6.2.[15]

tadvA AtmaivokhA | yonirmuNjAH shaNA jarAyUlvaM ghR^itaM garbhaH samit 



6.6.2.[16]

bAhyokhA bhavati | antare muNjA bAhyo hyAtmAntarA yonirvAhye muNjA
bhavantyantare shaNA bAhyA hi yonirantaraM jarAyu bAhye shaNA bhavantyantaraM
ghR^itam bAhyaM hi jarAyvantaramulbam bAhyaM ghR^itam bhavatyantarA samidvAhyaM
hyulvamantaro garbha etebhyo vai jAyamAno jAyate tebhya evainametajjanayati 



6.6.3.[1]

atha vaikaN^katImAdadhAti | prajApatiryAm prathAmAhutimajuhotsa hutvA yatra
nyamR^iShTha tato vikaN^kataH samabhavatsaiShA
prathamAhutiryadvikaN^katastAmasminnetajjuhoti tayainametatprINAti parasyA adhi
saMvato 'varAM abhyAtara yatrAhamasmi tAM aveti yathaiva yajustathA bandhuH



6.6.3.[2]

athaudumbarImAdadhAti | devAshcAsurAshcobhaye prAjApatyA aspardhanta te ha sarva
eva vanaspatayo 'surAnabhyupeyurudumvaro haiva devAnna jahau te devA asurAnjitvA
teShAM vanaspatInavR^iNjata



6.6.3.[3]

te hocuH | hanta yaiShu vanaspatiShUrgyo rasa udumbare taM dadhAma te
yadyapakrAmeyuryAtayAmA apakrAmeyuryathA dhenurdugdhA yathAnaDvAnUhivAniti
tadyaiShu vanaspatiShUrgyo rasa AsIdudumbare tamadadhustayaitadUrjA
sarvAnvanaspatInprati pacyate tasmAtsa sarvadArdraH sarvadA kShIrI
tadetatsarvamannaM yadudumbaraH sarve vanaspatayaH sarveNaivainametadannena
prINAti sarvairvanaspatibhiH saminddhe



6.6.3.[4]

paramasyAH parAvata iti | yA paramA parAvadityetadrohidashva ihAgahIti rohito
hAgnerashvaH purIShyaH purupriya iti pashavyo bahupriya ityetadagne tvaM tarA mR^idha
ityagne tvaM tara sarvAnpApmana ityetat 



6.6.3.[5]

athAparashuvR^ikNamAdadhAti | jAyata eSha etadyaccIyate sa eSha sarvAsmA annAya jAyata
etadvekamannaM yadaparashuvR^ikaNaM tenainametatprINAti yadagne kAni kAni cidA te
dArUNi dadhmasi sarvaM tadastu te ghR^itaM tajjuShasva yaviShThyeti yathaiva yajustathA
bandhustadyatkiM cAparashuvR^ikNaM tadasmA etatsvadayati tadasmA annaM
kR^itvApidadhAti



6.6.3.[6]

athAdhaHshayamAdadhAti | jAyata eSha etadyaccIyate sa eSha sarvasmA annAya jAyata
etadvekamannaM yadadhaHshayaM tenainametatprINAti yadattyupajihvikA yadvamro
atisarpatItyupajihvikA vA hi tadatti vamro vAtisarpati sarvaM tadastu te ghR^itaM
tajjuShasva yaviShThyeti yathaiva yajustathA bandhustadyatkiM cAdhaHshayaM tadasmA
etatsvadayati tadasmA annaM kR^itvApidadhAti



6.6.3.[7]

athaitA uttarAH pAlAshyo bhavanti | brahma vai palAsho brahmaNaivainametatsaminddhe
yadveva pAlAshyaH somo vai palAsha eSho ha
paramAhutiryatsomAhutistAmasminnetajjuhIti tayainametatprINAti 



6.6.3.[8]

aharaharaprayAvam bharanta iti | aharaharamattA Aharanta ityetadashvAyeva tiShThate
ghAsamasmA iti yathAshvAya tiShThate ghAsamityetadrAyaspoSheNa samiShA madanta iti
rayyA ca poSheNa ca samiShA madanta ityetadagne mA te prativeshA riShAmeti yathaivAsya
prativesho na riShyedevametadAha 



6.6.3.[9]

nAbhA pR^ithivyAH samidhAne agnAviti | eShA ha nAbhiH pR^ithivyai yatraiSha
etatsamidhyate rAyaspoShAya bR^ihate havAmaha iti rayyai ca poShAya ca bR^ihate
havAmaha ityetadirammadamitIrayA hyeSha matto bR^ihadukthamiti bR^ihaduktho hyeSha
yajatrami ti yajNiyamityetajjetAramagnim pR^itanAsu sAsahimiti jetA hyagniH pR^itanA u
sAsahiH



6.6.3.[10]

yAH senA abhItvarIH | daMShTrAbhyAm malimlUnye janeShu malimlavo yo
asmabhyamarAtIyAdyashca no dveShate janaH nindAdyo asmAndhipsAcca sarvaM tam
masmasA kurviti



6.6.3.[11]

etadvai devAH | yashcainAnadveDyaM cAdviShustamasmA annaM
kR^itvApyadadhustenainamaprINannannamahaitasyAbhavadadahadu devAnAm pApmAnaM
tathaivaitadyajamAno yashcainaM dveShTi yaM ca dveShTi tamasmA annaM kR^itvApidadhAti
tenainam prINAtyannamahaitasya bhavati dahatyu yajamAnasya pApmAnam 



6.6.3.[12]

tA etA ekAdashAdadhAti | akShatriyasya vApurohitasya vAsarvaM vai tadyadekAdashAsarvaM
tadyadakShatriyo vApurohito vA



6.6.3.[13]

dvAdasha kShatriyasya vA purohitasya vA | sarvaM vai tadyaddvAdasha sarvaM
tadyatkShatriyo vA purohito vA



6.6.3.[14]

sa purohitasyAdadhAti | saMshitam me brahma saMshitaM vIryam balam saMshitaM kShatraM
jiShNu yasyAhamasmi purohita iti tadasya brahma ca kShatraM ca saMshyati 



6.6.3.[15]

atha kShatriyasya | udeShAm bAhU atiramudvarco atho balam kShiNomi
brahmaNAmitrAnunnayAmi svAM ahamiti yathaiva
kShiNuyAdamitrAnunnayetsvAnevametadAhobhetvevaite AdadhyAdayaM vA agnirbrahma
ca kShatraM cemamevaitadagnimetAbhyAmubhAbhyAM saminddhe brahmaNA ca
kShatreNa ca 



6.6.3.[16]

tAstrayodasha sampadyante | trayodasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivainametadannena prINAti 



6.6.3.[17]

prAdeshamAtryo bhavanti | prAdeshamAtro vai garbho
viShNurannametadAtmasammitenaivainametadannena prINAti yadu vA
AtmasammitamannaM tadavati tanna hinasti yadbhUyo hinasti tadyatkanIyo na
tadavati tiShThannAdadhAti tasyopari bandhuH svAhAkAreNa reto vA idaM
siktamayamagnistasminyatkAShThAnyasvAhAkR^itAnyabhyAdadhyAddhiMsyAddhainaM tA
yatsamidhastena nAhutayo yadu svAhAkAreNa tenAnnamannaM hi svAhAkArastatho
hainaM na hinasti 



6.6.4.[1]

atha viShNukramAnkrAntvA | vAtsapreNopasthAyAstamita Aditye bhasmaiva
prathamamudvapatyetadvA enametenAnnena prINAtyetAbhiH samidbhistasyAnnasya
jagghasyaiSha pApmA sIdati bhasma tenainametadvyAvartayati
tasminnapahatapApmanvAcaM visR^ijate vAcaM visR^ijya samidhamAdadhAti rAtryA
evainametadannena prINAti rAtrIM-rAtrImaprayAvam bharanta iti tasyokto bandhU
rAtryA evaitAmariShTiM svastimAshAste tadyatkiM cAtI rAtryopasamAdadhAtyAhutikR^itaM
haivAsmai tadupasamAdadhAti



6.6.4.[2]

atha prAtarudita Aditye | bhasmaiva prathamamudvapatyetadvA enametenAnnena
prINAtyetayA samidhA yacca rAtryopasamAdadhAti tasyAnnasya jagghasyaiSha pApmA
sIdati bhasma tenainametadvyAvartayati tasminnapahatapApmanvAcaM visR^ijate vAcaM
visR^ijya samidhamAdadhAtyahna evainametadannena prINAtyaharaharaprayAvam
bharanta iti tasyokto bandhurahna evaitAmariShTiM svastimAshAste tadyatkiM cAto
'hnopasamAdadhAtyAhutikR^itaM haivAsmai tadupasamAdadhAti



6.6.4.[3]

ahorAtre vA abhivartamAne saMvatsaramApnutaH saMvatsara idaM
sarvamAhnAyaivaitAmariShTiM svastimAshAste 



6.6.4.[4]

atha yadAsmai vratam prayacanti | atha vrate nyajya samidhamAdadhAti na vrate
nyaNjyAdityu haika AhurAhutiM tajjuhuyAdanavakLptaM vai tadyaddIkShita AhutiM
juhuyAditi 



6.6.4.[5]

sa vai nyaNjyAdeva | devo vA asyaiSha AtmA mAnuSho 'yaM sa yanna nyaNjyAnna haitaM
daivamAtmAnam prINIyAdatha yannyanakti tatho haitaM daivamAtmAnam prINAti sA
yatsamittena nAhutiryadu vrate nyaktA tenAnnamannaM hi vratam



6.6.4.[6]

sa vai samidhamAdhAyAtha vratayati | daivo vA asyaiSha AtmA mAnuSho 'yaM devA u vA
agre 'tha manuShyAstasmAtsamidhamAdhAyAtha vratayati 



6.6.4.[7]

annapate 'nnasya no dehIti | ashanapate 'shanasya no dehItyetadanamIvasya shuShmiNa
ityanashanAyasya shuShmiNa ityetatpra-pra dAtAraM tAriSha iti yajamAno vai dAtA pra
yajamAnaM tAriSha ityetadUrjaM dhehi dvipade catuShpada ityAshiShamAshAste yadu
bhinnAyai prAyashcittimAhottarasmiMstadanvAkhyAna iti 



6.6.4.[8]

yadyeShokhA bhidyeta | yAbhinnA navA sthAlyurubilo syAttasyAmenam paryAvapedArcati
vA eShokhA yA bhidyate 'nArto iyaM devatAnArtAyAmimamanArtam bibharANIti
tatrokhAyai kapAlam purastAtprAsyati tatho haiSha etasyai yonerna cyavate



6.6.4.[9]

atha mR^idamAhR^itya | ukhAM copashayAM ca piShTvA saMsR^ijyokhAM
karotyetayaivAvR^itAnupaharanyajustUShNImeva paktvA paryAvapati karmaNireva tatra
prAyashcittiH punastatkapAlamukhAyAmupasamasyokhAM copashayAM ca piShTvA saMsR^ijya
nidadhAti prAyashcittibhyaH



6.6.4.[10]

atha yadyeSha ukhyo 'gniranugacet | gArhapatyaM vAva sa gacati gArhapatyAddhi sa
AhR^ito bhavati gArhapatyAdevainam prANcamuddhR^ityopasamAdhAyokhAm
pravR^iNjyAdetayaivAvR^itAnupaharanyajustUShNImeva tAM yadAgnirArohati



6.6.4.[11]

atha prAyashcittI karoti | sarvebhyo vA eSha etaM kAmebhyo Adhatte tadyadevAsyAtra
kAmAnAM vyavacidyate 'gnAvanugate tadevaitatsaMtanoti saMdadhAtyubhe prAyashcittI
karotyadhvaraprAyashcittiM cAgniprAyashcittiM cAdhvarasya pUrvAmathAgnestasyokto
bandhuH 



6.6.4.[12]

sa samidhAjyasyopahatya | AsIna AhutiM juhoti vishvakarmaNe svAhetyathopotthAya
samidhamAdadhAti punastvAdityA rudrA vasavaH samindhatAm punarbrahmaNo
vasunItha yajNairityetAstvA devatAH punaH samindhatAmityetadghR^itena tvaM tanvaM
vardhayasva stayAH santu yajamAnasya kAmA iti ghR^itenAha tvaM vardhayasva yebhya u
tvAM kAmebhyo yajamAna Adhatta te 'sya sarve satyAH santvityetat



6.6.4.[13]

atha yadi gArhapatyo 'nugacet | araNI vAva sa gacatyaraNibhyAM hi sa AhR^ito
bhavatyaraNibhyAmevainam mathitvopasamAdhAya prAyashcittI karoti 



6.6.4.[14]

atha yadi prasuta AhavanIyo 'nugacet | gArhapatyaM vAva sa gacati gArhapatyAddhi sa
AhR^ito bhavati gArhapatyAdevainam prANcaM sAMkAshinena hR^itvopasamAdhAya
prAyashcittIM karoti yastasminkAle 'dhvaraH syAttAmadhvaraprAyashcittiM
kuryAtsamAnyagniprAyashcittiH 



6.6.4.[15]

atha yadyAgnIdhrIyo 'nugacet | gArhapatyaM vAva sa gacati gArhapatyAddhi sa AhR^ito
bhavati gArhapatyAdevainam prANcamuttareNa sado hR^itvopasamAdhAya prAyashcittI
karotyatha yadi gArhapatyo 'nugacettasyokto bandhuH 



6.7.1.[1]

rukmam pratimucya bibharti | satyaM haitadyadrukbhaH satyaM vA etaM yantumarhati
satyenaitaM devA abibharuH satyenaivainametadbibharti 



6.7.1.[2]

tadyattatsatyam | asau sa AdityaH sa hiraNmayo bhavati jyotirvai hiraNyaM jyotireSho
'mR^itaM hiraNyamamR^itameSha parimaNDalo bhavati parimaNDalo hyeSha
ekaviMshatinirbAdha ekaviMsho hyeSha bahiShTAnnirbAdham bibharti rashmayo vA etasya
nirbAdhA bAhyata u vA etasya rashmayaH 



6.7.1.[3]

yadveva rukbham pratimucya bibharti | asau vA Aditya eSha rukbho no haitamagnim
manuShyo manuShyarUpeNa yantumarhatyetenaiva rUpeNaitadrUpam bibharti 



6.7.1.[4]

yadveva rukbham pratimucya bibharti | reto vA idaM siktamayamagnistejo vIryaM
rukbho 'smiMstadretasi tejo vIryaM dadhAti



6.7.1.[5]

yadeva rukbham pratimucya bibharti | etadvai devA abibhayuryadvai na imamiha
rakShAMsi nAShTrA na hanyuriti tasmA
etamantikAdgoptAramakurvannamumevAdityamasau vA Aditya eSha
rukbhastathaivAsmA ayametamantikAdgoptAraM karoti



6.7.1.[6]

kR^iShNAjine niShyUto bhavati | yajNo vai kR^iShNAjinaM yajNo vA etaM yantumarhati
yajNenaitaM devA abibharuryajNenaivaitametadbibharti lomatashcandAMsi vai lomAni
candAMsi vA etaM yantumarhanti candobhiretaM devA
abibharushcandobhirevainametadbibharti 



6.7.1.[7]

abhi shuklAni ca kR^iShNAni ca lomAni niShyUto bhavati | R^ikShAmayorhaite rUpe R^ikShAme vA
etaM yantumarhata R^ikShAmAbhyAmetaM devA
abibharurR^ikShAmAbhyAmevainametadbibharti shANo rukbhapAshastrivR^ittasyokto bandhuH



6.7.1.[8]

tamuparinAbhi bibharti | asau vA Aditya eSha rukbha uparinAbhyu vA eShaH 



6.7.1.[9]

yadbevoparinAbhi | avAgvai nAbhe retaH prajApatistejo vIryaM rukbho nenme retaH
prajAtiM tejo vIryaM rukbhaH pradahAditi 



6.7.1.[10]

yadvevoparinAbhi | etadvai pashormedhyataraM yaduparinAbhi purIShasaMhitataraM
yadavA«nAbhestadyadeva pashormedhyataraM tenainametadbibharti 



6.7.1.[11]

yadvevoparinAbhi | yadvai prANasyAmR^itamUrdhvaM tannAbherUrdhvaiH
prANairuccaratyatha yanmartyam parAktannAbhimatyeti tadyadeva prANasyAmR^itaM
tadenametadabhisampAdayati tenainametadbibharti



6.7.1.[12]

athainamAsandyA bibharti | iyaM vA AsandyasyAM hIdaM sarvamAsannamiyaM vA etaM
yantumarhatyanayaitaM devA abibharuranayaivainametadbibharti 



6.7.1.[13]

audumbarI bhavati | Urgvai rasa udumbara Urjaivainametadrasena bibhartyatho sarva
ete vanaspatayo yadudumbaraH sarve vA etaM vanaspatayo yantumarhanti sarvairetaM
vanaspatibhirdevA abibharuH sarvairevainametadvanaspatibhirbibharti



6.7.1.[14]

prAdeshamAtryUrdhvA bhavati | prAdeshamAtro vai garbho viShNuryonireShA
garbhasammitAM tadyoniM karotyaratnimAtrI tirashcI bAhurvA aratnirbAhuno vai
vIryaM kriyate vIryasammitaiva tadbhavati vIryaM vA etaM yantumarhati vIryeNaitaM
devA abibharurvIryeNaivainametadbibharti



6.7.1.[15]

catuHsraktayaH pAdA bavanti | catuHsraktInyanUcyAni catasro vai disho disho vA etaM
yantumarhanti digbhiretaM devA abibharurdigbhirevainametadbibharti mauNjIbhI
rajjubhirvyutA bhavati trivR^idbhistasyokto bandhurmR^idA digdhA tasyo evokto 'tho
anatidAhAya



6.7.1.[16]

athainaM shikyena bibharti | ime vai lokA eSho 'gnirdishaH shikyaM digbhirhIme lokAH
shaknuvanti sthAtuM yacaknuvanti tasmAcikyaM digbhirevainametadbibharti
ShaDudyAmam bhavati ShaDDhi disho mauNjaM trivR^ittasyokto bandhurmR^idA digdhaM
tasyo evokto 'tho anatidAhAya 



6.7.1.[17]

tasyApa eva pratiShThA | apsu hIme lokAH pratiShThitA Aditya AsaNjanamAditye hIme
lokA digbhirAsaktAH sa yo haitadevaM vedaitenaiva rUpeNaitadrUpam bibharti



6.7.1.[18]

yadvevainaM shikyena bibharti | saMvatsara eSho 'gnirR^itavaH shikyamR^itubhirhi
saMvatsaraH shaknoti sthAtuM yacaknoti tasmAcikyamR^itubhirevainametadbibharti
ShaDudyAmam bhavati ShaDDhyR^itavaH 



6.7.1.[19]

tasyAhorAtre eva pratiShThA | ahorAtrayorhyayaM saMvatsaraH pratiShThitashcandramA
AsaNjanaM candramasi hyayaM saMvatsara R^itubhirAsaktaH sa yo haitadevaM vedaitenaiva
rUpeNaitadrUpam bibharti tasya ha vA eSha saMvatsarabhR^ito bhavati ya evaM veda
saMvatsaropAsito haiva tasya bhavati ya evaM na vedetyadhidevatam 



6.7.1.[20]

athAdhyAtmam | AtmaivAgniH prANAH shikyam prANairhyayamAtmA shaknoti sthatuM
yacaknoti tasmAcikyam prANairevainametadbibharti ShaDudyAmam bhavati ShaDDhi
prANAH 



6.7.1.[21]

tasya mana eva pratiShThA | manasi hyayamAtmA pratiShThito 'nnamAsaNjanamanne
hyayamAtmA prANairAsaktaH sa yo haitadevaM vedaitenaiva rUpeNaitadrUpam bibharti



6.7.1.[22]

athainamukhayA bibharti | ime vai lokA ukheme vA etaM lokA
yantumarhantyebhiretaM lokairdevA abibharurebhirevainametallokairbibharti 



6.7.1.[23]

sA yadukhA nAma | etadvai devA etena
karmaNaitayAvR^itemAMlokAnudakhananyadudakhanaMstasmAdutkhItkhA ha vai
tAmukhetyAcakhate paro 'kSham paro 'kShakAmA hi devAH 



6.7.1.[24]

tadvA ukheti dve akShare | dvipAdyajamAno yajamAno 'gniryAvAnagniryAvatyasya
mAtrA tAvataivainametadbibharti so eva kumbhI sA sthAlI tatShaT ShaDR^itavaH
saMvatsaraH saMvatsaro 'gniryAvAnagniryAvatyasya mAtrA tAvattadbhavati



6.7.1.[25]

athainamiNDvA parigR^ihNAti | asau vA Aditya eSho 'gnirahorAtre iNDve amuM
tadAdityamahorAtrAbhyAm parigR^ihNAti tasmAdeSho 'horAtrAbhyAm parigR^ihItaH



6.7.1.[26]

yadvevainanamiNDvAbhyAm parigR^ihNAti | asau vA Aditya eSho 'gnirimA u lokAviNDve
amum tadAdityamAbhyAM lokAbhyAm parigR^ihNAti tasmAdeSha AbhyAM lokAbhyAm
parigR^ihItaH parimaNDale bhavataH parimaNDalau hImau lokau mauNje trivR^itI
tasyokto bandhurmR^idA digdhe tasyo evokto 'tho anatidAhAya 



6.7.1.[27]

athAtaH sampadeva | Asando cokhA ca shikyaM ca rukbhapAshashcAgnishca rukbhashca
tatShaT ShaDR^itavaH saMvatsaraH saMvatsaro 'gniryAvAnagniryAvatyasya mAtrA
tAvattadbhavatINDve tadaShTAvaShTAkSharA gAyatrI gAyatro 'gniryAvAnagniryAvatyasya
mAtrA tAvattadbhavati



6.7.1.[28]

atha sarvasampat | catvAraH pAdAshcatvAryanUcyAni shikyaM ca rukbhapAshashca yadu kiM
ca rajjavyaM shikyaM tadanUkhAgnI rukbhastattrayodasha trayodasha mAsAH saMvatsaraH
saMvatsaro 'gniryAvAnagniryAvatyasya mAtrA tAvattadbhavati



6.7.2.[1]

taM tiShThanpratimuNcate | asau vA Aditya eSha rukbhastiShThatIva vA asAvAdityo 'tho
tiShThanvai vIryavattara uda« prA« tiShThaMstasyokto bandhuH 



6.7.2.[2]

dR^ishAno rukbha urvyA vyadyauditi | dR^ishyamAno hyeSha rukbha urvyA vidyotate
durmarShamAyuH shriye rucAna iti durmaraM vA etasyAyuH shriyo eSha rocate 'gniramR^ito
abhavadvayobhiriti sarvairvA eSha vayobhiramR^ito 'bhavadyadenaM dyaurajanayaditi
dyaurvA etamajanayatsuretA iti suretA hyeShA yasyA eSha retaH



6.7.2.[3]

athainamiNDvAbhyAm parigR^ihNAti | naktoShAsA samanasA virUpe ityahorAtre vai
naktoShAsA samanasA virUpe dhApayete shishumekaM samIcI iti yadvai kiM
cAhorAtrayostenaitameva samIcI dhApayete dyAvAkShAmA rukbho antarvibhAtIti
harannetadyajurjapatIme vai dyAvApR^ithivI dyAvAkShAmA te eSha yannantarA vibhAti
tasmAdetaddharanyajurjapati devA agniM dhArayandraviNodA iti parigR^ihya nidadhAti
prANA vai devA draviNodAsta etamagra evamadhArayaMstairevainametaddhArayati



6.7.2.[4]

atha shikyapAsham pratimuNcate | vishvA rUpANi pratimuNcatekavirityasau vA AdityaH
kavirvishvA rUpA shikyam prAsAvIdbhadraM dvipade catuShpada ityudyanvA eSha dvipade
catuShpade ca bhadram prasauti vi nAkamakhyatsavitA vareNya iti svargo vai loko
nAkastameSha udyannevAnuvipashyanyanu prayANamuShaso virAjatItyuShA vA agre
vyucati tasyA eSha vyuShTiM virAjannanUdeti



6.7.2.[5]

athainamato vikR^ityA vikaroti | idamevaitadretaH siktaM vikaroti tasmAdyaunau retaH
siktaM vikriyate 



6.7.2.[6]

suparNo 'si garutmAniti | vIryaM vai suparNo
garutmAnvIryamevainametadabhisaMskaroti trivR^itte shira iti trivR^itamasya stomaM shiraH
karoti gAyatraM cakShuriti gAyatraM cakShuH karoti bR^ihadrathantare pakShAviti
bR^ihadrathantare pakShau karoti stoma Atmeti stomamAtmAnaM karoti paNcaviMshaM
candAMsyaN^gAnIti candAMsi vA etasyAN^gAni yajUMShi nAmeti yadenamagnirityAcakShate
tadasya yajUMShi nAma sAma te tanUrvAmadevyamityAtmA vai tanUrAtmA te
tanUrvAmadevyamityetadyajNAyajNiyam pucamiti yajNAyajNiyam pucaM karoti
dhiShNyAH shaphA iti dhiShNayirvA eSho 'smiMloke pratiShThitaH suparNo 'si garutmAndivaM
gaca svaH pateti tadenaM suparNaM garutmantaM kR^itvAha devAngaca svargaM lokam
pateti 



6.7.2.[7]

taM vA etam | atra pakShapucavantaM vikaroti yAdR^igvai yonau reto vikriyate
tAdR^igjAyate tadyadetamatra pakShapucavantaM vikaroti tasmAdeSho 'mutra
pakShapucavAnjAyate 



6.7.2.[8]

taM haike | etayA vikR^ityAbhimantryAnyAM citiM cinvanti droNacitaM vA rathacakracitaM
vA kaN^kacitaM vA praugacitaM vobhayataH praugaM vA samuhyapurIShaM vA na tathA
kuryAdyathA pakShapucavantaM garbham parivR^ishcettAdR^iktattasmAdenaM
suparNacitameva cinuyAt



6.7.2.[9]

tametayA vikR^ityA | ita Urdhvam prANcam pragR^ihNAtyasau vA Aditya eSho 'gniramuM
tadAdityamita Urdhvam prANcaM dadhAti tasmAdasAvAditya ita UrdhvaH prA« dhIyate
parobAhu pragR^ihNAti parobAhu hyeSha ito 'thainamupAvaharati
tamupAvahR^ityoparinAbhi dhArayati tasyokto bandhuH 



6.7.2.[10]

atha viShNukramAnkramate | etadvai devA viShNurbhUtvemAMlokAnakramanta
yadviShNurbhUtvAkramanta tasmAdviShNukramAstathaivaitadyajamAno
viShNurbhUtvemAMlokAnkramate



6.7.2.[11]

sa yaH sa viShNuryajNaH saH | sa yaH sa yajNo 'yameva sa yo 'yamagnirukhAyAmetameva
taddevA AtmAnaM kR^itvemAMlokAnakramanta tathaivaitadyajamAna etamevAtmAnaM
kR^itvemAMlokAnkramate



6.7.2.[12]

uda« prA« tiShThan | etadvai tatprajApatirviShNukramairuda« prA« tiShThanprajA asR^ijata
tathaivaitadyajamAno viShNukramairuda« tiShThanprajAH sR^ijate



6.7.2.[13]

viShNoH kramo 'sIti | viShNurhi bhUtvA kramate sapatnaheti sapatnAnhAtra hanti
gAyatraM canda Aroheti gAyatraM canda Arohati pR^ithivImanu vikramasveti
pR^ithivImanu vikramate praharati pAdaM kramata UrdhvamagnimudgR^ihNAtyUrdhvo hi
rohati



6.7.2.[14]

viShNoH | kramo 'sIti viShNurhi bhUtvA kramate 'bhimAtihetyabhimAtIrhAtra hanti
traiShTubhaM canda Aroheti traiShTubhaM canda ArohatyantarikShamanu
vikramasvetyantarikShamanu vikramata praharati pAdaM kramata
UrdhvamagnimudgR^ihNAtyUrdhvo hi rohati



6.7.2.[15]

viShNoH kramo 'sIti | viShNurhi bhUtvA kramate 'rAtIyato hantetyarAtIyato hAtra hanti
jAgataM canda Aroheti jAgataM canda Arohati divamanu vikramasveti divamanu
vikramate praharati pAdaM kramata UrdhvamagnimudgR^ihNAtyUrdhvo hi rohati



6.7.2.[16]

viShNoH kramo 'sIti | viShNurhi bhUtvA kramate shatrUyato hanteti shatruyato hAtra
hantyAnuShTubhaM canda ArohetyAnuShTubhaM canda Arohati disho 'nu vikramasveti
sarvA disho 'nu vIkShate na praharati pAdaM
nedimAMlokAnatipraNashyAnItyUrdhvamevAgnimudgR^ihNAti saM hyArohati



6.7.3.[1]

athainamiti pragR^ihNAti | etadvai devA akAmayanta parjanyo rUpaM syAmeti ta
etenAtmanA parjanyo rUpamabhavaMstathaivaitadyajamAna etenAtmanA parjanyo
rUpam bhavati 



6.7.3.[2]

akrandadagni stanayanniva dyauriti | krandatIva hi parjanya stanayankShAmA
rerihadvIrudhaH samaNjanniti kShamA vai parjanyo rerihyamANo vIrudhaH samanakti
sadyo jajNAno vi hImiddho akhyaditi sadyo vA eSha jajNAna idaM sarvaM vikhyApayatyA
rodasI bhAnunA bhAtyantaritIme vai dyAvApR^ithivI rodasI te eSha bhAnunAbhAti
parobAhu pragR^ihNAti parobAhu hi parjanyaH



6.7.3.[3]

athainamupAvaharati | etadvai yo 'smiMloke raso yadupajIvanaM tenaitatsahordhva
imAMlokAnrohatyagnirvA asmiMloke raso 'gnirupajIvanaM tadyattAvadeva syAnna
hAsmiMloke raso nopajIvanaM syAdatha yatpratyavarohatyasminnevaitalloke
rasamupajIvanaM dadhAti



6.7.3.[4]

yadveva pratyavarohati | etadvA etadimAMlokAnita Urdhvo rohati sa sa parA«iva roha
iyamu vai pratiShThA tadyattAvadeva syAtpra hAsmAllokAdyajamAnashcyavetAtha
yatpratyavarohatImAmevaitatpratiShThAmabhipratyaityasyAmevaitatpratiShThAyAm
pratitiShThati 



6.7.3.[5]

yadevam pratyavarohati | etadvA etadimAMlokAnita Urdhvo jayati sa sa parA«iva jayo
yo vai parA«eva jayatyanye vai tasya jitamanvavasyantyatha ya ubhayathA jayati tasya
tatra kAmacaraNam bhavati
tadyatpratyavarohatImAnevaitallokAnitashcordhvAnamutashcArvAco jayati



6.7.3.[6]

agne 'bhyAvartin | abhi mA nivartasvAgne aN^giraH punarUrjA saha rayyetyetena mA
sarveNAbhinivartasvetyetaccatuShkR^itvaH pratyavarohati caturhi kR^itva Urdhvo rohati
tadyAvatkR^itva Urdhvo rohati tAvatkR^itvaH pratyavarohati tamupAvahR^ityoparinAbhi
dhArayati tasyokto bandhuH



6.7.3.[7]

athainamabhimantrayate | AyurvA agnirAyurevaitadAtmandhatta A tvAhArShamityA
hyenaM harantyantarabhUrityAyurevaitadAtmandhatte
dhruvastiShThAvicAcalirityAyurevaitaddhruvamantarAtmandhatte vishastvA sarvA
vANcantvityannaM vai visho 'nnaM tvA sarvaM vANcatvityetanmA
tvadrAShTramadhibhrashaditi shrIrvai rAShTram mA tvacrIradhibhrashadityetat



6.7.3.[8]

atha shikyapAshaM ca rukbhapAshaM conmuNcate | vAruNo vai pAsho varuNapAshAdeva
tatpramucyate vAruNya 'rcA svenaiva tadAtmanA svayA devatayA
varuNapAshAtpramucyata uduttamaM varuNa pAshamasmadavAdhamaM vi madhyamaM
shrathAyeti yathaiva yajustathA bandhurathA vayamAditya vrate tavAnAgaso aditaye
syAmetIyaM vA aditiranAgasastubhyaM cAsyai syAmetyetat 



6.7.3.[9]

athainamiti pragR^ihNAti | etadvA enamado vikR^ityeta Urdhvam prANcam pragR^ihNAti taM
tata iti pragR^ihNAti tadyattAvadevAbhaviShyadatra haivaiSha vyaraMsyatAtha yadenamiti
pragR^ihNAti tasmAdeSha itItvAtheti punaraiti 



6.7.3.[10]

agre bR^ihannuShasAmUrdhvo asthAditi | agre hyeSha bR^ihannuShasAmUrdhvastiShThati
nirjaganvAntamaso jyotiShAgAditi nirjaganvAnvA eSha rAtryai tamaso 'hnA
jyotiShaityagnirbhAnunA rushatA svaN^ga ityagnirvA eSha bhAnunA rushatA svaN^ga A jAto
vishvA sadnAnyaprA itIme vai lokA vishvA sadnAni tAneSha jAta ApUrayati parobAhu
pragR^ihNAti parobAhu hyeSha ito
'thainamupAvaharatImAmevaitatpratiShThAmmabhipratyaityasyAmevaitatpratiShThAyAm
pratitiShThati jagatyA jagati hemAMlokAnamuto 'rvAco vyashnute



6.7.3.[11]

haMsaH shuciShaditi | asau vA Adityo haMsaH shuciShadvasurantarikShasaditi vAyurvai
vasurantarikShasaddhotA vediShadityagnirvai hotA vediShadatithiriti sarveShAM vA eSha
bhUtAnAmatithirduroNasaditi viShamasadityetannR^iShaditi prANo vai nR^iShanmanuShyA
narastadyo 'yam manuShyeShu prANo 'gnistametadAha varasaditi sarveShu hyeSha
vareShu sanna R^itasaditi satyasadityetadvyomasaditi sarveShu hyeSha vyomasu sanno 'bjA
gojA ityabjAshca hyeSha gojAshca 'rtajA iti satyajA ityetadadrijA ityadrijA hyeSha R^itamiti
satyamityetadbR^ihaditi nidadhAti bR^ihaddhyeSha tadyadeSha tadenametatkR^itvA nidadhAti 



6.7.3.[12]

dvAbhyAmakSharAbhyAm | dvipAdyajamAno yajamAno 'gniryAvAnagniryAktyasya mAtrA
tAvataivainametannidadhAti



6.7.3.[13]

athainamupatiShThate | etadvA enametallaghUyatIva yadenena saheti ceti
cemAMlokAnkramate tasmA evaitannihnute 'hiMsAyai 



6.7.3.[14]

yadvevopatiShThate | etadvai devA abibhayuryadvai no 'yamimAMlokAnantikAnna
hiMsyAditi tadebhya evainametallokebhyo 'shamayaMstathaivainamayametadebhyo
lokebhyaH shamayati 



6.7.3.[15]

sIda tvam mAtuH | asyA upasthe 'ntaragne rucA tvaM shivo bhUtvA mahyamagne atho
sIda shivastvamiti shivaH-shiva iti shamayatyevainametadahiMsAyai tatho haiSha
imAMlokANcAntona hinasti



6.7.3.[16]

tribhirupatiShThate | traya ime lokA atho trivR^idagniryAvAnagniryAvatyasya mAtrA
tAvataivAsmA etannihnute 'tho tAvataivainametadebhyo lokebhyaH shamayati 



6.7.4.[1]

atha vAtsapreNopatiShThate | etadvai prajApatirviShNukramaiH prajAH sR^iShTvA tAbhyo
vAtsapreNAyuShyamakarottathaivaitadyajamAno viShNukramaiH prajAH sR^iShTvA tAbhyo
vAtsapreNAyuShyaM karoti



6.7.4.[2]

sa haiSha dAkShAyaNahastaH | yadvAtsapraM tasmAdyaM jAtaM kAmayeta
sarvamAyuriyAditi vAtsapreNainamabhimR^ishettadasmai jAtAyAyuShyaM karoti tatho ha sa
sarvamAyuretyatha yaM kAmayeta vIryavAntsyAditi vikR^ityainam
purastAdabhimantrayeta tatho ha sa vIryavAnbhavati 



6.7.4.[3]

divaspari prathamaM jajNe agniriti | prANo vai divaH prANAdu vA eSha
prathamamajAyatAsmaddvitIyam pari jAtavedA iti yadenamado dvitIyam
puruShavidho 'janayattR^itIyamapsviti yadenamadastR^itIyamadbhyo 'janayannR^imaNa
ajasramiti prajApatirvai nR^imaNA agnirajasra indhAna enaM jarate svAdhIriti yo vA
enaminddhe sa enaM janayate svAdhIH



6.7.4.[4]

vidnA te agne tredhA trayANIti | agnirvAyurAditya etAni hAsya tAni tredhA trayANi vidnA
te dhAma vibhR^itA purutreti yadidam bahudhA vihriyate vidnA te nAma paramaM guhA
yaditi yaviShTha iti vA asya tannAma paramaM guhA vidnA tamutsaM yata
AjaganthetyApo vA utso 'dbhyo vA eSha prathamamAjagAma samudre tvA numaNA
apsvantariti prajApatirvai nR^imaNA apsu tvA prajApatirityetannR^icakShA Idhe divo agna
Udhanniti prajApatirvai nR^icakShA Apo diva UdhastR^itIye tvA rajasi tasthivAMsamiti
dyaurvai tR^itIyaM rajo 'pAmupasthe mahiShA avardhanniti prANA vai mahiShA divi tvA
prANA avardhannityetat



6.7.4.[5]

tA etA ekavyAkhyAnAH | etamevAbhi tA AgneyyastriShTubhastA yadAgneyyastenAgniratha
yattriShTubho yadekAdasha tenendra aindrAgno 'gniryAvatyasya mAtrA
tAvataivainametadupatiShThata indrAgnI vai sarve devAH sarvadevatyo 'gniryAvatya



6.7.4.[6]

yadveva viShNukramavAtsapre bhavataH | viShNukramairvai prajAsya mAtrA
tAvataivainametadupatiShTatepatirimaM lokamasR^ijata vAtsapreNAgniM viShNukramairvai
prajApatirantarikShamasR^ijata vAtsapreNa vAyaM viShNukramairvai prajApatirdivamasR^ijata
vAtsapreNAdityaM viShNukramairvai prajApatirdisho 'sR^ijata vAtsapreNa candramasaM
viShNukramairvai prajApatirbhUtamasR^ijata vAtsapreNa bhaviShyadviShNukramairvai
prajApatirvittamasR^ijata vAtsapreNAshAM viShNukramairvai prajApatiraharasR^ijata
vAtsapreNa rAtriM viShNukramairvai prajApatiH pUrvapakShAnasR^ijata
vAtsapreNAparapakShAnviShNukramairvai prajApatirardhamAsAnasR^ijata vAtsapreNa
mAsAnviShNukramairvai prajApatirR^itUnasR^ijata vAtsapreNa saMvatsaraM
tadyadviShNukramavAtsapre bhavata etadeva tena sarvaM sR^ijate 



6.7.4.[7]

yadveva viShNukramavAtsapre bhavataH | viShNukramairvai prajApatiH svargaM
lokamabhiprAyAtsa etadavasAnamapashyadvAtsapraM tenAvAsyadapradAhAya yaddhi
yuktaM na vimucyate pra taddahyate tathaivaitadyajamAno viShNukramaireva svargaM
lokamabhiprayAti vAtsapreNAvasyati



6.7.4.[8]

sa vai viShNukramAnkrAntvA | atha tadAnImeva vAtsapreNopatiShThate yathA prayAyAtha
tadAnImeva vimuNcettAdR^iktaddevAnAM vai vidhAmanu manuShyAstasmAdu hedamuta
mAnuSho grAmaH prayAyAtha tadAnImevAvasyati



6.7.4.[9]

tadvA ahorAtre eva viShNukramA bhavanti | ahorAtre vAtsapramahorAtre eva
tadyAtyahorAtre kShemyo bhavati tasmAdu hedamuta mAnuSho grAmo 'horAtre
yAtvAhorAtre kShemyo bhavati 



6.7.4.[10]

sa vA ardhameva saMvatsarasya viShNukramAnkramate | ardhaM vAtsapreNopatiShThate
madhye ha saMvatsarasya svargo lokaH sa yatkanIyo 'rdhAtkrameta na haitaM svargaM
lokamabhiprApnuyAdatha yadbhUyo 'rdhAtparA« haitaM svargaM
lokamatipraNashyedatha yadardhaM kramate 'rdhamupatiShThate tatsamprati svargaM
lokamAptvA vimuNcate



6.7.4.[11]

tAbhyAM vai viparyAsameti | yathA mahAntamadhvAnaM vimokaM samashnuvIta
tAdR^iktatsa vai purastAccopariShTAccobhe viShNukramavAtsapre samasyatyaharvai
viShNukramA rAtrirvAtsapramemetadvA idaM sarvam prajApatiH prajanayiShyaMshca
prajanayitvA cAhorAtrAbhyAmubhayataH parigR^ihNAti 



6.7.4.[12]

tadAhuH | yadaharviShNukramA rAtrirvAtsapramathobhe evAhanbhavato na rAtryAM
kathamasyApi rAtryAM kR^ite bhavata ityetadvA ene ado dIkShamANaH purastAdaparAhNa
ubhe samasyati rAtrirhaitadyadaparAhNo 'thaine etatsaMnivaShsyannupariShTAtpUrvAhNa
ubhe samasyatyaharhaitadyatpUrvAhNa evamu hAsyobhe evAhankR^ite bhavata ubhe
rAtryAm



6.7.4.[13]

sa yadahaH saMnivapsyantsyAt tadahaH prAtarudita Aditye bhasmaiva
prathamamudvapati bhasmodupya vAcaM visR^ijate vAcaM visR^ijya samidhamAdadhAti
samidhamAdhAya bhasmApo 'bhyavaharati yathaiva tasyAbhyavaharaNaM tathApAdAya
bhasmanaH pratyetyokhAyAmopyopatiShThate 'tha prAyashcittI karoti



6.7.4.[14]

sa yadi viShNukramIyamahaH syAt | viShNukramAnkrAntvA vAtsapreNopatiShThetAtha yadi
vAtsaprIyaM vAtsapreNopasthAya viShNukramAnkrAntvA vAtsapramantataH kuryAnna
viShNukramAnantataH kuryAdyathA prayAya na vimuNcettAdR^iktadatha
yadvAtsapramantataH karoti pratiShThA vai vAtsapraM yathA
pratiShThApayedavasAyayettAdR^iktattasmAdu vAtsapremevAntataH kuryAt



6.8.1.[1]

vanIvAhyetAgnim bibhradityAhuH | devAshcAsurAshcobhaye prAjApatyA aspardhanta te
devAshcakramacaraNcAlamasurA AsaMste devAshcakreNa caranta etatkamApashyaMshcakreNa
hi vai devAshcaranta etatkarmApashyaMstasmAdanasa eva pauroDAsheShu yajUMShyanaso
'gnau 



6.8.1.[2]

sa yo vanIvAhyate | devAnkarmaNaiti daivaM hAsya karma katam bhavatyatha yo na
vanIvAhyate 'surAnkarmaNaityasuryaM hAsya karma kR^itam bhavati 



6.8.1.[3]

taddhaika AhuH | svayaM vA eSha vanIvAhito viShNukramairvA eSha prayAti
vAtsapreNAvasyatIti na tathA vidyAddaivaM vA asya tatprayANaM yadviShNukramA
daivamavasAnaM yadvAtsapramathAsyedam mAnuSham prayANaM yadidam prayAti
mAnuShamavasAnaM yadavasyati



6.8.1.[4]

prajApatireShogniH | ubhayamvetatprajApatiryacca devA yacca
manuShyAstadyadviShNukramavAtsapre bhavato yadvavAsya daivaM rUpaM tadasya tena
saMskarotyatha yadvanIvAhyate yadevAsya mAnuShaM rUpaM tadasyatena saMskaroti sa
ha vA etaM sarvaM kR^itsnam prajApatiM saMskaroti ya evaM vidvAnvanIvAhyate tasmAdu
vanIvAhyetaiva 



6.8.1.[5]

sa yadahaH prayAsyantsyAt | tadaharuttarato 'gneH prAgana
upasthApyAthAsmintsamidhamAdadhAtyetadvA enaM devA eShyantam
purastAdannenAprINannetayA samidhA tathaivainamayametadeShyantam
purastAdannena prINAtyetayA samidhA



6.8.1.[6]

samidhAgniM duvasyateti | samidhAgniM
namasyatetyetadghR^itairbodhayatAtithimAsminhavyA juhotaneti ghR^itairaha
bodhayatAtithimo asminhavyAni juhutetyetadbruddhavatyetpAyai
hyenametadbodhayati



6.8.1.[7]

athainamudyacati | udu tvA vishve devA agne bharantu cittibhiriti vishve vA etamagre
devAshcittibhirudabharannetaddhyeShAM tadA
cittamAsIttathaivainamayametaccitibhirudbharatyetaddhyasya tadA cittam bhavati sa
no bhava shivastvaM supratIko vibhAvasuriti yathaiva yajustathA bandhustaM dakShiNata
udaNcamAdadhAti tasyo bandhu sthAlyAM gArhapatyaM samupyAparamAdadhAti sa yadi
kAmayetopAdhirohetpArshvato vA vrajet 



6.8.1.[8]

athAnaDvAhau yunakti | dakShiNamagre 'tha savyamevaM devatretarathA mAnuShe sa
yAM kAM ca dishaM yAsyantsyAtprA«evAgre prayAyAtprAcI hi digagneH svAmeva
taddishamanu prayAti 



6.8.1.[9]

predagne jyotiShmAnyAhi | shivebhirarcibhiShTvAmiti predagne tvaM jyotiShmAnyAhi
shivebhirarcibhirdIpyamAnairityetadbR^ihadbhirbhAnubhirbhAsanmA hiMsIstanvA prajA iti
bR^ihadbhirarcibhirdIpyamAnairmA hiMsIrAtmanA prajA ityetat 



6.8.1.[10]

sa yadAkSha utsarjet | athaitadyajurjapedasuryA vA eShA vAgyAkShasya tAmetacamayati
tAmetaddevatrA karoti



6.8.1.[11]

yadvevaitadyajurjapati | yasminvai kasmiMshcAhite 'kSha utsarjati tasyaiva sA
vAgbhavati tadyadagnAvAhite 'kSha utsarjatyagnereva sA vAgbhavatyagnimeva taddevA
upAstuvannupAmahayaMstathaivainamayametadupastautyupamahayatyakrandadagni
stanayanniva dyauriti tasyokto bandhuH 



6.8.1.[12]

sa yadi purA vasatyai vimuNceta | anasyevAgniH syAdatha yadA vasatyai vimuNceta
prAgana upasthApyottarata uddhatyAvokShati yatrainamupAvaharati taM dakShiNata
udaNcamupAvaharati tasyokto bandhuH



6.8.1.[13]

athAsmintsamidhamAdadhAti | etadvA enaM devA
IyivAMsamupariShTAdannenAprINannetayA samidhA
tathaivainamayametadIyivAMsamupariShTAdannena prINAtyetayA samidhA



6.8.1.[14]

pra prAyamagnirbharatasya shR^iNva iti | prajApatirvai bharataH sa hIdaM sarvam bibharti
vi yatsUryo na rocate bR^ihadbhA iti vi yatsUrya iva rocate bR^ihadbhA ityetadabhi yaH
pUrum pR^itanAsu tasthAviti pUrurha nAmAsurarakShasamAsa tamagniH
pR^itanAsvabhitaShThau dIdAya daivyo atithiH shivo na iti dIpyamAno daivo 'tithiH shivo na
ityetatsthitavatyA vasatyai hyenaM tatsthApayati



6.8.1.[15]

athAtaH sampadeva | samidham prathamenAdadhAtyudyacatyekena
prayAtyekenAkShamekenAnumantrayate samidhameva paNaemenAdadhAti tatpaNca
paNcacitiko 'gniH paNca 'rtavaH saMvatsaraH saMvatsaro 'gniryAvAnagniryAvatyasya
mAtrA tAvattadbhavati



6.8.2.[1]

athAto bhasmana evAbhyavaharaNasya | devA vA etadagre bhasmodavapaMste
'bruvanyadi vA idamitthameva sadAtmAnamabhisaMskariShyAmahe maryAH kuNapA
anapahatapApmAno bhaviShyAmo yadyu parAvapsyAmo yadatrAgneyam bahirdhA
tadagneH kariShyAma upa tajjAnIta yathedaM karavAmeti te 'bruvaMshcetayadhvamiti
citimicateti vAva tadabruvaMstadicata yathedaM karavAmeti



6.8.2.[2]

te cetayamAnAH | etadapashyannapa evainadabhyavaharAmApo vA asya sarvasya
pratiShThA tadyatrAsya sarvasya pratiShThA tadenatpratiShThApya yadatrAgneyaM
tadadbhyo 'dhi janayiShyAma iti tadapo 'bhyavAharaMstathaivainadayametadapo
'bhyavaharati



6.8.2.[3]

Apo devIH | pratigR^ibhNIta bhasmaitatsyone kR^iNudhvaM surabhA u loka iti jagdhaM vA
etadyAtayAma bhavati tadetadAha srabhiShTha enalloke kurudhvamiti tasmai
namantAM janaya ityApo vai janayo 'dbhyo hIdaM sarvaM jAyate supatnIrityagninA vA
ApaH supatnyo mAteva putram bibhR^itApsvenadini yathA mAtA putramapasthe
bibhR^iyAdevamenadbibhR^itenyetat



6.8.2.[4]

apsvagne sadhiShTaveti | apsvagne yoniShTavetyetatsauShadhIranurudhyasa
ityoShadhIrhyeSho 'nurudhyate garbho sanjAyase punariti garbho hyeSha sanjAyate
punargarbho asyoShadhInAM garbho vanaspatInAm garbho vishvasya bhUtasyAgne
garbho apAmasIti tadenamasya sarvasya garbhaM karoti



6.8.2.[5]

tribhirabhyavaharati | trivR^idagniryAvAnagniryAvatyasya mAtrA
tAvataivainadetadabhyavaharatyekenAgre 'tha dvAbhyAM dvAbhyAM vAgre 'thaikena
dvistu kR^itvo 'bhyavaharati tadye dvipAdAH pashavastairevainadetadabhyavaharati 



6.8.2.[6]

athApAdatte | tadyadatrAgneyaM tadetadadbhyo 'dhi janayatyanayAnayA vai bheShajaM
kriyate 'nayaivainametatsambharati prasadya bhasmanA yonimapashca pR^ithivImagna
iti prasanno hyeSha bhasmanA yonimapashca pR^ithivIM ca bhavati saMsR^ijya
mAtR^ibhiShTvaM jyotiShmAnpunarAsada iti saMgatya mAtR^ibhiShTvaM jyotiShmAnpunarAsada
ityetatpunarAsadya sadanam punarUrjA saha rayyetyetena mAsarveNAbhinivartasvetyetat



6.8.2.[7]

caturbhirapAdatte | tadye catuShpAdAH pashavastairevainametatsambharatyatho annaM
vai pashavo 'nnenaivainametatsambharati tribhirabhyavaharati tatsapta saptacitiko
'gniH sapta 'rtavaH saMvatsaraH saMvatsaro 'gniryAvAnagniryAvatyasya mAtrA
tAvattadbhavati



6.8.2.[8]

apAdAya bhasmanaH pratyetya | ukhAyAmopyopatiShThata etadvA etadayathAyathaM
karoti yadagnimapo 'bhyavaharati tasmA evaitannihnute 'hiMsAyA AgneyIbhyAmagnaya
evaitannihnute buddhavatIbhyAM yathaivAsyaitadagnirvaco nibodhet 



6.8.2.[9]

bodhA me asya vacaso yaviShTheti | bodha me 'sya vacaso
yaviShThetyetanmaMhiShThasya prabhR^itasya svadhAva iti bhUyiShThasya prabhR^itasya
svadhAva ityetatpIyati tvo anu tvo gR^iNAtIti pIyatyeko 'nveko gR^iNAti vandAruShTe
tanvaM vande agna iti vanditA te 'haM tanvaM vande 'gna ityetatsa bodhi sUrirmaghavA
vasupate vasudAvan yuyodhyasmaddveShAMsIti yathaivAsmAddveShAMsi
yuyAdevametadAha dvAbhyAmupatiShThate gAyatryA ca triShTubhA ca tasyokto bandhuH



6.8.2.[10]

tAni nava bhavanti | nava disho disho 'gnirnava prANAH prANA agniryAvAnagniryAvatyasya
mAtrA tAvattadbhavati 



6.8.2.[11]

atha prAyashcittI karoti | sarvebhyo vA eSha etaM kAmebhya Adhatte tadyadevAsyAtra
kAmAnAM vyavacidyate 'gnAvapo 'bhyavahriyamANe tadevaitatsaMtanoti
saMdadhAtyubhe prAyashcittI karoti ye evAgnAvanugate tasyokto bandhuH 



6.8.2.[12]

tAni dasha bhavanti | dashAkSharA virADvirADagnirdesha disho disho 'gnirdasha prANAH
prANA
agniryAvAnagniryAvatyasya mAtrA tAvattadbhavati



