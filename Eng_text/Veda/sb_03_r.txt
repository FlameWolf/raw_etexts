SATAPATHA-BRAHMANA 3

Data input by H.S. Ananthanarayana and W. P. Lehman.

Bracketted numbering added mechanically.

ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ı             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               ã             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ anusvara                M             230		³
³ capital anusvara        õ             245		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ





3.1.1.[1]

devayajanaM joShayante | sa yadeva varShiShThaM
syAttajjoShayeranyadanyadbhUmerAbhishayItAto vai devA divamupodakrAmandevAnvA
eSha upotkrAmati yo dIkShate sa sadeve devayajane yajate sa
yaddhAnyadbhUmerabhishayItAvaratara iva heShThvA syAttasmAdyadeva varShiShThaM
syAttajjoShayeran



3.1.1.[2]

tadvarShma satsamaM syAt | samaM sadavibhraMshi syAdavibhraMshi satprAkpravaNaM
syAtprAcI hi devAnAM digatho udakpravaNamudIcI hi manuShyANAM digdakShiNataH
pratyucritamiva syAdeShA vai dik pitÌNAM sa yaddakShiNApravaNaM syAtkShipre ha
yajamAno 'muM lokamiyAttatho ha yajamAno jyogjIvati tasmAddakShiNataH
pratyucritamiva syAt 



3.1.1.[3]

na purastAddevayajanamAtramatiricyeta | dviShantaM hAsya
tadbhrAtR^ivyamabhyatiricyate kAmaM ha dakShiNataH syAdevamuttarata etaddha tveva
samR^iddhaM devayajanaM yasya devayajanamAtram pashcAtparishiShyate kShipre
haivainamuttarA devayajyopanamatIti nu devayajanasya 



3.1.1.[4]

tadu hovAca yAj~navalkyaH | vArShNyAya devayajanaM joShayitumaima tatsAtyayaj~no
'bravItsarvA vA iyam pR^ithivI devI devayajanaM yatra vA asyai kva ca yajuShaiva
parigR^ihya yAjayediti 



3.1.1.[5]

R^itvijo haiva devayajanam | ye brAhmaNAH shushruvAMso 'nUcAnA vidvAMso yAjayanti
saivAhvalaitannediShThamAmiva manyAmaha iti 



3.1.1.[6]

tacAlo vA vimitaM vA prAcInavaMsham minvanti | prAcI hi devAnAM dik purastAdvai
devAH pratya¤co manuShyAnupAvR^ittAstasmAttebhyaH prAÇtiShTha¤juhoti 



3.1.1.[7]

tasmAdu ha na pratIcInashirAH shayIta | neddevAnabhiprasArya shayA iti yA dakShiNA dik
sA pitÌNAM yA pratIcI sAsarpANAM yato devA uccakramuH saiShAhInA yodIcI dik sA
manuShyANAM tasmAnmAnuSha udIcInavaMshAmeva shAlAM vA vimitaM vA minvantyudIcI
hi manuShyANAM digdIkShitasyaiva prAcInavaMshA nAdIkShitasya 



3.1.1.[8]

tAM vA etAm parishrayanti | nedabhivarShAditi nveva varShA devAnvA eSha upAvartate yo
dIkShate sa devatAnAmeko bhavati tira iva vai devA manuShyebhyastira
ivaitadyatparishritaM tasmAtparishrayanti



3.1.1.[9]

tanna sarva ivAbhiprapadyeta brAhmaNo vaiva rAjanyo vA vaishyo vA te hi yaj~niyAH 



3.1.1.[10]

sa vai na sarveNeva saMvadeta | devAnvA eSha upAvartate yo dIkShate sa devatAnAmeko
bhavati na vai devA sarveNeva saMvadante brAhmaNena vaiva rAjanyena vA vaishyena vA
te hi yaj~niyAstasmAdyadyenaM shUdreNa saMvAdo vindedeteShAmevaikam brUyAdimamiti
vicakShvemamiti vicakShvetyeSha u tatra dIkShitasyopacAraH 



3.1.1.[11]

athAraNI pANau kR^itvA | shAlAmadhyavasyati sa pUrvArdhyaM
sthUNArAjamabhipadyaitadyajurAhaidamaganma devayajanam pR^ithivyA yatra devAso
ajuShanta vishva iti tadasya vishvaishca devairjuShTam bhavati ye ceme brAhmaNAH
shushruvAMso 'nUcAnA yadahAsya te 'kShibhyAmIkShante brAhmaNAH
shushruvAMsastadahAsya
tairjuShTam bhavati 



3.1.1.[12]

yadvAha | yatra devAso ajuShanta vishva iti tadasya vishvairdevairjuShTam
bhavatyR^ikShAmAbhyAM saMtaranto yajurbhirityR^ikShAmAbhyAM vai
yajurbhiryaj~nasyodR^icaM gacanti yaj~nasyodR^icaM gacAnItyevaitadAha rAyaspoSheNa
samiShA mademeti bhUmA vai rAyaspoShaH shrIrvai bhUmAshiShamevaitadAshAste samiShA
mademetISham madatIti vai tamAhuryaH shriyamashnute yaH paramatAM gacati
tasmAdAha samiShA mademeti 



3.1.2.

3.1.2.[1]

aparAhNe dIkSheta | purA keshashmashrorvapanAdyatkAmayeta tadashnIyAdyadvA
sampadyeta vrataM hyevAsyAto 'shanam bhavati yadyu nAshishiShedapi kAmaM nAshnIyAt 



3.1.2.[2]

athottareNa shAlAm parishrayanti | tadudakumbhamupanidadhAti tannApita upatiShThate
tatkeshashmashru ca vapate nakhAni ca nikR^intate 'sti vai puruShasyAmedhyaM yatrAsyApo
nopatiShThante keshashmashrau ca vA asya nakheShu cApo nopatiShThante
tadyatkeshashmashru ca vapate nakhAni ca nikR^intate medhyo bhUtvA dIkShA iti



3.1.2.[3]

taddhaike | sarva eva vapante sarva eva medhyA bhUtvA dIkShiShyAmaha iti tadu tathA
na kuryAdyadvai keshashmashru ca vapate nakhAni ca nikR^intate tadeva medhyo bhavati
tasmAdu keshashmashru caiva vapeta nakhAni ca nikR^inteta



3.1.2.[4]

sa vai nakhAnyevAgre nikR^intate | dakShiNasyaivAgre savyasya vA agre mAnuShe 'thaivaM
devatrAN^guShThayorevAgre kaniShThikayorvA agre mAnuShe 'thaivaM devatrA 



3.1.2.[5]

sa dakShiNamevAgre godAnaM vitArayati | savyaM vA agre mAnuShe 'thaivaM devatrA



3.1.2.[6]

sa dakShiNamevAgre godAnamabhyunatti | imA ApaH shamu me santu devIriti sa
yadAhemA ApaH shamu me santu devIriti vajro vA Apo vajro hi vA ApastasmAdyenaitA
yanti nimnaM kurvanti yatropatiShThante nirdahanti tattadetamevaitadvajraM shamayati
tatho hainameSha vajraH shAnto na hinasti tasmAdAhemA ApaH shamu me santu devIriti



3.1.2.[7]

atha darbhataruNakamantardadhAti | oShadhe trAyasveti vajro vai kShurastatho
hainameSha vajraH kShuro na hinastyatha kShureNAbhinidadhAti svadhite mainaM
hiMsIriti vajro vai kShurastatho hainameSha vajraH kShuro na hinasti 



3.1.2.[8]

pracidyodapAtre prAsyati | tUShNImevottaraM godAnamabhyunatti tUShNIM
darbhataruNakamantardadhAti tUShNIM kShureNAbhinidhAya pracidyodapAtre prAsyati 



3.1.2.[9]

atha nApitAya kShuram prayacati | sa keshashmashru vapati sa yadA keshashmashru vapati



3.1.2.[10]

atha snAti | amedhyo vai puruSho yadanR^itaM vadati tena pUtirantarato medhyA vA Apo
medhyo bhUtvA dIkShA iti pavitraM vA ApaH pavitrapUto dIkShA iti tasmAdvai snAti 



3.1.2.[11]

sa snAti | Apo asmAnmAtaraH shundhayantviti ghR^itena no ghR^itaShvaH punantviti tadvai
sapUtaM yaM ghR^itenApunaMstasmAdAha ghR^itena no ghR^itapvaH punantviti vishvaM hi
ripram pravahanti devIriti yadvai vishvaM sarvaM tadyadamedhyaM ripraM tatsarvaM
hyasmAdamedhyam pravahanti tasmAdAha vishvaM hi ripram pravahanti devIriti



3.1.2.[12]

atha prAÇivodaÇÇutkrAmati | udidAbhyaH shucirA pUta emItyuddhyAbhyaH shuciH pUta eti



3.1.2.[13]

atha vAsaH paridhatte | sarvatvAyaiva svAmevAsminnetattvacaM dadhAti yA ha vA iyaM
gostvakpuruShe haiShAgra Asa



3.1.2.[14]

te devA abruvan | gaurvA idaM sarvaM bibharti hanta yeyam puruShe tvaggavyetAM
dadhAma tayaiShA varShantaM tayA himaM tayA ghR^iNiM titikShiShyata iti 



3.1.2.[15]

te 'vacAya puruSham | gavyetAM tvacamadadhustayaiShA varShantaM tayA himaM tayA
ghR^iNiM titikShate 



3.1.2.[16]

avacito hi vai puruShaH | tasmAdasya yatraiva kva ca kusho vA yadvA vikR^intati tata eva
lohitamutpatati tasminnetAM tvacamadadhurvAsa eva tasmAnnAnyaH puruShAdvAso
bibhartyetAM hyasmiMstvacamadadhustasmAdu suvAsA eva bubhUShetsvayA tvacA
samR^idhyA iti tasmAdapyashlIlaM suvAsasaM didR^ikShante svayA hi tvacA samR^iddho bhavati



3.1.2.[17]

no hAnte gornagnaH syAt | veda ha gaurahamasya tvacam bibharmIti sA bibhyatI
trasati tvacam ma AdAsyata iti tasmAdu gAvaH suvAsasamupaiva nishrayante



3.1.2.[18]

tasya vA etasya vAsasaH | agneH paryAso bhavati vAyoranucAdo nIviH pitÌNAM sarpANAm
praghAto vishveShAM devAnAM tantava ArokA nakShatrANAmevaM hi vA etatsarve devA
anvAyattAstasmAddIkShitavasanam bhavati



3.1.2.[19]

tadvA ahataM syAt | ayAtayAmatAyai tadvai niShpeShTavai brUyAdyadevAsyAtrAmedhyA
kR^iNatti vA vayati vA tadasya medhyamasaditi yadyu ahataM
syAdadbhirabhyukShenmedhyamasadityatho yadidaM snAtavasyaM
nihitamapalpUlanakR^itam bhavati teno hApi dIkSheta 



3.1.2.[20]

tatparidhatte | dIkShAtapasostanUrasItyadIkShitasya vAasyaiShAgre tanUrbhavatyathAtra
dIkShAtapasostasmAdAha dIkShAtapasostanUrasIti tAM tvA shivAM shagmAm paridadha iti
tAM tvA shivAM sAdhvIm paridadha ityevaitadAha bhadraM varNam puShyanniti pApavA
eSho 'gre varNam puShyati yamamumadIkShito 'thAtra bhadraM tasmAdAha bhadraM
varNam puShyanniti 



3.1.2.[21]

athainaM shAlAm prapAdayati | sa dhenvai cAnaDuhashca nAshnIyAddhenvanaDuhau vA
idaM sarvam bibhR^itaste devA abruvandhenvanaDuhau vA idaM sarvam bibhR^ito hanta
yadanyeShAM vayasAM vIryaM taddhenvanaDuhayordadhAmeti sa yadanyeShAM vayasAM
vIryamAsIttaddhenvanaDuhayoradadhustasmAddhenushcaivAnaDvAMshca bhUyiShTham
bhuN^ktastaddhaitatsarvAshyamiva yo dhenvanaDuhayorashnIyAdantagatiriva taM
hAdbhutamabhijanitorjAyAyai garbhaM nirabadhIditi papamakaditi pApI
kIrtistasmAddhenvanaDuhayornAshnIyAttadu hovAca yAj~navalkyo
'shnAmyevAhamaMsalaM cedbhavatIti



3.1.3.


3.1.3.[1]

apaH praNIya | AgnAvaiShNavamekAdashakapAlam puroDAshaM nirvapatyagnirvai sarvA
devatA agnau hi sarvAbhyo devatAbhyo juhvatyagnirvai yaj~nasyAvarArdhyo viShNuH
parArdhyastatsarvAshcaivaitaddevatAH parigR^ihya sarvaM ca yaj~nam parigR^ihya dIkShA iti
tasmAdAgnAvaiShNava ekAdashakapAlaH puroDAsho bhavati 



3.1.3.[2]

taddhaike | AdityebhyashcaruM nirvapanti tadasti paryuditamivAShTau putrAso aditerye
jAtAstanvaspari devAM upa praitsaptabhiH parA mArtANDamAsyaditi



3.1.3.[3]

aShTau ha vai putrA aditeH | yAMstvetaddevA AdityA ityAcakShate sapta haiva te 'vikR^itaM
hAShTamaM janayAM cakAra mArtANDaM saMdegho haivAsa yAvAnevordhvastAvAMstiryaÇ
puruShasammita ityu haika AhuH 



3.1.3.[4]

ta u haita UcuH | devA AdityA yadasmAnanvajanimA tadamuyeva bhUddhantemaM
vikaravAmeti taM vicakruryathAyam puruSho vikR^itastasya yAni mAMsAni saMkR^itya
saMnyAsustato hastI samabhavattasmAdAhurna hastinam pratigR^ihNIyAtpuruShAjAno hi
hastIti yamu ha tadvicakruH sa vivasvAnAdityastasyemAH prajAH 



3.1.3.[5]

sa hovAca | rAdhnavAnme sa prajAyAM ya etamAdityebhyashcaruM nirvapAditi rAdhnoti
haiva ya etamAdityebhyashcaruM nirvapatyayaM tvevAgnAvaiShNavaH praj~nAtaH



3.1.3.[6]

tasya saptadasha sAmidhenyo bhavanti | upAMshu devate yajati pa¤ca prayAjA bhavanti
trayo 'nuyAjAH saMyAjayanti patnIH sarvatvAyaiva samiShTayajureva na juhoti nedidaM
dIkShitavasanam paridhAya purA yaj~nasya saMsthAyA antaM gacAnItyAnto hi yaj~nasya
samiShTayajuH



3.1.3.[7]

athAgreNa shAlAM tiShThannabhyaN^kte | arurvai puruSho 'vAcito 'narurevaitadbhavati
yadabhyaN^kte gavi vai puruShasya tvaggorvA etannavanItam bhavati
svayaivainametattvacA samardhayati tasmAdvA abhyaN^kte 



3.1.3.[8]

tadvai navanItam bhavati | ghR^itaM vai devAnAm phANTam
manuShyANAmathaitannAhaiva ghR^itaM no phANTaM syAdeva ghR^itaM
syAtphANTamayAtayAmatAyai tadenamayAtayAmnaivAyAtayAmAnaM karoti



3.1.3.[9]

tamabhyanakti | shIrShato 'gra A pAdAbhyAmanulomam mahInAm payo 'sIti mahya iti
ha vA etAsAmekaM nAma yadgavAM tAsAM vA etatpayo bhavati tasmAdAha mahInAm
payo 'sIti varcodA asi varco me dehIti nAtra tirohitamivAsti



3.1.3.[10]

athAkShyAvAnakti | arurvai puruShasyAkShi prashAnmameti ha smAha yAj~navalkyo
durakSha iva hAsa pUyo haivAsya dUShIkA te evaitadanaruShkaroti yadakShyAvAnakti 



3.1.3.[11]

yatra vai devAH | asurarakShasAni jaghnustacuShNo dAnavaH pratyaÇ patitvA
manuShyANAmakShINi pravivesha sa eSha kanInakaH kumAraka iva paribhAsate tasmA
evaitadyaj~namupaprayantsarvato 'shmapurAm paridadhAtyashmA hyA¤janam 



3.1.3.[12]

traikakudam bhavati | yatra vA indro vR^itramahaMstasya yadakShyAsIttaM giriM
trikakudamakarottadyattraikakudam bhavati cakShuShyevaitaccakShurdadhAti
tasmAttraikakudam bhavati yadi traikakudaM na vindedapyatraikakudameva
syAtsamAnI hyevA¤janasya bandhutA 



3.1.3.[13]

shareShIkayAnakti | vajro vai sharo virakShastAyai satUlA bhavatyamUlaM vA
idamubhayataH paricinnaM rakSho 'ntarikShamanucarati yathAyam puruSho 'mUla
ubhayataH paricinno 'ntarikShamanucarati tadyatsatUlA bhavati virakShastAyai



3.1.3.[14]

sa dakShiNamevAgra Anakti | savyaM vA agre mAnuShe 'thaivaM devatrA 



3.1.3.[15]

sa Anakti | vR^itrasyAsi kanInaka iti vR^itrasya hyeSha kanInakashcakShurdA asi cakShurme
dehIti nAtra tirohitamivAsti 



3.1.3.[16]

sa dakShiNaM sakR^idyajuShAnakti | sakR^ittUShNImathottaraM sakR^idyajuShAnakti dvistUShNIM
taduttaramevaitaduttarAvatkaroti 



3.1.3.[17]

tadyatpa¤ca kR^itva Anakti | saMvatsarasammito vai yaj~naH pa¤ca vA R^itavaH
saMvatsarasya tam pa¤cabhirApnoti tasmAtpa¤ca kR^itva Anakti



3.1.3.[18]

athainaM darbhapavitreNa pAvayati | amedhyo vai puruSho yadanR^itaM vadati tena
pUtirantarato medhyA vai darbhA medhyo bhUtvA dIkShA iti pavitraM vai darbhAH
pavitrapUto dIkShA iti tasmAdenaM darbhapavitreNa pAvayati



3.1.3.[19]

tadvA ekaM syAt | eko hyevAyam pavate tadetasyaiva rUpeNa tasmAdekaM syAt 



3.1.3.[20]

atho api trINi syuH | eko hyevAyam pavate so 'yam puruShe 'ntaH
praviShTastredhAvihitaH prANa udAno vyAna iti tadetasyaivAnu mAtrAM tasmAttrINi syuH



3.1.3.[21]

atho api sapta syuH | sapta vA ime shIrShanprANAstasmAtsapta syustriHsaptAnyeva
syurekaviMshatireShaiva sampat 



3.1.3.[22]

taM saptabhiH saptabhiH pAvayati | citpatirmA punAtviti prajApatirvai citpatiH
prajApatirmA punAtvityevaitadAha vAkpatirmA punAtviti prajApatirvai vAkpatiH
prajApatirmA punAtvityevaitadAha devo mA savitA punAtviti tadvai supUtaM yaM devaH
savitApunAttasmAdAha devo mA savitA punAtvityacidreNa pavitreNeti yo vA ayam pavata
eSho 'cidram pavitrametenaitadAha sUryasya rashmibhirityete vai pavitAro yatsUryasya
rashmayastasmAdAha sUryasya rashmibhiriti



3.1.3.[23]

tasya te pavitrapata iti | pavitrapatirhi bhavati pavitrapUtasyeti pavitrapUto hi bhavati
yatkAmaH pune tacakeyamiti yaj~nasyodR^icaM gacAnItyevaitadAha



3.1.3.[24]

athAshiShAmArambhaM vAcayati | A vo devAsa Imahe vAmam prayatyadhvare A vo devAsa
AshiSho yaj~niyAso havAmaha iti tadasmai svAH satIrR^itvija AshiSha AshAsate 



3.1.3.[25]

athAN^gulIrnyacati | svAhA yaj~nam manasa iti dve svAhororantarikShAditi dve svAhA
dyAvApR^ithivIbhyAmiti dve svAhA vAtAdArabha iti muShTIkaroti na vai yaj~naH
pratyakShamivArabhe yathAyaM daNDo vA vAso vA paro 'kShaM vai devAH paro 'kShaM
yaj~naH



3.1.3.[26]

sa yadAha | svAhA yaj~nam manasa iti tanmanasa Arabhate svAhororantarikShAditi
tadantarikShAdArabhate svAhA dyAvApR^ithivIbhyAmiti tadAbhyAM
dyAvApR^ithivIbhyAmArabhate yayoridaM sarvamadhi svAhA vAtAdArabha iti vAto vai
yaj~nastadyaj~nam pratyakShamArabhate 



3.1.3.[27]

atha yatsvAhA svAheti karoti | yaj~no vai svAhAkAro yaj~namevaitadAtmandhatte 'tro eva
vAcaM yacati vAgvai yaj~no yaj~namevaitadAtmandhatte 



3.1.3.[28]

athainaM shAlAm prapAdayati | sa jaghanenAhavanIyametyagreNa gArhapatyaM so 'sya
saMcaro bhavatyA sutyAyai tadyadasyaiSha saMcaro bhavatyA sutyAyA agnirvai
yoniryaj~nasya garbho dIkShito 'ntareNa vai yoniM garbhaH saMcarati sa yatsa tatraijati
tvatpari tvadAvartate tasmAdime garbhA ejanti tvatpari tvadAvartante tasmAdasyaiSha
sacaro bhavatyA sutyAyai 



3.1.4.


3.1.4.[1]

sarvANi ha vai dIkShAyA yajUMShyaudgrabhaNAni | udgR^ibhNIte vA eSho
'smAllokAddevalokamabhi yo dIkShata etaireva tadyajurbhirudgR^ibhNIte tasmAdAhuH
sarvANi dIkShAyA yajUMShyaudgrabhaNAnIti tata etAnyavAntarAmAcakShata
audgrabhaNAnItyAhutayo hyetA Ahutirhi yaj~naH paro 'kShaM vai yajurjapatyathaiSha
pratyakShaM yaj~no yadAhutistadetena yaj~nenodgR^ibhNIte 'smAllokAddevalokamabhi



3.1.4.[2]

tato yAni trINi sruveNa juhoti | tAnyAdhItayajUMShItyAcakShate sampada eva kAmAya
caturthaM hUyate 'tha yatpa¤camaM srucA juhoti tadeva
pratyakShamaudgrabhaNamanuShTubhA hi tajjuhoti vAgghyanuShTubvAgghi yaj~naH 



3.1.4.[3]

yaj~nena vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavannatha
yadenenAyopayaMstasmAdyUpo nAma



3.1.4.[4]

tadvA R^iShINAmanushrutamAsa | te yaj~naM samabharanyathAyaM yaj~naH sambhR^ita evaM vA
eSha yaj~naM sambharati yadetAni juhoti 



3.1.4.[5]

tAni vai pa¤ca juhoti | saMvatsarasammito vai yaj~naH pa¤ca vA R^itavaH saMvatsarasya
tam pa¤cabhirApnoti tasmAtpa¤ca juhoti 



3.1.4.[6]

athAto homasyaiva | Akutyai prayuje 'gnaye svAhetyA vA agre kuvate yajeyeti
tadyadevAtra yaj~nasya tadevaitatsambhR^ityAtmankurute



3.1.4.[7]

medhAyai manase 'gnaye svAheti | medhayA vai manasAbhigacati yajeyeti tadyadevAtra
yaj~nasya tadevaitatsambhR^ityAtmankurute



3.1.4.[8]

dIkShAyai tapase 'gnaye svAheti | anvevaitaducyate nettu hUyate 



3.1.4.[9]

sarasvatyai pUShNe 'gnaye svAheti | vAgvai sarasvatI vAgyaj~naH pashavo vai pUShA
puShTirvai pUShA puShTiH pashavaH pashavo hi yaj~nastadyadevAtra yaj~nasya
tadevaitatsambhR^ityAtmankurute



3.1.4.[10]

tadAhuH | anaddhevaitA Ahutayo hUyante 'pratiShThitA adevakAstatra nendro na somo
nAgniriti



3.1.4.[11]

AkUtyai prayuje 'gnaye svAheti | nAta ekaM canAgnirvA addhevAgniH pratiShThitaH sa
yadagnau juhoti tenaivaitA addheva tena pratiShThitAstasmAdu sarvAsvevAgnaye svAheti
juhoti tata etAnyAdhItayajUMShItyAcakShate



3.1.4.[12]

AkUtyai prayuje 'gnaye svAheti | AtmanA vA agra Akuvate yajeyeti tamAtmana eva
prayuN^kte yattanute te asyaite Atmandevate AdhIte bhavata AkUtishca prayukca 



3.1.4.[13]

medhAyai manase 'gnaye svAheti | medhayA vai manasAbhigacati yajeyeti te asyaite
Atmandevate AdhIte bhavato medhA ca manashca



3.1.4.[14]

sarasvatyai pUShNe 'gnaye svAheti | vAgvai sarasvatI vAgyaj~naH
sAsyaiShAtmandevatAdhItA bhavati vAkpashavo vai pUShA puShTirvai pUShA puShTiH pashavaH
pashavo hi yaj~naste 'syaita Atmanpashava AdhItA bhavanti tadyadasyaitA AtmandevatA
AdhItA bhavanti tasmAdAdhItayajUMShi nAma 



3.1.4.[15]

atha caturthI juhoti | Apo devIrbR^ihatIrvishvashambhuvo dyAvApR^ithivI uro antarikSha
bR^ihaspataye haviShA vidhema svAhetyeShA ha nedIyo yaj~nasyApAM hi kIrtayatyApo hi
yaj~no dyAvApR^ithivI uro antarikSheti lokAnAM hi kIrtayati bR^ihaspataye haviShA vidhema
svAheti brahma vai bR^ihaspatirbrahma yaj~na eteno haiShA nedIyo yaj~nasya



3.1.4.[16]

atha yAm pa¤camIM srucA juhoti | sA haiva pratyakShaM yaj~no 'nuShTubhA hi tAM juhoti
vAgghyanuShTubvAgghi yaj~naH



3.1.4.[17]

atha yaddhruvAyAmAjyam parishiShTam bhavati | tajjuhvAmAnayati triH
sruveNAjyavilApanyA adhi juhvAM gR^ihNAti yattR^itIyaM gR^ihNAti tatsruvamabhipUrayati



3.1.4.[18]

sa juhoti | vishvo devasya neturmarto vurIta sakhyam vishvo rAya iShudhyati dyumnaM
vR^iNIta puShyase svAheti 



3.1.4.[19]

saiShA devatAbhiH paN^ktirbhavati | vishvo devasyeti vaishvadevaM neturiti sAvitram marto
vurIteti maitraM dyumnaM vR^iNIteti bArhaspatyaM dyumnaM hi bR^ihaspatiH puShyasa iti
pauShNam 



3.1.4.[20]

saiShA devatAbhiH paN^ktirbhavati | pAN^kto yaj~naH pAN^ktaH pashuH pa¤cartavaH
saMvatsarasyaitamevaitayApnoti yaddevatAbhiH paN^ktirbhavati



3.1.4.[21]

tAM vA anuShTubhA juhoti | vAgvA anuShTubvAgyaj~nastadyaj~nam pratyakShamApnoti



3.1.4.[22]

tadAhuH | etAmevaikAM juhuyAdyasmai kAmAyetarA hUyanta etayaiva taM
kAmamApnotIti tAM vai yadyekAM juhuyAtpUrNAM juhuyAtsarvaM vai pUrNaM
sarvamevainayaitadApnotyatha yatsruvamabhipUrayati srucaM tadabhipUrayati tAm
pUrNAM juhotyanvaivaitaducyate sarvAstveva hUyante 



3.1.4.[23]

tAM vA anuShTubhA juhoti | saiShAnuShTupsatyekatriMshadakSharA bhavati dasha pANyA
aN^gulayo dasha pAdyA dasha prANA AtmaikatriMsho yasminnete prANAH pratiShThitA
etAvAnvai puruShaH puruSho yaj~naH puruShasammito yaj~naH sa yAvAneva yaj~no
yAvatyasya mAtrA tAvantamevainayaitadApnoti yadanuShTubhaikatriMshadakSharayA
juhoti 



3.2.1.


3.2.1.[1]

dakShiNenAhavanIyam prAcInagrIve kR^iShNAjine upastR^iNAti | tayorenamadhi dIkShayati
yadi dve bhavatastadanayorlokayo rUpaM tadenamanayorlokayoradhi dIkShayati



3.2.1.[2]

sambaddhAnte bhavataH | sambaddhAntAviva hImau lokau tardmasamute
pashcAdbhavatastadimAveva lokau mithunIkR^itya tayorenamadhi dIkShayati



3.2.1.[3]

yadyu eka bhavati | tadeShAM lokAnAM rUpaM tadenameShu lokeShvadhi dIkShayati yAni
shuklAni tAni divo rUpaM yAni kR^iShNAni tAnyasyai yadi vetarathA yAnyeva kR^iShNAni tAni
divo rUpaMyAni shuklAni tAnyasyai yAnyeva babhrUNIva harINi tAnyantarikShasya rUpaM
tadenameShu lokeShvadhi dIkShayati 



3.2.1.[4]

antakamu tarhi pashcAtpratyasyet | tadimAneva lokAnmithunIkR^itya teShvenamadhi
dIkShayati 



3.2.1.[5]

atha jaghanena kR^iShNAjine pashcAt prAÇ jAnvAkna upavishati sa yatra shuklAnAM ca
kR^iShNAnAM ca saMdhirbhavati tadevamanimR^ishya japatyR^ikShAmayoH shilpe stha iti yadvai
pratirUpaM tacilpamR^icAM ca sAmnAM ca pratirUpe stha ityevaitadAha



3.2.1.[6]

te vAmArabha iti | garbho vA eSha bhavati yo dIkShate sa candAMsi pravishati
tasmAnnvaknAN^guliriva bhavati nyaknAN^gulaya iva hi garbhAH



3.2.1.[7]

sa yadAha | te vAmArabha iti te vAm pravishAmItyevaitadAha te mA pAtamAsya
yaj~nasyodR^ica iti te mA gopAyatamAsya yaj~nasya saMsthAyA ityevaitadAha 



3.2.1.[8]

atha dakShiNena jAnunArohati | sharmAsi sharma me yaceti carma vA etatkR^iShNasya
tadasya tanmAnuShaM sharma devatrA tasmAdAha sharmAsi sharma me yaceti namaste astu
mA mA hiMsIriti shreyAMsaM vA eSha upAdhirohati yo yaj~naM yaj~no hi kR^iShNAjinaM tasmA
evaitadyaj~nAya nihnute tatho hainameSha yaj~no na hinasti tasmAdAha namaste astu
mA mA hiMsIriti



3.2.1.[9]

sa vai jaghanArdha ivaivAgra AsIta | atha yadagra eva madhya upavishedya enaM
tatrAnuShThyA hareddrapsyati vA pra vA patiShyatIti tathA haiva syAttasmAjjaghanArdha
ivaivAgra AsIta 



3.2.1.[10]

atha mekhalAm pariharate | aN^giraso ha vai dIkShitAnabalyamavindatte
nAnyadvratAdashanamavAkalpayaMsta etAmUrjamapashyantsamAptiM tAm madhyata
Atmana Urjamadadhata samAptiM tayA samApnuvaMstatho evaiSha etAm madhyata
Atmana UrjaMdhatte samAptiM tayA samApnoti



3.2.1.[11]

sA vai shANI bhavati | mR^idvyasaditi nveva shANI yatra vai prajApatirajAyata garbho
bhUtvaitasmAdyaj~nAttasya yannediShThamulbamAsItte shaNAstasmAtte pUtayo vAnti
yadvasya jarAyvAsIttaddIkShitavasanamantaraM vA ulbaM jarAyuNo bhavati
tasmAdeShAntarA vAsaso bhavati sa yathaivAtaH prajApatirajAyata garbho
bhUtvaitasmAdyaj~nAdevamevaiSho 'to jAyate garbho bhUtvaitasmAdyaj~nAt 



3.2.1.[12]

sA vai trivR^idbhavati | trivR^iddhyannam pashavo hyannam pitA mAtA yajjAyate tattR^itIyaM
tasmAttrivR^idbhavati



3.2.1.[13]

mu¤javalshenAnvastA bhavati | vajro vai sharo virakShastAyai stukAsargaM sR^iShTA bhavati
sA yatprasalavi sR^iShTA syAdyathedamanyA rajjavo mAnuShI syAdyadvapasalavi sR^iShTA
syAtpitR^idevatyA syAttasmAtstukAsargaM sR^iShTA bhavati



3.2.1.[14]

tAm pariharate | UrgasyAN^girasItyaN^giraso hyetAmUrjamapashyannUrNamradA Urjam mayi
dhehIti nAtra tirohitamivAsti 



3.2.1.[15]

atha nIvimudgUhate | somasya nIvirasItyadIkShitasya vA asyaiShAgre
nIvirbhavatyathAtra dIkShitasya somasya tasmAdAha somasya nIvirasIti



3.2.1.[16]

atha prorNute | garbho vA eSha bhavati yo dIkShate prAvR^itA vai garbho ulbeneva
jarAyuNeva tasmAdvai prorNute 


3.2.1.[17]

sa prorNute | viShNoH sharmAsi sharma yajamAnasyetyubhayaM vA eSho 'tra bhavati yo
dIkShate viShNushca yajamAnashca yadaha dIkShate tadviShNurbhavati yadyajate
tadyajamAnastasmAdAha viShNoH sharmAsi sharma yajamAnasyeti 


3.2.1.[18]

atha kR^iShNaviShANAM sici badhnIte | devAshca vA asurAshcobhaye prAjApatyAH prajApateH
piturdAyamupeyurmana eva devA upAyanvAcamasurA yaj~nameva taddevA
upAyanvAcamasurA amUmeva devA upAyannimAmasurAH 



3.2.1.[19]

te devA yaj~namabruvan | yoShA vA iyaM vAgupamantrayasva hvayiShyate vai tveti
svayaM vA haivaikShata yoShA vA iyaM vAgupamantrayai hvayiShyate vai meti
tAmupAmantrayata sA hAsmA ArakAdivaivAgra AsUyattasmAdu strI
puMsopamantritArakAdivaivAgre 'sUyati sa hovAcArakAdiva vai ma AsUyIditi 



3.2.1.[20]

te hocuH | upaiva bhagavo mantrayasva hvayiShyate vai tveti tAmupAmantrayata sA
hAsmai nipalAshamivovAda tasmAdu strI puMsopamantritA nipalAshamivaiva vadati sa
hovAca nipalAshamiva vai me 'vAdIditi 



3.2.1.[21]

te hocuH | upaiva bhagavo mantrayasva hvayiShyate vai tveti tAmupAmantrayata sA
hainaM juhuva tasmAdu strI pumAMsaM hvayata evottamaM sa hovAcAhvata vai meti



3.2.1.[22]

te devA IkShAM cakrire | yoShA vA iyaM vAgyadenaM na yuvitehaiva mA
tiShThantamabhyehIti brUhi tAm tu na AgatAm pratiprabrUtAditi sA hainaM tadeva
tiShThantamabhyeyAya tasmAdu strI pumAMsaM saMskR^ite tiShThantamabhyaiti tAM
haibhya AgatAm pratiprovAceyaM vA AgAditi



3.2.1.[23]

tAM devAH | asurebhyo 'ntarAyaMstAM svIkR^ityAgnAveva parigR^ihya
sarvahutamajuhavurAhutirhi devAnAM sa yAmevAmUmanuShTubhAjuhavustadevainAM
taddevAH svyakurvata te 'surA Attavacaso he 'lavo he 'lava iti vadantaH parAbabhUvuH



3.2.1.[24]

tatraitAmapi vAcamUduH | upajij~nAsyAM sa mlecastasmAnna brAhmaNo mlecedasuryA
haiShA vA natevaiSha dviShatAM sapatnAnAmAdatte vAcaM te 'syAttavacasaH parAbhavanti
ya evametadveda



3.2.1.[25]

so 'yaM yaj~no vAcamabhidadhyau | mithunyenayA syAmiti tAM saMbabhUva 


3.2.1.[26]

indro ha vA IkShAM cakre | mahadvA ito 'bhvaM janiShyate yaj~nasya ca
mithunAdvAcashca yanmA tannAbhibhavediti sa indra eva garbho bhUtvaitanmithunam
pravivesha



3.2.1.[27]

sa ha saMvatsare jAyamAna IkShAM cakre | mahAvIryA vA iyaM yoniryA mAmadIdharata
yadvai meto mahadevAbhvaM nAnuprajAyeta yanmA tannAbhibhavediti 



3.2.1.[28]

tAm pratiparAmR^ishyaveShTyAcinat | tAM yaj~nasya shIrShanpratyadadhAdyaj~no hi kR^iShNaH sa
yaH sa yaj~nastatkR^iShNAjinaM yo sA yoniH sA kR^iShNaviShANAtha yadenAmindra
AveShTyAcinattasmAdAveShTiteva sa yathaivAta indro 'jAyata garbho
bhUtvaitasmAnmithunAdevamevaiSho 'to jAyate garbho bhUtvaitasmAnmithunAt



3.2.1.[29]

tAM vA uttAnAmiva badhnAti | uttAneva vai yonirgarbham bibhartyatha dakShiNAm
bhruvamuparyupari lalATamupaspR^ishatIndrasya yonirasItIndrasya hyeShA yonirato vA
hyenAm pravishanpravishatyato vA jAyamAno jAyate tasmAdAhendrasya yonirasIti 



3.2.1.[30]

athollikhati | susasyAH kR^iShIskR^idhIti yaj~namevaitajjanayati yadA vai suShamam
bhavatyathAlaM yaj~nAya bhavati yado duHShamam bhavati na tarhyAtmane canAlam
bhavati tadyaj~namevaitajjanayati



3.2.1.[31]

atha na dIkShitaH | kAShThena vA nakhena vA kaNDUyeta garbho vA eSha bhavati yo
dIkShate yo vai garbhasya kAShThena vA nakhena vA kaNDUyedapAsyanmrityettato
dIkShitaH pAmano bhavitordIkShitaM vA anu retAMsi tato retAMsi pAmanAni janitoH svA
vai yonI reto na hinastyeShA vA etasya svA yonirbhavati yatkR^iShNaviShANA tatho
hainameShA na hinasti tasmAddIkShitaH kR^iShNaviShANayaiva kaNDUyeta nAnyena
kR^iShNaviShANAyAH 



3.2.1.[32]

athAsmai daNDam prayacati | vajro vai daNDo virakShastAyai 



3.2.1.[33]

audumbaro bhavati | annaM vA Urgudumbara Urjo 'nnAdyasyAvaruddhyai
tasmAdaudumbaro bhavati



3.2.1.[34]

mukhasammito bhavati | etAvadvai vIryaM sa yAvadeva vIryaM tAvAMstadbhavati
yanmukhasammitaH 



3.2.1.[35]

tamucrayati | ucrayasva vanaspata Urdhvo mA pAhyaMhasa Asya yaj~nasyodR^ica ityUrdhvo
mA gopAyAsya yaj~nasya saMsthAyA ityevaitadAha



3.2.1.[36]

atra haike | aN^gulishca nyacanti vAcaM ca yacantyato hi kiM ca na japiShyanbhavatIti
vadantastadu tathA na kuryAdyathA parA¤caM dhAvantamanulipseta taM
nAnulabhetaivaM ha sa yaj~naM nAnulabhate tasmAdamutraivAN^gulIrnyacedamutra
vAcaM yacet 



3.2.1.[37]

atha yaddIkShitaH | R^icaM vA yajurvA sAma
vAbhivyAharatyabhisthiramabhisthiramevaitadyaj~namArabhate
tasmAdamutraivAN^gulIrnyacedamutra vAcaM yacet 



3.2.1.[38]

atha yadvAcaM yacati | vAgvai yaj~no yaj~namevaitadAtmandhatte 'tha yadvAcaMyamo
vyAharati tasmAdu haiSha visR^iShTo yaj~naH parAÇAvartate tatro vaiShNavImR^icaM vA
yajurvA japedyaj~no vai viShNustadyaj~nam punarArabhate tasyo haiShA prAyashcittiH 



3.2.1.[39]

athaika udvadati | dIkShito 'yam brAhmaNo dIkShito 'yam brAhmaNa iti
niveditamevainametatsantaM devebhyo nivedayatyayam mahAvIryo yo yaj~nam
prApadityayaM yuShmAkaiko 'bhUttaM gopAyatetyevaitadAha triShkR^itva Aha trivR^iddhi
yaj~naH



3.2.1.[40]

atha yadbrAhmaNa ityAha | anaddheva vA asyAtA purA jAnam bhavatIdaM hyAhU
rakShAMsi yoShitamanusacante taduta rakShAMsyeva reta AdadhatItyathAtrAddhA jAyate
yo brahmaNo yo yaj~nAjjAyate tasmAdapi rAjanyaM vA vaishyaM vA brAhmaNa ityeva
brUyAdbrahmaNo hi jAyate yo yaj~nAjjAyate tasmAdAhurna savanakR^itaM hanyAdenasvI
haiva savanakR^iteti 



3.2.2.


3.2.2.[1]

vAcaM yacati | sa vAcaMyama Asta AstamayAttadyadvAcaM yacati



3.2.2.[2]

yaj~nena vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavannatha
yadenenAyopayaMstasmAdyUpo nAma 



3.2.2.[3]

tadvA R^iShINAmanushrutamAsa | te yaj~naM samabharanyathAyaM yaj~naH sambhR^ita evaM vA
eSha yaj~naM sambharati yo dIkShate vAgvai yaj~naH



3.2.2.[4]

tAmastamite vAcaM visR^ijate | saMvatsaro vai prajApatiH prajApatiryaj~no 'horAtre vai
saMvatsara ete hyenam pariplavamAne kurutaH so 'hannadIkShiShTa sa rAtrim prApatsa
yAvAneva yaj~no yAvatyasya mAtrA tAvantamevaitadAptvA vAcaM visR^ijate 



3.2.2.[5]

taddhaike | nakShatraM dR^iShTvA vAcaM visarjayantyatrAnuShTyAstamito bhavatIti
vadantastadu tathA na kuryAtkva te syuryanmeghaH
syAttasmAdyatraivAnuShTyAstamitam manyeta tadeva vAcaM visarjayet 



3.2.2.[6]

aneno haike vAcaM visarjayani | bhUrbhuvaH svariti yaj~namApyAyayAmo yaj~naM
saMdadhma iti vadantastadu tathA na kuryAnna ha sa yaj~namApyAyayati na saMdadhAti
ya etena vAcaM visarjayati



3.2.2.[7]

anenaiva vAcaM visarjayet | vrataM kR^iNuta vrataM kR^iNutAgnirbrahmAgniryaj~no
vanaspatiryaj~niya ityeSha hyasyAtra yaj~no bhavatyetaddhaviryathA purAgnihotraM
tadyaj~nenaivaitadyaj~naM sambhR^itya yaj~ne yaj~nam pratiShThApayati yaj~nena yaj~naM
saMtanoti saMtataM hyevAsyaitadvratam bhavatyA sutyAyai triShkR^itva Aha trivR^iddhi
yaj~naH 



3.2.2.[8]

athAgnimabhyAvR^itya vAcaM visR^ijate | na ha sa yaj~namApyAyayati na saMdadhAti yo 'to
'nyena vAcaM visR^ijate sa prathamaM vyAharantsatyaM vAco 'bhivyAharati 



3.2.2.[9]

agnirbrahmeti | agnirhyeva brahmAgniryaj~na ityagnirhyeva yaj~no vanaspatiryaj~niya
iti vanaspatayo hi yaj~niyA na hi manuShyA yajeranyadvanaspatayo na syustasmAdAha
vanaspatiryaj~niya iti



3.2.2.[10]

athAsmai vrataM shrapayanti | devAnvA eSha upAvartate yo dIkShate sa devatAnAmeko
bhavati shR^itaM vai devAnAM havirnAshR^itaM tasmAcrapayanti tadeSha eva vratayati nAgnau
juhoti tadyadeSha eva vratayati nAgnau juhoti



3.2.2.[11]

yaj~nena vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavannatha
yadenenAyopayaMstasmAdyUpo nAma



3.2.2.[12]

tadvA R^iShINAmanushrutamAsa | te yaj~naM samabharanyathAyaM yaj~naH sambhR^ita eSha vA
atra yaj~no bhavati yo dIkShata eSha hyenaM tanuta eSha enaM janayati tadyadevAtra
yaj~nasya nirdhItaM yadvidugdhaM tadevaitatpunarApyAyayati yadeSha eva vratayati
nAgnau juhoti na hApyAyayedyadagnau juhuyAjjuhvadu haiva manyeta nAjuhvat



3.2.2.[13]

ime vai prANAH | manojAtA manoyujo dakShakratavo vAgevAgniH prANodAnau
mitrAvaruNau cakShurAdityaH shrotraM vishve devA etAsu haivAsyaitaddevatAsu hutam
bhavati 



3.2.2.[14]

taddhaike | prathame vrata ubhau vrIhiyavAvAvapantyubhAbhyAM rasAbhyAM yadevAtra
yaj~nasya nirdhItaM yadvidugdhaM tatpunarApyAyayAma iti vadanto yadyu vratadughA
na duhIta yasyaivAtaH kAmayeta tasya vrataM kuryAdetadu hyevAsyaitA ubhau
vrIhiyavAvanvArabdhau bhavata iti tadu tathA na kuryAnna ha sa yaj~namApyAyayati
na saMdadhAti ya ubhau vrIhiyavAvAvapati tasmAdanyataramevAvapeddhavirvA asyaitA
ubh



au vrIhiyavau bhavataH sa yadevAsyaitau havirbhavatastadevAsyaitAvanvArabdhau
bhavato yadyu vratadughA na duhIta yasyaivAtaH kAmayeta tasya vrataM kuryAt



3.2.2.[15]

taddhaike | prathame vrate sarvauShadhaM sarvasurabhyAvapanti yadi
dIkShitamArtirvindedyenaivAtaH kAmayeta tena bhiShajyedyathA vratena bhiShajyediti
tadu tathA na kuryAnmAnuShaM ha te yaj~ne kurvanti vyR^iddhaM vai tadyaj~nasya
yanmAnuShaM nedvyR^iddhaM yaj~ne karavANIti yadi dIkShitamArtirvindedyenaivAtaH
kAmayeta tena bhiShajyetsamAptirhyeva puNyA



3.2.2.[16]

athAsmai vratam prayacati | atinIya mAnuShaM kAlaM sAyaMdugdhamapararAtre
prAtardugdhamaparAhNe vyAkR^ityA eva daivaM caivaitanmAnuShaM ca vyAkaroti 



3.2.2.[17]

athAsmai vratam pradAsyannapa upasparshayati | daivIM dhiyam manAmahe
sumR^iDIkAmabhiShTaye varcodhAM yaj~navAhasaM sutIrthA no asadvasha iti mAnuShAya vA
eSha purAshanAyAvanenikte 'thAtra daivyai dhiye tasmAdAha daivIM dhiyam manAmahe
sumR^iDIkAmabhiShTaye varcodhAM yaj~navAhasaM sutIrthA no asadvasha iti sa
yAvatkiyacca vrataM vratayiShyannapa upaspR^ishedetenaivopaspR^ishet



3.2.2.[18]

atha vrataM vratayati | ye devA manojAtA manoyujo dakShakratavaste no 'vantu te naH
pAntu tebhyaH svAheti tadyathA vaShaTkR^itaM hutamevamasyaitadbhavati 



3.2.2.[19]

atha vrataM vratayitvA nAbhimupaspR^ishate | shvAtrAH pItA bhavata yUyamApo
asmAkamantarudare sushevAH tA asmabhyamayakShmA anamIvA anAgasaH svadantu
devIramR^itA R^itAvR^idhA iti devAnvA eSha upAvartate yo dIkShate sa devatAnAmeko
bhavatyanutsiktaM vai devAnAM havirathaitadvrataprado mithya karoti
vratamupotsi¤canvratam pramINAti tasyo haiShA prAyashcittistatho hAsyaitanna
mithyAkR^itam bhavati na vratam pramINAti tasmAdAha shvAtrAH pItA bhavata yUyamApo
asmAkamantarudare sushevAH tA asmabhyamayakShmA anamIvA anAgasaH svadantu
devIramR^itA R^itAvR^idha iti sa yAvatkiyacca vrataM vratayitvA
nAbhimupaspR^ishedetenaivopaspR^ishetkastadveda yadvra2taprado vratamupotsi¤cet



3.2.2.[20]

atha yatra mekShyanbhavati | tatkR^iShNaviShANayA loShTaM vA kiMcidvopahantIyaM te
yaj~niyA tanUritIyaM vai pR^ithivI devo devayajanI sA dIkShitena nAbhimihyA tasyA
etadudgR^ihyaiva yaj~niyAM tanUmathAyaj~niyaM sharIramabhimehatyapo mu¤cAmi na
prajAmityubhayaM vA ata etyApashca retashca sa etadapa eva mu¤cati na
prajAmaMhomucaH svAhAkR^itA ityaMhasa iva hyetA mu¤canti yadudare guShTitam
bhavati tasmA



dAhAMhomuca iti svAhAkR^itAm pR^ithivImAvishatetyAhutayo bhUtvA shAntAH
pR^ithivImAvishatetyevaitadAha



3.2.2.[21]

atha punarloShTaM nyasyati | pR^ithivyA sambhavetIyaM vai pR^ithivI devI devayajanI sA
dIkShitena nAbhimihyA tasyA etadudgR^ihyaiva yaj~niyAM tanUmathAyaj~niyaM
sharIramabhyamikShattAmevAsyAmetatpunaryaj~niyAM tanUM dadhAti tasmAdAha pR^ithivyA
sambhaveti 



3.2.2.[22]

athAgnaye paridAya svapiti | devAnvA eSha upAvartate yo dIkShate sa devatAnAmeko
bhavati na vai devAH svapantyanavaruddho vA etasyAsvapno bhavatyagnirvai devAnAM
vratapatistasmA evaitatparidAya svapityagne tvaM su jAgR^ihi vayaM su
mandiShImahItyagne tvaM jAgR^ihi vayaM svapsyAma ityevaitadAha rakShA No
aprayucanniti gopAya no 'pramatta ityevaitadAha prabudhe naH punaskR^idhIti yathetaH
suptvA svasti prabudhyAmahA evaM naH kurvityevaitadAha 



3.2.2.[23]

atha yatra suptvA | punarnAvadrAsyanbhavati tadvAcayati punarmanaH punarAyurma
AganpunaH prANaH punarAtmA ma AganpunashcakShuH punaH shrotram ma Aganniti sarve
ha vA ete svapato 'pakrAmanti prANa eva na tairevaitatsuptvA punaH saMgacate
tasmAdAha punarmanaH punarAyurma AganpunaH prANaH punarAtmA ma
AganpunashcakShuH punaH shrotram ma Agan vaishvAnaro adabdhastanUpA agnirnaH pAtu
duritAdavadyAditi tadyadevAtra svapnena vA yena vA mithyAkarma tasmAnnaH
sarvasmAdagnirgopAyatvityevaitadAha tasmAdAha vaishvAnaro adabdhastanUpA agnirnaH
pAtu duritAdavadyAditi 



3.2.2.[24]

atha yaddIkShitaH | avratyaM vA vyAharati krudhyati vA tanmithyAkaroti vratam
pramINAtyakrodho hyeva dIkShitasyAgnirvai devAnAM vratapatistamevaitadupadhAvati
tvamagne vratapA asi deva A martyeShvA tvAM yaj~naShvIDya iti tasyo haiShA
prAyashcittistatho hAsyaitanna mithyAkR^itam bhavati na vratam pramINAti tasmAdAha
tvamagne vratapA asi deva A martyeShvA tvaM yaj~naShvIDya iti 



3.2.2.[25]

atha yaddIkShitAyAbhiharanti | tasminvAcayati rAsveyatsomA bhUyo bhareti somo ha vA
asmA etadyute yaddIkShitAyAbhiharanti sa yadAha rAsveyayatsometi rAsva na
iyatsometyevaitadAhA bhUyo bharetyA no bhUyo haretyevaitadAha devo naH savitA
vasordAtA vasvadAditi tatho hAsmA etatsavitR^iprasUtameva dAnAya bhavati 



3.2.2.[26]

purAstamayAdAha | dIkShita vAcaM yaceti tAmastamite vAcaM visR^ijate purodayAdAha
dIkShita vAcaM yaceti tAmudite vAcaM visR^ijate saMtatyA evAharevaitadrAtryA
saMtanotyahnA rAtrim



3.2.2.[27]

nainamanyatra carantamabhyastamiyAt | na svapantamabhyudiyAtsa yadenamanyatra
carantamabhyastamiyAdrAtrerenaM tadantariyAdyatsvapantamabhyudiyAdahna enaM
tadantariyAnnAtra prAyashcittirasti pratigupyamevaitasmAt na purAvabhR^ithAdapo
'bhyaveyAnnainamabhivarShedanavakLptaM ha tadyatpurAvabhR^ithAdapo
'bhyaveyAdyadvainamabhivarShedatha parihvAlaM vAcaM vadati na mAnuShIm prasR^itAM
tadyatparihvAlaM vAcaM vadati na mAnuShIm prasR^itAm



3.2.2.[28]

yaj~nena vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavannatha
yadenenAyopayaMstasmAdyUpo



3.2.2.[29]

tadvA R^iShINAmanushrutamAsa | te yaj~naM samabharanyathAyaM yaj~naH sambhR^ita evaM vA
eSha yaj~naM sambharati yo dIkShate vAgvai yaj~nastadyadevAtra yaj~nasya nirdhItaM
yadvidugdhaM tadevaitatpunarApyAyayati yatparihvAlaM vAcaM vadati na mAnuShI
prasR^itAM na hApyAyayedyatprasR^itAm mAnuShIM vAcaM vadettasmAtparihvAlaM vAcaM
vadati na mAnuShIm prasR^itAm 



3.2.2.[30]

sa vai dhIkShate | vAce hi dhIkShate yaj~nAya hi dhIkShate yaj~no hi vAgdhIkShito ha vai
nAmaitadyaddIkShita iti



3.2.3.

3.2.3.[1]

AdityaM carum prAyaNIyaM nirvapati | devA ha vA asyAM yaj~naM tanvAnA imAM
yaj~nAdantarIyuH sA haiShAmiyaM yaj~nam mohayAM cakAra kathaM nu mayi yaj~naM
tanvAnA mAM yaj~nAdantarIyuriti taM ha yaj~naM na prajaj~nuH 



3.2.3.[2]

te hocuH | yannvasyAmeva yaj~namataMsmahi kathaM nu no 'mahatkathaM na
prajAnIma iti 



3.2.3.[3]

te hocuH | asyAmeva yaj~naM tanvAnA imAM yaj~nAdantaragAma sA na iyameva
yaj~namamUmuhadimAmevopadhAvAmeti 



3.2.3.[4]

te hocuH | yannu tvayyeva yaj~namataMsmahi kathaM nu no 'muhatkathaM na
prajAnIma iti



3.2.3.[5]

sA hovAca | mayyeva yaj~naM tanvAnA mAM yaj~nAdantaragAta sA vo 'hameva
yaj~namamUmuham bhAgaM nu me kalpayatAtha yaj~naM drakShyathAtha praj~nAsyatheti 



3.2.3.[6]

tatheti devA abruvan | tavaiva prAyaNIyastavodayanIya iti tasmAdeSha Aditya eva
prAyaNIyo bhavatyAditya udayanIya iyaM hyevAditistato yaj~namapashyaMstamatanvata



3.2.3.[7]

sa yadAdityaM carum prAyaNIyaM nirvapati | yaj~nasyaiva dR^iShTyai yaj~naM dR^iShTvA
krINAni taM tanavA iti tasmAdAdityaM carum prAyaNIyaM nirvapati tadvai niruptaM
havirAsIdaniShTA devatA



3.2.3.[8]

athaibhyaH pathyA svastiH prArocata | tAmayajanvAgvai pathyA
svastirvAgyaj~nastadyaj~namapashyaMstamatanvata 



3.2.3.[9]

athaibhyo 'gniH sArocata | tamayajantsa yadAgneyaM yaj~nasyAsIttadapashyanyadvai
shuShkaM yaj~nasya tadAgneyaM tadapashyaMstadatanvata



3.2.3.[10]

athaibhyaH somaH prArocata | tamayajantsa yatsaumyaM yaj~nasyAsIttadapashyanyadvA
ArdraM yaj~nasya tatsaumyaM tadapashyaMstadatanvata



3.2.3.[11]

athaibhyaH savitA prArocata | tamayajanpashavo vai savitA pashavo
yaj~nastadyaj~namapashyaMstamatanvatAtha yasyai devatAyai
havirniruptamAsottAmayajan 



3.2.3.[12]

tA vA etAH | pa¤ca devatA yajati yo vai sa yaj~no mugdha AsItpAN^kto vai sa
AsIttametAbhiH pa¤cabhirdevatAbhiH prAjAnan 



3.2.3.[13]

R^itavo mugdhA Asanpa¤ca | tAnetAbhireva pa¤cabhirdevatAbhih prAjAnan



3.2.3.[14]

disho mugdhA Asanpa¤ca | tA etAbhireva pa¤cabhirdevatAbhiH prAjAnan 



3.2.3.[15]

udIcImeva disham | pathyayA svastyA prAjAnaMstasmAdatrottarAhi vAgvadati
kurupa¤cAlatrA vAgghyeShA nidAnenodIcIM hyetayA disham prAjAnannudIcI hyetasyai
dik



3.2.3.[16]

prAcImeva disham | agninA prAjAnaMstasmAdagnim pashcAtprA¤camuddhR^ityopAsate
prAcIM hyetena disham prAjAnanprAcI hyetasya dik 



3.2.3.[17]

dakShiNAmeva disham | somena prAjAnaMstasmAtsomaM krItaM dakShiNA parivahanti
tasmAdAhuH pitR^idevatyaH soma iti dakShiNAM hyetena disham prAjAnandakShiNA hyetasya
dik



3.2.3.[18]

pratIcImeva disham | savitrA prAjAnanneSha vai savitA ya eSha tapati tasmAdeSha
pratyaÇÇeti pratIcIM hyetena disham prAjAnanpratIcI hyetasya dik 



3.2.3.[19]

UrdhvAmeva disham | adityA prAjAnanniyaM vA aditistasmAdasyAmUrdhvA oShadhayo
jAyanta UrdhvA vanaspataya UrdhvAM hyetayA disham prAjAnannUrdhvA hyetasyai dik 



3.2.3.[20]

shiro vai yaj~nasyAtithyam | bAhU prAyaNIyodayanIyAvabhito vai shiro bAhU
bhavatastasmAdabhita Atithyamete haviShI bhavataH prAyaNIyashcodayanIyashca 



3.2.3.[21]

tadAhuH | yadeva prAyaNIye kriyeta tadudayanIye kriyeta yadeva prAyaNIyasya
barhirbhavati tadudayanIyasya barhirbhavatIti tadapoddhR^itya nidadhAti tAM sthAlIM
sakShAmakarShAm pramR^ijya mekShaNaM nidadhAti ya eva prAyaNIyasyartvijo bhavanti
ta udayanIyasyartvijo bhavanti tadyadetatsamAnaM yaj~ne kriyate tena bAhU sadR^ishau
tena sarUpau 



3.2.3.[22]

tadu tathA na kuryAt | kAmamevaitadbarhiranupraharedevam mekShaNaM nirNijya
sthAlIM nidadhyAdya eva prAyaNIyasyartvijo bhavanti ta udayanIyasyartvijo bhavanti
yadyu te vipretAH syurapyanya eva syuH sa yadvai samAnIrdevatA yajati samAnAni
havIMShi bhavanti tenaiva bAhU sadR^ishau tena sarUpau 



3.2.3.[23]

sa vai pa¤ca prAyaNIye devatA yajati | pa¤codayanIye tasmAtpa¤cetthAdaN^gulayaH
pa¤cetthAttacamyvantam bhavati na patnIH saMyAjayanti pUrvArdhaM vA anvAtmano
bAhU pUrvArdhamevaitadyaj~nasyAbhisaMskaroti tasmAcamyvantam bhavati na patnIH
saMyAjayanti



3.2.4.


3.2.4.[1]

divi vai soma AsIt | atheha devAste devA akAmayantA naH somo gacettenAgatena
yajemahIti ta ete mAye asR^ijanta suparNIM ca kadrUM ca taddhiShNyAnAm brAhmaNe
vyAkhyAyate sauparNIkAdravaM yathA tadAsa



3.2.4.[2]

tebhyo gAyatrI somamacApatat | tasyA Aharantyai gandharvo vishvAvasuH
paryamuShNAtte devA aviduH pracyuto vai parastAtsomo 'tha no nAgacati gandharvA vai
paryamoShiShuriti



3.2.4.[3]

te hocuH | yoShitkAmA vai gandharvA vAcamevaibhyaH prahiNavAma sA naH saha
somenAgamiShyatIti tebhyo vAcam prAhiNvantsainAntsaha somenAgacat



3.2.4.[4]

te gandharvA anvAgatyAbruvan | somo yuShmAkaM vAgevAsmAkamiti tatheti devA
abruvanniho cedAgAnmainAmabhIShaheva naiShTa vihvayAmahA iti tAM vyahvayanta 



3.2.4.[5]

tasyai gandharvAH | vedAneva procira iti vai vayaM vidmeti vayaM vidmeti 



3.2.4.[6]

atha devAH | vINAmeva sR^iShTvA vAdayanto nigAyanto niSheduriti vai vayaM gAsyAma iti
tvA pramodayiShyAmaha iti sA devAnupAvavarta sA vai sA tanmoghamupAvavarta yA
stuvadbhyaH shaMsadbhyo nR^ittaM gItamupAvavarta tasmAdapyetarhi moghasaMhitA eva
yoShA evaM hi vAgupAvartata tAmu hyanyA anu yoShAstasmAdya eva nR^ityati yo gAyati
tasminnevaitA nimishlatamA iva 



3.2.4.[7]

tadvA etadubhayaM deveShvAsIt | somashca vAkca sa yatsomaM krINAtyAgatyA evAgatena
yajA ityanAgatena ha vai sa somena yajate yo 'krItena yajate 



3.2.4.[8]

atha yaddhruvAyAmAjyam parishiShTam bhavati | tajjuhvAM catuShkR^itvo vigR^ihNAti
barhiShA hiraNyam prabadhyAvadhAya juhoti kR^itsnena payasA juhavAnIti samAnajanma
vai payashcahiraNyaM cobhayaM hyagniretasam



3.2.4.[9]

sa hiraNyamavadadhAti | eShA te Shukra tanUretadvarca iti varco vA etadyaddhiraNyaM
tayA sambhavam bhrAjaM gaceti sa yadAha tayA sambhaveti tayA
sampR^icyasvetyevaitadAha bhrAjaM gaceti somo vai bhrAT somaM gacetyevaitadAha 



3.2.4.[10]

tAM yathaivAdo devAH | prAhiNvantsomamacaivamevainAmeSha etatprahiNoti somamaca
vAgvai somakrayaNI nidAnena tAmetayAhutyA prINAti prItayA somaM krINAnIti



3.2.4.[11]

sa juhoti | jUrasItyetaddha vA asyA ekaM nAma yajjUrasIti dhR^itA manaseti manasA vA
iyaM vAgdhR^itA mano vA idam purastAdvAca itthaM vada maitadvAdIrityalaglamiva ha
vai vAgvadedyanmano na syAttasmAdAha dhR^itA manaseti



3.2.4.[12]

juShTA viShNava iti | juShTA somAyetyevaitadAha yamacema iti tasyAste satyasavasaH
prasava iti satyaprasavA na edhi somaM no 'cehItyevaitadAha tanvo yantramashIya
svAheti sa ha vai tanvo yantramashnute yo yaj~nasyodR^icaM gacati yaj~nasyodR^icaM
gacAnItyevaitadAha 



3.2.4.[13]

atha hiraNyamapoddharati | tanmanuShyeShu hiraNyaM karoti sa yatsahiraNyaM
juhuyAtparAgu haivaitanmanuShyebhyo hiraNyam pravR^i¤jyAttanna manuShyeShu
hiraNyamabhigamyeta 



3.2.4.[14]

so 'poddharati | shukramasi candramasyamR^itamasi vaishvadevamasIti kR^itsnena payasA
hutvA yadevaitattadAha shukramasIti shukraM hyetaccandramasIti candraM
hyetadamR^itamasItyamR^itaM hyetadvaishvadevamasIti vaishvadevaM hyetatpramucya
tR^iNam barhiShyapisR^ijati sUtreNa hiraNyam prabadhnIte



3.2.4.[15]

athAparaM caturgR^ihItamAjyaM gR^ihItvA | anvArabhasva yajamAnetyAhAporNuvanti shAlAyai
dvAre dakShiNataH somakrayaNyupatiShThate tatprahitAmevainAmetatsatIm
prAhaiShIdvAgvai somakrayaNI nidAnena tAmetayAhutyApraiShItprItayA somaM
krINAnIti



3.2.4.[16]

athopaniShkramyAbhimantrayate | cidasi manAsIti cittaM vA idam mano vAganuvadati
dhIrasi dakShiNeti dhiyA-dhiyA hyetayA manuShyA jujyUShantyanUkteneva
prakAmodyeneva gAthAbhiriva tasmAdAha dhIrasIti dakShiNeti dakShiNA hyeShA
kShatriyAsi yaj~niyAsIti kShatriyA hyeShA yaj~niyA hyeShAditirasyubhayataHshIrShNIti sa
yadenayA samAnaM sadviparyAsaM vadati yadaparaM tatpUrvaM karoti yatpUrvaM
tadapara



M tenobhayataHshIrShNI tasmAdAhAditirasyubhayataHshIrShNIti 



3.2.4.[17]

sA naH suprAcI supratIcyedhIti | suprAcI na edhi somaM no 'cehItyevaitadAha
supratIcI ta edhi somena naH saha punarehItyevaitadAha tasmAdAha sA naH suprAcI
supratIcyedhIti



3.2.4.[18]

mitrastvA padi badhnItAmiti | varuNyA vA eShA yadrajjuH sA yadrajjvAbhihitA
syAdvaruNyA syAdyadvanabhihitA syAdayateva syAdetadvA avaruNyaM yanmaitraM sA
yathA rajjvAbhihitA yataivamasyai tadbhavati yadAha mitrastvA padi badhnItAmiti 



3.2.4.[19]

pUShAdhvanaspAtviti | iyaM vai pR^ithivI pUShA yasya vA iyamadhvangoptrI bhavati tasya
na kA cana hvalA bhavati tasmAdAha pUShAdhvanaspAtviti



3.2.4.[20]

indrAyAdhyakShAyeti | svadhyakShAsadityevaitadAha yadAhendrAyAdhyakShAyetyanu
mAtA manyatAmanu pitAnu bhrAtA sagarbhyo 'nu sakhA sayUthya iti sA yatte janma
tena no 'numatA somamacehItyevaitadAha sA devi devamacehIti devI hyeShA
devamacaiti yadvAkShomaM tasmAdAha sA devi devamacehItIndrAya somamitIndro vai
yaj~nasya devatA tasmAdAhendrAya somamiti rudrastvAvartayatvityapraNAshAyaitadAha
rudr



aM hi nAti pashavaH svasti somasakhA punarehIti svasti naH somena saha
punarehItyevaitadAha



3.2.4.[21]

tAM yathaivAdo devAH | prAhiNvantsomamaca sainAntsaha
somenAgacadevamevainAmeSha etatprahiNoti somamaca sainaM saha somenAgacati



3.2.4.[22]

taM yathaivAdo devAH | vyahvayanta gandharvaiH sA
devAnupAvartataivamevainAmetadyajamAno vihvayate sA yajamAnamupAvartate
tAmudIcImatyAkurvantyudIcI hi manuShyANAM dikSho eva yajamAnasya
tasmAdudIcImatyAkurvanti



3.3.1.

3.3.1.[1]

sapta padAnyanunikrAmati | vR^iN^kta evainAmetattasmAtsapta padAnyanunikrAmati yatra
vai vAcaH prajAtAni candAMsi saptapadA vai teShAm parArdhyA shakvarI
tAmevaitatparastAdarvAcIM vR^iN^kte tasmAtsapta padAnyanunikrAmati



3.3.1.[2]

sa vai vAca eva rUpeNAnunikrAmati | vasvyasyaditirasyAdityAsi rudrAsi candrAsIti vasvI
hyeShAditirhyeShAdityA hyeShA rudrA hyeShA candrA hyeShA bR^ihaspatiShTvA sumne
ramNAtviti brahma vai bR^ihaspatirbR^ihaspatiShTvA sAdhunAvartayatvityevaitadAha rudro
vasubhirAcaka ityapraNAshAyaitadAha rudraM hi nAti pashavaH 



3.3.1.[3]

atha saptamam padam paryupavishanti | sa hiraNyam pade nidhAya juhoti na vA
anagnAvAhutirhUyate 'gniretasaM vai hiraNyaM tatho hAsyaiShAgnimatyevAhutirhutA
bhavati vajro vA AjyaM vajreNaivaitadAjyena spR^iNute tAM spR^itvA svIkurute 



3.3.1.[4]

sa juhoti | adityAstvA mUrdhannAjigharmItIyaM vai pR^ithivyaditirasyai hi
mUrdhanjuhoti devayajane pR^ithivyA iti devayajane hi pR^ithivyai juhotIDAyAspadamasi
ghR^itavatsvAheti gaurvA iDA gorhi pade juhoti ghR^itavatsvAheti
ghR^itavaddhyetadabhihutam bhavati



3.3.1.[5]

atha sphyamAdAya parilikhati | vajro vai sphyo vajreNaivaitatparilikhati triShkR^itvaH
parilikhati trivR^itaivaitadvajreNa samantam parigR^ihNAtyanatikramAya



3.3.1.[6]

sa parilikhati | asme ramasveti yajamAne ramasvetyevaitadAhAtha samullikhya padaM
sthAlyAM saMvapatyasme te bandhuriti yajamAne te bandhurityevaitadAha



3.3.1.[7]

athApa upaninayati | yatra vA asyai khanantaH krUrIkurvantyapaghnanti
shAntirApastadadbhiH shAntyA shamayati tadadbhiH saMdadhAti tasmAdapa upaninayati



3.3.1.[8]

atha yajamAnAya padaM prayacati | tve rAya iti pashavo vai rAyastvayi pashava
ityevaitadAha tadyajamAnaH pratigR^ihNAti me rAya iti pashavo vai rAyo mayi pashava
ityevaitadAha



3.3.1.[9]

athAdhvaryurAtmAnamupaspR^ishati | mA vayaM rAyaspoSheNa viyauShmeti tatho
hAdhvaryuH pashubhya AtmAnaM nAntareti 



3.3.1.[10]

atha patnyai padam pratiparAharanti | gR^ihA vai patnyai pratiShThA
tadgR^iheShvevainAmetatpratiShTAyAm pratiShThApayati tasmAtpatnyai padam
pratiparAharanti



3.3.1.[11]

tAM neShTA vAcayati | toto rAya ityathainAM somakrayaNyA saMkhyApayati vR^iShA vai somo
yoShA patnyeSha vA atra somo bhavati yatsomakrayaNI mithunamevaitatprajananaM
kriyate tasmAdenAM somakrayaNyA saMkhyApayati



3.3.1.[12]

sa saMkhyApayati | samakhye devyA dhiyA saM dakShiNayorucakShasA mA ma AyuH
pramoShIrmo ahaM tava vIraM videya tava devi saMdR^ishItyAshiShamevaitadAshAste putro
vai vIraH putraM videya tava saMdR^ishItyevaitadAha 



3.3.1.[13]

sA yA babhruH piN^gAkShI | sA somakrayaNI yatra vA indrAviShNU tredhA sahasraM
vyairayetAM tadekAtyaricyata tAM tredhA prAjanayatAM tasmAdyo 'pyetarhi tredhA
sahasraM vyAkuryAdekaivAtiricyeta 



3.3.1.[14]

sA yA babhruH piN^gAkShI | sA somakrayaNyatha yA rohiNI sA vArtraghnI yAmidaM rAjA
saMgrAmaM jitvodAkurute 'tha yA rohiNI shyetAkShI sA pitR^idevatyA yAmidam pitR^ibhyo
ghnanti



3.3.1.[15]

sA yA babhruH piN^gAkShI | sA somakrayaNI syAdyadi babhrum piN^gAkShIM na
vindedaruNA syAdyadyaruNAM na vindedrohiNI vArtraghnI syAdrohiNyai hatveva
shyetAkShyA AshAM neyAt 



3.3.1.[16]

sA syAdapravItA | vAgvA eShA nidAneta yatsomakrayaNyayAtayAmnI vA iyaM
vAgayAtayAmnyapravItA tasmAdapravItA syAtsA
syAdavaNDAkUTAkANAkarNAlakShitAsaptashaphA sA hyekarUpaikarUpA hIyaM vAk



3.3.2.


3.3.2.[1]

padaM samupya pANI avanenikte | tadyatpANI avanenikte vajro vA AjyaM retaH somo
nedvajreNAjyena retaH somaM hinasAnIti tasmAtpANI avanenikte



3.3.2.[2]

athAsyAM hiraNyam badhnIte | dvayaM vA idaM na tR^itIyamasti satyaM caivAnR^itaM ca
satyamava devA anR^itam manuShyA agniretasaM vai hiraNyaM satyenAMshUnupaspR^ishAni
satyena somam parAhaNAnIti tasmAdvA asyAM hiraNyam badhnIte



3.3.2.[3]

atha sampreShyati | somopanahanamAhara somaparyANahanamAharoShNIShamAhareti sa
yadeva shobhanaM tatsomopanahanaM syAdvAso hyasyaitadbhavati shobhanaM hyetasya
vAsaH sa yo hainaM shobhanenopacarati shobhate hAtha ya Aha yadeva kiM ceti yaddhaiva
kiM ca bhavati tasmAdyadeva shobhanaM tatsomopanahanaM syAdyadeva kiM ca
somaparyANahanam



3.3.2.[4]

yadyuShNIShaM vindet | uShNIShaH syAdyadyuShNIShaM na vindetsomaparyANahanasyaiva
dvyaN^gulaM vA tryaN^gulaM vAvakR^inteduShNIShabhAjanamadhvaryurvA yajamAno vA
somopanahamAdatte ya eva kashca somaparyANahanam



3.3.2.[5]

athAgreNa rAjAnaM vicinvanti | tadudakumbha upanihito bhavati tadbrAhmaNa upAste
tadabhyAyanti prA¤caH



3.3.2.[6]

tadAyatsu vAcayati | eSha te gAyatro bhAga iti me somAya brUtAdeSha te traiShTubho
bhAga iti me somAya brUtAdeSha te jAgato bhAga iti me somAya brUtAccandonAmAnAM
sAmrAjyaM gaceti me somAya brUtAdityekaM vA eSha krIyamANo 'bhikrIyate
candasAmeva rAjyAya candasAM sAmrAjyAya ghnanti vA enametadyadabhiShuNvanti
tametadAha candasAmeva tvA rAjyAya krINAmi candasAM sAmrAjyAya na
badhAyatyathetya prAN^gupavishati 



3.3.2.[7]

so 'bhimR^ishati | AsmAko 'sIti sva iva hyasyaitadbhavati yadAgatastasmAdAhAsmAko 'sIti
shukraste grahya iti shukraM hyasmAdgrahaM grahIShyanbhavati vicitastvA vicinvantviti
sarvatvAyaitadAha



3.3.2.[8]

atra haike | tR^iNaM vA kAShThaM vAvittvApAsyanti tadu tathA na kuryAtkShatraM vai somo
viDanyA oShadhayo 'nnaM vai kShatriyasya viT sa yathA grasitamanuhAyAcidya
parAsyedevaM tattasmAdabhyeva mR^ishedvicitastvA vicinvantviti tadya evAsya vicetArasta
enaM vicinvanti



3.3.2.[9]

atha vAsaH | dviguNaM vA caturguNaM vA prAgdashaM vodagdashaM vopastR^iNAti tadrAjAnam
mimIte sa yadrAjAnam mimIte tasmAnmAtrA manuShyeShu mAtro yo cApyanyA mAtrA



3.3.2.[10]

sAvitryA mimIte | savitA vai devAnAm prasavitA tatho hAsmA eSha savitR^iprasUta eva
krayAya bhavati



3.3.2.[11]

aticandasA mimIte | eShA vai sarvANi candAMsi yadaticandAstathA hAsyaiSha sarvaireva
candobhirmito bhavati tasmAdaticandasA mimIte



3.3.2.[12]

sa mimIte | abhi tyaM devaM savitAramoNyoH kavikratumarcAmi satyasavaM
ratnadhAmabhi priyam matiM kavim



3.3.2.[13]

UrdhvA yasyAmatirbhA adidyutatsavImani hiraNyapANiramimIta sukratuH kR^ipA svariti 



3.3.2.[14]

etayA sarvAbhiH | etayA catasR^ibhiretayA tisR^ibhiretayA
dvAbhyAmetayaikayaitayaivaikayaitayA tisR^ibhiretayA catasR^ibhiretayA sarvAbhiH
samasyA¤jalinAdhyAvapati



3.3.2.[15]

sa vA udAcaM nyAcam mimIte | sa yadudAcaM nyAcam mimIta imA
evaitadaN^gulIrnAnAjAnAH karoti tasmAdimA nAnA jAyante 'tha yatsaha sarvAbhirmimIte
saMshliShTA iva haivaimA jAyeraMstasmAdvA udAcaM nyAcam mimIte



3.3.2.[16]

yadvevodAcaM nyAcam mimIte | imA evaitannAnAvIryAH karoti tasmAdimA
nAnAvIryAstasmAdvA udAcaM nyAcam mimIte



3.3.2.[17]

yadvevodAcaM nyAcam mimIte | virAjamevaitadarvAcIM ca parAcIM ca yunakti
parAcyaha devebhyo yaj~naM vahatyarvAcI manuShyAnavati tasmAdvA udAcaM nyAcam
mimIte



3.3.2.[18]

atha yaddasha kR^itvo mimIte | dashAkSharA vai virADvairAjaH somastasmAddasha kR^itvo
mimIte 



3.3.2.[19]

atha somopanahanasya samutpAryAntAn | uShNISheNa vigrathnAti prajAbhyastveti
prajAbhyo hyenaM krINAti sa yadevedaM shirashcAMsau cAntaropenitamiva
tadevAsyaitatkaroti



3.3.2.[20]

atha madhye 'N^gulyAkAshaM karoti | prajAstvAnuprANantviti tamayatIva vA
enametatsamAyacannaprANamiva karoti tasyaitadata eva madhyataH prANamutsR^ijati taM
tataH prANantam prajA anuprANanti tasmAdAha prajAstvAnuprANantviti taM
somavikrayiNe prayacatyathAtaH paNanasyaiva



3.3.3.


3.3.3.[1]

sa vai rAjAnam paNate | sa yadrAjAnam paNate tasmAdidaM sakR^itsarvam paNyaM sa Aha
somavikrayinkrayyaste somo rAjA3iti krayya ityAha somavikrayI taM vai te krINAnIti
krINIhItyAha somavikrayI kalayA te krINAnIti bhUyo vA ataH somo rAjArhatItyAha
somavikrayI bhUya evAtaH somo rAjArhati mahAMstveva gormahimetyadhvaryuH 



3.3.3.[2]

gorvai pratidhuk | tasyai shR^itaM tasyai sharastasyai dadhi tasyai mastu tasyA Ata¤canaM
tasyai navanItaM tasyai ghR^itaM tasyA AmikShA tasyai vAjinam



3.3.3.[3]

shaphena te krINAnIti | bhUyo vA ataH somo rAjArhatItyAha somavikrayI bhUya evAtaH
somo rAjArhati mahAMstveva gormahimetyadhvaryuretAnyeva dasha
vIryANyudAkhyAyAha padA te 'rdhena te gavA te krINAmIti krItaH somo rAjetyAha
somavikrayI vayAMsi prabrUhIti 



3.3.3.[4]

sa Aha | candra te vastraM te cAgA te dhenuste mithunau te gAvau tisraste 'nyA iti sa
yadarvAkpaNante paraH sampAdayanti tasmAdidaM sakR^itsarvam paNyamarvAkpaNante
paraH sampAdayantyatha yadadhvaryureva gorvIryANyudAcaShTe na somasya
somavikrayI mahito vai somo devo hi somo 'thatadadhvaryurgAm mahayati tasyai
pashyanvIryANi krINAditi tasmAdadhvaryureva gorvIryANyudAcaShTe na somasya
somavikrayI 



3.3.3.[5]

atha yatpa¤ca kR^itvaH paNate | saMvatsarasammito vai yaj~naH pa¤ca vA R^itavaH
saMvatsarasya tam pa¤cabhirApnoti tasmAtpa¤ca kR^itvaH paNate 



3.3.3.[6]

atha hiraNye vAcayati | shukraM tvA shukreNa krINAmIti shukraM hyetacukreNa krINAti
yatsomaM hiraNyena candraM candreNeti candraM hyetaccandreNa krINAti yatsomaM
hiraNyenAmR^itamamR^itenetyamR^itaM hyetadamR^itena krINAti yatsomaM hiraNyena



3.3.3.[7]

atha somavikrayiNamabhiprakampayati | sagme te goriti yajamAne te
gaurityevaitadAha tadyajamAnamabhyAhR^itya nyasthatyasme te candrANIti sa
Atmanyeva vIryaM dhatte sharIrameva somavikrayI harate tattataH somavikrayyAdatte 



3.3.3.[8]

athAjAyAm pratIcInamukhyAM vAcayati | tapasastanUrasIti tapaso ha vA eShA prajApateH
sambhUtA yadajA tasmAdAha tapasastanUrasIti prajApatervarNa iti sA yattriH
saMvatsarasya vijAyate tena prajApatervarNaH parameNa pashunA krIyasa iti sA yattriH
saMvatsarasya vijAyate tena paramaH pashuH sahasrapoSham
puSheyamityAshiShamevaitadAshAste bhUmA vai sahasram bhUmAnaM gacAnItyevaitadAha



3.3.3.[9]

sa vA anenaivAjAm prayacati | anena rAjAnamAdatta AjA ha vai nAmaiShA yadajaitayA
hyenamantata Ajati tAmetatparo 'kShamajetyAcakShate



3.3.3.[10]

atha rAjAnamAdatte | mitro na ehi sumitradha iti shivo naH shAnta ehItyevaitadAha taM
yajamAnasya dakShiNa Urau pratyuhya vAso nidadhAtIndrasyorumAvisha
dakShiNamityeSha vA atrendro bhavati yadyajamAnastasmAdAhendrasyorumAvisha
dakShiNamityushannushantamiti priyaH priyamityevaitadAha syonaH syonamiti shivaH
shivamityevaitadAha 



3.3.3.[11]

atha somakrayaNAnanudishati | svAna bhrAjAN^ghare bambhAre hasta suhasta kR^ishAnavete
vaH somakrayaNAstAnrakShadhvam mA vo dabhanniti dhiShNyAnAM vA ete bhAjanenaitAni
vai dhiShNyAnAM nAmAni tAnyevaibhya etadanvadikShata 



3.3.3.[12]

athAtrAporNute | garbho vA eSha bhavati yo dIkShate prAvR^itA vai garbhA ulveneva
jarAyuNeva tamatrAjIjanata tasmAdaporNuta eSha vA atra garbho bhavati tasmAtparivR^ito
bhavati parivR^itA iva hi garbho ulbeneva jarAyuNeva



3.3.3.[13]

atha vAcayati | pari mAgne dushcaritAdbAdhasvA mA sucarite bhajetyAsInaM vA enameSha
Agacati sa Agata uttiShThati tanmithyAkaroti vratam pramINAti tasyo haiShA
prAyashcittistatho hAsyaitanna mithyAkR^itam bhavati na vratam pramINAti tasmAdAha
pari mAgne dushcaritAdbAdhasvA mA sucarite bhajeti



3.3.3.[14]

atha rAjAnamAdAyottiShThati | udAyuShA svAyuShodasthAmamR^itAM anvityamR^itaM vA eSho
'nuttiShThAta yaH somaM krItaM tasmAdAhodAyuShA svAyuShodasthAmamR^itAM anviti 



3.3.3.[15]

atha rAjAnamAdAyArohaNamabhipraiti | prati panthAmapadmahi svasti gAmanehasam
yena vishvAH pari dviSho vR^iNakti vindate vasviti 



3.3.3.[16]

devA ha vai yaj~naM tanvAnAH | te 'surarakShasebhya AsaNgAdbhibhayAM cakrusta
etadyajuH svastyayanaM dadR^ishusta etena yajuShA nAShTrA rakShAMsyapahatyaitasya
yajuSho 'bhaye 'nAShTre nivAte svasti samAshnuvata tatho evaiSha etena yajuShA nAShTrA
rakShAMsyapahatyaitasya yajuSho 'bhaye 'nAShTre nivAte svasti samashnute tasmAdAha
prati panthAmapadmahi svasti gAmanehasam yena vishvAH pari dviSho vR^iNakti vindate
vasviti



3.3.3.[17]

taM vA iti haranti | anasA parivahanti mahayantyevainametattasmAcIrShNA vIjaM
harantyanasodAvahanti 



3.3.3.[18]

atha yadapAmante krINAti | raso vA ApaH sarasamevaitatkrINAtyatha yaddhiraNyam
bhavati sashukramevaitatkrINAtyatha yadvAso bhavati satvacasamevaitatkrINAtyatha
yadajA bhavati satapasamevaitatkrINAtyatha yaddhenurbhavati
sAshiramevaitatkrINAtyatha yanmithunau bhavataH samithunamevaitatkrINAti taM vai
dashabhireva krINIyAnnAdashabhirdashAkSharA vai virADvairAjaH
somastasmAddashabhireva
krINIyAnnAdashabhiH 



3.3.4.


3.3.4.[1]

nIDe kR^iShNAjinamAstR^iNAti | adityAstvagasIti so 'sAveva
bandhurathainamAsAdayatyadityai sada AsIdetIyaM vai pR^ithivyaditiH seyam pratiShThA
tadasyAmevainametatpratiShThAyAm pratiShThApayati tasmAdAhAdityai sada AsIdeti



3.3.4.[2]

athaivamabhipadya vAcayati | astabhnAddyAM vR^iShabho antarikShamiti devA ha vai
yaj~naM tanvAnAste 'surarakShasebhya AsaÇAdbibhayAM cakrusta enametajjyAyAMsameva
badhAccakruryadAhAstabhnAddyAM vR^iShabho antarikShamiti



3.3.4.[3]

amimIta varimANam pR^ithivyA iti | tadenenemAMlokAnAspR^iNoti tasya hi na hantAsti na
badho yeneme lokA AspR^itAstasmAdAhAmimIta varimANam pR^ithivyA iti



3.3.4.[4]

AsIdadvishvA bhuvanAni samrADiti | tadenenedaM sarvamAspR^iNoti tasya hi na hantAsti
na badho yenedaM sarvamAspR^itaM tasmAdAhAsIdadvishvA bhuvanAni samrADiti



3.3.4.[5]

vishvettAni varuNasya vratAnIti tadasmA idaM sarvamanuvartma karoti yadidaM kiM ca
na kaM cana pratyudyAminaM tasmAdAha vishvettAni varuNasya vratAnIti 



3.3.4.[6]

atha somaparyANahanena paryANahyati | nedenaM nAShTrA rakShAMsi pramR^ishAniti garbho
vA eSha bhavati tira iva vai garbhAstira ivaitatparyANaddhaM tira iva vai devA
manuShyebhyastira ivaitadyatparyANaddhaM tasmAdvai paryANahyati 



3.3.4.[7]

sa paryANahyati | vaneShu vyantarikShaM tatAneti vaneShu hIdamantarikShaM vitataM
vR^ikShAgreShu vAjamarvatsu paya usriyAsviti vIryaM vai vAjAH pumAMso 'rvantaH
puMsvevaitadvIryaM dadhAti paya usriyAsviti payo hIdamusriyAsu hitaM hR^itsu kratuM
varuNo vikShvagnimiti hR^itsu hyayaM kraturmanojavaH praviShTo vikShvagnimiti vikShu
hyayam prajAsvagnirdivi sUryamadadhAtsomamadrAviti divi hyasau sUryo hitaH
somamadrAviti giriShu hi somastasmAdAha divi sUryamadadhAtsomamadrAviti 



3.3.4.[8]

atha yadi dve kR^iShNAjine bhavataH | tayoranyataratpratyAnahyati pratInAhabhAjanaM
yadyu ekam bhavati kR^iShNAjinagrIvA evAvakR^itya pratyAnahyati pratInAhabhAjanaM
sUryasya cakShurArohAgnerakShNaH kanInakaM yatraitashebhirIyase bhrAjamAno
vipashciteti sUryamevaitatpurastAtkaroti sUryaH purastAnnAShTrA
rakShAMsyapaghnannetyathAbhayenAnAShTreNa parivahanti



3.3.4.[9]

uddhate pra ugye phalake bhavataH | tadantareNa tiShThantsubrahmaNyaH prAjati
shreyAnvA eSho 'bhyArohAdbhavati ko hyetamarhatyabhyAroDhuM tasmAdantareNa
tiShThanprAjati



3.3.4.[10]

palAshashAkhayA prAjati | yatra vai gAyatrI somamacApatattadasyA AharantyA
apAdastAbhyAyatya parNam praciceda gAyatryai vA somasya vA rAj~nastatpatitvA parNo
'bhavattasmAtparNo nAma tadyadevAtra somasya nyaktaM tadihApyasaditi
tasmAtpalAshashAkhayA prAjati



3.3.4.[11]

athAnaDvAhAvAjanti | tau yadi kR^iShNau syAtAmanyataro vA kR^iShNastatra
vidyAdvarShiShyatyaiShamaH parjanyo vR^iShTimAnbhaviShyatItyetadu vij~nAnam



3.3.4.[12]

atha yunakti | usrAvetaM dhUrShAhAvityusrau hi bhavato dhUrShAhAviti dhUrvAhau hi
bhavato yujyethAmanashrU iti yujete hyanashrU ityanArtAviti
tadavIrahaNAvityapApakR^itAviti tadbrahmacodanAviti brahmacodanau hi bhavataH svasti
yajamAnasya gR^ihAngacatamiti yathainAvantarA nAShTrA rakShAMsi na
hiMsyurevametadAha



3.3.4.[13]

atha pashcAtparikramya | apAlambamabhipadyAha somAya krItAyAnubrUhIti somAya
paryuhyamANAyeti vAto yatarathA kAmayeta



3.3.4.[14]

atha vAcayati | bhadro me 'si pracyavasva bhuvaspata iti bhadro hyasyaiSha bhavati
tasmAnnAnyamAdriyate 'pyasya rAjAnaH sabhAgA Agacanti pUrvo rAj~no 'bhivadati
bhadro hi bhavati tasmAdAha bhadro me 'sIti pracyavasva bhuvaspata iti bhuvanAnAM
hyeSha patirvishvAnyabhi dhAmAnItyaN^gAni vai vishvAni dhAmAnyaN^gAnyevaitadabhyAha
mA tvA paripariNo vidanmA tvA paripanyino vidanmA tvA vR^ikA aghAyavo vidanniti
yathainamantarA nAShTrA rakShAMsi na vindeyurevametadAha



3.3.4.[15]

shyeno bhUtvA parApateti | vaya evainametadbhUtam prapAtayati yadvA ugraM
tannAShTrA rakShAMsi nAnvavayantyetadvai vayasAmojiShTham baliShThaM
yacyenastamevaitadbhUtam prapAtayati yadAha shyeno bhUtvA parApateti



3.3.4.[16]

atha sharIramevAnvavahanti | yajamAnasya gR^ihAngaca tannau saMskR^itamiti nAtra
tirohitamivAsti 



3.3.4.[17]

atha subrahmaNyAmAhvayati | yathA yebhyaH pakShyantsyAttAnbrUyAdityahe vaH
paktAsmItyevamevaitaddevebhyo yaj~naM nivedayati subrahmaNyo3M subrahmNyo3miti
brahma hi devAnpracyAvayati triShkR^itva Aha trivR^iddhi yaj~naH 



3.3.4.[18]

indrAgaceti | indro vai yaj~nasya devatA tasmAdAhendrAgaceti hariva Agaca
medhAtithermeSha vR^iShaNashvasya mene gaurAvaskandinnahalyAyai jAreti tadyAnyevAsya
caraNAni tairevainametatpramumodayiShati 



3.3.4.[19]

kaushika brAhmaNa gautama bruvANeti | shashvaddhaitadAruNinAdhunopaj~nAtaM
yadgautama bruvANeti sa yadi kAmayeta brUyAdetadyadyu kAmayetApi nAdriyetetyahe
sutyAmiti yAvadahe sutyA bhavati



3.3.4.[20]

devA brahmANa Agacateti | taddevAMshca brAhmaNAMshcAhaitairhyatrobhayairartho
bhavati yaddevaishca brAhmaNaishca



3.3.4.[21]

atha pratiprasthAtA | agreNa shAlAmagnIShomIyeNa pashunA pratyupatiShThate 'gnIShomau
vA etamantarjambha AdadhAte yo dIkShata AgnAvaiShNavaM hyado dIkShaNIyaM
havirbhavati yo vai viShNuH somaH sa havirvA eSha bhavati yo dIkShate
tadenamantarjambha AdadhAte tatpashunAtmAnaM niShkrINIte 



3.3.4.[22]

taddhaike | AhavanIyAdulmukamAharantyayamagnirayaM somastAbhyAM saha
sadbhyAM niShkreShyAmaha iti vadantastadu tathA na kuryAdyatra vA etau kva ca
tatsahaiva



3.3.4.[23]

sa vai dvirUpo bhavati | dvidevatyo hi bhavati devatayorasamade kR^iShNasAraN^ga
syAdityAhuretaddhyenayo rUpatamamiveti yadi kR^iShNasAraN^gaM na vindedatho api
lohitasAraN^ga syAt 



3.3.4.[24]

tasminvAcayati | namo mitrasya varuNasya cakShase maho devAya tadR^itaM saparyata
dUre dR^ishe devajAtAya ketave divasputrAya sUryAya shaMsateti nama evAsmA etatkaroti
mitradheyamevainenaitatkurute



3.3.4.[25]

athAdhvaryurArohaNaM vimu¤cati |
varuNasyottambhanamasItyupastambhanenopastabhnAti varuNasya skambhasarjanI
stha iti shamye udvR^ihati sa yadAha varuNasya skambhasarjanI stha iti varuNyo hyeSha
etarhi bhavati yatsomaH krItaH



3.3.4.[26]

atha catvAro rAjAsandImAdadate | dvau vA asmai mAnuShAya rAj~na AdadAte athaitAM
catvAro yo 'sya sakR^itsarvasyeShTe



3.3.4.[27]

audumbarI bhavati | annaM vA Urgudumbara Urjo 'nnAdyasyAvaruddhyai
tasmAdaudumbarI bhavati



3.3.4.[28]

nAbhidaghnA bhavati | atra vA annam pratitiShThanyannaM somastasmAnnAbhidaghnA
bhavatyatro eva retasa Ashayo retaH somastasmAdatradaghnA bhavati



3.3.4.[29]

tAmabhimR^ishati | varuNasya R^itasadanyasItyatha kR^iShNAjinamAstR^iNAti varuNasya
R^itasadanamasItyathainamAsAdayati varuNasya R^itasadanamAsIdeti sa yadAha varuNasya
R^itasadanamAsIdeti varuNyo hyeSha etarhi bhavati



3.3.4.[30]

athainaM shAlAm prapAdayati | sa prapAdayanvAcayati yA te dhAmAni haviShA yajanti tA
te vishvA paribhUrastu yaj~nam | gayasphAnaH prataraNaH suvIro 'vIrahA pracarA soma
duryAniti gR^ihA vai duryA gR^ihAnnaH shivaH shAnto 'pApakR^itpracaretyevaitadAha 



3.3.4.[31]

atra haike | udapAtramupaninayanti yathA rAj~na AgatAyodakamAharedevametaditi
vadantastadu tathA na kuryAnmAnuShaM ha te yaj~ne kurvanti vyR^iddhaM vai
tadyaj~nasya yanmAnuShaM nedvyR^iddhaM yaj~ne karavANIti tasmAnnopaninayet 



3.4.1.


3.4.1.[1]

shiro vai yaj~nasyAtithyaM bAhU prAyaNIyodayanIyau | abhito vai shiro bAhU
bhavatastasmAdabhita Atithyamete haviShI bhavataH prAyaNIyashcodayanIyashca



3.4.1.[2]

atha yasmAdAtithyaM nAma | atithirvA eSha etasyAgacati yatsomaH krItastasmA
etadyathA rAj~ne vA brAhmaNAya vA mahokShaM vA mahAjaM vA pacettadaha mAnuShaM
havirdevAnAmevamasmA etadAtithyaM karoti 



3.4.1.[3]

tadAhuH | pUrvo 'tItya gR^ihNIyAditi yatra vA arhantamAgataM nApacAyanti krudhyati vai
sa tatra tathA hApacito bhavati



3.4.1.[4]

tadvA anyatara eva vimuktaH syAt | anyataro 'vimukto 'tha gR^ihNIyAtsa yadanyataro
vimuktastenAgato yadvanyataro 'vimuktastenApacitaH



3.4.1.[5]

tadu tathA na kuryAt vimucyaiva prapAdya gR^ihNIyAdyathA vai devAnAM caraNaM tadvA
anu manuShyANAM tasmAnmAnuShe yAvanna vimu¤cate naivAsmai tAvadudakaM haranti
nApacitiM kurvantyanAgato hi sa tAvadbhavatyatha yadaiva vimu¤cate 'thAsmA udakaM
harantyathApacitiM kurvanti tarhi hi sa Agato bhavati tasmAdvimucyaiva prapAdya
gR^ihNIyAt



3.4.1.[6]

sa vai saMtvaramANa iva gR^ihNIyAt | tathA hApacito bhavati tatpatnyanvArabhate
paryuhyamANaM vai yajamAno 'nvArabhate 'thAtra patnyubhayata
evaitanmithunenAnvArabhete yatra vA arhannAgacati sarvagR^ihyA iva vai tatra ceShTanti
tathA hApacito bhavati 



3.4.1.[7]

sa vA anyenaiva tato yajuShA gR^ihNIyAt | yeno cAnyAni havIMShyekaM vA eSha bhAgaM
krIyamANo 'bhikrIyate candasAmeva rAjyAya candasAM sAmrAjyAya tasya
candAMsyabhitaH sAcayAni yathA rAj~no 'rAjAno rAjakR^itaH sUtagrAmaNya evamasya
candAMsyabhitaH sAcayAni 



3.4.1.[8]

na vai tadavakalpate | yaccandobhya iti kevalaM gR^ihNIyAdyatra vA arhate pacanti
tadabhitaH sAcayo 'nvAbhaktA bhavantyarAjAno rAjakR^itaH
sUtagrAmaNyastasmAdyatraivaitasyai gR^ihNIyAttadeva candAMsyanvAbhajet



3.4.1.[9]

sa gR^ihNAti | agnestanUrasi viShNave tvetyagnirvai gAyatrI tadgAyatrImanvAbhajati



3.4.1.[10]

somasya tanUrasi viShNave tveti | kShatraM vai somaH kShatraM
triShTuptattriShTubhamanvAbhajati



3.4.1.[11]

atitherAtithyamasi viShNave tveti | so 'syoddhAro yathA shreShThasyoddhAra evamasyaiSha
R^ite candobhyaH 



3.4.1.[12]

shyenAya tvA somabhR^ite viShNave tveti | tadgAyatrImanvAbhajati sA yadgAyatrI shyeno
bhUtvA divaH somamAharattena sA shyenaH somabhR^ittenaivainAmetadvIryeNa
dvitIyamanvAbhajati



3.4.1.[13]

agnaye tvA rAyaspoShade viShNave tveti | pashavo vai rAyaspoShaH pashavo jagatI
tajjagatImanvAbhajati



3.4.1.[14]

atha yatpa¤ca kR^itvo gR^ihNAti | saMvatsarasammito vai yaj~naH pa¤ca vA R^itavaH
saMvatsarasya tam pa¤cabhirApnoti tasmAtpa¤ca kR^itvo gR^ihNAtyatha yadviShNave tvA
viShnave tveti gR^ihNAti viShNave hi gR^ihNAti yo yaj~nAya gR^ihNAti 



3.4.1.[15]

navakapAlaH puroDAsho bhavati | shiro vai yaj~nasyAtithyaM navAkSharA vai gAyatryaShTau
tAni yAnyanvAha praNavo navamaH pUrvArdho vai yaj~nasya gAyatrI pUrvArdhe eSha
yaj~nasya tasmAnnavakapAlaH puroDAsho bhavati 



3.4.1.[16]

kArShmaryamayAH paridhayaH | devA ha vA etaM vanaspatiShu rAkShoghnaM
dadR^ishuryatkArShmaryaM shiro vai yaj~nasyAtithyaM neciro yaj~nasya nAShTrA rakShAMsi
hinasanniti tasmAtkArShmaryamayAH paridhayo bhavanti



3.4.1.[17]

AshvavAlaH prastaraH | yaj~no ha devebhyo 'pacakrAma so 'shvo bhUtvA parAÇAvavarta
tasya devA anuhAya vAlAnabhipedustAnAlulupustAnAlupya sArdhaM saMnyAsustata etA
oShadhayaH samabhavanyadashvavAlAH shiro vai yaj~nasyAtithyaM jaghanArdho vAlA
ubhayata evaitadyaj~nam parigR^ihNAti yadAshvavAlAH prastaro bhavati



3.4.1.[18]

aikShavyau vidhR^itI | nedbarhishca prastarashca saMlubhyAta ityathotpUyAjyaM sarvANyeva
caturgR^ihItAnyAjyAni gR^ihNAti na hyatrAnuyAjA bhavanti 



3.4.1.[19]

AsAdya havIMShyagnim manthati | shiro vai yaj~nasyAtithyaM janayanti vA
enametadyanmanthanti shIrShato vA agre jAyamAno jAyate shIrShata evaitadagre yaj~naM
janayatyagnirvai sarvA devatA agnau hi sarvAbhyo devatAbhyo juhvati shiro vai
yaj~nasyAtithyaM shIrShata evaitadyaj~naM sarvAbhirdevatAbhiH samardhayati
tasmAdagnim manthati



3.4.1.[20]

so 'dhimanthanaM shakalamAdatte | agnerjanitramasItyatra hyagnirjAyate
tasmAdAhAgnerjanitramasIti 3.4.1.[21]atha darbhataruNake nidadhAti | vR^iShaNau stha iti
tadyAvevemau striyai sAkaJNjAvetAvevaitau 



3.4.1.[22]

athAdharAraNiM nidadhAti | urvashyasItyathottarAraNyAjyavilApanImupaspR^ishatyAyurasIti
tAmabhinidadhAti purUravA asItyurvashI vA apsarAH purUravAH patiratha
yattasmAnmithunAdajAyata tadAyurevamevaiSha etasmanmithunAdyaj~naM
janayatyathAhAgnaye mathyamAnAyAnubrUhIti



3.4.1.[23]

sa manthati | gAyatreNa tvA candasA manthAmi traiShTubhena tvA candasA manthAmi
jAgatena tvA candasA mAnthAmIti taM vai candobhireva manthati candAMsi
mathyamAnAyAnvAha candAMsyevaitadyaj~namanvAyAtayati yathAmumAdityaM rashmayo
jAtAyAnubrUhItyAha yadA jAyate prahriyamANAyetyanupraharan 



3.4.1.[24]

so 'nupraharati | bhavataM naH samanasau sacetasAvarepasau mA yaj~naM hiMsiShTam
mA yaj~napatiM jAtavedasau shivau bhavatamadya na iti shAntimevAbhyAmetadvadati
yathA nAnyo 'nyaM hiMsyAtAm



3.4.1.[25]

atha sruveNopahatyAjyam | agnimabhijuhotyagnAvagnishcarati praviShTa R^iShINAm putro
abhishastipAvA sa naH syonaH suyajA yajeha devebhyo havyaM
sadamaprayucantsvAhetyAhutyai vA etamajIjanata
tametayAhutyApraiShIttasmAdevamabhijuhoti



3.4.1.[26]

tadiDAntam bhavati | nAnuyAjAnyajanti shiro vai yaj~nasyAtithyam pUrvArdho vai shiraH
pUrvArdhamevaitadyaj~nasyAbhisaMskaroti sa yaddhAnuyAjAnyajedyathA shIrShataH
paryAhR^itya pAdau pratidadhyAdevaM tattasmAdiDAntaM bhavati nAnuyAjAnyajanti 



3.4.2.


3.4.2.[1]

Atithyena vai devA iShTvA | tAntsamadavindatte caturdhA vyadravannanyo 'nyasya shriyA
atiShThamAnA agnirvasubhiH somo rudrairvaruNa Adityairindro
marudbhirbR^ihaspatirvishvairdevairityu haika Ahurete ha tveva te vishve devA ye te
caturdhA vyadravaMstAnvidrutAnasurarakShAnyanuvyaveyuH 



3.4.2.[2]

te 'viduH | pApIyAMso vai bhavAmo 'surarakShasAni vai no 'nuvyavAgurdviShadbhyo vai
radhyAmo hanta saJNjAnAmahA ekasya shriyai tiShThAmahA iti ta indrasya shriyA
atiShThanta tasmAdAhurindraH sarvA devatA indrashreShThA devA iti



3.4.2.[3]

tasmAdu ha na svA R^itIyeran | ya eShAm parastarAmiva bhavati sa enAnanuvyavaiti te
priyaM dviShatAM kurvanti dviShadbhyo radhyanti tasmAnna 'rtIyerantsa yo haivaM
vidvAnna 'rtIyate 'priyaM dviShatAM karoti na dvipadbhyo radhyati tasmAnna 'rtIyeta



3.4.2.[4]

te hocuH | hantedaM tathA karavAmahai yathA na idamApradivamevAjaryamasaditi 



3.4.2.[5]

te devAH | juShTAstanUH priyANi dhAmAni sArdhaM samavadadire te hocuretena naH sa
nAnAsadetena viShvaÇyo na etadatikrAmAditi kasyopadraShTuriti tanUnaptureva
shAkvarasyeti yo vA ayam eSha tanUnapAcAkvaraH so 'yam prajAnAmupadraShTA
praviShTastAvimau prANodAnau 



3.4.2.[6]

tasmAdAhuH | mano devA manuShyasyAjAnantIti manasA saMkalpayati
tatprANamapipadyate prANo vAtaM vAto devebhya AcaShTe yathA puruShasya manaH



3.4.2.[7]

tasmAdetadR^iShiNAbhyanUktam | manasA saMkalpayati tadvAtamapigacati vAto devebhya
AcaShTe yathA puruSha te mana iti 



3.4.2.[8]

te devAH | juShTAstanUH priyANi dhAmAni sArdhaM samavadadire te hocuretena naH sa
nAnAsadetena viShvaÇyo na etadatikrAmAditi taddevA apyetarhi nAtikrAmanti ke hi
syuryadatikrAmeyuranR^itaM hi vadeyurekaM ha vai devA vrataM caranti satyameva
tasmAdeShAM jitamanapajayyaM tasmAdyasha evaM ha vA asya jitamanapajayyamevaM
yasho bhavati ya evaM vidvAntsatyaM vadati tadetattAnUnaptraM nidAnena



3.4.2.[9]

te devAH | juShTAstanUH priyANi dhAmAni sArdhaM samavadadire 'thaita AjyAnyeva
gR^ihNAnA juShTAstanUH priyANi dhAmAni sArdhaM samavadyante tasmAdu ha na
sarveNeva
samabhyaveyAnnenme juShTAstanvaH priyANi dhAmAni sArdhaM samabhyavAyAniti yeno
ha samabhyaveyAnnAsmai druhyedidaM hyAhurna satAnunaptriNe drogdhavyamiti



3.4.2.[10]

athAto gR^ihNAtyeva | Apataye tvA paripataye gR^ihNAmIti yo vA ayam pavata eSha A ca
patati pari ca patatyetasmA u hi gR^ihNAti tasmAdAhApataye tvA paripataye gR^ihNAmIti



3.4.2.[11]

tanUnaptre shAkvarAyeti | yo vA ayam pavata eSha tanUtaptA shAkvara etasmA u hi gR^ihNAti
tasmAdAha tanUnaptre shAkvarAyeti



3.4.2.[12]

shakvana ojiShThAyeti | eSha vai shakvaujiShTha etasmA u hi gR^ihNAti tasmAdAha shakvana
ojiShThAyeti



3.4.2.[13]

athAtaH samavamR^ishantyeva | etaddha devA bhUyaH samAmira itthaM naH so
'muthAsadyo na etadatikrAmAditi tatho evaita etatsamamanta itthaM naH so
'muthAsadyo na etadatikrAmAditi 



3.4.2.[14]

te samavamR^ishanti | anAdhR^iShTamasyanAdhR^iShyaM devAnAmoja ityanAdhR^iShTA hi devA
AsannanAdhR^iShyAH saha santaH samAnaM vadantaH samAnaM dadhrANA devAnAmoja iti
devAnAM vai juShTAstanvaH priyANi dhAmAnyanabhishastyabhishastipA anabhishastenyamiti
sarvAM hi devA abhishastiM tIrNA a¤jasA satyamupageShamiti satyaM vadAni
medamatikramiShamityevaitadAha svite mA dhA iti svite hi taddevA AtmAnamadadhat



a yatsatyamavadanyatsatyamakurvastasmAdAha svite mA dhA iti



3.4.2.[15]

atha yAstaddevAH | juShTAstanUH priyANi dhAmAni sArdhaM samavadadire tadindre
saMnyadadhataiSha vA indro ya eSha tapati na ha vA eSho 'gre tatApa yathA
haivaidamanyatkR^iShNamevaM haivAsa tenaivaitadvIryeNa tapati tasmAdyadi bahavo
dIkSherangR^ihapataya eva vratamabhyutsicya prayaceyuH sa hi teShAmindrabhAjanam
bhavati yadyu dakShiNAvatA dIkSheta yajamAnAyaiva vratamabhyutsicya
prayaceyuridaM hyAhurindro yajamAna iti 



3.4.2.[16]

atha yAstaddevAH | juShTAstanUH priyANi dhAmAni sArdhaM samavadadire tatsArdhaM
saJNjaghne tatsAmAbhavattasmAdAhuH satyaM sAma devajaM sAmeti 



3.4.3.


3.4.3.[1]

Atithyena vai devA iShTvA | tAntsamadavindatte tAnUnaptraiH samashAmyaMsta etasya
prAyashcittimaicanyadanyo 'nyam pApamavadannAha
purAvabhR^ithAtpunardIkShAmavAkalpayaMsta etAmavAntarAM dIkShAmapashyan 



3.4.3.[2]

te 'gninaiva tvacaM vipalyAN^gayanta | tapo vA agnistapo dIkShA tadavAntarAM
dIkShAmupAyaMstadyadavAntarAM dIkShAmupAyaMstasmAdavAntaradIkShA
saMtarAmaN^gulIrA¤canta saMtarAm mekhalAm paryastAmevainAmetatsatIm paryAsyanta
tatho evaiSha etadyadataH prAcInamavratyaM vA karotyavratyam vA vadati
tasyaivaitatprAyashcittiM kurute



3.4.3.[3]

so 'gninaiva tvacaM vipalyaN^gayate | tapo vA agnistapo dIkShA tadavAntarAM
dIkShAmupaiti saMtarAmaN^gulIracate saMtarAm mekhalAm paryastAmevainAmetatsatIm
paryasyate prajAmu haiva taddevA upAyan



3.4.3.[4]

te 'gninaiva tvaca vipalyAN^gayanta | agnirvai mithunasya kartA prajanayitA
tatprajAmupAyantsaMtarAmaN^gulIrA¤canta saMtarAm mekhalAM
tatprajAmAtmannakurvata tatho evaiSha etatprajAmevopaiti 



3.4.3.[5]

so 'gninaiva tvacaM vipalyaN^gayate | agnirvai mithunasya kartA prajanayitA
tatprajAmupaiti saMtarAmaN^gulIracate saMtarAm mekhalAM tatprajAmAtmankurute



3.4.3.[6]

devAnAmu ha sma dIkShitAnAm | yaH samiddhAro vA svAdhyAyaM vA visR^ijate taM ha
smetarasyaivetaraM rUpeNetarasyetaramasurarakShasAni jighAMsanti te ha pApaM
vadanta upasameyuriti vai mAM tvamacikIrShIriti mAjighAMsIrityagnirhaiva tathA
nAnyamuvAdAgniM tathA nAnyaH



3.4.3.[7]

te hocuH | apItthaM tvAmagne 'vAdiShUriti naivAhamanyaM na mAmanya iti



3.4.3.[8]

te 'viduH | ayaM vai no virakShastamo 'syaiva rUpamasAma tena
rakShAMsyatimokShyAmahe tena svargaM lokaM samashnuviShyAmaha iti te 'gnireva
rUpamabhavaMstena rakShAMsyatyamucyanta tena svargaM lokaM samAshnuvata tatho
evaiSha etadagnereva rUpam bhavati tena rakShAMsyatimucyate tena svargaM lokaM
samashnute sa vai samidhamevAbhyAdadhadavAntaradIkShAmupaiti 



3.4.3.[9]

sa samidhamabhyAdadhAti | agne vratapAstve vratapA ityagnirhi devAnAM
vratapatistasmAdAhAgne vratapAstve vratapA iti yA tava tanUriyaM sA mayi yo mama
tanUreShA sA tvayi saha nau vratapate vratAnIti tadagninA tvacaM vipalyaN^gayate 'nu
me dIkShAM dIkShApatirmanyatAmanu tapastapaspatiriti tadavAntarAM dIkShAmupaiti
saMtarAmaN^gulIracate saMtarAm mekhalAm paryastAmevaitatsatIm paryasyate



3.4.3.[10]

athainamato madantIbhirupacaranti | tapo vA agnistapo madantyastasmAdenam
madantIbhirupacaranti



3.4.3.[11]

atha madantIbhirupaspR^ishya | rAjAnamApyAyayanti tadyanmadantIrupaspR^ishya
rAjAnamApyAyayanti vajro vA AjyaM retaH somo nedvajreNAjyena retaH somaM
hinasAmeti tasmAnmadantIrupaspR^ishya rAjAnamApyAyayanti 



3.4.3.[12]

tadAhuH | yasmA etadApyAyanaM kriyata AtithyaM somAya tamevAgra
ApyAyayeyurathAvAntaradIkShAmatha tAnUnaptrANIti tadu tathA na kuryAdyaj~nasya vA
evaM karmAtra vA enAntsamadavindatte saMshamameva
pUrvamupAyannathAvAntaradIkShAmathApyAyanam 



3.4.3.[13]

tadyadApyAyayanti | devo vai somo divi hi somo vR^itro vai soma AsIttasyaitacarIraM
yadgirayo yadashmAnastadeShoshAnA nAmauShadhirjAyata iti ha smAha
shvetaketurauddAlakistAmetadAhR^ityAbhiShuNvanti tAM
dIkShopasadbhistAnUnaptrairApyAyanena somaM kurvantIti tatho evainAmeSha
etaddIkShopasadbhistAnUnaptrairApyAyanena somaM karoti 



3.4.3.[14]

madhu sAraghamiti vA AhuH | yaj~no ha vai madhu sAraghamathaita eva saragho
madhukR^ito yadR^itvijastadyathA madhu madhukR^ita
ApyAyayeyurevamevaitadyaj~namApyAyayanti 



3.4.3.[15]

yaj~nena vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavannatha
yadenenAyopayaMstasmAdyUpo nAma 



3.4.3.[16]

tadvA R^iShINAmanushrutamAsa | te yaj~naM samabharanyathAyaM yaj~naH sambhR^ita evaM vA
eSha yaj~naM sambharati yo dIkShate vAgvai yaj~nastadyadevAtra yaj~nasya nirdhItaM
yadvidugdhaM tadevaitatpunarApyAyayati



3.4.3.[17]

te vai ShaDbhUtvApyAyayanti | ShaDvA R^itava R^itava evaitadbhUtvApyAyayanti 



3.4.3.[18]

ta ApyAyayanti | aMshuraMshuShTe deva somApyAyatAmiti
tadasyAMshumaMshumevApyAyayantIndrAyaikadhanavida itIndro vai yaj~nasya devatA
tasmAdAhendrAyetyekadhanavida iti shataMshataM ha sma vA eSha devAnpratyekaika
evAMshurekadhanAnApyAyate dashadasha vA tubhyamindraH pyAyatAmA tvamindrAya
pyAyasvetIndro vai yaj~nasya devatA sA yaiva yaj~nasya devatA tAmevaitadApyAyayatyA
tvamindrAya pyAyasveti tadetasminnApyAyanaM dadhAtyApyAyayAsmAntsakhIntsanyA
medhayeti sa yatsanoti tattadAha yatsanyetyatha yadanubrUte tadu tadAha
yanmaghayeti svasti te deva soma satyAmashIyetyekA vA eteShAmAshIrbhavatyR^itvijAM ca
yajamAnasya ca yaj~nasyodR^icaM gacemeti yaj~nasyodR^icaM gacAnItyevaitadAha 



3.4.3.[19]

atha prastare nihnuvate | uttarataupacAro vai yaj~no
'thaitaddakShiNevAnvityApyAyayantyagnirvai yaj~nastadyaj~nam pR^iShThataH kurvanti
tanmithyAkurvanti devebhya AvR^ishcyante yaj~no vai prastarastadyaj~nam punarArabhante
tasyo haiShA prAyashcittistatho haiShAmetanna mithyAkR^itam bhavati na devebhya
AvR^ishcyante tasmAtprastare nihnuvate



3.4.3.[20]

tadAhuH | akte nihnuvIrAnanaktA ityanakte haiva nihnuvIrannanupraharaNaM
hyevAktasya



3.4.3.[21]

te nihnuvate | eShTA rAyaH preShe bhagAya R^itamR^itavAdibhya iti satyaM satyavAdibhya
ityaivaitadAha namo dyAvApR^ithivIbhyAmiti tadAbhyAM dyAvApR^ithivIbhyAM nihnuvate
yayoridaM sarvamadhi



3.4.3.[22]

athAha samullupya prastaram | agnInmadantyApAiti madantItyagnIdAha
tAbhirehItyuparyuparyagnimatiharati sa yannAnupraharatyetena hyata UrdhvAnyahAni
pracariShyanbhavatyatha yaduparyuparyagnimatiharati tadevAsyAnuprahR^itabhAjanam
bhavati tamagnIdhe prayacati tamagnInnidadhAti 



3.4.4.

3.4.4.[1]

grIvA vai yaj~nasyopasadaH shiraH pravargyaH | tasmAdyadi pravargyavAnbhavati
pravargyeNa pracaryAthopasadbhiH pracaranti tadgrIvAH pratidadhAti 



3.4.4.[2]

tadyAH pUrvAhNe 'nuvAkyA bhavanti | tA aparAhNe yAjyA yA yAjyAstA
anuvAkyAstadvyatiShajati tasmAdimAni grIvANAm parvANi vyatiShaktAnImAnyasthIni 



3.4.4.[3]

devAshca vA asurAshca | ubhaye prAjApatyAH paspR^idhire tato 'surA eShu lokeShu
purashcakrire 'yasmayImevAsmiMloke rajatAmantarikShe hariNIM divi



3.4.4.[4]

tadvai devA aspR^iNvata | ta etAbhirupasadbhirupAsIdaMstadyadupAsIdaMstasmAdupasado
nAma te puraH prAbhindannimAMlokAnprAjayaMstasmAdAhurupasadA puraM jayantIti
yadahopAsate tenemAm mAnuShIm puraM jayanti



3.4.4.[5]

etAbhirvai devA upasadbhiH | puraH prAbhindannimAMlokAnprAjayaMstatho evaiSha
etannAhaivAsmA asmiMloke kashcana puraH kuruta
imAnevaitallokAnprabhinattImAMlokAnprajayati tasmAdupasadbhiryajate



3.4.4.[6]

tA vA AjyahaviSho bhavanti | vajro vA Ajyametena vai devA vajreNAjyena puraH
prAbhindannimAMlokAnprAjayaMstatho evaiSha etena
vajreNAjyenemAMlokAnprabhinattImAMlokAnprajayati tasmAdAjyahaviSho bhavanti



3.4.4.[7]

sa vA aShTau kR^itvo juhvAM gR^ihNAti | caturupabhR^ityatho itarathAhushcatureva kR^itvo
juhvAM gR^ihNIyAdaShTau kR^itva upabhR^itIti 



3.4.4.[8]

sa vA aShTAveva kR^itvo juhvAM gR^ihNAti | caturupabhR^iti tadvajramabhibhAraM karoti tena
vajreNAbhibhAreNemAMlokAnprabhinattImAMlokAnprajayati 



3.4.4.[9]

agnIShomau vai devAnAM sayujau | tAbhyAM sArdhaM gR^ihNAti viShNava ekAkine
'nyataramevAghAramAghArayati yaM sruveNa pratikrAmati vA
uttaramAghAramAghAryAbhijityA abhijayAnIti tasmAdanyataramevAghAramAghArayati
yaM sruveNa



3.4.4.[10]

athAshrAvya na hotAram pravR^iNIte | sIda hotarityevAhopavishati hotA hotR^iShadana
upavishya prasauti prasUto 'dhvaryuH srucAvAdatte 



3.4.4.[11]

sa AhAtikrAmannagnaye 'nubrUhIti | AshrAvyAhAgniM yajeti vaShaTkR^ite juhoti 



3.4.4.[12]

athAha somAyAnubrUhIti | AshrAvyAha somaM yajeti vaShaTkR^ite juhoti



3.4.4.[13]

atha yadupabhR^ityAjyam bhavati | tatsamAnayamAna Aha viShNave 'nubrUhItyAshrAvyAha
viShNuM yajeti vaShaTkR^ite juhoti



3.4.4.[14]

sa yatsamAnatra tiShThanjuhoti | na yathedam pracarantsaMcaratyabhijityA
abhijayAnItyatha yadetA devatA yajati vajramevaitatsaMskarotyagnimanIkaM somaM
shalpaM viShNuM kulmalaM



3.4.4.[15]

saMvatsaro hi vajraH | agnirvA ahaH somo rAtriratha yadantareNa tadviShNuretadvai
pariplavamAnaM saMvatsaraM karoti



3.4.4.[16]

saMvatsaro vajraH | etena vai devAH saMvatsareNa vajreNa puraH
prAbhindannimAMlokAnprAjayaMstatho evaiSha etena saMvatsareNa
vajreNemAMlokAnprabhinattImAMlokAnprajayati tasmAdetA devatA yajati 



3.4.4.[17]

sa vai tisra upasada upeyAt | trayo vA R^itavaH saMvatsarasya saMvatsarasyaivaitadrUpaM
kriyate saMvatsaramevaitatsaMskaroti dvirekayA pracarati dvirekayA



3.4.4.[18]

tAH ShaTsampadyante | ShaDvA R^itavaH saMvatsarasya saMvatsarasyaivaitadrUpaM kriyate
saMvatsaramevaitatsaMskaroti



3.4.4.[19]

yadyu dvAdashopasada upeyAt | dvAdasha vai mAsAH saMvatsarasya
saMvatsarasyaivaitadrUpaM kriyate saMvatsaramevaitatsaMskaroti dvirekayA pracarati
dvirekayA 



3.4.4.[20]

tAshcaturviMshatiH sampadyante | caturviMshatirvai saMvatsarasyArdhamAsAH
saMvatsarasyaivaitadrUpaM kriyate saMvatsaramevaitatsaMskaroti 



3.4.4.[21]

sa yatsAyamprAtaH pracarati | tathA hyeva sampatsampadyate sa yatpUrvAhNe pracarati
tajjayatyatha yadaparAhNe pracarati sujitamasadityatha yajjuhotIdaM vai puraM
yudyanti tAM jitvA svAM satIM prapadyante



3.4.4.[22]

sa yatpracarati tadyudhyatyatha yatsaMtiShThate tajjayatyathayajjuhoti
svAmevaitatsatIm prapadyate



3.4.4.[23]

sa juhoti | yayA dvirekasyAhnaH pracariShyanbhavati yA te agne 'yaHshayA
tanUrvarShiShThA gahvareShThA ugraM vaco apAvadhIttveShaM vaco
apAvadhItsvAhetyevaMrUpA hi sAsIdayasmayI hi sAsIt



3.4.4.[24]

atha juhoti | yayA dvirekasyAhnaH pracariShyanbhavati yA te agne rajaHshayA
tanUrvarShiShThA gahvareShThA ugraM vaco apAvadhIttveShaM vaco
apAvadhItsvAhetyevaMrUpA hi sAsIdrajatA hi sAsIt



3.4.4.[25]

atha juhoti | yayAdvirekasyAhnaH pracariShyanbhavati yA te agne harishayA
tanUrvarShiShThA ugraM vaco apAvadhIttveShaM vaco apAvadhItsvAhetyevaMrUpA hi
sAsIddhariNI hi sAsIdyadyu dvAdashopasada upeyAccaturahamekayA
pracareccaturahamekayA 



3.4.4.[26]

athAto vratopasadAmeva | paraurvIrvA anyA upasadaH paro 'hvIranyAH sa yAsAmekam
prathamAhaM dogdhyatha dvAvatha trIMstAH paraurvIratha yAsAM trInprathamAhaM
dogdhyatha dvAvathaikaM tAH paro 'hvIryA vai paro 'hvIstAH paraurvIryAH
paraurvIstAH paro 'hvIH 



3.4.4.[27]

tapasA vai lokaM jayanti | tadasyaitatparaH para eva varIyastapo bhavati paraHparaH
shreyAMsaM lokaM jayati vasIyAnu haivAsmiMloke bhavati ya evaM vidvAnparo
'hvIrupasada upaiti tasmAdu paro 'hvIrevopasada upeyAdyadyu dvAdashopasada
upeyAttrIMshcaturahaM dohayeddvau caturahamekaM caturaham



3.5.1.


3.5.1.[1]

tadya eSha pUrvArdhyo varShiShTha sthUNArAjo bhavati | tasmAtprAÇ prakrAmati
trInvikramAMstacaN^kuM nihanti so 'ntaHpAtaH 



3.5.1.[2]

tasmAnmadhyamAcaN^koH | dakShiNA pa¤cadasha vikramAnprakrAmati tacaN^ku nihanti sA
dakShiNA shroNiH 



3.5.1.[3]

tasmAnmadhyamAcaN^koH udaÇ pa¤cadasha vikramAnprakrAmati tacaN^ku nihanti sottarA
shroNiH 



3.5.1.[4]

tasmAnmadhyamAcaN^koH | prAÇ ShaTtriMshataM vikramAnprakrAmati tacaN^ku nihanti sa
pUrvArdhaH



3.5.1.[5]

tasmAnmadhyamAcaN^koH | dakShiNA dvAdasha vikramAnprakrAmati tacaN^ku nihanti sa
dakShiNo 'MsaH 



3.5.1.[6]

tasmAnmadhyamAcaN^koH | udaÇ dvAdasha vikramAnprakrAmati tacaN^ku nihanti sa
uttaro 'Msa eShA mAtrA vedeH 



3.5.1.[7]

atha yattriMshadvikramA pashcAdbhavati | triMshadakSharA vai virADvirAjA vai devA
asmiMloke pratyatiShThaMstatho evaiSha etadvirAjaivAsmiMloke pratitiShThati 



3.5.1.[8]

atho api trayastriMshatsyuH | trayastriMshadakSharA vai virADvirAjaivAsmiMloke
pratitiShThati 



3.5.1.[9]

atha yatShaTtriMshadvikramA prAcI bhavati | ShaTtriMshadakSharA vai bR^ihatI bR^ihatyA vai
devAH svargaM lokaM samAshnuvata tatho evaiSha etadbR^ihatyaiva svargaM lokaM
samashnute so 'sya divyAhavanIyo bhavati



3.5.1.[10]

atha yaccaturviMshativikramA purastAdbhavati | caturviMshatyakSharA vai gAyatrI
pUrvArdho vai yaj~nasya gAyatrI pUrvArdhe eSha yaj~nasya tasmAccaturviMshativikramA
purastAdbhavatyeShA mAtrA vedeH



3.5.1.[11]

atha yatpashcAdvarIyasI bhavati | pashcAdvarIyasI pR^ithushroNiriti vai yoShAm prashaMsanti
yadveva pashcAdvarIyasI bhavati pashcAdevaitadvarIyaH prajananaM karoti
tasmAtpashcAdvarIyasaH prajananAdimAH prajAH prajAyante 



3.5.1.[12]

nAsikA ha vA eShA yaj~nasya yaduttaravediH | atha yadenAmuttarAM vederupakirati
tasmAduttaravedirnAma



3.5.1.[13]

dvayyo ha vA idamagre prajA AsuH | AdityAshcaivAN^girasashca tato 'N^girasaH pUrve yaj~naM
samabharaMste yaj~naM sambhR^ityocuragnimimAM naH shvaHsutyAmAdityebhyaH
prabrUhyanena no yaj~nena yAjayateti 



3.5.1.[14]

te hAdityA UcuH | upajAnIta yathAsmAnevAN^giraso yAjayAnna vayamaN^girasa iti



3.5.1.[15]

te hocuH | na vA anyena yaj~nAdapakramaNamastyantarAmeva sutyAM dhriyAmahA iti te
yaj~naM saJNjahruste yaj~naM sambhR^ityocuH shvaHsutyAM vai tvamasmabhyamagne
prAvoco 'tha vayamadyasutyAmeva tubhyam prabrUmo 'N^girobhyashca teShAM nastvaM
hotAsIti



3.5.1.[16]

te 'nyameva pratiprajighyuH | aN^giraso 'ca te hApyaN^giraso 'gnaye 'nvAgatya
cukrudhuriva kathaM nu no dUtashcaranna pratyAdR^ithA iti 



3.5.1.[17]

sa hovAca | anindyA vai mAvR^iShata so nindyairvR^ito nAshakamapakramitumiti tasmAdu
hAnindyasya vR^ito nApakrAmetta etena sadyaHkriyAN^girasa AdityAnayAjayantsa
sadyaHkrIH



3.5.1.[18]

tebhyo vAcaM dakShiNAmAnayan | tAM na pratyagR^ihNanhAsyAmahe yadi
pratigrahIShyAma iti tadu tadyaj~nasya karma na vyamucyata yaddAkShiNamAsIt



3.5.1.[19]

athaibhyaH sUryaM dakShiNAmAnayan | tam pratyagR^ihNaMstasmAdu ha smAhuraN^giraso
vayaM vA ArtvijInAH smo vayaM dakShiNIyA api vA asmAbhireSha pratigR^ihIto ya eSha
tapatIti tasmAtsadyaHkriyo 'shvaH shveto dakShiNA



3.5.1.[20]

tasya rukmaH purastAdbhavati | tadetasya rUpaM kriyate ya eSha tapati yadyashvaM
shvetaM na vindedapi gaureva shvetaH syAttasya rukmaH purastAdbhavati tadetasya rUpaM
kriyate ya eSha tapati 



3.5.1.[21]

tebhyo ha vAkcukrodha | kena madeSha shreyAnbandhunA kenA yadetam
pratyagrahIShTa na mAmiti sA haibhyo 'pacakrAma sobhayAnantareNa
devAsurAntsayattAntsiMhI bhUtvAdadAnA cacAra tAmupaiva devA amantrayantopAsurA
agnireva devAnAM dUta Asa saharakShA ityasurarakShasamasurANAm



3.5.1.[22]

sA devAnupAvartsyantyuvAca | yadvA upAvarteya kim me tataH syAditi pUrvAmeva
tvAgnerAhutiH prApsyatItyatha haiShA devAnuvAca yAm mayA kAM
cAshiShamAshAsiShyadhve
sA vaH sarvA samardhiShyata iti saivaM devAnupAvavarta 



3.5.1.[23]

sa yaddhAryamANe 'gnau | uttaravediM vyAghArayati yadevainAmado devA
abruvanpUrvAM tvAgnerAhutiH prApsyatIti tadevainAmetatpUrvAmagnerAhutiH prApnoti
vAgghyeShA nidAnenAtha yaduttaravedimupakirati yaj~nasyaiva sarvatvAya vAgghi yaj~no
vAgu hyeShA



3.5.1.[24]

tAM vai yugashamyena vimimIte | yugena yatra haranti shamyayA yato haranti
yugashamyena vai yogyaM yu¤janti sA yadevAdaH siMhI
bhUtvAshAntevAcarattadevainAmetadyaj~ne yunakti 



3.5.1.[25]

tasmAnnivR^ittadakShiNAM na pratigR^ihNIyAt | siMhI hainam bhUtvA kShiNoti no
hAmAkurvIta siMhI haivainam bhUtvA kShiNoti no hAnyasmai dadyAdyaj~naM
tadanyatrAtmanaH kurvIta tasmAdyo 'syApi pApa iva samAnabandhuH syAttasmA enAM
dadyAtsa yaddadAti tadenaM siMhI bhUtvA na kShiNoti yadu samAnabandhave dadAti
tadu nAnyatrAtmanaH kuruta eSho nivR^ittadakShiNAyai pratiShThA 



3.5.1.[26]

atha shamyAM ca sphyaM cAdatte | tadya eSha pUrvArdhyaH uttarArdhyaH shaN^kurbhavati
tasmAtpratyaÇ prakrAmati trInvikramAMstaccAtvAlam parilikhati sA cAtvAlasya mAtrA
nAtra mAtrAsti yatraiva svayam manasA manyetAgreNotkaraM taccAtvAlam parilikhet



3.5.1.[27]

sa vedyantAt | udIcIM shamyAM nidadhAti sa parilikhati taptAyanI me
'sItImAmevaitadAhAsyAM hitapta eti 



3.5.1.[28]

atha purastAt | udIcIM shamyAM nidadhAti sa parilikhati vittAyanI me
'sItImAmevaitadAhAsyAM hi vividAna eti 



3.5.1.[29]

athAnuvedyantam | prAcIM shamyAM nidadhAti sa parilikhatyavatAnmA
nAthitAditImAmevaitadAha yatra nAthaitanmAvatAditi



3.5.1.[30]

athottarataH | prAcIM shamyAM nidadhAti sa parilikhatyavatAnmA
vyathitAditImAmevaitadAha yatra vyathaitanmAvatAditi



3.5.1.[31]

atha harati | yatra harati tadagnIdupasIdati sa vA agnInAmeva nAmAni gR^ihNanharati
yAnvA amUndevA agre 'gnInhotrAya prAvR^iNata te prAdhanvaMsta imA eva
pR^ithivIrupAsarpannimAmahaiva dve asyAH pare tenaivaitAnnidAnena harati 



3.5.1.[32]

sa praharati videdagnirnabho nAmAgne aN^gira AyunA nAmnehIti sa
yatprAdhanvaMstadAyurdadhAti tatsamIrayati yo syAm pR^ithivyAmasIti yo 'syAm
pR^ithivyAmasIti hR^itvA nidadhAti yatte 'nAdhR^iShTaM nAma yaj~niyaM tena tvAdadha iti
yatte 'nAdhR^iShTaM rakShobhirnAma yaj~niyaM tena tvAdadha ityevaitadAhAnu tvA
devavItaya iti caturthaM harati devebhyastvA juShTAM harAmItyevaitadAha tAM vai
catuHsrakteshcAtvAlAddhrati catasro vai dishaH sarvAbhya evainAmetaddigbhyo harati 



3.5.1.[33]

athAnuvyUhati | siMhyasi sapatnasAhI devebhyaH kalpasveti sA yadevAdaH siMhI
bhUtvAshAntevAcarattadevainAmetadAha siMhyasIti sapatnasAhIti tvayA vayaM
sapatnAnpApIyasaH kriyAsmetyevaitadAha devebhyaH kalpasveti yoShA vA
uttaravedistAmevaitaddevebhyaH kalpayati 



3.5.1.[34]

tAM vai yugamAtrIM vA sarvataH karoti | yajamAnasya vA dashadasha padAni dashAkSharA
vai virADvAgvai virADvAgyaj~no madhye nAbhikAmiva karoti samAnatrAsIno
vyAghArayANIti



3.5.1.[35]

tAmadbhirabhyukShati | sA yadevAdaH siMhI bhUtvAshAntevAcaracAntirApastAmadbhiH
shamayati yoShA vA uttaravedistAmevaitaddevebhyo hinvati tasmAdadbhirabhyukShati 



3.5.1.[36]

so 'bhyukShati | siMhyasi sapatnasAhI devebhyaH shundhasvetyatha
sikatAbhiranuvikiratyalaMkAro nveva sikatA bhrAjanta iva hi sikatA agnervA
etadvaishvAnarasya bhasma yatsikatA agniM vA asyAmAdhAsyanbhavati tatho
hainAmagnirna hinasti tasmAtsikatAbhiranuvikirati so 'nuvikirati siMhyasi sapatnasAhI
devebhyaH shumbhasvetyathainAM cAdayati sA cannaitAM rAtriM vasati 



3.5.2.


3.5.2.[1]

idhyamabhyAdadhati | upayamanIrupakalpayantyAjyamadhishrayati sruvaM ca srucaM
sammArShTyathotpUyAjyam pa¤cagR^ihItaM gR^ihNIte yadA pradIpta idhmo bhavati



3.5.2.[2]

athodyacantIdhmam | upayacantyupayamanIrathAhAgnaye
prahriyamANAyAnubrUhyekasphyayAnUdehItyanUdaiti
pratiprasthAtaikasphyayaitasmAnmadhyamAcaN^korya eSha vederjaghanArdhe bhavati
tadyadevAtrAntaHpAtena gArhapatyasya vedervyavacinnam bhavati
tadevaitadanusaMtanoti 



3.5.2.[3]

taddhaike | ottaravederanUdAyanti tadu tathA na
kuryAdaivaitasmAnmadhyamAcaN^koranUdeyAtta AyantyAgacantyuttaravedim



3.5.2.[4]

prokShaNIradhvaryurAdatte | sa purastAdevAgre prokShatyudaÇ
tiShThannindraghoShastvA vasubhiH purastAtpAtvitIndraghoShastvA vasubhiH
purastAdgopAyatvityevaitadAha



3.5.2.[5]

atha pashcAtprokShati | pracetAstvA rudraiH pashcAtpAtviti pracetAstvA rudraiH
pashcAdgopAyatvityevaitadAha 



3.5.2.[6]

atha dakShiNataH prokShati | manojavAstvA pitR^ibhirdakShiNataH pAtviti manojavAstvA
pitR^ibhirdakShiNato gopAyatvityevaitadAha 



3.5.2.[7]

athottarataH prokShati | vishvakarmA tvAdityairuttarataH pAtviti vishvakarmA
tvAdityairuttarato gopAyatvityevaitadAha



3.5.2.[8]

atha yAH prokShaNyaH parishiShyante | tadye ete pUrve sraktI tayoryA dakShiNA tA
nyantena bahirvedi ninayatIdamahaM taptaM vArbahirdhA yaj~nAnniHsR^ijAmIti sA
yadevAdaH siMhI bhUtvAshAntevAcarattAmevAsyA etacucaM bahirdhA yaj~nAnniHsR^ijati yadi
nAbhicaredyadyu abhicaredAdishedidamahaM taptaM vAramumabhi niHsR^ijAmIti tametayA
shucA vidhyati sa shocannevAmuM lokameti 



3.5.2.[9]

sa yaddhAryamANe 'gnau | uttaravediM vyAghArayati yadevainAmado devA
abruvanpUrvAM tvAgnerAhutiH prApsyatIti tadevainAmetatpUrvAmagnerAhutiH prApnoti
yadveShA devAnabravIdyAM mayA kAM cAshiShamAshAsiShyadhve sA vaH sarvA
samardhiShyata iti tAmenayAtrartvijo yajamAnAyAshiShamAshAsate sAsmai sarvA
samR^idhyate 



3.5.2.[10]

tadvA etadekaM kurvandvayaM karoti | yaduttaravediM vyAghArayatyatha yaiShAm
madhye nAbhikeva bhavati tasyai ye pUrve sraktI tayoryA dakShiNA



3.5.2.[11]

tasyAmAghArayati | siMhyasi svAhetyathAparayoruttarasyAM siMhyasyAdityavaniH
svAhetyathAparayordakShiNasyAM siMhyasi brahmavaniH kShatravaniH svAheti bahvI vai
yajuHShvAshIstadbrahma ca kShatraM cAshAsta ubhe vIrye



3.5.2.[12]

atha pUrvayoruttarasyAM | siMhyasi suprajAvanI rAyaspoShavaniH svAheti tatprajAmAshAste
yadAha suprajAvaniriti rAyaspoShavaniriti bhUmA vai rAyaspoShastadbhUmAnamAshAste 



3.5.2.[13]

atha madhya AghArayati | siMhyasyAvaha devAnyajamAnAya svAheti
taddevAnyajamAnAyAvAhayatyatha srucamudyacati bhUtebhyastveti prajA vai bhUtAni
prajAbhyastvetyevaitadAha 



3.5.2.[14]

atha paridhInparidadhAti | dhruvo 'si pR^ithivIM dR^iMheti madhyamaM
dhruvakShidasyantarikShaM dR^iMheti dakShiNamacyutakShidasi divaM
dR^iMhetyuttaramagneH purIShamasIti sambhArAnupanivapati tadyatsambhArA
bhavantyagnereva sarvatvAya



3.5.2.[15]

sharIraM haivAsya pItudAru | tadyatpraitudAravAH paridhayo bhavanti
sharIreNaivainametatsamardhayati kR^itsnaM karoti



3.5.2.[16]

mAMsaM haivAsya gulgulu | tadyadgulgulu bhavati mAMsenaivainametatsamardhayati
kR^itsnaM karoti 



3.5.2.[17]

gandho haivAsya sugandhitejanam | tadyatsugandhitejanam bhavati
gandhenaivainametatsamardhayati kR^itsnaM karoti



3.5.2.[18]

atha yadvR^iShNe stukA bhavati | vR^iShNerha vai viShANe antareNAgnirekAM rAtrimuvAsa
tadyadevAtrAgnernyaktaM tadihApyasaditi tasmAdvR^iShNe stukA bhavati tasmAdyA shIrShNo
nediShThaM syAttAmAcidyAharedyadyu tAM na vindedapi yAmeva kAM
cAharettadyatparidhayo bhavanti guptyA eva dUra iva hyenamuttare paridhaya
Agacanti 



3.5.3.


3.5.3.[1]

puruSho vai yaj~naH | puruShastena yaj~no yadenam puruShastanuta eSha vai tAyamAno
yAvAneva puruShastAvAnvidhIyate tasmAtpuruSho yaj~naH 



3.5.3.[2]

shira evAsya havirdhAnam | vaiShNavaM devatayAtha yadasmintsomo bhavati havirvai
devAnAM somastasmAddhavirdhAnaM nAma



3.5.3.[3]

mukhamevAsyAhavanIyaH | sa yadAhavanIye juhoti yathA mukha Asi¤cedevaM tat



3.5.3.[4]

stupa evAsya yUpaH | bAhU evAsyAgnIdhrIyashca mArjAlIyashca



3.5.3.[5]

udaramevAsya sadaH | tasmAtsadasi bhakShayanti yaddhIdaM kiM cAshnantyudara
evedaM sarvaM pratitiShThatyatha yadasminvishve devA asIdaMstasmAtsado nAma ta u
evAsminnete brAhmaNA vishvagotrAH sIdanti 



3.5.3.[6]

atha yAvetau jaghanenAgnI | pAdAvevAsyaitAveSha vai tAyamAno yAvAneva
puruShastAvAnvidhIyate tasmAtpuruSho yaj~naH 



3.5.3.[7]

ubhayatodvAraM havirdhAnam bhavati | ubhayatodvAraM sadastasmAdayam puruSha
AntaM saMtR^iNaH praNikte havirdhAne upatiShThate 



3.5.3.[8]

te samavavartayanti | dakShiNenaiva dakShiNamuttareNottaraM yadvarShIyastaddakShiNaM
syAt 



3.5.3.[9]

tayoH samavavR^ittayoH | cadiradhinidadhati yadi cadirna vindeyushcadiHsammitAm
bhittim pratyAnahyanti rarATyAm parishrayantyucrAyIbhyAM cadiH pashcAdadhinidadhati
cadiHsammitAM vA bhittim 



3.5.3.[10]

atha punaH prapadya | caturgR^ihItamAjyaM gR^ihItvA sAvitram prasavAya juhoti savitA vai
devAnAm prasavitA savitR^iprasUtAya yaj~naM tanavAmahA iti tasmAtsAvitraM juhoti



3.5.3.[11]

sa juhoti | yu¤jate mana uta yu¤jate dhiya iti manasA ca vai vAcA ca yaj~naM tanvate sa
yadAha yu¤jate mana iti tanmano yunaktyuta yu¤jate dhiya iti tadvAcaM yunakti
dhiyAdhiyA hyetayA manuShyA jujyUShantyanUkteneva prakAmodyeneva gAthAbhiriva
tAbhyAM yuktAbhyAM yaj~naM tanvate 



3.5.3.[12]

viprA viprasya bR^ihato vipashcita iti | ye vai brAhmaNAH shushruvAMso 'nUcAnAste
viprAstAnevaitadabhyAha bR^ihato vipashcita iti yaj~no vai
bR^ihanvipashcidyaj~namevaitadabhyAha vi hotrA dadhe vayunAvideka iditi vi hi hotrA
dadhate yaj~naM tanvAnA mahI devasya savituH pariShTutiH svAheti tatsAvitram
prasavAya juhoti 



3.5.3.[13]

athAparaM caturgR^ihItamAjyaM gR^ihItvA | upaniShkrAmati dakShiNayA dvArA patnIM
niShkrAmayanti sa dakShiNasya havirdhAnasya dakShiNAyAM vartanyAM hiraNyaM nidhAya
juhotIdaM viShNurvicakrame tredhA nidadhe padam samUDhamasya pAMsure svAheti
saMsravam patnyai pANAvAnayati sAkShasya saMtApamupAnakti devashrutau
deveShvAghoShatamiti prayacati pratiprasthAtre srucaM cAjyavilApanIM ca paryANayanti
patnImubhau jaghanenAgnI



3.5.3.[14]

caturgR^ihItamAjyaM gR^ihItvA | pratiprasthAtottarasya havirdhAnasya dakShiNAyAM
vartanyAM hiraNyaM nidhAya juhotIrAvatI dhenumatI hi bhUtaM sUyavasinI manave
dashasyA vyaskabhnA rodasI viShNavete dAdhartha pR^ithivImabhito mayUkhaiH svAheti
saMsruvam patnyai pANAvAnayati sAkShasya saMtApamupAnakti devashrutau
deveShvAghoShatamiti tadyadevaM juhoti 



3.5.3.[15]

devA ha vai yaj~naM tanvAnAH | te 'surarakShasebhya AsaN^gAdbibhayAM cakrurvajro vA
Ajya ta etena vajreNAjyena dakShiNato nAShTrA rakShAMsyavAghnaMstathaiShAM niyAnaM
nAnvavAyaMstatho evaiSha etena vajreNAjyena dakShiNato nAShTrA rakShAMsyavahanti
tathAsya niyAnaM nAnvayanti tadyadvaiShNavIbhyAmR^igbhyAM juhoti vaiShNavaM hi
havirdhAnam 



3.5.3.[16]

atha yatpatnyakShasya saMtApamupAnakti | prajananamevaitatkriyate yadA vai striyai
ca puMsashca saMtapyate 'tha retaH sicyate tattataH prajAyate parAgupAnakti parAgghyeva
retaH sicyate 'thAha havirdhAnAbhyAm pravartyamAnAbhyAmanubrUhIti 



3.5.3.[17]

atha vAcayati | prAcI pretamadhvaraM kalpayantI ityadhvaro vai yaj~naH prAcI pretaM
yaj~naM kalpayantI ityevaitadAhordhvaM yaj~naM nayatam mA
jihvaratamityUrdhvamimaM yaj~naM devalokaM nayatamityevaitadAha mA jihvaratamiti
tadetasmA ahvalAmAshAste samudgR^ihyeva pravartayeyuryathA notsarjetAmasuryA vA eShA
vAgyAkShe nedihAsuryA vAgvadAditi yadyutsarjetAm 



3.5.3.[18]

etadvAcayet | svaM goShThamAvadataM devI durye AyurmA nirvAdiShTam prajAm mA
nirvAdiShTamiti tasyo haiShA prAyashcittiH 



3.5.3.[19]

tadAhuH | uttaravedeH pratyaÇ prakrAmettrInvikramAMstaddhavirdhAne sthApayetsA
havirdhAnayormAtreti nAtra mAtrAsti yatraiva svayam manasA manyeta nAhaiva
satrAtyantike no dUre tatsthApayet 



3.5.3.[20]

te abhimantrayate | atra ramethAM varShmanpR^ithivyA iti varShma hyetatpR^ithivyai
bhavati divi hyasyAhavanIyo bhavati nabhyasthe karoti taddhi kShemasya rUpam



3.5.3.[21]

athottareNa paryetyAdhvaryuH | dakShiNaM havirdhAnamupastabhnAti viShNornu kaM
vIryANi pravocaM yaH pArthivAni vimame rajAMsi yo askabhAyaduttaraM sadhasthaM
vicakramANastredhorugAyo viShNave tveti methImupanihantItaratastato yadu ca
mAnuShe



3.5.3.[22]

atha pratiprasthAtA | uttaraM havirdhAnamupastabhnAti divo vA viShNa uta vA pR^ithivyA
maho vA viShNa urorantarikShAta ubhA hi hastA vasunA pR^iNasvA prayaca dakShiNAdota
savyAdviShNave tveti methImupanihantItaratastato yadu ca mAnuShe
tadyadvaiShNavairyajurbhirupacaranti vaiShNavaM hi havirdhAnam 



3.5.3.[23]

atha madhyamaM cadirupaspR^ishya vAcayati | pra tadviShNu stavate vIryeNa mR^igo na
bhImaH kucaro giriShThAH yasyoruShu triShu vikramaNeShvadhikShiyanti bhuvanAni
vishvetIdaM haivAsyaitacIrShakapAlaM yadidamupariShTAdadhIva hyetatkShiyantyanyAni
shIrShakapAlAni tasmAdAhAdhikShiyantIti 



3.5.3.[24]

atha rarATyAmupaspR^ishya vAcayati | viShNo rarATamasIti lalATaM haivAsyaitadathocrAyyA
upaspR^ishya vAcayati viShNoH shnaptre stha iti srakve haivAsyaite atha yadidam
pashcAccadirbhavatIdaM haivAsyaitacIrShakapAlaM yadidam pashcAt 



3.5.3.[25]

atha laspUjanyA spandyayA prasIvyati | viShNoH syUrasItyatha granthiM karoti
viShNordhruvo 'sIti nedvyaMvapadyAtA iti tam prakR^ite karmanviShyati tatho
hAdhvaryuM vA yajamAnaM vA grAho na vindati tanniShThitamabhimR^ishati
vaiShNavamasIti vaiShNavaM hi havirdhAnam 



3.5.4.


3.5.4.[1]

dvayaM vA abhyuparavAH khAyante | shiro vai yaj~nasya havirdhAnaM tadya ime
shIrShashcatvAraH kUpA imAvaha dvAvimau dvau tAnevaitatkaroti tasmAduparavAn
khanati



3.5.4.[2]

devAshca vA asurAshca | ubhaye prAjApatyAH paspR^idhire tato 'surA eShu lokeShu kR^ityAM
valagAnnicakhnurutaivaM ciddevAnabhibhavemeti 



3.5.4.[3]

tadvai devA aspR^iNvata | ta etaiH kR^ityA valagAnudakhananyadA vai
kR^ityAmutkhanantyatha sAlasA moghA bhavati tatho evaiSha etadyadyasmA atra
kashciddviShanbhrAtR^ivyaH kR^ityAM valagAnnikhanati tAnevaitadutkirati tasmAduparavAn
khanati sa dakShiNasya havirdhAnasyAdho 'dhaH praugaM khanati 



3.5.4.[4]

so 'bhrimAdatte | devasya tvA savituH prasave 'shvinorbAhubhyAm pUShNo
hastAbhyAmAdade nAryasIti samAna etasya yajuSho bandhuryoSho vA eShA
yadabhristasmAdAha nAryasIti



3.5.4.[5]

tAnprAdeshamAtraM vinA parilikhati | idamahaM rakShasAM grIvA apikR^intAmIti vajro vA
abhrirvajreNaivaitannAShTrANAM rakShasAM grIvA apikR^intati



3.5.4.[6]

tadyAvetau pUrvau | tayordakShiNamevAgre
parilikhedathAparayoruttaramathAparayordakShiNamatha pUrvayoruttaram



3.5.4.[7]

atho itarathAhuH | aparayorevAgra uttaram parilikhedatha
pUrvayordakShiNamathAparayordakShiNamatha pUrvayoruttaramityatho api samIca eva
parilikhedetaM tvevottamam parilikhedya eSha pUrvayoruttaro bhavati



3.5.4.[8]

tAnyathAparilikhitameva yathApUrvaM khanati | bR^ihannasi bR^ihadravA
ityupastautyevainAnetanmahayatyeva yadAha bR^ihannasi bR^ihadravA iti bR^ihatImindrAya
vAcaM vadetIndro vai yaj~nasya devatA vaiShNavaM havirdhAnaM tatsendraM karoti
tasmAdAha bR^ihatImindrAya vAcaM vadeti



3.5.4.[9]

rakShohaNaM valagahanamiti | rakShasAM hyete valagAnAm badhAya khAyante
vaiShNavImiti vaiShNavI hi havirdhAne vAk



3.5.4.[10]

tAnyathAkhAtamevotkirati | idamahaM taM valagamutkirAmi yam me niShTyo
yamamAtyo nicakhAneti niShTyo vA vA amAtyo vA kR^ityAM valagannikhanati
tAnevaitadutkirati 



3.5.4.[11]

idamahaM taM valagamutkirAmi | yam me samAno yamasamAno nicakhAneti samAno
vA vA asamAno vA kR^ityAM valagAnnikhanati tAnevaitadutkirati



3.5.4.[12]

idamahaM taM valagamutkirAmi | yam me sabandhuryamasabandhurnicakhAneti
sabandhurvA vA asabandhurvA kR^ityAM valagAnnikhanati tAnevaitadutkirati



3.5.4.[13]

idamahaM taM valagamutkirAmi | yam me sajAto yamasajAto nicakhAneti sajAto vA vA
asajAto vA kR^ityAM valagAnnikhanati tAnevaitadutkiratyutkR^ityAM kirAmItyantata
udvapati tatkR^ityAmutkirati 



3.5.4.[14]

tAnbAhumAtrAn khanet | anto vA eSho 'ntenaivaitatkR^ityAm mohayati tAnakShNayA
saMtR^indanti yadyakShNayA na shaknuyAdapi samIcastasmAdime prANAH paraH saMtR^iNAH



3.5.4.[15]

tAnyathAkhAtamevAvamarshayati | svarADasi sapatnahA satrarADasyabhimAtihA
janarADasi rakShohA sarvarADasyamitrahetyAshIrevaiShaitasya karmaNa
AshiShamevaitadAshAste 



3.5.4.[16]

athAdhvaryushca yajamAnashca sammR^ishete | pUrvayordakShiNe
'dhvaryurbhavatyaparayoruttare yajamAnaH so 'dhvaryuH pR^icati yajamAna kimatreti
bhadramityAha tannau sahetyupAMshvadhvaryuH 



3.5.4.[17]

athAparayordakShiNe 'dhvaryurbhavati | pUrvayoruttare yajamAnaH pR^icatyadhvaryo
kimatreti bhadramityAha tanma iti yajamAnastadyadevaM sammR^ishete
prANAnevaitatsayujaH kurutastasmAdime prANAH paraH saMvidre 'tha yatpR^iShTo
bhadramiti pratyAha kalyANamevaitanmAnuShyai vAco vadati tasmAtpR^iShTo bhadramiti
pratyAhAtha prokShatyeko vai prokShaNasya bandhurmedhyAnevaitatkaroti 



3.5.4.[18]

sa prokShati | rakShohaNo vo valagahana iti rakShohaNo hyete valagahano hyete
prokShAmi vaiShNavAniti vaiShNavA hyete



3.5.4.[19]

atha yAH prokShaNyaH parishiShyate | tA avaTeShvavanayati tadyA imAH prANeShvApastA
evaitaddadhAti tasmAdeShu prANeShvimA ApaH



3.5.4.[20]

so 'vanayati | rakShohaNo vo valagahano 'vanayAmi vaiShNavAnityatha barhIMShi
prAcInAgrANi codIcInAgrANi cAvastR^iNAti tadyAnImAni prANeShu lomAni
tAnyevaitaddadhAti tasmAdeShu prANeShvimAni lomAni



3.5.4.[21]

so 'vastR^iNAti | rakShohaNo vo valagahano 'vastR^iNAmi vaiShNavAnityatha barhIMShi
tanUnIvopariShTAtpracAdayati keshA haivAsyaite



3.5.4.[22]

athAdhiShavaNe phalake upadadhAti | rakShohaNau vAM valagahanA upadadhAmi
vaiShNavI iti hanU haivAsyaite atha paryUhati rakShohaNau vAM valagahanau paryUhAmi
vaiShNavI iti dR^iMhatyevaine etadashithile karoti



3.5.4.[23]

athAdhiShavaNam parikR^ittam bhavati | sarvarohitaM jihvA haivAsyaiShA
tadyatsarvarohitam bhavati lohinIva hIyaM jihvA tannidadhAti vaiShNavamasIti
vaiShNavaM hyetat



3.5.4.[24]

atha grAvNa upAvaharati | dantA haivAsya grAvANastadyadgrAvabhirabhiShuNvanti yathA
dadbhiH psAyAdevaM tattAnnidadhAti vaiShNavA stheti vaiShNavA hyeta etadu yaj~nasya
shiraH saMskR^itam



3.6.1.



3.6.1.[1]

udaramevAsya sadaH | tasmAtsadasi bhakShayanti yaddhIdaM kiM cAshnantyudara
evedaM sarvam pratitiShThatyatha yadasminvishve devA asIdaMstasmAtsado nAma ta u
evAsminnete brAhmaNA vishvagotrAH sIdantyaindraM devatayA 



3.6.1.[2]

tanmadhya audumbarIm minoti | annaM vA Urgudumbara udaramevAsya
sadastanmadhyato 'nnAdyaM dadhAti tasmAnmadhya audumbarIm minoti



3.6.1.[3]

atha ya eSha madhyamaH shaN^kurbhavati | vederjaghanArdhe tasmAtprAÇ prakrAmati
ShaDvikramAndakShiNA saptamamapakrAmati sampadaH kAmAya tadavaTam parilikhati 



3.6.1.[4]

so 'bhrimAdatte | devasya tvA savituH prasave 'shvinorbAhubhyAm pUShNo
hastAbhyAmAdade nAryasIti samAna etasya yajuSho bandhuryoSho vA eShA
yadabhristasmAdAha nAryasIti



3.6.1.[5]

athAvaTam parilikhati | idamahaM rakShasAM grIvA apikR^intAmIti vajro vA
abhrirvajreNaivaitannAShTrANAM rakShasAM grIvA apikR^intati



3.6.1.[6]

atha khanati | prA¤camutkaramutkirati yajamAnena sammAyaudumbarIm
parivAsayati tAmagreNa prAcIM nidadhAtyetAvanmAtrANi
barhIMShyupariShTAdadhinidadhAti 



3.6.1.[7]

atha yavamatyaH prokShaNyo bhavanti | Apo ha vA oShadhInAM rasastasmAdoShadhayaH
kevalyaH khAditA na dhinvantyoShadhaya u hApAM rasastasmAdApaH pItAH kevalyo na
dhinvanti yadaivobhayyaH saMsR^iShTA bhavantyathaiva dhinvanti tarhi hi sarasA
bhavanti sarasAbhiH prokShANIti 



3.6.1.[8]

devAshca vA asurAshca | ubhaye prAjApatyAH paspR^idhire tato devebhyaH sarvA
evauShadhaya IyuryavA haivaibhyo neyuH



3.6.1.[9]

tadvai devA aspR^iNvata | ta etaiH sarvAH sapatnAnAmoShadhIrayuvata yadayuvata
tasmAdyavA nAma 



3.6.1.[10]

te hocuH | hanta yaH sarvAsAmoShadhInAM rasastaM yaveShu dadhAmeti sa
yaHsarvAsAmoShadhInAM rasa AsIttaM yaveShvadadhustasmAdyatrAnyA oShadhayo
mlAyanti tadete modamAnA vardhanta evaM hyeShu rasamadadhustatho evaiSha etaiH
sarvAH sapatnAnAmoShadhIryute tasmAdyavamatyaH prokShaNyo bhavanti



3.6.1.[11]

sa yavAnAvapati | yavo 'si yavayAsmaddveSho yavayArAtIriti nAtra tirohitamivAstyatha
prokShatyeko vai prokShaNasya bandhurmedhyAmevaitatkaroti 



3.6.1.[12]

sa prokShati | dive tvAntarikShAya tvA pR^ithivyai tvetImAnevaitallokAnUrjA rasena
bhAjayatyeShu lokeShUrjaM rasaM dadhAti



3.6.1.[13]

atha yAH prokShaNyaH parishiShyante | tA avaTe 'vanayati shundhantAM lokAH pitR^iShadanA
iti pitR^idevatyo vai kUpaH khAtastamevaitanmedhyaM karoti



3.6.1.[14]

atha barhIMShi | prAcInAgrANi codIcInAgrANi cAvastR^iNAti pitR^iShadanamasIti pitR^idevatya
vA asyA etadbhavati yannikhAtaM sA yathAnikhAtauShadhiShu mitA
syAdevametAsvoShadhiShu mitA bhavati



3.6.1.[15]

tAmucrayati | uddivaM stabhAnAntarikSham pR^iNa dR^iMhasva
pR^ithivyAmitImAnevaitallokAnUrjA rasena bhAjayatyeShu lokeShUrjaM rasaM dadhAti



3.6.1.[16]

atha minoti | dyutAnastvA mAruto minotviti yo vA ayam pavata eSha dyutAno
mArutastadenAmetena minoti mitrAvaruNau dhruveNa dharmaNeti prANodAnau vai
mitrAvaruNau tadenAm prANodAnAbhyAm minoti 



3.6.1.[17]

atha paryUhati | brahmavani tvA kShatravani rAyaspoShavani paryUhAmIti bahvI vai
yajuHShvAshIstadbrahma ca kShatraM cAshAsta ubhe vIrye rAyaspoShavanIti bhUmA vai
rAyaspoShastadbhUmAnamAshAste



3.6.1.[18]

atha paryR^iShati | brahma dR^iMha kShatraM dR^iMhAyurdR^iMha prajAM
dR^iMhetyAshIrevaiShaitasya karmaNa AshiShamevaitadAshAste samambhUmi paryarShaNaM
karoti gartasya vA uparibhUmyathaivaM devatrA tathA hAgartamidbhavati 



3.6.1.[19]

athApa upaninayati | yatra vA asyai khanantaH krUrIkurvantyapaghnanti
shAntirApastadadbhiH shAntyA shamayati tadadbhiH saMdadhAti tasmAdapa upaninayati



3.6.1.[20]

athaivamabhipadya vAcayati | dhruvAsi dhruvo 'yaM yajamAno 'sminnAyatane prajayA
bhUyAditi pashubhiriti vaivaM yaM kAmaM kAmayate so 'smai kAmaH samR^idhyate 



3.6.1.[21]

atha sruveNopahatyAjyam | viShTapamabhi juhoti ghR^itena dyAvApR^ithivI pUryethAmiti
tadime dyAvApR^ithivI UrjA rasena bhAjayatyanayorUrjaM rasaM dadhAti te rasavatyA
upajIvanIye imAH prajA upajIvanti



3.6.1.[22]

atha cadiradhinidadhAti | indrasya cadirasItyaindraM hi sado vishvajanasya cAyeti
vishvagotrA hyasminbrAhmaNA Asate tadubhayatashcadiShI upadadhAtyuttaratastrINi
parastrINi tAni nava bhavanti trivR^idvai yaj~no nava vai trivR^ittasmAnnava bhavanti 



3.6.1.[23]

tadudIcInavaMshaM sado bhavati | prAcInavaMshaM havirdhAnametadvai devAnAM
niShkevalyaM yaddhavirdhAnaM tasmAttatra nAshnanti na bhakShayanti niShkevalyaM
hyetaddevAnAM sa yo ha tatrAshnIyAdvA bhakShayedvA mUrdhA hAsya vipatedathaite
mishre yadAgnIdhraM ca sadashca tasmAttayorashnanti tasmAdbhakShayanti mishre hyete
udIcI vai manuShyANAM diktasmAdudIcInavaMshaM sado bhavati



3.6.1.[24]

pari tvA girvaNo gira imA bhavantu vishvataH | vR^iddhAyumanu vR^iddhayo juShTA
bhavantu juShTaya itIndro vai girvA visho giro vishvevaitatkShatram paribR^iMhati tadidaM
kShatramubhayato vishA paribR^iDham 



3.6.1.[25]

atha laspUjanyA spandyayA prasIvyati | indrasya syUrasItyatha granthiM karotIndrasya
dhruvo 'sIti nedvyavapadyAtA iti prakR^ite karmanviShyati tatho hAdhvaryuM vA
yajamAnaM vA grAho na vindati tanniShThitamabhimR^ishatyaindramasItyaindraM hi sadaH 



3.6.1.[26]

atha havirdhAnayoH | jaghanArdhaM samanvIkShyottareNAgnIdhram minoti
tasyArdhamantarvedi syAdardham bahirvedyatho api bhUyo 'rdhAdantarvedi
syAtkanIyo bahirvedyatho api sarvamevAntarvedi syAttanniShThitamabhimR^ishati
vaishvadevamasIti dvayenaitadvaishvadevaM yadasminpUrvedyurvishve devA
vasatIvarIShUpavasanti tena vaishvadevam 



3.6.1.[27]

devA ha vai yaj~naM tanvAnAH | te 'surarakShasebhya AsaN^gAdbibhayAM
cakrustAndakShiNato 'surarakShasAnyAsejustAntsadaso
jigyusteShAmetAndhiShNyAnudvApayAM cakrurya ete 'ntaHsadasam



3.6.1.[28]

sarve ha sma vA ete purA jvalanti | yathAyamAhavanIyo yathA gArhapatyo
yathAgnIdhrIyastadyata enAnudavApayaMstata evaitanna jvalanti tAnAgnIdhramabhi
saMrurudhustAnapyardhamAgnIdhrasya jigyustato vishve devA
amR^itatvamapAjayaMstasmAdvaishvadevam 



3.6.1.[29]

tAndevAH pratisamaindhata | yathA pratyavasyettasmAdenAntsavane savana eva
pratisamindhate tasmAdyaH samR^iddhaH sa AgnIdhraM kuryAdyo vai j~nAto 'nUcAnaH sa
samR^iddhastasmAdagnIdhe prathamAya dakShiNAM nayantyato hi vishve devA
amR^itatvamapAjayaMstasmAdyaM dIkShitAnAmabalyaM vindedAgnIdhramenaM nayateti
brUyAttadanArtaM tannAriShyatIti tadyadato vishve devA
amR^itatvamapAjayaMstasmAdvaishvadevam



3.6.2.


3.6.2.[1]

vijAmAno haivAsya dhiShNyAH | ime samaN^kA ye vai samaN^kAste vijAmAna eta u
haivAsyaita AtmanaH



3.6.2.[2]

divi vai soma AsIta | atheha devAste devA akAmayantA naH somo gacettenAgatena
yajemahIti ta ete mAye asR^ijanta suparNIM ca kadrUM ca vAgeva suparNIyaM
kadrUstAbhyAM samadaM cakruH 



3.6.2.[3]

te hartIyamAne UcatuH | yatarA nau davIyaH parApashyAdAtmAnaM nau sA jayAditi tatheti
sA ha kadrUruvAca parekShasveti



3.6.2.[4]

sA ha suparNyuvAca | asya salilasya pAre 'shvaH shveta sthANau sevate tamaham pashyAmIti
tameva tvam pashyasIti taM hItyatha ha kadrUruvAca tasya vAlo nyaSha¤ji tamamuM
vAto dhUnoti tamaham pashyAmIti



3.6.2.[5]

sA yatsuparNyuvAca | asya salilasya pAra iti vedirvai salilaM vedimeva sA taduvAcAshvaH
shveta sthANau sevata ityagnirvA ashvaH shveto yUpa sthANuratha yatkadrUruvAca tasya vAlo
nyaSha¤ji tamamuM vAto dhUnoti tamaham pashyAmIti rashanA haiva sA



3.6.2.[6]

sA ha suparNyuvAca | ehIdam patAva vedituM yatarA nau jayatIti sA ha kadrUruvAca
tvameva pata tvaM vai na AkhyAsyasi yatarA nau jayatIti



3.6.2.[7]

sA ha suparNI papAta | taddha tathaivAsa yathA kadrUruvAca tAmAgatAmabhyuvAda
tvamajaiShIrahAmiti tvamiti hovAcaitadvyAkhyAnaM sauparNIkAdravamiti 



3.6.2.[8]

sA ha kadrUruvAca | AtmAnaM vai tvAjaiShaM divyasau somastaM devebhya Ahara tena
devebhya AtmAnaM niShkrINIShveti tatheti sA candAMsi sasR^ije sA gAyatrI divaH
somamAharat



3.6.2.[9]

hiraNmayyorha kushyorantaravahita Asa | te ha sma kShurapavI nimeShaM
nimeShamabhisaMdhatto dIkShAtapasau haiva te Asatustamete gandharvAH somarakShA
jugupurime dhiShNyA imA hotrAH 



3.6.2.[10]

tayoranyatarAM kushImAciceda | tAM devebhyaH pradadau sA dIkShA tayA devA
adIkShanta 



3.6.2.[11]

atha dvitIyAM kushImAciceda | tAM devebhyaH pradadau tattapastayA devAstapa
upAyannupasadastapo hyupasadaH 



3.6.2.[12]

khadireNa ha somamAcakhAda | tasmAtkhadiro yadenenAkhidattasmAtkhAdiro yUpo
bhavati khAdira sphyo 'cAvAkasya hainaM gopanAyAM jahAra so 'cAvAko 'hIyata 



3.6.2.[13]

tamindrAgnI anusamatanutAm | prajAnAm prajAtyai tasmAdaindrAgno 'cAvAkaH



3.6.2.[14]

tasmAddIkShitA rAjAnaM gopAyanti | nenno 'paharAniti tasmAttatra suguptaM
cikIrShedyasya ha gopanAyAmapaharanti hIyate ha 



3.6.2.[15]

tasmAdbrahmacAriNa AcAryaM gopAyanti | gR^ihAnpashUnnenno 'paharAniti tasmAttatra
suguptaM cikIrShedyasya ha gopanAyAmapaharanti hIyate ha tenaitena suparNI
devebhya AtmAnaM nirakrINIta tasmAdAhuH puNyaloka IjAna iti 



3.6.2.[16]

R^iNaM ha vai puruSho jAyamAna eva | mR^ityorAtmanA jAyate sayadyajate yathaiva
tatsuparNI devebhya AtmAnaM nirakrINItaivamevaiSha etanmR^ityorAtmAnaM niShkrINIte 



3.6.2.[17]

tena devA ayajanta | tamete gandharvAH somarakShA anvAjagmuste
'nvAgatyAbruvannanu no yaj~na Abhajata mA no yaj~nAdantargAtAstveva no 'pi yaj~ne
bhAga iti 



3.6.2.[18]

te hocuH | kiM nastataH syAditi yathaivAsyAmutra goptAro 'bhUmaivamevAsyApIha
goptAro bhaviShyAma iti



3.6.2.[19]

tatheti devA abruvan | somakrayaNA va iti tAnebhya
etatsomakrayaNAnanudishatyathainAnabruvaMstR^itIyasavane vo ghR^ityAhutiH prApsyati na
saumyApahR^ito hi yuShmatsomapIthastena somAhutiM nArhatheti sainAneShA
tR^itIyasavana eva ghR^ityAhutiH prApnoti na saumyA yacAlAkairdhiShNyAnvyAghArayati 



3.6.2.[20]

atha yadagnau hoShyanti | tadvo viShyatIti sa yadagnau juhvati tadenAnavatyatha
yadvaH somam bibhrata uparyupari cariShyanti tadvo viShyatIti sa yadenAntsomam
bibhrata uparyupari caranti tadenAnavati tasmAdadhvaryuH samayA
dhiShNyAnnAtIyAdadhvaryurhi somam bibharti tamete vyAttena pratyAsate sa eteShAM
vyAttamApadyeta tamagnirvAbhidahedyo vAyaM devaH pashUnAmIShTe sa vA
hainamabhimanyeta tasmAdyadyadhvaryoH shAlAyAmarthaH syAduttareNaivAgnIdhrIyaM
saMcaret



3.6.2.[21]

te vA ete | somasyaiva guptyai nyupyanta AhavanIyaH purastAnmArjAlIyo dakShiNata
AgnIdhrIya uttarato 'tha ye sadasi te pashcAt 



3.6.2.[22]

teShAM vA ardhAnupakiranti | ardhAnanudishantyeta u haivaitaddadhrire 'rdhAnna
upakirantvardhAnanudishantu tathA yasmAllokAdAgatAH smo divastathA taM lokam
pratipraj~nAsyAmastathA na jihmA eShyAma iti 



3.6.2.[23]

sa yAnupakiranti | tenAsmiMloke pratyakSham bhavantyatha yAnanudishanti
tenAmuShmiMloke pratyakSham bhavanti 



3.6.2.[24]

te vai dvinAmAno bhavanti | eta u haivaitaddadhrire na vA ebhirnAmabhirarAtsma
yeShAM naH somamapAhArShurhanti dvitIyAni nAmAni karavAmahA iti te dvitIyAni
nAmAnyakurvata tairarAdhnuvanyAnapahR^itasomapIthAntsato 'tha yaj~na
AbhajaMstasmAddvinAmAnastasmAdbrAhmaNo 'nR^idhyamAne dvitIyaM nAma kurvIta
rAdhnoti haiva ya evaM vidvAndvitIyaM nAma kurute 



3.6.2.[25]

sa yadagnau juhoti | taddeveShu juhoti tasmAddevAH santyatha yatsadasi bhakShayanti
tanmanuShyeShu juhoti tasmAnmanuShyAH santyatha yaddhavirdhAnayornArAshaMsAH
sIdanti tatpitR^iShu juhoti tasmAtpitaraH santi



3.6.2.[26]

yA vai prajA yaj~ne 'nanvAbhaktAH | parAbhUtA vai tA evamevaitadyA imAH prajA
aparAbhUtAstA yaj~na Abhajati manuShyAnanu pashavo devAnanu vayAMsyoShadhayo
vanaspatayo yadidaM kiM caivamu tatsarvaM yaj~na AbhaktaM te ha smaita ubhaye
devamanuShyAH pitaraH sampibante saiShA sampA te ha sma dR^ishyamAnA eva purA
sampibanta utaitarhyadR^ishyamAnAH 



3.6.3.


3.6.3.[1]

sarvaM vA eSho 'bhi dIkShate | yo dIkShate yaj~naM hyabhi dIkShate yaj~naM hyevedaM
sarvamanu taM yaj~naM sambhR^itya yamimamabhi dIkShate sarvamidaM visR^ijate



3.6.3.[2]

yadvaisarjinAni juhoti | sa yadidaM sarvaM visR^ijate tasmAdvaisarjinAni nAma tasmAdyo
'pivrataH syAtso 'nvArabheta yadyu anyatra carennAdriyeta yadvai juhoti tadevedaM
sarvaM visR^ijate



3.6.3.[3]

yadveva vaisarjinAni juhoti | yaj~no vai viShNuH sa devebhya imAM vikrAntiM vicakrame
yaiShAmiyaM vikrAntiridameva prathamena padena paspArAthedamantarikShaM
dvitIyena divamuttamenaitAmvevaiSha etasmai viShNuryaj~no vikrAntiM vikramate
yajjuhoti tasmAdvaisarjinAni juhoti 



3.6.3.[4]

so 'parAhNe vediM stIrtvA | ardhavratam pradAya samprapadyanta
idhmamabhyAdadhatyupayamanIrupakalpayantyAjyamadhishrayati srucaH
sammArShTyupasthe rAjAnaM yajamAnaH kurute 'tha somakrayaNyai padaM jaghanena
gArhapatyam parikirati padA vai pratitiShThati pratiShThityA eva



3.6.3.[5]

taddhaike | caturdhA kurvanti yatrAhavanIyamuddharanti tAsUpayamanIShu
caturbhAgamakShaM caturbhAgeNopA¤jantyetAsUpayamanIShu caturbhAgaM jaghanena
gArhapatyaM caturbhAgam parikirati 



3.6.3.[6]

tadu tathA na kuryAt | sArdhameva parikirejjaghanena gArhapatyamathotpUyAjyaM
caturgR^ihIte juhvAM copabhR^iti ca gR^ihNAti pa¤cagR^ihItam pR^iShadAjyaM jyotirasi
vishvarUpaM vishveShAM devAnAM vaishvadevaM hi pR^iShadAjyaM dhArayanti sruco yadA
pradIpta idhmo bhavati 



3.6.3.[7]

atha juhoti | tvaM soma tanUkR^idbhyo dveShobhyo 'nyakR^itebhya uru yantAsi varUthaM
svAheti tadetenaivAsyAm pR^ithivyAm pratiShThAyAm pratitiShThatyetenemaM lokaM
spR^iNute 



3.6.3.[8]

athAptave dvitIyAmAhutiM juhoti | juShANo apturAjyasya vetu svAhetyeSha u
haivaitaduvAca rakShobhyo vai bibhemi yathA mAntarA nAShTrA rakShAMsi na
hinasannevam mA kanIyAMsameva badhAtkR^itvAtinayata stokameva stoko hyapturiti
tametatkanIyAMsameva badhAtkR^itvAtyanayantstokameva stoko hyaptU rakShobhyo
bhIShA tasmAdaptave dvitIyAmAhutiM juhoti



3.6.3.[9]

udyacantIdhmam | upayacantyupayamanIrathAhAgnaye prahriyamANAyAnubrUhi
somAyA praNIyamAnAyeti vAgnaye prahriyamANAyAnubrUhIti tveva brUyAt 



3.6.3.[10]

Adadate grAvNaH | droNakalashaM vAyavyAnIdhmaM
kArShmaryamayAnparidhInAshvavAlam
prastaramaikShavyau vidhR^itI tadbarhirupasaMnaddham bhavati vapAshrapaNyau rashane
araNI adhimanthanaH shakalo vR^iShaNau tatsamAdAya prA¤ca Ayanti sa eSha Urdhvo yaj~na
eti 



3.6.3.[11]

tadAyatsu vAcayati | agne naya supathA rAya asmAnvishvAni deva vayunAni vidvAn
yuyodhyasmajjuhurANameno bhUyiShThAM te namauktiM
vidhemetyagnimevaitatpurastAtkarotyagniH purastAnnAShTrA
rakShAMsyapaghnannetyathAbhayenAnAShTreNa haranti ta AyantyAgacantyAgnIdhraM
tamAgnIdhre nidadhAti 



3.6.3.[12]

sa nihite juhoti | ayaM no agnirvarivaskR^iNotvayam mR^idhaH pura etu prabhindan ayaM
vAjA¤jayatu vAjasAtAvayaM shatrU¤jayatu jarhR^iShANaH svAheti
tadetenaivaitasminnantarikShe pratiShThAyAm pratitiShThatyetenaitaM lokaM spR^iNute



3.6.3.[13]

tadeva nidadhati grAvNaH | droNakalashaM vAyavyAnyathetaramAdAyAyanti
taduttareNAhavanIyamupasAdayanti



3.6.3.[14]

prokShaNIradhvaryurAdatte | sa idhmamevAgre prokShatyatha vedimathAsmai barhiH
prayacanti tatpurastAdgranthyAsAdayati tatprokShyopaninIya visraMsya
granthimAshvavAlaH prastara upasaMnaddho bhavati taM gR^ihNAti gR^ihItvA
prastaramekavR^idbarhi stR^iNAti stIrtvA barhiH kArShmaryamayAnparidhInparidadhAti
paridhAya paridhIntsamidhAvabhyAdadhAtyabhyAdhAya samidhau 



3.6.3.[15]

atha juhoti | uru viShNo vikramasvoru kShayAya naskR^idhi ghR^itaM ghR^itayone piba
prapra yaj~napatiM tira svAheti tadetenaivaitasyAM divi pratiShThAyAm
pratitiShThatyetenaitaM lokaM spR^iNuta yadetayA juhoti



3.6.3.[16]

yadveva vaiShNavyarcA juhoti | kanIyAMsaM vA enametadbadhAtkR^itvAtyanaiShu
stokameva stoko hyaptustametadabhayam prApya ya evaiSha taM karoti yaj~nameva
yaj~no hi viShNustasmAdvaiShNavyarcA juhoti 



3.6.3.[17]

athAsAdya srucaH | apa upaspR^ishya rAjAnam prapAdayati tadyadAsAdya sruco 'pa
upaspR^ishya rAjAnam prapAdayati vajro vA AjyaM retaH somo nedvajreNAjyena retaH
somaM hinasAnIti tasmAdAsAdya sruco 'pa upaspR^ishya rAjAnam prapAdayati



3.6.3.[18]

sa dakShiNasya havirdhAnasya nIDe kR^iShNAjinamAstR^iNAti | tadenamAsAdayati deva
savitareSha te somastaM rakShasva mA tvA dabhanniti tadenaM devAyaiva savitre
paridadAti guptyai



3.6.3.[19]

athAnusR^ijyopatiShThate | etattvaM deva soma devo devAn upAgA idamaham
manuShyAntsaha rAyaspoSheNetyagnIShomau vA etamantarjambha AdadhAte yo dIkShata
AgnAvaiShNavaM hyado dIkShaNIyaM havirbhavati yo vai viShNuH somaH sa havirvA eSha
devAnAm bhavati yo dIkShate tadenamantarjambha AdadhAte tatpratyakShaM
somAnnirmucyate yadAhaitattvaM deva soma devo devAn upAgA idamaham
manuShyAntsaha rAyaspoSheNeti bhUmA vai rAyaspoShaH saha bhUmnetyevaitadAha



3.6.3.[20]

athopaniShkrAmati | svAhA nirvaruNasya pAshAnmucya iti varuNapAshe vA eSho
'ntarbhavati yo 'nyasyAsaMstatpratyakShaM varuNapAshAnnirmucyate yadAha svAhA
nirvaruNasya pAshAnmucya iti 



3.6.3.[21]

athetyAhavanIye samidhamabhyAdadhAti | agne vratapAstve vratapA ityagnirhi
devAnAM vratapatistasmAdAhAgne vratapAstve vratapA iti yA tava tanUrmayyabhUdeShA
sA tvayi yo mama tanUstvayyabhUdiyaM sA mayi yathAyathaM nau vratapate vratAnyanu
me dIkShAM dIkShApatiramaMstAnu tapastapaspatiriti tatpratyakShamagnernirmucyate
sa svena satAtmanA yajate tasmAdasyAtrAshnanti mAnuSho hi bhavati tasmAdasyAtra
nAma gR^ihNanti mAnuSho hi bhavatyatha yatpurA nAshnanti yathA haviSho hutasya
nAshnIyAdevaM tattasmAddIkShitasya nAshnIyAdathAtrAN^gulIrvisR^ijate 



3.6.4.


3.6.4.[1]

yUpaM vrakShyanvaiShNavyarcA juhoti | viShNavo hi yUpastasmAdvaiShNavyarcA juhoti



3.6.4.[2]

yadveva vaiShNavyA juhoti | yaj~no vai viShNuryaj~nenaivaitadyUpamacaiti
tasmAdvaiShNavyarcA juhoti



3.6.4.[3]

sa yadi srucA juhoti | caturgR^ihItamAjyaM gR^ihItvA juhoti yadyu sruveNa
sruveNaivopahatya juhotyuru viShNo vikramasvoru kShayAya naskR^idhi ghR^itaM
ghR^itayone piba prapra yaj~napatiM tira svAheti



3.6.4.[4]

yadAjyam parishiShTam bhavati | tadAdatte yattakShNaH shastram bhavati tattakShAdatte ta
Ayanti sa yaM yUpaM joShayante



3.6.4.[5]

tamevamabhimR^ishya japati | pashcAdvaiva prAÇ tiShThannabhimantrayate 'tyanyAn agAM
nAnyAn upAgAmityati hyanyAneti nAnyAnupaiti tasmAdAhAtyanyAn agAM nAnyAn
upAgAmiti



3.6.4.[6]

arvAktvA parebhyo 'vidam paro 'varebhya iti | arvAgghyenam parebhyo vR^ishcati ya
etasmAnparA¤co bhavanti paro 'varebhya iti paro hyenamavarebhyo vR^ishcati ya
etasmAdarvA¤co bhavanti tasmAdAhArvAktvA parebhyo 'vidam paro 'varebhya iti



3.6.4.[7]

taM tvA juShAmahe deva vanaspate devayajyAyA iti | tadyathA bahUnAm
madhyAtsAdhave karmaNe juSheta sa rAtamanAstasmai karmaNe
syAdevamevainametadbahUnAm madhyAtsAdhave karmaNe juShate sa rAtamanA
vrashcanAya bhavati



3.6.4.[8]

devAstvA devayajyAyai juShantAmiti | tadvai samR^iddhaM yaM devAH sAdhave karmaNe
juShAntai tasmAdAha devAstvA devayajyAyai juShantAmiti 



3.6.4.[9]

atha sruveNopaspR^ishati | viShNave tveti vaiShNavo hi yUpo yaj~no vai viShNuryaj~nAya
hyenaM vR^ishcati tasmAdAha viShNave tveti 



3.6.4.[10]

atha darbhataruNakamantardadhAti | oShadhe trAyasveti vajro vai parashustatho
hainameSha vajraH parashurna hinastyatha parashunA praharati svadhite mainaM
hiMsIriti vajro vai parashustatho hainameSha vajraH parashurna hinasti 



3.6.4.[11]

sa yam prathamaM shakalamapacinatti | tamAdatte taM vA anakShastambhaM vR^ishceduta
hyenamanasA vahanti tathAno na pratibAdhate



3.6.4.[12]

tam prA¤cam pAtayet | prAcI hi devAnAM digatho uda¤camudIcI hi manuShyANAM
digatho pratya¤caM dakShiNAyai tvevainaM dishaH paribibAdhiShetaiShA vai dik pitÌNAM
tasmAdenaM dakShiNAyai dishaH paribibAdhiSheta



3.6.4.[13]

tam pracyavamAnamanumantrayate | dyAm mA lekhIrantarikSham mA hiMsIH pR^ithivyA
sambhaveti vajro vA eSha bhavati yaM yUpAya vR^ishcanti tasmAdvajrAtpracyavamAnAdime
lokAH saMrejante tadebhya evainametallokebhyaH shamayati tathemAMlokA¤cAnto na
hinasti



3.6.4.[14]

sa yadAha | dyAm mA lekhIriti divam mA hiMsIrityevaitadAhAntarikSham mA hiMsIriti
nAtra tirohitamivAsti pR^ithivyA sambhaveti pR^ithivyA saJNjAnIShvetyevaitadAhAyaM hi tvA
svadhitistetijAnaH praNinAya mahate saubhagAyetyeSha hyenaM svadhitistejamAnaH
praNayati



3.6.4.[15]

athAvrashcanamabhijuhoti | nedato nAShTrA rakShAMsyanUttiShThAniti vajro vA AjyaM
tadvajreNaivaitannAShTrA rakShAMsyavabAdhate tathAto nAShTrA rakShAMsi
nAnUttiShThantyatho reto vA AjyaM tadvanaspatiShvevaitadreto dadhAti tasmAdretasa
AvrashcanAdvanaspatayo 'nu prajAyante 



3.6.4.[16]

sa juhoti | atastvaM deva vanaspate shatavalsho viroha sahasravalshA vi vayaM ruhemeti
nAtra tirohitamivAsti



3.6.4.[17]

tam parivAsayati | sa yAvantamevAgre parivAsayettAvAntsyAt


3.6.4.[18]

pa¤cAratnim parivAsayet | pAN^kto yaj~naH pAN^ktaH pashuH pa¤cartavaH saMvatsarasya
tasmAtpa¤cAratnim parivAsayet



3.6.4.[19]

ShaDaratnim parivAsayet | ShaDvA R^itavaH saMvatsarasya saMvatsaro vajro vajro
yUpastasmAtShaDaratnim parivAsayet 



3.6.4.[20]

aShTAratnim parivAsayet | aShTAkShrA vai gAyatrI pUrvArdho vai yaj~nasya gAyatrI
pUrvArdha eSha yaj~nasya tasmAdaShTAratnim parivAsayet 



3.6.4.[21]

navAratnim parivAsayet | trivR^idvai yaj~no nava vai trivR^ittasmAnnavAratnim parivAsayet



3.6.4.[22]

ekAdashAratnim parivAsayet | ekAdashAkSharA vai triShTubvajrastriShTubvajro
yUpastasmAdekAdashAratniM parivAsayet



3.6.4.[23]

dvAdashAratnim parivAsayet | dvAdasha vai mAsAH saMvatsarasya saMvatsaro vajro vajro
yUpastasmAddvAdashAratnim parivAsayet 



3.6.4.[24]

trayodashAratnim parivAsayet | trayodasha vai mAsAH saMvatsarasya saMvatsaro vajro
vajro yUpastasmAttrayodashAratnim parivAsayet



3.6.4.[25]

pa¤cadashAratnim parivAsayet | pa¤cadasho vai vajro vajro yUpastasmAtpa¤cadashAratnim
parivAsayet



3.6.4.[26]

saptAdashAratnirvAjapeyayUpaH | aparimita eva syAdaparimitena vA etena vajreNa devA
aparimitamajayaMstatho evaiSha etena vajreNAparimitenaivAparimitaM jayati
tasmAdaparimita eva syAt



3.6.4.[27]

sa vA aShTAshrirbhavati | aShTAkSharA vai gAyatrI pUrvArdho vai yaj~nasya gAyatrI
pUrvArdhe eSha yaj~nasya tasmAdaShTAshrirbhavati



3.7.1.


3.7.1.[1]

abhrimAdatte | devasya tvA savituH prasave 'shvinorbAhubhyAm pUShNo
hastAbhyAmAdade nAryasIti samAna etasya yajuSho bandhuryoSho vA eShA
yadabhristasmAdAha nAryasIti 



3.7.1.[2]

athAvaTam parilikhati | idamahaM rakShasAM grIvA apikR^intAmIti vajro vA
abhrirvajreNaivaitannAShTrANAM rakShasAM grIvA apikR^intati 



3.7.1.[3]

atha khanati | prA¤camutkaramutkiratyupareNa sammAyAvaTaM khanati tadagreNa
prA¤caM yUpaM nidadhAtyetAvanmAtrANi barhIMShyupariShTAdadhinidadhAti
tadevopariShTAdyUpashakalamadhinidadhAti purastAtpArshvatashcaShAlamupanidadhAtyatha
yavamatyaH prokShaNyo bhavanti so 'sAveva bandhuH 



3.7.1.[4]

sa yavAnAvapati | yavo 'si yavayAsmaddveSho yavayArAtIriti nAtra tirohitamivAstyatha
prokShatyeko vai prokShaNasya bandhurmedhyamevaitatkaroti



3.7.1.[5]

sa prokShati | dive tvAntarikShAya tvA pR^ithivyai tveti vajro vai yUpa eShAM
lokAnAmabhiguptyA eShAM tvA lokAnAmabhiguptyai prokShAmItyevaitadAha 



3.7.1.[6]

atha yAH prokShaNyaH parishiShyante | tA avaTe 'vanayati shundhantAM lokAH pitR^iShadanA
iti pitR^idevatyo vai kUpaH khAtastamevaitanmedhyaM karoti



3.7.1.[7]

atha barhIMShi | prAcInAgrANi codIcInAgrANi cAvastR^iNAti pitR^iShadanamasIti
pitR^idevatyaM
vA asyaitadbhavati yannikhAtaM sa yathAnikhAta oShadhiShu mitaH
syAdevametAsvoShadhiShu mito bhavati 



3.7.1.[8]

atha yUpashakalam prAsyati | tejo ha vA etadvanaspatInAM yadbAhyAshakalastasmAdyadA
bAhyAshakalamapatakShNuvantyatha shuShyanti tejo hyeShAmetattadyadyUpashakalam
prAsyati satejasam minavAnIti tadyadeSha eva bhavati nAnya eSha hi yajuShkR^ito
medhyastasmAdyUpashakalam prAsyati



3.7.1.[9]

sa prasyati | agreNIrasi svAvesha unnetÌNAmiti purastAdvA asmAdeSho 'pacidyate
tasmAdAhAgreNIrasi svAvesha unnetÌNAmityetasya vittAdadhi tvA sthAsyatItyadhi hyenaM
tiShThati tasmAdAhaitasya vittAdadhi tvA sthAsyatIti 



3.7.1.[10]

atha sruveNopahatyAjyam | avaTamabhijuhoti nedadhastAnnAShTrA
rakShAMsyupottiShThAniti vajro vA AjyaM tadvajreNaivaitannAShTrA rakShAMsyavabAdhate
tathAdhastAnnAShTrA rakShAMsi nopottiShThantyatha purastAtparItyodaÇÇAsIno
yUpamanakti sa Aha yUpAyAjyamAnAyAnubrUhIti



3.7.1.[11]

so 'nakti | devastvA savitA madhvAnaktviti savitA vai devAnAm prasavitA yajamAno vA
eSha nidAnena yadyUpaH sarvaM vA idam madhu yadidaM kiM ca tadenamanena sarveNa
saMsparshayati tadasmai savitA prasavitA prasauti tasmAdAha devastvA savitA
madhvAnaktviti



3.7.1.[12]

atha caShAlamubhayataH pratyajya pratimu¤cati | supippalAbhyastvauShadhIbhya iti
pippalaM haivAsyaitadyanmadhye saMgR^ihItamiva bhavati tiryagvA idaM vR^ikShe
pippalamAhataM sa yadevedaM sambandhanaM cAntaropenitamiva tadevaitatkaroti
tasmAnmadhye saMgR^ihItamiva bhavati 



3.7.1.[13]

AntamagniShThAmanakti | yajamAno vA agniShThA rasa AjyaM
rasenaivaitadyajamAnamanakti tasmAdAntamagniShThAmanaktyatha parivyayaNam
pratisamantam parimR^ishatyathAhocrIyamANAyAnubrUhIti 



3.7.1.[14]

sa ucriyati | dyAmagreNAspR^ikSha AntarikSham madhyenAprAH pR^ithivImupareNAdR^iMhIriti
vajro vai yUpa eShAM lokAnAmabhijityai tena vajreNemAMlokAntspR^iNuta ebhyo lokebhyaH
sapatnAnnirbhajati



3.7.1.[15]

atha minoti | yA te dhAmAnyushmasi gamadhyai yatra gAvo bhUrishR^iN^gA ayAsaH atrAha
tadurugAyasya viShNoH paramam padamavabhAri bhUrItyetayA triShTubhA minoti
vajrastriShTubvajro yUpastasmAttriShTubhA minoti



3.7.1.[16]

sampratyagnimagniShTAm minoti | yajamAno vA agniShThAgniru vai yaj~naH sa
yadagneragniShThAM hvalayeddhvaleddha
yaj~nAdyajamAnastasmAtsampratyagnimagniShThAm minotyatha paryUhatyatha
paryR^iShatyathApa upaninayati 



3.7.1.[17]

athaivamabhipadya vAcayati | viShNoH karmANi pashyata yato vratAni paspashe indrasya
yujyuH sakheti vajraM vA eSha prAhArShIdyo yUpamudashishriyadviShNorvijitim
pashyatetyevaitadAha yadAha viShNoH karmANi pashyata yato vratAni pashpashe indrasya
yujyaH sakhetIndro vai yaj~nasya devatA vaiShNavo yUpastaM sendraM karoti
tasmAdAhendrasya yujyaH sakheti 



3.7.1.[18]

atha caShAlamudIkShate | tadviShNoH paramam padaM sadA pashyanti sUrayaH divIva
cakShurAtatamiti vajraM vA eSha prAhArShIdyo yUpamudashishriyattA viShNorvijitim
pashyatetyevaitadAha yadAha tadviShNoH paramam padaM sadA pashyanti sUrayaH divIva
cakShurAtatamiti



3.7.1.[19]

atha parivyayati | anagnatAyai nveva parivyayati tasmAdatreva parivyayatyatreva
hIdaM vAso bhavatyannAdyamevAsminnetaddadhAtyatreva hIdamannam pratitiShThati
tasmAdatreva parivyayati



3.7.1.[20]

trivR^itA parivyayati | trivR^iddhyannam pashavo hyannam pitA mAtA yajjAyate tattR^itIyaM
tasmAttrivR^itA parivyayati



3.7.1.[21]

sa parivyayati | parivIrasi pari tvA daivIrvisho vyayantAm parImaM yajamAnaM rAyo
manuShyANAmiti tadyajamAnAyAshiShamAshAste yadAha parImaM yajamAnaM rAyo
manuShyANAmiti



3.7.1.[22]

atha yUpashakalamavagUhati | divaH sUnurasIti prajA haivAsyaiShA tasmAdyadi
yUpaikAdashinI syAtsvaM svamevAvagUhedaviparyAsaM tasya haiShAmugdhAnuvratA prajA
jAyate 'tha yo viparyAsamavagUhati na svaMsvaM tasya haiShA mugdhAnanuvratA prajA
jAyate tasmAdu svaM svamevAvagUhedaviparyAsam



3.7.1.[23]

svargasyo haiSha lokasya samArohaNaH kriyate | yadyUpashakala iyaM rashanA rashanAyai
yUpashakalo yUpashakalAccaShAlaM caShAlAtsvargaM lokaM samashnute



3.7.1.[24]

atha yasmAtsvarurnAma | etasmAdvA eSho 'pacidyate tasyaitatsvamevArurbhavati
tasmAtsvarurnAma



3.7.1.[25]

tasya yannikhAtam | tena pitR^ilokaM jayatyatha yadUrdhvaM nikhAtAdA rashanAyai tena
manuShyalokaM jayatyatha yadUrdhvaM rashanAyA A caShAlAttena devalokaM jayatyatha
yadUrdhvaM caShAlAddvyaN^gulaM vA tryaN^gulaM vA sAdhyA iti devAstena teShAM lokaM
jayati saloko vai sAdhyairdevairbhavati ya evametadveda 



3.7.1.[26]

taM vai pUrvArdhe minoti | vajro vai yUpo vajro daNDaH pUrvArdhaM vai
daNDasyAbhipadya praharati pUrvArdha eSha yaj~nasya tasmAtpUrvArdhe minoti 



3.7.1.[27]

yaj~nena vai devAH | imAM jitiM jigyuryaiShAmiyaM jitiste hocuH kathaM na idam
manuShyairanabhyArohyaM syAditi te yaj~nasya rasaM dhItvA yathA madhu madhukR^ito
nirdhayeyurviduhya yaj~naM yUpena yopayitvA tiro 'bhavannatha
yadenenAyopayaMstasmAdyUpo nAma purastAdvai praj~nA
purastAnmanojavastasmAtpUrvArdhe minoti 



3.7.1.[28]

sa vA aShTAshrirbhavati | aShTAkSharA vai gAyatrI pUrvArdho vai yaj~nasya gAyatrI
pUrvArdhe eSha yaj~nasya tasmAdaShTAshrirbhavati



3.7.1.[29]

taM ha smaitaM devA anupraharanti | yathedamapyetarhyeke 'nupraharantIti devA
akurvanniti tato rakShAMsi yaj~namanUdapibanta 



3.7.1.[30]

te devA adhvaryumabruvan | yUpashakalameva juhudhi tadahaiSha svagAkR^ito
bhaviShyati tatho rakShAMsi yaj~naM nAnUtpAsyante 'yaM vai vajra udyata iti



3.7.1.[31]

so 'dhvaryuH | yUpashakalamevAjuhottadahaiSha svagAkR^ita AsIttatho rakShAMsi yaj~naM
nAnUdapibantAyaM vai vajra udyata iti 



3.7.1.[32]

tatho evaiSha etat | yUpashakalameva juhoti tadahaiSha svagAkR^ito bhavati tatho
rakShAMsi yaj~naM nAnUtpibante 'yaM vai vajra udyata iti sa juhoti divaM te dhUmo
gacatu svarjyotih pR^ithivIm bhasmanApR^iNa svAheti 



3.7.2.


3.7.2.[1]

yAvato vai vedistAvatI pR^ithivI | vajrA vai yUpAstadimAmevaitatpR^ithivImetairvajraiH
spR^iNute 'syai sapatnAnnirbhajati tasmAdyUpaikAdashinI bhavati dvAdasha upashayo
bhavati vitaShTastaM dakShiNata upanidadhAti tadyaddvAdasha upashayo bhavati



3.7.2.[2]

devA ha vai yaj~naM tanvAnAH | te 'surarakShasebhya AsaN^gAdbibhayAM cakrustadya eta
ucritA yatheShurastA tayA vai stR^iNute vA na vA stR^iNute yathA daNDaH prahR^itastena vai
stR^iNute vA na vA stR^iNute 'tha ya eSha dvAdasha upashayo bhavati yatheShurAyatAnastA
yathodyatamaprahR^itamevameSha vajra udyato dakShiNato nAShTrANAM
rakShasAmapahatyai tasmAddvAdasha upashayo bhavati 



3.7.2.[3]

taM nidadhAti | eSha te pR^ithivyAM loka AraNyaste pashuriti pashushca vai yUpashca tadasmA
AraNyameva pashUnAmanudishati teno eSha pashumAnbhavati tadvayaM yUpaikAdashinyai
sammayanamAhuH shvaHsutyAyai ha nvevaike samminvanti prakubratAyai caiva
shvaHsutyAyai yUpam minvantItyu ca 



3.7.2.[4]

tadu tathA na kuryAt | agniShThamevocrayedidaM vai yUpamucrityAdhvaryurA
parivyayaNAnnAnvarjatyaparivItA vA eta etAM rAtriM vasanti sA nveva paricakShA pashave
vai yUpamucrayanti prAtarvai pashUnAlabhante tasmAdu prAtarevocrayet



3.7.2.[5]

sa ya uttaro 'gniShThAtsyAt | tamevAgra ucrayedatha dakShiNamathottaraM
dakShiNArdhyamuttamaM tathodIcI bhavati 



3.7.2.[6]

atho itarathAhuH | dakShiNamevAgre 'gniShThAducrayedathottaramatha
dakShiNamuttarArdhyamuttamaM tatho hAsyodageva karmAnusaMtiShThata iti 



3.7.2.[7]

sa yo varShiShThaH sa dakShiNArdhyaH syAt | atha hrasIyAnatha hrasIyAnuttarArdhyo
hrasiShThastathodIcI bhavati



3.7.2.[8]

atha patnIbhyaH patnIyUpamucrayanti | sarvatvAya nveva patnIyUpa ucrAyate
tattvAShTram pashumAlabhate tvaShTA vai siktaM reto vikaroti tadeSha evaitatsiktaM reto
vikaroti muShkaro bhavatyeSha vai prajanayitA yanmuShkarastasmAnmuShkaro bhavati
taM na saMsthApayetparyagnikR^itamevotsR^ijetsa yatsaMsthApayetprajAyai
hAntamiyAttatprajAmutsR^ijati tasmAnna saMsthApayetparyagnikR^itamevotsR^ijet 



3.7.3.


3.7.3.[1]

pashushca vai yUpashca | na vA R^ite yUpAtpashumAlabhante kadA cana tadyattathA na ha vA
etasmA agre pashavashcakShamire yadannamabhiviShyanyathedamannam bhUtA yathA
haivAyaM dvipAtpuruSha ucrita evaM haiva dvipAda ucritAshceruH



3.7.3.[2]

tato devA etaM vajraM dadR^ishuH | yadyUpaM tamucishriyustasmAdbhIShA prAvlIyanta
tatashcatuShpAdA abhavaMstato 'nnamabhavanyathedamannam bhUtA etasmai hi vA ete
'tiShThanta tasmAdyUpa eva pashumAlabhante narte yUpAtkadA cana 



3.7.3.[3]

athopAkR^itya pashum | agnim mathitvA niyunakti tadyattathA na ha vA etasmA agre
pashavashcakShamire yaddhavirabhaviShyanyathainAnidaM havirbhUtAnagnau juhvati
tAndevA upanirurudhusta upaniruddhA nopAveyuH 



3.7.3.[4]

te hocuH | na vA ime 'sya yAmaM viduryadagnau havirjuhvati naitAm
pratiShThAmuparudhyaiva pashUnagnim mathitvAgnAvagniM juhavAma te
vediShyantyeSha vai kila haviSho yAma eShA pratiShThAgnau vai kila havirjuhvatIti tato
'bhyavaiShyanti tato rAtamanasa AlambhAya bhaviShyantIti



3.7.3.[5]

ta uparudhyaiva pashUn | agnim mathitvAgnAvagnimajuhuvuste 'vidureSha vai kila
haviSho yAma eShA pratiShThAgnau vai kila havirjuhvatIti tato 'bhyavAyaMstato
rAtamanasa AlambhAyAbhavan



3.7.3.[6]

tatho evaiSha etat | uparudhyaiva pashumagnim mathitvAgnAvagniM juhoti sa vedaiSha
vai kila haviSho yAma eShA pratiShThAgnau vai kila havirjuhvatIti tato 'bhyavaiti tato
rAtamanA AlambhAya bhavati tasmAdupAkR^itya pashumagnim mathitvA niyunakti



3.7.3.[7]

tadAhuH | nopAkuryAnnAgnim manthedrashanAmevAdAyA¤jasopaparetyAbhidhAya
niyu¤jyAditi tadu tathA na kuryAdyathAdharmaM tirashcathA cikIrShedevaM
tattasmAdetadevAnuparIyAt



3.7.3.[8]

atha tR^iNamAdAyopAkaroti | dvitIyavAnniruNadhA iti dvitIyavAnhi vIryavAn 



3.7.3.[9]

sa tR^iNamAdatte | upAvIrasItyupa hi dvitIyo 'vati tasmAdAhopAvIrasItyupa
devAndaivIrvishaH prAguriti daivyo vA etA visho yatpashavo 'sthiShata devebhya
ityevaitadAha yadAhopa devAndaivIrvishaH prAguriti



3.7.3.[10]

ushijo vahnitamAniti | vidvAMso hi devAstasmAdAhoshijo vahnitamAniti



3.7.3.[11]

deva tvaShTarvasu rameti | tvaShTA vai pashUnAmIShTe pashavo vasu tAnetaddevA
atiShThamAnAMstvaShTAramabruvannupanimadeti yadAha deva tvaShTarvasu rameti 



3.7.3.[12]

havyA te svadantAmiti | yadA vA eta etasmA adhriyanta
yaddhavirabhaviShyaMstasmAdAha havyA te svadantAmiti 



3.7.3.[13]

revatI ramadhvamiti | revanto hi pashavastasmAdAha revatI ramadhvamiti bR^ihaspate
dhArayA vasUnIti brahma vai bR^ihaspatiH pashavo vasu tAnetaddevA
atiShThamAnAnbrahmaNaiva parastAtparyadadhustannAtyAyaMstatho evainAneSha
etadbrahmaNaiva parastAtparidadhAti tannAtiyanti tasmAdAha bR^ihaspate dhArayA
vasUnIti pAshaM kR^itvA pratimu¤catyathAto niyojanasyaiva



3.7.4.


3.7.4.[1]

pAshaM kR^itvA pratimu¤cati | R^itasya tvA devahaviH pAshena pratimu¤cAmIti varuNyA vA
eShA yadrajjustadenametadR^itasyaiva pAshe pratimu¤cati tatho hainameShA varuNyA
rajjurna hinasti 



3.7.4.[2]

dharShA mAnuSha iti | na vA etamagre manuShyo 'dhR^iShNotsa yadevartasya
pAshenaitaddevahaviH pratimu¤catyathainam manuShyo dhR^iShNoti tasmAdAha dharShA
mAnuSha iti



3.7.4.[3]

atha niyunakti | devasya tvA savituH prasave 'shvinorbAhubhyAm pUShNo
hastAbhyAmagnIShomAbhyAM juShTaM niyunajmIti tadyathaivAdo devatAyai
havirgR^ihNannAdishatyevamevaitaddevatAbhyAmAdishatyatha prokShatyeko vai
prokShaNasya bandhurmedhyamevaitatkaroti 



3.7.4.[4]

sa prokShati | adbhyastvauShadhIbhya iti tadyata eva sambhavati tata evaitanmedhyaM
karotIdaM hi yadA varShatyathauShadhayo jAyanta oShadhIrjagdhvApaH pItvA tata eSha
rasaH sambhavati rasAdreto retasaH pashavastadyata eva sambhavati yatashca jAyate tata
evaitanmedhyaM karoti



3.7.4.[5]

anu tvA mAtA manyatAmanu piteti | sa hi mAtushcAdhi pitushca jAyate tadyata eva jAyate
tata evaitanmedhyaM karotyanu bhrAtA sagarbhyo 'nu sakhA sayUthya iti sa yatte
janma tena tvAnumatamArabha ityevaitadAhAgnIShomAbhyAM tvA juShTam prokShAmIti
tadyAbhyAM devatAbhyAmArabhate tAbhyAm medhyaM karoti 



3.7.4.[6]

athopagR^ihNAti | apAm perurasIti tadenamantarato medhyaM
karotyathAdhastAdupokShatyApo devIH svadantu svAttaM citsaddevahaviriti tadenaM
sarvato medhyaM karoti 



3.7.4.[7]

athAhAgnaye samidhyamAnAyAnubrUhIti | sa
uttaramAghAramAghAryAsaMsparshayantsrucau paryetya juhvA pashuM samanakti shiro vai
yaj~nasyottara AghAra eSha vA atra yaj~no bhavati yatpashustadyaj~na evaitaciraH
pratidadhAti tasmAjjuhvA pashuM samanakti



3.7.4.[8]

sa lalATe samanakti | saM te prANo vAtena gacatAmiti samaN^gAni yajatrairityaMsayoH saM
yaj~napatirAshiSheti shroNyoH sa yasmai kAmAya pashumAlabhante tatprApnuhItyevaitadAha



3.7.4.[9]

idaM vai pashoH saJNj~napyamAnasya | prANo vAtamapipadyate tatprApnuhi yatte prANo
vAtamapipadyAtA ityevaitadAha samaN^gAni yajatrairityaN^gairvA asya yajante
tatprApnuhi yatte 'N^gairyajAntA ityevaitadAha sa yaj~napatirAshiSheti yajamAnasya vA
etenAshiShamAshAste tatprApnuhi yattvayA yajamAnAyAshiShamAshAsAntA ityevaitadAha
sAdayati srucAvatha pravarAyAshrAvayati so 'sAveva bandhuH



3.7.4.[10]

atha dvitIyamAshrAvayati | dvau hyatra hotArau bhavataH sa
maitrAvaruNAyAhaivAshrAvayati yajamAnaM tveva pravR^iNIte 'gnirha daivInAM vishAm
puraetetyagnirhi devatAnAm mukhaM tasmAdAhAgnirha daivInAM vishAm puraetetyayaM
yajamAno manuShyANAmiti taM hi so 'nvardho bhavati yasminnardhe yajate
tasmAdAhAyaM yajamAno manuShyANAmiti tayorasthUri gArhapatyaM dIdayacataM himA
dvA yU iti tayoranArtAni gArhapatyAni shataM varShANi santvityevaitadAha 



3.7.4.[11]

rAdhAMsItsampR^i¤cAnAvasampR^i¤cAnau tanva iti | rAdhAMsyeva sampR^i¤cAthAm nApi
tanUrityevaitadAha tau ha yattanUrapi sampR^i¤cIyAtAm prAgniryajamAnaM dahetsa
yadagnau juhoti tadeSho 'gnaye prayacatyatha yAmevAtrartvijo
yajamAnAyAshiShamAshAsate tAmasmai sarvAmagniH samardhayati tadrAdhAMsyeva
sampR^i¤cAte nApi tanUstasmAdAha rAdhAMsItsampR^i¤cAnAvasampR^i¤cAnau tanva iti 



3.8.1.


3.8.1.[1]

tadyatraitatpravR^ito hotA hotR^iShadana upavishati | tadupavishya prasauti prasUto
'dhvaryuH srucAvAdatte



3.8.1.[2]

athAprIbhishcaranti | tadyadAprIbhishcaranti sarveNeva vA eSha manasA sarveNevAtmanA
yaj~naM sambharati saM ca jihIrShati yo dIkShate tasya riricAna ivAtmA bhavati
tametAbhirAprIbhirApyAyayanti tadyadApyAyayanti tasmAdApriyo nAma
tasmAdAprIbhishcaranti



3.8.1.[3]

te vA eta ekAdasha prayAjA bhavanti | dasha vA ime puruShe prANA AtmaikAdasho
yasminnete prANAH pratiShThitA etAvAnvai puruShastadasya sarvamAtmAnamApyAyanti
tasmAdekAdasha prayAjA bhavanti 



3.8.1.[4]

sa AshrAvyAha | samidhaH preShyeti preShya preShyeti caturthecaturthe prayAje
samAnayamAno dashabhiH prayAjaishcarati dasha prayAjAniShTvAha shAsamAharetyasiM vai
shAsa ityAcakShate



3.8.1.[5]

atha yUpashakalamAdatte | tAvagre juhvA aktvA pashorlalATamupaspR^ishati ghR^itenAktau
pashUMstrAyethAmiti vajro vai yUpashakalo vajraH shAso vajra AjyaM tamevaitatkR^itsnaM
vajraM sambhR^itya tamasyAbhigoptAraM karoti nedenaM nAShTrA rakShAMsi hinasanniti
punaryUpashakalamavagUhatyeShA te praj~nAtAshrirastvityAha shAsam prayacantsAdayati
srucau



3.8.1.[6]

athAha paryagnaye 'nubrUhIti | ulmukamAdAyAgnItparyagniM karoti tadyatparyagniM
karotyacidramevainametadagninA parigR^ihNAti nedenaM nAShTrA rakShAMsi
pramR^ishAnityagnirhi rakShasAmapahantA tasmAtparyagniM karoti tadyatrainaM
shrapayanti tadabhipariharati 



3.8.1.[7]

tadAhuH | punaretadulmukaM haredathAtrAnyamevAgniM nirmathya tasminnenaM
shrapayeyurAhavanIyo vA eSha na vA eSha tasmai yadasminnashR^itaM shrapayeyustasmai vA
eSha yadasmi¤cR^itaM juhuyuriti



3.8.1.[8]

tadu tathA na kuryAt | yathA vai grasitamevamasyaitadbhavati yadenena paryagniM
karoti sa yathA grasitamanuhAyAcidya tadanyasmai prayacedevaM
tattasmAdetasyaivolmukasyAN^gArAnnimR^idya tasminnenaM shrapayeyuH



3.8.1.[9]

atholmukamAdAyAgnItpurastAtpratipadyate | agnimevaitatpurastAtkarotyagniH
purastAnnAShTrA rakShAMsyapaghnannetyathAbhayenAnAShTreNa pashuM nayanti taM
vapAshrapaNIbhyAm pratiprasthAtAnvArabhate pratiprasthAtAramadhvaryuradhvaryuM
yajamAnaH



3.8.1.[10]

tadAhuH | naiSha yajamAnenAnvArabhyo mR^ityave hyetaM nayanti tasmAnnAnvArabheteti
tadanvevArabheta na vA etam mR^ityave nayanti yaM yaj~nAya nayanti
tasmAdanvevArabheta yaj~nAdu haivAtmAnamantariyAdyannAnvArabheta
tasmAdanvevArabheta tatparo 'kShamanvArabdham bhavati vapAshrapaNIbhyAm
pratiprasthAtA pratiprasthAtAramadhvaryuradhvaryuM yajamAna etadu paro
'kShamanvArabdham bhavati



3.8.1.[11]

atha stIrNAyai vedeH | dve tR^iNe adhvaryurAdatte sa AshrAvyAhopapreShya hotarhavyA
devebhya ityetadu vaishvadevam pashau 



3.8.1.[12]

atha vAcayati | revati yajamAna iti vAgvai revatI sA yadvAgbahu vadati tena vAgrevatI
priyaM dhA AvishetyanArtimAvishetyevaitadAhororantarikShAtsajUrdevena
vAtenetyantarikShaM vA anu rakShashcaratyamUlamubhayataH paricinnaM yathAyam
puruSho 'mUla ubhayataH paricinno 'ntarikShamanucarati tadvAtenainaM
saMvidAnAntarikShAdgopAyetyevaitadAha yadAhororantarikShAtsajUrdevena vAteneti



3.8.1.[13]

asya haviShastmanA yajeti | vAcamevaitadAhAnArtasyAsya haviSha AtmanA yajeti samasya
tanvA bhaveti vAcamevaitadAhAnArtasyAsya haviShastanvA sambhaveti 



3.8.1.[14]

tadyatrainaM vishasanti | tatpurastAttR^iNamupAsyati varSho varShIyasi yaj~ne yaj~napatiM
dhA iti barhirevAsmA etatstR^iNAtyaskannaM havirasaditi tadyadevAsyAtra vishasyamAnasya
kiMcitskandati tadetasminpratitiShThati tathA nAmuyA bhavati 



3.8.1.[15]

atha punaretyAhavanIyamabhyAvR^ityAsate | nedasya saJNj~napyamAnasyAdhyakShA asAmeti
tasya na kUTena praghnanti mAnuShaM hi tanno eva pashcAtkarNam pitR^idevatyaM hi
tadapigR^ihya vaiva mukhaM tamayanti veShkaM vA kurvanti tannAha jahi mArayeti
mAnuShaM hi tatsaJNj~napayAnvaganniti taddhi devatrA sa yadAhAnvagannityetarhi
hyeSha devAnanugacati tasmAdAhAnvaganniti



3.8.1.[16]

tadyatrainaM nividhyanti | tatpurA saJNj~napanAjjuhoti svAhA devebhya ityatha yadA
prAha saJNj~naptaH pashurityatha juhoti devebhyaH svAheti purastAtsvAhAkR^itayo vA anye
devA upariShTAtsvAhAkR^itayo 'nye tAnevaitatprINAti ta enamubhaye devAH prItAH svargaM
lokamabhivahanti te vA ete paripashavye ityAhutI sa yadi kAmayeta juhuyAdete yadyu
kAmayetApi nAdriyeta



3.8.2.


3.8.2.[1]

yadA prAha saJNj~naptaH pashuriti | athAdhvaryurAha neShTaH patnImudAnayetyudAnayati
neShTA patnIm pAnnejanam bibhratIm 



3.8.2.[2]

tAM vAcayati | namasta AtAneti yaj~no vA AtAno yaj~naM hi tanvate tena yaj~na AtAno
jaghanArdho vA eSha yaj~nasya yatpatnI tAmetatprAcIM yaj~nam prasAdayiShyanbhavati
tasmA evaitadyaj~nAya nihnute tatho hainAmeSha yaj~no na hinasti tasmAdAha namasta
AtAneti



3.8.2.[3]

anarvA prehIti | asapatnena prehItyevaitadAha ghR^itasya kulyA upa R^itasya pathyA anviti
sAdhUpetyevaitadAha devIrApaH shuddhA voDhvaM supariviShTA deveShu supariviShTA
vayam pariveShTAro bhUyAsmetyapa evaitatpAvayati



3.8.2.[4]

atha pashoH prANAnadbhiH patnyupaspR^ishati | tadyadadbhiH prANAnupaspR^ishati jIvaM vai
devAnAM haviramR^itamamR^itAnAmathaitatpashuM ghnanti yatsaJNj~napayanti
yadvishAsatyApo vai prANAstadasminnetAnprANAndadhAti tathaitajjIvameva devAnAM
havirbhavatyamR^itamamR^itAnAm 



3.8.2.[5]

atha yatpatnyupaspR^ishati | yoShA vai patnI yoShAyai vA imAH prajAH prajAyante
tadenametasyai yoShAyai prajanayati tasmAtpatnyupaspR^ishati



3.8.2.[6]

sopaspR^ishati | vAcaM te shundhAmIti mukham prANaM te shundhAmIti nAsike cakShuste
shundhAmItyakShyau shrotraM te shundhAmIti karNau nAbhiM te shundhAmIti yo
'yamaniruktaH prANo meDhraM te shundhAmIti vA pAyuM te shundhAmIti yo 'yam
pashcAtprANastatprANAndadhAti tatsamIrayatyatha saMhR^itya padashcaritrAMste
shundhAmIti
padbhirvai pratitiShThati pratiShThityA eva tadenam pratiShThApayati



3.8.2.[7]

atha yA ApaH parishiShyante | ardhA vA yAvatyo vA tAbhirenaM yajamAnashca shIrShato 'gre
'nuShi¤catastatprANAMshcaivAsmiMstattau dhattastaccainamataH samIrayataH



3.8.2.[8]

tadyatkrUrIkurvanti | yadAsthApayanti shAntirApastadadbhiH shAntyA shamayatastadadbhiH
saMdhattaH



3.8.2.[9]

tAvanuShi¤cataH | manasta ApyAyatAM vAkta ApyAyatAm prANasta ApyAyatAM cakShusta
ApyAyatAM shrotraM ta ApyAyatAmiti tatprANAndhattastatsamIrayato yatte krUraM
yadAsthitaM tatta ApyAyatAM niShTyAyatAmiti



3.8.2.[10]

tadyatkrUrIkurvanti | yadAsthApayanti shAntirApastadadbhiH shAntyA shamayatastadadbhiH
saMdhattastatte shudhyatviti tanmedhyaM kurutaH shasahobhya iti jaghanena pashuM
ninayataH 



3.8.2.[11]

tadyatkrUrIkurvanti | yadAsthApayanti nedatadanvashAntAnyahorAtrANyasanniti
tasmAcamahobhya iti jaghanena pashuM ninayataH



3.8.2.[12]

athottAnam pashum paryasyanti | sa tR^iNamantardadhAtyoShadhe trAyasveti vajro vA
asistatho hainameSha vajro 'sirna hinastyathAsinAbhinidadhAti svadhite mainaM
hiMsIriti vajro vA asistatho hainameSha vajro 'sirna hinasti



3.8.2.[13]

sA yA praj~nAtAshriH | tayAbhinidadhAti sA hi yajuShkR^itA medhyA tadyadagraM tR^iNasya
tatsavye prANau kurute 'tha yadbudhnaM taddakShiNenAdatte 



3.8.2.[14]

sa yatrAcyati | yata etallohitamutpatati tadubhayato 'nakti rakShasAm bhAgo 'sIti
rakShasAM hyeSha bhAgo yadasR^ik



3.8.2.[15]

tadupAsyAbhitiShThati | idamahaM rakSho 'bhitiShThAmIdamahaM rakSho 'vabAdha
idamahaM rakSho 'dhamaM tamo nayAmIti tadyaj~nenaivaitannAShTrA
rakShAMsyavabAdhate tadyadamUlamubhayataH paricinnam bhavatyamUlaM vA
idamubhayataH paricinnaM rakSho 'ntarikShamanucarati yathAyam puruSho 'mUla
ubhayataH paricinno 'ntarikShamanucarati tasmAdamUlamubhayataH paricinnam
bhavati



3.8.2.[16]

atha vapAmutkhidanti | tayA vapAshrapaNyau prorNauti ghR^itena dyAvApR^ithivI
prorNuvAthAmiti tadime dyAvApR^ithivI UrjA rasena bhAjayatyanayorUrjaM rasaM dadhAti
te rasavatyA upajIvanIye imAH prajA upajIvanti 



3.8.2.[17]

kArShmaryamayyau vapAshrapaNyau bhavataH | yatra vai devA agre pashumAlebhire
tadudIcaH kR^iShyamANasyAvANnedhaH papAta sa eSha vanaspatirajAyata
tadyatkR^iShyamANasyAvAÇapatattasmAtkArShmaryastenaivainametanmedhena
samardhayati kR^itsnaM karoti tasmAtkArShmaryamayyau vapAshrapaNyau bhavataH



3.8.2.[18]

tAm parivAsayati | tAm pashushrapaNe pratapati tatho hAsyAtrApi shR^itA bhavati
punarulmukamagnIdAdatte te jaghanena cAtvAlaM yanti ta AyantyAgacantyAhavanIyaM
sa etattR^iNamadhvaryurAhavanIye prAsyati vAyo vai stokAnAmiti stokAnAM haiShA samit



3.8.2.[19]

athottaratastiShThanvapAm pratapati | atyeShyanvA eSho 'gnim bhavati dakShiNataH
parItya shrapayiShyaMstasmA evaitannihnute tatho hainameSho 'tiyantamagnirna hinasti
tasmAduttaratastiShThan vapAm pratapati



3.8.2.[20]

tAmantareNa yUpaM cAgniM ca haranti | tadyatsamayA na haranti yenAnyAni havIMShi
haranti nedashR^itayA samayA yaj~nam prasajAmeti yadu bAhyena na harantyagreNa yUpam
bahirdhA yaj~nAtkuryustasmAdantareNa yUpaM cAgniM ca haranti dakShiNataH parItya
pratiprasthAtA shrapayati 



3.8.2.[21]

atha sruveNopahatyAjyam | adhvaryurvapAmabhijuhotyagnirAjyasya vetu svAheti tatho
hAsyaite stokAH shR^itAH svAhAkR^itA Ahutayo bhUtvAgnim prApnuvanti 



3.8.2.[22]

athAha stokebhyo 'nubrUhIti | sa AgneyI stokebhyo 'nvAha tadyadAgneyI stokebhyo
'nvAhetaHpradAnA vai vR^iShTirito hyagnirvR^iShTiM vanute sa etai stokairetAntstokAnvanute
ta ete stokA varShanti tasmAdAgneyI stokebhyo 'nvAha yadA shR^itA bhavati 



3.8.2.[23]

athAha pratiprasthAtA shR^itA pracareti | srucAvAdAyAdhvaryuratikramyAshrAvyAha
svAhAkR^itibhyaH preShyeti vaShaTkR^ite juhoti 



3.8.2.[24]

hutvA vapAmevAgre 'bhighArayati | atha pR^iShadAjyaM tadu ha carakAdhvaryavaH
pR^iShadAjyamevAgre 'bhighArayanti prANaH pR^iShadAjyamiti vadantastadu ha
yAj~navalkyaM carakAdhvaryuranuvyAjahAraivaM kurvantam prANaM vA
ayamantaragAdadhvaryuH prANa enaM hAsyatIti 



3.8.2.[25]

sa ha sma bAhU anvavekShyAha | imau palitau bAhU kva svidbrAhmaNasya vaco
babhUveti na tadAdriyetottamo vA eSha prayAjo bhavatIdaM vai haviryaj~na uttame
prayAje dhruvAmevAgre 'bhighArayati tasyai hi prathamAvAjyabhAgau hoShyanbhavati
vapAM vA atra prathamAM hoShyanbhavati tasmAdvapAmevAgre 'bhighArayedatha
pR^iShadAjyamatha yatpashuM nAbhighArayati nedashR^itamabhighArayANItyetadevAsya sarvaH
pashurabhighA



rito bhavati yadvapAmabhighArayati tasmAdvapAmevAgre 'bhighArayedatha
pR^iShadAjyam



3.8.2.[26]

athAjyamupastR^iNIte | atha hiraNyashakalamavadadhAtyatha
vapAmavadyannAhAgnIShomAbhyAM cAgasya vapAyai medaso 'nubrUhItyatha
hiraNyashakalamavadadhAtyathopariShTAddvirAjyasyAbhighArayati 



3.8.2.[27]

tadyaddhiraNyashakalAvabhito bhavataH | ghnanti vA etatpashuM yadagnau
juhvatyamR^itamAyurhiraNyaM tadamR^ita AyuShi pratitiShThati tathAta udeti tathA saJNjIvati
tasmAddhiraNyashakalAvabhito bhavata AshrAvyAhAgnIShomAbhyAM cAgasya vapAm medaH
preShyeti na prasthitamityAha prasute prasthitamiti vaShaTkR^ite juhoti 



3.8.2.[28]

hutvA vapAM samIcyau | vapAshrapaNyau kR^itvAnuprAsyati svAhAkR^ite Urdhvanabhasam
mArutaM gacatamiti nedime amuyA sato yAbhyAM vapAmashishrapAmeti 



3.8.2.[29]

tadyadvapayA caranti | yasyai vai devatAyai pashumAlabhante tAmevaitaddevatAmetena
medhena prINAti saiShA devataitena medhena prItA shAntottarANi havIMShi
shrapyamANAnyuparamati tasmAdvapayA caranti 



3.8.2.[30]

atha cAtvAle mArjayante | krUrI vA etatkurvanti yatsaJNj~napayanti yadvishAsati
sAntirApastadadbhiH shAntyA shamayante tadadbhiH saMdadhate tasmAccAtvAle mArjayante



3.8.3.


3.8.3.[1]

yaddevatyaH pashurbhavati | taddevatyam puroDAshamanunirvapati
tadyatpuroDAshamanunirvapati sarveShAM vA eSha pashUnAm medho yadvrIhiyavau
tenaivainametanmedhena samardhayati kR^itsnaM karoti tasmAtpuroDAshamanunirvapati



3.8.3.[2]

atha yadvapayA pracarya | etena puroDAshena pracarati madhyato vA imAM
vapAmutkhidanti madhyata evainametena medhena samardhayati kR^itsnaM karoti
tasmAdvapayA pracaryaitena puroDAshena pracaratyeSha nvevaitasya bandhuryatra kva
caiSha pashum puroDAsho 'nunirupyate



3.8.3.[3]

atha pashuM vishAsti | triH pracyAvayatAttriHpracyutasya hR^idayamuttamaM kurutAditi
trivR^iddhi yaj~naH



3.8.3.[4]

atha shamitAraM saMshAsti | yattvA pR^icAcUtaM haviH shamitAriti shR^itamityeva brUtAnna shR^itam
bhagavo na shR^itaM hIti



3.8.3.[5]

atha juhvA pR^iShadAjyasyopahatya | adhvaryurupaniShkramya pR^icati shR^itaM haviH
shamitAriti shR^itamityAha taddevAnAmityupAMshvadhvaryuH



3.8.3.[6]

tadyatpR^icati | shR^itaM vai devAnAM havirnAshR^itaM shamitA vai tadveda yadi shR^itaM vA
bhavatyashR^itaM vA



3.8.3.[7]

tadyatpR^icati | shR^itena pracarANIti tadyadyashR^itam bhavati shR^itameva devAnAM
havirbhavati shR^itaM yajamAnasyAnenA adhvaryurbhavati shamitari tadeno bhavati
triShkR^itvaH pR^icati trivR^iddhi yaj~no 'tha yadAha taddevAnAmiti taddhi devAnAM yacUtaM
tasmAdAha taddevAnAmiti



3.8.3.[8]

sa hR^idayamevAgre 'bhighArayati | AtmA vai mano hR^idayam prANaH
pR^iShadAjyamAtmanyevaitanmanasi prANaM dadhAti tathaitajjIvameva devAnAM
havirbhavatyamR^itamamR^itAnAm 



3.8.3.[9]

so 'bhighArayati | saM te mano manasA sam prANaH prANena gacatAmiti na svAhAkaroti
na hyeShAhutirudvAsayanti pashum



3.8.3.[10]

taM jaghanena cAtvAlamantareNa yUpaM cAgniM ca haranti | tadyatsamayA na haranti
yenAnyAni havIMShi haranti shR^itaM santaM nedaN^gasho vikR^ittena krUrIkR^itena samayA
yaj~nam prasajAmeti yadu bAhyena na harantyagreNa yUpam bahirdhA ha
yaj~nAtkuryustasmAdantareNa yUpaM cAgniM ca haranti dakShiNato nidhAya
pratiprasthAtAvadyati plakShashAkhA uttarabarhirbhavanti tA adhyavadyati
tadyatplakShashAkhA uttarabarhirbhavanti 



3.8.3.[11]

yatra vai devAH | agre pashumAlebhire taM tvaShTA shIrShato 'gre 'bhyuvAmotaivaM
cinnAlabheranniti tvaShTurhi pashavaH sa eSha shIrShanmastiShko 'nUkyashca majjA
tasmAtsa vAnta iva tvaShTA hyetamabhyavamattasmAttaM
nAshnIyAttvaShTurhyetadabhivAntam



3.8.3.[12]

tasyAvAÇ medhaH papAta | sa eSha vanaspatirajAyata taM devAH
prApashyaMstasmAtprakhyaH prakhyo ha vai nAmaitadyatplakSha iti
tenaivainametanmedhena samardhayati kR^itsnaM karoti tasmAtplakShashAkhA
uttarabarhirbhavanti 



3.8.3.[13]

athAjyamupastR^iNIte | juhvAM copabhR^iti ca vasAhomahavanyAM samavattadhAnyAmatha
hiraNyashakalAvavadadhAti juhvAM copabhR^iti ca 



3.8.3.[14]

atha manotAyai haviSho 'nuvAca Aha | tadyanmanotAyai haviSho 'nuvAca Aha sarvA ha
vai devatAH pashumAlabhyamAnamupasaMgacante mama nAma grahIShyati mama nAma
grahIShyatIti sarvAsAM hi devatAnAM haviH pashustAsAM sarvAsAM devatAnAm pashau
manAMsyotAni bhavanti tAnyevaitatprINAti tatho hAmoghAya devatAnAm
manAMsyupasaMgatAni bhavanti tasmAnmanotAyai haviSho 'nuvAca Aha



3.8.3.[15]

sa hR^idayasyaivAgre 'vadyati | tadyanmadhyataH sato hR^idayasyAgre 'vadyati prANo vai
hR^idayamato hyayamUrdhvaH prANaH saMcarati prANo vai pashuryAvaddhyeva prANena
prANiti tAvatpashuratha yadAsmAtprANo 'pakrAmati dArveva tarhi bhUto 'narthyaH shete 



3.8.3.[16]

hR^idayamu vai pashuH | tadasyAtmana evAgre 'vadyati tasmAdyadi kiMcidavadAnaM
hIyeta na tadAdriyeta sarvasya haivAsya tatpashoravattam bhavati yaddhR^idayasyAgre
'vadyati tasmAnmadhyataH sato hR^idayasyaivAgre 'vadyatyatha yathApUrvam



3.8.3.[17]

atha jihvAyai | sA hIyam pUrvArdhAtpratiShThatyatha vakShasastaddhi tato
'thaikacarasya doShNo 'tha pArshvayoratha tanimno 'tha vR^ikkayoH 



3.8.3.[18]

gudaM tredhA karoti | sthavimopayaDdbhyo madhyaM juhvAM dvedhA
kR^itvAvadyatyaNima tryaN^geShvathaikacarAyai shroNeretAvannu juhvAmavadyati



3.8.3.[19]

athopabhR^iti | tryaN^gyasya doShNo gudaM dvedhA kR^itvAvadyati tryaN^gyAyai shroNeratha
hiraNyashakalAvavadadhAtyathopariShTAdAjyasyAbhighArayati



3.8.3.[20]

atha vasAhomaM gR^ihNAti | reDasIti lelayeva hi yUstasmAdAha reDasItyagniShTvA
shrINAtvityagnirhyetacrapayati tasmAdAhAgniShTvA shrINAtvityApastvA samariNannityApo
hyetamaN^gebhyo rasaM sambharanti tasmAdAhApastvA mamariNanniti



3.8.3.[21]

vAtasya tvA dhrAjyA iti | antarikShaM vA ayamanupavate yo 'yam pavate 'ntarikShAya vai
gR^ihNAti tasmAdAha vAtasya tvA dhrAjyA iti



3.8.3.[22]

pUShNA raMhyA iti | eSha vai pUShNo raMhiretasmA u hi gR^ihNAti tasmAdAha pUShNo raMhyA
iti



3.8.3.[23]

UShmaNo vyathiShaditi | eSha vA UShmaitasmA u hi gR^ihNAte tasmAdAhoShmaNo
vyathiShadityathopariShTAddvirAjyasyAbhighArayati



3.8.3.[24]

atha pArshvena vAsinA vA prayauti | prayuta dveSha iti tannAShTrA evaitadrakShAMsyato
'pahanti 



3.8.3.[25]

atha yadyUShparishiShyate | tatsamavattadhAnyAmAnayati taddhR^idayam prAsyati jihvAM
vakShastanima matasne vaniShThumathopariShTAddvirAjyasyAbhighArayati 



3.8.3.[26]

tadyaddhiraNyashakalAvabhito bhavataH | ghnanti vA etatpashuM yadagnau
juhvatyamR^itamAyurhiraNyaM tadamR^ita AyuShi pratitiShThati tathAta udeti tathA saJNjIvati
tasmAddhiraNyashakalAvabhito bhavataH



3.8.3.[27]

atha yadakShNayAvadyati | savyasya ca doShNo dakShiNAyAshca ca doShNaH savyAvAshca
shroNestasmAdayam pashurakShNayA pado haratyatha yatsamyagavadyetsamIco haivAyam
pashuH pado harettasmAdakShNayAvadyatyatha yanna shIrShNo 'vadyati
nAMsayornAnUkasya nAparasakthayoH



3.8.3.[28]

amurA ha vA agre pashumAlebhire | taddevA bhIShA nopAveyustAnheyam pR^ithivyuvAca
maitadAdR^iDvamahaM va etasyAdhyakShA bhaviShyAmi yathA yathaita etena cariShyantIti 



3.8.3.[29]

sA hovAca | anyatarAmevAhutimahauShuranyatarAm paryashiShanniti sa yAm
paryashiMShaMstAnImAnyavadAnAne tato devAH sviShTakR^ite
tryaN^gANyapAbhajaMstasmAttryaN^gANyathAsurA avAdya¤cIrShNoM
'sayoranUkasyAparasakthayostasmAtteShAM nAvadyedyannveva
tvaShTAnUkamabhyavamattasmAdanUkasya nAvadyedathAhAgnIShomAbhyAM cAgasya
haviSho 'nubrUhItyAshrAvyAhAgnIShomAbhyAM cAgasya haviH preShyeti na
prasthitamityAha prasute prasthitamiti 



3.8.3.[30]

antareNArdharcau yAjyAyai vasAhomaM juhoti | ito vA ayamUrdhvo medha utthito
yamasyA imaM rasam prajA upajIvantyarvAcInaM divo raso vai vasAhomo raso medho
rasenaivaitadrasaM tIvrIkaroti tasmAdayaM raso 'dyamAno na kShIyate 



3.8.3.[31]

tadyadantareNa | ardharcau yAjyAyai vasAhomaM juhotIyaM vA ardharco 'sau
dyaurardharco 'ntarA vai dyAvApR^ithivI antarikShamantarikShAya vai juhoti
tasmAdantareNArdharcau yAjyAyai vasAhomaM juhoti 



3.8.3.[32]

sa juhoti | ghR^itaM ghR^itapAvAnaH pibata vasAM vasApAvAnaH pibatAntarikShasya havirasi
svAhetyetena vaishvadevena yajuShA juhoti vaishvadevaM vA antarikShaM tadyadenenemAH
prajAH prANatyashcodAnatyashcAntarikShamanucaranti tena vaishvadevaM vaShaTkR^ite juhoti
yAni juhvAmavadAnAni bhavanti



3.8.3.[33]

atha juhvA pR^iShadAjyasyopaghnannAha | vanaspataye 'nubrUhItyAshrAvyAha vanaspataye
preShyeti vaShaTkR^ite juhoti tadyadvanaspataye juhotyetamevaitadvajraM yUpam
bhAginaM karoti somo vai vanaspatiH pashumevaitatsomaM karoti tadyadantareNobhe
AhutI juhoti tayobhayaM vyApnoti tasmAdantareNobhe AhutI juhoti



3.8.3.[34]

atha yAnyupabhR^ityavadAnAni bhavanti | tAni samAnayamAna AhAgnaye sviShTakR^ite
'nubrUhItyAshrAvyAhAgnaye sviShTakR^ite preShyeti vaShaTkR^ite juhoti



3.8.3.[35]

atha yadvasAhomasya parishiShyate | tena disho vyAghArayati dishaH pradisha Adisho vidisha
uddisho digbhyaH svAheti raso vai vasAhomaH sarvAsvevaitaddikShu rasaM dadhAti
tasmAdayaM dishi-dishi raso 'bhigamyate 



3.8.3.[36]

atha pashuM sammR^ishati | etarhi sammarshanasya kAlo 'tha yatpurA samR^ishati ya ima
upatiShThante te vimathiShyanta iti shaN^kamAno yadyu vimAthAnna shaN^ketAtraiva
sammR^ishet 



3.8.3.[37]

aindraH prANaH | aN^ge-aN^ge nidIdhyadaindra udAno aN^ge-aN^ge nidhIta iti yadaN^gasho
vikR^itto bhavati tatprANodAnAbhyAM saMdadhAti deva tvaShTarbhUri te saMsametu
salakShmA yadviShurUpam bhavAtIti kR^itsnavR^itamevaitatkaroti devatrA yantamavase
sakhAyo 'nu tvA mAtApitaro madantviti tadyatrainamahauShIttadenaM kR^itsnaM
kR^itvAnusamasyati so 'sya kR^itsno 'muShmiMloka AtmA bhavati



3.8.4.


3.8.4.[1]

trINi ha vai pashorekAdashAni | ekAdasha prayAjA ekAdashAnuyAjA ekAdashopayajo dasha
pANyA aN^gulayo dasha pAdyA dasha prANAH prANa udAno vyAna ityetAvAnvai puruSho yaH
parArdhyaH pashUnAM yaM sarve 'nu pashavaH



3.8.4.[2]

tadAhuH | kiM tadyaj~ne kriyate yena prANaH sarvebhyo 'N^gebhyaH shiva iti



3.8.4.[3]

yadeva gudaM tredhA karoti | prANo vai gudaH so 'yam prAÇAtatastamayam prANo
'nusaMcarati



3.8.4.[4]

sa yadeva gudaM tredhA karoti | tR^itIyamupayaDbhyastR^itIyaM juhvAM tR^itIyamupabhR^iti
tena prANaH sarvebhyo 'N^gebhyaH shivaH



3.8.4.[5]

sa ha tveva pashumAlabheta | ya enam medhamupanayedyadi kR^ishaH syAdyadudaryasya
medasaH parishiShyata tadgude nyR^iShetprANo vai gudaH so 'yam prAÇAtatastamayam
prANo 'nusaMcarati prANo vai pashuryAvaddhyeva prANena prANiti tAvatpashuratha
yadAsmAtprANo 'pakrAmati dArveva tarhi bhUto 'narthyaH shete 



3.8.4.[6]

gudo vai pashuh | medo vai medhastadenam medhamupanayati yadyu aMsalo bhavati
svayamupeta eva tarhi medham bhavati



3.8.4.[7]

atha pR^iShadAjyaM gR^ihNAti | dvayaM vA idaM sarpishcaiva dadhi ca dvandvaM vai
mithunam prajananam mithunamevaitatprajananaM kriyate



3.8.4.[8]

tenAnuyAjeShu carati | pashavo vA anuyAjAH payaH pR^iShadAjyaM tatpashuShvevaitatpayo
dadhAti tadidam pashuShu payo hitam prANo hi pR^iShadAjyamannaM hi
pR^iShadAjyamannaM hi prANaH



3.8.4.[9]

tena purastAdanuyAjeShu carati | sa yo 'yam purastAtprANastamevaitaddadhAti tena
pashcAdupayajati sa yo 'yam pashcAtprANastamevaitaddadhAti tAvimA ubhayataH prANau
hitau yashcAyamupariShTAdyashcAdhastAt



3.8.4.[10]

tadvA etadeko dvAbhyAM vaShaTkaroti | adhvaryave ca yashcaiSha upayajatyatha
yadyajantamupayajati tasmAdupayajo nAmAtha yadupayajati praivaitajjanayati
pashcAddhyupayajati pashcAddhi yoShAyai prajAH prajAyante 



3.8.4.[11]

sa upayajati | samudraM gaca svAhetyApo vai samudra Apo reto reta evaitatsi¤cati 



3.8.4.[12]

antarikShaM gaca svAheti | antarikShaM vA anu prajAH prajAyante 'ntarikShamevaitadanu
prajanayati



3.8.4.[13]

devaM savitAraM gaca svAheti savitA vai devAnAm prasavitA savitR^iprasUta
evaitatprajanayati 



3.8.4.[14]

mitrAvaruNau gaca svAheti | prANodAnau vai mitrAvaruNau prANodAnAvevaitatprajAsu
dadhAti 



3.8.4.[15]

ahorAtre gaca svAheti | ahorAtre vA anu prajAH prajAyante 'horAtre evaitadanu
prajanayati



3.8.4.[16]

candAMsi gaca svAheti | sapta vai candAMsi sapta grAmyAH pashavaH
saptAraNyAstAnevaitadubhayAnprajanayati



3.8.4.[17]

dyAvApR^ithivI gaca svAheti | prajApatirvai prajAH sR^iShTvA tA dyAvApR^ithivIbhyAm
paryagR^ihNAttA imA dyAvApR^ithivIbhyAm parigR^ihItAstatho evaiSha etatprajAH sR^iShTvA tA
dyAvApR^ithivIbhyAm parigR^ihNAti 



3.8.4.[18]

athAtyupayajati | sa yannAtyupayajedyAvatyo haivAgre prajAH sR^iShTAstAvatyo haiva
syurna prajAyerannatha yadatyupayajati praivaitajjanayati tasmAdimAH prajAH
punarabhyAvartam prajAyante 



3.8.5.


3.8.5.[1]

so 'tyupayajati | yaj~naM gaca svAhetyApo vai yaj~na Apo reto reta evaitatsi¤cati



3.8.5.[2]

somaM gaca svAheti | reto vai somo reta evaitatsi¤cati 



3.8.5.[3]

divyaM nabho gaca svAheti | Apo vai divyaM nabha Apo reto reta evaitatsi¤cati



3.8.5.[4]

agniM vaishvAnaraM gaca svAheti | iyaM vai pR^ithivyagnirvaishvAnaraH seyam
pratiShThemAmevaitatpratiShThAmabhiprajanayati 



3.8.5.[5]

atha mukhaM vimR^iShTe | mano me hArdi yaceti tatho hopayaShTAtmAnaM
nAnupravR^iNakti 



3.8.5.[6]

atha jAghanyA patnIH saMyAjayanti | jaghanArdho vai jAghanI jaghanArdhAdvai
yoShAyai prajAH prajAyante tatpraivaitajjanayati yajjAghanyA patnIH saMyAjayanti



3.8.5.[7]

antarato devAnAm patnIbhyo 'vadyati | antarato vai yoShAyai prajAH prajAyanta
upariShTAdagnaye gR^ihapataya upariShTAdvai vR^iShA yoShAm adhidravati 



3.8.5.[8]

atha hR^idayashUlenAvabhR^ithaM yanti | pashorha vA AlabhyamAnasya hR^idayaM
shukShamabhyavaiti hR^idayAddhR^idayashUlamatha yacR^itasya paritR^indanti tadalaJNjuShaM
tasmAdu paritR^idyaiva shUlAkuryAttattriHpracyute pashau hR^idayam pravR^ihyottamam
pratyavadadhAti



3.8.5.[9]

atha hR^idayashUlam prayacati | tanna pR^ithivyAm parAsyennApsu sa yatpR^ithivyAm
parAsyedoShadhIshca vanaspatIMshcaiShA shukpravishedyadapsu parAsyedapa eShA
shukpravishettasmAnna pR^ithivyAM nApsu 



3.8.5.[10]

apa evAbhyavetya | yatra shuShkasya cArdrasya ca saMdhiH syAttadupagUhedyadyu
abhyavAyanAya glAyedagreNa yUpamudapAtraM ninIya yatra shuShkasya cArdrasya ca
saMdhirbhavati tadupagUhati nApo nauShadhIrhiMsIriti tathA nApo nauShadhIrhinasti
dhAmnodhAmno rAjaMstato varuNa no mu¤ca yadAhuraghnyA iti varuNeti shapAmahe
tato varuNa no mu¤ceti tadenaM sarvasmAdvaruNapAshAtsarvasmAdvaruNyAtpramu¤cati



3.8.5.[11]

athAbhimantrayate | sumitriyA na Apa oShadhayaH santu durmitriyAstasmai santu yo
'smAndveShTi yaM ca vayaM dviShma iti yatra vA etena pracarantyApashca ha vA
asmAttAvadoShadhayashcApakramyeva tiShThanti tadu tAbhirmitradheyaM kurute tatho
hainaM tAH punaH pravishantyeSho tatra prAyashcittiH kriyate sa vai nAgnIShomIyasya
pashoH karoti nAgneyasya vashAyA evAnUbandhyAyai tAM hi sarvo 'nu yaj~naH saMtiShThata
etadu hAsyAgnIShomIyasya ca pashorAgneyasya ca hR^idayashUlena caritam bhavati
yadvashAyAshcaranti 



3.9.1.


3.9.1.[1]

prajApatirvai prajAH sasR^ijAno riricAna ivAmanyata | tasmAtparAcyaH prajA AsurnAsya
prajAH shriye 'nnAdyAya tasthire 



3.9.1.[2]

sa aikShatArikShyaham | asmA u kAmAyAsR^ikShi na me sa kAmaH samArdhi parAcyo
matprajA abhUvanna me prajAH shriye 'nnAdyAyAsthiShateti 



3.9.1.[3]

sa aikShata prajApatiH | kathaM nu punarAtmAnamApyAyayeyopa mA prajAH
samAvarteraMstiShTheranme prajAH shriye 'nnAdyAyeti 



3.9.1.[4]

so 'rca¤crAmyaMshcacAra prajAkAmaH | sa etAmekAdashinImapashyatsa ekAdashinyeShTvA
prajApatiH punarAtmAnamApyAyayatopainam prajAH samAvartantAtiShThantAsya prajAH
shriye 'nnAdyAya sa vasIyAneveShTvAbhavat



3.9.1.[5]

tasmai kamekAdashinyA yajeta | evaM haiva prajayA pashubhirApyAyata upainam prajAH
samAvartante tiShThante 'sya prajAH shriye 'nnAdyAya sa vasIyAneveShTvA bhavatyetasmai
kamekAdashinyA yajate



3.9.1.[6]

sa Agneyam prathamam pashumAlabhate | agnirvai devatAnAm mukham prajanayitA sa
prajApatiH sa u eva yajamAnastasmAdAgneyo bhavati



3.9.1.[7]

atha sArasvatam | vAgvai sarasvatI vAcaiva tatprajApatiH punarAtmAnamApyAyayata
vAgenamupasamAvartata vAcamanukAmAtmano 'kuruta vAco evaiSha etadApyAyate
vAgenamupasamAvartate vAcamanukAmAtmanaH kurute 



3.9.1.[8]

atha saumyam | annaM vai somo 'nnenaiva tatprajApatiH
punarAtmAnamApyAyayatAnnamenamupasamAvartatAnnamanukamAtmano
'kurutAnneno evaiSha etadApyAyate 'nnamenamupasamAvartate 'nnamanukamAtmanaH
kurute 



3.9.1.[9]

tadyatsArasvatamanu bhavati | vAgvai sarasvatyannaM somastasmAdyo vAcA
prasAmyannAdo haiva bhavati 


3.9.1.[10]

atha pauShNam | pashavo vai pUShA pashubhireva tatprajApatiH punarAtmAnamApyAyayata
pashava enamupasamAvartanta pashUnanukAnAtmano 'kuruta pashubhirvevaiSha
etadApyAyate pashava enamupasamAvartante pashUnanukAnAtmanaH kurute 



3.9.1.[11]

atha bArhaspatyam | brahma vai bR^ihaspatirbrahmaNaivaitatprajApatiH
punarAtmAnamApyAyayata brahmainamupasamAvartata brahmAnukamAtmano 'kuruta
brahmaNo evaiSha etadApyAyate brahmainamupasamAvartate brahmAnukamAtmanaH
kurute



3.9.1.[12]

tadyatpauShNamanu bhavati | pashavo vai pUShA brahma bR^ihaspatistasmAdbrAhmaNaH
pashUnabhidhR^iShNutamaH purAhitA hyasya bhavanti mukha AhitAstasmAdu tatsarvaM
dattvAjinavAsI carati 



3.9.1.[13]

atha vaishvadevaM | sarvaM vai vishve devAH sarveNaiva tatprajApatiH
punarAtmAnamApyAyayata sarvamenamupasamAvartata sarvamanukamAtmano 'kuruta
sarveNo evaiSha etadApyAyate sarvamenamupasamAvartate sarvamanukamAtmanaH
kurute 



3.9.1.[14]

tadyadbArhaspatyamanu bhavati | brahma vai bR^ihaspatiH sarvamidaM vishve devA
asyaivaitatsarvasya brahma mukhaM karoti tasmAdasya sarvasya brAhmaNo mukham 



3.9.1.[15]

athaindram | indriyaM vai vIryamindram indriyeNaiva tadvIryeNa prajApatiH
punarAtmAnamApyAyayatendriyamenaM vIryamupasamAvartatendriyaM
vIryamanukamAtmano 'kurutendriyeNo evaiSha etadvIryeNApyAyata indriyamenaM
vIryamupasamAvartata indriyaM vIryamanukamAtmanaH kurute



3.9.1.[16]

tadyadvaishvadevamanu bhavati | kShatraM vA indro visho vishve devA annAdyamevAsmA
etatpurastAtkaroti 



3.9.1.[17]

atha mArutam | visho vai maruto bhUmo vai viDbhUmnaiva tatprajApatiH
punarAtmAnamApyAyayata bhUmainamupasamAvartata bhUmAnamanukamAtmano
'kuruta bhUmno evaiSha etadApyAyate bhUmainamupasamAvartate
bhUmAnamanukamAtmanaH kurute



3.9.1.[18]

tadyadaindramanu bhavati | kShatraM vA indro visho vishve devA visho vai maruto
vishaivaitatkShatram paribR^iMhati tadidaM kShatramubhayato vishA paribR^iDham



3.9.1.[19]

athaindrAgnam | tejo vA agnirindriyaM vIryamindra ubhAbhyAmeva tadvIryAbhyAm
prajApatiH punarAtmAnamApyAyayatobhe enaM vIrye upasamAvartetAmubhe vIrye
anuke Atmano kurutobhAbhyAmvevaiSha etadvIryAbhyAmApyAyata ubhe enaM vIrye
upasamAvartete ubhe vIrye anuke AtmanaH kurute 



3.9.1.[20]

atha sAvitram | savitA vai devAnAm prasavitA tatho hAsmA ete savitR^iprasUtA eva sarve
kAmAH samR^idhyante



3.9.1.[21]

atha vAruNamantata Alabhate | tadenaM
sarvasmAdvaruNapAshAtsarvasmAdvaruNyAtpramu¤cati



3.9.1.[22]

tasmAdyadi yUpaikAdashinI syAt | AgneyamevAgniShThe
niyu¤jyAdathetarAnvyupanayeyuryathApUrvam



3.9.1.[23]

yadyu pashvekAdashinI syAt | Agneyameva yUpa AlabherannathetarAnyathApUrvam



3.9.1.[24]

tAnyatrodIco nayanti | Agneyameva prathamaM nayantyathetarAnyathApUrvam 



3.9.1.[25]

tAnyatra nividhyanti | Agneyameva prathamaM dakShiNArdhyaM
nividhyantyathetarAnudIco 'tinIya yathApUrvam 



3.9.1.[26]

teShAM yatra vapAbhiH pracaranti | Agneyasyaiva prathamasya vapayA
pracarantyathetareShAM yathApUrvam



3.9.1.[27]

tairyatra pracaranti | Agneyenaiva prathamena pracarantyathetarairyathApUrvam



3.9.2.


3.9.2.[1]

yatra vai yaj~nasya shiro 'cidyata | tasya raso drutvApaH praviveSha tenaivaitadrasenApaH
syandante tamevaitadrasaM syandamAnam manyante 



3.9.2.[2]

sa yadvasatIvarIracaiti | tamevaitadrasamAhR^itya yaj~ne dadhAti rasavantaM yaj~naM
karoti tasmAdvasatIvarIracaiti



3.9.2.[3]

tA vai sarveShu savaneShu vibhajati | sarveShvevaitatsavaneShu rasaM dadhAti sarvANi
savanAni rasavanti karoti tasmAtsarveShu vibhajati 



3.9.2.[4]

tA vai syandamAnAnAM gR^ihNIyAt | aiddhi sa yaj~nasya rasastasmAtsyandamAnAnAM
gR^ihNIyAt



3.9.2.[5]

gopIthAya vA etA gR^ihyante | sarvaM vA idamanyadilayati yadidaM kiM cApi yo 'yam
pavate 'thaitA eva nelayanti tasmAtsyandamAnAnAM gR^ihNIyAt 



3.9.2.[6]

divA gR^ihNIyAt | pashyanyaj~nasya rasaM gR^ihNAnIti tasmAddivA gR^ihNIyAdetasmai vai
gR^ihNAti ya eSha tapati vishvebhyo hyenA devebhyo gR^ihNAti rashmayo hyasya vishve
devAstasmAddivA gR^ihNIyAddiveva vA eSha tasmAdveva divA gR^ihNIyAt 



3.9.2.[7]

etaddha vai vishve devAH | yajamAnasya gR^ihAnAgacanti sa yaH
purAdityasyAstamayAdvasatIvarIrgR^ihNAti yathA
shreyasyAgamiShyatyAvasathenopakLptenopAsItaivaM tatta etaddhaviH pravishanti ta
etAsu vasatIvarIShUpavasanti sa upavasathaH



3.9.2.[8]

sa yasyAgR^ihItA abhyastamiyAt | tatra prAyashcittiH kriyate yadi purejAnaH
syAnninAhyAdgR^ihNIyAddivA hi tasya tAH purA gR^ihItA bhavanti yadyu anIjAnaH syAdya
enamIjAna upAvasito vA paryavasito vA syAttasya ninAhyAdgR^ihNIyAddivA hi tasya tAH
purA gR^ihItA bhavanti 



3.9.2.[9]

yadyu etadubhayaM na vindet | ulkuShImevAdAyopapareyAttAmuparyupari
dhArayangR^ihNIyAddhiraNyaM voparyupari dhArayangR^ihNIyAttadetasya rUpaM kriyate ya
eSha tapati



3.9.2.[10]

athAto gR^ihNAtyeva | haviShmatIrimA Apa iti yaj~nasya hyAsu rasaH prAvishattasmAdAha
haviShmatIrimA Apa iti haviShmAn AvivAsatIti haviShmAnhyenA yajamAna AvivAsati
tasmAdAha haviShmAn AvivAsatIti



3.9.2.[11]

haviShmAndevo adhvara iti | adhvaro vai yaj~nastadyasmai yaj~nAya gR^ihNAti taM
haviShmantaM karoti tasmAdAha haviShmAndevo adhvara iti 



3.9.2.[12]

haviShmAn astu sUrya iti | etasmai vai gR^ihNAti ya eSha tapati vishvebhyo hyenA devebhyo
gR^ihNAti rashmayo hyasya vishve devAstasmAdAha haviShmAn astu sUrya iti



3.9.2.[13]

tA AhR^itya jaghanena gArhapatyaM sAdayati | agnervo 'pannagR^ihasya sadasi
sAdayAmItyagnervo 'nArtagR^ihasya sadasi sAdayAmItyevaitadAhAtha yadAgnIShomIyaH
pashuH saMtiShThate 'tha pariharati vyutkrAmatetyAhAgreNa havirdhAne yajamAna Aste tA
Adatte



3.9.2.[14]

sa dakShiNena niShkrAmati | tA dakShiNAyAM shroNau sAdayatIndrAgnyorbhAgadheyI
stheti
vishvebhyo hyenA devebhyo gR^ihNAtIndrAgnI hi vishve devAstAH punarAhR^ityAgreNa patnIM
sAdayati sa jaghanena patnIm paryetya tA Adatte



3.9.2.[15]

sa uttareNa niShkrAmati | tA uttarAyAM shroNau sAdayati mitrAvaruNayorbhAgadheyI
stheti naivaM sAdayedatiriktametannaivaM sampatsampadyata indrAgnyorbhAgadheyI
sthetyeva brUyAttadevAnatiriktaM tathA sampatsampadyate 



3.9.2.[16]

guptyai vA etAH parihriyante | agniH purastAdathaitAH samantam palyaN^gyante nAShTrA
rakShAMsyapaghnatyastA AgnIdhre sAdayati vishveShAM devAnAm bhAgadheyI stheti
tadAsu vishvAndevAntsaMveshayatyete vai vasatAM varaM tasmAdvasatIvaryo nAma vasatAM
ha vai varam bhavati ya evametadveda



3.9.2.[17]

tAni vA etAni sapta yajUMShi bhavanti | caturbhirgR^ihNAtyekena jaghanena gArhapatyaM
sAdayatyekena pariharatyekenAgnIdhre tAni sapta yatra vai vAcaH prajAtAni candAMsi
saptapadA vai teShAm parArdhyA shakvaryetAmabhisampadaM tasmAtsapta yajUMShi
bhavanti 



3.9.3.


3.9.3.[1]

tAntsamprabodhayanti | te 'pa upaspR^ishyAgnIdhramupasamAyanti ta AjyAni gR^ihNate
gR^ihItvAjyAnyAyantyAsAdyAjyAni 



3.9.3.[2]

atha rAjAnamupAvaharati | iyaM vai pratiShThA janUrAsAm
prajAnAmimAmevaitatpratiShThAmabhyupAvaharati tamasyai tanute tamasyai janayati 



3.9.3.[3]

antareNeSha upAvaharati | yaj~no vA anastannveva yaj~nAnna bahirdhA karoti grAvasu
sammukheShvadhinidadhAti kShatraM vai somo visho grAvANaH
kShatramevaitadvishyadhyUhati tadyatsammukhA bhavanti vishamevaitatsammukhAM
kShatriyamabhyavivAdinIM karoti tasmAtsammukhA bhavanti



3.9.3.[4]

sa upAvaharati | hR^ide tvA manase tveti yajamAnasyaitatkAmAyAha hR^idayena hi manasA
yajamAnastaM kAmaM kAmayate yatkAmyA yajate tasmAdAha hR^ide tvA manase tveti 



3.9.3.[5]

dive tvA sUryAya tveti | devalokAya tvetyevaitadAha yadAha dive tveti sUryAya tveti
devebhyastvetyevaitadAhordhvamimamadhvaraM divi deveShu hotrA yacetyadhvaro vai
yaj~na UrdvamimaM yaj~naM dive deveShu dhehItyevaitadAha 



3.9.3.[6]

soma rAjanvishvAstvam prajA upAvaroheti | tadenamAsAm prajAnAmAdhipatyAya
rAjyAyopAvaharati



3.9.3.[7]

athAnusR^ijyopatiShThate | vishvAstvAm prajA upAvarohantvityayathAyathamiva vA
etatkaroti yadAha vishvAstvam prajA upAvaroheti kShatraM vai somastatpApavasyasaM
karoti taddhedamanu pApavasyasaM kriyate 'thAtra yathAyathaM karoti yathApUrvaM
yadAha vishvAstvAm prajA upAvarohantviti tadenamAbhiH prajAbhiH pratyavarohayati
tasmAdu kShatriyamAyantamimAH prajA vishaH pratyavarohanti tamadhastAdupAsata
upasanno hotA prAtaranuvAkamanuvakShyanbhavati 



3.9.3.[8]

atha samidhamabhyAdadhadAha | devebhyaH prAtaryAvabhyo 'nubrUhIti candAMsi vai
devAH prAtaryAvANashcandAMsyanuyAjA devebhyaH preShya devAnyajeti vA
anuyAjaishcaranti 



3.9.3.[9]

tadu haika AhuH | devebhyo 'nubrUhIti tadu tathA na brUyAccandAMsi vai devAH
prAtaryAvANashcandAMsyanuyAjA devebhyaH preShya devAnyajeti vA anuyAjaishcaranti
tasmAdu brUyAddevebhyaH prAtaryAvabhyo 'nubrUhItyeva



3.9.3.[10]

atha yatsamidhamabhyAdadhAti | candAMsyevaitatsaminddhe 'tha yaddhotA
prAtaranuvAkamanvAha candAMsyevaitatpunarApyAyayatyayAtayAmAni karoti
yAtayAmAni vai devaishcandAMsi candobhirhi devAH svargaM lokaM samAshnuvata na vA
atra stuvate na shaMsanti taccandAMsyevaitatpunarApyAyayatyayAtayAmAni karoti
tairayAtayAmairyaj~naM tanvate tasmAddhotA prAtaranuvAkamanvAha



3.9.3.[11]

tadAhuH | kaH prAtaranuvAkasya pratigara iti jAgraddhaivAdhvaryurupAsIta sa
yannimiShati sa haivAsya pratigarastadu tathA na kuryAdyadi nidrAyAdapi kAmaM
svapyAtsa yatra hotA prAtaranuvAkam paridadhAti tatpracaraNIti srugbhavati tasyAM
caturgR^ihItamAjyaM gR^ihItvA juhoti 



3.9.3.[12]

yatra vai yaj~nasya shiro 'cidyata | tasya raso drutvApaH pravivesha tamadaH
pUrvedyurvasatIvarIbhirAharatyatha yo 'tra yaj~nasya rasaH parishiShTastamevaitadacaiti



3.9.3.[13]

yaddhaivaitAmAhutiM juhoti | etamevaitadyaj~nasya rasamabhiprastR^iNIte tamArunddhe
yAbhya u caivaitAM devatAbhya AhutiM juhoti tA evaitatprINAti tA asmai tR^iptAH prItA
etaM yaj~nasya rasaM saMnamanti



3.9.3.[14]

sa juhoti | shR^iNotvagniH samidhA havam ma iti shR^iNotu ma idamagniranu me
jAnAtvityevaitadAha shR^iNvantvApo dhiShaNAshca devIriti shR^iNvantu ma idamApo 'nu me
jAnantvityevaitadAha shrotA grAvANo viduSho na yaj~namiti shR^iNvantu ma idaM grAvANo
'nu
me jAnantvityevaitadAha viduSho na yaj~namiti vidvAMso hi grAvANaH shR^iNotu devaH
savitA havam me svAheti shR^iNotu ma idaM devaH savitAnu me jAnAtvityevaitadAha savitA
vai devAnAm prasavitA tatsavitR^iprasUta evaitadyaj~nasya rasamacaiti



3.9.3.[15]

athAparaM caturgR^ihItamAjyaM gR^ihItvA | udaÇ prayannAhApa iShya hotarityapa ica
hotarityevaitadAha tadyadato hotAnvAhaitamevaitadyaj~nasya rasamabhiprastR^iNIte
tamArunddha etAnu caivaitadanutiShThate nedenAnantarA nAShTrA rakShAMsi hinasanniti 



3.9.3.[16]

atha sampreShyati | maitrAvaruNasya camasAdhvaryavehi neShTaH
patnIrudAnayaikadhanina etAgnIccAtvAle vasatIvarIbhiH pratyupatiShThAsai
hotR^icamasena ceti sampraiSha evaiShaH 



3.9.3.[17]

ta uda¤co niShkrAmanti | jaghanena cAtvAlamagreNAgnIdhraM sa yasyAM tato dishyApo
bhavanti tadyanti te vai saha patnIbhiryanti tadyatsaha patnIbhiryanti



3.9.3.[18]

yatra vai yaj~nasya shiro 'cidyata | tasya raso drutvApaH pravivesha tamete gandharvAH
somarakShA jugupuH



3.9.3.[19]

te ha devA UcuH | iyamu nveveha nAShTrA yadime gandharvAH kathaM nvimamabhaye
'nAShTre yaj~nasya rasamAharemeti



3.9.3.[20]

te hocuH | yoShitkAmA vai gandharvAH saha patnIbhirayAma te patnIShveva gandharvA
gardhiShyantyathaitamabhaye 'nAShTre yaj~nasya rasamAhariShyAma iti 



3.9.3.[21]

te saha patnIbhirIyuH | te patnIShveva gandharvA jagR^idhurathaitamabhaye nAShTre
yaj~nasya rasamAjahruH



3.9.3.[22]

tatho evaiSha etat | mahaiva patnIbhireti te patnIShveva gandharvA
gR^idhyantyathaitamabhaye 'nAShTre yaj~nasya rasamAharati



3.9.3.[23]

so 'po 'bhijuhoti | etAM ha vA AhutiM hR^itAmeSha yaj~nasya rasa upasameti tAm
pratyuttiShThati tamevaitadAviShkR^itya gR^ihNAti 



3.9.3.[24]

yadvevaitAmAhutiM juhoti | etamevaitadyaj~nasya rasamabhiprastR^iNIte tamArunddhe
tamapo yAcati yAbhya u caivaitAM devatAbhya AhutiM juhoti tA evaitatprINAti tA asmai
tR^iptAH prItA etaM yaj~nasya rasaM saMnamanti 



3.9.3.[25]

sa juhoti | devIrApo apAMnapAditi devyo hyApastasmAdAha devIrApo apAMnapAditi yo
va UrmirhaviShya iti yo va Urmiryaj~niya ityevaitadAhendriyAvAnmadintama iti
vIryavAnityevaitadAha yadAhendriyAvAniti madintama iti svAdiShTha ityevaitadAha taM
devebhyo devatrA dattetyetadenA ayAciShTa yadAha taM devebhyo devatrA datteti
shukrapebhya iti satyaM vai shukraM satyapebhya ityevaitadAha yeShAm bhAga stha
svAheti teShAmu hyeSha bhAgaH



3.9.3.[26]

atha maitrAvaruNacamasenaitAmAhutimapaplAvayati | kArShirasIti yathA vA aN^gAro
'gninA psAtaH syAdevameShAhutiretayA devatayA psAtA bhavati rAjAnaM vA
etAbhiradbhirupasrakShyanbhavati yA etA maitrAvaruNacamase vajro vA AjyaM retaH
somo nedvajreNAjyena retaH somaM hinasAnIti tasmAdvA apaplAvayati 



3.9.3.[27]

atha gR^ihNAti | samudrasya tvAkShityA unnayAmItyApo vai samudro 'psvevaitadakShitiM
dadhAti tasmAdApa etAvati bhoge bhujyamAne na kShIyante
tadanvekadhanAnunnayanti tadanu pAnnejanAn



3.9.3.[28]

tadyanmaitrAvaruNacamasena gR^ihNAti | yatra vai devebhyo yaj~no
'pAkrAmattametaddevAH praiShaireva praiShamaicanpurorugbhiH
prArocayannividbhirnyavedayaMstasmAnmaitrAvaruNacamasena gR^ihNAti



3.9.3.[29]

ta Ayanti | pratyupatiShThate 'gnIccAtvAle vasatIvarIbhishca hotR^icamasena ca sa
uparyupari cAtvAlaM saMsparshayati vasatIvarIshca maitrAvaruNacamasaM ca samApo
adbhiragmata samoShadhIbhiroShadhIriti yashcAsau pUrvedyurAhR^ito yaj~nasya raso
yashcAdyAhR^itastamevaitadubhayaM saMsR^ijati



3.9.3.[30]

taddhaike | eva maitrAvaruNacamase vasatIvarIrnayantyA
maitrAvaruNacamasAdvasatIvarIShu yashcAsau pUrvedyurAhR^ito yaj~nasya raso
yashcAdyAhR^itastamevaitadubhayaM saMsR^ijAma iti vadantastadu tathA na kuryAdyadvA
AdhavanIye samavanayati tadevaiSha ubhayo yaj~nasya rasaH saMsR^ijyate 'tha hotR^icamase
vasatIvarIrgR^ihNAti nigrAbhyAbhyastadyaduparyupari cAtvAlaM saMsparshayatyato vai
devA divamupodakrAmaMstadyajamAnamevaitatsvargyam
panthAnamanusaMkhyApayati



3.9.3.[31]

ta Ayanti | taM hotA pR^icatyadhvaryo 'verapA ityavido 'pA ityevaitadAha tam
pratyAhoteva naMnamurityavidamatho me 'naMsatetyevaitadAha 



3.9.3.[32]

sa yadyagniShTomaH syAt | yadi pracaraNyAM saMsravaH parishiShTo 'laM homAya syAttaM
juhuyAdyadyu nAlaM homAya syAdaparaM caturgR^ihItamAjyaM gR^ihItvA juhoti yamagne
pR^itsu martyamavA vAjeShu yaM junAH sa yantA shashvatIriShaH svAhetyAgneyyA
juhotyagnirvA agniShTomastadagnAvagniShTomam pratiShThApayati martavatyA
puruShasammito vA agniShToma evaM juhuyAdyadyagniShTomaH syAt 



3.9.3.[33]

yadyukthyaH syAt | madhyamam paridhimupaspR^ishettrayaH
paridhayastrINyukthAnyetairu hi tarhi yaj~naH pratitiShThati yadyu atirAtro vA ShoDashI
vA syAnnaiva juhuyAnna madhyamam paridhim upaspR^ishetsamudyaiva tUShNImetya
prapadyeta tadyathAyathaM yaj~nakratUnvyAvartayati



3.9.3.[34]

ayuN^gA-ayuN^gA ekadhanA bhavanti | trayo vA pa¤ca vA pa¤ca vA sapta vA nava vA nava
vaikAdasha vaikAdasha vA trayodasha vA trayodasha vA pa¤cadasha vA dvandvamaha
mithunam prajananamathA tha eSha eko 'tiricyate sa yajamAnasya
shriyamabhyatiricyate sa vA eShAM sadhanaM yo yajamAnasya shriyamabhyatiricyate
tadyadeShAM sadhanaM tasmAdekadhanA nAma 



3.9.4.


3.9.4.[1]

athAdhiShavaNe paryupavishanti | athAsyAM hiraNyam badhnIte dvayaM vA idaM na
tR^itIyamasti satyaM caivAnR^itaM ca satyameva devA anR^itam manuShyA agniretasaM vai
hiraNyaM satyenAMshUnupaspR^ishAni satyena somam parAhaNAnIti tasmAdvA asyAM
hiraNyam badhnIte 



3.9.4.[2]

atha grAvANamAdatte | te vA ete 'shmamayA grAvANo bhavanti devo vai somo divi hi
somo vR^itro vai soma AsIttasyaitacarIraM yadgirayo
yadashmAnastacarIreNaivainametatsamardhayati kR^itsnaM karoti tasmAdashmamayA
bhavanti ghnanti vA enametadyadabhiShuNvanti tametena ghnanti tathAta udeti tathA
saJNjIvati tasmAdashmamayA grAvANo bhavanti 



3.9.4.[3]

tamAdatte | devasya tvA savituH prasave 'shvinorbAhubhyAm pUShNo hastAbhyAmAdade
rAvAsIti savitA vai devAnAm prasavitA tatsavitR^iprasUta evainametadAdatte
'shvinorbAhubhyAmityashvinAvadhvaryU tattayoreva bAhubhyAmAdatte na svAbhyAm
pUShNo hastAbhyAmiti pUShA bhAgadughastattasyaiva hastAbhyAmAdatte na svAbhyAM
vajro vA eSha tasya na manuShyo bhartA tametAbhirdevatAbhirAdatte



3.9.4.[4]

Adade rAvAsIti | yadA vA enametenAbhiShuNvantyathAhutirbhavati yadAhutiM juhotyatha
dakShiNA dadAtyetaddhyeSha dvayaM rAsata AhutIshca dakShiNAshca tasmAdAha rAvAsIti



3.9.4.[5]

gabhIramimamadhvaraM kR^idhIti | adhvaro vai yaj~no mahAntamimaM yaj~naM
kR^idhItyevaitadAhendrAya suShUtamamitIndro vai yaj~nasya devatA tasmAdAhendrAyeti
suShUtamamiti susutamamityevaitadAhottamena pavinetyeSha vA uttamaH
paviryatsomastasmAdAhottamena pavinetyUrjasvantam madhumantam payasvantamiti
rasavantamityevaitadAha yadAhorjasvantam madhumantam payasvantamiti



3.9.4.[6]

atha vAcaM yacati | devA ha vai yaj~naM tanvAnAste 'surarakShasebhya AsaN^gAdbibhayAM
cakruste hocurupAMshu yajAma vAcaM yacAmeti ta upAMshvayajanvAcamayacan 



3.9.4.[7]

atha nigrAbhyA Aharati | tAsvenaM vAcayati nigrAbhyA stha devashrutastarpayata mA
mano me tarpayata vAcam me tarpayata prANam me tarpayata cakShurme tarpayata
shrotram me tarpayatAtmAnam me tarpayata prajAm me tarpayata pashUnme tarpayata
gaNAnme tarpayata gaNA me mA vitR^iShanniti raso vA ApastAsvevaitAmAshiShamAshAste
sarvaM ca ma AtmAnaM tarpayata prajAm me tarpayata pashUnme tarpayata gaNAnme
tarpayata gaNA me mA vitR^iShanniti sa ya eSha upAMshusavanaH sa vivasvAnAdityo
nidAnena so 'syaiSha vyAnaH



3.9.4.[8]

tamabhimimIte | ghnanti vA enametadyadabhiShuNvanti tametena ghnanti tathAta
udeti tathA saJNjIvati yadveva mimIte tasmAnmAtrA manuShyeShu mAtro yo cApyanyA
mAtrA



3.9.4.[9]

sa mimIte | indrAya tvA vasumate rudravata itIndro vai yaj~nasya devatA
tasmAdAhendrAya tveti vasumate rudravata iti tadindramevAnu vasUMshca
rudrAMshcAbhajatIndrAya tvAdityavata iti tadindramevAnvAdityAnAbhajatIndrAya
tvAbhimAtighna iti sapatno vA abhimAtirindrAya tvA sapatnaghna ityevaitadAha so
'syoddhAro yathA shreShThanyoddhAra evamasyaiSha R^ite devebhyaH



3.9.4.[10]

shyenAya tvA somabhR^ita iti | tadgAyatryai mimIte 'gnaye tvA rAyaspoShada ityagnirvai
gAyatrI tadgAyatryai mimIte sa yadgAyatrI shyeno bhUtvA divaH somamAharattena mA
shyenaH somabhR^ittenaivAsyA etadvIryeNa dvitIyam mimIte 



3.9.4.[11]

atha yatpa¤ca kR^itvo mimIte | saMvatsarasammito vai yaj~naH pa¤ca vA R^itavaH
saMvatsarasya tam pa¤cabhirApnoti tasmAtpa¤ca kR^itvAm mimIte 



3.9.4.[12]

tamabhimR^ishati | yatte soma divi jyotiryatpR^ithivyAM yadurAvantarikShe tenAsmai
yajamAnAyoru rAye kR^idhyadhi dAtre voca iti yatra vA eSho 'gre devAnAM havirbabhUva
taddhekShAM cakre maiva sarveNevAtmanA devAnAM havirbhUvamiti sa
etAstisrastanUreShu lokeShu vinyadhatta



3.9.4.[13]

tadvai devA aspR^iNvata | te 'syaitenaivaitAstanUrApnuvantsa kR^itsna eva devAnAM
havirabhavattatho evAsyaiSha etenaivaitAstanUrApnoti sa kR^itsna eva devAnAM
havirbhavati tasmAdevamabhimR^ishati 



3.9.4.[14]

atha nigrAbhyAbhirupasR^ijati | Apo ha vai vR^itraM jaghnustenaivaitadvIryeNApaH
syandante tasmAdenAH syandamAnA na kiM cana pratighArayati tA ha svameva vashaM
ceruH kasmai nu vayaM tiShThemahi yAbhirasmAbhirvR^itro hata iti sarvaM vA
idamindrAya tasthAnamAsa yadidaM kiM cApi yo 'yam pavate 



3.9.4.[15]

sa indro 'bravIt | sarvaM vai ma idaM tasthAnaM yadidaM kiM ca tiShThadhvameva ma
iti tA hocuH kiM nastataH syAditi prathamabhakSha eva vaH somasya rAj~na iti tatheti tA
asmA atiShThanta tAstasthAnA urasi nyagR^ihNIta tadyadenA urasi nyagR^ihNIta
tasmAnnigrAbhyA nAma tathaivaitA etadyajamAna urasi nigR^ihNIte sa AsAmeSha
prathamabhakShaH somasya rAj~no yannigrAbhyAbhirupasR^ijati



3.9.4.[16]

sa upasR^ijati | shvAtrA stha vR^itratura iti shivA hyApastasmAdAha shvAtrA stheti vR^itratura iti
vR^itraM hyetA aghnanrAdhogUrtA amR^itasya patnIrityamR^itA hyApastA devIrdevatremaM
yaj~naM nayateti nAtra tirohitamivAstyupahUtAH somasya pibateti tadupahUtA eva
prathamabhakShaM somasya rAj~no bhakShayanti



3.9.4.[17]

atha prahariShyan | yaM dviShyAttam manasA dhyAyedamuShmA aham praharAmi na
tubhyamiti yo nvevemam mAnuSham brAhmaNaM hanti taM nveva paricakShate 'tha kiM
ya etaM devI hi somo ghnanti vA enametadyadabhiShuNvanti tametena ghnanti tathAta
udeti tathA saJNjIvati tathAnenasyam bhavati yadyu na dviShyAdapi tR^iNameva manasA
dhyAyettatho anenasyam bhavati 



3.9.4.[18]

sa praharati | mA bhermA saMvikthA iti mA tvam bhaiShIrmA saMvikthA amuShmA aham
praharAmi na tubhyamityevaitadAhorjaM dhatsveti rasaM dhatsvetyevaitadAha dhiShaNe
vIDvI satI vIDayethAmUrjaM dadhAthAmitome evaitatphalake Ahurityu haika AhuH kiM
nu tatra yo 'pyete phalake bhindyAdime havai dyAvApR^ithivI
etasmAdvajrAdudyatAtsaMrejete tadAbhyAmevainametaddyAvApR^ithivIbhyAM shamayati
tatheme shAnto na hinastyUrjaM dadhAthAmiti rasaM dadhAthAmityevaitadAha pApmA
hato na soma iti tadasya sarvam pApmAnaM hanti 



3.9.4.[19]

sa vai trirabhiShuNoti | triH sambharati caturnigrAbhamupaiti taddasha dashAkSharA vai
virADvairAjaH somastasmAddasha kR^itvaH sampAdayati



3.9.4.[20]

atha yannigrAbhamupaiti | yatra vA eSho 'gre devAnAM havirbabhUva taddhemA disho
'bhidadhyAvAbhirdigbhirmithunena priyeNa dhAmnA saMspR^isheyeti tametaddevA
Abhirdigbhirmithunena priyeNa dhAmnA samasparshayanyannigrAbhamupAyaMstatho
evainameSha etadAbhirdigbhirmithunena priyeNa dhAmnA saMsparshayati
yannigrAbhamupaiti 



3.9.4.[21]

sa upaiti | prAgapAgudagadharAkSharvatastvA disha AdhAvantviti
tadenamAbhirdigbhirmithunena priyeNa dhAmnA saMsparshayatyamba niShpara
samarIrvidAmiti yoShA vA ambA yoShA dishastasmAdAhAmba niShpareti samarIrvidAmiti
prajA vA arIH sam prajA jAnatAmityevaitadAha tasmAdyA api viTUramiva prajA bhavanti
sameva tA jAnate tasmAdAha samarIrvidAmiti 



3.9.4.[22]

atha yasmAtsomo nAma | yatra vA eSho 'gre devAnAM havirbabhUva taddhekShAM cakre
maiva sarveNevAtmanA devAnAM havirbhUvamiti tasya yA juShTatamA tanUrAsa
tAmapanidadhe tadvai devA aspR^iNvata te hocurupaivaitAm pravR^ihasva sahaiva na etayA
haviredhIti tAM dUra ivopaprAvR^ihata svA vai ma eSheti tasmAtsomo nAma



3.9.4.[23]

atha yasmAdyaj~no nAma | ghnanti vA enametadyadabhiShuNvanti tadyadenaM janayanti
sa tAyamAno jAyate sa yanjAyate tasmAdya¤jo ya¤jo havai nAmaitadyadyaj~na iti 



3.9.4.[24]

tatraitAmapi vAcamuvAda | tvamaN^ga prashaMsiSho devaH shaviShTha martyaM na
tvadanyo maghavannasti marDitendra bravImi te vaca iti martyo
haivaitadbhavannuvAca tvameveto janayitAsi nAnyastvaditi 



3.9.4.[25]

atha nigrAbhyAbhyo grahAnvigR^ihNate | Apo ha vai vR^itraM jaghnustenaivaitadvIryeNApaH
syandante syandamAnAnAM vai vasatIvarIrgR^ihNAti vasatIvarIbhyo nigrAbhyA
nigrAbyAbhyo grahAnvigR^ihNate tenaivaitadvIryeNa grahAnvigR^ihNate hotR^icamasAdyoShA
vA R^igghotA yoShAyai vA imAH prajAH prajAyante tadenametasyai yoShAyA R^ico hotuH
prajanayati tasmAddhotR^icamasAt 



