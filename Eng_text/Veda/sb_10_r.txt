SATAPATHA-BRAHMANA 10

Data input by H.S. Ananthanarayana and W. P. Lehman.

Bracketted numbering added mechanically.

ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ý             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               A             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ anusvara                M             230		³
³ capital anusvara        õ             245		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ






10.1.1.[1]

agnireSha purastAccIyate  saMvatsara upariShTAnmahadukthaM shasyate
prajApatervisrastasyAgraM raso'gacat 



10.1.1.[2]

sa yaH sa prajApatirvyasraMsata  saMvatsaraH so'tha yAnyasya tAni parvANi
vyasraMsantAhorAtrANi tAni 



10.1.1.[3]

sa yaH sa saMvatsaraH prajApatirvyasraMsata  ayameva sa yo'yamagnishcIyate'tha
yAnyasya tAnyahorAtrANi parvANi vyasraMsanteShTakA eva tAstadyadetA upadadhAti
yAnyevAsya tAnyahorAtrANi parvANi vyasraMsanta tAnyasminnetatpratidadhAti
tadetadatraiva yajushcitamatrAptam



10.1.1.[4]

atha yo'sya so'graM raso'gacat  mahattadukthaM tamasya taM
rasamR^ikShAmAbhyAmanuyanti tadyattatra yajuH purastAdetyabhinetaiva tadeti yathAdo
me'mutraikaM tadAhariShyAmItyevaM t



10.1.1.[5]

tamadhvaryurgraheNa gR^ihNAti  yadgR^ihNAti tasmAdgrahastasmiadyajuH purastAdeti taM
saMvatsara Apnuvanti nnudgAtA mahAvratena rasaM dadhAti sarvANi haitAni sAmAni
yanmahAvrataM tadasmintsarvaiH sAmabhI rasaM dadhAti tasminhotA mahatokthena
rasaM dadhAti sarvA haitA R^ico yanmahadukthaM tadasmintsarvAbhirR^igbhI rasaM
dadhAti 



10.1.1.[6]

te yadA stuvate yadAnushaMsati  athAsminnetaM vaShaTkR^ite juhoti tadenameSha
raso'pyeti na vai mahAvratamidaM stutaM sheta iti pashyanti no
mahadidamukthamityagnimeva pashyantyAtmA hyagnistadenamete ubhe raso
bhUtvApIta R^ikca sAma ca tadubhe R^ikShAme yajurapItaH 



10.1.1.[7]

sa eSha mithuno'gniH  prathamA ca citirdvitIyA ca tR^itIyA ca caturthI cAtha pa¤camyai
citeryashcite'gnirnidhIyate tanmithunam mithuna u evAyamAtmA



10.1.1.[8]

aN^guShThA iti pumAMsaH  aN^gulaya iti striyaH karNAviti pumAMsau bhruvAviti striyA
oShThAviti pumAMsau nAsike iti striyau dantA iti pumAMso jihveti strI sarva eva
mithunaH so'nena mithunenAtmanaitam mithunamagnimapyeti 



10.1.1.[9]

eShAtrApItiH  apyahaivam mithuna itthaM ha tvevApi mithuno vAgeveyaM
yo'yamagnishcito vAcA hi cIyate'tha yashcite'gnirnidhIyate sa prANaH prANo vai vAco vR^iShA
prANo mithunaM vAgvevAyamAtmAtha ya AtmanprANastanmithunaM so'nena
mithunenAtmanaitam mithunamagnimapyeti



10.1.1.[10]

eSho atrApItiH  na ha vA asyAputratAyai kA cana shaN^kA bhavati ya evametau
mithunAvAtmAnaM cAgniM ca vedAnnaM ha tvevAyamAtmA dakShiNAnnaM vanute yo na
Atmeti hyapyR^iShiNAbhyuktam



10.1.1.[11]

tadidamannaM jagdhaM dvedhA bhavati  yadasyAmR^itamUrdhvaM tannAbherUrdhvai
prANairuccarati tadvAyumapyetyatha yanmartyam parAk tannAbhimatyeti taddvayam
bhUtvemAmapyeti mUtraM ca purIShaM ca tadyadimAmapyeti yo'yamagnishcitastaM
tadapyetyatha yadvAyumapyeti yashcite'gnirnidhIyate taM tadapyetyeSho evAtrApItiH 



10.1.2.[1]

prajApatirimAMlokAnaipsat  sa etaM vayovidhamAtmAnamapashyadagniM taM vyadhatta
tenemaM lokamApnotsa dvitIyaM vayovidhamAtmAnamapashyanmahAvrataM
tadvyadhatta tenAntarikShamApnotsa tR^itIyaM
vayovidhamAtmAnamapashyanmahadukthaM tadvyadhatta tena divamApnot 



10.1.2.[2]

ayaM vAva loka eSho'gnishcitaH  antarikSham mahAvrataM dyaurmahadukthaM
tasmAdetAni sarvANi sahopeyAdagnim mahAvratam mahadukthaM saha hIme lokA
asR^ijyanta tadyadagniH prathamashcIyate'yaM hyeShAM lokAnAm
prathamo'sR^ijyatetyadhidevatam



10.1.2.[3]

athAdhyAtmam  mana evAgniH prANo mahAvrataM vAÇmahadukthaM tasmAdetAni
sarvANi sahopeyAtsaha hi manaH prANo vAktadyadagniH prathamashcIyate mano hi
prathamam prANAnAm 



10.1.2.[4]

AtmaivAgniH  prANo mahAvrataM vAÇ mahadukthaM tasmAdetAni sarvANi sahopeyAtsaha
hyAtmA prANo vAktadyadagniH prathamashcIyata AtmA hi prathamaH sambhavataH
sambhavati 



10.1.2.[5]

shira evAgniH  prANo mahAvratamAtmA mahadukthaM tasmAdetAni sarvANi sahopeyAtsaha
hi shiraH prANa AtmA tadyadagniH prathamashcIyate shiro hi prathamaM jAyamAnasya
jAyate tasmAdyatraitAni sarvANi saha kriyante mahadevokthamAtamAM khyAyata AtmA
hi mahaduktham 



10.1.2.[6]

tadAhuH  yadetAni sarvANi saha durupApAni kaiteShAmupAptiriti jyotiShToma
evAgniShTome jyotiShTomenaivAgniShTomena yajeta 



10.1.2.[7]

tasya vA etasya jyotiShTomasyAgniShTomasya  trivR^idbahiShpavamAnaM tadvratasya shiraH
pa¤cadashasaptadashA uttarau pavamAnau tau pakShau pa¤cadashaM hoturAjyaM
saptadasham pR^iShThamekaviMshaM yaj~nAyaj~niyaM tatpucam 



10.1.2.[8]

tayorvA etayoH  pa¤cadashasaptadashayordvAtriMshatstotriyAstato yAH pa¤caviMshatiH sa
pa¤caviMsha AtmAtha yAH saptAtiyanti tAH parimAdaH pashavo haitAH pashavaH parimAda
etAvadvai mahAvrataM tadetadatraiva mahAvratamApnoti 



10.1.2.[9]

atha hotA sapta candAMsi shaMsati  caturuttarANyekarcAni virADaShTamAni teShAM
tisrashcAshItayo'kSharANi pa¤cacatvAriMshacca tato yA ashItayaH
saivAshItInAmAptirashItibhirhi
mahadukthamAkhyAyate'tha yAni pa¤cacatvAriMshattato yAni pa¤caviMshatiH sa
pa¤caviMsha AtmA yatra vA AtmA tadeva shirastatpakShapucAnyatha yAni
viMshatistadAvapanametAvadvai mahadukthaM tadetadatraiva mahadukthamApnoti tAni
vA etAni sarvANi jyotiShToma evAgniShToma Apyante tasmAdu
jyotiShTomenaivAgniShTomena yajeta 



10.1.3.[1]

prajApatiH prajA asR^ijata  sa Urdhvebhya eva prANebhyo devAnasR^ijata ye'vA¤caH
prANAstebhyo martyAH prajA athordhvameva mR^ityum prajAbhyo'ttAramasR^ijata



10.1.3.[2]

tasya ha prajApateH  ardhameva martyamAsIdardhamamR^itaM tadyadasya
martyamAsIttena mR^ityorabibhetsa bibhyAdimAm prAvishaddvayam bhUtvA mR^iccApashca 



10.1.3.[3]

sa mR^ityurdevAnabravIt  kva nu so'bhUdyo no'sR^iShTeti tvadbibhyadimAm prAvikShaditi
so'bravIttaM vA anvicAma taM sambharAma na vA ahaM taM hiMsiShyAmIti taM devA asyA
adhi samabharanyadasyApsvAsIttA apaH samabharannatha yadasyAM tAm mR^idaM
tadubhayaM sambhR^itya mR^idaM cApashceShTakAmakurvaMstasmAdetadubhayamiShTakA
bhavati mR^iccApashca 



10.1.3.[4]

tadetA vA asya tAH  pa¤ca martyAstanva AsaMloma tvaÇmAMsamasthi majjAthaitA amR^itA
mano vAkprANashcakShuH shrotram 



10.1.3.[5]

sa yaH sa prajApatiH  ayameva sa yo'yamagnishcIyate'tha yA asya tAH pa¤ca
martyAstanva AsannetAstAH purIShacitayo'tha yA amR^itA etAstA iShTakAcitayaH 



10.1.3.[6]

te devA abruvan  amR^itamimaM karavAmeti tasyaitAbhyAmamR^itAbhyAM tanUbhyAmetAm
martyAM tanUm parigR^ihyAmR^itAmakurvanniShTakAcitibhyAm purIShacitiM tathA dvitIyAM
tathA tR^itIyAM tathA caturthIm



10.1.3.[7]

atha pa¤camIM citimupadhAya  purIShaM nivapati tatra vakarNIM ca svayamAtR^iNAM
copadadhAti hiraNyashakalaiH prokShatyagnimabhyAdadhAti sA saptamI
citistadamR^itamevamasyaitAbhyAmamR^itAbhyAM tanUbhyAmetAm martyAM tanUm
parigR^ihyAmR^itAmakurvanniShTakAcitibhyAm purIShacitiM tato vai
prajApatiramR^ito'bhavattathaivaitadyajamAna etamamR^itamAtmAnaM kR^itvA so'mR^ito
bhavati 



10.1.3.[8]

te vai devAstaM nAviduH  yadyenaM sarvaM vAkurvanna vA sarvaM yadyati vArecayanna
vAbhyApayaMsta etAmR^icamapashyandhAmacadagnirindro brahmA devo bR^ihaspatiH 
sacetaso vishve devA yaj~nam prAvantu naH shubha iti



10.1.3.[9]

tasyA astyevAgneyam  astyaindramasti vaishvadevaM tadyadasyA AgneyaM
yadevaitasyAgnerAgneyaM tadasya tena samaskurvanyadaindraM tadaindreNa
yadvaishvadevaM tadvaishvadevena tamatraiva sarvaM kR^itsnaM samaskurvan 



10.1.3.[10]

tadyadetayopatiShThate  yadevAsyAtra vidvAnvAvidvAnvAti vA recayati na vAbhyApayati
tadevAsyaitayA sarvamApnoti yadasya kiM cAnAptamanuShTubdhAmacadbhavati vAgvA
anuShTubvAgdhAmacadvAcaivAsya tadApnoti yadasya kiM cAnAptam purIShavatIM citiM
kR^itvopatiShThetetyu haika Ahustatra hisA sarvA kR^itsnA bhavatIti



10.1.3.[11]

tadu vA AhuH  yaviShThavatyaivopatiShThetaitaddhAsya priyaM dhAma yadyaviShTha iti
tadyadasya priyaM dhAma tenAsya tadApnoti yadasya kiM cAnAptamAgneyyAgnikarma
hi gAyatryAgAyatro'gniryAvAnagniryAvatyasya mAtrA tAvataivasya ta dApnoti yadasya
kiM cAnAptamaniruktayA sarvaM vA aniruktaM sarveNaivAsya tadApnoti yadasya kiM
cAnAptaM tvaM yaviShTha dAshuSha iti tasyokto bandhuH purIShavatIM citiM
kR^itvopatiShTheta tatra hi sA sarvA kR^itsnA bhavati 



10.1.4.[1]

ubhayaM haitadagre prajApatirAsa  martyaM caivAmR^itaM ca tasya prANA evAmR^itA AsuH
sharIram martyaM sa etena karmaNaitayAvR^itaikadhAjaramamR^itamAtmAnamakuruta
tathaivaitadyajamAna ubhayameva bhavati martyaM caivAmR^itaM ca tasya prANA evAmR^itA
bhavanti sharIram martyaM sa etena karmaNaitayAvR^itaikadhAjaramamR^itamAtmAnaM
kurute 



10.1.4.[2]

sa prathamAM citiM cinoti  sA hAsyaiShA prANa eva tadvai tadamR^itamR^itaM hi prANaH
saiShAmR^itacitiratha purIShaM nivapati taddhAsyaitanmajjaiva tadvai tanmartyam
martyo hi majjA tadetasminnamR^ite pratiShThApayati tenAsyaitadamR^itam bhavati 



10.1.4.[3]

dvitIyAM citiM cinoti  sA hAsyaiShApAna eva tadvai tadamR^itamamR^itaM hyapAnaH
saiShAmR^itacitistadetanmartyamubhayato'mR^itena parigR^ihNAti tenAsyaitadamR^itam
bhavatyatha purIShaM nivapati taddhAsyaitadasthyeva tadvai tanmartyam martyaM
hyasthi tadetasminnamR^ite pratiShThApayati tenAsyaitadamR^itam bhavati



10.1.4.[4]

tR^itIyAM citiM cinoti  sA hAsyaiShA vyAna eva tadvai tadamR^itamamR^itaM hi vyAnaH
saiShAmR^itacitistadetanmartyamubhayato'mR^itena parigR^ihNAti tenAsyaitadamR^itam
bhavatyatha purIShaM nivapati taddhAsyaitatsnAvaiva tadvai tanmartyaM hi snAva
tadetasminnamR^ite pratiShThApayati tenAsyaitadamR^itam bhavati 



10.1.4.[5]

caturthIM citiM cinoti  sA hAsyaiShodAna eva tadvai tadamR^itamamR^itam hyudAnaH
saiShAmR^itacitistadetanmartyamubhayato'mR^itena parigR^ihNAti tenAsyaitadamR^itam
bhavatyatha purIShaM nivapati taddhAsyaitanmAMsameva tadvai tanmartyam martyaM
hi mAMsaM tadetasminnamR^ite pratiShThApayati tenAsyaitadamR^itam bhavati



10.1.4.[6]

pa¤camIM citiM cinoti  sA hAsyaiShA samAna eva tadvai tadamR^itamamR^itaM hi samAnaH
saiShAmR^itacitistadetanmartyamubhayato'mR^itena parigR^ihNAti tenAsyaitadamR^itam
bhavatyatha purIShaM nivapati taddhAsyaitanmeda eva tadvai tanmartyam martyaM hi
medastadetasminnamR^ite pratiShThApayati tenAsyaitadamR^itam bhavati 



10.1.4.[7]

ShaShThIM citiM cinoti  sA hAsyaiShA vAgevatadvai tadamR^i tamamR^itaM hi
vAkShaiShAmR^itacitistadetanmartyamubhayato'mR^itena parigR^ihNAti tenAsyaitadamR^itam
bhavatyatha puriShaM nivapati taddhAsyaitadasR^igeva tvageva tadvai tanmartyam
martyaM hyasR^iÇmartyA tvaktadetasminnamR^ite pratiShThApayati tenAsyaitadamR^itam
bhavati



10.1.4.[8]

tA vA etAH  ShaDiShTakAcitayaH ShaT purIShacitayastaddvAdasha dvAdasha mAsAH
saMvatsaraH
saMvatsaro'gniryAvAnagniryAvatyasya mAtrA tAvataiva
tatprajApatirekadhAjaramamR^itamAtmAnamakuruta tathaivaitadyajamAna
ekadhAjaramamR^itamAtmAnaM kurute 



10.1.4.[9]

atha vikarNIM ca svayamAtR^iNAM copadhAya  hiraNyashakalaiH
prokShatyagnimabhyAdadhAti rUpameva tatprajApatirhiraNmayamantata Atmano'kuruta
tadyadantatastasmAdidamantyamAtmano rUpaM tasmAdAhurhiraNmayaH prajApatiriti
tathaivaitadyajamAno rUpameva hiraNmayamantata AtmanaH kurute
tadyadantatastasmAdidamantyamAtmano rUpaM tasmAdye caitadvidurye ca na
hiraNmayo'gnicidamuShmiMloke sambhavatItyevAhuH



10.1.4.[10]

taddhaitacANDilyashca sAptarathavAhanishca  AcAryAntevAsibau vyUdAte
rUpamevAsyaitaditi ha smAha shANDilyo lomAnIti sAptarathavAhaniH



10.1.4.[11]

sa hovAca shANDilyaH  rUpaM vAva lomavadrUpamalomakaM rUpamevAsyaitaditi tadvai
tattathA yathA tacANDilya uvAca saMcite'gniH praNIyate praNItAdUrdhvaM samidha
Ahutaya iti hUyante 



10.1.4.[12]

prANena vai devA annamadanti  agniru devAnAm prANastasmAtprAgdevebhyo juhvati
prANena hi devA annamadantyapAnena manuShyA annamadanti
tasmAtpratyaÇmanuShyeShvannaM dhIyate'pAnena hi manuShyA annamadanti



10.1.4.[13]

tadAhuH  na vayaso'gnicidashnIyAdvayo vA eSha rUpam bhavati yo'gniM cinuta Ishvara
ArtimAtostasmAnna vayaso'gnicidashnIyAditi tadvai kAmamevaivaMvidashnIyAdagnervA
eSha rUpam bhavati yo'gniM cinute sarvaM vA idamagnerannaM sarvam ma
idamannamityevaivaMvidvidyAditi 



10.1.4.[14]

tadAhuH  kiM tadagnau kriyate yena yajamAnaH punarmR^ityumapajayatItyagnirvA eSha
devatA bhavati yo'gniM cinute'mR^itamu vA agniH shrIrdevAH shriyaM gacati yasho devA yasho
ha bhavati ya evaM veda 



10.1.5.[1]

sarve haite yaj~nA yo'yamagnishcitaH  sa yatpashumAlabhate tadagnyAdheyamatha
yadukhAM sambharati tAnyagnyAdheyahavImShyatha yaddIkShate tadagnihotramatha
yaddIkShitaH samidhAvAdadhAti te agnihotrAhutI



10.1.5.[2]

te vai sAyamprAtarAdadhAti  sAyamprAtarhyagnihotrAhutI juhvati samAnena mantreNa
samAnena hi mantreNAgnihotrAhutI juhvatyatha yadvanIvAhanaM ca
bhasmanashcAbhyavaharaNaM tau darshapUrNamAsAvatha yadgArhapatyaM cinoti tAni
cAturmAsyAnyatha yadUrdhvaM gArhapatyAdA sarvauShadhAttA iShTayo'tha yadUrdhvaM
sarvauShadhAtprAcInaM citibhyaste pashubandhA ya evaiteShu yaj~neShu viShNukramAste
viShNukramA yajjapyaM tadvAtsapram 



10.1.5.[3]

saumyo'dhvaraH prathamA citiH  yatprAcInaM savebhyo rAjasUyo dvitIyA
vAjapeyastR^itIyAshvamedhashcaturthyagnisavaH pa¤camI yaishcitaM sAmabhiH parigAyati
tanmahAvratamatha yattatrodgAtuH purastAjjapyaM tacatarudriyaM vasordhArA
mahadukthamatha yadUrdhvaM sAmabhyaH prAcInaM vasordhArAyai yadeva tatra hotuH
purastAjjapyaM tattadatha yadUrdhvaM vasordhArAyai te gR^ihamedhA etAvanto vai sarve
yaj~nAstAnagninApnoti 



10.1.5.[4]

athAto yaj~navIryANAmeva  sAyamprAtarha vA amuShmiMloke'gnihotrahudashnAti tAvatI
ha tasminyaj~na UrgardhamAse'rdhamAse darshapUrNamAsayAjI caturShu-caturShu
mAseShu cAturmAsyayAjI ShaTsu-ShaTsu pashubandhayAjI saMvatsare-saMvatsare somayAjI
shate-shate saMvatsareshvagnicitkAmamashnAti kAmaM na taddhaitadyAvacataM
saMvatsarAstAvadamR^itamanantamaparyantaM sa so haitadevaM vedaivaM
haivAsyaitadamR^itamanantamaparyantam bhavati tasya
yadapIShIkayevopahanyAttadevAsyAmR^itamanantamaparyantam bhavati



10.2.1.[1]

prajApatiH svargaM lokamajigAMsat  sarve vai pashavaH prajApatiH puruSho'shvo
gauravirajaH sa etai rUpairnAshaknotsa etaM vayovidhamAtmAnamapashyadagniM taM
vyadhatta so'nupasamuhyAnupAdhAyodapipatiShatsa nAshaknotsa
upasamuhyopadhAyodapatattasmAdapyetarhi vayAMsi yadaiva pakShA upasamUhante
yadA patrANi visR^ijante'thotpatituM shaknuvanti 



10.2.1.[2]

taM vA aN^gulibhirmimIte  puruSho vai yaj~nastenedaM sarvam mitaM tasyaiShAvamA
mAtrA yadaN^gulayastadyAsyAvamA mAtrA tAmasya tadApnoti tayainaM tanmimIte 



10.2.1.[3]

caturviMshatyAN^gulibhirmimIte  caturviMshatyakSharA vai gAyatrI
gAyatro'gniryAvAnagniryAvatyasya mAtrA tAvataivainaM tanmimIte 



10.2.1.[4]

sa caturaN^gulamevobhayato'ntarata upasamUhati  caturaN^gulamubhayato bAhyato
vyudUhati tadyAvadevopasamUhati tAvadvyudUhati tannAhaivAtirecayati no kanIyaH
karoti tathA pucasya tathottarasya pakShasya 



10.2.1.[5]

atha nirNAmau pakShayoH karoti  nirNAmau hi vayasaH pakShayorbhavato vitR^itIye
vitR^itIye hi vayasaH pakShayornirNAmau bhavato'ntare vitR^itIye'ntare hi vitR^itIye vayasaH
pakShayornirNAmau bhavataH sa caturaN^gulameva purastAdudUhati caturaN^gulam
pashcAdupasamUhati tadyAvadevodUhati tAvadupasamUhati tannAhaivAtirecayati no
kanIyaH karoti



10.2.1.[6]

sa tasminnirNAme  ekAmiShTakAmupadadhAti tadyeyaM vayasaH patato nirNAmAdekA
nADyupashete tAM tatkarotyatho idam



10.2.1.[7]

atha vakrau karoti  vakrau hi vayasaH pakShau bhavataH sa caturaN^gulameva
pashcAdudUhati caturaN^gulam purastAdupasamUhati tadyAvadevodUhati
tAvadupasamUhati tannAhaivAtirecayati no kanIyaH karoti



10.2.1.[8]

atha rUpamUttamaM karoti  atraiSha sarvo'gniH saMskR^itastasmindevA
etadrUpamuttamamadadhustathaivAsminnayametadrUpamuttamaM dadhAti sa
sahasramR^ijvAlikhitA iShTakAH karoti sahasramityAlikhitAH sahasramityAlikhitAH



10.2.1.[9]

atha pa¤camIM citimupadhAya  tredhAgniM vimimIte sa madhyame vitR^itIye
sahasramR^ijvAlikhitA iShTakA upadadhAti tadyAnImAni vayasaH pratya¤ci shIrShNa A
pucAdR^ijUni lomAni tAni tatkaroti



10.2.1.[10]

atha sahasramityAlikhitA dakShiNata upadadhAti  tadyAnImAni vayaso dakShiNato
vakrANi lomAni tAni tatkaroti 



10.2.1.[11]

atha sahasramityAlikhitA uttarata upadadhAti  tadyAnImAni vayasa uttarato vakrANi
lomAni tAni tatkaroti sahasreNa sarvaM vai sahasraM
sarveNaivAsminnetadrUpamuttamaM dadhAti tribhiH
sahasraistrivR^idagniryAvAnagniryAvatyasya mAtrA tAvataivAsminnetadrUpamuttamaM
dadhAti



10.2.2.[1]

yAnvai tAntsapta puruShAn  ekam puruShamakurvantsa prajApatirabhavatsa prajA
asR^ijata sa prajAH sR^iShTvordhva udakrAmatsa etaM lokamagacadyatraiSha etattapati no
ha tarhyanya etasmAdatra yaj~niya Asa taM devA yaj~nenaiva yaShTumadhriyanta 



10.2.2.[2]

tasmAdetadR^iShiNAbhyanUktam  yaj~nena yaj~namayajanta devA iti yaj~nena hi taM
yaj~namayajanta devAstAni dharmANi prathamAnyAsanniti te hi dharmAH
prathame'kriyanta te ha nAkam mahimAnaH sacanteti svargo vai loko nAko devA
mahimAnaste devAH svargaM lokaM sacanta ye taM yaj~namayajannityetat 



10.2.2.[3]

yatra pUrve sAdhyAH santi devA iti  prANA vai sAdhyA devAsta etamagra
evamasAdhayannetadeva bubhUShantasta u evApyetarhi sAdhayanti
pashcedamanyadabhavadyajatramamartyasya bhuvanasya bhUneti
pashcAhaivedamanyadyaj~niyamAsa yatkiM cAmR^itam 



10.2.2.[4]

suparNo aN^gaM saviturgarutmAn  pUrvo jAtaH sa u asyAnu dharmeti prajApatirvai
suparNo garutmAneSha savitaitasya prajApatiranu dharmanityetat



10.2.2.[5]

sa vai saptapuruSho bhavati  saptapuruSho hyayam puruSho yaccatvAra AtmA trayaH
pakShapucAni catvAro hi tasya puruShasyAtmA trayaH pakShapucAni



10.2.2.[6]

taM vA udbAhunA puruSheNa mimIte  puruSho vai yaj~nastenedaM sarvam mitaM
tasyaiShA paramA mAtrA yadudbAhustadyAsya paramA mAtrA tAmasya tadApnoti
tayainaM tanmimIte tatropa yatprapadenAbhyucrito bhavati tatparishridbhirApnoti
tasmAdu bAhyenaiva lekhAm parishridbhyaH khanet



10.2.2.[7]

atha pakShayoraratnI upAdadhAti  pakShayostadvIryaM dadhAti bAhU vai pakShau
bAhubhyAmu vA annamadyate'nnAyaiva tamavakAshAM karoti tadyatpakShayoraratnI
upAdadhAtyaratnimAtrAddhyannamadyate



10.2.2.[8]

atha puce vitastimupAdadhAti  pratiShThAyAM tadvIryaM dadhAti pratiShThA vai pucaM
hasto vitastirhastena vA annamadyate'nnAyaiva tamavakAshaM karoti tadyatpuce
vitastimupAdadhAtyanna evainaM tatpratiShThApayati tadyattatra kanIya
upAdadhAtyannehyevainaM tatpratiShThApayatyatho etAvadvA idam mitam
bhavatyetAvadidaM tadyadevam mimIta etasyaivAptyai



10.2.3.[1]

yA vA iyaM vediH saptavidhasya  eShA vedermAtrA sa devayajanamadhyavasAya pUrvayA
dvArA patnIshAlam prapadya gArhapatyAyoddhatyAvokShati gArhapatyasyoddhatAtsapta
prAcaH prakramAnprakrAmati tataH prA¤caM vyAmaM vimimIte tasya madhya
AhavanIyAyoddhatyAvokShati pUrvArdhAdvyAmasya trInprAcaH prakramAnprakrAmati
sa
vedyantaH 



10.2.3.[2]

te vA ete  vyAmaikAdashAH prakramA antarA vedyantaM ca gArhapatyaM caikAdashAkSharA
triShTubvajrastriShTubvIryaM triShTubvajreNaivaitadvIryeNa yajamAnaH
purastAdyaj~namukhAdrakShAMsi nAShTrA apahanti 



10.2.3.[3]

saiShA vederyoniH  etasyai vai yonerdevA vedim prAjanayannatha ya eSha vyAmaH sA
gArhapatyasya yoniretasyai vai yonerdevA gArhapatyam
prAjanayangArhapatyAdAhavanIyam 



10.2.3.[4]

sa vedyantAt  ShaTtriMshatprakramAm prAcIM vediM vimimIte triMshatam pashcAttirashcIM
caturviMshatim purastAttannavatiH saiShA navatiprakramA vedistasyAM saptavidhamagniM
vidadhAti 



10.2.3.[5]

tadAhuH  kathameSha saptavidha etayA vedyA sampadyata iti dasha vA ime puruShe
prANAshcatvAryaN^gAnyAtmA pa¤cadasha evaM dvitIya evaM tR^itIye ShaTsu puruSheShu
navatirathaikaH puruSho'tyeti pAN^kto vai puruSho loma tvaÇmAMsamasthi majjA pAN^kto
iyaM vedishcatasro disha AtmA pa¤camyevameSha saptavidha etayA vedyA sampadyate



10.2.3.[6]

taddhaike  uttarA vidhA vidhAsyanta etAMshca prakramAnetaM ca
vyAmamanuvardhayanti yonimanuvardhayAma iti na tathA kuryAnna vai jAtaM
garbhaM yoniranuvardhate yAvadvAva yonAvantargarbho bhavati tAvadeva
yonirvardhata etAvatyu vA atra garbhasya vR^iddhiH



10.2.3.[7]

te ye ha tathA kurvanti  etaM ha te pitaram prajApatiM sampadashcyAvayanti ta iShTvA
pApIyAMso bhavanti pitaraM hi prajApatiM sampadashcyAvayanti sA yAvatyeShA
saptavidhasya vedistAvatIM caturdasha kR^itva ekashatavidhasya vediM vimimIte 



10.2.3.[8]

atha ShaTtriMshatprakramAM rajjum mimIte  tAM saptadhA samasyati tasyai
trInbhAgAnprAca upadadhAti niHsR^ijati caturaH



10.2.3.[9]

atha triMshatprakramAm mimIte  tAM saptadhA samasyati tasyai
trInbhAgAnpashcAdupadadhAti niHsR^ijati caturaH



10.2.3.[10]

atha caturviMshatiprakramAm mimIte  tAM saptadhA samasyati tasyai
trInbhAgAnpurastAdupadadhAti niHsR^ijati catura iti nu vedivimAnam 



10.2.3.[11]

athAgnervidhAH  aShTAviMshatiH prA¤caH puruShA aShTAviMshatistirya¤caH sa AtmA
caturdasha
puruShA dakShiNaH pakShashcaturdashottarashcaturdasha pucaM caturdashAratnIndakShiNe
pakSha upadadhAti caturdashottare caturdasha vitastIH puca iti nvaShTAnavateH
puruShANAm mAtrA sAdhimAnAnAm 



10.2.3.[12]

atha tripuruShAM rajjum mimIte  tAM saptadhA samasyati tasyai caturo
bhAgAnAtmannupadadhAti trInpakShapuceShu



10.2.3.[13]

athAratnimAtrIm mimIte  tAM saptadhA samasyati tasyai trInbhAgAndakShiNe pakSha
upadadhAti trInevottare niHsR^ijati caturaH 



10.2.3.[14]

atha vitastimAtrIm mimIte  tAM saptadhA samasyati tasyai trInbhAgAnpuca upadadhAti
niHsR^ijati catura evameSha ekashatavidha etayA vedyA sampadyate 



10.2.3.[15]

tadAhuH  yattrayodasha puruShA atiyanti kathamete sampado na cyavanta iti yA vA
etasya saptamasya puruShasya sampatsaivaiteShAM sarveShAM sampat 



10.2.3.[16]

atho AhuH  prajApatirevAtmAnaM vidhAya tasya yatra-yatra nyUnamAsIttadetaiH
samApUrayata teno evApi sampanna iti



10.2.3.[17]

taddhaike  ekavidham prathamaM vidadhatyathaikottaramAparimitavidhAnna tathA
kuryAt



10.2.3.[18]

saptavidho vA agre prajApatirasR^ijyata  sa AtmAnaM vidadhAna aitsa
ekashatavidhe'tiShThata sa yo'rvAcInaM saptavidhAdvidhatta etaM ha sa pitaram
prajApatiM vicinatti sa iShTvA pApIyAnbhavati yathA shreyAMsaM hiMsitvAtha sa
ekashatavidhamatividhatte'smAtsa sarvasmAdbahirdhA niShpadyate sarvamu hIdam
prajApatistasmAdu saptavidhameva prathamaM
vidadhItAthaikottaramaikashatavidhAdekashatavidhaM tu nAtividadhIta nAhaitam
pitaram prajApatiM vicinatti no asmAtsarvasmAdbahirdhA niShpadyate



10.2.4.[1]

saMvatsaro vai prajApatiH  agniru sarve kAmAH so'yaM saMvatsaraH
prajApatirakAmayatAgniM sarvAnkAmAnAtmAnamabhisaMcinvIyeti sa ekashatadhAtmAnaM
vyadhatta sa ekashatadhAtmAnaM vidhAyAgniM sarvAnkAmAnAtmAnamabhisamacinuta sa
sarve kAmA abhavattasmAnna kashcana bahirdhA kAmo'bhavattasmAdAhuH saMvatsaraH
sarve kAmA iti na ha saMvatsarAtkashcana bahirdhA kAmo'sti 



10.2.4.[2]

tathaivaitadyajamAnaH  ekashatadhAtmAnaM vidhAyAgniM
sarvAnkAmAnAtmAnamabhisaMcinute sa sarve kAmA bhavati tasmAnna kashcana
bahirdhA kAmo bhavati



10.2.4.[3]

sa yaH sa saMvatsaro'sau sa AdityaH  sa eSha ekashatavidhastasya rashmayaH shataM vidhA
eSha evaikashatatamo ya eSha tapatyasmintsarvasminpratiShThitastathaivaitadyajamAna
ekashatadhAtmAnaM vidhAyAsmintsarvasminpratitiShThati 



10.2.4.[4]

atha vA ekashatavidhaH  saptavidhamabhisampadyata ekashatadhA vA asAvAdityo vihitaH
saptasu devalokeShu pratiShThitaH sapta vai devalokAshcatasro dishastraya ime lokA ete
vai sapta devalokAsteShveSha pratiShThitastathaivaitadyajamAna ekashatadhAtmAnaM
vidhAya saptasu devalokeShu pratitiShThati



10.2.4.[5]

yadvevaikashatavidhaH  saptavidhamabhisampadyata ekashatadhA vA asAvAdityo vihitaH
saptasvR^ituShu saptasu stomeShu saptasu pR^iShTheShu saptasu candaHsu saptasu prANeShu
saptasu dikShu pratiShThitastathaivaitadyajamAna ekashatadhAtmAnaM
vidhAyaitasmintsarvasminpratitiShThati 



10.2.4.[6]

yadvevaikashatavidhaH saptavidhamabhisampadyata ekashatadhA vA asAvAdityo vihitaH
saptAkShare brahmanpratiShThitaH saptAkSharaM vai brahmargityekamakSharaM yajuriti
dve sAmeti dve atha yadato'nyadbrahmaiva taddvyakSharaM vai brahma tadetatsarvaM
saptAkSharam brahma tasminneSha pratiShThitastathaivaitadyajamAna
ekashatadhAtmAnaM vidhAya saptAkShare brahmanpratitiShThati 



10.2.4.[7]

tasmAdu saptabhiH-saptabhiH parishrayanti  tasmAdekashatavidhaH
saptavidhamabhisampadyate'tha vai saptavidha ekashatavidhamabhisampadyate 



10.2.4.[8]


saptavidho vA agre prajApatirasR^ijyata  sa etamekashatadhAtmAnaM
vihitamapashyatprANabhR^itsu pa¤cAshadiShTakAH pa¤cAshadyajUMShi tacataM sAdanaM ca
sUdadohAshcaika=\atatame tatsamAnaM sAdayitvA hi sUdadohasAdhivadati sa
etenaikashatavidhenAtmanemAM jitimajayadimAM vyaShTiM vyAshnuta
tathaivaitadyajamAna etenaikashatavidhenAtmanemAM jitiM jayatImAM vyaShTiM
vyashnuta evamu saptavidha ekashatavidhamabhisampadyate sa ya evaikashatavidhaH sa
saptavidho yaH saptavidhaH sa ekashatavidha iti nu vidhAnam 



10.2.5.[1]

athAtashcayanasyaiva  antaropasadau cinotyetadvai devA abibhayuryadvai na imamiha
rakShAMsi nAShTrA na hanyuriti ta etAH puro'pashyannupasada imAneva lokAnime vai
lokAH purastAH prApadyanta tAH prapadyAbhaye'nAShTra etamAtmAnaM samaskurvata
tathaivaitadyajamAna etAH puraH prapadyAbhaye'nAShTra etamAtmAnaM saMskurute



10.2.5.[2]

yadvevAntaropasadau cinoti  etadvai devA abibhayuryadvai na imamiha rakShAMsi
nAShTrA na hanyuriti ta etAnvajrAnapashyannupasado vajrA vA upasadastAnprApadyanta
tAnprapadyAbhaye'nAShTra etamAtmAnaM samaskurvata tathaivaitadyajamAna
etAnvajrAnprapadyAbhaye'nAShTra etamAtmAnaM saMskurute



10.2.5.[3]

etadu ha yaj~ne tapaH  yadupasadastapo vA upasadastadyattapasi cIyate
tasmAttApashcitastadvai yAvadevopasadbhishcaranti tAvatpravargyeNa
saMvatsaramevopasadbhishcaranti saMvatsaram pravargyeNa 



10.2.5.[4]

ahorAtrANi vA upasadaH  AdityaH pravargyo'muM tadAdityamahorAtreShu
pratiShThApayati tasmAdeSho'horAtreShu pratiShThitaH 



10.2.5.[5]

atha yadi caturviMshatiH  caturviMshatirvA ardhamAsA ardhamAsA upasada AdityaH
pravargyo'muM tadAdityamardhamAseShu pratiShThApayati tasmAdeSho'rdhamAseShu
pratiShThitaH



10.2.5.[6]

atha yadi dvAdasha  dvAdasha vai mAsA mAsA upasada AdityaH pravargyo'muM
tadAdityam mAseShu pratiShThApayati tasmAdeSha mAseShu pratiShThitaH 



10.2.5.[7]

atha yadi ShaT  ShaDvA R^itava R^itava upasada AdityaH pravargyo'muM tadAdityamR^ituShu
pratiShThApayati tasmAdeSha R^ituShu pratiShThitaH 



10.2.5.[8]

atha yadi tisraH  trayo vA ime lokA ime lokA upasada AdityaH pravargyo'muM
tadAdityameShu lokeShu pratiShThApayati tasmAdeSha eShu lokeShu pratiShThitaH



10.2.5.[9]

athAtashcitipurIShANAmeva mImAMsA  mAsam prathamA citirmAsam
purIShametAvAnvAsantika R^itau kAmastadyAvAnvAsantika R^itau kAmastaM
tatsarvamAtmAnamabhisaMcinute



10.2.5.[10]

mAsaM dvitIyA  mAsam purIShametAvAngraiShma R^itau kAmastadyAvAngraiShma R^itau
kAmastaM tatsarvamAtmAnamabhisaMcinute 



10.2.5.[11]

mAsaM tR^itIyA  mAsam purIShametAvAnvArShika R^itau kAmastadyAvAnvArShika R^itau
kAmastaM tatsarvamAtmAnamabhisaMcinute 



10.2.5.[12]

mAsaM caturthI  mAsam purIShametAvA¤cArada R^itau kAmastadyAvA¤cArada R^itau
kAmastaM tatsarvamAtmAnamabhisaMcinute 



10.2.5.[13]

atha pa¤camyai citeH  asapatnA virAjashca prathamAhamupadadhAti stomabhAgA
ekaikAmanvahaM tAH skR^itsAdayati sakR^itsUdadohasAdhivadati tUShNIm mAsaM
stomabhAgApurIShamabhiharantyetAvAnhaimantika stau kAmastadyAvAnhaimantika
R^itau kAmastaM tatsarvamAtmAnamabhisaMcinute 



10.2.5.[14]

mAsaM ShaShThI  mAsam purIShametAvA¤caishira R^itau kAmastadyAvA¤caishira R^itau
kAmastaM tatsarvamAtmAnamabhisaMcinuta etAvAnvai dvAdashasu mAseShu kAmaH
ShaTsvR^ituShu tadyAvAndvAdashasu mAseShu kAmaH ShaTsvR^ituShu taM
tatsarvamAtmAnamabhisaMcinute



10.2.5.[15]

atha trINyahAnyupAtiyanti  yadahaH shatarudriyaM juhoti yadaharupavasatho yadahaH
prasutastadyatteShvahaHsUpasadA caranti tAni tasya mAsasyAhorAtrANyatha
yatpravargyeNa tadu tasminnR^itAvAdityam pratiShThApayatyetAvAnvai trayodashasu
mAseShu kAmaH saptasvR^ituShu tadyAvAMstrayodashasu mAseShu kAmaH saptasvR^ituShu taM
tatsarvamAtmAnamabhisaMcinute 



10.2.5.[16]

sa saMvatsaram prasutaH syAt  sarvaM vai saMvatsaraH sarvamekashatavidhaH sarveNaiva
tatsarvamApnoti yadi saMvatsaraM na shaknuyAdvishvajitA sarvapR^iShThenAtirAtreNa yajeta
tasmintsarvavedasaM dadyAtsarvaM vai vishvajitsarvapR^iShTho'tirAtraH sarvaM
sarvavedasaM sarvamekashatavidhaH sarveNaiva tatsarvamApnoti



10.2.6.[1]

saMvatsaro vai prajApatirekashatavidhaH  tasyAhorAtrANyardhamAsA mAsA R^itavaH
ShaShTirmAsasyAhorAtrANi mAsi vai saMvatsarasyAhorAtrANyApyante
caturviMshatirardhamAsAstrayodasha mAsAstraya R^itavastAH shataM vidhAH saMvatsara
evaikashatatamI vidhA 



10.2.6.[2]

sa R^itubhireva saptavidhaH  ShaDR^itavaH saMvatsara eva saptamI vidhA tasyaitasya
saMvatsarasyaitattejo ya eSha tapati tasya rashmayaH shataM vidhA
maNDalamevaikashatatamI vidhA



10.2.6.[3]

sa digbhireva saptavidhaH  ye prAcyAM dishi rashmayaH saikA vidhA ye dakShiNAyAM saikA
ye pratIcyAM saikA ya udIcyAM saikA ya UrdhvAyAM saikA ye'vAcyAM saikA maNDalameva
saptamI vidhA



10.2.6.[4]

tasyaitasya purastAtkAmapro lokaH  amR^itaM vai kAmapramamR^itamevAsya
tatparastAttadyattadamR^itametattadyadetadarcirdIpyate 



10.2.6.[5]

tadetadvasucitraM rAdhaH  tadeSha savitA vibhaktAbhyaH prajAbhyo
vibhajatyapyoShadhibhyo'pi vanaspatibhyo bhUya-iva ha tvekAbhyaH prayacati kanIya
ivaikAbhyastadyAbhyo bhUyaH prayacati tA jyoktamAM jIvanti yAbhyaH kanIyaH
kanIyastAH



10.2.6.[6]

tadetadR^icAbhyuktaM vibhaktAraM havAmahe vasoshcitrasya rAdhasaH  savitAraM
nR^icakShasamiti tadetatsarvamAyurdIrghamanantaM hi tadyadidamAhurdIrghaM ta
Ayurastu sarvamAyurihItyeSha te loka etatte'stviti haivaitat



10.2.6.[7]

pashyantI vAgvadati  tadetadekashatavidhena vaivAptavyaM shatAyutayA vA ya
evaikashatavidhaM vidhatte yo vA shatam- varShANi jIvati sa haivaitadamR^itamApnoti
tasmAdye caitadvidurye ca na lokyA shatAyutetyevAhustasmAdu ha na purAyuShaH
svakAmI preyAdalokyaM haita u vAva lokA yadahorAtrANyardhamAsA mAsA R^itavaH
saMvatsaraH 



10.2.6.[8]

tadye'rvAgviMsheShu varSheShu prayanti  ahorAtreShu te lokeShu sajyante'tha ye
paroviMsheShvarvAkcatvAriMsheShvardhamAseShu te'tha ye
parashcatvAriMsheShvarvAkShaShTeShu mAseShu te'tha ye paraHShaShTeShvarvAgashIteShvR^ituShu
te'tha ye paro'shIteShvarvAkshateShu saMvatsare te'tha ya eva shataM varShANi yo vA
bhUyAMsi jIvati sa haivaitadamR^itamApnoti 



10.2.6.[9]

bahubhirha vai yaj~naiH  ekamaharekA rAtrirmitA sa ya evaikashatavidhaM vidhatte yo
vA shataM varShANi jIvati sa haivainadaddhAtamAmApnotyeSha vA ekashatavidhaM vidhatte
ya enaM saMvatsaraM bibharti tasmAdenaM saMvatsarabhR^itameva cinvItetyadhidevatam



10.2.6.[10]

athAdhiyaj~nam  yAnamUnekashatamudbAhUnpuruShAnmimIte sa vidhaikashatavidhaH sa
citibhireva saptavidhaH ShaDR^itavyavatyashcitayo'gnireva saptamI vidhA 



10.2.6.[11]

sa u vA iShTakaikashatavidhaH  yAH pa¤cAshatprathamA iShTakA yAshcottamAstAH shataM
vidhA atha yA etadantareNeShTakA upadhIyante saivaikashatatamI vidhA



10.2.6.[12]

sa u eva yajustejAH  yajurekashatavidho yAni pa¤cAshatprathamAni yajUMShi yAni
cottamAni tAH shataM vidhA atha yAnyetadantareNa yajUMShi kriyante saivaikashatatamI
vidhaivamu saptavidha ekashatavidho bhavati sa yaH shatAyutAyAM kAmo ya
ekashatavidhe sapt!vidhena haiva tamevaMvidApnoti 



10.2.6.[13]

evaM vAva sarve yaj~nAH  ekashatavidhA AgnihotrAdR^igbhiryajurbhiH padairakSharaiH
karmabhiH sAmabhiH sa yaH shatAyutAyAM kAmo ya ekashatavidhe yaH saptavidhe yaj~nena
yaj~nena haiva tamevaMvidApnotItyu evAdhiyaj~nam



10.2.6.[14]

athAdhyAtmam  pa¤cemAshcaturvidhA aN^gulayo dve kalkuShI doraMsaphalakaM
cAkShashca tatpa¤caviMshatirevamimAnItarANyaN^gAni tAH shataM vidhA AtmaivaikashatatamI
vidhoktaM saptavidhatAyai



10.2.6.[15]

sa u eva prANatejAH  prANaikashatavidho'nvaN^gamaN^ge'N^ge hi prANaH sa yaH
shatAyutAyAM
kAmo ya ekashatavidhe yaH saptavidhe yaH sarveShu yaj~neShu vidyAyA haiva
tamevaMvidApnoti sarvaurhi yaj~nairAtmAnaM sampannaM vide



10.2.6.[16]

trINi vA imAni pa¤cavidhAni  saMvatsaro'gniH puruShasteShAm pa¤ca vidhA annam
pAnaM shrIrjyotiramR^itaM yadeva saMvatsare'nnaM tadannaM yA ApastatpAnaM rAtrireva
shrIH shriyAM haitadrAtryAM sarvANi bhUtAni
saMvasantyaharjyotirAdityo'mR^itamityadhidevataM



10.2.6.[17]

athAdhiyaj~nam  yadevAgnAvannamupadhIyate tadannaM yA ApastatpAnam parishrita eva
shrIstaddhi rAtrINAM rUpaM yajuShmatyo jyotistaddhyahnAM rUpamagniraM!taM
taddhyAdityasya rUpamityu evAdhiyaj~nam



10.2.6.[18]

athAdhyAtmam  yadeva puruShe'nnaM tadannaM yA ApastatpAnamasthInyeva shrIstaddhi
parishritAM rUpam majjAno jyotistaddhi yajuShmatInAM rUpam prANo'mR^itaM taddhyagne
rUpam prANo'gniH prANo'mR^itamityu vA AhuH 



10.2.6.[19]

annAdvA ashanAyA nivartate  pAnAtpipAsA shriyai pApmA jyotiShastamo'mR^itAnmR^ityurni ha
vA asmAdetAni sarvANi vartante'pa punarmR^ityuM jayati sarvamAyureti ya evaM veda
tadetadamR^itamityevAmutropAsItAyuritIha prANa iti haika upAsate prANo'gniH
prANo'mR^itamiti vadanto na tathA vidyAdadhruvaM vai tadyatprANastaM te
viShyAmyAyuSho na madhyAditi hyapi yajuShAbhyuktaM
tasmAdenadamR^itamityevAmutropAsItAyuritIha tatho ha sarvamAyureti 



10.3.1.[1]

prANo gAyatrI  cakShuruShNigvAganuShTummano bR^ihatI shrotram paN^ktirya evAyam
prajananaH prANa eSha triShTubatha yo'yamavAÇ prANa eSha jagatI tAni vA etAni sapta
candAMsi caturuttarANyagnau kriyante 



10.3.1.[2]

prANo gAyatrIti  tadya eva prANasya mahimA yadvIryaM tadetatsahasram
prANasyaivaitadvIryaM yaddhyasya cinvataH prANa utkkAmettata evaiSho'gnirna
cIyetaitenaivAsya rUpeNa sahasrameSha gAyatrIH saMcito bhavati



10.3.1.[3]

cakShuruShNigiti  tadya eva cakShuSho mahimA yadvIryaM tadetatsahasraM cakShuSha
evaitadvIryaM yaddhyasya cinvatashcakShurutkrAmettata evaiSho'gnirna
cIyetaitenaivAsya rUpeNa sahasrameSha uShNihaH saMcito bhavati



10.3.1.[4]

vAganuShTubiti  tadya eva vAco mahimA yadvIryaM tadetatsahasraM vAca evaitadvIryaM
yaddhyasya cinvato vAgutkrAmettata evaiSho'gnirna cIyetaitenaivAsya rUpeNa
sahasrameSho'nuShTubhaH saMcito bhavati



10.3.1.[5]

mano bR^ihatIti  tadya eva manaso mahimA yadvIryaM tadetatsahasram manasa
evaitadvIryaM yaddhyasya cinvato mana utkrAmettata evaiSho'gnirna cIyetaitenaivAsya
rUpeNa sahasrameSha bR^ihatIH saMcito bhavati 



10.3.1.[6]

shrotram paN^ktiriti  tadya eva shrotrasya mahimA yadvIryaM tadetatsahasraM
shrotrasyaivaitadvIryaM yaddhyasya cinvataH shrotramutkrAmettata evaiSho'gnirna
cIyetaitenaivAsya rUpeNa sahasrameSha paN^ktIH saMcito bhavati



10.3.1.[7]

ya evAyam prajananaH prANaH  eSha triShTubiti tadya evaitasya prANasya mahimA
yadvIryaM tadetatsahasrametasyaivaitatprANasya vIryaM yaddhyasya cinvata eSha prANa
Alubhyettata evaiSho'gnirna cIyetaitenaivAsya rUpeNa sahasrameSha triShTubhaH saMcito
bhavati 



10.3.1.[8]

atha yo'yamavAÇ prANaH  eSha jagatIti tadya evaitasya prANasya mahimA yadvIryaM
tadetatsahasrametasyaivaitatprANasya vIryaM yaddhyasya cinvata eSha pralNa
A6ubhyettata evaiSho'gnirna cIyetaitenaivAsya rUpeNa sahasrameSha jagatIH saMcito
bhavati 



10.3.1.[9]

tAni vA etAni  sapta candAMsi caturuttarANyanyo'nyasminpratiShThitAni sapteme puruShe
prANA anyo'nyasminpratiShThitAstadyAvantamevaMviccandasAM gaNamanvAha
candasashcandaso haivAsya so'nUkto bhavati stuto vA shasto vopahito vA 



10.3.2.[1]

tadAhuH  kiM candaH kA devatAgneH shira iti gAyatrI cando'gnirdevatA shiraH



10.3.2.[2]

kiM candaH  kA devatA grIvA ityuShNikcandaH savitA devatA grIvAH 



10.3.2.[3]

kiM candaH  kA devatAnUkamiti bR^ihatI cando bR^ihaspatirdevatAnUkam



10.3.2.[4]

kiM candaH  kA devatA pakShAviti bR^ihadrathantare cando dyAvApR^ithivI devate pakShau 



10.3.2.[5]

kiM candaH  kA devatA madhyamiti triShTupcanda indro devatA madhyam



10.3.2.[6]

kiM candaH  kA devatA shroNI iti jagatI canda Adityo devatA shro NI



10.3.2.[7]

kiM candaH  kA devatA yasmAdidam prANAdretaH sicyata ityaticandAshcandaH
prajApatirdevatA



10.3.2.[8]

kiM candaH  kA devatA yo'yamavAÇ prANa iti yaj~nAyaj~niyaM cando vaishvAnaro devatA 



10.3.2.[9]

kiM candaH  kA devatorU ityanuShTupcando vishve devA devatorU 



10.3.2.[10]

kiM candaH  kA devatAShThIvantAviti paN^ktishcando maruto devatAShThIvantau



10.3.2.[11]

kiM candaH  kA devatA pratiShThe iti dvipadA cando viShNurdevatA pratiShThe 



10.3.2.[12]

kiM candaH  kA devatA prANA iti vicandAshcando vAyurdevatA prANAH 



10.3.2.[13]

kiM candaH  kA devatonAtiriktAnIti nyUnAkSharA canda Apo devatonAtiriktAni
saiShAtmavidyaivaitanmayo haivaitA devatA etamAtmAnamabhisambhavati na hAtrAnyA
lokyatAyA AshIrasti



10.3.3.[1]

dhIro ha shAtaparNeyaH  mahAshAlaM jAbAlamupotsasAda taM hovAca kim mA
vidvAnupodasada ityagniM vedeti kamagniM vettheti vAcamiti yastamagniM veda kiM
sa bhavatIti vAgmI bhavatIti hovAca nainaM vAgjahAtIti 



10.3.3.[2]

vetthAgnimiti hovAca  kimeva mA vidvAnupodasada ityagniM vedeti kamagniM vettheti
cakShuriti yastamagniM veda kiM sa bhavatIti cakShuShmAnbhavatIti hovAca nainaM
cakShurjahAtIti 



10.3.3.[3]

vetthAgnimiti hovAca  kimeva mA vidvAnupodasada ityagniM vedeti kamagniM vettheti
mana iti yastamagniM veda kiM sa bhavatIti manasvI bhavatIti hovAca nainam mano
jahAtIti 



10.3.3.[4]

vetthAgnimiti hovAca  kimeva mA vidvAnupodasada ityagniM vedeti kamagniM vettheti
shrotramiti yastamagniM veda kiM sa bhavatIti shrotravAnbhavatIti hovAca nainaM
shrotraM jahAtIti



10.3.3.[5]

vetthAgnimiti hovAca  kimeva mA vidvAnupodasada ityagniM vedeti kamagniM vettheti
ya etatsarvamagnistaM vedeti tasminhokta upAvarurohAdhIhi bhostamagnimiti 



10.3.3.[6]

sa hovAca  prANo vAva so'gniryadA vai puruShaH svapiti prANaM tarhi vAgapyeti prANaM
cakShuH prANam manaH prANaM shrotraM yadA prabudhyate prANAdevAdhi punarjAyanta
ityadhyAtmam



10.3.3.[7]

athAdhidevatam  yA vai sA vAgagnireva sa yattaccakShurasau sa Adityo yattanmana eSha
sa candramA yattacrotraM disha eva tadatha yaH sa prANo'yameva sa vAyuryo'yam
pavate 



10.3.3.[8]

yadA vA agniranugacati  vAyuM tarhyanUdvAti tasmAdenamudavAsIdityAhurvAyuM
hyanUdvAti yadAdityo'stameti vAyuM tarhi pravishati vAyuM candramA vAyau dishaH
pratiShThitA vAyorevAdhi punarjAyante sa yadaivaMvidasmAllokAtpraiti
vAcaivAgnimapyeti cakShuShAdityam manasA candraM shrotreNa dishaH prANena vAyuM sa
etanmaya eva bhUtvaitAsAM devatAnAM yAM-yAM kAmayate sA bhUtvelayati



10.3.4.[1]

shvetaketurhAruNeyaH  yakShyamANa Asa taM ha pitovAca kAnR^itvijo'vR^ithA iti sa hovAcAyaM
nveva me vaishvAvasavyo hoteti taM ha papraca vettha brAhmaNa vaishvAvasavya 



10.3.4.[2]

catvAri mahAntI3 iti  veda bho3 iti hovAca vettha catvAri mahatAm mahAntI3 iti veda
bho3 iti hovoca vettha catvAri vratAni3 iti veda bho3 iti hovAca vettha catvAri vratAnAM
vratAnI3 iti veda bho3 iti hovAca vettha catvAri kyAnI3 iti veda bho3 iti hovAca vettha
catvAri kyAnAM kyAnI3 iti veda bho3 iti hovAca vettha caturo'rkA3niti veda bho3 iti
hovAca vettha caturo'rkANAmarkA3niti veda bho3 iti hovAca



10.3.4.[3]

vetthArkamiti  atha vai no bhavAnvakShyatIti vetthArkaparNe ityatha vai no
bhavAnvakShyatIti vetthArkapuShpe ityatha vai no bhavAnvakShyatIti
vetthArkakoshyAvityatha vai no bhavAnvakShyatIti vetthArkasamudgAvityatha vai no
bhavAnvakShyatIti vetthArkadhAnA ityatha vai no bhavAnvakShyatIti
vetthArkAShThIlAmityatha vai no bhavAnvakShyatIti vetthArkamUlamityatha vai no
bhavAnvakShyatIti



10.3.4.[4]

sa ha vai yattaduvAca  vettha catvAri mahAnti vettha catvAri mahatAm
mahAntItyagnirmahAMstasya mahato mahadoShadhayashca vanaspatayashca
taddhyasyAnnaM vAyurmahAMstasya mahato mahadApastaddhyasyAnnamAdityo
mahAMstasya mahato mahaccandramAstaddhyasyAnnam puruSho mahAMstasya mahato
mahatpashavastaddhyasyAnnametAnyeva catvAri mahAntyetAni catvAri mahatAm
mahAntyetAnyeva catvAri vratAnyetAni catvAri vratAnAM vratAnyetAnyeva catvAri
kyAnyetAni catvAri kyAnAM kyAnyeta eva catvAro'rkA ete catvAro'rkANAmarkAH 



10.3.4.[5]

atha ha vai yattaduvAca  vetthArkamiti puruShaM haiva taduvAca  vetthArkaparNe iti
karNau haiva taduvAca vetthArkapuShpe ityakShiNI haiva taduvAca vetthArkakoshyAviti
nAsike haiva taduvAca vetthArkasamudgAvityoShThau haiva taduvAca vetthArkadhAnA
iti dantAnhaiva taduvAca vetthArkAShThIlAmiti jihvAM haiva taduvAca
vetthArkamUlamityannaM haiva taduvAca sa eSho'gnirarko yatpuruShaH sa yo
haitamevamagnimarkam puruShamupAste'yamahamagnirarko'smIti vidyayA
haivAsyaiSha Atmannagnirarkashcito bhavati



10.3.5.[1]

ayaM vAva yajuryo'yam pavate  eSha hi yannevedaM sarvaM janayatyetaM
yantamidamanu prajAyate tasmAdvAyureva yajuH 



10.3.5.[2]

ayamevAkAsho jUH  yadidamantarikShametaM hyAkAshamanu javate
tadetadyajurvAyushcAntarikShaM ca yacca jUshca tasmAdyajureSha eva yadeSha hyeti
tadetadyajurR^ikShAmayoH pratiShThitamR^ikShAme
vahatastasmAtsamAnairevAdhvayurgrahaiH karma karotyanyAnyanyAni stutashastrANi
bhavanti yathA pUrvAbhyAM syanttvAparAbhyAM dhAvayettAdR^iktat 



10.3.5.[3]

agnireva puraH  agniM hi puraskR^ityemAH prajA upAsata Aditya eva caraNaM yadA
hyevaiSha udetyathedaM sarvaM carati tadetadyajuH sapurashcaraNamadhidevataM 



10.3.5.[4]

athAdhyAtmam  prANa eva yajuH prANo hi yannevedaM sarvaM janayati prANaM
yantamidamanu prajAyate tasmAtprANa eva yajuH



10.3.5.[5]

ayamevAkAsho jUH  yo'yamantarAtmannAkAsha etaM hyAkAshamanu javate tadetadyajuH
prANashcAkAshashca yacca jUshca tasmAdyajuH prANa eva yatprANo hyeti 



10.3.5.[6]

annameva yajuH  annena hi jAyate'nnena javate tadetadyajuranne pratiShThitamannaM
vahati tasmAtsamAna eva prANe'nyadanyadannaM dhIyate



10.3.5.[7]

mana eva puraH  mano hi prathamam prANAnAM cakShureva caraNaM cakShuShA
hyayamAtmA carati tadetadyajuH sapurashcaraNamadhidevataM cAdhyAtmaM ca
pratiShThitaM sa yo haitadevaM yajuH sapurashcaraNamadhidevataM cAdhyAtmaM ca
pratiShThitaM veda



10.3.5.[8]

ariShTo haivAnArtaH  svasti yaj~nasyodR^icamashnute svAnAM shreShThaH puraetA
bhavatyannAdo'dhipatirya evaM veda



10.3.5.[9]

ya u haivaMvidaM  sveShu pratipratirbubhUShati na haivAlam bhAryebhyo bhavatyatha
ya evaitamanubhavati yo vai tamanu bhAryAnbubhUrShati sa haivAlam bhAryebhyo
bhavati 



10.3.5.[10]

tadetajjyeShTham brahma  na hyetasmAtkiM cana jyAyo'sti jyeShTho ha vai shreShThaH
svAnAm bhavati ya evaM veda



10.3.5.[11]

tadetadbrahmApUrvamaparavat  sa yo haitadevam brahmApUrvamaparavadveda na
hAsmAtkashcana shreyAntmamAneShu bhavati shreyAMsaH shreyAMso haivAsmAdaparapuruShA
jAyante tasmAdyo'smAjjyAyAntsyAddisho'smAtpUrvA ityupAsIta tatho hainaM na hinasti



10.3.5.[12]

tasya vA etasya yajuShaH  rasa evopaniShattasmAdyAvanmAtreNa yajuShAdhvaryurgrahaM
gR^ihNAti sa ubhe stutashastre anuvibhavatyubhe stutashastre anuvyashnute
tasmAdyAvanmAtra ivAnnasya rasaH sarvamannamavati sarvamannamanuvyeti 



10.3.5.[13]

tR^iptirevAsya gatiH  tasmAdyadAnnasya tR^ipyatyatha sa gata iva manyata Ananda evAsya
vij~nAnamAtmAnandAtmAno haiva sarve devAH sA haiShaiva devAnAmaddhAvidyA sa ha
sa
na manuShyo ya evaMviddevAnAM haiva sa ekaH



10.3.5.[14]

etaddha sma vai tadvidvAnpriyavrato rauhiNAyana Aha  vAyuM vAntamAnandasta
Atmeto vA vAhito veti sa ha sma tathaiva vAti tasmAdyAM
deveShvAshiShamicedetenaivopatiShThetAnando va AtmAsau me kAmaH sa me
samR^idhyatAmiti saM haivAsmai sa kAma R^idhyate yatkAmo bhavatyetAM ha vai
tR^iptimetAM gatimetamAnandametamAtmAnamabhisambhavati ya evaM veda 



10.3.5.[15]

tadetadyajurupAMshvaniruktam  prANo vai yajurupAMshvAyatano vai prANastadya enaM
nirbruvantam brUyAdaniruktAM devatAM niravocatprANa enaM hAsyatIti tathA haiva syAt 



10.3.5.[16]

tasya ha yo niruktamAvirbhAvaM veda  Avirbhavati kIrtyA yashasopAMshu
yajuShAdhvaryurgrahaM gR^ihNAti gR^ihItaH sanna AvirbhavatyupAMshu yajuShAgniM cinoti
citaH saMcita AvirbhavatyupAMshu yajuShA havirnirvapati shR^itaM
niShThitamAvirbhavatyevaM yatkiM copAMshu karoti kR^itaM niShThitamAvirbhavati tasya
ha ya etamevaM niruktamAvirbhAvaM vedAvirbhavati kIrtyA yashasA brahmavarcasena
kShipra u haivAvidaM gacati sa ha yajureva bhavati yajuShainamAcakShate



10.4.1.[1]

prajApatiM visrastam  yatra devAH samaskurvaMstamukhAyAM yonau reto
bhUtamasi¤canyonirvA ukhA tasmA etatsaMvatsare'nnaM
samaskurvanyo'yamagnishcitastadAtmanA paryadadhustadAtmanA
parihitamAtmaivAbhavattasmAdannamAtmanA parihitamAtmaiva bhavati 



10.4.1.[2]

tathaivaitadyajamAnaH  AtmAnamukhAyAM yonau reto bhUtaM si¤cati yonirvA ukhA
tasmA etatsaMvatsare'nnaM saMskaroti yo'yamagnishcitastadAtmanA paridadhAti
tadAtmanA parihitamAtmaiva bhavati tasmAdannamAtmanA parihitamAtmaiva bhavati 



10.4.1.[3]

taM nidadhAti  vauShaDiti vaugiti vA eSha ShaDitIdaM ShaTcitikamannaM kR^itvAsmA
apidadhAtyAtmasammitaM yadu vA AtmasammitamannaM tadavati tanna hinasti
yadbhUyo hinasti tadyatkanIyo na tadavati



10.4.1.[4]

sa eSha evArkaH  yametamatrAgnimAharanti tasyaitadannaMkyaM
yo'yamagnishcitastadarkyaM yajuShTa eSha eva mahAMstasyaitadannaM vrataM
tanmahAvrataM sAmata eSha u evoktasyaitadannaM thaM tadukthamR^iktastadetadekaM
satredhAkhyAyate



10.4.1.[5]

athendrAgnI vA asR^ijyetAm  brahma ca kShatraM cAgnireva brahmendraH kShatraM tau
sR^iShTau nAnaivAstAM tAvabrUtAM na vA itthaM santau shakShyAvaH prajAH
prajanayitumekaM rUpamubhAvasAveti tAvekaM rUpamubhAvabhavatAm



10.4.1.[6]

tau yau tAvindrAgnI  etau tau rukmashca puruShashca rukma evendraH puruSho'gnistau
hiraNmayau bhavato jyotirvai hiraNyaM jyotirindrAgni! amR^itaM
hiraNvamamR^itamindrAgnI



10.4.1.[7]

tAvetAvindrAgnI eva cinvanti  yaddhi kiM caiShTakamagnireva tattasmAttadagninA
pacanti yaddhi kiM cAgninA pacantyagnireva tadatha yatpurIShaM sa
indrastasmAttadagninA na pacanti nedagnirevAsannendra iti tasmAdetAvindrAgnI eva
citau 



10.4.1.[8]

atha yashcite'gnirnidhIyate  tadekaM rUpamubhau bhavatastasmAttAvetenaiva
rUpeNemAH prajAH prajanayataH saiShaikaiveShTakAgnireva tAmeSha
sarvo'gnirabhisampadyate saiveShTakAsampattadetadekamevAkSharaM vaugiti tadeSha
sarvo'gnirabhisampadyate saivAkSharasampat



10.4.1.[9]

taddhaitatpashyannR^iShirabhyanUvAda  bhUtam bhaviShyatprastaumi
mahadbrahmaikamakSharam bahu brahmaikamakSharamityetaddhyevAkSharaM sarve
devAH sarvANi bhUtAnyabhisampadyante tadetadbrahma ca kShatraM cAgnireva
brahmendraH kShatramindrAgnI vai vishve devA viDu vishve devAstadetadbrahma
kShatraM viT 



10.4.1.[10]

etaddha sma vai tadvidvA¤cyAparNaH sAyakAyana Aha  yadvai ma idaM karma
samApsyata mamaiva prajA salvAnAM rAjAno'bhaviShyanmama brAhmaNA mama vaishyA
yattu ma etAvatkarmaNaH samApi tena ma ubhayathA salvAnprajAtirekShyata iti sa eSha
eva shrIreSha yasha eSho'nnAdaH 



10.4.1.[11]

etaddha vai tacANDilyaH  vAmakakShAyaNAya procyovAca shrImAnyashasvyannAdo
bhaviShyasIti shrImAnha vai yashasvyannAdo bhavati ya evaM veda 



10.4.1.[12]

sa eSho'gniH prajApatireva  ta devA etamagnim prajApatiM saMskR^ityAthAsmA
etatsaMvatsare'nnaM samaskurvanya eSha mahAvratIyo grahaH



10.4.1.[13]

tamadhvaryurgraheNa gR^ihNAti  yadgR^ihNAti tasmAdgrahastasminnudgAtA mahAvratena
rasaM dadhAti sarvANi haitAni sAmAni yanmahAvrataM tadasmintsarvaiH sAmabhI rasaM
dadhAti tasminhotA mahatokthena rasaM dadhAti sarvA haitA R^ico yanmahadukthaM
tadasmintsarvAbhirR^igbhI rasaM dadhAti 



10.4.1.[14]

te yadA stuvate yadAnushaMsati  athAsminnetaM vaShaTkR^ite juhoti vaugiti vA eSha
ShaDitIdaM ShaDvidhamannaM kR^itvAsmA apidadhAtyAtmasammitaM yadu vA
AtmasammitamannaM tadavati tanna hinasti yadbhUyo hinasti tadyatkanIyo na
tadavati



10.4.1.[15]

sa eSha evArkaH  yo'yamagnishcitastasyaitadannaM kyameSha mahAvratIyo
grahastadarkyaM yajuShTa eSha eva mahAMstasyaitadannaM vrataM tanmahAvrataM
sAmata eSha u evoktadannaM thaM tadukthamR^iktastadetadekaM sattredhAkhyAyate



10.4.1.[16]

sa eSha saMvatsaraH prAjApatiragniH  tasyArdhameva sAvitrANyardhaM
vaishvakarmaNAnyaShTAvevAsya kalAH sAvitrANyaShTau vaishvakarmaNAnyatha
yadetadantareNa karma kriyate sa eva saptadashaH prajApatiryo vai kalA
manuShyANAmakSharaM taddevAnAm 



10.4.1.[17]

tadvai lometi dve akShare  tvagiti dve asR^igiti dve meda iti dve mAMsamiti dve snAveti
dve asthIti dve majjeti dve tAH ShoDasha kalA atha ya etadantareNa prANaH saMcarati sa
eva saptadashaH prajApatiH



10.4.1.[18]

tasmA etasmai prANAya  etAH ShoDasha kalA annamabhiharanti tA yadAnabhihartuM
dhriyante'thaitA eva jagdhvotkrAmati tasmAdu haitadashishiShatastR^ipramiva bhavati
prANairadyamAnasya tasmAdu haitadupatApI kR^isha-iva bhavati prANairhi jagdho bhavati



10.4.1.[19]

tasmA etasmai saptadashAya prajApataye  etatsaptadashamannaM samaskurvanya eSha
saumyo'dhvaro'tha yA asya tAH ShoDasha kalA ete te ShoDashartvijastasmAnna
saptadashamR^itvijaM kurvIta nedatirecayAnItyatha ya evAtra raso yA Ahutayo hUyante
tadeva saptadashamannam



10.4.1.[20]

te yadA stuvate yadAnushaMsati  athAsminnetaM vaShaTkR^ite juhoti vaugiti vA eSha
ShaDitIdaM ShaDvidhamannaM kR^itvAsmA apidadhAtyAtmasammitaM yadu vA
AtmasammitamannaM tadavati tanna hinasti yadbhUyo hinasti tadyatkanIyo na
tadavati



10.4.1.[21]

sa eSha evArkaH  yo'yamagnishcitastasyaitadannaM kyameSha saumyo'dhvarastadarkyaM
yajuShTa eSha eva mahAMstasyaitadannaM vrataM tanmahAvrataM sAmata eSha u
evoktasyaitadannaM thaM tadukthamR^iktastadetadekaM sattredhAkhyAyate sa
etenAnnena sahordhva udakrAmatsa yaH sa udakrAmadasau sa Adityo'tha yena
tenAnnena sahodakrAmadeSha sa candramAH



10.4.1.[22]

sa eSha evArko ya eSha tapati  tasyaitadannaM kyameSha candramAstadarkyaM yajuShTa
eSha eva mahAMstasyaitadannaM vrataM tanmahAvrataM sAmata eSha u
evoktasyaitadannaM thaM tadukthamR^iktastadetadekaM sattredhAkhyAyata
ityadhidevatam 



10.4.1.[23]

athAdhyAtmam  prANo vA arkastasyAnnameva kyaM tadarkyaM yajuShTaH prANa eva
mAhAMstasyAnnameva vrataM tanmahAvrataM sAmataH prANa u evoktasyAnnameva thaM
tadukthamR^iktastadetadekaM sattredhAkhyAyate sa eSha
evaiSho'dhidevatamayamadhyAtmam



10.4.2.[1]

saMvatsaro vai prajApatiragniH  somo rAjA candramAH sa ha svayamevAtmAnam proce
yaj~navacase rAjastambAyanAya yAvanti vAva me jyotIMShi tAvatyo ma iShTakA iti



10.4.2.[2]

tasya vA etasya saMvatsarasya prajApateH  sapta ca shatAni viMshatishcAhorAtrANi jyotIMShi
tA
iShTakAH ShaShTishca trINi ca shatANi parishritaH ShaShTishca trINi ca shatAni yajuShmatyaH
so'yaM saMvatsaraH prajApatiH sarvANi bhUtAni sasR^ije yacca prANi
yaccAprANamubhayAndevamanuShyAntsa sarvANi bhUtAni sR^iShTvA riricAna-iva mene sa
mR^ityorbibhayAM cakAra 



10.4.2.[3]

sa hekShAM cakre  kathaM nvahaminAni sarvANi bhUtAni punarAtmannAvapeya
punarAtmandadhIya kathaM nvahamevaiShAM sarveShAm bhUtAnAm punarAtmA syAmiti 



10.4.2.[4]

sa dvedhAtmAnaM vyauhat  ShaShTishca trINi ca shatAnyanyatarasyeShTakA
abhavannevamanyatarasya sa na vyApnot 



10.4.2.[5]

trInAtmano'kuruta  tisrastisro'shItaya ekaikasyeShTakA abhavantsa naiva vyApnot



10.4.2.[6]

catura Atmano'kuruta  ashItishateShTakAntsa naiva vyApnot 



10.4.2.[7]

pa¤cAtmano'kuruta  catushcatvAriMshaM shatamekaikasyeShTakA abhavantsa naiva vyApnot 



10.4.2.[8]

ShaDAtmano'kuruta  viMshatishateShTakAntsa naiva vyApnonna saptadhA vyabhavat 



10.4.2.[9]

aShTAvAtmano'kuruta  navatIShTakAntsa naiva vyApnot 



10.4.2.[10]

navAtmano'kuruta  ashItIShTakAntsa naiva vyApnot 



10.4.2.[11]

dashAtmano'kuruta  dvAsaptatIShTakAnsa naiva vyApnonnaikAdashadhA vyabhavat



10.4.2.[12]

dvAdashAtmano'kuruta  ShaShTIShTakAntsa naiva vyApnonna trayodashadhA vyabhavanna
caturdashadhA 



10.4.2.[13]

pa¤cadashAtmano'kuruta  aShTAcatvAriMshadiShTakAntsa naiva vyApnot



10.4.2.[14]

ShoDashAtmano'kuruta  pa¤cacatvAriMshadiShTakAntsa naiva vyApnonna saptadashadhA
vyabhavat



10.4.2.[15]

aShTAdashAtmano'kuruta  catvAriMshadiShTakAntsa naiva vyAshnonnaikAM na viMshatidhA
vyabhavat



10.4.2.[16]

viMshatimAtmano'kuruta  ShaTtriMshadiShTakAntsa naiva vyApnonnaikaviMshatidhA
vyabhavanna dvAviMshatidhA na trayoviMshatidhA



10.4.2.[17]

caturviMshatimAtmano'kuruta  triMshadiShTakAntso'trAtiShThata pa¤cadashe vyUhe
tadyatpa¤cadashe vyUhe'tiShThata tasmAtpa¤cadashApUryamANasya rUpANi
pa¤cadashApakShIyamANasya 



10.4.2.[18]

atha yaccaturviMshatimAtmano'kuruta  tasmAccaturviMshatyardhamAsaH saMvatsaraH sa
etaishcaturviMshatyA triMshadiShTakairAtmabhirna vyabhavatsa pa¤cadashAhno
rUpANyapashyadAtmanastanvo muhUrtAlokampR^iNAH pa¤cadashaiva rAtrestadyanmuhu
trAyante tasmAnmuhurtA atha yatkShudrAH santa imAMlokAnApUrayanti
tasmAllokampR^iNAH



10.4.2.[19]

eSha vA idaM sarvam pacati  ahorAtrairardhamAsairmAsairR^itubhiH saMvatsareNa
tadamunA pakvamayam pacati pakvasya pakteti ha smAha bhAradvAjo'gnimamunA hi
pakvamayam pacatIti 



10.4.2.[20]

tAni saMvatsare  dasha ca sahasrANyaShTau ca shatAni samapadyanta so'trAtiShThata dashasu
ca sahasreShvaShTAsu ca shateShu



10.4.2.[21]

atha sarvANi bhUtAni paryaikShat  sa trayyAmeva vidyAyAM sarvANi bhUtAnyapashyadatra
hi sarveShAM candasAmAtmA sarveShAM stomAnAM sarveShAm prANAnAM sarveShAM
devAnAmetadvA astyetaddhyamR^itaM yaddhyamR^itaM taddhyastyetadu tadyanmartyam



10.4.2.[22]

sa aikShata prajApatiH  trayyAM vAva vidyAyAM sarvANi bhUtAni hanta trayomeva
vidyAmAtmAnamabhisaMskaravA iti



10.4.2.[23]

sa R^ico vyauhat  dvAdasha bR^ihatIsahasrANyetAvatyo harco yAH
prajApatisR^iShTAstAstriMshattame vyUhe paN^ktiShvatiShThanta tA yattriMshattame
vyUhe'tiShThanta tasmAttriMshanmAsasya rAtrayo'tha yatpaN^ktiShu tasmAtpAN^ktaH
prajApatistA aShTAshataM shatAni paN^ktayo'bhavan



10.4.2.[24]

athetarau vedau vyauhat  dvAdashaiva bR^ihatIsahasrANyaShTau yajuShAM catvAri
sAmnAmetAvaddhaitayorvedayoryatprajApatisR^iShTaM tau triMshattame vyUhe
paN^ktiShvatiShThetAM tau yattriMshattame vyUhe'tiShThetAM tasmAttriMshanmAsasya
rAtrayo'tha yatpaN^ktiShu tasmAtpAN^ktaH prajApatistA aShTAshatameva shatAni
paN^ktayo'bhavan



10.4.2.[25]

te sarve trayo vedAH  dasha ca sahasrANyaShTau ca shatAnyashItonAmabhavantsa
muhUrtena-muhUrtenAshItimApnonmuhUrtena-muhUrtenAshItiH samapadyata 



10.4.2.[26]

sa es-u triShu lokeShUkhAyAm  yonau reto bhUtamAtmAnamasi¤caccandomayaM
stomamayam prANamayaM devatAmayaM tasyArdhamAse prathama AtmA samaskriyata
davIyasi paro davIyasi paraH saMvatsara eva sarvaH kR^itsnaH samaskriyata



10.4.2.[27]

tadyatparishritamupAdhatta  tadrAtrimupAdhatta tadanu pa¤cadasha
muhUrtAnmuhUrtAnanu pa¤cadashAshItIratha yadyajuShmatImupAdhatta
tadaharupAdhatta tadanu pa¤cadasha muhUrtAnmuhUrtAnanu pa¤cadashAshItIrevametAM
trayIM vidyAmAtmannAvapatAtmannakuruta so'traiva sarveShAm
bhUtAnAmAtmAbhavaccandomaya stomamayaH prANamayo devatAmayaH sa etanmaya
eva bhUtvordhva udakrAmatsa yaH sa udakrAmadeSha sa candramAH 



10.4.2.[28]

tasyaiShA pratiShThA  ya eSha tapatyetasmAdevAdhyacIyataitasminnadhyacIyatAtmana
evainaM tanniramimItAtmanaH prAjanayat



10.4.2.[29]

sa yadagniM ceShyamANo dIkShate  yathaiva tatprajApatireShu triShu lokeShUkhAyAM
yonau reto bhUtamAtmAnamasi¤cadevamevaiSha etadAtmAnamukhAyAM yonau reto
bhUtaM si¤cati candomayaM stomamayam prANamayaM devatAmayaM tasyArdhamAse
prathama AtmA saMskriyate davIyasi paro davIyasi paraH saMvatsara eva sarvaH kR^itsnaH
saMskriyate 



10.4.2.[30]

tadyatparishritamupadhatte  tadrAtrimupadhatte tadanu pa¤cadasha
muhUrtAnmuhUrtAnanu pa¤cadashAshItIratha yadyajuShmatImupadhatte
tadaharupadhatte tadanu pa¤cadasha mUhUrtAnmuhUrtAnanu pa¤cadashAshItIrevametAM
trayIM vidyAmAtmannAvapata Atmankurute so'traiva sarveShAm bhUtAnAmAtmA bhavati
candomaya stomamayaH prANamayo devatAmayaH sa etanmaya eva bhUtvordhva
utkrAmati



10.4.2.[31]

tasyaiShA pratiShThA  ya eSha tapatyetasmAdvevAdhicIyata etasminnadhicIyata Atmana
evainaM tannirmimIta AtmanaH prajanayati sa
yadaivaMvidasmAllokAtpraityathaitamevAtmAnamabhisambhavati candomayam
prANamayaM devatAmayaM sa etanmaya eva bhUtvordhva utkrAmati ya evaM
vidvAnetatkarma kurute yo vaitadevaM veda 



10.4.3.[1]

eSha vai mR^ityuryatsaMvatsaraH  eSha hi martyAnAmahorAtrAbhyAmAyuH kShiNotyatha
mriyante tasmAdeSha eva mR^ityuH sa yo haitam mR^ityuM saMvatsaraM veda na hAsyaiSha
purA jaraso'horAtrAbhyAmAyuH kShiNoti sarvaM haivAyureti



10.4.3.[2]

eSha u evAntakaH  eSha hi martyAnAmahorAtrAbhyAmAyuSho'ntaM gacatyatha mriyante
tasmAdeSha evAntakaH sa yo haitamantakam mR^ityuM saMvatsaraM veda na hAsyaiSha
purA jaraso'horAtrAbhyAmAyuSho'ntaM gacati sarvaM haivAyureti 



10.4.3.[3]

te devAH  etasmAdantakAnmR^ityoH saMvatsarAtprajApaterbibhayAM cakruryadvai
no'yamahorAtrAbhyAmAyuSho'ntaM na gacediti 



10.4.3.[4]

ta etAnyaj~nakratUMstenire  agnihotraM darshapUrNamAsau cAturmAsyAni pashubandhaM
saumyamadhvaraM ta etairyaj~nakratubhiryajamAnA nAmR^itatvamAnashire



10.4.3.[5]

te hApyagniM cikyire  te'parimitA eva parishrita upadadhuraparimitA
yajuShmatIraparimitA lokampR^iNA yathedamapyetarhyeka upadadhatIti devA
akurvanniti te ha naivAmR^itatvamAnashire 



10.4.3.[6]

te'rcantaH shrAmyantashceruH  amR^itatvamavarurutsamAnAstAnha prajApatiruvAca na vai
me sarvANi rUpANyupadhatthAti vaiva recayatha na vAbhyApayatha tasmAnnAmR^itA
bhavatheti



10.4.3.[7]

te hocuH  tebhyo vai nastvameva tadbrUhi yathA te sarvANi rUpANyupadadhAmeti 



10.4.3.[8]

sa hovAca  ShaShTiM ca trINi ca shatAni parishrita upadhatta ShaShTiM ca trINi ca shatAni
yajuShmatIradhi ShaTtriMshatamatha lokampR^iNA dasha ca sahasrANyaShTau ca
shatAnyupadhattAtha me sarvANi rUpANyupadhAsyathAthAmR^itA bhaviShyatheti te ha tathA
devA upadadhustato devA amR^itA AsuH



10.4.3.[9]

sa mR^ityurdevAnabravIt  itthameva sarve manuShyA amR^itA bhaviShyantyatha ko
mahyam bhAgo bhaviShyatIti te hocurnAto'paraH kashcana saha
sharIreNAmR^ito'sadyadaiva tvametam bhAgaM harAsA atha vyAvR^itya
sharIreNAmR^ito'sadyo'mR^ito'sadvidyayA vA karmaNA veti yadvai tadabruvanvidyayA vA
karmaNA vetyeShA haiva sA vidyA yadagniretadu haiva tatkarma yadagniH 



10.4.3.[10]

te ya evametadviduH  ye vaitatkarma kurvate mR^itvA punaH sambhavanti te
sambhavanta evAmR^itatvamabhisambhavantyatha ya evaM na vidurye vaitatkarma na
kurvate mR^itvA punaH sambhavanti ta etasyaivAnnam punaH-punarbhavanti



10.4.3.[11]

sa yadagniM cinute  etameva tadantakam mR^ityuM saMvatsaram prajApatimagnimApnoti
yaM devA Apnuvannetamupadhatte yathaivainamado devA upAdadhata 



10.4.3.[12]

parishridbhirevAsya rAtrIrApnoti 
yajuShmatIbhirahAnyardhamAsAnmAsAnR^itUMlokamR^iNAbhirmuhUrtAn 



10.4.3.[13]

tadyAH pariShritaH  rAtrilokAstA rAtrINAmeva sAptiH kriyate rAtrINAm pratimA tAH
ShaShTishca trINi ca shatAni bhavanti ShaShTishca ha vai trINi ca shatAni saMvatsarasya
rAtrayastAsAmekaviMshatiM gArhapatye parishrayati dvAbhyAM nAshItiM dhiShNyeShu dve
ekaShaShTe shate AhavanIye 



10.4.3.[14]

atha yajuShmatyaH  darbhastambo logeShTakAH puShkaraparNaM rukmapuruShau srucau
svayamAtR^iNA dUrveShTakA dviyajU retaHsicau vishvajyotirR^itavye aShADhA kUrma
ulUkhalamusale ukhA pa¤ca pashushIrShaNi pa¤cadashApasyAH pa¤ca candasyAHH



10.4.3.[15]

atha dvitIyA  pa¤cAshvinyo dve R^itavye pa¤ca vaishvadevyaH pa¤ca prANabhR^itaH
pa¤cApasyA ekayA na viMshatirvayasyAstA ekacatvAriMshaddvitIyA citiH 



10.4.3.[16]

atha tR^itIyA  svayamAtR^iNA pa¤ca dishyA vishvajyotishcatasra R^itavyA dasha prANabhR^itaH
ShaTtriMshaccandasyAshcaturdasha vAlakhilyAstA ekasaptatistR^itIyA citiH 



10.4.3.[17]

atha caturthI  aShTAdasha prathamA atha dvAdashAtha saptadasha tAH
saptacatvAriMshaccaturthI citiH



10.4.3.[18]

atha pa¤camI  pa¤cAsapatnAshcatvAriMshadvirAja ekayA na triMshatstomabhAgAH pa¤ca
nAkasadaH pa¤ca pa¤cacUDA ekatriMshaccandasyA aShTau gArhapatyo citiraShTau
punashcitirR^itavye vishvajyotirvikarNI ca svayamAtR^iNA cAshmA pR^ishniryashcite'gnirnidhIyate
tA aShTAtriMshaM shatam pa¤camI citiH 



10.4.3.[19]

tAH sarvAH pa¤cabhirna catvAri shatAni  tayo yAH ShaShTishca trINi ca shatAnyaharlokAstA
ahnAmeva sAptiH kriyate'hnAm pratimA tAH ShaShTishca trINi ca shatAni bhavanti ShaShTishca
ha vai trINi ca shatAni saMvatsarasyAhAnyatha yAH ShaTtriMshatpurIShaM tAsAM ShaTtriMshI
tato yAshcaturviMshatirardhamAsalokAstA ardhamAsAnAmeva sAptiH kriyate'rdhamAsAnAm
pratimAtha yA dvAdasha mAsalokAstA mAsAnAmeva sAptiH kriyate mAsAnAm pratimA tA
u
dva-dve sahartulokA R^itUnAmashUnyatAyai 



10.4.3.[20]

atha yA lokampR^iNAH  muhurtalokAstA muhUrtAnAmeva sAptiH kriyate muhUrtAnAm
pratimA tA dasha ca sahasrANyaShTau ca shatAni bhavantyetAvanto hi saMvatsarasya
muhUrtAstAsAmekavih+shatiM gArhapatya upadadhAti dvAbhyAM nAshItiM
dhiShNyeShvAhavanIya itarA etAvanti vai saMvatsarasya rUpANi tAnyasyAtrAptAnyupahitAni
bhavanti



10.4.3.[21]

taddhaike  AhavanIya evaitAM sampadamApipayiShantyanye vA ete'gnayashcitAH
kimanyatropahitA iha sampashyemeti na tathA kuryAddasha vA etAnagnIMshcinute'ShTau
dhiShNyAnAhavanIyaM ca gArhapatyaM ca tasmAdAhurvirADagniriti dashAkSharA hi virAT
tAnnu sarvAnekamivaivAcakShate'gnirityetasya hyevaitAni sarvANi rUpANi yathA
saMvatsarasyAhorAtrANyardhamAsA mAsA R^itava evamasyaitAni sarvANi rUpANi



10.4.3.[22]

te ye ha tathA kurvanti  etAni hAsya te rUpANi bahirdhA kurvantyatho pApavasyasaM
kurvanti kShatrAya visham pratipratinIm pratyudyAminImAgnIdhrIye vA ashmAnam
pR^ishnimupadadhAtyatha taM sampashyati kimu taM sampashyannitarA na
sampashyedyenaiva nirR^itim pApmAnamapahate sa ekAdashaH 



10.4.3.[23]

tadAhuH  kathamu tA atra na sampashyatIti na hyenA abhijuhotyAhutyA vA iShTakA sarvA
kR^itsnA bhavatIti 



10.4.3.[24]

tadAhuH  kathamasyaitA anatiriktA upahitA bhavantIti vIryaM vA asyaitA anatiriktaM vai
puruShaM vIryaM sa ha vA etaM sarvaM kR^itsnam prajApatiM saMskaroti ya evaM
vidvAnetatkarma kurute yo vaitadevaM veda



10.4.4.[1]

prajApatiM vai prajAH sR^ijamAnam  pApmA mR^ityurabhiparijaghAna sa tapo'tapyata
sahasraM saMvatsarAnpApmAnaM vijihAsan



10.4.4.[2]

tasya tapastepAnasya  ebhyo lomagartebhya UrdhvAni jyotIMShyAyaMstadyAni tAni
jyotIMShyetAni tAni nakShatrANi yAvantyetAni nakShatrANi tAvanto lomagartA yAvanto
lomagartAstAvantaH sahasrasaMvatsarasya muhUrtAH 



10.4.4.[3]

sa sahasratame saMvatsare  sarvo'tyapavata sa yaH so'tyapavatAyameva sa vAyuryo'yam
pavate'tha yaM tam pApmAnamatyapavatedaM tacarIraM ka u tasmai manuShyo yaH
sahasrasaMvatsaramavarundhIta vidyayA ha vA evaMvitsahasrasaMvatsaramavarunddhe 



10.4.4.[4]

sarvA evaitA iShTakAH sAhasrIrupAsIta  rAtrisahasreNa rAtrisahasreNaikaikAm parishritaM
sampannAmupAsItAhaHsahasreNAhaHsahasreNaikaikAmaharbhAjamardhamAsasahasre
NArd
hamAsasahasreNaikaikAmardhamAsabhAjam mAsasahasreNa-mAsasahasreNaikaikAm
mAsabhAjamR^itusahasreNartR^isahasreNaikaikAmR^itubhAjam
muhUrtasahasreNa-muhUrtasahasreNaikaikAm muhUrtabhAjaM saMvatsarasahasreNa
saMvatsaraM te ya etamevamagniM saMvatsareNa sampannaM viduH sahasratamIM hAsya
te kalAM viduratha ya enamevaM na vidurna hAsya te sahasratamIM cana kalAM
viduratha ya evaivaM veda yo vaitatkarma kurute sa haivaitaM sarvaM kR^itsnam
prAjApatyamagnimApnoti yam prajApatirApnottasmAdevaMvittapa eva tapyeta yadu ha
vA evaMvittapa tapyata A maithunAtsarvaM hAsya tatsvargaM lokamabhisambhavati 



10.4.4.[5]

tadetadR^icAbhyuktam  na mR^iShA shrAntaM yadavanti devA iti na haivaivaM viduShaH kiM
cana mR^iShA shrAntam bhavati tatho hAsyaitatsarvaM devA avanti



10.4.5.[1]

athAdeshA upaniShadAm  vAyuragniriti ha shAkAyanina upAsata Adityo'gnirityu haika
Ahuratha ha smAha shraumatyo vA hAliN^gavo vA
vAyurevAgnistasmAdyadaivAdhvaryuruttamaM karma karotyathaitamevApyetIti 



10.4.5.[2]

shATyAyaniru ha smAha  saMvatsara evAgnistasya vasantaH shiro grIShmo dakShiNaH pakSho
varShA uttaraH sharadR^iturmadhyamAtmA hemantashishirAvR^itU pucam pratiShThA vAgagniH
prANo vAyushcakShurAdityo manashcandramAH shrotraM disha Apo mithunaM tapaH
pratiShThA mAsAH parvANyardhamAsA nADyo'horAtrANi rajatasuvarNAni patrANi sa evaM
devAnapyetIti saMvatsaro'gnirityu haiva vidyAdetanmayo bhavatIti tveva vidyAt



10.4.5.[3]

celaka u ha smAha shANDilyAyanaH  ima eva lokAstisraH svayamAtR^iNavatyashcitayo
yajamAnashcaturthI sarve kAmAH pa¤camImAMshca lokAntsaMskurva AtmAnaM ca
sarvAMshca kAmAnityeva vidyAditi



10.5.1.[1]

tasya vA etasyAgneH  vAgevopaniShadvAcA hi cIyata R^icA yajuShA sAmneti nu daivyAtha
yanmAnuShyA vAcAhetIdaM kurutetIdaM kuruteti tadu ha tayA cIyate 



10.5.1.[2]

sA vA eShA vAktredhAvihitA  R^ico yajUMShi sAmAni tenAgnistredhAvihita etena hi trayeNa
cIyate'pyahaivaM tredhAvihita itthaM ha tvevApi tredhAvihito yadasmiMstredhAvihitA
iShTakA upadhIyante puMnAmnya strInAmnyo napuMsakanAmnyastredhAvihitAnyu
evemAni puruShasyAN^gAni puMnAmAni strInAmAni napuMsakanAmAni



10.5.1.[3]

so'yamAtmA tredhAvihita eva  so'nena tredhAvihitenAtmanaitaM tredhAvihitaM
daivamamR^itamApnoti tA u sarvA iShTakA ityevAcakShate neShTaka iti neShTakamiti vAco
rUpeNa vAgghyevaitatsarvaM yatstrI punAnnapuMsakaM vAcA hyevaitatsarvamAptaM
tasmAdenA aN^girasvaddhruvA sIdetyeva sarvAH sAdayati nAN^girasvaddhruvaH sIdeti
nAN^girasvaddhruvaM sIdeti vAcaM hyevaitAM saMskurute



10.5.1.[4]

sA yA sA vAgasau sa AdityaH  sa eSha mR^ityustadyakiM cArvAcInamAdityAtsarvaM
tanmR^ityunAptaM sa yo hainamato'rvAcInaM cinute mR^ityunA hainaM sa AptaM cinute
mR^ityave ha sa AtmAnamapidadhAtyatha ya enamata UrdhvaM cinute sa
punarmR^ityumapajayati vidyayA ha vA asyaiSho'ta UrdhvaM cito bhavati 



10.5.1.[5]

sA vA eShA vAktredhAvihitA  R^ico yajUMShi sAmAni maNDalamevarco'rciH sAmAni puruSho
yajUMShyathaitadamR^itaM yadetadarcirdIpyata idaM tatpuShkaraparNaM
tadyatpuShkaraparNamupadhAyAgniM cinotyetasminnevaitadamR^ita R^iÇmayaM
yajurmayaM sAmamayamAtmAnaM saMskurute so'mR^ito bhavati 



10.5.2.[6]

yadetanmaNDalaM tapati  tanmahadukthaM tA .!caH sa R^icAM loko'tha
yadetadarcirdIpyate tanmahAvrataM tAni sAmAni sa sAmnAM loko'tha ya eSha
etasminmaNDale puruShaH so'gnistAni yajUMShi sa yajuShAM lokaH 



10.5.2.[7]

saiShA trayyeva vidyA tapati  taddhaitadapyavidvAMsa AhustrayI vA eShA vidyA tapatIti
vAgghaiva tatpashyantI vadati 



10.5.2.[8]

sa eSha etasminmaNDale puruSho'thaitadamR^itaM yadetadarcirdIpyate tasmAnmR^ityurna
mriyate'mR^ite hyantastasmAdu na dR^ishyate'mR^ite hyantaH 



10.5.2.[9]

tadeSha shloko bhavati  antaram mR^ityoramR^itamityavaraM hyetanmR^ityoramR^itam
mR^ityAvamR^itamAhitamityetasminhi puruSha etanmaNDalam pratiShThitaM tapati
mR^ityurvivasvantaM vasta ityasau vA Adityo vivasvAneSha hyahorAtre vivaste tameSha
vaste sarvato hyenena parivR^ito mR^ityorAtmA vivasvatItyetasminhi maNDala etasya
puruShasyAtmaitadeSha shloko bhavati



10.5.2.[10]

tayorvA etayoH  ubhayoretasya cArciSha etasya ca puruShasyaitanmaNDalam pratiShThA
tasmAnmahaduktham parasmai na shaMsennedetAm pratiShThAM cinadA ityetAM ha sa
pratiShThAM cintte yo mahaduktham parasmai shaMsati tasmAdukthashasam bhUyiShTham
paricakShate pratiShThAcinno hi bhavatItyadhidevatam 



10.5.2.[11]

athAdhiyaj~nam  yade tanmaNDalaM tapatyayaM sa rukmo'tha yadetadarcirdIpyata idaM
tatpuShkaraparNamApo hyetA ApaH puShkaraparNamatha ya eSha etasminmaNDale
puruSho'yameva sa yo'yaM hiraNmayaH puruShastadetadevaitattrayaM
saMskR^ityehopadhatte tadyaj~nasyaivAnu saMsthAmUrdhvamutkrAmati tadetamapyeti ya
eSha tapati tasmAdagniM nAdriyeta parihantumamutra hyeSha tadA bhavatItyu
evAdhiyaj~nam 



10.5.2.[12]

athAdhyAtmam  yadetanmaNDalaM tapati yashcaiSha rukma idaM tacuklamakShannatha
yadetadarcirdIpyate yaccaitatpuShkaraparNamidaM tatkR^iShNamakShannatha ya eSha
etasminmaNDale puruSho yashcaiSha hiraNmayaH puruSho'yameva sa yo'yaM
dakShiNe'kShanpuruShaH



10.5.2.[13]

sa eSha eva lokampR^iNA  tAmeSha sarvo'gnirabhisampadyate tasyaitanmithunaM yo'yaM
savye'kShanpuruSho'rdhamu haitadAtmano yanmithunaM yadA vai saha mithunenAtha
sarvo'tha kR^itsnaH kR^itsnatAyai tadyatte dve bhavato dvandvaM hi mithunam
prajananaM tasmAddve-dve lokampR^iNe upadhIyete tasmAdu dvAbhyAM citim
praNayanti



10.5.2.[14]

sa eSha evendraH  yo'yaM dakShiNe'kShanpuruSho'theyamindrANI tAbhyAM devA etAM
vidhR^itimakurvannAsikAM tasmAjjAyAyA ante nAshnIyAdvIryavAnhAsmAjjAyate
vIryavantamu ha sA janayati yasyA ante nAshnAti



10.5.2.[15]

tadetaddevavrataM  rAjanyabandhavo manuShyANAmanutamAM gopAyanti tasmAdu teShu
vIryavAnjAyate'mR^itavAkA vayasAM sA kShiprashyenaM janayati



10.5.2.[16]

tau hR^idayasyAkAsham pratyavetya  mithunIbhavatastau yadA mithunasyAntaM
gacato'tha haitatpuruShaH svapiti tadyathA haivedam mAnuShasya mithunasyAntaM
gatvAsaMvida iva bhavatyevaM haivaitadasaMvida-iva bhavati daivaM hyetanmithunam
paramo hyeSha AnandaH



10.5.2.[17]

tasmAdevaMvitsvapyAt  lokyaM haite eva taddevate mithunena priyeNa dhAmnA
samardhayati tasmAdu ha svapantaM dhureva na bodhayennedete devate
mithunobhavantyau hinasAnIti tasmAdu haitatsuShupuShaH shleShmaNamiva mukham
bhavatyete eva taddevate retaH si¤catastasmAdretasa idaM sarvaM sambhavati yadidaM
kiM ca 



10.5.2.[18]

sa eSha eva mR^ityuH  ya eSha etasminmaNDale puruSho yashcAyaM
dakShiNe'kShanpuruShastasya haitasya hR^idaye pAdAvatihatau tau haitadAcidyotkrAmati
sa yadotkrAmatyatha haitatpuruSho mriyate tasmAdu haitatpretamAhurAcedyasyeti 



10.5.2.[19]

eSha u eva prANaH  eSha hImAH sarvAH prajA praNayati tasyaite prANAH svAH sa yadA
svapityathainamete prANAH svA apiyanti tasmAtsvApyayaH svApyayo ha vai taM svapna
ityAcakShate paro'kSham paro'kShakAmA hi devAH 



10.5.2.[20]

sa etaiH suptaH  na kasya cana veda na manasA saMkalpayati na vAcAnnasya rasaM
vijAnAti na prANena gandhaM vijAnAti na cakShuShA pashyati na shrotreNa shR^iNotyetaM hyete
tadApItA bhavanti sa eSha ekaH sanprajAsu bahudhA vyAviShTastasmAdekA satI
lokampR^iNA sarvamagnimanuvibhavatyatha yadeka eva tasmAdekA 



10.5.2.[21]

tadAhuH  eko mR^ityurbahavA3 ityekashca bahavashceti ha brUyAdyadahAsAvamutra
tenaiko'tha yadiha prajAsu bahudhA vyAviShTasteno bahavaH



10.5.2.[22]

tadAhuH  antike mR^ityurdUrA ityantike ca dUre ceti ha brUyAdyadahAyamihAdhyAtmaM
tenAntike'tha yadasAvamutra teno dUre 



10.5.2.[23]

tadeSha shloko bhavati  anne bhAtyapashrito rasAnAM saMkShare'mR^ita iti
yadetanmaNDalaM tapati tadannamatha ya eSha etasminmaNDale puruShaH so'ttA sa
etasminnanne'pashrito bhAtItyadhidevatam



10.5.2.[24]

athAdhyAtmam  idameva sharIramannamatha yo'yaM dakShiNe'kShanpuruShaH so'ttA sa
etasminnanne'pashrito bhAti 



10.5.2.[25]

tametamagnirityadhvaryava upAsate  yajurityeSha hIdaM sarvaM yunakti sAmeti
candogA etasminhIdaM sarvaM samAnamukthamiti bahvR^icA eSha hIdaM
sarvamutthApayati yAturiti yAtuvida etena hIdaM sarvaM yataM viShamiti sarpAH sarpa
iti sarpavida Urgiti devA rayiriti manuShyA mAyetyasurAH svadheti pitaro devajana iti
devajanavido rUpamiti gandharvA gandha ityapsarasastaM yathA-yathopAsate tadeva
bhavati taddhainAnbhUtvAvati tasmAdetamevaMvitsarvairevaitairupAsIta sarvaM
haitadbhavati sarvaM hainametadbhUtvAvati



10.5.2.[26]

sa eSha trIShTako'gniH  R^igekA yajurekA sAmaikA tadyAM kAM cAtrarcopadadhAti rukma
eva tasyA Ayatanamatha yAM yajuShA puruSha eva tasyA Ayatanamatha yAM sAmnA
puShkaraparNameva tasyA AyatanamevaM trIShTakaH



10.5.2.[27]

te vA ete  ubhe eSha ca rukma etacca puShkaraparNametam puruShamapIta ubhe
hyR^ikShAme yajurapIta evamvekeShTakaH



10.5.2.[28]

sa eSha eva mR^ityuH  ya eSha etasminmaNDale puruSho yashcAyaM dakShiNe'kShanpuruShaH
sa eSha evaMvida AtmA bhavati sa
yadaivaMvidasmAllokAtpraityathaitamevAtmAnamabhisambhavati so'mR^ito bhavati
mR^ityurhyasyAtmA bhavati 



10.5.3.[1]

neva vA idamagre'sadAsInneva sadAsIt  AsIdiva vA idamagre nevAsIttaddha tanmana
evAsa 



10.5.3.[2]

tasmAdetadR^iShiNAbhyanUktam  nAsadAsInno sadAsIttadAnImiti neva hi sanmano nevAsat




10.5.3.[3]

tadidam manaH sR^iShTamAvirabubhUShat  niruktataram mUrtataraM
tadAtmAnamanvaicattattapo'tapyata tatprAmUrcattatShaTtriMshataM
sahasrANyapashyadAtmano'gnInarkAnmanomayAnmanashcitaste manasaivAdhIyanta
manasAcIyanta manasaiShu grahA agR^ihyanta manasAstuvata manasAshaMsanyatkiM ca
yaj~ne karma kriyate yatkiM ca yaj~niyaM karma manasaiva teShu tanmanomayeShu
manashcitsu manomayamakriyata tadyatkiM cemAni bhUtAni manasA saMkalpayanti
teShAmeva sA kR^itistAnevAdadhati tAMshcinvanti teShu grahAngR^ihNanti teShu stuvate teShu
shaMsantyetAvatI vai manaso vibhUtiretAvatI visR^iShTiretAvanmanaH
ShaTtriMshatsahasrANyagnayo'rkAsteShAmekaika eva tAvAnyAvAnasau pUrvaH



10.5.3.[4]

tanmano vAcamasR^ijata  seyaM vAkShR^iShTAvirabubhUShanniruktatarA mUrtatarA
sAtmAnamanvaicatsA tapo'tapyata sA prAmUrcatsA ShaTtriMshataM
sahasrANyapashyadAtmano'gnInarkAnvAÇmayAnvAkcitaste vAcaivAdhIyanta vAcaiShu
grahA agR^ihyanta vAcAstuvata vAcAshaMsanyatkiM ca yaj~ne karma kriyate yatkiM ca
yaj~niyaM karma vAcaiva teShu tadvAÇmayeShu vAkcitsu vAÇmayamakriyata tadyatkiM
cemAni bhUtAni vAcA vadanti teShAmeva sA kR^itistAnevAdadhati tAMshcinvanti teShu
grahAngR^ihNanti teShu stuvate teShu shaMsantyetAvatI vai vAco vibhUtiretAvatI
visR^iShTiretAvatI vAkShaTtriMshatsahasrANyagnayo'rkAsteShAmekaika eva tAvAnyAvAnasau
pUrvaH



10.5.3.[5]

sA vAkprANamasR^ijata  so'yam prANaH sR^iShTa AvirabubhUShanniruktataro mUrtataraH sa
AtmAnamanvaicatsa tapo'tapyata sa prAmUrcatsa ShaTtriMshataM
sahasrANyapashyadAtmano'gnInarkAnprANamayAnprANacitaste prANenaivAdhIyanta
prANenAcIyanta prANenaiShu grahA agR^ihyanta prANenAstuvata prANenAshaMsanyatkiM ca
yaj~ne karma kriyate yatkiM ca yaj~niyaM karma prANenaiva teShu tatprANamayeShu
prANacitsu prANamayamakriyata tadyatkiM cemAni bhUtAni prANena prANanti teShAmeva
sA kR^itistAnevAdadhati tAMShcinvanti teShu grahAngR^ihNanti teShu stuvate teShu
shaMsantyetAvatI vai prANasya vibhUtiretAvatI visR^iShTiretAvAnprANaH ShaTtriMsha 



10.5.3.[6]

sa prANashcakShurasR^ijata  tadidaM cakShuH sR^iShTamAvirabubhUShanniruktataram
mUrtataraM tadAtmAnamanvaicattattapo'tapyata tatprAmUrcattatShaTtriMshataM
sahasrANyapashyadAtmano'gnInarkAshcakShurmayAMshcakShushcitaste cakShuShaivAdhIyanta
cakShuShAcIyanta cakShuShaiShu grahA agrR^ihyanta cakShuShAstuvata
cakShuShAshaMsanyatkiM ca yaj~ne karma kriyate yatkiM ca yaj~niyaM karma cakShuShaiva
teShu taccakShurmayeShu cakShushcitsu cakShurmayamakriyata tadyatkiM cemAni bhUtAni
cakShuShA pashyanti teShAmeva sA kR^itistAnevAdadhati tAMshcinvanti teShu grahAngR^ihNanti
teShu stuvate teShu shaMsantyetAvatI vai cakShuSho vibhUtiretAvatI visR^iShTiretAvaccakShuH
ShaTtriMsha 



10.5.3.[7]

taccakShuH shrotramasR^ijata  tadidaM shrotraM sR^iShTamAvirabubhUShanniruktataram
mUrtataraM tadAtmAnamanvaicattattapo'tapyata tatprAmUrcattatShaTtriMshataM
sahasrANyapashyadAtmano'gnInarkANcrotramayA¤crotracitaste shrotreNaivAdhIyanta
shrotreNAcIyanta shrotreNaiShu grahA agR^ihyanta shrotreNAstuvata shrotreNAshaMsanyatkiM
ca
yaj~ne karma kriyate yatkiM ca yaj~niyaM karma shrotreNaiva teShu tacrotramayeShu
shrotracitsu shrotramayamakriyata tadyatkiM cemAni bhUtAni shrotreNa shR^iNvanti
teShAmeva sA kR^itistAnevAdadhati tAMshcinvanti teShu grahAngR^ihNanti teShu stuvate teShu
shaMsantyetAvatI vai shrotrasya vibhUtiretAvatI visR^iShTiretAvacrotraM ShaTtriMsha



10.5.3.[8]

tacrotraM karmAsR^ijata  tatprANAnabhisamamUrcadimaM
saMdeghamannasaMdehamakR^itsnaM vai karmarte prANebhyo'kR^itsnA uvai prANA R^ite
karmaNaH 



10.5.3.[9]

tadidaM karma sR^iShTamAvirabubhUShat  niruktataram mUrtataraM
tadAtmAnamanvaicattattapo'tapyata tatprAmUrcattatShaTtriMshataM
sahasrANyapashyadAtmano'gnInarkAnkarmamayAnkarmacitaste karmaNaivAdhIyanta
karmaNAcIyanta karmaNaiShu grahA agR^ihyanta karmaNAstuvata karmaNAshaMsanyatkiM
ca yaj~ne karma kriyate yatkiM ca yaj~niyaM karma karmaNaiva teShu tatkarmamayeShu
karmacitsu karmamayamakriyata tadyatkiM cemAni bhUtAni karma kurvate teShAmeva
sA kR^itistAnevAdadhati tAMshcinvanti teShu grahAngR^ihNanti teShu stuvate teShu
shaMsantyetAvatI vai karmaNo vibhUtiretAvatI visR^iShTiretAvatkarma ShaTtriMsha 



10.5.3.[10]

tatkarmAgnimasR^ijata  AvistarAM vA agniH karmaNaH karmaNA hyenaM janayanti
karmaNendhate



10.5.3.[11]

so'yamagniH sR^iShTa AvirabubhUShat  niruktataro mUrtataraH sa AtmAnamanvaicatsa
tapo'tapyata sa prAmUrcatsa ShaTtriMshataM
sahasrANyapashyadAtmano'gnInarkAnagnimayAnagnicitaste'gninaivAdhIyantAgninAcIyan
tAgninaiShu grahA agR^ihyantAgninAstuvatAgninAshaMsanyatkiM ca yaj~ne karma kriyate
yatkiM ca yaj~niyaM karmAgninaiva teShu tadagnimayeShvagnicitsvagnimayamakriyata
tadyatkiM cemAni bhUtAnyagnimindhate teShAmeva sA kR^itistAnevAdadhati tAMshcinvanti
teShu grahAngR^ihNanti teShu stuvate teShu shaMsantyetAvatI vA agnervibhUtiretAvatI
visR^iShTiretAvAnagniH ShaTtriMshatsahasrANyagnayo=rkAsteShAmekaika eva tAvAnyAvAnasau
pUrvaH 



10.5.3.[12]

te haite vidyAcita eva  tAnhaitAnevaMvide sarvadA sarvANi bhUtAni cinvantyapi svapate
vidyayA haivaita evaMvidashcitA bhavanti 



10.5.4.[1]

ayaM vAva loka eSho'gnishcitaH  tasyApa eva parishrito manuShyA yajuShmatya iShTakAH
sUdadohA oShadhayashca vanaspatayashca purIShamAhutayaH samidho'gnirlokampR^iNA
tadvA etatsarvamagnimevAbhisampadyate tatsarvo'gnirlokampR^iNAmabhisampadyate sa
yo haitadevaM veda lokampR^iNAmenam bhUtametatsarvamabhisampadyate



10.5.4.[2]

antarikShaM ha tvevaiSho'gnishcitaH  tasya dyAvApR^ithivyoreva saMdhiH parishritaH pareNa
hAntarikShaM dyAvApR^ithivI saMdhattastAH parishrito vayAMsi yajuShmatya iShTakA varShaM
sUdadohA marIcayaH purIShamAhutayaH samidho vAyurlokampR^iNA tadvA etatsarvaM
vAyumevAbhisampadyate tatsarvo'gnirlo 



10.5.4.[3]

dyaurha tvevaiSho'gnishcitaH  tasyApa eva parishrito yathA ha vA idaM koshaH samubjita
evamime lokA apsvantastadyA imAMlokAnpareNApastAH parishrito devA yajuShmatya
iShTakA yadevaitasmiMloke'nnaM tatsUdadohA nakShatrANi purIShamAhutayaH samidha
Adityo lokampR^iNA tadvA etatsarvamAdityamevAbhisampadyate tatsarvo'gnirlo 



10.5.4.[4]

Adityo ha tvevaiSho'gnishcitaH  tasya disha eva parishritastAH ShaShTishca trINi ca shatAni
bhavanti ShaShTishca ha vai trINi ca shatAnyAdityaM dishaH samantam pariyanti rashmayo
yajuShmatya iShTakAstAH ShaShTishcaiva trINi ca shatAni bhavanti ShaShTishca ha vai trINi ca
shatAnyAdityasya rashmayastadyatparishritsu yajuShmatIH pratyarpayati rashmIMstaddikShu
pratyarpayatyatha yadantarA dishashca rashmIMshca tatsUdadohA atha yaddikShu ca
rashmiShu cAnnaM tatpurIShaM tA AhutayastAH samidho'tha yaddisha iti ca rashmaya iti
cAkhyAyate tallokampR^iNA tadvA etatsarvaM disha iti caiva rashmaya iti cAkhyAyate
tatsarvo'gnirlo 



10.5.4.[5]

nakShatrANi ha tvevaiSho'gnishcitaH  tAni vA etAni saptaviMshatirnakShatrANi saptaviMshatiH
saptaviMshatirhopanakShatrANyekaikaM nakShatramanUpatiShThante tAni sapta ca shatAni
viMshatishcAdhi ShaTtriMshattato yAni sapta ca shatAni viMshatishceShTakA eva tAH ShaShTishca
trINi ca shatAni parishritaH ShaShTishca trINi ca shatAni yajuShmatyo'tha yAnyadhi
ShaTtriMshatsa trayodasho mAsaH sa AtmA triMshadAtmA pratiShThA dve shira eva ShaTtriMshyau
tadyatte dve bhavato dvyakSharaM hi shiro'tha yadantarA nakShatre tatsUdadohA atha
yannakShatreShvannaM tatpurIShaM tA AhutayastAH samidho'tha
yannakShatrANItyAkhyAyate tallokampR^iNA tadvA etatsarvaMnakShatrANItyevAkhyAyate
tatsarvo'gnirlo 



10.5.4.[6]

tA vA etAH  ekaviMshatirbR^ihatya ekaviMsho vai svargo loko bR^ihatI svargo lokastadeSha
svargaM lokamabhisampadyata ekaviMshaM ca stomam bR^ihatIM ca candaH 



10.5.4.[7]

candAMsi ha tvevaiSho'gnishcitaH  tAni vA etAni sapta candAMsi caturuttarANi tricAni teShAM
sapta ca shatAni viMshatishcAkSharANyadhi ShaTtriMshattato yAni sapta ca shatAni
viMshatishceShTakA eva tAH ShaShTishca trINi ca shatAni parishritaH ShaShTishca trINi ca shatAni
yajuShmatyo'tha yAnyadhi ShaTtriMshatsa trayodasho mAsaH sa AtmA triMshadAtmA
pratiShThA dve prANA dve shira eva ShaTtriMshyau tadyatte dve bhavato dvyakSharaM hi
shiraH



10.5.4.[8]

tasyai vA etasyai ShaTtriMshadakSharAyai bR^ihatyai  yAni dasha prathamAnyakSharANi sA
dashAkSharaikapadAtha yAni viMshatiH sA viMshatyakSharA dvipadAtha yAni triMshatsA
triMshadakSharA virADatha yAni trayastriMshatsA trayastriMshadakSharAtha yAni
catustriMshatsA catustriMshadakSharA svarADatha
yatsarvaishcandobhirayamagnishcitastadaticandAstA u sarvA iShTakA eveShTaketi
trINyakSharANi tripadA gAyatrI tenaiSha gAyatro'gnirmR^idApa iti trINyakSharANi tripadA
gAyatrI teno evaiSha gAyatro'tha yadantarA candasI tatsUdadohA atha
yaccandaHsvannaM tatpurIShaM tA AhutayastAH samidho'tha yaccandAMsItyAkhyAyate
tallokampR^iNA tadvA etatsarvaM candAMsItyevAkhyAyate tatsarvo'gnirlo 



10.5.4.[9]

tA vA etAH  ekaviMshatirbR^ihatya ekaviMsho vai svargo loko bR^ihatI svargo lokastadeSha
svargaM lokamabhisampadyata ekaviMshaM ca stomam bR^ihatIM ca candaH 



10.5.4.[10]

saMvatsaro ha tvevaiSho'gnishcitaH  tasya rAtraya eva parishritastAH ShaShTishca trINi ca
shatAni bhavanti ShaShTishca ha vai trINi ca shatAni saMvatsarasya rAtrayo'hAni yajuShmatya
iShTakAstAH ShaShTishcaiva trINi ca shatAni bhavanti ShaShTishca ha vai trINi ca shatAni
saMvatsarasyAhAnyatha yA amUH ShaTtriMshadiShTakA atiyanti yaH sa trayodasho mAsa
AtmArdhamAsAshca te mAsAshca caturviMshatirardhamAsA dvAdasha mAsA atha
yadantarAhorAtre tatsUdadohA atha yadahorAtreShvannaM tatpurIShaM tA AhutayastAH
samidho'tha yadahorAtrANItyAkhyAyate tallokampR^iNA tadvA
etatsarvamahorAtrANItyevAkhyAyate tatsarvo'gnirlo



10.5.4.[11]

tA vA etAH  ekaviMshatirbR^ihatya ekaviMsho vai svargo loko bR^ihatI svargo lokastadeSha
svargaM lokamabhisampadyate ekaviMshaM ca stomam bR^ihatIM ca candaH 



10.5.4.[12]

AtmA ha tvevaiSho'gnishcitaH  tasyAsthInyeva parishritastAH ShaShTishca trINi ca shatAni
bhavanti ShaShTishca ha vai trINi ca shatAni puruShasyAsthIni majjAno yajuShmatya
iShTakAstAH ShaShTishcaiva trINi ca shatAni bhavanti ShaShTishca ha vai trINi ca shatAni
puruShasya majjAno'tha yA amUH ShaTtriMshadiShTakA atiyanti yaH sa trayodasho mAsa
AtmA prANaH sa tasya triMshadAtmanvidhAH pratiShThAyAM dve shIrShandve tadyatte dve
bhavato dvikapAlaM hi shiro'tha yenemAni parvANi saMtatAni tatsUdadohA athaitattrayaM
yenAyamAtmA pracanno loma tvaÇmAMsamiti tatpurIShaM yatpibati tA Ahutayo
yadashnAti tAH samidho'tha yadAtmetyAkhyAyate tallokampR^iNA tadvA
etatsarvamAtmetyevAkhyAyate tatsarvo'gnirlo 



10.5.4.[13]

tA vA etAH  ekaviMshatirbR^iha



10.5.4.[14]

sarvANi ha tveva bhUtAni  sarve devA eSho'gnishcita Apo vai sarve devAH sarvANi bhUtAni
tA haitA Apa evaiSho'gnishcitastasya nAvyA eva parishritastAH ShaShTishca trINi ca shatAni
bhavanti ShaShTishca ha vai trINi ca shatAnyAdityaM nAvyAH samantam pariyanti nAvyA u
eva yajuShmatya iShTakAstAH ShaShTishcaiva trINi ca shatAni bhavanti ShaShTishca ha vai trINi
ca shatAnyAdityaM nAvyA abhikSharantyatha yadantarA nAvye tatsUdadohA atha yA amUH
ShaTtriMshadiShTakA atiyanti yaH sa trayodasho mAsa AtmAyameva sa yo'yaM hiraNmayaH
puruShaH 



10.5.4.[15]

tasyaite pratiShThe  rukmashca puShkaraparNaM cApashcAdityamaNDalaM ca srucau bAhU
tAvindrAgnI dve svayamAtR^iNe iyaM cAntarikShaM ca tisro vishvajyotiSha etA devatA
agnirvAyurAditya etA hyeva devatA vishvaM jyotirdvAdashartavyAH sa saMvatsaraH sa AtmA
pa¤ca pa¤cacUDAH sa yaj~naste devA atha yadvikarNI ca svayamAtR^iNA cAshmA
pR^ishniryashcite'gnirnidhIyate sA pa¤catrIMshI lokampR^iNAyai yajuH ShaTtriMshI so'syaiSha
sarvasyAntamevAtmA sa eSha sarvAsAmapAm madhye sa eSha sarvaiH kAmaiH sampanna
Apo vai sarve kAmAH sa eSho'kAmaH sarvakAmo na hyetaM kasya cana kAmaH



10.5.4.[16]

tadeSha shloko bhavati  vidyayA tadArohanti yatra kAmAH parAgatAH na tatra dakShiNA
yanti nAvidvAMsastapasvina iti na haiva taM lokaM dakShiNAbhirna
tapasAnevaMvidashnuta evaMvidAM haiva sa lokaH 



10.5.4.[17]

abhram purISham  candramA Ahutayo nakShatrANi samidho yaccandramA nakShatre
vasatyAhutistatsamidhi vasatyetadu vA AhuterannameShA pratiShThA tasmAdAhutirna
kShIyata etaddhyasyA annameShA pratiShThAtha yaddevA ityAkhyAyate tallokampR^iNA
tadvA etatsarvaM devA ityevAkhyAyate 



10.5.4.[18]

tadetadR^icAbhyuktam  vishve devA anu tatte yajurguriti sarvANi hyatra bhUtAni sarve
devA yajureva bhavanti tatsarvo'gnirlokampR^iNAmabhisampadyate sa yo haitadevaM
veda lokampR^iNAmenam bhUtametatsarvamabhisampadyate 



10.5.4.[19]

tA vA etAH  ekaviMshatirbR^ihatya ekaviMsho vai svargo loko bR^ihatI svargo lokastadeSha
svargaM lokamabhisampadyata ekaviMshaM ca stomam bR^ihatIM ca candaH



10.5.5.[1]

kushrirha vAjashravaso'gniM cikye  taM hovAca sushruvAH kauShyo gautama
yadagnimacaiShIH prA¤camenamacaiShIH
pratya¤camenamacaiShIrnya¤camenamacaiShIruttAnamenamacaiShIH 



10.5.5.[2]

yadyahainam prA¤camacaiShIH yathA parAca AsInAya
pR^iShThato'nnAdyamupAharettAdR^iktanna te haviH pratigrahIShyati



10.5.5.[3]

yadyu vA enam pratya¤camacaiShIH  kasmAdasya tarhi pashcAtpucamakArShIH



10.5.5.[4]

yadyu vA enaM nya¤camacaiShIH  yathA nIcaH shayAnasya pR^iShThe'nnAdyam
pratiShThApayettAdR^iktannaiva te haviH pratigrahIsyati



10.5.5.[5]

yadyu vA enamuttAnamacaiShIH  na vA uttAnaM vayaH svargaM lokamabhivahati na tvA
svargaM lokamabhivakShyatyasvargya u te bhaviShyatIti



10.5.5.[6]

sa hovAca  prA¤camenamacaiSham pratya¤camenamacaiShaM
nya¤camenamacaiShamuttAnamenamacaiShaM sarvA anu disha enamacaiShamiti



10.5.5.[7]

sa yatprA¤cam puruShamupadadhAti  prAcyau srucau tatprAÇ cIyate'tha yatpratya¤caM
kUrmamupadadhAti pratya¤ci pashushIrShANi tatpratyaÇ cIyate'tha yannya¤caM
kUrmamupadadhAti nya¤ci pashushIrShANi nIcIriShTakAstannyaÇ cIyate'tha yaduttAnam
puruShamupadadhAtyuttAne srucA uttAnamulUkhalamuttAnAmukhAM
taduttAnashcIyate'tha yatsarvA anu dishaH parisarpamiShTakA upadadhAti
tatsarvatashcIyate



10.5.5.[8]

atha ha koShA dhAvayantaH  nirUDhashirasamagnimupAdhAvayAM cakrusteShAM haika
uvAca shrIrvai shiraH shriyamasya nirauhItsarvajyAniM jyAsyata iti sa ha tathaivAsa



10.5.5.[9]

atha haika uvAca  prANA vai shiraH prANAnasya nirauhItkShipre'muM lokameShyatIti sa
u
ha tathaivAsa 



10.5.5.[10]

Urdhvo vA eSha etaccIyate  yaddarbhastambo logeShTakAH puShkaraparNaM
rukmapuruShau srucau svayamAtR^iNA dUrveShTakA dviyajU retaHsicau vishvajyotirR^itavye
aShADhA kUrmo'tha hAsyaitadeva pratyakShatamAM shiro yashcite'gnirnidhIyate tasmAnna
nirUhet



10.6.1.[1]

atha haite'ruNe  aupaveshau samAjagmuH satyayaj~naH pauluShirmahAshAlo jAbAlo buDila
AshvatarAshvirindradyumno bhAllaveyo janaH shArkarAkShyaste ha vaishvAnare samAsata
teShAM ha vaishvAnare na samiyAya



10.6.1.[2]

te hocuH  ashvapatirvA ayaM kaikeyaH samprati vaishvAnaraM veda taM gacAmeti te
hAshvapatiM kaikeyamAjagmustebhyo ha pR^ithagAvasathAnpR^ithagapacitIH
pR^ithakShAhasrAntsomAnprovAca te ha prAtarasaMvidAnA eva samitprANayaH
praticakramira upa tvAyAmeti 



10.6.1.[3]

sa hovAca  yannu bhagavanto'nUcAnA anUcAnaputrAH kimidamiti te hocurvaishvAnaraM
ha bhagavAntsamprati veda taM no brUhIti sa hovAca samprati khalu nvA ahaM
vaishvAnaraM vedAbhyAdhatta samidha upetA stheti



10.6.1.[4]

sa hovAcAruNamaupaveshiM  gautama kaM tvaM vaishvAnaraM vettheti pR^ithivImeva
rAjanniti hovAcomiti hovAcaiSha vai vaishvAnara etaM hi vai tvam pratiShThAM
vaishvAnaraM vettha tasmAttvam pratiShThitaH prajayA pashubhirasi yo vA etam
pratiShThAM vaishvAnaraM vedApa punarmR^ityuh+ jayati sarvamAyureti pAdau tvA etau
vaishvAnarasya pAdau te'mlAsyatAM yadi ha nAgamiShya iti pAdau te'viditAvabhaviShyatAM
yadi ha nAgamiShya iti vA



10.6.1.[5]

atha hovAca satyayaj~nam pauluShim  prAcInayogya kaM tvaM vaishvAnaraM vetthetyapa
eva rAjanniti hovAcomiti hovAcaiSha vai rayirvaishvAnara etaM hi vai tvaM rayiM
vaishvAnaraM vettha tasmAttvaM rayimAnpuShTimAnasi yo vA etaM rayiM vaishvAnaraM
vedApa punarmR^ityuM jayati sarvamAyureti vastistvA eSha vaishvAnarasya
vastistvAhAsyadyadi ha nAgamiShya iti vastiste'vidito'bhaviShyadyadi ha nAgamiShya iti
vA 



10.6.1.[6]

atha hovAca mahAshAlaM jAbAlam  aupamanyava kaM tvaM vaishvAnaraM
vetthetyAkAshameva rAjanniti hovAcomiti hovAcaiSha vai bahulo vaishvAnara etaM hi vai
tvam bahulaM vaishvAnaraM vettha tasmAttvam bahuH prajayA pashubhirasi yo vA etam
bahulaM vaishvAnaraM vedApa punarmR^ityuM jayati sarvamAyuretyAtmA tvA eSha
vaishvAnarasyAtmA tvAhAsyadyadi ha nAgamiShya ityAtmA te'vidito'bhaviShyadyadi ha
nAgamiShya iti vA



10.6.1.[7]

atha hovAca buDilamAshvatarAshvim  vaiyAghrapadya kaM tvaM vaishvAnaraM vettheti
vAyumeva rAjanniti hovAcomiti hovAcaiSha vai pR^ithagvartmA vaishvAnara etaM hi vai
tvam pR^ithagvartmAnaM vaishvAnaraM vettha tasmAttvAm pR^ithagrathashreNayo'nuyAnti yo
vA etam pR^ithagvartmAnaM vaishvAnaraM vedApa punarmR^ityuM jayati sarvamAyureti
prANastvA eSha vaishvAnarasya prANastvAhAsyadyadi ha nAgamiShya iti
prANaste'vidito'bhaviShyadyadi ha nAgamiShya iti vA



10.6.1.[8]

atha hovAcendradyumnam bhAllaveyam  vaiyAghrapadya kaM tvaM vaishvAnaraM
vetthetyAdityameva rAjanniti hovAcomiti hovAcaiSha vai sutatejA vaishvAnara etaM hi vai
tvaM sutatejasaM vaishvAnaraM vettha tasmAttavaiSha suto'dyamAnaH
pacyamAno'kShIyamANo gR^iheShu tiShThati yo vA etaM sutatejasaM vaishvAnaraM vedApa
punarmR^ityuM jayati sarvamAyureti cakShustvA etadvaishvAnarasya cakShustvAhAsyadyadi
ha nAgamiShya iti cakShuste'viditamabhaviShyadyadi ha nAgamiShya iti vA 



10.6.1.[9]

atha hovAca janaM shArkarAkShyam  sAyavasa kaM tvaM vaishvAnaraM vettheti divameva
rAjanniti hovAcomiti hovAcaiSha vA atiShThA vaishvAnara etaM hi vai tvamatiShThAM
vaishvAnaraM vettha tasmAttvaM samAnAnatitiShThasi yo vA etamatiShThAM vaishvAnaraM
vedApa punarmR^ityuM jayati sarvamAyureti mUrdhA tvA eSha vaishvAnarasya mUrdhA
tvAhAsyadyadi ha nAgamiShya iti mUrdhA te'vidito'bhaviShyadyadi ha nAgamiShya iti vA



10.6.1.[10]

tAnhovAca  ete vai yUyam pR^ithagvaishvAnarAnvidvAMsaH pR^ithagannamaghasta
prAdeshamAtramiva ha vai devAH suviditA abhisampannAstathA tu va enAnvakShyAmi
yathA prAdeshamAtramevAbhisampAdayiShyAmIti 



10.6.1.[11]

sa hovAca  mUrdhAnamupadishanneSha vA atiShThA vaishvAnara iti cakShuShI
upadishannuvAcaiSha vai sutatejA vaishvAnara iti nAsike upadishannuvAcaiSha vai
pR^ithagvartmA vaishvAnara iti mukhyamAkAshamupadishannuvAcaiSha vai bahulo
vaishvAnara iti mukhyA apa upadishannuvAcaiSha vai rayirvaishvAnaro iti
cubukamupadishannuvAcaiSha vai pratiShThA vaishvAnara iti sa eSho'gnirvaishvAnaro
yatpuruShaH sa yo haitamevamagniM vaishvAnaram puruShavidham puruShe'ntaH
pratiShThitaM vedApa punarmR^ityuM jayati sarvamAyureti na hAsya bruvANaM cana
vaishvAnaro hinasti



10.6.2.[1]

dvayaM vA idamattA caivAdyaM ca  tadyadobhayaM samAgacatyattaivAkhyAyate nAdyam



10.6.2.[2]

sa vai yaH so'ttAgnireva saH  tasminyatkiM cAbhyAdadhatyAhitaya evAsya tA Ahitayo ha
vai tA Ahutaya ityAcakShate paro'kSham paro'kShakAmA hi devAH 



10.6.2.[3]

Adityo vA attA  tasya candramA evAhitayashcandramasaM hyAditya
AdadhatItyadhidevatam 



10.6.2.[4]

athAdhyAtmam  prANo vA attA tasyAnnamevAhitayo'nnaM hi prANa AdadhatIti nvagneH 



10.6.2.[5]

athArkasya  agnirvA arkastasyAhutaya eva kamAhutayo hyagnaye kam



10.6.2.[6]

Adityo vA arkaH  tasya candramA eva kaM candramA hyAdityAya kamityadhidevatam 



10.6.2.[7]

athAdhyAtmam  prANo vA arkastasyAnnameva kamannaM hi prANAya kamiti
nvevArkasya 



10.6.2.[8]

athokthasya  agnirvA uktasyAhutaya eva thamAhutibhirhyagniruttiShThati 



10.6.2.[9]

Adityo vA uk  tasya candramA eva thaM candramasA hyAditya uttiShThatItyadhidevatam



10.6.2.[10]

athAdhyAtmam  prANo vA uktasyAnnameva thamannena hi prANa uttiShThatIti
nvevokthasya sa eSho'gnividho'rkavidha ukthavidho yatpuruShaH sa yo
haitamevamagnividhamarkavidhamukthavidham puruShamupAste viduSho
haivAsyaivam bhrAtR^ivyo mlAyati 



10.6.2.[11]

prANena vA agnirdIpyate  agninA vAyurvAyunAditya Adityena candramAshcandramasA
nakShatrANi nakShatrairvidyudetAvatI vai dIptirasmiMshca loke'muShmiMshca sarvA haitAM
dIptiM dIpyate'smiMshca loke'muShmiMshca ya evaM veda 



10.6.3.[1]

satyam brahmetyupAsIta  atha khalu kratumayo'yam puruShaH sa
yAvatkraturayamasmAllokAtpraityevaMkraturhAmuM lokam pretyAbhisambhavati



10.6.3.[2]

sa AtmAnamupAsIta  manomayam prANasharIram bhArUpamAkAshAtmAnaM
kAmarUpiNam
manojavasaM satyasaMkalpaM satyadhR^itiM sarvagandhaM sarvarasaM sarvA anu dishaH
prabhUtaM sarvamidamabhyAptamavAkkamanAdaraM yathA vrIhirvA yavo vA shyAmAko
vA shyAmAkataNDulo vaivamayamantarAtmanpuruSho hiraNmayo yathA
jyotiradhUmamevaM jyAyAndivo jyAyAnAkAshAjjyAyAnasyai pR^ithivyai jyAyAntsarvebhyo
bhUtebhyaH sa prANasyAtmaiSha ma Atmaitamita AtmAnam pretyAbhisambhaviShyAmIti
yasya syAdaddhA na vicikitsAstIti ha smAha shANDilya evametaditi 



10.6.4.[1]

uShA vA ashvasya medhyasya shiraH  sUryashcakShurvAtaH prANo vyAttamagnirvaishvAnaraH
saMvatsara AtmAshvasya medhyasya dyauShpR^iShThamantarikShamudaram pR^ithivI
pAjasyaM dishaH pArshve avAntaradishaH parshava R^itavo'N^gAni mAsAshcArdhamAsAshca
parvANyahorAtrANi pratiShThA nakShatrANyasthIni nabho mAMsAnyUvadhyaM sikatAH
sindhavo gudA yakR^icca klomAnashca parvatA oShadhayashca vanaspatayashca
lomAnyudyanpUrvArdho nimlocanjaghanArdho yadvijR^imbhate tadvidyotate
yadvidhUnute tatstanayati yanmehati tadvarShati vAgevAsya vAgaharvA ashvam
purastAnmahimAnvajAyata tasya pUrve samudre yonIrAtrirenam
pashcAnmahimAnvajAyata tasyApare samudre yoniretau vA ashvam mahimAnAvabhitaH
sambabhUvaturhayo bhUtvA devAnavahadvAjI gandharvAnarvAsurAnashvo
manuShyAntsamudra evAsya bandhuH samudro yoniH



10.6.5.[1]

naiveha kiM canAgra AsIt  mR^ityunaivedamAvR^itamAsIdashanAyayAshanAyA hi
mR^ityustanmano'kurutAtmanvI syAmiti so'rcannacarattasyArcata Apo'jAyantArcate vai
me kamabhUditi tadevArkyasyArkatvaM kaM ha vA asmai bhavati ya
evametadarkyasyArkatvaM veda 



10.6.5.[2]

Apo vA arkaH  tadyadapAM shara AsIttatsamahanyata sA
pR^ithivyabhavattasyAmashrAmyattasya shrAntasya taptasya tejo raso niravartatAgniH 



10.6.5.[3]

sa tredhAtmAnaM vyakuruta  AdityaM tR^itIyaM vAyuM tR^itIyaM sa eSha
prANastredhAvihitastasya prAcI dikshiro'sau cAsau cermAvathAsya pratIcI dikpucamasau
cAsau ca sakthyau dakShiNA codIcI ca pArshve
dyauShpR^iShThamantarikShamudaramiyamuraH sa eSho'psu pratiShThito yatra kva caiti
tadeva pratitiShThatyevaM vidvAn 



10.6.5.[4]

so'kAmayata  dvitIyo ma AtmA jAyeteti sa manasA vAcam mithunaM
samabhavadashanAyAm mR^ityustadyadreta AsItsa saMvatsaro'bhavanna ha purA tataH
saMvatsara Asa tametAvantaM kAlamabibharyAvAntsaMvatsarastametAvataH kAlasya
parastAdasR^ijata taM jAtamabhivyAdadAtsa bhANakarotsaiva vAgabhavat



10.6.5.[5]

sa aikShata  yadi vA imamabhimaMsye kanIyo'nnaM kariShya iti sa tayA vAcA
tenAtmanedaM sarvamasR^ijata yadidaM kiM carco yajUMShi sAmAni candAMsi
yaj~nAnprajAm pashUntsa yadyadevAsR^ijata tattadattumadhriyata sarvaM vA attIti
tadaditeradititvaM sarvasyAttA bhavati sarvamasyAnnam bhavati ya
evametadaditeradititvaM veda 



10.6.5.[6]

so'kAmayata  bhUyasA yaj~nena bhUyo yajeyeti so'shrAmyatsa tapo'tapyata tasya shrAntasya
taptasya yasho vIryamudakrAmatprANA vai yasho vIryaM tatprANeShUtkrAnteShu sharIraM
shvayitumadhriyata tasya sharIra eva mana AsIt



10.6.5.[7]

so'kAmayata  medhyaM ma idaM syAdAtmanvyanena syAmiti tato'shvaH
samabhavadyadashvattanmedhyamabhUditi tadevAshvamedhasyAshvamedhatvameSha ha
vA ashvamedhaM veda ya enamevaM veda 



10.6.5.[8]

tamanavarudhyevAmanyata  taM saMvatsarasya parastAdAtmana Alabhata
pashUndevatAbhyaH pratyauhattasam:tsarvadevatyam prokShitam prAjApatyamAlabhanta
eSha vA ashvamedho ya eSha tapati tasya saMvatsara AtmAyamagnirarkastasyeme lokA
AtmAnastAvetAvarkAmedhau so punarekaiva devatA bhavati mR^ityurevApa punarmR^ityuM
jayati nainam mR^ityurApnoti mR^ityurasyAtmA bhavati sarvamAyuretyetAsAM
devatAnAmeko bhavati ya evaM veda



10.6.5.[9]

atha vaMshaH  samAnamA sAJNjIvIputrAtsAJNjIvIputro
mANDUkAyanermANDUkAyanirmANDavyAnmANDavyaH kautsAtkautso
mAhitthermAhitthirvAmakakShAyaNAdvAmakakShAyaNo vAtsyAdvAtsyaH
shANDilyAcANDilyaH
kushreH kushriryaj~navacaso rAjastambAyanAdyaj~navacA
rAjastambAyanasturAtkAvaSheyAtturaH kAvaSheyaH prajApateH prajApatirbrahmaNo
brahma svayambhu brahmaNe namaH 



