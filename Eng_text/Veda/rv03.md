
\EN{301130101} somasya mA tavasaM vakSyagne vahniM cakartha vidathe yajadhyai |\\ 
\EN{301130102} devAnachA dIdyad yu~nje adriM shamAye agne tanvaMjuSasva ||\\ 
\EN{301130201} prA~ncaM yaj~naM cakRma vardhatAM gIH samidbhiragniM namasA duvasyan |\\ 
\EN{301130202} divaH shashAsurvidathA kavInAM gRtsAya cit tavase gAtumISuH ||\\ 
\EN{301130301} mayo dadhe medhiraH pUtadakSo divaH subandhurjanuSA pRthivyAH |\\ 
\EN{301130302} avindannu darshatamapsvantardevAso agnimapasi svasR^INAm ||\\ 
\EN{301130401} avardhayan subhagaM sapta yahvIH shvetaM jaj~nAnamaruSammahitvA |\\ 
\EN{301130402} shishuM na jAtamabhyArurashvA devAso agniMjaniman vapuSyan ||\\ 
\EN{301130501} shukrebhiraN^gai raja AtatanvAn kratuM punAnaH kavibhiH pavitraiH |\\ 
\EN{301130502} shocirvasAnaH paryAyurapAM shriyo mimIte bRhatIranUnAH ||\\ 
\EN{301140601} vavrAjA sImanadatIradabdhA divo yahvIravasAnA anagnAH |\\ 
\EN{301140602} sanA atra yuvatayaH sayonIrekaM garbhaM dadhire sapta vANIH ||\\ 
\EN{301140701} stIrNA asya saMhato vishvarUpA ghRtasya yonau sravathe madhUnAm |\\ 
\EN{301140702} asthuratra dhenavaH pinvamAnA mahI dasmasya mAtarA samIcI ||\\ 
\EN{301140801} babhrANaH sUno sahaso vyadyaud dAdhAnaH shukrA rabhasA vapUMSi |\\ 
\EN{301140802} shcotanti dhArA madhuno ghRtasya vRSA yatra vAvRdhe kAvyena ||\\ 
\EN{301140901} pitushcidUdharjanuSA viveda vyasya dhArA asRjad vi dhenAH |\\ 
\EN{301140902} guhA carantaM sakhibhiH shivebhirdivo yahvIbhirnaguhA babhUva ||\\ 
\EN{301141001} pitushca garbhaM janitushca babhre pUrvIreko adhayat pIpyAnAH |\\ 
\EN{301141002} vRSNe sapatnI shucaye sabandhU ubhe asmai manuSyeni pAhi ||\\ 
\EN{301151101} urau mahAnanibAdhe vavardhApo agniM yashasaH saM hi pUrvIH |\\ 
\EN{301151102} Rtasya yonAvashayad damUnA jAmInAmagnirapasisvasR^INAm ||\\ 
\EN{301151201} akro na babhriH samithe mahInAM didRkSeyaH sUnave bhARjIkaH |\\ 
\EN{301151202} udusriyA janitA yo jajAnApAM garbho nRtamo yahvo agniH ||\\ 
\EN{301151301} apAM garbhaM darshatamoSadhInAM vanA jajAna subhagA virUpam |\\ 
\EN{301151302} devAsashcin manasA saM hi jagmuH paniSThaM jAtaM tavasaM duvasyan ||\\ 
\EN{301151401} bRhanta id bhAnavo bhARjIkamagniM sacanta vidyuto na shukrAH |\\ 
\EN{301151402} guheva vRddhaM sadasi sve antarapAra Urve amRtanduhAnAH ||\\ 
\EN{301151501} ILe ca tvA yajamAno havirbhirILe sakhitvaM sumatiM nikAmaH |\\ 
\EN{301151502} devairavo mimIhi saM jaritre rakSA ca no damyebhiranIkaiH ||\\ 
\EN{301161601} upakSetArastava supraNIte.agne vishvAni dhanyA dadhAnAH |\\ 
\EN{301161602} suretasA shravasA tu~njamAnA abhi SyAma pRtanAyUnradevAn ||\\ 
\EN{301161701} A devAnAmabhavaH keturagne mandro vishvAni kAvyAni vidvAn |\\ 
\EN{301161702} prati martAnavAsayo damUnA anu devAn rathiro yAsisAdhan ||\\ 
\EN{301161801} ni duroNe amRto martyAnAM rAjA sasAda vidathAni sAdhan |\\ 
\EN{301161802} ghRtapratIka urviyA vyadyaudagnirvishvAni kAvyAni vidvAn ||\\ 
\EN{301161901} A no gahi sakhyebhiH shivebhirmahAn mahIbhirUtibhiH saraNyan |\\ 
\EN{301161902} asme rayiM bahulaM santarutraM suvAcaM bhAgaM yashasaM kRdhI naH ||\\ 
\EN{301162001} etA te agne janimA sanAni pra pUrvyAya nUtanAni vocam |\\ 
\EN{301162002} mahAnti vRSNe savanA kRtemA janma~n\-janman nihito jAtavedAH ||\\ 
\EN{301162101} janma~n\-janman nihito jAtavedA vishvAmitrebhiridhyate ajasraH |\\ 
\EN{301162102} tasya vayaM sumatau yaj~niyasyApi bhadre saumanase syAma ||\\ 
\EN{301162201} imaM yaj~naM sahasAvan tvaM no devatrA dhehi sukrato rarANaH |\\ 
\EN{301162202} pra yaMsi hotarbRhatIriSo no.agne mahi dravinamA yajasva ||\\ 
\EN{301162301} iLAmagne purudaMsaM saniM goH shashvattamaM havamAnAyasAdha |\\ 
\EN{301162302} syAn naH sUnustanayo vijAvAgne sA te sumatirbhutvasme ||\\
\EN{302170101} vaishvAnarAya dhiSaNAM RtAvRdhe ghRtaM na pUtamagnayejanAmasi |\\ 
\EN{302170102} dvitA hotAraM manuSashca vAghato dhiyA rathaMna kulishaH saM RNvati ||\\ 
\EN{302170201} sa rocayajjanuSA rodasI ubhe sa mAtrorabhavat putra IDyaH |\\ 
\EN{302170202} havyavAL agnirajarashcanohito dULabho vishAmatithirvibhAvasuH ||\\ 
\EN{302170301} kratvA dakSasya taruSo vidharmaNi devAso agniM janayanta cittibhiH |\\ 
\EN{302170302} rurucAnaM bhAnunA jyotiSA mahAmatyaM na vAjaM saniSyannupa bruve ||\\ 
\EN{302170401} A mandrasya saniSyanto vareNyaM vRNImahe ahrayaM vAjamRgmiyam |\\ 
\EN{302170402} rAtiM bhRgUNAmushijaM kavikratumagniM rAjantaM divyena shociSA ||\\ 
\EN{302170501} agniM sumnAya dadhire puro janA vAjashravasamiha vRktabarhiSaH |\\ 
\EN{302170502} yatasrucaH surucaM vishvadevyaM rudraM yaj~nAnAMsAdhadiSTimapasAm ||\\ 
\EN{302180601} pAvakashoce tava hi kSayaM pari hotaryaj~neSu vRktabarhiSo naraH |\\ 
\EN{302180602} agne duva ichamAnAsa ApyamupAsate draviNaM dhehi tebhyaH ||\\ 
\EN{302180701} A rodasI apRNadA svarmahajjAtaM yadenamapaso adhArayan |\\ 
\EN{302180702} so adhvarAya pari NIyate kaviratyo na vAjasAtayecanohitaH ||\\ 
\EN{302180801} namasyata havyadAtiM svadhvaraM duvasyata damyaM jAtavedasam |\\ 
\EN{302180802} rathIrRtasya bRhato vicarSaNiragnirdevAnAmabhavat purohitaH ||\\ 
\EN{302180901} tisro yahvasya samidhaH parijmano.agnerapunannushijo amRtyavaH |\\ 
\EN{302180902} tAsAmekAmadadhurmartye bhujamu lokamu dve upa jAmimIyatuH ||\\ 
\EN{302181001} vishAM kaviM vishpatiM mAnuSIriSaH saM sImakRNvan svadhitiM na tejase |\\ 
\EN{302181002} sa udvato nivato yAti veviSat sa garbhameSu bhuvaneSu dIdharat ||\\ 
\EN{302191101} sa jinvate jaThareSu prajaj~nivAn vRSA citreSu nAnadan na siMhaH |\\ 
\EN{302191102} vaishvAnaraH pRthupAjA amartyo vasu ratnA dayamAno vi dAshuSe ||\\ 
\EN{302191201} vaishvAnaraH pratnathA nAkamAruhad divas pRSThaM bhandamAnaH sumanmabhiH |\\ 
\EN{302191202} sa pUrvavajjanaya~n jantave dhanaM samAnamajmaM paryeti jAgRviH ||\\ 
\EN{302191301} RtAvAnaM yaj~niyaM vipramukthyamA yaM dadhe mAtarishvA divi kSayam |\\ 
\EN{302191302} taM citrayAmaM harikeshamImahe sudItimagniM suvitAya navyase ||\\ 
\EN{302191401} shuciM na yAmanniSiraM svardRshaM ketuM divo rocanasthAmuSarbudham |\\ 
\EN{302191402} agniM mUrdhAnaM divo apratiSkutaM tamImahe namasA vAjinaM bRhat ||\\ 
\EN{302191501} mandraM hotAraM shucimadvayAvinaM damUnasamukthyaM vishvacarSaNim |\\ 
\EN{302191502} rathaM na citraM vapuSAya darshataM manurhitaM sadamid rAya Imahe ||\\
\EN{303200101} vaishvAnarAya pRthupAjase vipo ratnA vidhanta dharuNeSu gAtave |\\ 
\EN{303200102} agnirhi devAnamRto duvasyatyathA dharmANi sanatA na dUduSat ||\\ 
\EN{303200201} antardUto rodasI dasma Iyate hotA niSatto manuSaH purohitaH |\\ 
\EN{303200202} kSayaM bRhantaM pari bhUSati dyubhirdevebhiragniriSito dhiyAvasuH ||\\ 
\EN{303200301} ketuM yaj~nAnAM vidathasya sA dhanaM viprAso agniM mahayanta cittibhiH |\\ 
\EN{303200302} apAMsi yasminnadhi sandadhurgirastasmin sumnAni yajamAna A cake ||\\ 
\EN{303200401} pitA yaj~nAnAmasuro vipashcitAM vimAnamagnirvayunaM ca vAghatAm |\\ 
\EN{303200402} A vivesha rodasI bhUrivarpasA purupriyo bhandate dhAmabhiH kaviH ||\\ 
\EN{303200501} candramagniM candrarathaM harivrataM vaishvAnaramapsuSadaM svarvidam |\\ 
\EN{303200502} vigAhaM tUrNiM taviSIbhirAvRtaM bhUrNiM devAsa iha sushriyaM dadhuH ||\\ 
\EN{303210601} agnirdevebhirmanuSashca jantubhistanvAno yaj~naM purupeshasaM dhiyA |\\ 
\EN{303210602} rathIrantarIyate sAdhadiSTibhirjIro damUnA abhishasticAtanaH ||\\ 
\EN{303210701} agne jarasva svapatya AyunyUrjA pinvasva samiSo didIhi naH |\\ 
\EN{303210702} vayAMsi jinva bRhatashca jAgRva ushig devAnAmasi sukraturvipAm ||\\ 
\EN{303210801} vishpatiM yahvamatithiM naraH sadA yantAraM dhInAmushijaM ca vAghatAm |\\ 
\EN{303210802} adhvarANAM cetanaM jAtavedasaM pra shaMsanti namasA jUtibhirvRdhe ||\\ 
\EN{303210901} vibhAvA devaH suraNaH pari kSitIragnirbabhUva shavasAsumadrathaH |\\ 
\EN{303210902} tasya vratAni bhUripoSiNo vayamupa bhUSemadama A suvRktibhiH ||\\ 
\EN{303211001} vaishvAnara tava dhAmAnyA cake yebhiH svarvidabhavo vicakSaNa |\\ 
\EN{303211002} jAta ApRNo bhuvanAni rodasI agne tA visvA paribhUrasi tmanA ||\\ 
\EN{303211101} vaishvAnarasya daMsanAbhyo bRhadariNAdekaH svapasyayA kaviH |\\ 
\EN{303211102} ubhA pitarA mahayannajAyatAgnirdyAvApRthivI bhUriretasA ||\\
\EN{304220101} samit\-samit sumanA bodhyasme shucA\-shucA sumatiM rAsi vasvaH |\\ 
\EN{304220102} A deva devAn yajathAya vakSi sakhA sakhIn sumanA yakSyagne ||\\ 
\EN{304220201} yaM devAsastrirahannAyajante dive\-dive varuNo mitro agniH |\\ 
\EN{304220202} semaM yaj~naM madhumantaM kRdhI nastanUnapAd ghRtayoniM vidhantam ||\\ 
\EN{304220301} pra dIdhitirvishvavArA jigAti hotAramiLaH prathamaM yajadhyai |\\ 
\EN{304220302} achA namobhirvRSabhaM vandadhyai sa devAn yakSadiSito yajIyAn ||\\ 
\EN{304220401} Urdhvo vAM gAturadhvare akAryUrdhvA shocIMSi prasthitA rajAMsi |\\ 
\EN{304220402} divo vA nAbhA nyasAdi hotA stRNImahi devavyacA vi barhiH ||\\ 
\EN{304220501} sapta hotrANi manasA vRNAnA invanto vishvaM prati yannRtena |\\ 
\EN{304220502} nRpeshaso vidatheSu pra jAtA abhImaM yaj~naM vi caranta pUrvIH ||\\ 
\EN{304230601} A bhandamAne uSasA upAke uta smayete tanvA virUpe |\\ 
\EN{304230602} yathA no mitro varuNo jujoSadindro marutvAnuta vA mahobhiH ||\\ 
\EN{304230701} daivyA hotArA prathamA ny R~nje sapta pRkSAsaH svadhayAmadanti |\\ 
\EN{304230702} RtaM shaMsanta Rtamit ta Ahuranu vrataM vratapA dIdhyAnAH ||\\ 
\EN{304230801} A bhAratI bhAratIbhiH sajoSA iLA devairmanuSyebhiragniH |\\ 
\EN{304230802} sarasvatI sArasvatebhirarvAk tisro devIrbarhiredaM sadantu ||\\ 
\EN{304230901} tan nasturIpamadha poSayitnu deva tvaSTarvi rarANaH syasva |\\ 
\EN{304230902} yato vIraH karmaNyaH sudakSo yuktagrAvA jAyate devakAmaH ||\\ 
\EN{304231001} vanaspate.ava sRjopa devAnagnirhaviH shamitA sUdayAti |\\ 
\EN{304231002} sedu hotA satyataro yajAti yathA devAnAM janimAni veda ||\\ 
\EN{304231101} A yAhyagne samidhAno arvAM indreNa devaiH sarathaM turebhiH |\\ 
\EN{304231102} barhirna AstAmaditiH suputrA svAhA devA amRtAmAdayantAm ||\\
\EN{305240101} pratyagniruSasashcekitAno.abodhi vipraH padavIH kavInAm |\\ 
\EN{305240102} pRthupAjA devayadbhiH samiddho.apa dvArA tamaso vahnirAvaH ||\\ 
\EN{305240201} pred vagnirvAvRdhe stomebhirgIrbhi stotR^INAM namasya ukthaiH |\\ 
\EN{305240202} pUrvIrRtasya sandRshashcakAnaH saM dUto adyauduSaso viroke ||\\ 
\EN{305240301} adhAyyagnirmAnuSISu vikSvapAM garbho mitra Rtena sAdhan |\\ 
\EN{305240302} A haryato yajataH sAnvasthAdabhUdu vipro havyomatInAm ||\\ 
\EN{305240401} mitro agnirbhavati yat samiddho mitro hotA varuNo jAtavedAH |\\ 
\EN{305240402} mitro adhvaryuriSiro damUnA mitraH sindhUnAmuta parvatAnAm ||\\ 
\EN{305240501} pAti priyaM ripo agraM padaM veH pAti yajvashcara~naMsUryasya |\\ 
\EN{305240502} pAti nAbhA saptashIrSANamagniH pAti devAnAmupamAdaM RSvaH ||\\ 
\EN{305250601} Rbhushcakra IDyaM cAru nAma vishvAni devo vayunAni vidvAn |\\ 
\EN{305250602} sasasya carma ghRtavat padaM vestadidagnI rakSatyaprayuchan ||\\ 
\EN{305250701} A yonimagnirghRtavantamasthAt pRthupragANamushantamushAnaH |\\ 
\EN{305250702} dIdyAnaH shucirRSvaH pAvakaH punaH\-punarmAtarA navyasI kaH ||\\ 
\EN{305250801} sadyo jAta oSadhIbhirvavakSe yadI vardhanti prasvo ghRtena |\\ 
\EN{305250802} Apa iva pravatA shumbhamAnA urushyadagniH pitrorupasthe ||\\ 
\EN{305250901} udu STutaH samidhA yahvo adyaud varSman divo adhi nAbhA pRthivyAH |\\ 
\EN{305250902} mitro agnirIDyo mAtarishvA dUto vakSad yajathAya devAn ||\\ 
\EN{305251001} udastambhIt samidhA nAkaM RSvo.agnirbhavannuttamo rocanAnAm |\\ 
\EN{305251002} yadI bhRgubhyaH pari mAtarishvA guhA santaM havyavAhaM samIdhe ||\\ 
\EN{305251101} iLAmagne ... ||\\
\EN{306260101} pra kAravo mananA vacyamAnA devadrIcIM nayata devayantaH |\\ 
\EN{306260102} dakSiNAvAD vAjinI prAcyeti havirbharantyagnaye ghRtAcI ||\\ 
\EN{306260201} A rodasI apRNA jAyamAna uta pra rikthA adha nu prayajyo |\\ 
\EN{306260202} divashcidagne mahinA pRthivyA vacyantAM te vahnayaH saptajihvAH ||\\ 
\EN{306260301} dyaushca tvA pRthivI yaj~niyAso ni hotAraM sAdayante damAya |\\ 
\EN{306260302} yadI visho mAnuSIrdevayantIH prayasvatIrILate shukramarciH ||\\ 
\EN{306260401} mahAn sadhasthe dhruva A niSatto.antardyAvA mAhine haryamANaH |\\ 
\EN{306260402} Askre sapatnI ajare amRkte sabardughe urugAyasyadhenU ||\\ 
\EN{306260501} vratA te agne mahato mahAni tava kratvA rodasI A tatantha |\\ 
\EN{306260502} tvaM dUto abhavo jAyamAnastvaM netA vRSabha carSaNInAm ||\\ 
\EN{306270601} Rtasya vA keshinA yogyAbhirghRtasnuvA rohitA dhuri dhiSva |\\ 
\EN{306270602} athA vaha devAn deva vishvAn svadhvarA kRNuhi jAtavedaH ||\\ 
\EN{306270701} divashcidA te rucayante rokA uSo vibhAtIranu bhAsi pUrvIH |\\ 
\EN{306270702} apo yadagna ushadhag vaneSu hoturmandrasya panayanta devAH ||\\ 
\EN{306270801} urau vA ye antarikSe madanti divo vA ye rocane santi devAH |\\ 
\EN{306270802} UmA vA ye suhavAso yajatrA Ayemire rathyo agne ashvAH ||\\ 
\EN{306270901} aibhiragne sarathaM yAhyarvAM nAnArathaM vA vibhavo hyashvAH |\\ 
\EN{306270902} patnIvatastriMshataM trIMshca devAnanuSvadhamA vaha mAdayasva ||\\ 
\EN{306271001} sa hotA yasya rodasI cidurvI yaj~naM\-yaj~namabhi vRdhe gRNItaH |\\ 
\EN{306271002} prAcI adhvareva tasthatuH sumeke RtAvarI RtajAtasya satye ||\\ 
\EN{306271101} iLAmagne ... ||\\
\EN{307010101} pra ya AruH shitipRSThasya dhAserA mAtarA vivishuH sapta? vANIH |\\ 
\EN{307010102} parikSitA pitarA saM carete pra sarsrAte dIrghamAyuH prayakSe ||\\ 
\EN{307010201} divakSaso dhenavo vRSNo ashvA devIrA tasthau madhumad vahantIH |\\ 
\EN{307010202} Rtasya tvA sadasi kSemayantaM paryekA carati vartaniM gauH ||\\ 
\EN{307010301} A sImarohat suyamA bhavantIH patishcikitvAn rayivid rayINAm |\\ 
\EN{307010302} pra nIlapRSTho atasasya dhAsestA avAsayat purudhapratIkaH ||\\ 
\EN{307010401} mahi tvASTramUrjayantIrajuryaM stabhUyamAnaM vahato vahanti |\\ 
\EN{307010402} vyaN^gebhirdidyutAnaH sadhastha ekAmiva rodasI A vivesha ||\\ 
\EN{307010501} jAnanti vRSNo aruSasya shevamuta bradhnasya shAsane raNanti |\\ 
\EN{307010502} divorucaH suruco rocamAnA iLA yeSAM gaNyA mAhinA gIH ||\\ 
\EN{307020601} uto pitRbhyAM pravidAnu ghoSaM maho mahadbhyAmanayanta shUSam |\\ 
\EN{307020602} ukSA ha yatra pari dhAnamaktoranu svaM dhAma jariturvavakSa ||\\ 
\EN{307020701} adhvaryubhiH pa~ncabhiH sapta viprAH priyaM rakSante nihitaM padaM veH |\\ 
\EN{307020702} prA~nco madantyukSaNo ajuryA devA devAnAmanu hi vratA guH ||\\ 
\EN{307020801} daivyA hotArA prathamA ... ||\\ 
\EN{307020901} vRSAyante mahe atyAya pUrvIrvRSNe citrAya rashmayaH suyAmAH |\\ 
\EN{307020902} deva hotarmandratarashcikitvAn maho devAn rodasI eha vakSi ||\\ 
\EN{307021001} pRkSaprayajo draviNaH suvAcaH suketava uSaso revadUSuH |\\ 
\EN{307021002} uto cidagne mahinA pRthivyAH kRtaM cidenaH saM mahe dashasya ||\\ 
\EN{307021101} iLAmagne ... ||\\
\EN{308030101} a~njanti tvAmadhvare devayanto vanaspate madhunA daivyena |\\ 
\EN{308030102} yadUrdhvastiSThA draviNeha dhattAd yad vA kSayo mAturasyA upasthe ||\\ 
\EN{308030201} samiddhasya shrayamANaH purastAd brahma vanvAno ajaraM suvIram |\\ 
\EN{308030202} Are asmadamatiM bAdhamAna ucchrayasva mahate saubhagAya ||\\ 
\EN{308030301} ucchrayasva vanaspate varSman pRthivyA adhi |\\ 
\EN{308030302} sumitI mIyamAno varco dhA yaj~navAhase ||\\ 
\EN{308030401} yuvA suvAsAH parivIta AgAt sa u shreyAn bhavati jAyamAnaH |\\ 
\EN{308030402} taM dhIrAsaH kavaya un nayanti svAdhyo manasA devayantaH ||\\ 
\EN{308030501} jAto jAyate sudinatve ahnAM samarya A vidathe vardhamAnaH |\\ 
\EN{308030502} punanti dhIrA apaso manISA devayA vipra udiyarti vAcam ||\\ 
\EN{308040601} yAn vo naro devayanto nimimyurvanaspate svadhitirvA tatakSa |\\ 
\EN{308040602} te devAsaH svaravastasthivAMsaH prajAvadasme didhiSantu ratnam ||\\ 
\EN{308040701} ye vRkNAso adhi kSami nimitAso yatasrucaH |\\ 
\EN{308040702} te no vyantu vAryaM devatrA kSetrasAdhasaH ||\\ 
\EN{308040801} AdityA rudrA vasavaH sunIthA dyAvAkSAmA pRthivI antarikSam |\\ 
\EN{308040802} sajoSaso yaj~namavantu devA UrdhvaM kRNvantvadhvarasya ketum ||\\ 
\EN{308040901} haMsA iva shreNisho yatAnAH shukrA vasAnAH svaravo naAguH |\\ 
\EN{308040902} unnIyamAnAH kavibhiH purastAd devA devAnAmapi yanti pAthaH ||\\ 
\EN{308041001} shRN^gANIvecchRN^giNAM saM dadRshre caSAlavantaH svaravaH pRthivyAm |\\ 
\EN{308041002} vAghadbhirvA vihave shroSamANA asmAnavantu pRtanAjyeSu ||\\ 
\EN{308041101} vanaspate shatavalsho vi roha sahasravalshA vi vayaM ruhema |\\ 
\EN{308041102} yaM tvAmayaM svadhitistejamAnaH praNinAya mahate saubhagAya ||\\
\EN{309050101} sakhAyastvA vavRmahe devaM martAsa Utaye |\\ 
\EN{309050102} apAM napAtaMsubhagaM sudIditiM supratUrtimanehasam ||\\ 
\EN{309050201} kAyamAno vanA tvaM yan mAtR^IrajagannapaH |\\ 
\EN{309050202} na tat teagne pramRSe nivartanaM yad dUre sannihAbhavaH ||\\ 
\EN{309050301} ati tRSTaM vavakSithAthaiva sumanA asi |\\ 
\EN{309050302} pra\-prAnye yanti paryanya Asate yeSAM sakhye asi shritaH ||\\ 
\EN{309050401} IyivAMsamati sridhaH shashvatIrati sashcataH |\\ 
\EN{309050402} anvImavindan nicirAso adruho.apsu siMhamiva shritam ||\\ 
\EN{309050501} sasRvAMsamiva tmanAgnimitthA tirohitam |\\ 
\EN{309050502} ainaM nayan mAtarishvA parAvato devebhyo mathitaM pari ||\\ 
\EN{309060601} taM tvA martA agRbhNata devebhyo havyavAhana |\\ 
\EN{309060602} vishvAn yadyaj~nAnabhipAsi mAnuSa tava kratvA yaviSThya ||\\ 
\EN{309060701} tad bhadraM tava daMsanA pAkAya cicchadayati |\\ 
\EN{309060702} tvAM yadagne pashavaH samAsate samiddhamapisharvare ||\\ 
\EN{309060801} A juhotA svadhvaraM shIraM pAvakashociSam |\\ 
\EN{309060802} AshuM dUtamajiraM pratnamIDyaM shruSTI devaM saparyata ||\\ 
\EN{309060901} trINi shatA trI sahasrANyagniM triMshacca devA navacAsaparyan |\\ 
\EN{309060902} aukSan ghRtairastRNan barhirasmA Adid dhotAraM nyasAdayanta ||\\
\EN{310070101} tvAmagne manISiNaH samrAjaM carSaNInAm |\\ 
\EN{310070102} devaM martAsa indhate samadhvare ||\\ 
\EN{310070201} tvAM yaj~neSv Rtvijamagne hotAramILate |\\ 
\EN{310070202} gopA Rtasya dIdihi sve dame ||\\ 
\EN{310070301} sa ghA yaste dadAshati samidhA jAtavedase |\\ 
\EN{310070302} so agne dhattesuvIryaM sa puSyati ||\\ 
\EN{310070401} sa keturadhvarANAmagnirdevebhirA gamat |\\ 
\EN{310070402} a~njAnaH sapta hotRbhirhaviSmate ||\\ 
\EN{310070501} pra hotre pUrvyaM vaco.agnaye bharatA bRhat |\\ 
\EN{310070502} vipAM jyotIMSi bibhrate na vedhase ||\\ 
\EN{310080601} agniM vardhantu no giro yato jAyata ukthyaH |\\ 
\EN{310080602} mahe vAjAyadraviNAya darshataH ||\\ 
\EN{310080701} agne yajiSTho adhvare devAn devayate yaja |\\ 
\EN{310080702} hotA mandro virAjasyati sridhaH ||\\ 
\EN{310080801} sa naH pAvaka dIdihi dyumadasme suvIryam |\\ 
\EN{310080802} bhavA stotRbhyoantamaH svastaye ||\\ 
\EN{310080901} taM tvA viprA vipanyavo jAgRvAMsaH samindhate |\\ 
\EN{310080902} havyavAhamamartyaM sahovRdham ||\\
\EN{311090101} agnirhotA purohito.adhvarasya vicarSaNiH |\\ 
\EN{311090102} sa veda yaj~namAnuSak ||\\ 
\EN{311090201} sa havyavAL amartya ushig dUtas canohitaH |\\ 
\EN{311090202} agnirdhiyA saM RNvati ||\\ 
\EN{311090301} agnirdhiyA sa cetati keturyaj~nasya pUrvyaH |\\ 
\EN{311090302} arthaM hyasya taraNi ||\\ 
\EN{311090401} agniM sUnuM sanashrutaM sahaso jAtavedasam |\\ 
\EN{311090402} vahniM devAakRNvata ||\\ 
\EN{311090501} adAbhyaH puraetA vishAmagnirmAnuSINAm |\\ 
\EN{311090502} tUrNI rathaH sadA navaH ||\\ 
\EN{311100601} sAhvAn vishvA abhiyujaH kraturdevAnAmamRktaH |\\ 
\EN{311100602} agnistuvishravastamaH ||\\ 
\EN{311100701} abhi prayAMsi vAhasA dAshvAnashnoti martyaH |\\ 
\EN{311100702} kSayaM pAvakashociSaH ||\\ 
\EN{311100801} pari vishvAni sudhitAgnerashyAma manmabhiH |\\ 
\EN{311100802} viprAso jAtavedasaH ||\\ 
\EN{311100901} agne vishvAni vAryA vAjeSu saniSAmahe |\\ 
\EN{311100902} tve devAsa erire ||\\
\EN{312110101} indrAgnI A gataM sutaM gIrbhirnabho vareNyam |\\ 
\EN{312110102} asya pAtaM dhiyeSitA ||\\ 
\EN{312110201} indrAgnI jarituH sacA yaj~no jigAti cetanaH |\\ 
\EN{312110202} ayA pAtamimaM sutam ||\\ 
\EN{312110301} indramagniM kavichadA yaj~nasya jUtyA vRNe |\\ 
\EN{312110302} tA somasyeha tRmpatAm ||\\ 
\EN{312110401} toshA vRtrahaNA huve sajitvAnAparAjitA |\\ 
\EN{312110402} indrAgnI vAjasAtamA ||\\ 
\EN{312110501} pra vAmarcantyukthino nIthAvido jaritAraH |\\ 
\EN{312110502} indrAgnI iSa A vRNe ||\\ 
\EN{312120601} indrAgnI navatiM puro dAsapatnIradhUnutam |\\ 
\EN{312120602} sAkamekena karmaNA ||\\ 
\EN{312120701} indrAgnI apasas paryupa pra yanti dhItayaH |\\ 
\EN{312120702} Rtasya pathyA anu ||\\ 
\EN{312120801} indrAgnI taviSANi vAM sadhasthAni prayAMsi ca |\\ 
\EN{312120802} yuvoraptUryaM hitam ||\\ 
\EN{312120901} indrAgnI rocanA divaH pari vAjeSu bhUSathaH |\\ 
\EN{312120902} tad vAMceti pra vIryam ||\\
\EN{313130101} pra vo devAyAgnaye barhiSThamarcAsmai |\\ 
\EN{313130102} gamad devebhirAsa no yajiSTho barhirA sadat ||\\ 
\EN{313130201} RtAvA yasya rodasI dakSaM sacanta UtayaH |\\ 
\EN{313130202} haviSmantastamILate taM saniSyanto.avase ||\\ 
\EN{313130301} sa yantA vipra eSAM sa yaj~nAnAmathA hi SaH |\\ 
\EN{313130302} agniM taM vo duvasyata dAtA yo vanitA magham ||\\ 
\EN{313130401} sa naH sharmANi vItaye.agniryachatu shantamA |\\ 
\EN{313130402} yato naHpruSNavad vasu divi kSitibhyo apsvA ||\\ 
\EN{313130501} dIdivAMsamapUrvyaM vasvIbhirasya dhItibhiH |\\ 
\EN{313130502} RkvANo agnimindhate hotAraM vishpatiM vishAm ||\\ 
\EN{313130601} uta no brahmannaviSa uktheSu devahUtamaH |\\ 
\EN{313130602} shaM naH shocAmarudvRdho.agne sahasrasAtamaH ||\\ 
\EN{313130701} nU no rAsva sahasravat tokavat puSTimad vasu |\\ 
\EN{313130702} dyumadagne suvIryaM varSiSthamanupakSitam ||\\
\EN{314140101} A hotA mandro vidathAnyasthAt satyo yajvA kavitamaH savedhAH |\\ 
\EN{314140102} vidyudrathaH sahasas putro agniH shociSkeshaH pRthivyAM pAjo ashret ||\\ 
\EN{314140201} ayAmi te namauktiM juSasva RtAvastubhyaM cetate sahasvaH |\\ 
\EN{314140202} vidvAnA vakSi viduSo ni Satsi madhya A barhirUtaye yajatra ||\\ 
\EN{314140301} dravatAM ta uSasA vAjayantI agne vAtasya pathyAbhiracha |\\ 
\EN{314140302} yat sIma~njanti pUrvyaM havirbhirA vandhureva tasthaturduroNe ||\\ 
\EN{314140401} mitrashca tubhyaM varuNaH sahasvo.agne vishve marutaH sumnamarcan |\\ 
\EN{314140402} yacchociSA sahasas putra tiSThA abhi kSitIH prathayan sUryo nR^In ||\\ 
\EN{314140501} vayaM te adya rarimA hi kAmamuttAnahastA namasopasadya |\\ 
\EN{314140502} yajiSThena manasA yakSi devAnasredhatA manmanA vipro agne ||\\ 
\EN{314140601} tvad dhi putra sahaso vi pUrvIrdevasya yantyUtayo vi vAjAH |\\ 
\EN{314140602} tvaM dehi sahasriNaM rayiM no.adrogheNa vacasA satyamagne ||\\ 
\EN{314140701} tubhyaM dakSa kavikrato yAnImA deva martAso adhvare akarma |\\ 
\EN{314140702} tvaM vishvasya surathasya bodhi sarvaM tadagne amRta svadeha ||\\
\EN{315150101} vi pAjasA pRthunA shoshucAno bAdhasva dviSo rakSaso amIvAH |\\ 
\EN{315150102} susharmaNo bRhataH sharmaNi syAmagnerahaM suhavasya praNItau ||\\ 
\EN{315150201} tvaM no asyA uSaso vyuSTau tvaM sUra udite bodhi gopAH |\\ 
\EN{315150202} janmeva nityaM tanayaM juSasva stomaM me agne tanvA sujAta ||\\ 
\EN{315150301} tvaM nRcakSA vRSabhAnu pUrvIH kRSNAsvagne aruSo vibhAhi |\\ 
\EN{315150302} vaso neSi ca parSi cAtyaMhaH kRdhI no rAya ushijo yaviSTha ||\\ 
\EN{315150401} aSALho agne vRSabho didIhi puro vishvAH saubhagA saMjigIvAn |\\ 
\EN{315150402} yaj~nasya netA prathamasya pAyorjAtavedo bRhataH supraNIte ||\\ 
\EN{315150501} achidrA sharma jaritaH purUNi devAnachA dIdyAnaH sumedhAH |\\ 
\EN{315150502} ratho na sasnirabhi vakSi vAjama>gne tvaM rodasInaH sumeke ||\\ 
\EN{315150601} pra pIpaya vRSabha jinva vAjAnagne tvaM rodasI naH sudoghe |\\ 
\EN{315150602} devebhirdeva surucA rucAno mA no martasya durmatiH pari SThAt ||\\ 
\EN{315150701} iLAmagne ... ||\\
\EN{316160101} ayamagniH suvIryasyeshe mahaH saubhagasya |\\ 
\EN{316160102} rAya Ishe svapatyasya gomata Ishe vRtrahathAnAm ||\\ 
\EN{316160201} imaM naro marutaH sashcatA vRdhaM yasmin rAyaH shevRdhAsaH |\\ 
\EN{316160202} abhi ye santi pRtanAsu dUDhyo vishvAhA shatrumAdabhuH ||\\ 
\EN{316160301} sa tvaM no rAyaH shishIhi mIDhvo agne suviryasya |\\ 
\EN{316160302} tuvidyumna varSiSThasya prajAvato.anamIvasya shuSmiNaH ||\\ 
\EN{316160401} cakriryo vishvA bhuvanAbhi sAsahishcakrirdeveSvA duvaH |\\ 
\EN{316160402} A deveSu yatata A suvIrya A shaMsa uta nRNAm ||\\ 
\EN{316160501} mA no agne.amataye mAvIratAyai rIradhaH |\\ 
\EN{316160502} mAgotAyai sahasas putra mA nide.apa dveSAMsyA kRdhi ||\\ 
\EN{316160601} shagdhi vAjasya subhaga prajAvato.agne bRhato adhvare |\\ 
\EN{316160602} saMrAyA bhUyasA sRja mayobhunA tuvidyumna yashasvatA ||\\
\EN{317170101} samidhyamAnaH prathamAnu dharmA samaktubhirajyate vishvavAraH |\\ 
\EN{317170102} shociSkesho ghRtanirNik pAvakaH suyaj~no agniryajathAya devAn ||\\ 
\EN{317170201} yathAyajo hotramagne pRthivyA yathA divo jAtavedashcikitvAn |\\ 
\EN{317170202} evAnena haviSA yakSi devAn manuSvad yaj~naM pra tiremamadya ||\\ 
\EN{317170301} trINyAyUMSi tava jAtavedastisra AjAnIruSasaste agne |\\ 
\EN{317170302} tAbhirdevAnAmavo yakSi vidvAnathA bhava yajamAnAya shaM yoH ||\\ 
\EN{317170401} agniM sudItiM sudRshaM gRNanto namasyAmastveDyaM jAtavedaH |\\ 
\EN{317170402} tvAM dUtamaratiM havyavAhaM devA akRNvannamRtasya nAbhim ||\\ 
\EN{317170501} yastvad dhotA pUrvo agne yajIyAn dvitA ca sattA svadhayA ca shambhuH tasyAnu dharma pra yajA cikitvo.atha no dhA adhvaraM devavItau ||\\
\EN{318180101} bhavA no agne sumanA upetau sakheva sakhye pitareva sAdhuH |\\ 
\EN{318180102} purudruho hi kSitayo janAnAM prati pratIcIrdahatAdarAtIH ||\\ 
\EN{318180201} tapo shvagne antarAnamitrAn tapA shaMsamararuSaH parasya |\\ 
\EN{318180202} tapo vaso cikitAno acittAn vi te tiSThantAmajarA ayAsaH ||\\ 
\EN{318180301} idhmenAgna ichamAno ghRtena juhomi havyaM tarase balAya |\\ 
\EN{318180302} yAvadIshe brahmaNA vandamAna imAM dhiyaM shataseyAya devIm ||\\ 
\EN{318180401} ucchociSA sahasas putra stuto bRhad vayaH shashamAneSu dhehi |\\ 
\EN{318180402} revadagne vishvAmitreSu shaM yormarmRjmA te tanvaM bhUri kRtvaH ||\\ 
\EN{318180501} kRdhi ratnaM susanitardhanAnAM sa ghedagne bhavasi yat samiddhaH |\\ 
\EN{318180502} stoturduroNe subhagasya revat sRprA karasnA dadhiSe vapUMSi ||\\
\EN{319190101} agniM hotAraM pra vRNe miyedhe gRtsaM kaviM vishvavidamamUram |\\ 
\EN{319190102} sa no yakSad devatAtA yajIyAn rAye vAjAya vanatemaghAni ||\\ 
\EN{319190201} pra te agne haviSmatImiyarmyachA sudyumnAM rAtinIM ghRtAcIm |\\ 
\EN{319190202} pradakSiNid devatAtimurANaH saM rAtibhirvasubhiryaj~namashret ||\\ 
\EN{319190301} sa tejIyasA manasA tvota uta shikSa svapatyasya shikSoH |\\ 
\EN{319190302} agne rAyo nRtamasya prabhUtau bhUyAma te suSTutayashca vasvaH ||\\ 
\EN{319190401} bhUrINi hi tve dadhire anIkAgne devasya yajyavo janAsaH |\\ 
\EN{319190402} sa A vaha devatAtiM yaviSTha shardho yadadya divyaMyajAsi ||\\ 
\EN{319190501} yat tvA hotAramanajan miyedhe niSAdayanto yajathAya devAH |\\ 
\EN{319190502} sa tvaM no agne.aviteha bodhyadhi shravAMsi dhehi nastanUSu ||\\
\EN{320200101} agnimuSasamashvinA dadhikrAM vyuSTiSu havate vahnirukthaiH |\\ 
\EN{320200102} sujyotiSo naH shRNvantu devAH sajoSaso adhvaraM vAvashAnAH ||\\ 
\EN{320200201} agne trI te vAjinA trI SadhasthA tisraste jihvA RtajAta pUrvIH |\\ 
\EN{320200202} tisra u te tanvo devavAtAstAbhirnaH pAhi giro aprayuchan ||\\ 
\EN{320200301} agne bhUrINi tava jAtavedo deva svadhAvo.amRtasya nAma |\\ 
\EN{320200302} yAshca mAyA mAyinAM vishvaminva tve pUrvIH sandadhuHpRSTabandho ||\\ 
\EN{320200401} agnirnetA bhaga iva kSitInAM daivInAM deva RtupA RtAvA |\\ 
\EN{320200402} sa vRtrahA sanayo vishvavedAH parSad vishvAti duritA gRNantam ||\\ 
\EN{320200501} dadahikrAmagnimuSasaM ca devIM bRhaspatiM savitAraM cadevam |\\ 
\EN{320200502} ashvinA mitrAvaruNA bhagaM ca vasUn rudrAnAdityAniha huve ||\\
\EN{321210101} imaM no yaj~namamRteSu dhehImA havyA jAtavedo juSasva |\\ 
\EN{321210102} stokAnAmagne medaso ghRtasya hotaH prAshAna prathamo niSadya ||\\ 
\EN{321210201} ghRtavantaH pAvaka te stokA shcotanti medasaH |\\ 
\EN{321210202} svadharman devavItaye shreSThaM no dhehi vAryam ||\\ 
\EN{321210301} tubhyaM stokA ghRtashcuto.agne viprAya santya |\\ 
\EN{321210302} RSiH shreSThaH samidhyase yaj~nasya prAvitA bhava ||\\ 
\EN{321210401} tubhyaM shcotantyadhrigo shacIva stokAso agne medaso ghRtasya |\\ 
\EN{321210402} kavishasto bRhatA bhAnunAgA havyA juSasva medhira ||\\ 
\EN{321210501} ojiSThaM te madhyato meda udbhRtaM pra te vayaM dadAmahe |\\ 
\EN{321210502} shcotanti te vaso stokA adhi tvaci prati tAn devasho vihi ||\\
\EN{322220101} ayaM so agniryasmin somamindraH sutaM dadhe jaThare vAvashAnaH |\\ 
\EN{322220102} sahasriNaM vAjamatyaM na saptiM sasavAn san stUyase jAtavedaH ||\\ 
\EN{322220201} agne yat te divi varcaH pRthivyAM yadoSadhISvapsvA yajatra |\\ 
\EN{322220202} yenAntarikSamurvAtatantha tveSaH sa bhAnurarNavo nRcakSAH ||\\ 
\EN{322220301} agne divo arNamachA jigAsyachA devAnUciSe dhiSNyAye |\\ 
\EN{322220302} yA rocane parastAt sUryasya yAshcAvastAdupatiSThaNta ApaH ||\\ 
\EN{322220401} purISyAso agnayaH prAvaNebhiH sajoSasaH |\\ 
\EN{322220402} juSantAM yaj~namadruho.anamIvA iSo mahIH ||\\ 
\EN{322220501} iLAmagne ... ||\\
\EN{323230101} nirmathitaH sudhita A sadhasthe yuvA kaviradhvarasya praNetA |\\ 
\EN{323230102} jUryatsvagnirajaro vaneSvatrA dadhe amRtaM jAtavedAH ||\\ 
\EN{323230201} amanthiSTAM bhAratA revadagniM devashravA devavAtaH sudakSam |\\ 
\EN{323230202} agne vi pashya bRhatAbhi rAyeSAM no netA bhavatAdanu dyUn ||\\ 
\EN{323230301} dasha kSipaH pUrvyaM sImajIjanan sujAtaM mAtRSu priyam |\\ 
\EN{323230302} agniM stuhi daivavAtaM devashravo yo janAnAmasad vashI ||\\ 
\EN{323230401} ni tvA dadhe vara A pRthivyA iLAyAs pade sudinatve ahnAm |\\ 
\EN{323230402} dRSadvatyAM mAnuSa ApayAyAM sarasvatyAM revadagnedidIhi ||\\ 
\EN{323230501} iLAmagne ... ||\\
\EN{324240101} agne sahasva pRtanA abhimAtIrapAsya |\\ 
\EN{324240102} duSTarastarannarAtIrvarco dhA yaj~navAhase ||\\ 
\EN{324240201} agna iLA samidhyase vItihotro amartyaH |\\ 
\EN{324240202} juSasva sU no adhvaram ||\\ 
\EN{324240301} agne dyumnena jAgRve sahasaH sUnavAhuta |\\ 
\EN{324240302} edaM barhiH sado ||\\ 
\EN{324240301} mama ||\\ 
\EN{324240401} agne vishvebhiragnibhirdevebhirmahayA giraH |\\ 
\EN{324240402} yaj~neSu yau cAyavaH ||\\ 
\EN{324240501} agne dA dAshuSe rayiM vIravantaM parINasam |\\ 
\EN{324240502} shishIhi naH sUnumataH ||\\
\EN{325250101} a>gne divaH sUnurasi pracetAstanA pRthivyA uta vishvavedAH |\\ 
\EN{325250102} Rdhag devAniha yajA cikitvaH ||\\ 
\EN{325250201} agniH sanoti vIryANi vidvAn sanoti vAjamamRtAya bhUSan |\\ 
\EN{325250202} sa no devAneha vahA purukSo ||\\ 
\EN{325250301} agnirdyAvApRthivI vishvajanye A bhAti devI amRte amUraH |\\ 
\EN{325250302} kSayan vAjaiH purushcandro namobhiH ||\\ 
\EN{325250401} agna indrashca dAshuSo durone sutAvato yaj~namihopa yAtam |\\ 
\EN{325250402} amardhantA somapeyAya devA ||\\ 
\EN{325250501} agne apAM samidhyase duroNe nityaH sUno sahaso jAtavedaH |\\ 
\EN{325250502} sadhasthAni mahayamAna UtI ||\\
\EN{326260101} vaishvAnaraM manasAgniM nicAyyA haviSmanto anuSatyaM svarvidam |\\ 
\EN{326260102} sudAnuM devaM rathiraM vasUyavo gIrbhI raNvaMkushikAso havAmahe ||\\ 
\EN{326260201} taM shubhramagnimavase havAmahe vaishvAnaraM mAtarishvAnamukthyam |\\ 
\EN{326260202} bRhaspatiM manuSo devatAtaye vipraM shrotAramatithiM raghuSyadam ||\\ 
\EN{326260301} ashvo na kranda~n janibhiH samidhyate vaishvAnaraH kushikebhiryuge\-yuge |\\ 
\EN{326260302} sa no agniH suvIryaM svashvyaM dadhAtu ratnamamRteSu jAgRviH ||\\ 
\EN{326260401} pra yantu vAjAstaviSIbhiragnayaH shubhe sammiSlAH pRSatIrayukSata |\\ 
\EN{326260402} bRhadukSo maruto vishvavedasaH pra vepayantiparvatAnadAbhyAH ||\\ 
\EN{326260501} agnishriyo maruto vishvakRSTaya A tveSamugramava Imahe vayam |\\ 
\EN{326260502} te svAnino rudriyA varSanirNijaH siMhA na heSakratavaH sudAnavaH ||\\ 
\EN{326270601} vrAtaM\-vrAtaM gaNaM\-gaNaM sushastibhiragnerbhAmaM marutAmoja Imahe |\\ 
\EN{326270602} pRSadashvAso anavabhrarAdhaso gantAro yaj~naM vidatheSu dhIrAH ||\\ 
\EN{326270701} agnirasmi janmanA jAtavedA ghRtaM me cakSuramRtaM ma Asan |\\ 
\EN{326270702} arkastridhAtU rajaso vimAno.ajasro gharmo havirasmi nAma ||\\ 
\EN{326270801} tribhiH pavitrairapupod dhyarkaM hRdA matiM jyotiranu prajAnan |\\ 
\EN{326270802} varSiSThaM ratnamakRta svadhAbhirAdid dyAvApRthivI paryapashyat ||\\ 
\EN{326270901} shatadhAramutsamakSIyamANaM vipashcitaM pitaraM vaktvAnAm |\\ 
\EN{326270902} meLiM madantaM pitrorupasthe taM rodasI pipRtaM satyavAcam ||\\
\EN{327280101} pra vo vAjA abhidyavo haviSmanto ghRtAcyA |\\ 
\EN{327280102} devA~n jigAtisumnayuH ||\\ 
\EN{327280201} ILe agniM vipashcitaM girA yaj~nasya sAdhanam |\\ 
\EN{327280202} shruSTIvAnaM dhitAvAnam ||\\ 
\EN{327280301} agne shakema te vayaM yamaM devasya vAjinaH |\\ 
\EN{327280302} ati dveSAMsi tarema ||\\ 
\EN{327280401} samidhyamAno adhvare.agniH pAvaka IDyaH |\\ 
\EN{327280402} shociSkeshastamImahe ||\\ 
\EN{327280501} pRthupAjA amartyo ghRtanirNik svAhutaH |\\ 
\EN{327280502} agniryaj~nasya havyavAT ||\\ 
\EN{327290601} taM sabAdho yatasruca itthA dhiyA yaj~navantaH |\\ 
\EN{327290602} A cakruragnimUtaye ||\\ 
\EN{327290701} hotA devo amartyaH purastAdeti mAyayA |\\ 
\EN{327290702} vidathAni pracodayan ||\\ 
\EN{327290801} vAjI vAjeSu dhIyate.adhvareSu pra NIyate |\\ 
\EN{327290802} vipro yaj~nasya sAdhanaH ||\\ 
\EN{327290901} dhiyA cakre vareNyo bhUtAnAM garbhamA dadhe |\\ 
\EN{327290902} dakSasyapitaraM tanA ||\\ 
\EN{327291001} ni tvA dadhe vareNyaM dakSasyeLA sahaskRta |\\ 
\EN{327291002} agne sudItimushijam ||\\ 
\EN{327301101} agniM yanturamapturaM Rtasya yoge vanuSaH |\\ 
\EN{327301102} viprA vAjaiH samindhate ||\\ 
\EN{327301201} Urjo napAtamadhvare dIdivAMsamupa dyavi |\\ 
\EN{327301202} agnimILe kavikratum ||\\ 
\EN{327301301} ILenyo namasyastirastamAMsi darshataH |\\ 
\EN{327301302} samagniridhyat ||\\ 
\EN{327301301} e vRSA ||\\ 
\EN{327301401} vRSo agniH samidhyate.ashvo na devavAhanaH |\\ 
\EN{327301402} taM haviSmanta ILate ||\\ 
\EN{327301501} vRSaNaM tvA vayaM vRSan vRSaNaH samidhImahi |\\ 
\EN{327301502} agne dIdyataM bRhat ||\\
\EN{328310101} agne juSasva no haviH puroLAshaM jAtavedaH |\\ 
\EN{328310102} prAtaHsAvedhiyAvaso ||\\ 
\EN{328310201} puroLA agne pacatastubhyaM vA ghA pariSkRtaH |\\ 
\EN{328310202} taM juSasva yaviSThya ||\\ 
\EN{328310301} agne vIhi puroLASamAhutaM tiroahnyam |\\ 
\EN{328310302} sahasaH sUnurasyadhvare hitaH ||\\ 
\EN{328310401} mAdhyandine savane jAtavedaH puroLAshamiha kave juSasva |\\ 
\EN{328310402} agne yahvasya tava bhAgadheyaM na pra minanti vidatheSu dhIrAH ||\\ 
\EN{328310501} agne tRtIye savane hi kAniSaH puroLAshaM sahasaH sUnavAhutam |\\ 
\EN{328310502} athA deveSvadhvaraM vipanyayA dhA ratnavantamamRteSu jAgRvim ||\\ 
\EN{328310601} agne vRdhAna AhutiM puroLAshaM jAtavedaH |\\ 
\EN{328310602} juSasva tiroahnyam ||\\
\EN{329320101} astIdamadhimanthanamasti prajananaM kRtam |\\ 
\EN{329320102} etAM vishpatnImA bharAgniM manthAma pUrvathA ||\\ 
\EN{329320201} araNyornihito jAtavedA garbha iva sudhito garbhiNISu |\\ 
\EN{329320202} dive\-diva IDyo jAgRvadbhirhaviSmadbhirmanuSyebhiragniH ||\\ 
\EN{329320301} uttAnAyAmava bharA cikitvAn sadyaH pravItA vRSaNaM jajAna |\\ 
\EN{329320302} aruSastUpo rushadasya pAja iLAyAs putro vayune.ajaniSTa ||\\ 
\EN{329320401} iLAyAstvA pade vayaM nAbhA pRthivyA adhi |\\ 
\EN{329320402} jAtavedo ni dhImahyagne havyAya voLhave ||\\ 
\EN{329320501} manthatA naraH kavimadvayantaM pracetasamamRtaM supratIkam |\\ 
\EN{329320502} yaj~nasya ketuM prathamaM purastAdagniM naro janayatA sushevam ||\\ 
\EN{329330601} yadI manthanti bAhubhirvi rocate.ashvo na vAjyaruSo vaneSvA |\\ 
\EN{329330602} citro na yAmannashvinoranivRtaH pari vRNaktyashmanastRNA dahan ||\\ 
\EN{329330701} jAto agnI rocate cekitAno vAjI vipraH kavishastaH sudAnuH |\\ 
\EN{329330702} yaM devAsa IDyaM vishvavidaM havyavAhamadadhuradhvareSu ||\\ 
\EN{329330801} sIda hotaH sva u loke cikitvAn sAdayA yaj~naM sukRtasya yonau |\\ 
\EN{329330802} devAvIrdevAn haviSA yajAsyagne bRhad yajamAne vayo dhAH ||\\ 
\EN{329330901} kRNota dhUmaM vRSaNaM sakhAyo.asredhanta itana vAjamacha |\\ 
\EN{329330902} ayamagniH pRtanASAT suvIro yena devAso asahanta dasyUn ||\\ 
\EN{329331001} ayaM te yonirRtviyo yato jAto arocathAH |\\ 
\EN{329331002} taM jAnannagna A sIdAthA no vardhayA giraH ||\\ 
\EN{329341101} tanUnapAducyate garbha Asuro narAshaMso bhavati yad vijAyate |\\ 
\EN{329341102} mAtarishvA yadamimIta mAtari vAtasya sargo abhavatsarImaNi ||\\ 
\EN{329341201} sunirmathA nirmathitaH sunidhA nihitaH kaviH |\\ 
\EN{329341202} agne svadhvarA kRNu devAn devayate yaja ||\\ 
\EN{329341301} ajIjanannamRtaM martyAso.asremANaM taraNiM vILujambham |\\ 
\EN{329341302} dasha svasAro agruvaH samIcIH pumAMsaM jAtamabhi saM rabhante ||\\ 
\EN{329341401} pra saptahotA sanakAdarocata mAturupasthe yadashocadUdhani |\\ 
\EN{329341402} na ni miSati suraNo dive\-dive yadasurasya jaTharAdajAyata ||\\ 
\EN{329341501} amitrAyudho marutAmiva prayAH prathamajA brahmaNo vishvamid viduH |\\ 
\EN{329341502} dyumnavad brahma kushikAsa erira eka\-eko dame agniM samIdhire ||\\ 
\EN{329341601} yadadya tvA prayati yaj~ne asmin hotashcikitvo.avRNImahIha |\\ 
\EN{329341602} dhruvamayA dhruvamutAshamiSThAH prajAnan vidvAnupa yAhi somam ||\\
\EN{330010101} ichanti tvA somyAsaH sakhAyaH sunvanti somaM dadhati prayAMsi |\\ 
\EN{330010102} titikSante abhishastiM janAnAmindra tvadA kashcana hi praketaH ||\\ 
\EN{330010201} na te dUre paramA cid rajAMsyA tu pra yAhi harivo haribhyAm |\\ 
\EN{330010202} sthirAya vRSNe savanA kRtemA yuktA grAvANaH samidhAne agnau ||\\ 
\EN{330010301} indraH sushipro maghavA tarutro mahAvrAtastuvikUrmirRghAvAn |\\ 
\EN{330010302} yadugro dhA bAdhito martyeSu kva tyA te vRSabha vIryANi ||\\ 
\EN{330010401} tvaM hi SmA cyAvayannacyutAnyeko vRtrA carasi jighnamAnaH |\\ 
\EN{330010402} tava dyAvApRthivI parvatAso.anu vratAya nimiteva tasthuH ||\\ 
\EN{330010501} utAbhaye puruhUta shravobhireko dRLhamavado vRtrahA san |\\ 
\EN{330010502} ime cidindra rodasI apAre yat saMgRbhNA maghavan kAshirit te ||\\ 
\EN{330020601} pra sU ta indra pravatA haribhyAM pra te vajraH pramRNannetu shatrUn |\\ 
\EN{330020602} jahi pratIco anUcaH parAco vishvaM satyaMkRNuhi viSTamastu ||\\ 
\EN{330020701} yasmai dhAyuradadhA martyAyAbhaktaM cid bhajate gehyaM saH |\\ 
\EN{330020702} bhadrA ta indra sumatirghRtAcI sahasradAnA puruhUta rAtiH ||\\ 
\EN{330020801} sahadAnuM puruhUta kSiyantamahastamindra saM piNak kuNArum |\\ 
\EN{330020802} abhi vRtraM vardhamAnaM piyArumapAdamindra tavasA jaghantha ||\\ 
\EN{330020901} ni sAmanAmiSirAmindra bhUmiM mahImapArAM sadane sasattha |\\ 
\EN{330020902} astabhnAd dyAM vRSabho antarikSamarSantvApastvayeha prasUtAH ||\\ 
\EN{330021001} alAtRNo vala indra vrajo goH purA hantorbhayamAno vyAra |\\ 
\EN{330021002} sugAn patho akRNon niraje gAH prAvan vANIH puruhUtaM dhamantIH ||\\ 
\EN{330031101} eko dve vasumatI samIcI indra A paprau pRthivImuta dyAm |\\ 
\EN{330031102} utAntarikSAdabhi naH samIka iSo rathIH sayujaH shUra vAjAn ||\\ 
\EN{330031201} dishaH sUryo na minAti pradiSTA dive\-dive haryashvaprasUtAH |\\ 
\EN{330031202} saM yadAnaL adhvana AdidashvairvimocanaM kRNute tat tvasya ||\\ 
\EN{330031301} didRkSanta uSaso yAmannaktorvivasvatyA mahi citramanIkam |\\ 
\EN{330031302} vishve jAnanti mahinA yadAgAdindrasya karma sukRtApurUNi ||\\ 
\EN{330031401} mahi jyotirnihitaM vakSaNAsvAmA pakvaM carati bibhratI gauH |\\ 
\EN{330031402} vishvaM svAdma sambhRtamusriyAyAM yat sImindro adadhAd bhojanAya ||\\ 
\EN{330031501} indra dRhya yAmakoshA abhUvan yaj~nAya shikSa gRNate sakhibhyaH |\\ 
\EN{330031502} durmAyavo durevA martyAso niSaN^giNo ripavo hantvAsaH ||\\ 
\EN{330041601} saM ghoSaH shRNve.avamairamitrairjahI nyeSvashaniM tapiSThAm |\\ 
\EN{330041602} vRshcemadhastAd vi rujA sahasva jahi rakSo maghavan randhayasva ||\\ 
\EN{330041701} ud vRha rakSaH sahamUlamindra vRshcA madhyaM pratyagraMshRNIhi |\\ 
\EN{330041702} A kIvataH salalUkaM cakartha brahmadviSe tapuSiM hetimasya ||\\ 
\EN{330041801} svastaye vAjibhishca praNetaH saM yan mahIriSa AsatsipUrvIH |\\ 
\EN{330041802} rAyo vantAro bRhataH syAmAsme astu bhaga indraprajAvAn ||\\ 
\EN{330041901} A no bhara bhagamindra dyumantaM ni te deSNasya dhImahi prareke |\\ 
\EN{330041902} Urva iva paprathe kAmo asme tamA pRNa vasupate vasUnAm ||\\ 
\EN{330042001} imaM kAmaM mandayA gobhirashvaishcandravatA rAdhasA paprathashca |\\ 
\EN{330042002} svaryavo matibhistubhyaM viprA indrAya vAhaHkushikAso akran ||\\ 
\EN{330042101} A no gotrA dardRhi gopate gAH samasmabhyaM sanayo yantu vAjAH |\\ 
\EN{330042102} divakSA asi vRSabha satyashuSmo.asmabhyaM su maghavan bodhi godAH ||\\ 
\EN{330042201} shunaM huvema maghavAnamindramasmin bhare nRtamaM vAjasAtau |\\ 
\EN{330042202} shRNvantamugramUtaye samatsu ghnantaM vRtrANi saMjitaM dhanAnAm ||\\
\EN{331050101} shAsad vahnirduhiturnaptyaM gAd vidvAn Rtasya dIdhitiMsaparyan |\\ 
\EN{331050102} pitA yatra duhituH sekaM R~njan saM shagmyena manasA dadhanve ||\\ 
\EN{331050201} na jAmaye tAnvo rikthamAraik cakAra garbhaM saniturnidhAnam |\\ 
\EN{331050202} yadI mAtaro janayanta vahnimanyaH kartA sukRtoranya Rndhan ||\\ 
\EN{331050301} agnirjaj~ne juhvA rejamAno mahas putrAnaruSasya prayakSe |\\ 
\EN{331050302} mahAn garbho mahyA jAtameSAM mahI pravRd dharyashvasya yaj~naiH ||\\ 
\EN{331050401} abhi jaitrIrasacanta spRdhAnaM mahi jyotistamaso nirajAnan |\\ 
\EN{331050402} taM jAnatIH pratyudAyannuSAsaH patirgavAmabhavadeka indraH ||\\ 
\EN{331050501} vILau satIrabhi dhIrA atRndan prAcAhinvan manasA saptaviprAH |\\ 
\EN{331050502} vishvAmavindan pathyAM Rtasya prajAnannit tAnamasA vivesha ||\\ 
\EN{331060601} vidad yadI saramA rugNamadrermahi pAthaH pUrvyaM sadhryak kaH |\\ 
\EN{331060602} agraM nayat supadyakSarANAmachA ravaM prathamA jAnatI gAt ||\\ 
\EN{331060701} agachadu vipratamaH sakhIyannasUdayat sukRte garbhamadriH |\\ 
\EN{331060702} sasAna maryo yuvabhirmakhasyannathAbhavadaN^girAH sadyo arcan ||\\ 
\EN{331060801} sataH\-sataH pratimAnaM purobhUrvishvA veda janimA hanti shuSNam |\\ 
\EN{331060802} pra No divaH padavIrgavyurarcan sakhA sakhInramu~ncan niravadyAt ||\\ 
\EN{331060901} ni gavyatA manasA sedurarkaiH kRNvAnAso amRtatvAya gAtum |\\ 
\EN{331060902} idaM cin nu sadanaM bhUryeSAM yena mAsAnasiSAsannRtena ||\\ 
\EN{331061001} sampashyamAnA amadannabhi svaM payaH pratnasya retaso dughAnAH |\\ 
\EN{331061002} vi rodasI atapad ghoSa eSAM jAte niSThAmadadhurgoSu vIrAn ||\\ 
\EN{331071101} sa jAtebhirvRtrahA sedu havyairudusriyA asRjadindro arkaiH |\\ 
\EN{331071102} urUcyasmai ghRtavad bharantI madhu svAdma duduhe jenyA gauH ||\\ 
\EN{331071201} pitre ciccakruH sadanaM samasmai mahi tviSImat sukRto vihi khyan |\\ 
\EN{331071202} viSkabhnanta skambhanenA janitrI AsInA UrdhvaM rabhasaM vi minvan ||\\ 
\EN{331071301} mahI yadi dhiSaNA shishnathe dhAt sadyovRdhaM vibhvaM rodasyoH |\\ 
\EN{331071302} giro yasminnanavadyAH samIcIrvishvA indrAya taviSIranuttAH ||\\ 
\EN{331071401} mahyA te sakhyaM vashmi shaktIrA vRtraghne niyuto yanti pUrvIH |\\ 
\EN{331071402} mahi stotramava Aganma sUrerasmAkaM su maghavan bodhi gopAH ||\\ 
\EN{331071501} mahi kSetraM puru shcandraM vividvAnAdit sakhibhyashcarathaM samairat |\\ 
\EN{331071502} indro nRbhirajanad dIdyAnaH sAkaM sUryamuSasaM gAtumagnim ||\\ 
\EN{331081601} apashcideSa vibhvo damUnAH pra sadhrIcIrasRjad vishvashcandrAH |\\ 
\EN{331081602} madhvaH punAnAH kavibhiH pavitrairdyubhirhinvantyaktubhirdhanutrIH ||\\ 
\EN{331081701} anu kRSNe vasudhitI jihAte ubhe sUryasya maMhanA yajatre |\\ 
\EN{331081702} pari yat te mahimAnaM vRjadhyai sakhAya indra kAmyA RjipyAH ||\\ 
\EN{331081801} patirbhava vRtrahan sUnRtAnAM girAM vishvAyurvRSabho vayodhAH |\\ 
\EN{331081802} A no gahi sakhyebhiH shivebhirmahAn mahIbhirUtibhiH saraNyan ||\\ 
\EN{331081901} tamaN^girasvan namasA saparyan navyaM kRNomi sanyase purAjAm |\\ 
\EN{331081902} druho vi yAhi bahulA adevIH svashca no maghavan sAtaye dhAH ||\\ 
\EN{331082001} mihaH pAvakAH pratatA abhUvan svasti naH pipRhi pAramAsAm |\\ 
\EN{331082002} indra tvaM rathiraH pAhi no riSo makSU\-makSU kRNuhi gojito naH ||\\ 
\EN{331082101} adediSTa vRtrahA gopatirgA antaH kRSNAnaruSairdhAmabhirgAt |\\ 
\EN{331082102} pra sUnRtA dishamAna Rtena durashca vishvA avRNodapa svAH ||\\ 
\EN{331082201} shunaM huvema ... ||\\
\EN{332090101} indra somaM somapate pibemaM mAdhyandinaM savanaM cAru yat te |\\ 
\EN{332090102} prapruthyA shipre maghavannRjISin vimucyA harI ihamAdayasva ||\\ 
\EN{332090201} gavAshiraM manthinamindra shukraM pibA somaM rarimA te madAya |\\ 
\EN{332090202} brahmakRtA mArutenA gaNena sajoSA rudraistRpadAvRSasva ||\\ 
\EN{332090301} ye te shuSmaM ye taviSImavardhannarcanta indra marutastaojaH |\\ 
\EN{332090302} mAdhyandine savane vajrahasta pibA rudrebhiH sagaNaH sushipra ||\\ 
\EN{332090401} ta in nvasya madhumad vivipra indrasya shardho maruto ya Asan |\\ 
\EN{332090402} yebhirvRtrasyeSito vivedAmarmaNo manyamAnasya marma ||\\ 
\EN{332090501} manuSvadindra savanaM juSANaH pibA somaM shashvate vIryAya |\\ 
\EN{332090502} sa A vavRtsva haryashva yaj~naiH saraNyubhirapo arNA sisarSi ||\\ 
\EN{332100601} tvamapo yad dha vRtraM jaghanvAnatyAniva prAsRjaH sartavAjau |\\ 
\EN{332100602} shayAnamindra carata vadhena vavrivAMsaM pari devIradevam ||\\ 
\EN{332100701} yajAma in namasA vRddhamindraM bRhantaM RSvamajaraM yuvAnam |\\ 
\EN{332100702} yasya priye mamaturyaj~niyasya na rodasI mahimAnaM mamAte ||\\ 
\EN{332100801} indrasya karma sukRtA purUNi vratAni devA na minanti vishve |\\ 
\EN{332100802} dAdhAra yaH pRthivIM dyAmutemAM jajAna sUryamuSasaM sudaMsAH ||\\ 
\EN{332100901} adrogha satyaM tava tan mahitvaM sadyo yajjAto apibo ha somam |\\ 
\EN{332100902} na dyAva indra tavasasta ojo nAhA na mAsAH sharado varanta ||\\ 
\EN{332101001} tvaM sadyo apibo jAta indra madAya somaM parame vyoman |\\ 
\EN{332101002} yad dha dyAvApRthivI AviveSIrathAbhavaH pUrvyaH kArudhAyAH ||\\ 
\EN{332111101} ahannahiM parishayAnamarNa ojAyamAnaM tuvijAta tavyAn |\\ 
\EN{332111102} na te mahitvamanu bhUdadha dyauryadanyayA sphigyA kSAmavasthAH ||\\ 
\EN{332111201} yaj~no hi ta indra vardhano bhUduta priyaH sutasomo miyedhaH |\\ 
\EN{332111202} yaj~nena yaj~namava yaj~niyaH san yaj~naste vajramahihatya Avat ||\\ 
\EN{332111301} yaj~nenendramavasA cakre arvAgainaM sumnAya navyase vavRtyAm |\\ 
\EN{332111302} ya stomebhirvAvRdhe pUrvyebhiryo madhyamebhiruta nUtanebhiH ||\\ 
\EN{332111401} viveSa yan mA dhiSaNA jajAna stavai purA pAryAdindramahnaH |\\ 
\EN{332111402} aMhaso yatra pIparad yathA no nAveva yAntamubhaye havante ||\\ 
\EN{332111501} ApUrNo asya kalashaH svAhA sekteva koshaM sisice pibadhyai |\\ 
\EN{332111502} samu priyA AvavRtran madAya pradakSiNidabhi somAsaindram ||\\ 
\EN{332111601} na tvA gabhIraH puruhUta sindhurnAdrayaH pari Santo varanta |\\ 
\EN{332111602} itthA sakhibhya iSito yadindrA dRLhaM cidarujo gavyamUrvam ||\\ 
\EN{332111701} shunaM huvema ... ||\\
\EN{333120101} pra parvatAnAmushatI upasthAdashve iva viSite hAsamAne |\\ 
\EN{333120102} gAveva shubhre mAtarA rihANe vipAT chutudrI payasAjavete ||\\ 
\EN{333120201} indreSite prasavaM bhikSamANe achA samudraM rathyeva yAthaH |\\ 
\EN{333120202} samArANe UrmibhiH pinvamAne anyA vAmanyAmapyeti shubhre ||\\ 
\EN{333120301} achA sindhuM mAtRtamAmayAsaM vipAshamurvIM subhagAmaganma |\\ 
\EN{333120302} vatsamiva mAtarA saMrihANe samAnaM yonimanu saMcarantI ||\\ 
\EN{333120401} ena vayaM payasA pinvamAnA anu yoniM devakRtaM carantIH |\\ 
\EN{333120402} na vartave prasavaH sargataktaH kiMyurvipro nadyo johavIti ||\\ 
\EN{333120501} ramadhvaM me vacase somyAya RtAvarIrupa muhUrtamevaiH |\\ 
\EN{333120502} pra sindhumachA bRhatI manISAvasyurahve kushikasya sUnuH ||\\ 
\EN{333130601} indro asmAnaradad vajrabAhurapAhan vRtraM paridhiM nadInAm |\\ 
\EN{333130602} devo.anayat savita supANistasya vayaM prasave yAma urvIH ||\\ 
\EN{333130701} pravAcyaM shashvadhA vIryaM tadindrasya karma yadahiMvivRshcat |\\ 
\EN{333130702} vi vajreNa pariSado jaghAnAyannApo.ayanamichamAnAH ||\\ 
\EN{333130801} etad vaco jaritarmApi mRSThA A yat te ghoSAnuttarA yugAni |\\ 
\EN{333130802} uktheSu kAro prati no juSasva mA no ni kaH puruSatrA namaste ||\\ 
\EN{333130901} o Su svasAraH kArave shRNota yayau vo dUrAdanasA rathena |\\ 
\EN{333130902} ni SU namadhvaM bhavatA supArA adhoakSAH sindhavaHsrotyAbhiH ||\\ 
\EN{333131001} A te kAro shRNavAmA vacAMsi yayAtha dUrAdanasA rathena |\\ 
\EN{333131002} ni te naMsai pIpyAneva yoSA maryAyeva kanyA shashvacai te ||\\ 
\EN{333141101} yadaN^ga tvA bharatAH santareyurgavyan grAma iSita indrajUtaH |\\ 
\EN{333141102} arSAdaha prasavaH sargatakta A vo vRNe sumatiM yaj~niyAnAm ||\\ 
\EN{333141201} atAriSurbharatA gavyavaH samabhakta vipraH sumatiM nadInAm |\\ 
\EN{333141202} pra pinvadhvamiSayantIH surAdhA A vakSaNAH pRNadhvaM yAta shIbham ||\\ 
\EN{333141301} ud va UrmiH shamyA hantvApo yoktrANi mu~ncata |\\ 
\EN{333141302} mAduSkRtau vyenasAghnyau shUnamAratAm ||\\
\EN{334150101} indraH pUrbhidAtirad dAsamarkairvidadvasurdayamAno vishatrUn |\\ 
\EN{334150102} brahmajUtastanvA vAvRdhAno bhUridAtra ApRNad rodasI ubhe ||\\ 
\EN{334150201} makhasya te taviSasya pra jUtimiyarmi vAcamamRtAya bhUSan |\\ 
\EN{334150202} indra kSitInAmasi mAnuSINAM vishAM daivInAmuta pUrvayAvA ||\\ 
\EN{334150301} indro vRtramavRNocchardhanItiH pra mAyinAmaminAd varpaNItiH |\\ 
\EN{334150302} ahan vyaMsamushadhag vaneSvAvirdhenA akRNod rAmyANAm ||\\ 
\EN{334150401} indraH svarSA janayannahAni jigAyoshigbhiH pRtanA abhiSTiH |\\ 
\EN{334150402} prArocayan manave ketumahnAmavindajjyotirbRhateraNAya ||\\ 
\EN{334150401} indrastujo barhaNA A vivesha nRvad dadhAno naryA purUNi |\\ 
\EN{334150402} acetayad dhiya imA jaritre premaM varNamatiracchukramAsAm ||\\ 
\EN{334160601} maho mahAni panayantyasyendrasya karma sukRtA purUNi |\\ 
\EN{334160602} vRjanena vRjinAn saM pipeSa mAyAbhirdasyUnrabhibhUtyojAH ||\\ 
\EN{334160701} yudhendro mahnA varivashcakAra devebhyaH satpatishcarSaNiprAH |\\ 
\EN{334160702} vivasvataH sadane asya tAni viprA ukthebhiH kavayogRNanti ||\\ 
\EN{334160801} satrAsAhaM vareNyaM sahodAM sasavAMsaM svarapashca devIH |\\ 
\EN{334160802} sasAna yaH pRthivIM dyAmutemAmindraM madantyanu dhIraNAsaH ||\\ 
\EN{334160901} sasAnAtyAnuta sUryaM sasAnendraH sasAna purubhojasaM gAm |\\ 
\EN{334160902} hiraNyayamuta bhogaM sasAna hatvI dasyUn prAryaMvarNamAvat ||\\ 
\EN{334161001} indra oSadhIrasanodahAni vanaspatInrasanodantarikSam |\\ 
\EN{334161002} bibheda valaM nunude vivAco.athAbhavad damitadbhikratUnAm ||\\ 
\EN{334161101} shunaM huvema ... ||\\
\EN{335170101} tiSThA harI ratha A yujyamAnA yAhi vAyurna niyuto no acha |\\ 
\EN{335170102} pibAsyandho abhisRSTo asme indra svAhA rarimAte madAya ||\\ 
\EN{335170201} upAjirA puruhUtAya saptI harI rathasya dhUrSvA yunajmi |\\ 
\EN{335170202} dravad yathA sambhRtaM vishvatashcidupemaM yaj~namAvahAta indram ||\\ 
\EN{335170301} upo nayasva vRSaNA tapuSpotemava tvaM vRSabha svadhAvaH |\\ 
\EN{335170302} grasetAmashvA vi muceha shoNA dive\-dive sadRshIraddhidhAnAH ||\\ 
\EN{335170401} brahmaNA te brahmayujA yunajmi harI sakhAyA sadhamAda AshU |\\x 
\EN{335170402} sthiraM rathaM sukhamindrAdhitiSThan prajAnan vidvAnupa yAhi somam ||\\ 
\EN{335170501} mA te harI vRSaNA vItapRSThA ni rIraman yajamAnAso anye |\\ 
\EN{335170502} atyAyAhi shashvato vayaM te.araM sutebhiH kRNavAmasomaiH ||\\ 
\EN{335180601} tavAyaM somastvamehyarvAM chashvattamaM sumanA asyapAhi |\\ 
\EN{335180602} asmin yaj~ne barhiSyA niSadyA dadhiSvemaM jaThara indumindra ||\\ 
\EN{335180701} stIrNaM te barhiH suta indra somaH kRtA dhAnA attave teharibhyAm |\\ 
\EN{335180702} tadokase purushAkAya vRSNe marutvate tubhyaMrAtA havIMSi ||\\ 
\EN{335180801} imaM naraH parvatAstubhyamApaH samindra gobhirmadhumantamakran |\\ 
\EN{335180802} tasyAgatyA sumanA RSva pAhi prajAnan vidvAn pathyA anu svAH ||\\ 
\EN{335180901} yAnAbhajo maruta indra some ye tvAmavardhannabhavan gaNaste |\\ 
\EN{335180902} tebhiretaM sajoSA vAvashAno.agneH piba jihvayAsomamindra ||\\ 
\EN{335181001} indra piba svadhayA cit sutasyAgnervA pAhi jihvayA yajatra |\\ 
\EN{335181002} adhvaryorvA prayataM shakra hastAd dhoturvA yaj~naM haviSo juSasva ||\\ 
\EN{335181101} shunaM huvema ... ||\\
\EN{336190101} imAmU Su prabhRtiM sAtaye dhAH shashvacH chashvadUtibhiryAdamAnaH |\\ 
\EN{336190102} sute\-sute vAvRdhe vardhanebhiryaH karmabhirmahadbhiH sushruto bhUt ||\\ 
\EN{336190201} indrAya somAH pradivo vidAnA RbhuryebhirvRSaparvA vihAyAH |\\ 
\EN{336190202} prayamyamAnAn prati SU gRbhAyendra piba vRSadhUtasya vRSNaH ||\\ 
\EN{336190301} pibA vardhasva tava ghA sutAsa indra somAsaH prathamA uteme |\\ 
\EN{336190302} yathApibaH pUrvyAnindra somAnevA pAhi panyo adyA navIyAn ||\\ 
\EN{336190401} mahAnamatro vRjane virapshyugraM shavaH patyate dhRSNvojaH |\\ 
\EN{336190402} nAha vivyAca pRthivI canainaM yat somAso haryashvamamandan ||\\ 
\EN{336190501} mahAnugro vAvRdhe vIryAya samAcakre vRSabhaH kAvyena |\\ 
\EN{336190502} indro bhago vAjadA asya gAvaH pra jAyante dakSiNA asya pUrvIH ||\\ 
\EN{336200601} pra yat sindhavaH prasavaM yathAyannApaH samudraM rathyeva jagmuH |\\ 
\EN{336200602} atashcidindraH sadaso varIyAn yadIM somaH pRNati dugdho aMshuH ||\\ 
\EN{336200701} samudreNa sindhavo yAdamAnA indrAya somaM suSutaM  bharantaH |\\ 
\EN{336200702} aMshuM duhanti hastino bharitrairmadhvaH punanti dhArayA pavitraiH ||\\ 
\EN{336200801} hradA iva kukSayaH somadhAnAH samI vivyAca savanA purUNi |\\ 
\EN{336200802} annA yadindraH prathamA vyAsha vRtraM jaghanvAnavRNIta somam ||\\ 
\EN{336200901} A tU bhara mAkiretat pari SThAd vidmA hi tvA vasupatiM vasUnAm |\\ 
\EN{336200902} indra yat te mAhinaM datramastyasmabhyaM tad dharyashva pra yandhi ||\\ 
\EN{336201001} asme pra yandhi maghavannRjISinnindra rAyo vishvavArasya bhUreH |\\ 
\EN{336201002} asme shataM sharado jIvase dhA asme vIrAn chashvata indra shiprin ||\\ 
\EN{336201101} shunaM huvema ... ||\\
\EN{337210101} vArtrahatyAya shavase pRtanASAhyAya ca |\\ 
\EN{337210102} indra tvA vartayAmasi ||\\ 
\EN{337210201} arvAcInaM su te mana uta cakSuH shatakrato |\\ 
\EN{337210202} indra kRNvantu vAghataH ||\\ 
\EN{337210301} nAmAni te shatakrato vishvAbhirgIrbhirImahe |\\ 
\EN{337210302} indrAbhimAtiSAhye ||\\ 
\EN{337210401} puruSTutasya dhAmabhiH shatena mahayAmasi |\\ 
\EN{337210402} indrasya carSaNIdhRtaH ||\\ 
\EN{337210501} indraM vRtrAya hantave puruhUtamupa bruve |\\ 
\EN{337210502} bhareSu vAjasAtaye ||\\ 
\EN{337220601} vAjeSu sAsahirbhava tvAmImahe shatakrato |\\ 
\EN{337220602} indra vRtrAyahantave ||\\ 
\EN{337220701} dyumneSu pRtanAjye pRtsutUrSu shravassu ca |\\ 
\EN{337220702} indra sAkSvAbhimAtiSu ||\\ 
\EN{337220801} shuSmintamaM na Utaye dyumninaM pAhi jAgRvim |\\ 
\EN{337220802} indra somaMshatakrato ||\\ 
\EN{337220901} indriyANi shatakrato yA te janeSu pa~ncasu |\\ 
\EN{337220902} indra tAni taA vRNe ||\\ 
\EN{337221001} agannindra shravo bRhad dyumnaM dadhiSva duSTaram |\\ 
\EN{337221002} ut te shuSmaM tirAmasi ||\\ 
\EN{337221101} arvAvato na A gahyatho shakra parAvataH |\\ 
\EN{337221102} u loko yaste adriva indreha tata A gahi ||\\
\EN{338230101} abhi taSTeva dIdhayA manISAmatyo na vAjI sudhuro jihAnaH |\\ 
\EN{338230102} abhi priyANi marmRshat parANi kavInrichAmi sandRshe sumedhAH ||\\ 
\EN{338230201} inota pRcha janimA kavInAM manodhRtaH sukRtastakSata dyAm |\\ 
\EN{338230202} imA u te praNyo vardhamAnA manovAtA adha nu dharmaNigman ||\\ 
\EN{338230301} ni SImidatra guhyA dadhAnA uta kSatrAya rodasI sama~njan |\\ 
\EN{338230302} saM mAtrAbhirmamire yemur urvI antar mahI samRte dhAyase dhuH ||\\ 
\EN{338230401} AtiSThantaM pari vishve abhUSa~nchriyo vasAnashcarati svarociH |\\ 
\EN{338230402} mahat tad vRSNo asurasya nAmA vishvarUpo amRtAni tasthau ||\\ 
\EN{338230501} asUta pUrvo vRSabho jyAyAnimA asya shurudhaH santi pUrvIH |\\ 
\EN{338230502} divo napAtA vidathasya dhIbhiH kSatraM rAjAnA pradivo dadhAthe ||\\ 
\EN{338240601} trINi rAjAnA vidathe purUNi pari vishvAni bhUSathaH sadAMsi |\\ 
\EN{338240602} apashyamatra manasA jaganvAn vrate gandharvAnapi vAyukeshAn ||\\ 
\EN{338240701} tadin nvasya vRSabhasya dhenorA nAmabhirmamire sakmyaMgoH |\\ 
\EN{338240702} anyad\-anyadasuryaM vasAnA ni mAyino mamire rUpamasmin ||\\ 
\EN{338240801} tadin nvasya saviturnakirme hiraNyayImamatiM yAmashishret |\\ 
\EN{338240802} A suSTutI rodasI vishvaminve apIva yoSA janimAni vavre ||\\ 
\EN{338240901} yuvaM pratnasya sAdhatho maho yad daivI svastiH pari NaH syAtam |\\ 
\EN{338240902} gopAjihvasya tasthuSo virUpA vishve pashyanti mAyinaH kRtAni ||\\ 
\EN{338241001} shunaM huvema ... ||\\
\EN{339250101} indraM matirhRda A vacyamAnAchA patiM stomataSTA jigAti |\\ 
\EN{339250102} yA jAgRvirvidathe shasyamAnendra yat te jAyate viddhi tasya ||\\ 
\EN{339250201} divashcidA pUrvyA jAyamAnA vi jAgRvirvidathe shasyamAnA |\\ 
\EN{339250202} bhadrA vastrANyarjunA vasAnA seyamasme sanajApitryA dhIH ||\\ 
\EN{339250301} yamA cidatra yamasUrasUta jihvAyA agraM patadA hyasthAt |\\ 
\EN{339250302} vapUMSi jAtA mithunA sacete tamohanA tapuSo budhna etA ||\\ 
\EN{339250401} nakireSAM ninditA martyeSu ye asmAkaM pitaro goSu yodhAH |\\ 
\EN{339250402} indra eSAM dRMhitA mAhinAvAnud gotrANi sasRje daMsanAvAn ||\\ 
\EN{339250501} sakhA ha yatra sakhibhirnavagvairabhij~nvA satvabhirgA anugman |\\ 
\EN{339250502} satyaM tadindro dasabhirdashagbhiH sUryaM vivedatamasi kSiyantam ||\\ 
\EN{339260601} indro madhu sambhRtamusriyAyAM padvad viveda shaphavan namegoH |\\ 
\EN{339260602} guhA hitaM guhyaM gULhamapsu haste dadhe dakSiNe dakSiNAvAn ||\\ 
\EN{339260701} jyotirvRNIta tamaso vijAnannAre syAma duritAdabhIke |\\ 
\EN{339260702} imA giraH somapAH somavRddha juSasvendra purutamasya kAroH ||\\ 
\EN{339260801} jyotiryaj~nAya rodasI anu SyAdAre syAma duritasya bhUreH |\\ 
\EN{339260802} bhUri cid dhi tujato martyasya supArAso vasavo barhaNAvat ||\\ 
\EN{339260901} shunaM huvema ... ||\\
\EN{340010101} indra tvA vRSabhaM vayaM sute some havAmahe |\\ 
\EN{340010102} sa pAhi madhvo andhasaH ||\\ 
\EN{340010201} indra kratuvidaM sutaM somaM harya puruSTuta |\\ 
\EN{340010202} pibA vRSasva tAtRpim ||\\ 
\EN{340010301} indra pra No dhitAvAnaM yaj~naM vishvebhirdevebhiH |\\ 
\EN{340010302} tira stavAna vishpate ||\\ 
\EN{340010401} indra somAH sutA ime tava pra yanti satpate |\\ 
\EN{340010402} kSayaM candrAsa indavaH ||\\ 
\EN{340010501} dadhiSvA jaThare sutaM somamindra vareNyam |\\ 
\EN{340010502} tava dyukSAsa indavaH ||\\ 
\EN{340020601} girvaNaH pAhi naH sutaM madhordhArAbhirajyase |\\ 
\EN{340020602} indra tvAdAtamid yashaH ||\\ 
\EN{340020701} abhi dyumnAni vanina indraM sacante akSitA |\\ 
\EN{340020702} pItvI somasya vAvRdhe ||\\ 
\EN{340020801} arvAvato na A gahi parAvatashca vRtrahan |\\ 
\EN{340020802} imA juSasva no giraH ||\\ 
\EN{340020901} yadantarA parAvatamarvAvataM ca hUyase |\\ 
\EN{340020902} indreha tata A gahi ||\\
\EN{341030101} A tU na indra madryag ghuvAnaH somapItaye |\\ 
\EN{341030102} haribhyAM yAhyadrivaH ||\\ 
\EN{341030201} satto hotA na Rtviyastistire barhirAnuSak |\\ 
\EN{341030202} ayujran prAtaradrayaH ||\\ 
\EN{341030301} imA brahma brahmavAhaH kriyanta A barhiH sIda |\\ 
\EN{341030302} vIhi shUra puroLAsham ||\\ 
\EN{341030401} rArandhi savaneSu Na eSu stomeSu vRtrahan |\\ 
\EN{341030402} uktheSvindra girvaNaH ||\\ 
\EN{341030501} matayaH somapAmuruM rihanti shavasas patim |\\ 
\EN{341030502} indraM vatsaM na mAtaraH ||\\ 
\EN{341040601} sa mandasvA hyandhaso rAdhase tanvA mahe |\\ 
\EN{341040602} na stotAraM nide karaH ||\\ 
\EN{341040701} vayamindra tvAyavo haviSmanto jarAmahe |\\ 
\EN{341040702} uta tvamasmayurvaso ||\\ 
\EN{341040801} mAre asmad vi mumuco haripriyArvAM yAhi |\\ 
\EN{341040802} indra svadhAvomatsveha ||\\ 
\EN{341040901} arvA~ncaM tvA sukhe rathe vahatAmindra keshinA |\\ 
\EN{341040902} ghRtasnUbarhirAsade ||\\
\EN{342050101} upa naH sutamA gahi somamindra gavAshiram |\\ 
\EN{342050102} haribhyAM yaste asmayuH ||\\ 
\EN{342050201} tamindra madamA gahi barhiSThAM grAvabhiH sutam |\\ 
\EN{342050202} kuvin nvasya tRpNavaH ||\\ 
\EN{342050301} indramitthA giro mamAchAguriSitA itaH |\\ 
\EN{342050302} AvRte somapItaye ||\\ 
\EN{342050401} indraM somasya pItaye stomairiha havAmahe |\\ 
\EN{342050402} ukthebhiH kuvidAgamat ||\\ 
\EN{342050501} indra somAH sutA ime tAn dadhiSva shatakrato |\\ 
\EN{342050502} jaThare vAjinIvaso ||\\ 
\EN{342060601} vidmA hi tvA dhanaMjayaM vAjeSu dadhRSaM kave |\\ 
\EN{342060602} adhA tesumnamImahe ||\\ 
\EN{342060701} imamindra gavAshiraM yavAshiraM ca naH piba |\\ 
\EN{342060702} AgatyA vRSabhiH sutam ||\\ 
\EN{342060801} tubhyedindra sva okye somaM codAmi pItaye |\\ 
\EN{342060802} eSa rArantu te hRdi ||\\ 
\EN{342060901} tvAM sutasya pItaye pratnamindra havAmahe |\\ 
\EN{342060902} kushikAso avasyavaH ||\\
\EN{343070101} A yAhyarvAM upa vandhureSThAstavedanu pradivaH somapeyam |\\ 
\EN{343070102} priyA sakhAyA vi mucopa barhistvAmime havyavAho havante ||\\ 
\EN{343070201} A yAhi pUrvIrati carSaNIrAnarya AshiSa upa no haribhyAm |\\ 
\EN{343070202} imA hi tvA mataya stomataSTA indra havante sakhyaM juSANAH ||\\ 
\EN{343070301} A no yaj~naM namovRdhaM sajoSA indra deva haribhiryAhi tUyam |\\ 
\EN{343070302} ahaM hi tvA matibhirjohavImi ghRtaprayAH sadhamAde madhUnAm ||\\ 
\EN{343070401} A ca tvAmetA vRSaNA vahAto harI sakhAyA sudhurA svaN^gA |\\ 
\EN{343070402} dhAnAvadindraH savanaM juSANaH sakhA sakhyuH shRNavad vandanAni ||\\ 
\EN{343070501} kuvin mA gopAM karase janasya kuvid rAjAnaM maghavannRjISin |\\ 
\EN{343070502} kuvin ma RSiM papivAMsaM sutasya kuvin me vasvo amRtasya shikSAH ||\\ 
\EN{343070601} A tvA bRhanto harayo yujAnA arvAgindra sadhamAdo vahantu |\\ 
\EN{343070602} pra ye dvitA diva R~njantyAtAH susammRSTAso vRSabhasya mUrAH ||\\ 
\EN{343070701} indra piba vRSadhUtasya vRSNa A yaM te shyena ushate jabhAra |\\ 
\EN{343070702} yasya made cyAvayasi pra kRSTIryasya made apa gotrA vavartha ||\\ 
\EN{343070801} shunaM huvema ... ||\\
\EN{344080101} ayaM te astu haryataH soma A haribhiH sutaH |\\ 
\EN{344080102} juSANa indra haribhirna A gahyA tiSTha haritaM ratham ||\\ 
\EN{344080201} haryannuSasamarcayaH sUryaM haryannarocayaH |\\ 
\EN{344080202} vidvAMScikitvAn haryashva vardhasa indra vishvA abhi shriyaH ||\\ 
\EN{344080301} dyAmindro haridhAyasaM pRthivIM harivarpasam |\\ 
\EN{344080302} adhArayad dharitorbhUri bhojanaM yayorantarharishcarat ||\\ 
\EN{344080401} jaj~nAno harito vRSA vishvamA bhAti rocanam |\\ 
\EN{344080402} haryashvo haritaM dhatta AyudhamA vajraM bAhvorharim ||\\ 
\EN{344080501} indro haryantamarjunaM vajraM shukrairabhIvRtam |\\ 
\EN{344080502} apAvRNod dharibhiradribhiH sutamud gA haribhirAjata ||\\
\EN{345090101} A mandrairindra haribhiryAhi mayUraromabhiH |\\ 
\EN{345090102} mA tvA kecin ni yaman viM na pAshino.ati dhanveva tAnihi ||\\ 
\EN{345090201} vRtrakhAdo valaMrujaH purAM darmo apAmajaH |\\ 
\EN{345090202} sthAtA rathasya haryorabhisvara indro dRLhA cidArujaH ||\\ 
\EN{345090301} gambhIrAnudadhInriva kratuM puSyasi gA iva |\\ 
\EN{345090302} pra sugopAyavasaM dhenavo yathA hradaM kulyA ivAshata ||\\ 
\EN{345090401} A nastujaM rayiM bharAMshaM na pratijAnate |\\ 
\EN{345090402} vRkSaM pakvaM phalamaN^kIva dhUnuhIndra sampAraNaM vasu ||\\ 
\EN{345090501} svayurindra svarAL asi smaddiSTiH svayashastaraH |\\ 
\EN{345090502} sa vAvRdhAna ojasA puruSTuta bhavA naH sushravastamaH ||\\
\EN{346100101} yudhmasya te vRSabhasya svarAja ugrasya yUna sthavirasya ghRSveH |\\ 
\EN{346100102} ajUryato vajriNo vIryANIndra shrutasya mahato mahAni ||\\ 
\EN{346100201} mahAnasi mahiSa vRSNyebhirdhanaspRdugra sahamAno anyAn |\\ 
\EN{346100202} eko vishvasya bhuvanasya rAjA sa yodhayA ca kSayayA ca janAn ||\\ 
\EN{346100301} pra mAtrAbhI ririce rocamAnaH pra devebhirvishvato apratItaH |\\ 
\EN{346100302} pra majmanA diva indraH pRthivyAH prorormaho antarikSAd RjISI ||\\ 
\EN{346100401} uruM gabhIraM januSAbhyugraM vishvavyacasamavataM matInAm |\\ 
\EN{346100402} indraM somAsaH pradivi sutAsaH samudraM na sravataA vishanti ||\\ 
\EN{346100501} yaM somamindra pRthivIdyAvA garbhaM na mAtA bibhRtastvAyA |\\ 
\EN{346100502} taM te hinvanti tamu te mRjantyadhvaryavo vRSabha pAtavA u ||\\
\EN{347110101} marutvAnindra vRSabho raNAya pibA somamanuSvadhaM madAya |\\ 
\EN{347110102} A si~ncasva jaThare madhva UrmiM tvaM rAjAsi pradivaH sutAnAm ||\\ 
\EN{347110201} sajoSA indra sagaNo marudbhiH somaM piba vRtrahA shUra vidvAn |\\ 
\EN{347110202} jahi shatrUnrapa mRdho nudasvAthAbhayaM kRNuhi vishvato naH ||\\ 
\EN{347110301} uta RtubhirRtupAH pAhi somamindra devebhiH sakhibhiH sutaM naH |\\ 
\EN{347110302} yAnAbhajo maruto ye tvAnvahan vRtramadadhustubhyamojaH ||\\ 
\EN{347110401} ye tvAhihatye maghavannavardhan ye shAmbare harivo ye gaviSTau |\\ 
\EN{347110402} ye tvA nUnamanumadanti viprAH pibendra somaM sagaNo marudbhiH ||\\ 
\EN{347110501} marutvantaM vRSabhaM vAvRdhAnamakavAriM divyaM shAsamindram |\\ 
\EN{347110502} vishvAsAhamavase nUtanAyograM sahodAmiha taMhuvema ||\\
\EN{348120101} sadyo ha jAto vRSabhaH kanInaH prabhartumAvadandhasaH sutasya |\\ 
\EN{348120102} sAdhoH piba pratikAmaM yathA te rasAshiraH prathamaM somyasya ||\\ 
\EN{348120201} yajjAyathAstadaharasya kAme.aMshoH pIyUSamapibo  giriSThAm |\\ 
\EN{348120202} taM te mAtA pari yoSA janitrI mahaH piturdama Asi~ncadagre ||\\ 
\EN{348120301} upasthAya mAtaramannamaiTTa tigmamapashyadabhi somamUdhaH |\\ 
\EN{348120302} prayAvayannacarad gRtso anyAn mahAni cakre purudhapratIkaH ||\\ 
\EN{348120401} ugrasturASAL abhibhUtyojA yathAvashaM tanvaM cakra eSaH |\\ 
\EN{348120402} tvaSTAramindro januSAbhibhUyAmuSyA  somamapibaccamUSu ||\\ 
\EN{348120501} shunaM huvema ... ||\\
\EN{349130101} shaMsA mahAmindraM yasmin vishvA A kRSTayaH somapAH kAmamavyan |\\ 
\EN{349130102} yaM sukratuM dhiSaNe vibhvataSTaM ghanaM vRtrANAM janayanta devAH ||\\ 
\EN{349130201} yaM nu nakiH pRtanAsu svarAjaM dvitA tarati nRtamaM hariSThAm |\\ 
\EN{349130202} inatamaH satvabhiryo ha shUSaiH pRthujrayA aminAdAyurdasyoH ||\\ 
\EN{349130301} sahAvA pRtsu taraNirnArvA vyAnashI rodasI mehanAvAn |\\ 
\EN{349130302} bhago na kAre havyo matInAM piteva cAruH suhavo vayodhAH ||\\ 
\EN{349130401} dhartA divo rajasas pRSTa Urdhvo ratho na vAyurvasubhirniyutvAn |\\ 
\EN{349130402} kSapAM vastA janitA sUryasya vibhaktA bhAgaM dhiSaNeva vAjam ||\\ 
\EN{349130501} shunaM huvema ... ||\\
\EN{350140101} indraH svAhA pibatu yasya soma AgatyA tumro vRSabho marutvAn |\\ 
\EN{350140102} oruvyacAH pRNatAmebhirannairAsya havistanvaHkAmaM RdhyAH ||\\ 
\EN{350140201} A te saparyU javase yunajmi yayoranu pradivaH shruSTimAvaH |\\ 
\EN{350140202} iha tvA dheyurharayaH sushipra pibA tvasya suSutasya cAroH ||\\ 
\EN{350140301} gobhirmimikSuM dadhire supAramindraM jyaiSThyAya dhAyase gRNAnAH |\\ 
\EN{350140302} mandAnaH somaM papivAn RjISin samasmabhyaM purudhA gA iSaNya ||\\ 
\EN{350140401} imaM kAmaM ... ||\\ 
\EN{350140501} shunaM huvema ... ||\\
\EN{351150101} carSaNIdhRtaM maghavAnamukthyamindraM giro bRhatIrabhyanUSata |\\ 
\EN{351150102} vAvRdhAnaM puruhUtaM suvRktibhiramartyaM jaramANaM dive\-dive ||\\ 
\EN{351150201} shatakratumarNavaM shAkinaM naraM giro ma indramupa yanti vishvataH |\\ 
\EN{351150202} vAjasaniM pUrbhidaM tUrNimapturaM dhAmasAcamabhiSAcaM svarvidam ||\\ 
\EN{351150301} Akare vasorjaritA panasyate.anehasa stubha indro duvasyati |\\ 
\EN{351150302} vivasvataH sadana A hi pipriye satrAsAhamabhimAtihanaM stuhi ||\\ 
\EN{351150401} nRNAmu tvA nRtamaM gIrbhirukthairabhi pra vIramarcatA sabAdhaH |\\ 
\EN{351150402} saM sahase purumAyo jihIte namo asya pradiva eka Ishe ||\\ 
\EN{351150501} pUrvIrasya niSSidho martyeSu purU vasUni pRthivI bibharti |\\ 
\EN{351150502} indrAya dyAva oSadhIrutApo rayiM rakSanti jIrayo vanAni ||\\ 
\EN{351160601} tubhyaM brahmANi gira indra tubhyaM satrA dadhire harivo juSasva |\\ 
\EN{351160602} bodhyApiravaso nUtanasya sakhe vaso jaritRbhyo vayodhAH ||\\ 
\EN{351160701} indra marutva iha pAhi somaM yathA shAryAte apibaH sutasya |\\ 
\EN{351160702} tava praNItI tava shUra sharmannA vivAsanti kavayaHsuyaj~nAH ||\\ 
\EN{351160801} sa vAvashAna iha pAhi somaM marudbhirindra sakhibhiH sutaM naH |\\ 
\EN{351160802} jAtaM yat tvA pari devA abhUSan mahe bharAya puruhUta vishve ||\\ 
\EN{351160901} aptUrye maruta ApireSo.amandannindramanu dAtivArAH |\\ 
\EN{351160902} tebhiH sAkaM pibatu vRtrakhAdaH sutaM somaM dAshuSaH sve sadhasthe ||\\ 
\EN{351161001} idaM hyanvojasA sutaM rAdhAnAM pate |\\ 
\EN{351161002} pibA tvasya girvaNaH ||\\ 
\EN{351161101} yaste anu svadhAmasat sute ni yacha tanvam |\\ 
\EN{351161102} sa tvA mamattu somyam ||\\ 
\EN{351161201} pra te ashnotu kukSyoH prendra brahmaNA shiraH |\\ 
\EN{351161202} pra bAhU shUra rAdhase ||\\
\EN{352170101} dhAnAvantaM karambhiNamapUpavantamukthinam |\\ 
\EN{352170102} indra prAtarjuSasva naH ||\\ 
\EN{352170201} puroLAshaM pacatyaM juSasvendrA gurasva ca |\\ 
\EN{352170202} tubhyaM havyAni sisrate ||\\ 
\EN{352170301} puroLAshaM ca no ghaso joSayAse girashca naH |\\ 
\EN{352170302} vadhUyuriva yoSaNAm ||\\ 
\EN{352170401} puroLAshaM sanashruta prAtaHsAve juSasva naH |\\ 
\EN{352170402} indra kraturhi te bRhan ||\\ 
\EN{352170501} mAdhyandinasya savanasya dhAnAH puroLAshamindra kRSvehacArum |\\ 
\EN{352170502} pra yat stotA jaritA tUrNyartho vRSAyamANa upa gIrbhirITTe ||\\ 
\EN{352180601} tRtIye dhAnAH savane puruSTuta puroLAshamAhutaM mAmahasva naH |\\ 
\EN{352180602} RbhumantaM vAjavantaM tvA kave prayasvanta upa shikSema dhItibhiH ||\\ 
\EN{352180701} pUSaNvate te cakRmA karambhaM harivate haryashvAya dhAnAH |\\ 
\EN{352180702} apUpamaddhi sagaNo marudbhiH somaM piba vRtrahA shUra vidvAn ||\\ 
\EN{352180801} prati dhAnA bharata tUyamasmai puroLAshaM vIratamAya nRNAm |\\ 
\EN{352180802} dive\-dive sadRshIrindra tubhyaM vardhantu tvA somapeyAya dhRSNo ||\\
\EN{353190101} indrAparvatA bRhatA rathena vAmIriSa A vahataM suvIrAH |\\ 
\EN{353190102} vItaM havyAnyadhvareSu devA vardhethAM gIrbhIriLayA madantA ||\\ 
\EN{353190201} tiSThA su kaM maghavan mA parA gAH somasya nu tvA suSutasya yakSi |\\ 
\EN{353190202} piturna putraH sicamA rabhe ta indra svAdiSThayA girA shacIvaH ||\\ 
\EN{353190301} shaMsAvAdhvaryo prati me gRNIhIndrAya vAhaH kRNavAva juSTam |\\ 
\EN{353190302} edaM barhiryajamAnasya sIdAthA ca bhUdukthamindrAya shastam ||\\ 
\EN{353190401} jAyedastaM maghavan sedu yonistadit tvA yuktA harayo vahantu |\\ 
\EN{353190402} yadA kadA ca sunavAma somamagniS TvA dUto dhanvAtyacha ||\\ 
\EN{353190501} parA yAhi maghavannA ca yAhIndra bhrAtarubhayatrA te artham |\\ 
\EN{353190502} yatrA rathasya bRhato nidhAnaM vimocanaM vAjino rAsabhasya ||\\ 
\EN{353200601} apAH somamastamindra pra yAhi kalyANIrjayA suraNaMgRhe te |\\ 
\EN{353200602} yatrA rathasya bRhato nidhAnaM vimocanaM vAjinodakSiNAvat ||\\ 
\EN{353200701} ime bhojA aN^giraso virUpA divas putrAso asurasya vIrAH |\\ 
\EN{353200702} vishvAmitrAya dadato maghAni sahasrasAve pra tiranta AyuH ||\\ 
\EN{353200801} rUpaM\-rUpaM maghavA bobhavIti mAyAH kRNvAnastanvaM pari svAm |\\ 
\EN{353200802} triryad divaH pari muhUrtamAgAt svairmantrairanRtupA RtAvA ||\\ 
\EN{353200901} mahAn RSirdevajA devajUto.astabhnAt sindhumarNavaM nRcakSAH |\\ 
\EN{353200902} vishvAmitro yadavahat sudAsamapriyAyata kushikebhirindraH ||\\ 
\EN{353201001} haMsA iva kRNutha shlokamadribhirmadanto gIrbhiradhvare sute sacA |\\ 
\EN{353201002} devebhirviprA RSayo nRcakSaso vi pibadhvaM kushikAH somyaM madhu ||\\ 
\EN{353211101} upa preta kushikAshcetayadhvamashvaM rAye pra mu~ncatA sudAsaH |\\ 
\EN{353211102} rAjA vRtraM jaN^ghanat prAgapAgudagathA yajAte vara A pRthivyAH ||\\ 
\EN{353211201} ya ime rodasI ubhe ahamindramatuSTavam |\\ 
\EN{353211202} vishvAmitrasyarakSati brahmedaM bhArataM janam ||\\ 
\EN{353211301} vishvAmitrA arAsata brahmendrAya vajriNe |\\ 
\EN{353211302} karadin naH surAdhasaH ||\\ 
\EN{353211401} kiM te kRNvanti kIkaTeSu gAvo nAshiraM duhre na tapantigharmam |\\ 
\EN{353211402} A no bhara pramagandasya vedo naicAshAkhaM maghavanrandhayA naH ||\\ 
\EN{353211501} sasarparIramatiM bAdhamAnA bRhan mimAya jamadagnidattA |\\ 
\EN{353211502} A sUryasya duhitA tatAna shravo deveSvamRtamajuryam ||\\ 
\EN{353221601} sasarparIrabharat tUyamebhyo.adhi shravaH pA~ncajanyAsu kRSTiSu |\\ 
\EN{353221602} sA pakSyA navyamAyurdadhAnA yAM me palastijamadagnayo daduH ||\\ 
\EN{353221701} sthirau gAvau bhavatAM vILurakSo meSA vi varhi mA yugaM vi shAri |\\ 
\EN{353221702} indraH pAtalye dadatAM sharItorariSTaneme abhi naH sacasva ||\\ 
\EN{353221801} balaM dhehi tanUSu no balamindrAnaLutsu naH |\\ 
\EN{353221802} balaM tokAya tanayAya jIvase tvaM hi baladA asi ||\\ 
\EN{353221901} abhi vyayasva khadirasya sAramojo dhehi spandane shiMshapAyAm |\\ 
\EN{353221902} akSa vILo vILita vILayasva mA yAmAdasmAdava jIhipo naH ||\\ 
\EN{353222001} ayamasmAn vanaspatirmA ca hA mA ca rIriSat |\\ 
\EN{353222002} svastyAgRhebhya AvasA A vimocanAt ||\\ 
\EN{353232101} indrotibhirbahulAbhirno adya yAcchreSThAbhirmaghava~nchUra jinva |\\ 
\EN{353232102} yo no dveSTyadharaH sas padISTa yamu dviSmastamu prANo jahAtu ||\\ 
\EN{353232201} parashuM cid vi tapati shimbalaM cid vi vRshcati |\\ 
\EN{353232202} ukhA cidindra yeSantI prayastA phenamasyati ||\\ 
\EN{353232301} na sAyakasya cikite janAso lodhaM nayanti pashu manyamAnAH |\\ 
\EN{353232302} nAvAjinaM vAjinA hAsayanti na gardabhaM puro ashvAn nayanti ||\\ 
\EN{353232401} ima indra bharatasya putrA apapitvaM cikiturna prapitvam |\\ 
\EN{353232402} hinvantyashvamaraNaM na nityaM jyAvAjaM pari NayantyAjau ||\\
\EN{354240101} imaM mahe vidathyAya shUSaM shashvat kRtva IDyaya pra jabhruH |\\ 
\EN{354240102} shRNotu no damyebhiranIkaiH shRNotvagnirdivyairajasraH ||\\ 
\EN{354240201} mahi mahe dive arcA pRthivyai kAmo ma icha~ncarati prajAnan |\\ 
\EN{354240202} yayorha stome vidatheSu devAH saparyavo mAdayante sacAyoH ||\\ 
\EN{354240301} yuvorRtaM rodasI satyamastu mahe Su NaH suvitAya pra bhUtam |\\ 
\EN{354240302} idaM dive namo agne pRthivyai saparyAmi prayasA yAmi ratnam ||\\ 
\EN{354240401} uto hi vAM pUrvyA Avividra RtAvarI rodasI satyavAcaH |\\ 
\EN{354240402} narashcid vAM samithe shUrasAtau vavandire pRthivi vevidAnAH ||\\ 
\EN{354240501} ko addhA veda ka iha pra vocad devAnachA pathyA kA sameti |\\ 
\EN{354240502} dadRshra eSAmavamA sadAMsi pareSu yA guhyeSu vrateSu ||\\ 
\EN{354250601} kavirnRcakSA abhi SImacaSTa Rtasya yonA vighRte madantI |\\ 
\EN{354250602} nAnA cakrAte sadanaM yathA vaH samAnena kratunA saMvidAne ||\\ 
\EN{354250701} samAnyA viyute dUreante dhruve pade tasthaturjAgarUke |\\ 
\EN{354250702} uta svasArA yuvatI bhavantI Adu bruvAte mithunAni nAma ||\\ 
\EN{354250801} vishvedete janimA saM vivikto maho devAn bibhratI na vyathete |\\ 
\EN{354250802} ejad dhruvaM patyate vishvamekaM carat patatri viSuNaM vi jAtam ||\\ 
\EN{354250901} sanA purANamadhyemyArAn mahaH piturjaniturjAmi tan naH |\\ 
\EN{354250902} devAso yatra panitAra evairurau pathi vyute tasthurantaH ||\\ 
\EN{354251001} imaM stomaM rodasI pra bravImy RdUdarAH shRNavannagnijihvAH |\\ 
\EN{354251002} mitraH samrAjo varuNo yuvAna AdityAsaH kavayaH paprathAnAH ||\\ 
\EN{354261101} hiraNyapANiH savitA sujihvastrirA divo vidathe patyamAnaH |\\ 
\EN{354261102} deveSu ca savitaH shlokamashrerAdasmabhyamA suvasarvatAtim ||\\ 
\EN{354261201} sukRt supANiH svavAn RtAvA devastvaSTAvase tAni nodhAt |\\ 
\EN{354261202} pUSaNvanta Rbhavo mAdayadhvamUrdhvagrAvANo adhvaramataSTa ||\\ 
\EN{354261301} vidyudrathA maruta RSTimanto divo maryA RtajAtA ayAsaH |\\ 
\EN{354261302} sarasvatI shRNavan yaj~niyAso dhAtA rayiM sahavIraM turAsaH ||\\ 
\EN{354261401} viSNuM stomAsaH purudasmamarkA bhagasyeva kAriNo yAmani gman |\\ 
\EN{354261402} urukramaH kakuho yasya pUrvirna mardhanti yuvatayojanitrIH ||\\ 
\EN{354261501} indro vishvairvIryaiH patyamAna ubhe A paprau rodasI mahitvA |\\ 
\EN{354261502} purandaro vRtrahA dhRSNuSeNaH saMgRbhyA na A bharA bhUri pashvaH ||\\ 
\EN{354271601} nAsatyA me pitarA bandhupRchA sajAtyamashvinoshcAru nAma |\\ 
\EN{354271602} yuvaM hi stho rayidau no rayINAM dAtraM rakSethe akavairadabdhA ||\\ 
\EN{354271701} mahat tad vaH kavayashcAru nAma yad dha deva bhavatha vishva indre |\\ 
\EN{354271702} sakha RbhubhiH puruhUta priyebhirimAM dhiyaM sAtaye takSatA naH ||\\ 
\EN{354271801} aryamA No aditiryaj~niyAso.adabdhAni varuNasya vratAni |\\ 
\EN{354271802} yuyota no anapatyAni gantoH prajAvAn naH pashumAnastu gAtuH ||\\ 
\EN{354271901} devAnAM dUtaH purudha prasUto.anAgAn no vocatu sarvatAtA |\\ 
\EN{354271902} shRNotu naH pRthivI dyaurutApaH sUryo nakSatrairurvantarikSam ||\\ 
\EN{354272001} shRNvantu no vRSaNaH parvatAso dhruvakSemAsa iLayA madantaH |\\ 
\EN{354272002} Adityairno aditiH shRNotu yachantu no marutaH sharmabhadram ||\\ 
\EN{354272101} sadA sugaH pitumAnastu panthA madhva devA oSadhIH sampipRkta |\\ 
\EN{354272102} bhago me agne sakhye na mRdhyA ud rAyo ashyAM sadanaM purukSoH ||\\ 
\EN{354272201} svadasva havyA samiSo didIhyasmadryak saM mimIhi shravAMsi |\\ 
\EN{354272202} vishvAnagne pRtsu ta~n jeSi shatrUnahA vishvA sumanA dIdihI naH ||\\
\EN{355280101} uSasaH pUrvA adha yad vyUSurmahad vi jaj~ne akSaraM pade goH |\\ 
\EN{355280102} vratA devAnAmupa nu prabhUSan mahad devAnAmasuratvamekam ||\\ 
\EN{355280201} mo SU No atra juhuranta devA mA pUrve agne pitaraH padaj~nAH |\\ 
\EN{355280202} purANyoH sadmanoH keturantarma... ||\\ 
\EN{355280301} vi me purutrA patayanti kAmAH shamyachA dIdye pUrvyANi |\\ 
\EN{355280302} samiddhe agnAv Rtamid vadema ma... ||\\ 
\EN{355280401} samAno rAjA vibhRtaH purutrA shaye shayAsu prayuto vanAnu |\\ 
\EN{355280402} anyA vatsaM bharati kSeti mAtA ma... ||\\ 
\EN{355280501} AkSit pUrvAsvaparA anUrut sadyo jAtAsu taruNISvantaH |\\ 
\EN{355280502} antarvatIH suvate apravItA ma... ||\\ 
\EN{355290601} shayuH parastAdadha nu dvimAtAbandhanashcarati vatsa ekaH |\\ 
\EN{355290602} mitrasya tA varuNasya vratAni ma... ||\\ 
\EN{355290701} dvimAtA hotA vidatheSu samrAL anvagraM carati kSeti budhnaH |\\ 
\EN{355290702} pra raNyAni raNyavAco bharante ma... ||\\ 
\EN{355290801} shUrasyeva yudhyato antamasya pratIcInaM dadRshe vishvamAyat |\\ 
\EN{355290802} antarmatishcarati niSSidhaM gorma... ||\\ 
\EN{355290901} ni veveti palito dUta AsvantarmahAMshcarati rocanena |\\ 
\EN{355290902} vapUMSi bibhradabhi no vi caSTe ma... ||\\ 
\EN{355291001} viSNurgopAH paramaM pAti pAthaH priyA dhAmAnyamRtAdadhAnaH |\\ 
\EN{355291002} agniS TA vishvA bhuvanAni veda ma... ||\\ 
\EN{355301101} nAnA cakrAte yamyA vapUMSi tayoranyad rocate kRSNamanyat |\\ 
\EN{355301102} shyAvI ca yadaruSI ca svasArau ma... ||\\ 
\EN{355301201} mAtA ca yatra duhitA ca dhenU sabardughe dhApayete samIcI |\\ 
\EN{355301202} Rtasya te sadasILe antarma... ||\\ 
\EN{355301301} anyasyA vatsaM rihatI mimAya kayA bhuvA ni dadhe dhenurUdhaH |\\ 
\EN{355301302} Rtasya sA payasApinvateLA ma... ||\\ 
\EN{355301401} padyA vaste pururUpA vapUMSyUrdhvA tasthau tryaviM rerihANA |\\ 
\EN{355301402} Rtasya sadma vi carAmi vidvAn ma... ||\\ 
\EN{355301501} pade iva nihite dasme antastayoranyad guhyamAviranyat |\\ 
\EN{355301502} sadhrIcInA pathyA sA viSUcI ma... ||\\ 
\EN{355311601} A dhenavo dhunayantAmashishvIH sabardughAH shashayA apradugdhAH |\\ 
\EN{355311602} navyA\-navyA yuvatayo bhavantIrma... ||\\ 
\EN{355311701} yadanyAsu vRSabho roravIti so anyasmin yUthe ni dadhAtiretaH |\\ 
\EN{355311702} sa hi kSapAvAn sa bhagaH sa rAjA ma... ||\\ 
\EN{355311801} vIrasya nu svashvyaM janAsaH pra nu vocAma vidurasya devAH |\\ 
\EN{355311802} SoLhA yuktAH pa~nca\-pa~ncA vahanti ma... ||\\ 
\EN{355311901} devastvaSTA savitA vishvarUpaH pupoSa prajAH purudhAjajAna |\\ 
\EN{355311902} imA ca vishvA bhuvanAnyasya ma... ||\\ 
\EN{355312001} mahI samairaccamvA samIcI ubhe te asya vasunA nyRSTe |\\ 
\EN{355312002} shRNve vIro vindamAno vasUni ma... ||\\ 
\EN{355312101} imAM ca naH pRthivIM vishvadhAyA upa kSeti hitamitro narAjA |\\ 
\EN{355312102} puraHsadaH sharmasado na vIrA ma... ||\\ 
\EN{355312201} niSSidhvarIsta oSadhIrutApo rayiM ta indra pRthivI bibharti |\\ 
\EN{355312202} sakhAyaste vAmabhAjaH syAma ma... ||\\
\EN{356010101} na tA minanti mAyino na dhIrA vratA devAnAM prathamA dhruvANi |\\ 
\EN{356010102} na rodasI adruhA vedyAbhirna parvatA niname tasthivAMsaH ||\\ 
\EN{356010201} SaD bhArAneko acaran bibharty RtaM varSiSThamupa gAva AguH tisro mahIruparAstasthuratyA guhA dve nihitedarshyekA ||\\ 
\EN{356010301} tripAjasyo vRSabho vishvarUpa uta tryudhA purudha prajAvAn |\\ 
\EN{356010302} tryanIkaH patyate mAhinAvAn sa retodhA vRSabhaH shashvatInAm ||\\ 
\EN{356010401} abhIka AsAM padavIrabodhyAdityAnAmahve cAru nAma |\\ 
\EN{356010402} ApashcidasmA aramanta devIH pRthag vrajantIH pari SImavR~njan ||\\ 
\EN{356010501} trI SadhasthA sindhavastriH kavInAmuta trimAtA vidatheSu samrAT |\\ 
\EN{356010502} RtAvarIryoSaNAstisro apyAstrirA divo vidathe patyamAnAH ||\\ 
\EN{356010601} trirA divaH savitarvAryANi dive\-diva A suva trirno ahnaH |\\ 
\EN{356010602} tridhAtu rAya A suvA vasUni bhaga trAtardhiSaNe sAtaye dhAH ||\\ 
\EN{356010701} trirA divaH savitA soSavIti rAjAnA mitrAvaruNA supANI |\\ 
\EN{356010702} Apashcidasya rodasI cidurvI ratnaM bhikSanta savituH savAya ||\\ 
\EN{356010801} triruttamA dUNashA rocanAni trayo rAjantyasurasya vIrAH |\\ 
\EN{356010802} RtAvAna iSirA dULabhAsastrirA divo vidathe santu devAH ||\\
\EN{357020101} pra me vivikvAnavidan manISAM dhenuM carantIM prayutAmagopAm |\\ 
\EN{357020102} sadyashcid yA duduhe bhUri dhAserindrastadagniH panitAro asyAH ||\\ 
\EN{357020201} indraH su pUSA vRSaNA suhastA divo na prItAH shashayaM duduhre |\\ 
\EN{357020202} vishve yadasyAM raNayanta devAH pra vo.atra vasavaH sumnamashyAm ||\\ 
\EN{357020301} yA jAmayo vRSNa ichanti shaktiM namasyantIrjAnate garbhamasmin |\\ 
\EN{357020302} achA putraM dhenavo vAvashAnA mahashcaranti bibhrataM vapUMSi ||\\ 
\EN{357020401} achA vivakmi rodasI sumeke grAvNo yujAno adhvare manISA |\\ 
\EN{357020402} imA u te manave bhUrivArA UrdhvA bhavanti darshatA yajatrAH ||\\ 
\EN{357020501} yA te jihvA madhumatI sumedhA agne deveSUcyata urUcI |\\ 
\EN{357020502} tayeha vishvAnavase yajatrAnA sAdaya pAyayA cA madhUni ||\\ 
\EN{357020601} yA te agne parvatasyeva dhArAsashcantI pIpayad deva citrA |\\ 
\EN{357020602} tAmasmabhyaM pramatiM jAtavedo vaso rAsva sumatiM vishvajanyAm ||\\
\EN{358030101} dhenuH pratnasya kAmyaM duhAnAntaH putrashcarati dakSiNAyAH |\\ 
\EN{358030102} A dyotaniM vahati shubhrayAmoSasa stomo ashvinAvajIgaH ||\\ 
\EN{358030201} suyug vahanti prati vAM RtenordhvA bhavanti pitareva medhAH |\\ 
\EN{358030202} jarethAmasmad vi paNermahISAM yuvoravashcakRmA yAtamarvAk ||\\ 
\EN{358030301} suyugbhirashvaiH suvRtA rathena dasrAvimaM shRNutaM shlokamadreH |\\ 
\EN{358030302} kimaN^ga vAM pratyavartiM gamiSThAhurviprAso ashvinA purAjAH ||\\ 
\EN{358030401} A manyethAmA gataM kaccidevairvishve janAso ashvinA havante |\\ 
\EN{358030402} imA hi vAM goRjIkA madhUni pra mitrAso na dadurusro agre ||\\ 
\EN{358030501} tiraH purU cidashvinA rajAMsyAN^gUSo vAM maghavAnA janeSu |\\ 
\EN{358030502} eha yAtaM pathibhirdevayAnairdasrAvime vAM nidhayo madhUnAm ||\\ 
\EN{358040601} purANamokaH sakhyaM shivaM vAM yuvornarA draviNaM jahnAvyAm |\\ 
\EN{358040602} punaH kRNvAnAH sakhyA shivAni madhvA mademasaha nU samAnAH ||\\ 
\EN{358040701} ashvinA vAyunA yuvaM sudakSA niyudbhiS ca sajoSasA yuvAnA |\\ 
\EN{358040702} nAsatyA tiroahnyaM juSANA somaM pibatamasridhA sudAnU ||\\ 
\EN{358040801} ashvinA pari vAmiSaH purUcIrIyurgIrbhiryatamAnA amRdhrAH |\\ 
\EN{358040802} ratho ha vAM RtajA adrijUtaH pari dyAvApRthivI yAti sadyaH ||\\ 
\EN{358040901} ashvinA madhuSuttamo yuvAkuH somastaM pAtamA gataM duroNe |\\ 
\EN{358040902} ratho ha vAM bhUri varpaH karikrat sutAvato niSkRtamAgamiSThaH ||\\
\EN{359050101} mitro janAn yAtayati bruvANo mitro dAdhAra pRthivImuta dyAm |\\ 
\EN{359050102} mitraH kRSTIranimiSAbhi caSTe mitrAya havyaMghRtavajjuhota ||\\ 
\EN{359050201} pra sa mitra marto astu prayasvAn yasta Aditya shikSati vratena |\\ 
\EN{359050202} na hanyate na jIyate tvoto nainamaMho ashnotyantito na dUrAt ||\\ 
\EN{359050301} anamIvAsa iLayA madanto mitaj~navo varimannA pRthivyAH |\\ 
\EN{359050302} Adityasya vratamupakSiyanto vayaM mitrasya sumatau syAma ||\\ 
\EN{359050401} ayaM mitro namasyaH sushevo rAjA sukSatro ajaniSTa vedhAH |\\ 
\EN{359050402} tasya vayaM ... ||\\ 
\EN{359050501} mahAnAdityo namasopasadyo yAtayajjano gRNate sushevaH |\\ 
\EN{359050502} tasmA etat panyatamAya juSTamagnau mitrAya havirA juhota ||\\ 
\EN{359060601} mitrasya carSaNIdhRto.avo devasya sAnasi |\\ 
\EN{359060602} dyumnaM citrashravastamam ||\\ 
\EN{359060701} abhi yo mahinA divaM mitro babhUva saprathAH |\\ 
\EN{359060702} abhi shravobhiH pRthivIm ||\\ 
\EN{359060801} mitrAya pa~nca yemire janA abhiSTishavase |\\ 
\EN{359060802} sa devAn vishvAn bibharti ||\\ 
\EN{359060901} mitro deveSvAyuSu janAya vRktabarhiSe |\\ 
\EN{359060902} iSa iSTavratAakaH ||\\
\EN{360070101} iheha vo manasA bandhutA nara ushijo jagmurabhi tAni vedasA |\\ 
\EN{360070102} yAbhirmAyAbhiH pratijUtivarpasaH saudhanvanA yaj~niyaM bhAgamAnasha ||\\ 
\EN{360070201} yAbhiH shacIbhishcamasAnapiMshata yayA dhiyA gAmariNIta carmaNaH |\\ 
\EN{360070202} yena harI manasA niratakSata tena devatvaM RbhavaH samAnasha ||\\ 
\EN{360070301} indrasya sakhyaM RbhavaH samAnashurmanornapAto apaso dadhanvire |\\ 
\EN{360070302} saudhanvanAso amRtatvamerire viSTvI shamIbhiH sukRtaH sukRtyayA ||\\ 
\EN{360070401} indreNa yAtha sarathaM sute sacAnatho vashAnAM bhavathAsaha shriyA |\\ 
\EN{360070402} na vaH pratimai sukRtAni vAghataH saudhanvanA Rbhavo vIryANi ca ||\\ 
\EN{360070501} indra RbhubhirvAjavadbhiH samukSitaM sutaM somamA vRSasvA gabhastyoH |\\ 
\EN{360070502} dhiyeSito maghavan dAshuSo gRhe saudhanvanebhiH saha matsvA nRbhiH ||\\ 
\EN{360070601} indra RbhumAn vAjavAn matsveha no.asmin savane shacyA puruSTuta |\\ 
\EN{360070602} imAni tubhyaM svasarANi yemire vratA devAnAM manuSashca dharmabhiH ||\\ 
\EN{360070701} indra RbhubhirvAjibhirvAjayanniha stomaM jariturupa yAhi yaj~niyam |\\ 
\EN{360070702} shataM ketebhiriSirebhirAyave sahasraNIthoadhvarasya homani ||\\
\EN{361080101} uSo vAjena vAjini pracetA stomaM juSasva gRNato maghoni |\\ 
\EN{361080102} purANI devi yuvatiH purandhiranu vrataM carasi vishvavAre ||\\ 
\EN{361080201} uSo devyamartyA vi bhAhi candrarathA sUnRtA IrayantI |\\ 
\EN{361080202} A tvA vahantu suyamAso ashvA hiraNyavarNAM pRthupAjaso ye ||\\ 
\EN{361080301} uSaH pratIcI bhuvanAni vishvordhvA tiSThasyamRtasya ketuH |\\ 
\EN{361080302} samAnamarthaM caraNIyamAnA cakramiva navyasyA vavRtsva ||\\ 
\EN{361080401} ava syUmeva cinvatI maghonyuSA yAti svasarasya patnI |\\ 
\EN{361080402} svarjanantI subhagA sudaMsA AntAd divaH papratha A pRthivyAH ||\\ 
\EN{361080501} achA vo devImuSasaM vibhAtIM pra vo bharadhvaM namasA suvRktim |\\ 
\EN{361080502} UrdhvaM madhudhA divi pAjo ashret pra rocanA ruruce raNvasandRk ||\\ 
\EN{361080601} RtAvarI divo arkairabodhyA revatI rodasI citramasthAt |\\ 
\EN{361080602} AyatImagna uSasaM vibhAtIM vAmameSi draviNaM bhikSamANaH ||\\ 
\EN{361080701} Rtasya budhna uSasAmiSaNyan vRSA mahI rodasI A vivesha |\\ 
\EN{361080702} mahI mitrasya varuNasya mAyA candreva bhAnuM vi dadhe purutrA ||\\
\EN{362090101} imA u vAM bhRmayo manyamAnA yuvAvate na tujyA abhUvan |\\ 
\EN{362090102} kva tyadindrAvaruNA yasho vAM yena smA sinaM bharathaH sakhibhyaH ||\\ 
\EN{362090201} ayamu vAM purutamo rayIya~nchashvattamamavase johavIti |\\ 
\EN{362090202} sajoSAvindrAvaruNA marudbhirdivA pRthivyA shRNutaM havamme ||\\ 
\EN{362090301} asme tadindrAvaruNA vasu SyAdasme rayirmarutaH sarvavIraH |\\ 
\EN{362090302} asmAn varUtrIH sharaNairavantvasmAn hotrA bhAratI dakSiNAbhiH ||\\ 
\EN{362090401} bRhaspate juSasva no havyAni vishvadevya |\\ 
\EN{362090402} rAsva ratnAni dAshuSe ||\\ 
\EN{362090501} shucimarkairbRhaspatimadhvareSu namasyata |\\ 
\EN{362090502} anAmyoja Acake ||\\ 
\EN{362100601} vRSabhaM carSaNInAM vishvarUpamadAbhyam |\\ 
\EN{362100602} bRhaspatiMvareNyam ||\\ 
\EN{362100701} iyaM te pUSannAghRNe suSTutirdeva navyasI |\\ 
\EN{362100702} asmAbhistubhyaM shasyate ||\\ 
\EN{362100801} tAM juSasva giraM mama vAjayantImavA dhiyam |\\ 
\EN{362100802} vadhUyuriva yoSaNAm ||\\ 
\EN{362100901} yo vishvAbhi vipashyati bhuvanA saM ca pashyati |\\ 
\EN{362100902} sa naH pUSAvitA bhuvat ||\\ 
\EN{362101001} tat saviturvareNyaM bhargo devasya dhImahi |\\ 
\EN{362101002} dhiyo yo naH pracodayAt ||\\ 
\EN{362111101} devasya saviturvayaM vAjayantaH purandhyA |\\ 
\EN{362111102} bhagasya rAtimImahe ||\\ 
\EN{362111201} devaM naraH savitAraM viprA yaj~naiH suvRktibhiH |\\ 
\EN{362111202} namasyanti dhiyeSitAH ||\\ 
\EN{362111301} somo jigAti gAtuvid devAnAmeti niSkRtam |\\ 
\EN{362111302} Rtasya yonimAsadam ||\\ 
\EN{362111401} somo asmabhyaM dvipade catuSpade ca pashave |\\ 
\EN{362111402} anamIvA iSas karat ||\\ 
\EN{362111501} asmAkamAyurvardhayannabhimAtIH sahamAnaH |\\ 
\EN{362111502} somaH sadhasthamAsadat ||\\ 
\EN{362111601} A no mitrAvaruNA ghRtairgavyUtimukSatam |\\ 
\EN{362111602} madhvA rajAMsi sukratU ||\\ 
\EN{362111701} urushaMsA namovRdhA mahnA dakSasya rAjathaH |\\ 
\EN{362111702} drAghiSThAbhiH shucivratA ||\\ 
\EN{362111801} gRNAnA jamadagninA yonAv Rtasya sIdatam |\\ 
\EN{362111802} pAtaM somaM RtAvRdhA ||\\  
