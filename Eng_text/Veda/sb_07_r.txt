SATAPATHA-BRAHMANA 7

Data input by H.S. Ananthanarayana and W. P. Lehman.

Bracketted numbering added mechanically.

ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ı             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               ã             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ anusvara                M             230		³
³ capital anusvara        õ             245		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ





7.1.1.[1]

gArhapatyaM ceShyanpalAshashAkhayA vyudUhati | avasyati haitadyadgArhapatyaM cinoti
ya u vai ke cAgnicito 'syAmeva te 'vasitAstadyadvyudUhatyavasitAneva tadvyudUhati
nedavasitAnadhyavasyAnIti



7.1.1.[2]

apeta vIta vi ca sarpatAta iti | apa caivaita vi ceta vyu ca sarpatAta ityetadya
udarasarpiNastAnetadAha ye 'tra stha purANa ye ca nUtanA iti ye 'tra stha sanAtanA ye
cAdhunAtanA ityetat



7.1.1.[3]

adAdyamo 'vasAnam pR^ithivyA iti | yamo ha vA asyA avasAnasyeShTe sa evAsmA
asyAmavasAnaM dadAti



7.1.1.[4]

akrannimam pitaro lokamasmA iti | kShatraM vai yamo vishaH pitaro yasmA u vai
kShatriyo vishA saMvidAno 'syAmavasAnaM dadAti tatsudattaM tatho hAsmai kShatraM
yamo vishA pitR^ibhiH saMvidAno 'syAmavasAnaM dadAti 



7.1.1.[5]

palAshashAkhayA vyudUhati | brahma vai palAsho brahmaNaiva tadavasitAnvyudUhati
mantreNa brahma vai mantro brahmaNaiva tadavasitAnvyudUhati tAmudIcImudasyati 



7.1.1.[6]

athoShAnnivapati | ayaM vai loko gArhapatyaH pashava UShA asmiMstalloke pashUndadhAti
tasmAdime 'smiMloke pashavaH



7.1.1.[7]

yadvevoShAnnivapati | prajApatiH prajA asR^ijatA tA nAnolbA asR^ijata tA na samajAnata so
'kAmayata saJNjAnIranniti tAH samAnolbA akarottAsAmUShAnulbamakarottAH samajAnata
tasmAdapyetarhi samAnolbAH sameva jAnate devaiH samAnolbo 'sAnItyu vai yajate yo
yajate tadyadUShAnnivapati devaireva tatsamAnolbo bhavati



7.1.1.[8]

saj~nAnamasIti | samajAnata hyetena kAmadharaNamiti pashavo vA UShAH kAmadharaNam
mayi te kAmadharaNam bhUyAditi mayi te pashavo bhUyAsurityetattaiH sarvaM
gArhapatyam pracAdayati yonirvai gArhapatyA citirulbamUShAH sarvAM tadyonimulbena
pracAdayati



7.1.1.[9]

atha sikatA nivapati | agneretadvaishvAnarasya bhasma yatsikatA agnimu vA etaM
vaishvAnaraM ceShyanbhavati na vA agniH svam bhasmAtidahatyanatidAhAya 



7.1.1.[10]

yadveva sikatA nivapati | agneretadvaishvAnarasya reto yatsikatA agnimu vA etaM
vaishvAnaraM ceShyanbhavati na vA aretaskAtkiM cana vikriyate 'smAdretaso 'dhi
vikriyAtA iti



7.1.1.[11]

agnerbhasmAsyagneH purIShamasIti | yAtayAma vA agnerbhasmAyAtayAmnyaH sikatA
ayAtayAmamevainadetatkaroti tAbhiH sarvaM gArhapatyam pracAdayati yonirvai
gArhapatyA citI retaH sikatAH sarvasyAM tadyonau reto dadhAti



7.1.1.[12]

athainam parishridbhiH parishrayati | yonirvai parishrita idamevaitadretaH siktaM yonyA
parigR^ihNAti tasmAdyonyA retaH siktam parigR^ihyate



7.1.1.[13]

yadvevainam parishridbhiH parishrayati | ayaM vai loko gArhapatya ApaH parishrita imaM
taM lokamadbhiH paritanoti samudreNa hainaM tatparitanoti sarvatastasmAdimaM lokaM
sarvataH samudraH paryeti dakShiNAvR^ittasmAdimaM lokaM dakShiNAvR^itsamudraH paryeti
khAtena tasmAdimaM lokaM khAtena samudraH paryeti 



7.1.1.[14]

cita stheti | cinoti hyenAH paricita stheti pari hyenAshcinotyUrdhvacitaH
shrayadhvamityUrdhvA upadadhadAha tasmAdUrdhva eva samudro vijate 'tha
yattirashcIrupadadhyAtsakR^iddhaivedaM sarvaM samudro nirmR^ijyAnna sAdayatyasannA
hyApo na sUdadohasAdhivadati



7.1.1.[15]

asthIni vai parishritaH | prANaH sUdadohA na vA asthiShu prANo 'styekena yajuShA
bahvIriShTakA upadadhAtyekaM hyetadrUpaM yadApo 'tha yadbahvyaH parishrito
bhavanti bahvyo hyApaH



7.1.1.[16]

tadvai yoniH parishritaH | ulbamUShA retaH sikatA bAhyAH parishrito bhavantyantara UShA
bAhyA hi yonirantaramulbam bAhya UShA bhavantyantarAH sikatA bAhyaM
hyulbamantaraM reta etebhyo vai jAyamAno jAyate tebhya evainametajjanayati



7.1.1.[17]

athainamatashcinoti | idamevaitadretaH siktaM vikaroti tasmAdyonau retaH siktaM
vikriyate



7.1.1.[18]

sa catasraH prAcIrupadadhAti | dve pashcAttirashcyau dve purastAttadyAshcatasraH
prAcIrupadadhAti sa AtmA tadyattAshcatasro bhavanti caturvidho hyayamAtmAtha ye
pashcAtte sakthyau ye purastAttau bAhU yatra vA AtmA tadeva shiraH 



7.1.1.[19]

taM vA etam | atra pakShapucavantaM vikaroti yAdR^igvai yonau reto vikriyate
tAdR^igjAyate tadyadetamatra pakShapucavantaM vikaroti tasmAdeSho 'mutra
pakShapucavAnjAyate 



7.1.1.[20]

taM vai pakShapucavantameva santam | na pakShapucavantamiva pashyanti
tasmAdyonau garbhaM na yathArUpam pashyantyathainamamutra pakShapucavantam
pashyanti tasmAjjAtaM garbhaM yathArUpam pashyanti 



7.1.1.[21]

sa catasraH pUrvA upadadhAti | AtmA hyevAgre sambhavataH sambhavati dakShiNata
udaÇÇAsIna uttarArdhyAm prathamAmupadadhAti tatho hAsyaiSho
'bhyAtmamevAgnishcito bhavati 



7.1.1.[22]

ayaM so agniH | yasmintsomamindraH sutaM dadha ityayaM vai loko gArhapatya ApaH
somaH suto 'smiMstalloke 'pa indro 'dhatta jaThare vAvashAna iti madhyaM vai jaTharaM
sahasriyaM vAjamatyaM na saptimityApo vai sahasriyo vAjaH sasavAntsantstUyase
jAtaveda iti citaH saMshcIyase jAtaveda ityetat 



7.1.1.[23]

agne yatte divi varca iti | Adityo vA asya divi varcaH pR^ithivyAmityayamagniH pR^ithivyAM
yadoShadhIShvapsvA yajatreti ya evauShadhiShu cApsu cAgnistametadAha
yenAntarikShamurvAtatantheti vAyuH sa tveShaH sa bhAnurarNavo nR^icakShA iti mahAntsa
bhAnurarNavo nR^icakShA ityetat



7.1.1.[24]

agne divo arNamacA jigAsIti | Apo vA asya divo 'rNastA eSha dhUmenAcaityacA devAM
UciShe dhiShNyA ya iti prANA vai devA dhiShNyAste hi sarvA dhiya iShNanti yA rocane
parastAtsUryasya yAshcAvastAdupatiShThanta Apa iti rocano ha nAmaiSha loko yatraiSha
etattapati tadyAshcaitam pareNApo yAshcAvareNa tA etadAha 



7.1.1.[25]

purIShyAso agnaya iti | pashavyAso 'gnaya ityetatprAvaNebhiH sajoShasa iti prAyaNarUpam
prAyaNaM hyetadagneryadgArhapatyo juShantAM yaj~namadruho 'namIvA iSho mahIriti
juShantAM yaj~namadruho 'nashanAyA iSho mahIrityetat



7.1.1.[26]

nAnopadadhAti | ye nAnAkAmA AtmaMstAMstaddadhAti sakR^itsAdayatyekaM tadAtmAnaM
karoti sUdadohasAdhivadati prANo vai sUdadohAH prANeNaivainametatsaMtanoti
saMdadhAti 



7.1.1.[27]

atha jaghanena parItya | uttarato dakShiNAsIno 'parayordakShiNAmagra
upadadhAtIDAmagne purudaMsaM saniM goriti pashavo vA iDA pashUnAmevAsmA
etAmAshiShamAshAste shashvattamaM havamAnAya sAdheti yajamAno vai havamAnaH syAnnaH
sUnustanayo vijAveti prajA vai sUnuragne sA te sumatirbhUtvasme ityAshiShamAshAste



7.1.1.[28]

athottarAm | ayaM te yonirR^itviyo yato jAto arocathA ityayaM te yonirR^itavyaH sanAtano
yato jAto 'dIpyathA ityetattaM jAnannagna ArohAthA no vardhayA rayimiti yathaiva
yajustathA bandhuH



7.1.1.[29]

sakthyAvasyaite | te nAnopadadhAti nAnA sAdayati nAnA sUdadohasAdhivadati nAnA
hIme sakthyau dve bhavato dve hIme sakthyau pashcAdupadadhAti pashcAddhIme
sakthyAvagrAbhyAM saMspR^iShTe bhavata evaM hIme sakthyAvagrAbhyAM saMspR^iShTe



7.1.1.[30]

atha tenaiva punaH parItya | dakShiNata udaÇÇA sInaH pUrvayoruttarAmagra upadadhAti
cidasi tayA devatayAN^girasvadR^iddhruvA sIdetyatha dakShiNAm paricidasi tayA
devatayAN^girasvaddhruvA sIdeti 



7.1.1.[31]

bAhU asyaite | te nAnopadadhAti nAnA sAdayati nAnA sUdadohasAdhivadati nAnA hImau
bAhU dve bhavato dvau hImau bAhU pUrvArdha upadadhAti purastAddhImau bAhU
agrAbhyAM saMspR^iShTe bhavata evaM hImau bAhU agrAbhyAM saMspR^iShTau sa vA itImA
upadadhAtItIme itIme taddakShiNAvR^ittaddhi devatrA



7.1.1.[32]

aShTAviShTakA upadadhAti | aShTAkSharA gAyatrI gAyatro 'gniryAvAnagniryAvatyasya
mAtrA tAvantamevainametaccinoti pa¤ca kR^itvaH sAdayati pa¤cacitiko 'gniH pa¤ca
'rtavaH saMvatsaraH saMvatsaro 'gniryAvanagniryAvatyasya mAtrA
tAvantamevainametaccinotyaShTAviShTakAH pa¤ca kR^itvaH sAdayati tattrayodasha
trayodasha mAsAH saMvatsarastrayodashAgneshcitipurIShANi yAvAnagniryAvatyasya mAtrA
tAvattadbhavati 



7.1.1.[33]

atha lokampR^iNAmupadadhAti | tasyA upari bandhustisraH
pUrvAstrivR^idagniryAvAnagniryAvatyasya mAtrA tAvantamevainametaccinoti
dashottarAstAsAmupari bandhurdve vAgre 'tha dashAthaikAmevaM hi citiM cinvanti
tAstrayodasha sampadyante tasyokto bandhuH 



7.1.1.[34]

tA ubhayya ekaviMshatiH sampadyante | dvAdasha mAsAH pa¤ca 'rtavastraya ime lokA
asAvAditya ekaviMsho 'muM tadAdityamasminnagnau pratiShThApayati 



7.1.1.[35]

ekaviMshatirveva parishritaH | dvAdasha mAsAH pa¤ca 'rtavastraya ime lokA
ayamagniramuto 'dhyekaviMsha imaM tadagnimamuShminnAditye pratiShThApayati
tadyadetA evamupadadhAtyetAvevaitadanyo 'nyasminpratiShThApayati tAvetAvanyo
'nyasminpratiShThitau tau vA etAvatra dvAvekaviMshau sampAdayatyatra hyevemau
tadobhau bhavata AhavanIyashca gArhapatyashca



7.1.1.[36]

atha purIShaM nivapati | tasyopari bandhustaccAtvAlavelAyA AharatyagnireSha
yaccAtvAlastatho hAsyaitadAgneyameva bhavati sA samambilA syAttasyokto bandhuH



7.1.1.[37]

vyAmamAtrI bhavati | vyAmamAtro vai puruShaH puruShaH prajApatiH
prajApatiragnirAtmasammitAM tadyoniM karoti parimaNDalA bhavati parimaNDalA hi
yoniratho ayaM vai loko gArhapatyaH parimaNDala u vA ayaM lokaH



7.1.1.[38]

athainau saMnivapati | saJNj~nAmevAbhyAmetatkaroti samitaM saMkalpethAM saM vAm
manAMsi saM vratAgne tvam purIShyo bhavataM naH samanasAviti
shamayatyevainAvetadahiMsAyai yathA nAnyo 'nyaM hiMsyAtAm



7.1.1.[39]

caturbhiH saMnivapati | tadye catuShpadAH pashavastairevAbhyAmetatsaJNj~nAM karotyatho
annaM vai pashavo 'nnenaivAbhyAmetatsaJNj~nAM karoti 



7.1.1.[40]

tAM na riktAmavekSheta | nedriktAmavekShA iti yadriktAmavekSheta graseta hainam 



7.1.1.[41]

athAsyAM sikatA Avapati | agneretadvaishvAnarasya reto yatsikatA
agnimevAsyAmetadvaishvAnaraM reto bhUtaM si¤cati sA samambilA syAttasyokto bandhuH



7.1.1.[42]

athainAM vimu¤cati | apradAhAya yaddhi yuktaM na vimucyate pra taddahyata etadvA
etadyuktA reto 'bhArShIdetamagniM tamatrAjIjanadathAparaM dhatte yoShA vA ukhA
tasmAdyadA yoShA pUrvaM retaH prajanayatyathAparaM dhatte



7.1.1.[43]

mAteva putram pR^ithivI purIShyamiti | mAteva putram pR^ithivI pashavyamityetadagniM
sve yonAvabhArukhetyagniM sve yonAvabhArShIdukhetyetattAM vishvairdevairR^itubhiH
saMvidAnaH prajApatirvishvakarmA vimu¤catviyR^itavo vai vishve devAstadenAM
vishvairdevairR^itubhiH saMvidAnaH prajApatirvishvakarmA vimu¤cati tAmuttarato
'gnernidadhAtyaratnimAtre tasyokto bandhuH



7.1.1.[44]

athAsyAm paya Anayati | etadvA etadreto dhatte 'tha payo dhatte yoShA vA ukhA
tasmAdyadA yoShA reto dhatte 'tha payo dhatte 'dharAH sikatA bhavantyuttaram payo
'dharaM hi reta uttaram payastanmadhya Anayati yathA tatprati
puruShashIrShamupadadhyAt 



7.1.2.[1]

prajApatiH prajA asR^ijata | sa prajAH sR^iShTvA sarvamAjimitvA vyasraMsata
tasmAdvisrastAtprANo madhyata
udakrAmadathAsmAdvIryamudakrAmattasminnutkrAnte 'padyata
tasmAtpannAdannamasravadyaccakShuradhyasheta tasmAdasyAnnamasravanno heha
tarhi kA cana pratiShThAsa 



7.1.2.[2]

te devA abruvan | na vA ito 'nyA pratiShThAstImameva pitaram prajApatiM
saMskaravAma saiva naH pratiShThA bhaviShyatIti



7.1.2.[3]

te 'gnimabruvan | na vA ito 'nyA pratiShThAsti tvayImam pitaram prajApatiM
saMskaravAma saiva naH pratiShThA bhaviShyatIti kim me tato bhaviShyatIti 



7.1.2.[4]

te 'bruvan | annaM vA ayam prajApatistvanmukhA etadannamadAma tvanmukhAnAM na
eSho 'nnamasaditi tatheti tasmAddevA agnimukhA annamadanti yasyai hi kasyai ca
devatAyai juhvatyagnAveva juhvatyagnimukhA hi taddevA annamakurvata



7.1.2.[5]

sa yo 'smAtprANo madhyata udakrAmat | ayameva sa vAyuryo 'yam pavate 'tha
yadasmAdvIryamudakrAmadasau sa Adityo 'tha yadasmAdannamasravadyadeva
saMvatsare 'nnaM tattat



7.1.2.[6]

taM devA agnau prAvR^i¤jan | tadya enam pravR^iktamagnirArohadya evAsmAtsa prANo
madhyata udakrAmatsa evainaM sa Apadyata tamasminnadadhuratha
yadasmAdvIryamudakrAmattadasminnadadhuratha
yadasmAdannamasravattadasminnadadhustaM sarvaM kR^itsnaM
saMskR^ityordhvamudashrayaMstadyaM tamudashrayannime sa lokAH 



7.1.2.[7]

tasyAyameva lokaH pratiShThA | atha yo 'smiMloke 'gniH so 'syAvAÇ prANo
'thAsyAntarikShamAtmAtha yo 'ntarikShe vAyurya evAyamAtmanprANaH so 'sya sa
dyaurevAsya shiraH sUryAcandramasau cakShuShI yaccakShuradhyasheta sa
candramAstasmAtsa mIlitatataro 'nnaM hi tasmAdasravat 



7.1.2.[8]

tadeShA vai sA pratiShThA | yAM taddevAH samaskurvantsaiveyamadyApi pratiShThA so
evApyato 'dhi bhavitA



7.1.2.[9]

sa yaH sa prajApatirvyasraMsata | ayameva sa yo 'yamagnishcIyata tadyadeShokhA riktA
shete purA pravarjanAdyathaiva tatprajApatirutkrAnte prANa utkrAnte vIrye srute 'nne
rikto 'shayadetadasya tadrUpam



7.1.2.[10]

tAmagnau pravR^iNakti | yathaivainamado devAH prAvR^i¤jaMstadya enAm
pravR^iktAmagnirArohati ya evAsmAtsa prANo madhyata udakrAmatsa evainaM sa
Apadyate tamasmindadhAtyatha yadrukbham pratimucya bibharti
yadevAsmAdvIryamudakrAmattadasmindadhAtyatha yAH samidha AdadhAti
yadevAsmAdannamasravattadasmindadhAti 



7.1.2.[11]

tA vai sAyam prAtarAdadhAti | ahnashca hi tadrAtreshcAnnamasravattAnyetAni
sarvasminneva saMvatsare syuH saMvatsaro hi sa
prajApatiryasmAttAnyudakrAmaMstadasminnetatsarvasminneva sarvaM dadhAti
yasminhAsyaitadato na kuryAnna hAsya
tasminnetaddadhyAnnAsaMvatsarabhR^itasyekShakeNa cana bhavitavyamiti ha smAha
vAmakakShAyaNo nedimam pitaram prajApatiM vicidyamAnam pashyAnIti taM saMvatsare
sarvaM kR^itsnaM saMskatyordhvamucrayati yathaivainamado devA udashrayan



7.1.2.[12]

tasya gArhapatya evAyaM lokaH | atha yo gArhapatye 'gnirya evAyamasmiMloke 'gniH so
'sya so 'tha yadantarAhavanIyaM ca gArhapatyaM ca tadantarikShamatha ya AgnIdhrIye
'gnirya evAyamantarikShe vAyuH so 'sya sa AhavanIya eva dyauratha ya AhavanIye
'gnistau sUryAcandramasau so 'syaiSha Atmaiva 



7.1.2.[13]

tasya shira evAhavanIyaH | atha ya AhavanIye 'gnirya evAyaM shIrShanprANaH so 'sya sa
tadyatsa pakShapucavAnbhavati pakShapucavAnhyayaM shIrShanprANashcakShuH shiro
dakShiNaM shrotraM dakShiNaH pakSha uttaraM shrotramuttaraH pakShaH prANo
madhyamAtmA vAkpucam pratiShThA tadyatprANA vAcAnnaM jagdhvA pratitiShThanti
tasmAdvAkpucam pratiShThA 



7.1.2.[14]

atha yadantarAhavanIyaM ca gArhapatyaM ca | sa AtmAtha ya AgnIdhrIye 'gnirya
evAyamantarAtmanprANaH so 'sya sa pratiShThaivAsya gArhapatyo 'tha yo gArhapatye
'gniH so 'syAvAÇ prANaH 



7.1.2.[15]

taM haike tricitaM cinvanti | trayo vA ime vA¤caH prANA iti na tathA kuryAdati te
recayantyekaviMshasampadamatho anuShTupsampadamatho bR^ihatIsampadaM ye tathA
kurvantyekaM hyevaitadrUpaM yonireva prajAtireva yadete 'vA¤caH prANA yaddhi
mUtraM karoti yatpurISham praiva tajjAyate 



7.1.2.[16]

athAtaH sampadeva | ekaviMshatiriShTakA nava yajUMShi tattriMshatsAdanaM ca sUdadohAshca
taddvAtriMtaddvAtriMshadakSharAnuShTupsaiShAnuShTup 



7.1.2.[17]

ekaviMshatirveva pariShritaH | yajurdvAviMshaM vyudUhanasya yajurUShAshca yajushca
sikatAshca yajushca purIShaM ca yajushca caturbhiH saMnivapati vimu¤cati pa¤camena
tatastribhiriyaM dvAtriMshadakSharAnuShTupsaiShAnuShTup



7.1.2.[18]

athaite dve yajuShI | so anuShTubeva vAgvA anuShTuptadyadidaM dvayaM vAco rUpaM
daivaM ca mAnuShaM coccaishca shanaishca tadete dve



7.1.2.[19]

tA vA etAstisro 'nuShTubhaH | cita eSha gArhapatyastadyadetA atra tisro 'nuShTubhaH
sampAdayantyatra hyeveme tadA sarve lokA bhavanti tato 'nyatarAM
dvAtriMshadakSharAmanuShTubhamAhavanIyaM haranti sa AhavanIyaH sA dyaustaciro
'thehAnyatarA parishiShyate sa gArhapatyaH sA pratiShThA sa u ayaM lokaH 



7.1.2.[20]

atha ye ete dve yajuShI | etattadyadantarAhavanIyaM ca gArhapatyaM ca tadantarikShaM
sa AtmA tadyatte dve bhavatastasmAdetattanIyo yadantarAhavanIyaM ca gArhapatyaM
ca tasmAdeShAM lokAnAmantarikShalokastaniShThaH



7.1.2.[21]

saiShA tredhAvihitA vAganR^iShTup | tAmeSho 'gniH prANo bhUtvAnusaMcarati ya AhavanIye
'gniH sa prANaH so 'sAvAdityo 'tha ya AgnIdhrIye 'gniH sa vyAnaH sa u ayaM vAyuryo
'yam pavate 'tha yo gArhapatye 'gniH sa udAnaH sa u ayaM yo 'yamasmiMloke
'gnirevaMviddha vAva sarvAM vAcaM sarvam prANaM sarvamAtmAnaM saMskurute 



7.1.2.[22]

saiShA bR^ihatyeva | ye vai dve dvAtriMshatau dvAtriMshadeva tadathaite dve yajuShI
taccatustriMshadagnireva pa¤catriMsho nAkSharAccando vyetyekasmAnna dvAbhyAM sa u
dvyakSharastatShaTtriMshatShaTtriMshadakSharA bR^ihatI bR^ihatIM vA eSha saMcito
'bhisampadyate yAdR^igvai yonau retaH sicyate tAdR^igjAyate tadyadetAmatra bR^ihatIM
karoti tasmAdeSha saMcito bR^ihatImabhisampadyate



7.1.2.[23]

tadAhuH | yadayaM loko gArhapatyo 'ntarikShaM dhiShNyA dyaurAhavanIyo
'ntarikShaloka u asmAllokAdanantarhito 'tha kasmAdgArhapatyaM citvAhavanIyaM
cinotyatha dhiShNyAniti saha haivemAvagre lokAvAsatustayorviyatoryo 'ntareNAkAsha
AsIttadantarikShamabhavadIkShaM haitannAma tataH purAntarA vA idamIkShamabhUditi
tasmAdantarikShaM tadyadgArhapatyaM citvAhavanIyaM cinotyetau hyagre
lokAvasR^ijyetAmatha pratyetya dhiShNyAnnivapati karmaNa evAnantarayAyAtho
antayorvAva saMskriyamANayormadhyaM saMskriyate 



7.2.1.[1]

athAto nairR^itIrharanti | etadvai devA gArhapatyaM citvA samArohannayaM vai loko
gArhapatya imameva taM lokaM saMskR^itya samArohaMste tama evAnatidR^ishyamapashyan



7.2.1.[2]

te 'bruvan | upa tajjAnIta yathedaM tamaH pApmAnamapahanAmahA iti te
'bruvaMshcetayadhvamiti citimicateti vAva tadabruvaMstadicita yathedaM tamaH
pApmAnamapahanAmahA iti 



7.2.1.[3]

te cetayamAnAH | etA iShTakA apashyannairR^itIstA upAdadhata tAbhistattamaH
pApmAnamapAghnata pApmA vai nirR^itistadyadetAbhiH pApmAnaM nirR^itima pAghnata
tasmAdetA nairR^ityaH



7.2.1.[4]

tadvA etatkriyate | yaddevA akurvannidaM nu tattama sa pApmA devairevApahato
yattvetatkaroti yaddevA akurvaMstatkaravANItyatho ya eva pApmA yA
nirR^itistametAbhirapahate tadya !detAbhiH pApmAnaM nirR^itimapahate tasmAdetA
nairR^ityaH 



7.2.1.[5]

yadvevaitA nairR^itIrharanti | prajApatiM visrastaM yatra devAH
samaskurvaMstamukhAyAM yonau reto bhUtamasi¤canyonirvA ukhA tasmA etAM
saMvatsare pratiShThAM samaskurvannimameva lokamayaM vai loko
gArhapatyastasminnenam prAjanayaMstasya yaH pApmA yaH shleShmA yadulbaM yajjarAyu
tadasyaitAbhirapAghnaMstadyadasyaitAbhiH pApmAnaM nirR^itimapAghnaMstasmAdetA
nairR^ityaH



7.2.1.[6]

tathaivaitadyajamAnaH | AtmAnamukhAyAM yonau reto bhUtaM si¤cati yonirvA ukhA
tasmA etAM saMvatsare pratiShThAM saMskarotImameva lokamayaM vai loko
gArhapatyastasminnenam prajanayati tasya yaH pApmA yaH shleShmA yadulbaM yajjarAyu
tadasyaitAbhirapahanti tadyadasyaitAbhiH pApmAnaM nirR^itimapahanti tasmAdetA
nairR^ityaH 



7.2.1.[7]

pAdamAtryo bhavanti | adhaspadameva tatpApmAnaM nirR^itiM kurute 'lakShaNA bhavanti
yadvai nAsti tadalakShaNamasantameva tatpApmAnaM nirR^itiM kurute tuShapakvA
bhavanti nairR^itA vai tuShA nairR^itaireva tannairR^itaM karma karoti kR^iShNA bhavanti
kR^iShNaM hi tattama AsIdatho kR^iShNA vai nirR^itiH 



7.2.1.[8]

tAbhiretAM dishaM yanti | eShA vai nairR^itI diÇnairR^ityAmeva taddishi nirR^itiM dadhAti sa
yatra svakR^itaM veriNaM shvabhrapradaro vA syAttadenA upadadhyAdyatra vA asyA
avadIryate yatra vAsyA oShadhayo na jAyante nirR^itIrhAsyai tadgR^ihNAti naiR^ita eva
tadbhUmernirR^itiM dadhAti tAH parAcIrlokabhAjaH kR^itvopadadhAti



7.2.1.[9]

asunvantamayajamAnamiceti | yo vai na sunoti na yajate taM nirR^itirR^icati
stenasyetyAmanvihi taskarasyeti stenasya cetyAmanvihi taskarasya cetyetadatho yathA
stenastaskaraH pralAyametyevam pralAyamihItyanyamasmadica sA ta
ityetyanitthaMvidvAMsamicetyetannamo devi nirR^ite tubhyamastviti
namaskAreNaivainAmapahate 



7.2.1.[10]

namaH su te nirR^ite tigmateja iti | tigmatejA vai nirR^itistasyA
etannamaskarotyayasmayaM vicR^itA bandhametamityayasmayena ha vai tam bandhena
nirR^itirbadhnAti yam badhnAti yamena tvaM yamyA saMvidAnetyagnirvai yama iyaM
yamyAbhyAM hIdaM sarvaM yatamAbhyAM tvaM saMvidAnetyetaduttame nAke adhi
rohayainamiti svargo vai loko nAkaH svarge loke yajamAnamadhirohayetyatat 



7.2.1.[11]

yasyAste ghora AsanjuhomIti | ghorA vai nirR^itistasyA etadAsanjuhoti yattaddevatyaM
karma karotyeShAm bandhAnAmavasarjanAyeti yairbandhairbaddho bhavati yAM tvA
jano bhUmiriti pramandata itIyaM vai bhUmirasyAM vai sa bhavati yo bhavati nirR^itiM
tvAham pariveda vishvata iti nirR^itiriti tvAham pariveda sarvata ityetadiyaM vai
nirR^itiriyaM vai te nirarpayati yo nirR^icati tadyathA vai brUyAdasAvAmuShyAyaNo 'si veda
tvA mA mA hiMsIrityevametadAha natarAM hi vidita Amantrito hinasti



7.2.1.[12]

nopaspR^ishati | pApmA vai nirR^itirnetpApmanA saMspR^ishA iti na sAdayati pratiShThA vai
sAdanaM netpApmAnam pratiShThApayAnIti na sUdadohasAdhivadati prANo vai sUdadohA
netpApmAnam prANena saMtanavAni saMdadhAnIti



7.2.1.[13]

tA haike parastAdarvAcIrupadadhati | pApmA vai nirR^itirnetpApmAnaM
nirR^itimanvavAyAmeti na tathA kuryAtparAcIrevopadadhyAtparA¤cameva tatpApmAnaM
nirR^itimapahate 



7.2.1.[14]

tisra iShTakA upadadhAti | trivR^idagniryAvAnagniryAvatyasya mAtrA tAvataiva
tatpApmAnaM nirR^itimapahate 



7.2.1.[15]

athAsandIM shikyam | rukbhapAshamiNDve tatparArdhe nyasyati nairR^ito vai pAsho
nirR^itipAshAdeva tatpramucyate yaM te devI nirR^itirAbabandha pAshaM
grIvAsvavicR^ityamityanevaMviduShA hAvicR^ityastaM te viShyAmyAyuSho na
madhyAdityagnirvA AyustasyaitanmadhyaM yaccito gArhapatyo bhavatyacita
AhavanIyastasmAdyadi yuvAgniM cinute yadi sthavira AyuSho na
madhyAdityevAhAthaitam pitumaddhi prasUta ityannaM vai piturathaitadannamaddhi
pramukta ityetattriShTubbhirvajro vai triShTubvajreNaiva tatpApmAnaM nirR^itimapahate 



7.2.1.[16]

tisra iShTakA bhavanti | AsandI shikyaM rukbhapAsha iNDve tadaShTAvaShTAkSharA gAyatrI
gAyatro 'gniryAvAnagniryAvatyasya mAtrA tAvataiva tatpApmAnaM nirR^itimapahate



7.2.1.[17]

athAntareNodacamasaM ninayati | vajro vA Apo vajreNaiva tatpApmAnaM
nirR^itimantardhatte namo bhUtyai yedaM cakAretyupottiShThanti bhUtyai vA etadagre
devAH karmAkurvata tasyA etannamo 'kurvanbhUtyA u evAyametatkarma kurute tasyA
etannamaskarotyapratIkShamAyantyapratIkShameva tatpApmAnaM nirR^itiM jahati



7.2.1.[18]

pratyetyAgnimupatiShThate | etadvA etadayathAyathaM karoti yadagnau sAmicita etAM
dishameti tasmA evaitannihnute 'hiMsAyai 



7.2.1.[19]

yadvevopatiShThate | ayaM vai loko gArhapatyaH pratiShThA vai gArhapatya iyamu vai
pratiShThAthaitadapathamivaiti yadetAM dishameti tadyadupatiShThata
imAmevaitatpratiShThAmabhipratyaityasyAmevaitatpratiShThAyAm pratitiShThati



7.2.1.[20]

niveshanaH saMgamano vasUnAmiti | niveshano hyayaM lokaH saMgamano vasUnAM vishvA
rUpAbhicaShTe shacIbhiriti sarvANi rUpANyabhicaShTe shacIbhirityetaddeva iva savitA
satyadharmendro na tasthau samare pathInAmiti yathaiva yajustathA bandhuH



7.2.2.[1]

atha prAyaNIyaM nirvapati | tasya haviShkR^itA vAcaM visR^ijate vAcaM visR^ijya
stambayajurharati stambayajurhR^itvA pUrveNa parigraheNa parigR^ihya likhitvAha hara
tririti harati trirAgnIdhraH 



7.2.2.[2]

pratyetya prAyaNIyena pracarati | prAyaNIyena pracarya sIraM yunaktyetadvA enaM
devAH saMskariShyantaH purastAdannena
samArdhayaMstathaivainamayametatsaMskariShyanpurastAdannena samardhayati sIram
bhavati seraM haitadyatsIramirAmevAsminnetaddadhAti 



7.2.2.[3]

audumbaram bhavati | Urgvai rasa udumbara Urjaivainametadrasena samardhayati
mau¤jam parisIryaM trivR^ittasyokto bandhuH



7.2.2.[4]

so 'gnerdakShiNAM shroNim | jaghanena tiShThannuttarasyAMsasya
purastAdyujyamAnamabhimantrayate sIrA yu¤janti kavayo yugA vitanvate pR^ithagiti ye
vidvAMsaste kavayaste sIraM ca yu¤janti yugAni ca vitanvate pR^ithagdhIrA deveShu
sumnayeti yaj~no vai sumnaM dhIrA deveShu yaj~naM tanvAnA ityetat 



7.2.2.[5]

yunakta sIrA vi yugA tanudhvamiti | yu¤janti hi sIraM vi yugAni tanvanti kR^ite yonau
vapateha bIjamiti bIjAya vA eShA yoniShkriyate yatsItA yathA ha vA ayonau retaH
si¤cedevaM tadyadakR^iShTe vapati girA ca shruShTiH sabharA asanna iti vAgvai gIrannaM
shruShTirnedIya itsR^iNyaH pakvameyAditi yadA vA annam pacyate 'tha tatsR^iNyopacaranti
dvAbhyAM yunakti gAyatryA ca triShTubhA ca tasyokto bandhuH 



7.2.2.[6]

sa dakShiNamevAgre yunakti | atha savyamevaM devatretarathA mAnuShe ShaDgavam
bhavati dvAdashagavaM vA caturviMshatigavaM vA saMvatsaramevAbhisampadam 



7.2.2.[7]

athainaM vikR^iShati | annaM vai kR^iShiretadvA asmindevAH saMskariShyantaH
purastAdannamadadhustathaivAsminnayametatsaMskariShyanpurastAdannaM dadhAti 



7.2.2.[8]

sa vA AtmAnameva vikR^iShati | na pakShapucAnyAtmaMstadannaM dadhAti yadu vA
AtmannannaM dhIyate tadAtmAnamavati tatpakShapucAnyatha yatpakShapuceShu naiva
tadAtmAnamavati na pakShapucAni 



7.2.2.[9]

sa dakShiNArdhenAgneH | antareNa parishritaH prAcIm prathamAM sItAM kR^iShati shunaM su
phAlA vikR^iShantu bhUmiM shunaM kInAshA abhiyantu vAhairiti shunaM shunamiti yadvai
samR^iddhaM tacunaM samardhayatyevainAmetat 



7.2.2.[10]

atha jaghanArdhenodIcIm | ghR^itena sItA madhunA samajyatAmiti yathaiva yajustathA
bandhurvishvairdevairanumatA marudbhiriti vishve ca vai devA marutashca varShasyeshata
UrjasvatI payasA pinvamAneti raso vai paya UrjasvatI rasenAnnena
pinvamAnetyetadasmAntsIte payasAbhyAvavR^itsvetyasmAntsIte rasenAbhyAvavR^itsvetyetat 



7.2.2.[11]

athottarArdhena | lAN^galam pavIravaditi lAN^galaM rayimadityetatsushevaM
somapitsarvityannaM vai somastadudvapati gAmavim prapharvyaM ca pIvarIm
prasthAvadrathavAhanamityetaddhi sarvaM sItodvapati



7.2.2.[12]

atha pUrvArdhena dakShiNAm | kAmaM kAmadughe dhukShva mitrAya varuNAya ca
indrAyAshvibhyAm pUShNe prajAbhya oShadhIbhya iti sarvadevatyA vai kR^iShiretAbhyo
devatAbhyaH sarvAnkAmAndhukShvetyetadityagre kR^iShatyatheti athetyatheti
taddakShiNAvR^ittaddhi devatrA 



7.2.2.[13]

catasraH sItA yajuShA kR^iShati | tadyaccatasR^iShu dikShvannaM tadasminnetaddadhAti
tadvai yajuShAddhA vai tadyadyajuraddho tadyadimA dishaH



7.2.2.[14]

athAtmAnaM vikR^iShati | tadyadeva saMvatsare 'nnaM tadasminnetaddadhAti
tUShNImaniruktaM vai tadyattUShNIM sarvaM vA aniruktaM sarveNaivAsminnetadannaM
dadhAtItyagre kR^iShatyatheti athetyatheti taddakShiNAvR^ittaddhi devatrA



7.2.2.[15]

tisrastisraH sItAH kR^iShati | trivR^idagniryAvAnagniryAvatyasya mAtrA
tAvataivAsminnetadannaM dadhAti 



7.2.2.[16]

dvAdasha sItAstUShNIM kR^iShati | dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivAsminnetadannaM dadhAti 



7.2.2.[17]

tA ubhayyaH ShoDasha sampadyante | ShoDashakalaH prajApatiH
prajApatiragnirAtmaMsammitamevAsminnetadannaM dadhAti yadu vA
AtmasammitamannaM tadavati tanna hinasti yadbhUyo hinasti tadyatkanIyo na
tadavati 



7.2.2.[18]

yadvevainaM vikR^iShati | etadvA asmindevAH saMskariShyantaH
purastAtprANAnadadhustathaivAsminnayametatsaMskariShyanpurastAtprANAndadhAti
lekhA bhavanti lekhAsu hIme prANAH



7.2.2.[19]

catasraH sItA yajuShA kR^iShati | tadya ime shIrShamshcatvAro niruktAH
prANAstAnasminnetaddadhAti tadvai yajuShAddhA vai tadyadyajuraddho tadyadime
shIrShanprANAH 



7.2.2.[20]

yadvevAtmAnaM vikR^iShati | ya eveme 'ntarAtmanprANAstAnasminnetaddadhAti tUShNIM
ko
hi tadveda yAvanta ime 'ntarAtmanprANAH 



7.2.2.[21]

athainAnvimu¤cati | AptvA taM kAmaM yasmai kAmAyainAnyuN^kte
vimucyadhvamaghnyA ityaghnyA haite devatrA devayAnA iti daivaM hyebhiH karma
karotyaganma tamasaspAramasyetyashanAyA vai tamo 'ganmAsyA ashanAyAyai
pAramityetajjyotirApAmeti jyotirhyApnoti yo devAnyo yaj~namathainAnudIcaH prAcaH
prasR^ijati tasyokto bandhustAnadhvaryave dadAti sa hi tai karoti tAMstu dakShiNAnAM
kAle 'nudishet 



7.2.3.[1]

atha darbhastambamupadadhAti | etadvai devA oShadhIrupAdadhata
tathaivaitadyajamAna oShadhIrupadhatte 



7.2.3.[2]

yadveva darbhastambamupadadhAti | jAyata eSha etadyaccIyate sa eSha sarvasmA
annAya jAyata ubhayamvetadannaM yaddarbhA Apashca hyetA oShadhayashca yA vai
vR^itrAdbIbhatsamAnA Apo dhanva dR^ibhantya udAyaMste darbhA abhavanyaddvabhantya
udAyaMstasmAddarbhAstA haitAH shuddhA medhyA Apo vR^itrAbhiprakSharitA yaddarbhA
yadu darbhAstenauShadhaya ubhayenaivainmetadannena prINAti



7.2.3.[3]

sItAsamare | vAgvai sItAsamaraH prANA vai sItAstAsAmayaM samayo vAcI vai prANebhyo
'nnaM dhIyate madhyato madhyata evAsminnetadannaM dadhAti tUShNImaniruktaM vai
tadyatUShNIM sarvaM vA aniruktaM sarveNaivAsminnetadanne dadhAti



7.2.3.[4]

athainamabhijuhoti | jAyata eSha etadyaccIyate sa eSha sarvasmA annAya jAyate sarvasyo
asyaiSha raso yadAjyamapAM ca hyeSha oShadhInAM ca raso 'syaivainametatsarvasya
rasena prINAti yAvAnu vai rasastAvAnAtmAnenaivainametatsarvasya rasena prINAti
yAvAnu vai rasastAvAnAtmAnenaivainametatsarveNa prINAti pa¤cagR^ihItena pa¤cacitiko
'gniH pa¤ca 'rtavaH saMvatsaraH saMvatsaro 'gniryAvAnagniryAvatyasya mAtrA
tAvataivainametadannena prINAti 



7.2.3.[5]

yadvevainamabhijuhoti | etadvai yatraitam prANA R^iShayo 'gre 'gniM
samaskurvaMstadasminnetam purastAdbhAgamakurvata
tasmAtpurastAdbhAgAstadyadabhijuhoti ya evAsmiMste prANA R^iShayaH
purastAdbhAgamakurvata tAnevaitatprINAtyAjyena pa¤cagR^ihItena tasyokto bandhuH



7.2.3.[6]

yadvevainamabhijuhoti | etadvai yAnyetasminnagnau rUpANyupadhAsyanbhavati
yAntstomAnyAni pR^iShThAni yAni candAMsi tebhya etam purastAdbhAgaM karoti
tAnyevaitatprINAnyAjyena pa¤cagR^ihItena tasyokto bandhuH 



7.2.3.[7]

yadvevainamabhijuhoti | etadvai devA abibhayurdIrghaM vA ida karma yadvai na
imamiha rakShAMsi nAShTrA na hanyuriti ta etAmetasya karmaNaH
purastAtsaMsthAmapashyaMstamatraiva sarvaM
samasthApayannatrAcinvaMstathaivainamayametadatraiva sarvaM saMsthApayatyatra
cinoti



7.2.3.[8]

sajUrabda iti citiH | ayavobhiriti purIShaM sajUruShA iti citiraruNIbhiriti purIShaM
sajoShasAvashvineti citirdaMsobhiriti purIShaM sajUH sUra iti citiretasheneti purIShaM
sajUrvaishvAnara iti citiriDayeti purIShaM ghR^iteneti citiH sveti purIShaM heti citiH



7.2.3.[9]

trayodashaitA vyAhR^itayo bhavanti | trayodasha mAsAH
saMvatsarastrayodashAgneshcitipurIShANi yAvAnagniryAvatyasya mAtrA
tAvantamevainametaccinotyAjyena juhotyagnireSha yadAjyamagnimevaitaccinoti
pa¤cagR^ihItena pa¤ciciko 'gniH pa¤ca 'rtavaH saMvatsaraH saMvatsaro
'gniryAvAnagniryAvatyasya mAtrA
tAvantamevainametaccinotyUrdhvAmudgR^ihNanjuhotyUrdhvaM tadagniM citibhishcinoti 



7.2.4.[1]

athodacamasAnninayati | etadvai devA abruvaMshcetayadhvamiti citimicateti vAva
tadabruvaMste cetayamAnA vR^iShTimeva
citimapashyaMstAmasminnadadhustathaivAsminnayametaddadhAti



7.2.4.[2]

udacamasA bhavanti | Apo vai vR^iShTirvR^iShTimevAsminnetaddadhAtyaudumbareNa
camasena tasyokto bandhushcatuHsraktinA catasro vai dishaH sarvAbhya
evAsminnetaddigbhyo vR^iShTiM dadhAti



7.2.4.[3]

trIMstrInudacamasAnninayati | trivR^idagniryAvAnagniryAvatyasya mAtrA
tAvataivAsminnetadvR^iShTiM dadhAti



7.2.4.[4]

dvAdashodacamasAnkR^iShTe ninayati | dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivAsminnetadvR^iShTiM dadhAti



7.2.4.[5]

sa vai kR^iShTe ninayati | tasmAtkR^iShTAya varShati sa yatkR^iShTa eva ninayennAkR^iShTe
kR^iShTAyaiva varShennAkR^iShTAyAtha yadakR^iShTa eva ninayenna kR^iShTe kR^iShTAyaiva
varShenna kR^iShTAya kR^iShTe cAkR^iShTe ca ninayati tasmAtkR^iShTAya cAkR^iShTAya ca varShati 



7.2.4.[6]

trInkR^iShTe cAkR^iShTe ca ninayati | trivR^idagniryAvAnagniryAvatyasya mAtrA
tAvataivAsminnetadvR^iShTiM dadhAti



7.2.4.[7]

yadvevodacamasAnninayati | etadvA asmindevAH saMskariShyantaH purastAdapo
dadhustathaivAsminnayametatsaMskariShyanpurastAdapo dadhAti



7.2.4.[8]

trIMstrInudacamasAnninayati | trivR^idagniryAvAnagniryAvatyasya mAtrA
tAvataivAsminnetadapo dadhAti 



7.2.4.[9]

dvAdashodacamasAnkR^iShTe ninayati | dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivAsminnetadapo dadhAti



7.2.4.[10]

sa vai kR^iShTe ninayati | prANeShu tadapo dadhAti sa yatkR^iShTa eva ninayennAkR^iShTe
prANeShvevApaH syurnetarasminnAtmannatha yadakR^iShTa eva ninayenna kR^iShTa
AtmannevApaH syurna prANeShu kR^iShTe cAkR^iShTe ca ninayati tasmAdimA ubhayatrApaH
prANeShu cAtmaMshca



7.2.4.[11]

trInkR^iShTe cAkR^iShTe ca ninayati | trivR^idagniryAvAnagniryAvatyasya mAtrA
tAvataivAsminnetadapo dadhAti



7.2.4.[12]

pa¤cadashodacamasAnninayati | pa¤cadasho vai vajra etenaivAsyaitatpa¤cadashena
vajreNa sarvam pApmAnamapahanti 



7.2.4.[13]

atha sarvauShadhaM vapati | etadvai devA abruvaMshcetayadhvamiti citimicateti vAva
tadabruvaMste cetayamAnA annameva
citimapashyaMstAmasminnadadhustathaivAsminnayametaddadhAti 



7.2.4.[14]

sarvauShadham bhavati | sarvameva tadannaM yatsarvauShadhaM
sarvamevAsminnetadannaM dadhAti teShAmekamannamuddharettasya
nAshnIyAdyAvajjIvamaudumbareNa camasena tasyokto bandhushcatuHsraktinA catasro
vai dishaH sarvAbhya evAsminnetaddigbhyo 'nnaM dadhAtyanuShTubbhirvapati vAgvA
anuShTubvAco vA annamadyate



7.2.4.[15]

tisR^ibhistisR^ibhirR^igbhirvapati | trivR^idagniryAvAnagniryAvatyasya mAtrA
tAvataivAsminnetadannaM dadhAti



7.2.4.[16]

dvAdashabhirR^igbhiH kR^iShTe vapati | dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivAsminnetadannaM dadhAti



7.2.4.[17]

sa vai kR^iShTe vapati | tasmAtkR^iShTe 'nnam pacyate yatkR^iShTa eva vapennAkR^iShTe kR^iShTa
evAnnam pacyeta nAkR^iShTe 'tha yadakR^iShTa eva vapenna kR^iShTe 'kR^iShTa evAnnam
pacyeta na kR^iShTe kR^iShTe cAkR^iShTe ca vapati tasmAtkR^iShTe cAkR^iShTe cAnnam pacyate 



7.2.4.[18]

tisR^ibhiH kR^iShTe cAkR^iShTe ca vapati | trivR^idagniryAvAnagniryAvatyasya mAtrA
tAvataivAsminnetadannaM dadhAti



7.2.4.[19]

yadveva sarvauShadhaM vapati | etadvA ena devAH saMskariShyantaH purastAtsarveNa
bheShajenAbhiShajyaMstathaivainamayametatsaMskariShyanpurastAtsarveNa bheShajena
bhiShajyati



7.2.4.[20]

sarvauShadham bhavati | sarvametadbheShajaM yatsarvauShadhaM
sarveNaivainametadbheShajena bhiShajyati



7.2.4.[21]

tisR^ibhistisabhirR^igbhirvapati | trivR^idagniryAvAnagniryAvatyasya mAtrA
tAvataivainametadbhiShajyati



7.2.4.[22]

dvAdashabhirR^igbhiH kR^iShTe vapati | dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvataivainametadbhiShajyati



7.2.4.[23]

sa vai kR^iShTe vapati | prANAMstadbhiShajyati sa yatkR^iShTa eva vapennAkR^iShTe prANAneva
bhiShajyennetaramAtmAnamatha yadakR^iShTa eva vapenna kR^iShTa AtmAnameva
bhiShajyenna prANAnkR^iShTe cAkR^iShTe ca vapati prANAMshca tadAtmAnaM ca bhiShajyati



7.2.4.[24]

tisR^ibhiH kR^iShTe cAkR^iShTe ca vapati | trivR^idagniryAvAnagniryAvatyasya mAtrA
tAvataivainametadbhiShajyati



7.2.4.[25]

pa¤cadashodacamasAnninayati pa¤cadashabhirR^igbhirvapati tattriMshattriMshadakSharA
virADvirADu kR^itsnamannaM sarvamevAsminnetatkR^itsnamannaM dadhAti



7.2.4.[26]

yA oShadhIH pUrvA jAtAH | devebhyastriyugam puretyR^itavo vai devAstebhya etAstrim
purA jAyante vasantA prAvR^iShi sharadi manai nubabhrUNAmahamiti somo vai babhruH
saumyA oShadhaya oShadhaH puruShaH shataM dhAmAnIti yadidaM shatAyuH shatArghaH
shatavIya etAni hAsya tAni shataM dhAmAni sapta ceti ya eveme sapta
shIrShanprANAstAnetadAha



7.2.4.[27]

shataM vo amba dhAmAni | sahasramuta vo ruha iti yadidaM shatadhA ca sahasradhA ca
virUDhA adhA shatakratvo yUyamimam me agadaM kR^iteti yamimam bhiShajyAmItyetat



7.2.4.[28]

tA etA ekavyAkhyAnAH | etamevAbhi yathaitameva bhiShajyedetam pArayettA anuShTubho
bhavanti vAgvA anuShTubvAgu sarvam bheShajaM sarveNaivainametadbheShajena
bhiShajyati 



7.2.4.[29]

athAto niruktAniruktAnAmeva | yajuShA dvAvanaDvAhau yunakti tUShNImitarAnyajuShA
catasraH kR^iShati tUShNImitarA stUShNIM darbhastambamupadadhAti yajuShAbhijuhoti
tUShNImudacamasAnninayati yajuShA vapati



7.2.4.[30]

prajApatireSho 'gniH | ubhayamvetatprajApatirniruktashcAniruktashca
parimitashcAparimitashca tadyadyajuShA karoti yadevAsya niruktam parimitaM rUpaM
tadasya tena saMskarotyashca yattUShNIM yadevAsyAniruktamaparimitaM rUpaM tadasya
tena saMstaroti sa ha vA etaM sarvaM kR^itsnam prajApatiM saMskaroti ya evaM
vidvAnetadevaM karoti bAhyAni rUpANi niruktAni bhavantyantarANyaniruktAni pushureSha
yadagnistasmAtpashorbAhyAni rUpANi niruktAni bhavantyantarANyaniruktAni



7.3.1.[1]

cito gArhapatyo bhavati | acita AhavanIyo 'tha rAjAnaM krINAtyayaM vai loko
gArhapatyo dyaurAhavanIyo 'tha yo 'yaM vAyuH pavata eSha soma etaM tadimau
lokAvantareNa dadhAti tasmAdeSha imau lokAvantareNa pavate 



7.3.1.[2]

yadveva cite gArhapatye | acita AhavanIye 'tha rAjAnaM krINAtyAtmA vA agniH prANaH
soma AtmaMstatprANam madhyato dadhAti tasmAdayamAtmanprANo madhyataH



7.3.1.[3]

yadveva cite gArhapatye | acita AhavanIye 'tha rAjAnaM krINAtyAtmA vA agnI rasaH
soma AtmAnaM tadrasenAnuShajati tasmAdayamAntamevAtmA rasenAnuShaktaH 



7.3.1.[4]

rAjAnaM krItvA paryuhya | athAsmA AtithyaM havirnirvapati tasya haviShkR^itA vAcaM
visR^ijate 'tha vA etadvyatiShajatyadhvarakarma cAgnikarma ca karmaNaH samAnatAyai
samAnamidaM karmAsaditi



7.3.1.[5]

yadveva vyatiShajati | AtmA vA agniH prANo 'dhvara AtmaMstatprANam madhyato
dadhAti tasmAdayamAtmanprANo madhyataH 



7.3.1.[6]

yadveva vyatiShajati | AtmA vA agnI raso 'dhvara AtmAnaM tadrasenAnuShajati
tasmAdayamAntamevAtmA rasenAnuShakto 'thAhavanIyasyArdhamaiti 



7.3.1.[7]

taddhaike | ubhayatraiva palAshashAkhayA vyudUhantyubhayatra vai cinotIti na tathA
kuryAdavasyati vAva gArhapatyenordhva evAhavanIyena rohati tasmAttathA na kuryAt



7.3.1.[8]

atha gArhapatya evoShAnnivapati | nAhavanIye 'yaM vai loko gArhapatyaH pashava UShA
asmiMstalloke pashUndadhAti tasmAdime 'smiMloke pashavaH



7.3.1.[9]

athAhavanIya eva puShkaraparNamupadadhAti | na gArhapatya Apo vai puShkaraparNaM
dyaurAhavanIyo divi tadapo dadhAtyubhayatra sikatA nivapati reto vai sikatA
ubhayatra vai vikriyate tasmAdretaso 'dhi vikriyAtA iti



7.3.1.[10]

tA nAnA mantrAbhyAM nivapati | manuShyaloko vai gArhapatyo devaloka AhavanIyo
nAno vA etadyaddaivaM ca mAnuShaM ca drAghIyasA mantreNAhavanIye nivapati
hrasIyasA gArhapatye drAghIyo hi devAyuShaM hrasIyo manuShyAyuShaM sa pUrvAH
parishridbhyo gArhapatye sikatA nivapati reto vai sikatA asmAdretaso 'dImA vikriyAntA
iti



7.3.1.[11]

tadAhuH | yadyoniH parishrito retaH sikatA atha pUrvAH parishridbhyo gArhapatye sikatA
nivapati kathamasyaitadreto 'parAsiktam parigR^ihItam bhavatItyulbaM vA
UShAstadyadUShAnpUrvAnnivapatyeteno hAsyaitadulbena reto 'parAsiktam parigR^ihItam
bhavatyathAhavanIye parishrito 'bhimantrayate tasyokto bandhuratha sikatA nivapati
reto vai sikatA etayo asyaitadyonyA reto 'parAsiktam parigR^ihItam bhavati



7.3.1.[12]

athAhavanIya evApyAnavatIbhyAmabhimR^ishati | na gArhapatye 'yaM vai loko
gArhapatyaH svargo loka AhavanIyo 'ddho vA ayamasmiMloke jAto yajamAnaH svarga
eva loke prajijanayiShitavyastadyadAhavanIya evApyAnavatIbhyAmabhimR^ishati na
gArhapatye svarga evainaM talloke prajanayati 



7.3.1.[13]

atha logeShTakA upadadhAti | ime vai lokA eSho 'gnirdisho logeShTakA eShu tallokeShu
disho dadhAti tasmAdimA eShu lokeShu dishaH 



7.3.1.[14]

bAhyenAgnimAharati | AptA vA asya tA disho yA eShu lokeShvatha yA imAMlokAnpareNa
dishastA asminnetaddadhAti 



7.3.1.[15]

bahirvederiyaM vai vediH | AptA vA asya tA disho yA asyAmatha yA imAm pareNa dishastA
asminnetaddadhAti 



7.3.1.[16]

yadveva logeShTakA upadadhAti | prajApatervisrastasya sarvA disho raso 'nu vyakSharatta
yatra devAH samaskurvaMstadasminnetAbhirlogeShTakAbhistaM
rasamadadhustathaivAsminnayametaddadhAti



7.3.1.[17]

bAhyenAgnimAharati | Apto vA asya sa raso ya eShu lokeShvatha ya imAMlokAnparAÇraso
'tyakSharattamasminnetaddadhAti



7.3.1.[18]

bahirvederiyaM vai vediH | Apto vA asya sa raso yo 'syAmatha ya imAm parAÇraso
'tyakSharattamasminnetaddadhAti 



7.3.1.[19]

sphyenAharati | vajro vai sphyo vIryaM vai vajro vittiriyaM vIryeNa vai vittiM vindate



7.3.1.[20]

sa purastAdAharati | mA mA hiMsIjjanitA yaH pR^ithivyA iti prajApatirvai pR^ithivyai janitA
mA mA hiMsItprajApatirityetadyo vA divaM satyadharmA vyAnaDiti yo vA divaM
satyadharmAsR^ijatetyetadyashcApashcandrAH prathamo jajAneti manuShyA vA ApashcandrA
yo manuShyAnprathamo 'sR^ijatetyetatkasmai devAya haviShA vidhemeti prajApatirvai
kastasmai haviShA vidhemetyetattAmAhR^ityAntareNa parishrita AtmannupadadhAti sa yaH
prAcyAM dishi raso 'tyakSharattamasminnetaddadhAtyatho prAcImevAsminnetaddishaM
dadhAti 



7.3.1.[21]

atha dakShiNataH | abhyAvartasva pR^ithivi yaj~nena payasA saheti yathaiva yajustathA
bandhurvapAM te agniriShito arohaditi yadvai kiM cAsyAM sAsyai vapA tAmagniriShita
upAdIpto rohati tAmAhR^ityAntareNa pakShasaMdhimAtmannupadadhAti sa yo dakShiNAyAM
dishi raso 'tyakSharattamasminnetaddadhAtyatho dakShiNAmevAsminnetaddishaM dadhAti



7.3.1.[22]

atha pashcAt | agne yatte shukraM yaccandraM yatpUtaM yacca yaj~niyamitIyaM vA
agnirasyai tadAha taddevebhyo bharAmasIti tadasmai daivAya karmaNe harAma
ityetattAmAhR^ityAntareNa pucasaMdhimAtmannupadadhAti sa yaH pratIcyAM dishi raso
'tyakSharattamasminnetaddadhAtyatho pratIcImevAsminnetaddishaM dadhAti sa na
samprati pashcAdAharennedyaj~napathAdrasamAharANItIta ivAharati



7.3.1.[23]

athottarataH | iShamUrjamahamita AdamitIShamUrjamahamita Adada ityetadR^itasya
yonimiti satyaM vA R^itaM satyasya yonimityetanmahiShasya dhArAmityagnirvai mahiShaH
sa hIdaM jAto mahAntsarvamaiShNAdA mA goShu vishatvA tanUShvityAtmA vai tanUrA mA
goShu cAtmani ca vishatvityetajjahAmi sedimanirAmamIvAmiti sikatAH pradhvaMsayati
tadyaiva sediryAnirA yAmIvA tAmetasyAM dishi dadhAti tasmAdetasyAM dishi prajA
ashanAyukAstAmAhR^ityAntareNa pakShasaMdhimAtmannupadadhAti sa ya udIcyAM dishi raso
'tyakSharattamasminnetaddadhAtyatho udIcImevAsminnetaddisha dadhAti 



7.3.1.[24]

tA etA dishaH | tAH sakvata upadadhAti sarvatastaddisho dadhAti tasmAtsarvato dishaH
sarvataH samIcIH sarvatastatsamIcIrdisho dadhAti tasmAtsarvataH samIcyo dishastA
nAnopadadhAti nAnA sAdayati nAnA sUdadohasAdhivadati nAnA hi
dishastiShThannupadadhAti tiShThantIva hi disho 'tho tiShThanvai vIryavattaraH 



7.3.1.[25]

tA etA yajuShmatya iShTakAH | tA AtmannaivopadadhAti na pakShapuceShvAtmanhyeva
yajuShmatya iShTakA upadhIyante na pakShapuceShu 



7.3.1.[26]

tadAhuH | kathamasyaitAH pakvAH shR^itA upahitA bhavantIti raso vA etAH svayaMshR^ita u vai
raso 'tho yadvai kiM caitamagniM vaishvAnaramupanigacati tata eva tatpakvaM
shR^itamupahitam bhavati



7.3.1.[27]

athottaravediM nivapati | iyaM vai vedirdyairuttaravedirdisho logeShTakAstadyadantareNa
vediM cottaravediM ca logeShTakA upadadhAtImau tallokAvantareNa disho dadhAti
tasmAdimau lokAvantareNa dishastAM yugamAtrIM vA sarvataH karoti catvAriMshatpadAM
vA yatarathA kAmayetAtha sikatA nivapati tasyokto bandhuH 



7.3.1.[28]

tA uttaravedau nivapati | yonirvA uttaravediryonau tadretaH si¤cati yadvai yonau retaH
sicyate tatprajaniShNu bhavati tAbhiH sarvamAtmAnam pracAdayati
sarvasmiMstadAtmanreto dadhAti tasmAtsarvasmAdevAtmano retaH sambhavati 



7.3.1.[29]

agne tava shravo vaya iti | dhUmo vA asya shravo vayaH sa hyenamamuShmiMloke
shrAvayati mahi bhrAjante arcayo vibhAvasAveti mahato bhrAjante 'rcayaH
prabhUvasavityetadbR^ihadbhAno shavasA vAjamukthyamiti bala vai shavo bR^ihadbhAno
valenAnnamukthyamityetaddadhAsi dAshuShe kava iti yajamAno vai dAshvAndadhAsi
yajamAnAya kava ityetat 



7.3.1.[30]

pAvakavarcAH shukravarcA iti | pavakavarcA hyeSha shukravarcA anUnavarcA udiyarShi
bhAnunetyanUnavarcA uddIpyase bhAnunetyetatputro mAtarA vicarannupAvasIti putro
hyeSha mAtarA vicarannupAvati pR^iNakShi rodasI ubhe itIme vai dyAvApR^ithivI rodasI te
eSha ubhe pR^iNakti dhUmenAmUM vR^iShTyemAm 



7.3.1.[31]

Urjo napAjjAtavedaH sushastibhiriti | Urjo napAjjAtavedaH suShTutibhirityetanmandasva
dhItibhirhita iti dIpyasva dhItibhirhita ityetattve iShaH saMdadhurbhUrivarvasa iti tve
iShaH saMdadhurbahuvarpasa ityetaccitrotayo vAmajAtA iti yathaiva yajustathA bandhuH 



7.3.1.[32]

irajyannagne prathayasva jantubhiriti | manuShyA vai jantavo dIpyamAno 'gne
prathasva manuShyairityetadasme rAyo amartyetyasme rayiM
dadhadamartyetatsadarshatasya vapusho virAjasIti darshatasya hyeSha vapuSho virAjati
pR^iNakShi sAnasiM kratumiti pR^iNakShi sanAtanaM kratumityetat



7.3.1.[33]

iShkartAramadhvarasya pracetasamiti | adhvaro vai yaj~naH prakalpayitAraM yaj~nasya
pracetasamityetatkShayantaM rAdhaso maha iti kShayantaM rAdhasi mahatItyetadrAtiM
vAmasya subhagAm mahImiShamiti rAtiM vAmasya subhagAm
mahatImiShamityetaddadhAsi sAnasiM rayimiti dadhAsi sanAtanaM rayimityetat 



7.3.1.[34]

R^itAvAnamiti | satyAvAnamityetanmahiShamityagnirvai mahiSho vishvadarshatamiti
vishvadarshato hyeSho 'gniM sumnAya dadhire puro janA iti yaj~no vai sumnaM yaj~nAya vA
etam puro dadhate shrutkarNaM saprathastamaM tvA girA daivyam mAnuShA
yugetyAshR^iNvantaM saprathastamaM tvA girA devam manuShyA havAmaha ityetat 



7.3.1.[35]

sa eSho 'gnireva vaishvAnaraH | etatShaDR^icamArambhAyaivemAH sikatA nyupyante
'gnimevAsminnetadvaishvAnaraM reto bhUtaM shi¤cati ShaDR^icena ShaDR^itavaH saMvatsaraH
saMvatsaro vaishvAnaraH



7.3.1.[36]

tadAhuH | yadretaH sikatA ucyante kimAsAM reto rUpamiti shuklA iti brUyAcuklaM hi reto
'tho pR^ishnaya iti pR^ishnIva hi retaH



7.3.1.[37]

tadAhuH | yadArdraM retaH shuShkAH sikatA nivapati kathamasyaitA ArdrA retorUpam
bhavantIti raso vai candAMsyArdra u vai rasastadyadenAshcandobhirnivapatyevamu
hAsyaitA ArdrA retorUpam bhavanti 



7.3.1.[38]

tadAhuH | kathamasyaitA ahorAtrAbhyAmupahitA bhavantIti dve vA ahorAtre shuklaM ca
kR^iShNaM ca dva sikate shuklA ca kR^iShNA caivamu hAsyaitA ahorAtrAbhyAmupahitA
bhavanti 



7.3.1.[39]

tadAhuH | kathamasyaitA ahorAtraiH sampannA anyUnA anatiriktA upahitA
bhavantItyanantAni vA ahorAtrANyanantAH sikatA evamu hAsyaitA ahorAtraiH sampannA
anyUnA anatiriktA upahitA bhavantyatha kasmAtsamudriyaM canda ityananto vai
samudro 'nantAH sikatAstatsamudriyaM candaH 



7.3.1.[40]

tadAhuH | kathamasyaitAH pR^ithaÇnAnA yajurbhirupahitA bhavantIti mano vai
yajustadidam mano yajuH sarvAH sikatA anuvibhavatyevamu hAsyaitAH pR^ithaÇnAnA
yajurbhirupahitA bhavanti 



7.3.1.[41]

tadAhuH | kathamasyaitAH sarvaishcandobhirupahitA bhavantIti yadevainA etena
ShaDR^icena nivapati yAvanti hi saptAnAM candasAmakSharANi tAvantyetasya
ShaDR^icasyAkSharANyevamu hAsyaitAH sarvaishcandobhirupahitA bhavanti



7.3.1.[42]

yadveva sikatA nivapati | prajApatireSho 'gniH sarvamu brahma
prajApatistaddhaitadbrahmaNa utsanne yatsikatA atha yadanutsannamidaM tadyo
'yamagnishcIyate tadyatsikatA nivapati yadeva tadbrahmaNa utsannaM
tadasminnetatpratidadhAti tA asaMkhyAtA aparimitA nivapati ko hi tadveda
yAvattadbrahmaNa utsannaM sa ha vA etaM sarvaM kR^itsnam prajApatiM saMskaroti ya
evaM vidvAntsikatA nivapati



7.3.1.[43]

tadAhuH | kaitAsAmasaMkhyAtAnAM saMkhyeti dve iti brUyAddve hi sikate shuklA ca kR^iShNA
cAtho sapta viMshatishatAnIti brUyAdetAvanti hi saMvatsarasyAhorAtrANyatho dve
dvApa¤cAshe shate ityetAvanti hyetasya ShaDR^icasyAkSharANyatho pa¤caviMshatiriti
pa¤caviMshaM hi retaH



7.3.1.[44]

tA etA yajuShmatya iShTakAH | tA AtmannevopadadhAti na pakShapuceShvAtmanhyeva
yajuShmatya iShTakA upadhIyante na pakShapuceShu na sAdayati nedretaH prajAtiM
sthApayAnIti 



7.3.1.[45]

athainA ApyAnavatIbhyAmabhimR^ishati | idamevaitadretaH siktamApyAyayati
tasmAdyonau retaH siktamApyAyate saumIbhyAm prANo vai somaH prANaM tadretasi
dadhAti tasmAdretaH siktam prANamabhisambhavati pUyeddha yadR^ite
prANAtsambhavedeSho haivAtra sUdadohAH prANo vai somaH sUdadohAH



7.3.1.[46]

ApyAyasva sametu te | vishvataH soma vR^iShNyamiti reto vai vR^iShNyamApyAyasva sametu te
sarvataH soma reta ityetadbhavA vAjasya saMgatha ityanne vai vAjo bhavAnnasya
saMgatha ityetatsaM te payAMsi samu yanti vAjA iti raso vai payo 'nne vAjAH saM te rasAH
samu yantvannAnItyetatsaM vR^iShNyabhimAtiShAha iti saM retAMsi pApmasaha
ityetadApyAyamAno amR^itAya someti prajAtyAM tadamR^itaM dadhAti tasmAtprajAtiramR^itA
divi shravAMsyuttamAni dhiShveti candramA vA asya divi shrava uttamaM sa
hyenamamuShmiMloke shrAvayati dvAbhyAmApyAyayati gAyatryA ca triShTubhA ca
tasyokto bandhuH 



7.3.1.[47]

athAtAH sampadeva | catasro logeShTakA upadadhAti ShaDR^icena nivapati
dvAbhyAmApyAyayati taddvAdasha dvAdasha mAsAH saMvatsaraH saMvatsaro
'gniryAvAnagniryAvatyasya mAtrA tAvattadbhavati



7.3.2.[1]

ApyAnavatIbhyAmabhimR^ishya | pratyetyAtithyena pracaratyAtithyena pracarya
pravargyopasadbhyAm pracarati pravargyopasadbhyAm pracaryAthaitAM carmaNi citiM
samavashamayanti tadyaccarmaNi carma vai rUpaM rUpANAmupAptyai lomato loma vai
rUpaM rUpANAmupAptyai rohite rohite ha sarvANi rUpANi sarveShAM rUpANAmupAptyA
AnaDuhe 'gnireSha yadanaDvAnagnirUpANAmupAptyai prAcInagnIve taddhi devatrA 



7.3.2.[2]

tadagreNa gArhapatyam | antarvedyuttaraloma prAcInagnIvamupastR^iNAti tadetAM citiM
samavashamayantyatha prokShati tadyatprokShati shuddhamevaitanmedhyaM
karotyAjyena taddhi shuddham medhyamatho anabhyArohAya na hi kiM
canAnyaddhavirAjyena prokShanti tUShNImaniruktaM vai tadyattUShNIM sarvaM vA
aniruktaM sarveNaivaitacuddham medhyaM karotyatho anabhyArohAya na hi kiM
canAnyaddhavistUShNIm prokShanti



7.3.2.[3]

yadveva prokShati | havirvA etattadetadabhighArayati yadvai havirabhyaktaM
yadabhighAritaM tajjuShTaM tanmedhyamAjyenAjyena hi havirabhighArayanti tUShNIM
tUShNIM hi havirabhighArayanti darbhaiste hi shuddhA medhyA agrairagraM hi devAnAm 



7.3.2.[4]

tadAhuH | yatprathamAmeva citim prokShati kathamasyaiSha sarvo 'gniH prokShito
bhavati kathaM carmaNi praNItaH kathamashvapraNIta iti yadevAtra sarvAsAM
citInAmiShTakAH prokShatyevamu hAsyaiSha sarvo 'gniH prokShito bhavatyevaM carmaNi
praNIta evamashvapraNIta udyacantyetAM citim 



7.3.2.[5]

athAhAgnibhyaH prahriyamANebhyo 'nubrUhIti | etadvai devAnupapraiShyata etaM
yaj~naM taMsyamAnAnrakShAMsi nAShTrA ajighAMsanna yakShyadhve na yaj~naM taMsyadhva
iti tebhya etAnagnInetA iShTakA vajrAnkShurapavInkR^itvA prAharaMstairenAnastR^iNvata
tAntstR^itvAbhaye 'nAShTrA eta yaj~namatanvata 



7.3.2.[6]

tadvA etatkriyate | yaddevA akurvannidaM nu tAni rakShAMsi devairevopahatAni
yattvetatkaroti yaddevA akurvaMstatkaravANItyatho yadeva rakSho yaH pApmA tebhya
etAnagnInetA iShTakA vajrAnkShurapavInkR^itvA praharati tairenAntstR^iNute
tAntstR^itvAbhaye 'nAShTrA etaM yaj~naM tanute



7.3.2.[7]

tadyadagnibhya iti | bahavo hyete 'gnayo yadetAshcitayo 'tha yatprahriyamANebhya iti
pra hi harati



7.3.2.[8]

taddhaike 'nvAhuH | purIShyAso agnayaH prAvaNabhiH sajoShasa iti prAyaNarUpaM na
tathA kuryAdAgneyIreva gAyatrIH kAmavatIranubrUyAdA te vatso mano yamattubhyaM
tA aN^girastamAgniH priyeShu dhAmasviti 



7.3.2.[9]

AgneyIranvAha | agnirUpANAmupAptya kAmavatIH kAmAnAmupAptyai gAyatrIrgAyatro
'gniryAvAnagniryAvatyasya mAtrA tAvataivainametadreto bhUtaM si¤cati
tisrasrivR^idagniryAvAnagniryAvatyasya mAtrA tAvataivainametadreto bhUtaM si¤cati tAH
sapta sampadyante saha triranUktAbhyAM saptacitiko 'gniH sapta 'rtavaH saMvatsaraH
saMvatsaro 'gniryAvAnagniryAvatyasya mAtrA tAvattadbhavatyupAMshvanvAha reto vA atra
yaj~na upAMshu vai retaH sicyate pashcAdanubruvannanveti candobhirevaitadyaj~nam
pashcAdabhirakShanneti



7.3.2.[10]

athAshvaM shuklam purastAnnayanti | etadvai devA abibhayuryadvai na iha rakShAMsi
nAShTrA na hanyuriti ta etaM vajramapashyannamumevAdityamasau vA Aditya eSho
'shvasta etena vajreNa purastAdrakShAMsi nAShTrA apahatyAbhaye 'nAShTre svasti
samAshnuvata tathaivaitadyajamAna etena vajreNa purastAdrakShAMsi nAShTrA
apahatyAbhaye 'nAShTre svasti samashnuta AgaghantyagniM dakShiNataH pucasya
citimupanidadhatyuttarato 'shvamAkramayanti



7.3.2.[11]

tamuttarAdhenAgneH | antareNa parishritaH prA¤caM nayanti tatprAcyai dishaH
pApmAnamapahanti taM dakShiNA taddakShiNAyai dishaH pApmAnamapahanti tam
pratya¤caM tatpratIcyai dishaH pApmAnamapahanti tamuda¤caM tadudIcyai dishaH
pApmAnamapahanti sarvAbhya evaitaddigbhyo rakShAMsi nAShTrA
apahatyAthainamuda¤cam prA¤cam prasR^ijati tasyokto bandhuH



7.3.2.[12]

tam pratya¤caM yantam | etAM citimavaghrApayatyasau vA Aditya eSho 'shva imA u
sarvAH prajA yA imA iShTakAstadyadavaghrAdayatyasAveva tadAditya imAH prajA
abhijighrati tasmAdu haitatsarvo 'smIti manyate prajApatervIryeNa tadyatpratya¤caM
yantamavaghrApayati pratyaÇ hyevaiSha yannimAH sarvAH prajA abhijighrati



7.3.2.[13]

yadvevAvaghrApayati | asau vA Aditya eSho 'shva ima u lokA etAH
svayamAtR^iNAstadyadavaghrApayatyasAveva tadAditya imAMlokAntsUtre samAvayate
tadyattatsUtramupari tasya bandhuH 



7.3.2.[14]

yadvevAghrApayati | agnirdevebhya udakrAmatso 'paH prAvishatte devAH
prajApatimabruvaMstvamimamanvica sa tubhyaM svAya pitra AvirbhaviShyatIti
tamashvaH shuklo bhUtvAnvaicattamadbhya upodAsR^iptam puShkaraparNe viveda
tamabhyavekShAM cakre sa hainamuduvoSha tasmAduvoSha tasmAdashvaH shukla
uduShTamukha ivAthA ha durakSho bhAvukastamu vA R^itveva hiMsitveva mete taM
hovAca varaM te dadAmIti 



7.3.2.[15]

sa hovAca | yastvAnena rUpeNAnvicAdvindAdeva tvA sa iti sa yo hainametena
rUpeNAnvicati vindati hainaM vittvA haivainaM cinute 



7.3.2.[16]

sa shuklaH syAt | taddhyetasya rUpaM ya eSha tapati yadi shuklaM na vindedapyashuklaH
syAdashvastveva syAdyadyashvaM na vindedapyanaDvAneva syAdAgneyo vA
anaDvAnagniru sarveShAm pApmanAmapahantA 



7.3.2.[17]

athAto 'dhirohaNasyaiva | taM haike purastAtpratya¤camadhirohanti pashcAdvA prA¤caM
na tathA kuryAtpashureSha yadagniryo vai pashum purastAtpratya¤camadhirohati
viShANAbhyAM taM hantyatha yaH pashcAtprA¤cam padbhyAM
tamAtmanevainamArohedyaM vA AtmanA pashumArohanti sa pArayati sa na
hinastyuttarato yaM hi kaM ca pashumArohantyuttarata
evainammArohantyAruhyAgnimauttaravedikaM karma kR^itvAtmannagniM gR^ihNIta
AtmannagniM gR^ihItvA satyaM sAma gAyati puShkaraparNamupadadhAti tasyAtaH 



7.3.2.[18]

athaitaM sAye bhUte 'shvam pariNayanti | etadva devA abibhayuryadvai na imamiha
rakShAMsi nAShTrA na hanyuriti tasmA etaM
vajramabhigoptAramakurvannamumevAdityamasau vA Aditya eSho 'shvastathaivAsmA
ayametaM vajramabhigoptAraM karoti



7.3.2.[19]

taM vA upAstamayamAdityasya pariNayati | eSha vA asya pratyakShaM divA goptA bhavati
rAtrisAcayAnyu vai rakShAMsi rAtryA evAsmA etaM vajramabhigoptAraM karoti sarvataH
pariNayati sarvata evAsmA etaM vajramabhigoptAraM karoti triShkR^itvaH pariNayati
trivR^itamevAsmA etaM vajramabhigoptAraM karotyathainamuda¤cam prA¤cam prasR^ijati
tasyokto bandhuratha sa punarvipalyayate tasyopari bandhuH 



7.4.1.[1]

AtmannagniM gR^ihNIte ceShyan | Atmano vA etamadhijanayati yAdR^ishAdva jAyate tAdR^iÇÇeva
bhavati sa yadAtmannagR^ihItvAgniM cinuyAnmanuShyAdeva manuShyaM
janayenmartyAnmartyamanapahatapApmano 'napahatapApmAnamatha
yadAtmannagniM gR^ihItvA cinoti tadagnerevAdhyagniM
janayatyamR^itAdamR^itamapahatapApmano 'pahatapApmAnam



7.4.1.[2]

sa gR^ihNAti | mayi gR^ihNAmyagre agnimiti tadAtmannevAgre 'gniM gR^ihNAti rAyaspoShAya
suprajAstvAya suvIryAyeti tadu sarvA AshiSha AtmangR^ihNIte mAmu devatAH sacantAmiti
tadu sarvAndevAnAtmangR^ihNIte tadyatkiM cAtmano 'dhi janayiShyanbhavati
tatsarvamAtmangR^ihNIte sa vai tiShThannAtmannagniM gR^ihItvAnUpavishya cinoti
pashureSha yadagnistasmAtpashustiShThangarbhaM dhitvAnUpavishya vijAyate



7.4.1.[3]

atha satyaM sAma gAyati | etadvai devA abruvantsatyamasya mukhaM karavAma te
satyam bhaviShyAmaH satyaM no 'nuvartsyati satyo naH sa kAmo bhaviShyati yatkAmA
etatkariShyAmaha iti



7.4.1.[4]

ta etatsatyaM sAma purastAdagAyan | tadasya satyam mukhamakurvaMste
satyamabhavantsatyamenAnanvavartata satya eShAM sa kAmo 'bhavadyatkAmA
etadakurvata 



7.4.1.[5]

tathaivaitadyajamAnaH | yatsatyaM sAma purastAdgAyati tadasya satyam mukhaM karoti
sa satyam bhavati satyamenamanuvartate satyo 'sya sa kAmo bhavati yatkAma
etatkurute 



7.4.1.[6]

tadyattatsatyam | Apa eva tadApo hi vai satyaM tasmAdyenApo yanti tatsatyasya
rUpamityAhurapa eva tasya sarvasyAgramakurvaMstasmAdyadaivApo yantyathedaM
sarvaM jAyate yadidaM kiM ca 



7.4.1.[7]

atha puShkaraparNamupadadhAti | yonirvai puShkaraparNaM yonimevaitadupadadhAti



7.4.1.[8]

yadveva puShkaraparNamupadadhAti | Apo vai puShkaraM tAsAmiyam parNaM yathA ha
vA idam puShkaraparNamapsvadhyAhitamevamiyamapsvadhyAhitA seyaM
yoniragneriyaM hyagnirasyai hi sarvo 'gnishcIyata imAmevaitadupadadhAti
tAmanantarhitAM satyAdupadadhAtImAM tatsatye pratiShThApayati tasmAdiyaM satye
pratiShThitA tasmAdviyameva satyamiyaM hyevaiShAM lokAnAmaddhAtamAm 



7.4.1.[9]

apAm pR^iShThamasi yoniragneriti | apAM hIyam pR^iShThaM yonirhIyamagneH
samudramabhitaH pinvamAnamiti samudro homAmabhitaH pinvate vardhamAno
mahAM A ca puShkara iti vardhamAno mahIyasva puShkara ityetaddivo mAtrayA
varimNA prathasvetyanuvimArShTyasau vA Aditya eSho 'gnirno haitamanyo divo varimA
yantumarhati dyaurbhUtvainaM yacetyevaitadAha svarAjopaddhAti svArAjyaM hyapAM
sAdayitvA sUdadohasAdhivadati tasyokto bandhuH 



7.4.1.[10]

atha rukbhamupadadhAti | asau vA Aditya eSha rukbha eSha hImAH sarvAH prajA
atirocate roco ha vai taM rukbha ityAcakShate paro 'kSham paro 'kShakAmA hi devA
amumevaitadAdityamupadadhAti sa hiraNmayo bhavati parimaNDala
ekaviMshatinirbAdhastasyokto bandhuradhastAnnirbAdhamupadadhAti rashmayo vA
etasya nirbAdhA avastAdu vA etasya rashmayaH



7.4.1.[11]

tam puShkaraparNa upadadhAti | yonirvai puShkaraparNaM
yonAvevainametatpratiShThApayati 



7.4.1.[12]

yadveva puShkaraparNa upadadhAti | pratiShThA vai puShkaraparNamiyaM vai
puShkaraparNamiyamu vai pratiShThA yo vA asyAmapratiShThito 'pi dUre
sannapratiShThita eva sa rashmibhirvA eSho 'syAm pratiShThito
'syAmevainametatpratiShThAyAm pratiShThApayati 



7.4.1.[13]

yadveva puShkaraparNa upadadhAti | indro vR^itraM hatvA nAstR^iShIti manyamAno 'paH
prAvishattA abravIdbibhemi vai puram me kuruteti sa yo 'pAM rasa AsIttamUrdhvaM
samudauhaMstAmasmai puramakurvaMstadyadasmai puramakurvaMstasmAtpUShkaram
pUShkaraM ha vai tatpuShkaramityAcakShate paro 'kSham paro 'kShakAmA hi
devAstadyatpuShkaraparNa upadadhAti yamevAsyaitamApo rasaM samudauhanyAmasmai
puramakurvaMstasminnevainametatpratiShThApayati 



7.4.1.[14]

brahma jaj~nAnam prathamam purastAditi | asau vA Adityo brahmAharahaH
purastAjjAyate vi sImataH suruco vena Avariti madhyaM vai sImeme lokAH suruco
'sAvAdityo veno yadvai prajijaniShamANo 'venattasmAdvenastAneSha sImato madhyato
vivR^iShvannudeti sa budhnyA upamA asya viShThA iti disho vA asya budhnyA upamA
viShThAstA hyeSha upavitiShThate satashca yonimasatashca vivaritIme vai lokAH satashca
yonirasatashca yacca hyasti yacca na tadebhya eva lokebhyo jAyate triShTubhopadadhAti
traiShTabho hyeSha sAdayitvA sUdadohasAdhivadati tasyokto bandhuH



7.4.1.[15]

atha puruShamupadadhAti | sa prajApatiH so 'gniH sa yajamAnaH sa hiraNmayo bhavati
jyotirvai hiraNyaM jyotiragniramR^itaM hiraNyamamR^itamagniH puruSho bhavati puruSho
hi prajApatiH 



7.4.1.[16]

yadveva puruShamupadadhAti | prajApatervisrastAdramyA tanUrmadhyata
udakrAmattasyAmenamutkAntAyAM devA ajahustaM yatra devAH
samaskurvaMstadasminnetAM ramyAM tanUm madhyato 'dadhustasyAmasya devA
aramanta tadyadasyaitasyAM ramyAyAM tanvAM devA aramanta tasmAddhiramyaM
hiramyaM ha vai taddhiraNyamityAcakShate paro 'kSham paro 'kShakAmA hi
devAstathaivAsminnayametAM ramyAM tanUm madhyato dadhAti tasyAmasya devA
ramante prANo vA asya sA ramyA tanUH prANamevAsminnetam madhyato dadhAti 



7.4.1.[17]

taM rukbha upadadhAti | asau vA Aditya eSha rukbho 'tha ya eSha etasminmaNDale
puruShaH sa eSha tamevaitadupadadhAti 



7.4.1.[18]

uttAnamupadadhAti | etadvai devA abruvanyadi vA imAvarvA¤cA upadhAsyAmaH
sarvamevedam pradhakShyato yadyu parA¤cau parA¤cAveva tapsyato yadyu
samya¤cAvantaraivaitAvetajjyotirbhaviShyatyatho anyo 'nyaM hiMsiShyata iti te
'rvA¤camanyamupAdadhuH parA¤camanyaM sa eSha rashmibhirarvAÇ tapati rukbhaH
prANaireSha UrdhvaH puruShaH prA¤camupadadhAti prAÇ hyeSho 'gnishcIyate



7.4.1.[19]

hiraNyagarbhaH samavartatAgra iti | hiraNyagarbho hyeSha samavartatAgre bhUtasya
jAtaH patireka AsIdityeSha hyasya sarvasya bhUtasya jAtaH patireka AsItsa dAdhAra
pR^ithivIM dyAmutemAmityeSha vai divaM ca pR^ithivIM ca dAdhAra kasmai devAya haviSha
vidhemeti prajA patirvai kastasmai haviShA vidhemetyetat 



7.4.1.[20]

drapsashcaskanda pR^ithivImanu dyAmiti | asau vA Adityo drapsaH sa divaM ca pR^ithivIM
ca skandatItyamUmitImAmimaM ca yonimanu yashca pUrva itImaM ca lokamamuM
cetyetadatho yaccedametarhi cIyate yaccAdaH pUrvamacIyateti samAnaM yonimanu
saMcarantamiti samAnaM hyepa etaM yonimanu saMcarati drapsaM juhomyanu sapta
hotrA ityasau vA Adityo drapso dishaH sapta hotrA amuM tadAdityaM dikShu
pratiShThApayati



7.4.1.[21]

dvAbhyAmupadadhAti | dvipAdyajamAno yajamAno 'gniryAvAnagniryAvatyasya mAtrA
tAvataivainametadupadadhAti triShTubbhyAM traiShTubho hyeSha sAdayitvA
sUdadohasAdhivadati tasyokto bandhuH 



7.4.1.[22]

atha sAma gAyati | etadvai devA etam puruShamupadhAya
tametAdR^ishamevApashyanyathaitacuShkaM phalakam



7.4.1.[23]

te 'bruvan | upa tajjAnIta yathAsminpuruShe vIryaM dadhAmeti te
'bruvaMshcetayadhvamiti citimicateti vAva tadabruvaMstadicata yathAsminpuruShe
vIryaM dadhAmeti 



7.4.1.[24]

te cetayamAnAH |
etatsAmApashyaMstadagAyaMstadasminvIryamadadhustathaivAsminnayametaddadhAti
puruShe gAyati puruShe tadvIryaM dadhAti citre gAyati sarvANi hi
citrANyagnistamupadhAya na purastAtparIyAnnenmAyamagnirhinasaditi



7.4.1.[25]

atha sarpanAmairupatiShThata | ime vai lokAH sarpAste hAnena sarveNa sarpanti
yadidaM kiM ca sarveShAmu haiSha devAnAmAtmA yadagniste devA
etamAtmAnamupadhAyAbibhayuryadvai na ime lokA anenAtmanA na surpeyuriti



7.4.1.[26]

ta etAni sarpanAmAnyapashyan | tairupAtiShThanta tairasmA
imAMlokAnasthApayaMstairanamayanyadanamayaMstasmAtsarpanAmAni
tathaivaitadyajamAno yatsarpanAmairupatiShThata imAnevAsmA
etallokAntsthApayatImAMlokAnnamayati tatho hAsyaita etenAtmanA na sarpanti 



7.4.1.[27]

yadveva sarpanAmairupatiShThata | ime vai lokAH sarpA yaddhi kiM ca sarpatyeShveva
tallokeShu sarpati tadyatsarpanAmairupatiShThate yaivaiShu lokeShu nAShTrA yo
vyadvaro yA shimidA tadevaitatsarvaM shamayati



7.4.1.[28]

namo 'stu sarpebhyo ye ke ca pR^ithivImanu | ye antarikShe ye divi tebhyaH sarpebhyo
nama iti ya evaiShu triShu lokeShu sarpAstebhya etannamaskaroti 



7.4.1.[29]

yA iShavo yAtudhAnAnAmiti | yAtudhAnapreShitA haike dashanti ye vA vanaspatImranu ye
vAvaTeShu sherate tebhyaH sarpebhyo nama iti ye caiva vanaspatiShu sarpA ye cAvaTeShu
sherate tebhya etannamaskaroti 



7.4.1.[30]

ye vAmI rocane divo | ye vA sUryasya rashmiShu yeShAmapsu sadaskR^itaM tebhyaH
sarpebhyo nama iti yatra yatraite tadevaibhya etannamaskaroti namo nama iti yaj~no
vai namo yaj~nenaivainAnetannamaskAreNa namasyati tasmAdu ha nAyaj~niya
brUyAnnamasta iti yathA hainam brUyAdyaj~nasta iti tAdR^iktat 



7.4.1.[31]

tribhirupatiShThate | traya ime lokA atho trivR^idagniryAvAnagniryAvatyasya mAtrA
tAvataivAsmA etadimAMlokAntsthApayatyatho tAvataivaitadidam marvaM shamayati
tiShThannupatiShThate tiShThantIva vA ime lokA atho tiShThanvai vIryavattaraH 



7.4.1.[32]

athainamupavishyAbhijuhoti | Ajyena pa¤cagR^ihItena tasyokto bandhuH sarvataH
parisarpaM sarvAbhya evainametaddigbhyo 'nnena prINAti



7.4.1.[33]

yadvevainamabhijuhoti | etadvai devA etamAtmAnamupadhAyAbibhayuryadvai na
imamiha rakShAMsi nAShTrA na hanyuriti ta etAnrAkShoghnAnpratisarAnapashyankR^iNuShva
pAjaH prasitiM na pR^ithvImiti rAkShoghnA vai pratisarAsta etaiH pratisaraiH sarvAbhyo
digbhyo rakShAMsi nAShTrA apahatyAbhaye 'nAShTra etamAtmAnaM samaskurvata
tathaivaitadyajamAna etaiH pratisaraiH sarvAbhyo digbhyo rakShAMsi nAShTrA
apahatyAbhaye 'nAShTra etamAtmAnaM saM skurute



7.4.1.[34]

Ajyena juhoti | vajro vA AjyaM vajreNaivaitaprakShAMsi nAShTrA apahanti pa¤cagR^ihItena
pa¤cacitiko 'gniH pa¤ca 'rtavaH saMvatsaraH saMvatsaro 'gniryAvAnagniryAvatyasya
mAtrA tAvataivaitadrakShAMsi nAShTrA apahantyAgneyIbhiragnirvai jyotI
rakShohAgninaivaitadrakShAMsi nAShTrA apahanti triShTubbhirvajro vai
triShTubvajreNaivaitadrakShAMsi nAShTrA apahanti sarvataH parisarpaM sarvAbhya
evaitaddigbhyo rakShAMsi nAShTrA apahanti 



7.4.1.[35]

pashcAdagneH prAÇAsIno | 'thottarato dakShiNAtha purastAtpratyaÇÇatha jaghanena
parItya dakShiNata udaÇÇAsInastaddakShiNAvR^ittaddhi devatrAthAnuparItya
pashcAtprAÇAsInastatho hAsyaitatprAgeva karma kR^itam bhavati



7.4.1.[36]

atha srucA upadadhAti | bAhU vai srucau bAhU evAsminnetatpratidadhAti te yatsrucau
bhavataH srucau hi bAhU idameva kapucalamayaM daNdo dve bhavato dvau hImau
bAhU pAshvata upadadhAti pArshvato hImau bAhU



7.4.1.[37]

kArShmaryamayIM dakShiNata upadadhAti | etadvai devA abibhayuryadvai no yaj~naM
dakShiNato rakShAMsi nAShTrA na hanyuriti ta etaM rakShohaNaM
vanaspatimapashyankArShmaryaM ta etena vanaspatinA dakShiNato rakShAMsi nAShTrA
apahatyAbhaye 'nAShTra etaM yaj~namatanvata tathaivaitadyajamAna etena vanaspatinA
dakShiNato rakShAMsi nAShTrA apahatyAbhaye 'nAShTra etaM yaj~naM tanuta Ajyena pUrNA
bhavati vajro vA AjyaM vajreNaivaitaddakShiNato rakShAMsi nAShTrA apahanti



7.4.1.[38]

athaudumbarImuttarata upadadhAti | Urgvai rasa udumbara UrjamevAsminnetadrasaM
dadhAti dadhnA pUrNA bhavati raso vai dadhi rasamevAsminnetaddadhAti



7.4.1.[39]

yadveva srucA upadadhAti | prajApatervisrastasyAgnisteja AdAya dakShiNAkarShatso
'trodaramadyatkR^iShTvodaramattasmAtkArShmaryo 'thAsyendra oja
AdAyodaÇÇadakrAmatsa udumbaro 'bhavat



7.4.1.[40]

tAvabravIt | upa metam prati ma etaddhattaM yena me yuvamudakramiShTamiti
tAbhyAM vai nau sarvamannam prayaceti tau vai mA bAhU bhUtvA prapadyethAmiti
tatheti tAbhyAM vai sarvamannam prAyacattAvenam bAhU bhUtvA prApadyetAM
tasmAdbAhubhyAmevAnnaM kriyate bAhubhyAmadyate bAhubhyAM hi sa sarvamannam
prAyacat 



7.4.1.[41]

sa kArShmaryamayIM dakShiNata upadadhAti | agneShTvA tejasA sAdayAmIti yadevAsya
tadagnisteja AdAya dakShiNAkarShattadasminnetatpratidadhAtyagnirmUrdhA divaH
kakudityeSha u so 'gnirgAyatryA gAyatro 'gniryAvAnagniryAvatyasya mAtrA
tAvataivainAmetadupadadhAti ghR^itena pUrNA bhavatyAgneyaM vai ghR^itaM
svenaivainametadbhAgena svena ramena prINAti 



7.4.1.[42]

athaudumbarImuttarata upadadhAti | indrasya tvaujasA sAdayAmIti yadevAsya
tadindra oja AdAyodaÇÇudakrAmattadasminnetatpratidadhAti bhuvo yaj~nasya rajasashca
netetyeSha u sa indraH sA yadAgneyyagnikarma hyatha yattriShTuptraiShTubho hIndra
aindrAgno 'gniryAvAnagniryAvatyasya mAtrA tAvataivainAmetadupadadhAtIndrAgnI vai
sarve devAH sarvadevatyo 'gniryAvAnagniryAvatyasya mAtrA
tAvataivainAmetadupadadhAti dadhnA pUrNA bhavatyaindraM vai dadhi
svenaivainametadbhAgena svena rasena prINAti 



7.4.1.[43]

tAvasyaitAvindrAgnI eva bAhU | tAvenaM tejasA ca vIryeNa ca saha prapadyete sa
sampratyuraH puruShamAkAshya yatrAbhyApnoti tadAlikhyaine upadadhAtyeSha
haitayorlokaH 



7.4.1.[44]

te haike tirashcyA upadadhati | tirya¤cau vA imau bAhU iti na tathA
kuryAtprAcyAvevopadadhyAtprAÇ hyeSho 'gnishcIyate 'tho evaM vai bAhU vIryavattarau
te
nAnopadadhAti nAnA sAdayati nAnA sUdadohasAdhivadati nAnA hImau bAhU



7.4.1.[45]

tadAhuH | naitasya puruShasya bAhU kuryAdetau vA asya bAhU ye ete srucau
nedatirecayAnIti sa vai kuryAdevaitau vA asya bAhU anvete srucAvatho etau
pakShAvatho yAnyetasminnagnau rUpANyupadhAsyanbhavati yAntstomAnyAni pR^iShThAni
yAni candAMsyetayoreva sA saMskR^itiretayorvR^iddhistasmAdu kuryAdevaitasya puruShasya
bAhU



7.4.2.[1]

svayamAtR^iNAmupadadhAti | iyaM vai svayamAtR^iNemAmevaitadupadadhAti
tAmanantarhitAm puruShAdupadadhAtyannaM vai svayamAtR^iNeyaM vai
svayamAtR^iNeyamu vA annamasyAM hi sarvamannam pacyate
'nantarhitamevAsmAdetadanna dadhAtyuttarAmuttaramevAsmAdetadannaM dadhAti 



7.4.2.[2]

yadveva svayamAtR^iNAmupadadhAti | prANo vai svayamAtR^iNA prANo
hyevaitatsvayamAtmana AtR^intte prANamevaitadupadadhAti tAmanantarhitAm
puruShAdupadadhAti prANo vai svayamAtR^iNeyaM vai svayamAtR^iNeyamu vai prANo yaddhi
kiM ca prANIyaM tatsarvam bibhartyanantarhitamevAsmAdetatprANaM
dadhAtyuttarAmuttaramevAsmAdetatprANaM dadhAti



7.4.2.[3]

yadveva svayamAtR^iNAmupadadhAti | prajApatiM visrastaM devatA AdAya
vyudakrAmaMstAsu vyutkrAmantIShu pratiShThAmabhipadyopAvishat 



7.4.2.[4]

sa yaH sa prajApatirvyasraMsata | ayameva sa yo 'yamagnishcIyate 'tha yA sA
pratiShThaiShA sA prathamA svayamAtR^iNA tadyadetAmatropadadhAti
yadevAsyaiShAtmanastadasminnetatpratidadhAti tasmAdetAmatropadadhAti



7.4.2.[5]

tAM vai prajApatinopadadhAti | prajApatirhyevaitatsvayamAtmanaH pratyadhatta
dhruvAsIti sthirAsItyetadatho pratiShThitAsIti dharuNeti pratiShThA vai dharuNamAstR^itA
vishvakarmaNeti prajApatirvai vishvakarmA tenAstR^itAsItyetanmA tvA samudra
udvadhInmA suparNa iti rukbho vai samudraH puruShaH suparNastau tvA
modvadhiShTAmityetadavyathamAnA pR^ithivIM dR^iMheti yathaiva yajustathA bandhuH



7.4.2.[6]

prajApatiShTvA sAdayatviti | prajApatirhyetAm prathamAM citimapashyadapAm pR^iShThe
samudrasyemannityapAM hIyam pR^iShThaM samudrasya hIyamema vyacasvatIm
prathasvatImiti vyacasvatI ca hIyam prathasvatI ca prathasva pR^ithivyasIti prathasva
pR^ithivI cAsItyetat 



7.4.2.[7]

bhUrasIti | bhUrhIyam bhUmirasIti bhUmirhIyamaditirasItIyaM vA aditiriyaM hIdaM
sarvaM dadate vishvadhAyA ityasyAM hIdaM sarvaM hitaM vishvasya bhuvanasya dhartrIti
sarvasya bhuvanasya dhartrItyetatpR^ithivIM yaca pR^ithivIM dR^iMha pR^ithivIm mA
hiMsIrityAtmAnaM yacAtmAnaM dR^iMhAtmAnam mA hiMsIrityetat 



7.4.2.[8]

vishvasmai prANAyApAnAya | vyAnAyodAnAyeti prANo vai svayamAtR^iNA sarvasmA u vA
etasmai prANaH pratiShThAyai caritrAyetIme vai lokAH svayamAtR^iNA ima u lokAH
pratiShThA caritramagniShTvAbhipAtvityagniShTvAbhigopAyatvityetanmahyA svastyeti
mahatyA svastyetyetaccardiShA shaMtameneti yaccardiH shaMtamaM tenetyetatsAdayitvA
sUdadohasAdhivadati tasyokto bandhuratha sAma gAyati tasyopari bandhuH



7.4.2.[9]

tadAhuH | kathamepa puruShaH svayamAtR^iNayAnabhinihito bhavatItyannaM vai
svayamAtR^iNA prANaH svayamAtR^iNAnabhinihito v ai puruSho 'nnena ca prANena ca



7.4.2.[10]

atha dUrveShTakAmupadadhAti | pashavo vai dUrveShTakA pashUnevaitadupadadhAti
tadyairado 'gniranantarhitaiH pashubhirupaitta ete tAnevaitadupadadhAti
tAmanantarhitAM svayamAtR^iNAyA upadadhAtIyaM vai svayamAtR^iNAnantarhitAMstadasyai
pashUndadhAtyuttarAmuttarAMstadasyai pashUndadhAti 



7.4.2.[11]

yadveva dUrveShTakAmupadadhAti | prajApatervisrastasya yAni lomAnyashIyanta tA imA
oShadhayo 'bhavannathAsmAtprANo madhyata udakrAmattasminnutkrAnte 'padyata



7.4.2.[12]

so 'bravIt | ayaM vAva mAdhUrvIditi yadabravIdadhUrvInmeti tasmAddhUrvA dhUrvA
ha
vai tAM dUrvetyAcakShate paro 'kSham paro 'kShakAmA hi devAstadetatkShatram prANo
hyeSha raso lomAnyanyA oShadhaya etAmupadadhatsarvA oShadhIrupadadhAti 



7.4.2.[13]

taM yatra devAH samaskurvam | stadasminnetam prANaM rasam madhyato
'dadhustathaivAsminnayametaddadhAti tAmanantarhitAM svayamAtR^iNAya
upadadhAtIyaM vai svayamAtR^iNAnannarhitAstadasyA
oShadhIrdadhAtyuttarAmuttarAstadasyA oShadhIrdadhAti sA syAtsamUlA sAgrA kR^itsnatAyai
yathA svayamAtR^iNAyAmupahitA bhUmim prApnuyAdevamupadadhyAdasyAM hyevaitA
jAyanta imAmanu prarohanti 



7.4.2.[14]

kANDAtkANDAtprarohantI | paruShaH-paruShasparIti kANDAtkANDAddhyeShA
parvaNaH-parvaNaH prarohatyevA no pUrve pratanu sahasreNa shatena ceti yathaiva
yajustathA bandhuH 



7.4.2.[15]

yA shatena pratanoShi | sahasreNa virohasIti shatena hyeShA pratanoti sahasreNa virohati
tasyAste devIShTake vidhema haviShA vayamiti yathaiva yajustathA
bandhurdvAbhyAmupadadhAti tasyokto bandhuH sAdayitvA sUdadohasAdhivadati
tasyokto bandhuH



7.4.2.[16]

atha dviyajuShamupadadhAti | indrAgnI akAmayetAM svargaM lokamiyAveti
tAvetAmiShTakAmapashyatAM dviyajuShamimAmeva tAmupAdadhAtAM tAmupadhAyAsyai
pratiShThAyai svargaM lokamaitAM tathaivaitadyajamAno yaddviyajuShamupadadhAti
yena rUpeNa yatkarma kR^itvendrAgnI svargaM lokamaitAM tena rUpeNa tatkarma kR^itvA
svargaM lokamayAnIti sA yaddviyajurnAma dve hyetAM devate apashyatAM yadveva
dviyajuShamupadadhAti yajamAno vai dviyajuH 



7.4.2.[17]

tadAhuH | yadasAveva yajamAno yo 'sau hiraNmayaH puruSho 'tha katamadasyedaM
rUpamiti daivo vA asya sa AtmA manuSho 'yaM tadyatsa hiraNmayo bhavatyamR^itaM vA
asya tadrUpaM devarUpamamR^itaM hiraNyamatha yadiyam mR^idaH kR^itA bhavati mAnuShaM
hyasyedaM rUpam



7.4.2.[18]

sa yadamUmevopadadhyAt | nemAmapashiMShyAtkShipre hAsmAllokAdyajamAnaH
preyAdatha yadimAmapashinaShTi yadevAsyedam mAnuShaM rUpaM tadasyaitadapashinaShTi
tatho hAnenAtmanA sarvamAyureti 



7.4.2.[19]

sa yannAnUpadadhyAt | na haitaM daivamAtmAnamanuprajAnIyAdatha yadanUpadadhAti
tatho haitaM daivamAtmAnamanuprajAnAti tAmanantarhitAM dUrveShTakAyA upadadhAti
pashavo vai dUrveShTakA yajamAnaM tatpashuShu pratiShThApayati



7.4.2.[20]

tadAhuH | kathamasyaitAvAtmAnau prANena saMtatAvavyavacinnau bhavata iti prANo vai
svayamAtR^iNA prANo dUrveShTakA yajamAno dviyajuH sa yadanantarhitAM svayamAtR^iNAyai
dUrveShTakAmupadadhAti prANeNaiva tatprANaM saMtanoti saMdadhAtyatha
yadanantarhitAM dUrveShTakAyai dviyajuShamupadadhAti prANo vai dUrveShTakA
yajamAno dviyajurevamu hAsyaitAvAtmAnau prANena saMtatAvavyavacinnau bhavataH



7.4.2.[21]

yAste agne sUrye ruco | yA vo devAH sUrye ruca iti rucaM rucamityamR^itatvaM vai
rugamR^itatvamevAsminnetaddadhAti dvAbhyAmupadadhAti tasyokto bandhuratho
dvayaM hyevaitadrUpam mR^iccApashca sAdayitvA sUdadohasAdhivadati tasyokto bandhuH 



7.4.2.[22]

atha retaHsicA upadadhAti | imau vai lokau retaHsicAvimau hyeva lokau retaH si¤cata
ito vA ayamUrdhvaM retaH si¤cati dhUmaM sAmutra vR^iShTirbhavati tAmasAvamuto
vR^iShTiM tadimA antareNa prajAyante tasmAdimau lokau retaHsicau



7.4.2.[23]

virADjyotiradhArayaditi | ayaM vai loko virAT sa imamagniM jyotirdhArayati
svarADjyotiradhArayadityasau vai lokaH svarAT so mumAdityaM jyotirdhArayati
virADvahemau lokau svarATca nAnopadadhAti nAnA hImau lokau sakR^itsAdayati
samAnaM tatkaroti tasmAdu hAnayorlokayorantAH samAyanti



7.4.2.[24]

yadveva retaHsicA upadadhAti | ANDau vai retaHsicau yasya hyANDau bhavataH sa eva
retaH si¤cati virADjyotiradhArayatsvarADjyotiradhArayaditi virADvahemAvANDau
svarATca tAvetajjyotirdhArayato reta eva prajApatimeva nAnopadadhAti nAnA
homAvANDau sakR^itsAdayati samAnaM tatkaroti tasmAtsamAnasambandhanau te
anantarhite dviyajuSha upadadhAti yajamAno vai dviyajuranantarhitau
tadyajamAnAdANDau dadhAti



7.4.2.[25]

atha vishvajyotiShamupadadhAti | agnirvai prathamA vishvajyotiragnirhyevAsmiMloke
vishvaM jyotiragnimevaitadupadadhAti tAmanantarhitAM retaHsigbhyAmupadadhAtImau
vai lokau retaHsicAvanantarhitaM tadAbhyAM lokAbhyAmagniM
dadhAtyantarevopadadhAtyantareva hImau lokAvagniH



7.4.2.[26]

yadveva vishvajyotiShamupadadhAti | prajA vai vishvajyotiH prajA hyeva vishvaM jyotiH
prajananamevaitadupadadhAti tAmanantarhitAM retaHsigbhyAmupadadhAtyANDau vai
retaHsicAvanantarhitAM tadANDAbhyAm prajAtiM dadhAtyantarevopadadhAtyantareva
hyANDau prajAH prajAyante



7.4.2.[27]

prajApatiShTvA sAdayatviti | prajApatirhyetAm prathamAM citimapashyatpR^iShThe pR^ithivyA
jyotiShmatImiti pR^iShThe hyayam pR^ithivyai jyotiShmAnagniH



7.4.2.[28]

vishvasmai prANAyApAnAya | vyAnAyeti prANo vai vishvajyotiH sarvasmA u etasmai prANo
vishvaM jyotiryaceti sarvaM jyotiryacetyetadagniShTe 'dhipatirityagnimevAsyA adhipatiM
karoti sAdayitvA sUdadohasAdhivadati tasyokto bandhuH



7.4.2.[29]

atha 'rtavye upadadhAti | R^itava ete yadR^itavye R^itUnevaitadupadadhAti madhushca
mAdhavashca vAsantikAvR^itU iti nAmanI enayorete nAmabhyAmevaine etadupadadhAti
dve iShTake bhavato dvau hi mAsAvR^ituH sakR^itsAdayatyekaM tadR^ituM karoti 



7.4.2.[30]

tadyadete atropadadhAti | saMvatsara eSho 'gnirima u lokAH saMvatsarastasyAyameva
lokaH prathamA citirayamasya loko vasanta R^itustadyadete atropadadhAti yadevAsyaite
AtmanastadasminnetatpratidadhAti tasmAdete atropadadhAti



7.4.2.[31]

yadvevaite atropadadhAti | prajApatireSho 'gniHsaMvatsara u prajApatistasya
pratiShThaiva prathamA citiH pratiShTho asya vasanta R^itustadyadete atropadadhAti
yadevAsyaite AtmanastadasminnetatpratidadhAti tasmAdete atropadadhAti te
anantarhite vishvajyotiSha upadadhAti prajA vai vishvajyotiranantarhitAstatprajA R^itubhyo
dadhAti tasmAtprajA R^itUnevAnuprajAyanta R^itubhirhyeva garbhe santaM
sampashyantyutubhirjAtam



7.4.2.[32]

athAShADhAmupadadhAti | iyaM vA aShADhemAmevaitadupadadhAti tAm pUrvArdha
upadadhAti prathamA hIyamasR^ijyata



7.4.2.[33]

sA yadaShADhA nAma | devAshcAsurAshcobhaye prAjApatyA aspardhanta te devA
etAmiShTakAmapashyannaShADhAmimAmeva tAmupAdadhata
tAmupadhAyAsurAntsapatnAnbhrAtR^ivyAnasmAtsarvasmAdasahanta yadasahanta
tasmAdaShADhA tathaivaitadyajamAna etAmupadhAya diShantam
bhrAtR^ivyamasmAtsarvasmAtsahate



7.4.2.[34]

yadvevAShADhAmupadadhAti | vAgvA aShADhA vAcaiva taddaivA
asurAntsapatnAnbhrAtR^ivyAnasmAtsarvasmAdasahanta tathaivaitadyajamAno vAcaiva
dviShantam bhrAtR^ivyamasmAtsarvasmAtsahate vAcameva taddevA upAdadhata
tathaivaitadyajamAno vAcamevopadhatte



7.4.2.[35]

seyaM vAmabhR^it | prANA vai vAmaM yaddhi kiM ca prANIyaM tatsarvam bibharti teneyaM
vAmabhR^idvAggha tveva vAbhR^itprANA vai vAmaM vAci vai prANebhyo 'nnaM dhIyate
tasmAdvAgvAmabhR^it



7.4.2.[36]

ta ete sarve prANA yadaShADhA | tAm pUrvArdha upadadhAti purastAttatprANAndadhAti
tasmAdime purastAtprANAstAnnAnyayA yajuShmatyeShTakayA
purastAtpratyupadadhyAdetasyAM citau netprANAnapidadhAnIti 



7.4.2.[37]

yadvapasyAH pa¤ca purastAdupadadhAti | annaM vA Apo 'napihitA vA annena
prANAstAmanantarhitAmR^itavyAbhyAmupadadhAtyR^ituShu tadvAcam pratiShThApayati seyaM
vAgR^ituShu pratiShThitA vadati 



7.4.2.[38]

tadAhuH | yatprajA vishvajyotirvAgaShADhAya kasmAdantareNa 'rtavye upadadhAtIti
saMvatsaro vA R^itavye saMvatsareNa tatprajAbhyo vAcamantardadhAti
tasmAtsaMvatsaravelAyAm prajA vAcam pravadanti 



7.4.2.[39]

aShADhAsi sahamAneti | asahanta hyetayA devA asurAntsahasvArAtIH sahasva pR^itanAyata
iti yathaiva yajustathA bandhuH sahasravIryAsi sA mA jinveti sarvaM vai sahasraM
sarvavIryAsi sA mA jinvetyetatsAdayitvA sUdadohasAdhivadati tasyokto bandhuH



7.4.2.[40]

tadAhuH | kasmAdabhisvayamAtR^iNamanyA iShTakA upadhIyante prAcya etA iti dve vai
yonI iti brUyAddevayoniranyo manuShyayoniranyaH prAcInaprajananA vai devAH
pratIcInaprajananA manuShyAstadyadetAH prAcIrupadadhAti
devayonerevaitadyajamAnam prajanayati 



7.5.1.[1]

kUrmamupadadhAti | raso vai kUrmo rasamevaitadupadadhAti yo vai sa eShAM
lokAnAmapsu praviddhAnAm parAÇraso 'tyakSharatsa eSha kUrmastamevaitadupadadhAti
yAvAnu vai rasastAvAnAtmA sa eSha ima eva lokAH 



7.5.1.[2]

tasya yadadharaM kapAlam | ayaM sa lokastatpratiShThitamiva bhavati pratiShThita iva
hyayaM loko 'tha yaduttaraM sA dyaustadbyavagR^ihItAntamiva bhavati
vyavagR^ihItAnteva hi dyauratha yadantarA tadantarikShaM sa eSha ima eva lokA
imAnevaitallokAnupadadhAti



7.5.1.[3]

tamabhyanakti | dadhnA madhunA ghR^itena dadhi haivAsya lokasya rUpaM
ghR^itamantarikShasya madhvamuShya svenaivainametadrUpeNa samardhayatyatho
dadhi haivAsya lokasya raso ghR^itamantarikShasya madhvamuShya
svenaivainametadrasena samardhayati 



7.5.1.[4]

madhu vAtA R^itAyata iti | yAM vai devatAmR^igabhyanUktA yAM yajuH saiva devatA sa 'kSho
devatA tadyajustaddhaitanmadhvevaiSha trico raso vai madhu
rasamevAsminnetaddadhAti gAyatrIbhistisR^ibhistasyokto bandhuH



7.5.1.[5]

sa yatkUrmo nAma | etadvai rUpaM kR^itvA prajApatiH prajA asR^ijata
yadasR^ijatAkarottadyadakarottasmAtkUrmaH kashyapo vai kUrmastasmAdAhuH sarvAH
prajAH kAshyapya iti



7.5.1.[6]

sa yaH kUrmo 'sau sa Adityo | 'mumevaitadAdityamupadadhAti taM
purastAtpratya¤camupadadhAtyamuM tadAdityam purastAtpratya¤caM dadhAti
tasmAdasAvAdityaH purastAtpratyaÇ dhIyate dakShiNato 'ShADhAyai vR^iShA vai kUrmo
yoShAShADhA dakShiNato vai vR^iShA yoShAmupashete 'ratnimAtre 'ratnimAtrAddhi vR^iShA
yoShAmupashete saiShA sarvAsAmiShTakAnAm mahiShI yadaShADhaitasyai dakShiNataH
santsarvAsAmiShTakAnAM dakShiNato bhavati



7.5.1.[7]

yadveva kUrmamupadadhAti | prANo vai kUrmaH prANo hImAH sarvAH prajAH karoti
prANamevaitadupadadhAti tam purastAtpratya¤camupadadhAti purastAttatpratya¤cam
prANaM dadhAti tasmAtpurastAtpratyaÇ prANo dhIyate puruShamabhyAvR^ittaM yajamAne
tatprANaM dadhAti dakShiNato 'ShADhAyai prANo vai kUrmo vAgaShADhA prANo vai vAco
vR^iShA prANo mithunam



7.5.1.[8]

apAM gambhantstIdeti | etaddhApAM gambhiShThaM yatraiSha etattapati mA tvA sUryo
'bhitApsInmAgnirvaishvAnara iti maiva tvA sUryo hiMsInmo agnirvaishvAnara
ityetadacinnapatrAH prajA anuvIkShasvetImA vai sarvAH prajA yA imA iShTakAstA ariShTA
anArtA anuvIkShasvetyetadanu tvA divyA vR^iShTiH sacatAmiti yathaivainaM divyA
vR^iShTiranusacetaivametadAha 



7.5.1.[9]

athainamejayati | trIntsamudrAntsamasR^ipatsvargAnitIme vai trayaH samudrAH svargA
lokAstAneSha kUrmo bhUtvAnusaMsasarpApAm patirvR^iShabha iShTakAnAmityapAM hyeSha
patirvR^iShabha iShTakAnAm purIShaM vasAnaH sukR^itasya loka iti pashavo vai purISham
pashUnvasAnaH sukR^itasya loka ityetattatra gaca yatra pUrve paretA iti tatra gaca
yatraitena pUrve karmaNeyurityetat 



7.5.1.[10]

mahI dyauH pR^ithivI ca na iti | mahatI dyauH pR^ithivI ca na ityetadimaM yaj~nam
mimikShatAmitImaM yaj~namavatAmityetatpipR^itAM no bharImabhiriti bibhR^itAM no
bharImabhirityetaddyAvApR^ithivyayottamayopadadhAti dyAvApR^ithivyo hi kUrmaH



7.5.1.[11]

tribhirupadadhAti | traya ime lokA atho trivR^idagniryAvAnagniryAvatyasya mAtrA
tAvataivainametadupadadhAti tribhirabhyanakti tatShaTtasyokto bandhuravakA
adhastAdbhavantyavakA upariShTAdApo vA avakA apAmevainametanmadhyato dadhAti
sAdayitvA sUdadohasAdhivadati tasyokto bandhuH



7.5.1.[12]

atholUkhalamusale upadadhAti | viShNurakAmayatAnnAdaH syAmiti sa ete iShTake
apashyadulUkhalamusale te upAdhatta te upadhAyAnnAdo 'bhavattathaivaitadyajamAno
yadulUkhalamusale upadadhAti yena rUpeNa yatkarma kR^itvA viShNurannAdo 'bhavattena
rUpeNa tatkarma kR^itvAnnAdo 'sAnIti tadetatsarvamannaM yadulUkhalamusale
ulUkhalamusalAbhyAM hyevAnnaM kriyata ulUkhalamusalAbhyAmadyate



7.5.1.[13]

te retaHsicorvelayopadadhAti | pR^iShTayo vai retaHsicau madhyamu pR^iShTayo madhyata
evAsminnetadannaM dadhAtyuttare uttaramevAsmAdetadannaM dadhAtyaratnimAtre
'ratnimAtrAddhyannamadyate 



7.5.1.[14]

prAdeshamAtre bhavataH | prAdeshamAtro vai garbho
viShNurannametadAtmasammitamevAsminnetadannaM dadhAti yadu vA
AtmasammitamannaM tadavati tanna hinasti yadbhUyo hinasti tadyatkanIyo na
tadavati 



7.5.1.[15]

audumbare bhavataH | Urgvai rasa udumbara UrjamevAsminnetadrasaM dadhAtyatho
sarva ete vanaspatayo yadudumbara ete upadadhatsarvAnvanaspatInupadadhAti
retaHsicorvelayeme vai retaHsicAvanayostadvanaspatIndadhAti
tasmAdanayorvanaspatayashcatuHsrakti bhavati catasro vai dishaH sarvAsu taddikShu
vanaspatIndadhAti tasmAtsarvAsu dikShu vanaspatayo madhye saMgR^ihItam
bhavatyulUkhalarUpatAyai



7.5.1.[16]

yadvevolUkhalamusale upadadhAti | prajApatervisrastAtprANo madhyata
udacikramiShattamannenAgR^ihNAttasmAtprANo 'nnena gR^ihIto yo hyevAnnamatti sa
prANiti 



7.5.1.[17]

prANe gR^ihIte 'smAdannamudacikramiShattatprANenAgR^ihNAttasmAtprANenAnnaM gR^ihItaM
yo hyeva prANiti so 'nnamatti 



7.5.1.[18]

etayorubhayorgR^ihItayoH |
asmAdUrgudacikramiShattAmetAbhyAmubhAbhyAmagR^ihNAttasmAdetAbhyAmubhAbhyA
mUr
ggR^ihItA yo hyevAnnamatti sa prANiti tamUrjayati 



7.5.1.[19]

Urji gR^ihItAyAm | asmAdete ubhe udacikramiShatAM te UrjAgR^ihNAttasmAdete ubhe UrjA
yaM hyevorjayati sa prANiti so 'nnamatti 



7.5.1.[20]

tAnyetAnyanyo 'nyena gR^ihItAni | tAnyanyo 'nyena gR^ihItvAtmanprApAdayata
tadetadannam prapadyamAnaM sarve devA anuprApadyantAnnajIvanaM hIdaM sarvam 



7.5.1.[21]

tadeSha shloko 'bhyuktaH | tadvai sa prANo 'bhavaditi taddhi sa prANo 'bhavanmahA
bhUtvA prajApatiriti mahAnhi sa tadabhavadyadenamete devAH prApadyanta bhujo
bhujiShyA vittveti prANA vai bhujo 'nnam bhujiShyA etatsarvaM vittvetye
tadyatprANAnprANayatpurItyAtmA vai pUryadvai prANAnprANayattasmAtprANA devA
atha
yatprajApatiH prANayattasmAdu prajApatiH prANo yo vai sa prANa eShA sA gAyatryatha
yattadannameSha sa viShNurdevatAtha yA so 'rgeSha sa udumbaraH 



7.5.1.[22]

so 'bravIt | ayaM vAva mA sarvasmAtpApmana udabhArShIditi
yadabravIdudabhArShInmeti tasmAdupumbhara udumbharo ha vai tamudumbara
ityAcakShate paro 'kSham paro 'kShakAmA hi devA uru me karaditi
tasmAdurukaramurukaraM ha vai tadulUkhalamityAcakShate paro 'kSham paro
'kShakAmA hi devAH saiShA sarveShAm prANAnAM yoniryadulUkhalaM shiro vai prANAnAM
yoniH



7.5.1.[23]

tatprAdeshamAtram bhavati | prAdeshamAtramiva hi shirashcatuHsrakti bhavati
catuHsraktIva hi shiro madhye saMgR^ihItam bhavati madhye saMgR^ihItamiva hi shiraH 



7.5.1.[24]

taM yatra devAH samaskurvan | tadasminnetatsarvam madhyato 'dadhuH
prANamannamUrjaM tathaivAsminnayametaddadhAti retaHsicorvelayA pR^iShTayo vai
retaHsicau madhyamu pR^iShTayo madhyata evAsminnetatsarvaM dadhAti



7.5.1.[25]

viShNoH karmANi pashyateti | vIryaM vai karma viShNorvIryANi pashyatetyetadyato vratAni
paspasha ityannaM vai vrataM yato 'nnaM spAshayAM cakra ityetadindrasya yujyaH
sakhetIndrasya hyeSha yujyaH sakhA dvidevatyayopadadhAti dvehyulUkhalamumale
sakR^itsAdayati samAnaM tatkaroti samAnaM hyetadannameva sAdayitvA
sUdadohasAdhivadati tasyokto bandhuH



7.5.1.[26]

athokhAmupadadhAti yonirvA ukhA yonimevaitadupadadhAti tAmulUkhala
upadadhAtyantarikShaM vA ulUkhalaM yadvai kiM cAsyA UrdhvamantarikShameva
tanmadhyaM vA antarikSham madhyatastadyoniM dadhAti tasmAtsarveShAm bhUtAnAm
madhyato yonirapi vanaspatInAm



7.5.1.[27]

yadvevokhAmupadadhAti | yo vai sa prajApatirvyasraMsasataiShA sokheme vai lokA
ukheme lokAH prajApatistAmulUkhala upadadhAti
tadenametasmintsarvasminpratiShThApayati prANe 'nna Urjyatho
etasmAdevainametatsarvasmAdanantarhitaM dadhAti 



7.5.1.[28]

athopashayAm piShTvA | lokabhAjamukhAM kR^itvA purastAdukhAyA upanivapatyeSha
haitasyai lokastatho hAsyaiShAnantaritA bhavati 



7.5.1.[29]

tadAhuH | kathamasyaiShA pakvA shR^itopahitA bhavatItiM yadeva yajuShkR^itA tenAtho
yadvai kiM caitamagniM vaishvAnaramupanigacati tata eva tatpakvaM shR^itamupahitam
bhavati



7.5.1.[30]

dhruvAsi dharuNeti | tasyokto bandhurito jaj~ne prathamamebhyo yonibhyo adhi
jAtavedA ityetebhyo hi yonibhyaH prathamaM jAtavedA ajAyata sa gAyatryA
triShTubhAnuShTubhA ca devebhyo havyaM vahatu prajAnannityetairvA eSha
candobhirdevebhyo havyaM vahati prajAnan



7.5.1.[31]

iShe rAye ramasva | sahase dyumna Urje apatyAyetyetasmai sarvasmai
ramasvetyetatsamrADasi svarADasIti samrATca hyeSha svarATca sArasvatau tvotsau
prApavatAmiti mano vai sarasvAnvAkSharasvatyetau sArasvatA utsau tau tvA
prAvatAmityetaddvAbhyAmupadadhAti tasyokto bandhuratho dvayaM hyevaitadrUpam
mR^iccA pashca sAdayitvA sUdadohasAdhivadati tasyokto bandhuH



7.5.1.[32]

athainAmabhijuhoti | etadvA asyAmetatpUrvaM retaH siktam bhavati
sikatAstadetadabhikaroti tasmAdyonau retaH siktamabhikriyata Ajyena juhoti sruveNa
svAhAkAreNa dvAbhyAmAgneyIbhyAM gAyatrIbhyAM tasyokto bandhuH



7.5.1.[33]

agne yukShvA hi ye tava | yukShvA hi devahUtamAniti
yuktavatIbhyAmidamevaitadyonau reto yunakti tasmAdyonau reto yuktaM na
niShpadyate



7.5.1.[34]

sa yadi saMvatsarabhR^itaH syAt | athAbhijuhuyAtsarvaM vai t adyatsaMvatsarabhR^itaH
sarvaM tadyadabhijuhItyatha yadyasaMvatsarabhR^itaH syAdupaiva tiShThetAsarvaM vai
tadyadasaMvatsarabhR^ito 'sarvaM tadyadupatiShThate 'bhi tveva juhuyAt 



7.5.1.[35]

pashureSha yadagniH | so 'traiva sarvaH kR^itsnaH saMskR^itastasyAvAÇ prANaH svayamAtR^iNA
shroNI dviyajuH pR^iShTayo retaHsicau kIkasA vishvajyotiH kakudamR^itavye grIvA aShADhA
shiraH kUrmo ye kUrme prANA ye shIrShanprANAste te 



7.5.1.[36]

taM vA etam | ita Urdhvam prA¤caM cinotyasau vA Aditya eSho 'gniramu tadAdityamita
Urdhvam prA¤caM dadhAti tasmAdasAvAditya ita UrdhvaH prAÇ dhIyate



7.5.1.[37]

athainam prasalavyAvartayati | amuM tadAditya prasalavyAvartayati tasmAdasAvAditya
imAMlokAnprasalavyanuparyaiti



7.5.1.[38]

udaramukhA | yonirulUkhalamuttarokhA bhavatyadharamulUkhalamuttaraM
hyudaramadharA yoniH shishnam musalaM tadvR^ittamiva bhavati vR^ittamiva hi shishnaM
taddakShiNata upadadhAti dakShiNato vai vR^iShA yoShAmupashete yadu pashoH
saMskR^itasyAnnaM taddUrveShTakA tasya vA etasyottaro 'rdha udAhitataro bhavati
pashureSha yadagnistasmAtpashoH suhitasyottaraH kukShirunnatataro  bhavati



7.5.2.[1]

pashushIrShANyupadadhAti | pashavo vai pashushIrShANi pashUnevaitadupadadhAti
tAnyukhAyAmupadadhAtIme vai lokA ukhA pashavaH pashushIrShANyeShu tallokeShu
pashUndadhAti tasmAdima eShu lokeShu pashavaH 



7.5.2.[2]

yadvevokhAyAm | yonirvA ukhA pashavaH pashushIrShANi yonau tatpashUnpratiShThApayati
tasmAdadyamAnAH pacyamAnAH pashavo na kShIyante yonau hyenAnpratiShThApayati



7.5.2.[3]

yadveva pashushIrShANyupadadhAti | yA vai tAH shriya etAni tAni pashushIrShANyatha yAni
tAni
kusindhAnyetAstAH pa¤ca citayastadyAstAH pa¤ca citaya ime te lokAstadye ta ime lokA
eShA sokhA tadyadukhAyAm pashushIrShANyupadadhAtyetaireva tacIrShabhiretAni
kusindhAni saMdadhAti



7.5.2.[4]

tAnpurastAtpratIca upadadhAti | etadvai yatraitAnprajApatiH pashUnAlipsata ta
AlipsyamAnA udacikramiShaMstAnprANeShu samagR^ihNAttAnprANeShu saMgR^ihya
purastAtpratIca Atmannadhatta



7.5.2.[5]

tadvA etatkriyate | yaddevA akurvannidaM nvasmAtte pashavo noccikramiShanti
yattvetatkaroti yaddevA akurvaMstatkaravANItyatho prANeShvevainAnetatsaMgR^ihya
purastAtpratIca Atmandhatte 



7.5.2.[6]

yadveva pashushIrShANyupadadhAti | prajApatirvA idamagra AsIdeka eva so
'kAmayatAnnaM sR^ijeya prajAyeyeti sa prANebhya evAdhi pashUnniramimIta manasaH
puruSha cakShuSho 'shvam prANAdgAM shrotrAdaviM vAco 'jaM tadyadenAnprANebhyo 'dhi
niramimIta tasmAdAhuH prANAH pashava iti mano vai prANAnAm prathamaM
tadyatmanasaH puruShaM niramimIta tasmAdAhuH puruShaH prathamaH pashUnAM
vIryavattama iti mano vai sarve ghrANA manasi hi sarve prANAH
pratiShThitAstadyanmanasaH puruShaM niramimIta tasmAdAhuH puruShaH sarve pashava
iti puruShasya hyevaite sarve bhavanti



7.5.2.[7]

tadetadannaM sR^iShTvA | purastAtpratyagAtmannadhatta tasmAdyaH kashcAnnaM sR^ijate
purastAdevainatpratyagAtmandhatte tadvA ukhAyAmudaraM vA ukhodare tadannaM
dadhAti



7.5.2.[8]

athaiShu hiraNyashakalAnpratyasyati | prANo vai hiraNyamatha vA etebhyaH pashubhyaH
saJNj~napyamAnebhya eva prANA utkAmanti tadyaddhiraNyashakalAnpratyasyati
prANAnevaiShvetaddadhAti 



7.5.2.[9]

sapta pratyasyati | sapta vai shIrShanprANAstAnasminnetaddadhAtyatha yadi pa¤ca
pashavaH syuH pa¤caiva kR^itvaH sapta-sapta pratyasyetpa¤ca vA etAnpashUnupadadhAti
sapta-sapta vA ekaikasminpashau prANAstadeShu sarveShu prANAndadhAti 



7.5.2.[10]

taddhaike 'pi | yadyekaH pashurbhavati pa¤caiva kR^itvaH sapta-sapta pratyasyanti pa¤ca
vA etAnpashUnupadadhAti sapta-sapta vA ekaikasminpashau prANAstadeShu sarveShu
prANAndadhma iti na tathA kuryAdetasminvai pashau sarveShAm pashUnAM rUpaM
tadyadetasminpratyasyati tadevaiShu sarveShu prANAndadhAti



7.5.2.[11]

mukhe prathamam pratyasyati | samyakShravanti sarito na dhenA ityannaM vai
dhenAstadidaM samyaÇmukhamabhisaMsravatyantarhR^idA manasA pUyamAnA ityantarvai
hR^idayena manasA satAnnam pUtaM ya R^ijustasya ghR^itasya dhArA abhicAkashImIti yA
evaitasminnagnAvAhutIrhoShyanbhavati tA etadAha hiraNyayo vetaso madhye agneriti
ya evaiSha hiraNmayaH puruShastametadAha 



7.5.2.[12]

R^ice tvetIha | prANo vA R^ikprANena hyarcati ruce tvetIha prANo vai rukprANena hi rocate
'tho prANAya hIdaM sarvaM rocate bhAse tvetIha jyotiShe tvetIha bhAsvatI hIme
jyotiShmatI cakShuShI abhUdidaM vishvasya bhuvanasya vAjinamagnervaishvAnarasya
cetIhAgnirjyotiShA jyotiShmAnrukbho varcasA varcasvAnitIha vishvAvatIbhyAM vishvaM hi
shrotram 



7.5.2.[13]

atha puruShashIrShamudgR^ihNAti | mahayatyevainadetatsahasradA asi sahasrAya tveti
sarvaM vai sahasraM sarvasya dAtAsi sarvasmai tvetyetat 



7.5.2.[14]

athainAnupadadhAti | puruSham prathamam puruShaM tadvIryeNAptvA dadhAti madhye
puruShamabhita itarAnpashUnpuruShaM tatpashUnAm madhyato 'ttAraM dadhAti
tasmAtpuruSha eva pashUnAm madhyato 'ttA



7.5.2.[15]

ashvaM cAviM cottarata | etasyAM taddishyetau pashU dadhAti tasmAdetasyAM dishyetau pashU
bhUyiShThau



7.5.2.[16]

gAM cAjaM ca dakShiNata | etasyAM taddishyetau pashU dadhAti tasmAdetasyAM dishyetau
pashU bhUyiShThau 



7.5.2.[17]

payasi puruShamupadadhAti | pashavo vai payo yajamAnaM tatpashuShu
pratiShThApayatyAdityaM garbham payasA samaN^gdhItyAdityo vA eSha garbho
yatpuruShastam payasA samaN^gdhItyetatsahasrasya pratimAM vishvarUpamiti puruSho vai
sahasrasya pratimA puruShasya hyeva sahasram bhavati parivR^iN^gdhi harasA
mAbhimaMsthA iti paryenaM vR^iN^gdhyarciShA mainaM hiMsIrityetacatAyuShaM kR^iNuhi
cIyamAna iti puruShaM tatpashUnAM shatAyuM karoti tasmAtpuruSha eva pashUnAM shatAyuH



7.5.2.[18]

athottarato 'shvam | vAtasya jUtimiti vAtasya vA eSha jUtiryadashvo varuNasya nAbhimiti
vAruNo hyashvo 'shvaM jaj~nAnaM sarirasya madhya ityApo vai sariramapsujA u vA ashvaH
shishuM nadInAM harimadribudhnamiti girirvA adrirgiribudhnA u vA Apo 'gne mA hiMsIH
parame vyomannitIme vai lokAH paramaM vyomaiShu lokeShvenam mA hiMsIrityetat 



7.5.2.[19]

atha dakShiNato gAm | ajasramindumaruShamiti somo vA induH sa haiSha somo 'jasro
yadgaurbhuraNyumiti bhartAramityetadagnimIDe pUrvacittiM namobhirityAgneyo vai
gauH pUrvacittimitimiti prA¤caM hyagnimuddharanti prA¤camupacaranti sa
parvabhirR^itushaH kalpamAna iti yadvA eSha cIyate tadeSha parvabhirR^itushaH kalpate gAm
mA hiMsIraditiM virAjamiti virADvai gaurannaM vai virADannamu gauH



7.5.2.[20]

athottarato 'vim | varUtrIM tvaShTurvaruNasya nAbhimiti vAruNI ca hi tvAShTrI cAviraviM
jaj~nAnAM rajasaH parasmAditi shrotraM vai paraM rajo disho vai shrotram paraM rajo
mahIM sAhasrImasurasya mAyAmiti mahatIM sAhasrImasurasya mAyAmityetadagne mA
hiMsIH parame vyomannitIme vai lokAH paramaM vyomaiShu lokeShvenam mA
hiMsIrityetat



7.5.2.[21]

atha dakShiNato 'jam | yo agniragneradhyajAyatetyagnirvA eSho 'gneradhyajAyata
shokAtpR^ithivyA u ta vA divasparIti yadvai prajApateH shokAdajAyata taddivashca pR^ithivyai
ca shokAdajAyata yena prajA vishvakarmA jajAneti vAgvA ajo vAco vai prajA vishvakarmA
jajAna tamagne heDaH pari te vR^iNaktviti yathaiva yajustathA bandhuH 



7.5.2.[22]

ta ete pashavaH | tAnnAnopadadhAti nAnA sAdayati nAnA sUdadohasAdhivadati nAnA hyete
pashavaH



7.5.2.[23]

atha puruShashIrShamabhijuhoti | Ahutirvai yaj~naH puruShaM tatpashUnAM yaj~niyaM karoti
tasmAtpuruSha eva pashUnAM yajate 



7.5.2.[24]

yadvevainadabhijuhoti | shIrShaMstadvIryaM dadhAtyAjyena juhoti vajro vA AjyaM vIryaM
vai vajro vIryamevAsminnetaddadhAti svAhAkAreNa vR^iShA vai svAhAkAro vIryaM vai
vR^iShA vIryamevAsminnetaddadhAti priShTubhA vajro vai triShTubvIryaM vai vajro
vIryaM triShTubvIryeNaivAsminnetadvIryaM dadhAti 



7.5.2.[25]

sa vA ardharcamanudrutya svAhAkaroti | asthi vA R^igidaM tacIrShakapAlaM vihApya
yadidamantarataH shIrShNo vIryaM tadasmindadhAti



7.5.2.[26]

athottaramardharcamanudrutya svAhAkaroti | idaM tacIrShakapAlaM saMdhAya
yadidamupariShTAcIrShNo vIryaM tadasmindadhAti 



7.5.2.[27]

citraM devAnAmudagAdanIkamiti | asau vA Aditya eSha puruShastadetaccitraM
devAnAmudetyanIkaM cakShurmitrasya varuNasyAgnerityubhayeShAM
haitaddevamanuShyANAM cakShurAprA dyAvApR^ithivI antarikShamityudyanvA eSha
imAMlokAnApUrayati sUrya AtmA jagatastasthuShashcetyeSha hyasya sarvasyAtmA yacca
jagadyacca tiShThati 



7.5.2.[28]

athotsargairupatiShThata | etadvai yatraitAnprajApatiH pashUnAlipsata ta AlipsyamAnA
ashocaMsteShAmetairutsargaiH shucam
pApmAnamapAhaMstathaivaiShAmayametadetairutsargaiH shucam pApmAnamapahanti 



7.5.2.[29]

taddhaike | yaM-yameva pashumupadadhati | tasyAtasya shucamutsR^ijanti necucam
pApmAnamabhyupadadhAmahA iti te ha te shucam pApmAnamabhyupadadhati yAM hi
pUrvasya shucamutsR^ijanti tAmuttareNa sahopadadhati



7.5.2.[30]

viparikrAmamu haika upatiShThante | UrdhvAM shucamutsR^ijAma iti te ha te shucam
pApmAnamanUdyantyUrdhvo hyetena karmaNaityUrdhvAmu shucamutsR^ijanti



7.5.2.[31]

bAhyenaivAgnimutsR^ijet | ime vai lokA eSho 'gnirebhyastallokebhyo bahirdhA shucaM
dadhAti bahirvedIyaM vai vedirasyai tadbahirdhA shucaM dadhAtyudaÇ tiShThannetasyAM
ha dishyete pashavastadyatraite pashavastadevaiShvetacucaM dadhAti 



7.5.2.[32]

puruShasya prathamamutsR^ijati | taM hi prathamamupadadhAtImam mA
hiMsIrdvipAdam pashumiti dvipAdvA eSha pashuryatpuruShastam mA
hiMsIrityetatsahasrAkSho medhAya cIyamAna iti hiraNyashakalairvA eSha sahasrAkSho
medhAyetyannAyetyetanmayum pashum medhamagne juShasveti kimpuruSho vai
mayuH kimpuruShamagne juShasvetyetattena cinvAnastanvo niShIdetyAtmA vai
tanUstena cinvAna AtmAnaM saMskuruShvetyetanmayuM te shugR^icatu yaM dviShmastaM te
shugR^icatviti tanmayau ca shucaM dadhAti yaM ca dveShTi tasmiMshca



7.5.2.[33]

athAshvasya | imam mA hiMsIrekashapham pashumityekashapho vA eSha pashuryadashvastam
mA hiMsIrityetatkanikradaM vAjinaM vAjineShviti kanikrado vA eSha vAjyu vAjineShu
gauramAraNyamanu te dishAmIti tadasmai gauramAraNyamanudishati tena
cinvAnastanvo niShIdeti tena cinvAna AtmAnaM saMskuruShvetyetadgauraM te shugR^icatu
yaM dviShamastaM te shugR^icatviti tadgaure ca shucaM dadhAti yaM ca dveShTi tasmiMshca



7.5.2.[34]

atha goH | imaM sAhasraM shatadhAramutmamiti sAhasro vA eSha shatadhAra utso
yadgaurvyacyamAnaM sarirasya madhya itIme vai lokAH sariramupajIvyamAnameShu
lokeShvityetadvR^itaM duhAnAmaditiM janAyeti ghR^itaM vA eShAditirjanAya duhe 'gne mA
hiMsIH parame vyomannitIme vai lokAH paramaM vyomaiShu lokeShvenam mA
hiMsIrityetadgavayamAraNyamanu te dishAmIti tadasmai gavayamAraNyamanudishati
tena cinvAnastanvo niShIdeti tena cinvAna AtmAnaM saMskuruShvetyetadgavayaM te
shugR^icatu yaM dviShAstaM te shugR^icatviti tadgavaye ca shucaM dadhAti yaM ca dveShTi
tasmiMshca



7.5.2.[35]

athAveH | imamUrNAyumityUrNAvalimityetadvaruNasya nAbhimiti vAruNo hyavistvacam
pashUnAM dvipadAM catuShpadAmityubhayeShAM haiSha pashUnAM tvagdvipadAM ca
catuShpadAM ca tvaShTuH prajAnAm prathamaM janitramityetaddha tvaShTA prathamaM
rUpaM vicakArAgne mA hiMsIH parame vyomannitIme vai lokAH paramaM vyomaiShu
lokeShvenam mA hiMsIrityetaduShTramAraNyamanu te dishAmIti tadasmA
uShTramAran\yamanudishati tena cinvAnastanvo niShIdeti tena cinvAna AtmAnaM
saMskuraShvetyetaduShTraM te shugR^icatu yaM dviShmastaM te shugR^icatviti taduShTre ca
shucaM dadhAti yaM ca dveShTi tasmiMshca 



7.5.2.[36]

athAjasya | ajo hyagnerajaniShTa sho kAditi yadvai prajApateH shokAdajAyata tadagneH
shokAdajAyata so apashyajjanitAramagra iti prajApatirvai janitA so pashyatprajApatimagra
ityetattena devA devatAmagra Ayanniti vAgvA ajo vAco vai devA
devatAmagramAyaMstena rohamAyannupa medhyAsa iti svargo vai loko rohastena
svargaM lokamAyunnupa medhyAsa ityetacarabhamAraNyamanu te dishAmIti tadasmai
sharabhamAraNyamanudishati tena cinvAnastanvo niShIdeti tena cinvAna AtmAnaM
saMskuruShvetyetacarabhaM te shugR^icatu yaM dviShmastaM te shugR^icatviti tacarabhe ca
shucaM dadhAti yaM ca dveShTi tasmiMshca 



7.5.2.[37]

tadAhuH | yAM vai tatprajApatireteShAm pashUnAM shucam pApmAnamapAhaMsta ete pa¤ca
pashavo 'bhavaMsta eta utkrAntamedhA amedhyA ayaj~niyAsteShAm brAhmaNo
nAshnIyAttAnetasyAM dishi dadhAti tasmAdetasyAM dishi parjanyo na varShuko yatraite
bhavanti 



7.5.2.[38]

pratyetyAgnimupatiShThate | etadvA etadayathAyathaM karoti yadagnau sAmicite
bahirvedyeti tasmA evaitannihnute 'hiMsAyA AgneyyAgnaya evaitannihnute gAyatryA
gAyatryo 'gniryAvAnagniryAvatyasya mAtrA tAvataivAsmA etannihnute 'niruktayA sarvaM
vA aniruktaM sarveNaivAsmA etannihnute yaviShTavatyaitaddhAsya priyaM dhAma
yadyaviShTha iti yadvai jAta idaM sarvamayuvata tasmAdyaviShThaH 



7.5.2.[39]

tvaM yaviShTha dAshuSha iti | yajamAno vai dAshvAnnR^iH pAhIti manuShyA vai naraH
shR^iNudhI gira iti shR^iNu na imAM stutimityetadrakShA tokamuta tmaneti prajA vai tokaM
rakSha prajAM cAtmAnaM cetyetat



7.5.2.[40]

AruhyAgniM jaghanena svayamAtR^iNAm parItyApasyA upadadhAti | Apa etA yadapasyA
atha vA etebhyaH pashubhya Apa utkrAntA bhavanti tadyadapasyA
upadadhAtyeShvevaitatpashuShvapo dadhAtyanantarhitAH pashubhya
upadadhAtyanantarhitAstatpashubhyo 'po dadhAti pa¤ca-pa¤copadadhAti pa¤ca hyete
pashavaH sarvata upadadhAti sarvata evaiShvetadapo dadhAti 



7.5.2.[41]

tadyAH pa¤cadasha pUrvAH | tA apasyA vajro vA Apo vajraH pa¤cadashastasmAMdyenApo
yantyapaiva tatra pApmAnaM ghnanti vajro haiva tasyArdhasya pApmAnamapahanti
tasmAdvarShatyaprAvR^ito vrajedayam me vajraH pApmAnamapahanaditi



7.5.2.[42]

atha yAH pa¤cottarAH | tAshcandasyAH pashavo vai candAMsyannam pashavo 'nnamu
pashormAMsamatha vA etebhyaH pashubhyo mAMsAnyutkrAntAni bhavanti tadyaccandasyA
upadadhAtyeShvevaitatpashuShu mAMsAni dadhAtyanantarhitAH pashubhya
upadadhAtyanantarhitAni tatpashubhyo mAMsAni dadhAtyantarA apasyA bhavanti
bAhyAshcandasyA antarA hyApo bAhyAni mAMsAni 



7.5.2.[43]

tadAhuH | yadimA Apa etAni mAMsAnyatha kva tvakvva lometyannaM vAva
pashostvagannaM loma tadyaccandasyA upadadhAti saiva pashostvaktallomAtho
yAnyamUnyukhAyAmajalomAni tAni lomAni bAhyokhA bhavatyantarANi pashushIrShANi
bAhyAni hi lomAnyantara AtmA yadItareNa yadItareNeti ha smAha shANDilyaH sarvAneva
vayaM kR^itsnAnpashUntsaMskurma iti



7.5.2.[44]

yadvevApasyA apadadhAti | prajApatervisrastAdApa
AyaMstAsvitAsvavishadyadavishattasmAdviMshatistA asyAN^gulibhyo 'dhyasravannanto vA
aN^gulayo 'ntata evAsmAttA Apa Ayan 



7.5.2.[45]

sa yaH sa prajApatirvyasraMsata | ayameva sa yo 'yamagnishcIyate 'tha yA asmAttA Apa
AyannetAstA apasyAstadyadetA upadadhAti yA evAsmAttA Apa AyaMstA
asminnetatpratidadhAti tasmAdetA atropadadhAti 



7.5.2.[46]

apAM tvemantsAdayAmIti | vAyurvA apAmema yadA hyevaiSha itashcetashca vAtyathApo
yanti vAyau tAM sAdayati 



7.5.2.[47]

apAM tvodmantsAdayAmIti | oShadhayo vA apAmodma yatra hyApa undantyastiShThanti
tadoShadhayo jAyanta oShadhiShu tAM sAdayati 



7.5.2.[48]

apAM tvA bhasmantsAdayAmIti | abhraM vA apAm bhasmAbhre tAM sAdayati 



7.5.2.[49]

apAM tvA jyotiShi sAdayAmIti | vidyudvA apAM jyotirvidyuti tAM sAdayati



7.5.2.[50]

apAM tvAyane sAdayAmIti | iyaM vA apAmayanamasyAM hyApo yantyasyAM tAM sAdayati
tadyA asyaitebhyo rUpebhya Apa AyaMstA asminnetatpratidadhAtyatho
etAnyevAsminnetadrUpANi dadhAti



7.5.2.[51]

arNave tvA sadane sAdayAmIti | prANo vA arNavaH prANe tAM sAdayati 



7.5.2.[52]

samudre tvA sadane sAdayAmIti | mano vai samudrA manaso vai samudrAdvAcAbhryA
devAstriyIM vidyAM nirakhanaMstadeSha shloko 'bhyukto ye
samudrAnnirakhanandevAstIkShNAbhirabhribhiH sudevo adya tadvidyAdyatra
nirvapaNaM dadhuriti manaH samudro vAktIkShNAbhristrayI vidyA nirvapaNametadeSha
shloko 'bhyukto manasi tAM sAdayati 



7.5.2.[53]

sarire tvA sadane sAdayAmIti | vAgvai sariraM vAci tAM sAdayati 



7.5.2.[54]

apAM tvA kShaye sAdayAmIti | cakShurvA apAM kShayastatra hi sarvadaivApaH kShiyanti
cakShuShi tAM sAdayati 



7.5.2.[55]

apAM tvA sadhiShi sAdayAmIti | otraM vA apAM sadhiH shrotre tAM sAdayati tadyA
asyaitebhyo rUpebhyo Apa AyaMstA asminnetatpratidadhAtyatho
etAnyevAsminnetadrUpANi dadhAti



7.5.2.[56]

apAM tvA sadane sAdayAmIti | dyaurvA apAM sadanaM divi hyApaH sannA divi tAM
sAdayati 



7.5.2.[57]

apAM tvA sadhasthe sAdayAmIti antarikShaM vA apAM sadhasthamantarikShe tAM sAdayati 



7.5.2.[58]

apAM tvA yonau sAdayAmIti | samudro vA apAM yoniH samudre tAM sAdayati 



7.5.2.[59]

apAM tvA purIShe sAdayAmIti | sikatA vA apAm purIShaM sikatAsu tAM sAdayati 



7.5.2.[60]

apAM tvA pAthasi sAdayAmIti | annaM vA apAm pAtho 'nne tAM sAdayati tadyA
asyaitebhyo rUpebhya Apa AyaMstA asminnetatpratidadhAtyatho
etAnyevAsminnetadrUpANi dadhAti



7.5.2.[61]

gAyatreNa tvA candasA sAdayAmi | traiShTubhena tvA candasA sAdayAmi jAgatena tvA
candasA sAdayAmyAnuShTubhena tvA candasA sAdayAmi pAN^ktena tvA candamA
sAdayAmIti tadyA asyaitebhyashcandobhya Apa AyaMstA asminnetatpratidadhAtyatho
etAnyevAsminnetaccandAMsi dadhAti 



7.5.2.[62]

tA etA aN^gulayaH | tAH | sarvata upadadhAti sarvato hImA aN^gulayo
'nteShUpadadhAtyanteShu hImA aN^gulayashcaturdhopadadhAti caturdhA hImA aN^gulayaH
pa¤ca-pa¤copadadhAti pa¤ca-pa¤ca hImA aN^gulayo nAnopadadhAti nAnA hImA
aN^gulayaH sakR^itsakR^itsAdayati samAnaM tatkaroti tasmAtsamAnasambandhanAH

