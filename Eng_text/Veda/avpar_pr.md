Atharvavedaparisistas
Based on the edition by George Melville Bolling and Julius von Negelein:
"The ParishiShTas of the Atharvaveda",
Vol. 1, parts 1 and 2 (all published), Leipzig: Harrassowitz 1909--1910


Input by Yuri IshI (Tokai University)
Revised by Arlo Griffiths (Leiden and Groningen Universities)
in collaboration with Reinhold Gruenendahl (Niedersaechsische StAts und Universitaetsbibliothek, Goettingen)


Maintained by Arlo Griffiths. Please send corrections to <arlo.griffiths@letÊeidenunivNl>


[[...]] replaces the edition's <...>


___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ù             249
long i                  I             197
long I                  ý             253
long u                  U             198
long U                  ô             244
vocalic r               R^i             173
vocalic R               ã             227
long vocalic r          Ì             204
vocalic l               Ê             202
long vocalic l          Ë             203
velar n                 Ç             199
velar N                 §             167
palatal n               ¤             164
palatal N               ¥             165
retroflex t             T             194
retroflex T             è             232
retroflex d             D             172
retroflex D             Ö             214
retroflex n             N             239
retroflex N             ×             215
palatal s               sh             211
palatal S               Á             193
retroflex s             Sh             171
retroflex S             å             229
anusvara                M             230
capital anusvara        õ             245
visarga                 H             247
capital visarga         ê             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________






(ParishiShTa_1. nakShatrakalpaH)
(AVParis_0,0.0)     shrIgaNeshAya namaH || oM namo 'tharvAtmane vAmadevAya shivAya || shrIsarasvatyai namaH ||

(AVParis_1,1.1)     atha nakShatrakalpaM vyAkhyAsyAmaH ||
(AVParis_1,1.2)     kR^ittikA rohiNI mR^igashira ArdrA punarvasU puShyAshleShA maghA(H) phAlgunI phalgunyau hasta(sh) citrA svAti(r) vishAkhe anurAdhA jyeShThA mUla(m) pUrvAShADhA uttarAShADAbhijic chravaNaH shraviShThA shatabhiShaH pUrvaproShThapadottaraproShThapadau revaty ashvayujau bharaNyaH ||

(AVParis_1,2.1)     ShaT kR^ittikA ekA rohiNI tisro mR^igashira ekArdrA dve punarvasU ekaH puShyaH ShaD AshleShAH ShaN maghAH catasraH phalgunyaH paJNca hasta ekA citrA ekA svAtir dve vishAkhe catasro 'nurAdhA ekA jyeShThA sapta mUlam aShTAv aShADhA eko 'bhijit tisraH shravaNaH paJNca shraviShThA ekA shatabhiShA catasraH proShThapadau ekA revatI dve ashvayujau tisro bharaNyaH ||
(AVParis_1,2.2)     iti saMkhyAparimitaM brahma ||

(AVParis_1,3.1)     AgniveshyaH kR^ittikA rohiNy AnurohiNI shvetAyinaM mR^igashira ArdrA bArhadgavI vAtsyAyanau punarvasU bhAradvAjaH puShyo jAtUkarNyo 'shleShA vaiyAghrapadyo maghA(H) pArAsharyau pUrve phAlguNyAv aupashivyA uttare mANDavyAyano hastash citrA gautamI kauNDinyAyanaH svAtiH kApile vishAkhe maitreyy anurAdhA kaushikI jyeShThA kautsaM mUlaM hAritayaj~nI pUrvAShADhA kAshyapy uttarA shaunako 'bhijid AtreyaH shravaNo gArgyaH shraviShThA dAkShAyaNI shatabhiShag vAtsyAyanyau pUrve proShThapade AgastyAv uttare shAN^khAyanI revatI kAtyAyan(y)Av ashvayujau mAtR^ibhyo bharaNyaH vasiShThaH kashyapa Adityash candramA brahmANo nakShatreShu ||

(AVParis_1,4.1)     kR^ittikA agnidevatyA rohiNyAM tu prajApatiH | saumyaM mR^igashiraM vidyAn marutash cAtra daivatam ||
(AVParis_1,4.2)     rudrasyArdrAditeH punarvasU puShye vidyAd bR^ihaspatim | ashleShA[[H]] sarpadaivatyA maghAsu pitaraH smR^itAH ||
(AVParis_1,4.3)     bhagas [tu] pUrvayoH phalgunyor aryamottarayor api | haste ca savitA daivaM citrA tu tvaShTR^idaivatA ||
(AVParis_1,4.4)     svAtau tu daivataM vAyur indrAgnI tu vishAkhayoH | anurAdhAsu mitro vai jyeShThAyAm indramahAdevau ||
(AVParis_1,4.5)     ahir budhnyash ca mUlasya nirR^itish cAtra daivatam | ApaH pUrvAsv aShADhAsu vishve devAs tathottare ||
(AVParis_1,4.6)     abhijid brahmadevatyaH shravaNe viShNur ucyate | shraviShThA vasudevatyA shatabhiShag varuNendrayoH ||
(AVParis_1,4.7)     aja ekapAd dishash ca Adityash ca tathottare | revatI pUShadaivatyA ashvinyAm ashvinau smR^itau ||
(AVParis_1,4.8)     bharaNyo yamadevatyA devatAH saMprakIrtitAH ||

(AVParis_1,5.1)     kR^ittikA maghA mUlaM [[ca tathA]] pUrvANi dvandvinAm | etAni purastAdbhAgAny ahaHpUrvANi jAnIyAt ||
(AVParis_1,5.2)     ArdrAM shatabhiShajaM svAtim AshleShA bharaNIr api | naktaMbhAgAni bruvate jyeShThayA saha brahmANam ||
(AVParis_1,5.3)     punarvasU vishAkhe ca uttarANi ca dvandvinAm | rAtrIm ubhayataH pakShau bhajante yA ca rohiNI ||
(AVParis_1,5.4)     mR^igashiraH puShyo hastash citrA tu sahAnurAdhaiH | shravaNash ca shraviShThAsh ca revaty ashvayujau nava ||
(AVParis_1,5.5)     etAny upariShTAdbhAgAni rAtrIpUrvANi jAnIyAt | muhUrto 'bhijid ucyate ||
(AVParis_1,5.6)     purastAdbhAgAny anAgatenopariShTAdbhAgAny atikrAntena ubhayatobhAgAni vartamAne[[na]] naktaMbhAgAni samaM candreNa vA ||
(AVParis_1,5.7)     [[ShaD a]]nAgatayogIni sthitayogIni dvAdasha | navAtikrAntayogIni tathA yogaH pradR^ishyate ||

(AVParis_1,6.1)     bahUni jAtAni graho hinasti kR^ittikAsu tiShThann uta dIrgham AyuH | ajAvayo mUShikAsh ca vyathante visho brahmaNaH saha mlecchavAMsh ca ||
(AVParis_1,6.2)     kaliN^gAnAM vyathate nanu rAjA hiraNyakArAMsh ca nihanti kR^itsnam | ayaskArA lohakArA AhitAgnish ca kR^itsnaM niyanti sahAgnitaptaiH ||
(AVParis_1,6.3)     ayo lohaM rajataM jAtarUpaM hiraNyamishraM [yac] ca patanti sAram | kAshAH kushA yac ca suvarNavarNaM yac cAgnivarNaM phalamUlapuShpam ||
(AVParis_1,6.4)     [ye tatra jAtAH] sarAMsi shuShyanty apayanti nadyaH prajA vyathante pashavo mR^igAsh ca || prajApater hR^idaye pIDyamAne sarvaM jagad vyathate sapradesham ||
(AVParis_1,6.5)     mahAbhaumo rAjA mariShyatIti vidyAd ekAriNAM chavakAm invakAsu | nakShatrabhAge niyanti yojadhAnAH tathA hi nUnaM triNavena sR^iShTam ||
(AVParis_1,6.6)     tathA sa ninye nidhAnadarshanAya tatra teShAM sahAkShemaM tasya vidyAt | paritya ye pUrvapadAn balena uttiShThanti vIryavanto mR^igAnAm ||
(AVParis_1,6.7)     bhagena devy upayanti divyam ArdrAbhAge sahino bhavanti | tatra daivAn mAnuShyAMsh ca punarvasvor nakShatra bhAge niniyoja dhAnAH ||
(AVParis_1,6.8)     tathA hi nUnaM puShyo bhAga ekadhA brAhmaNAnAM tathA vidur nakShatraveditAraH tathA hi nUnam ||
(AVParis_1,6.9)     shatadrayaH kaishikA dakShiNArdhA AndhrAsh ca yogahAsayA pravR^iddhAH || ashleShAbhAge sahino bhavanti tatra ||
(AVParis_1,6.10)     veNUn pitÌMs trirujAhur devatAm | maghAbhAge aShTame devasR^iShTam | saMyujyante devaprasAdanena tatra ||

(AVParis_1,7.1)     rAj~nAM rAkAyAm atha madrakaikayA manomApAyanasahaparisunniyojasahAntau | tunyam atha saptamAtraM pUrvabhAge navake phalgunIShu ||
(AVParis_1,7.2)     matsyA mAgadhAsh cedayash ca shAlvA matsyA ubhe phalgunIShu | saMyujyante devaprasAdanena tatra ||
(AVParis_1,7.3)     pUrvAcAryA icchamAnAsh ca sarve yakR^it kloma saha bhAgena haste | saMyujyante devaprasAdanena tatra ||
(AVParis_1,7.4)     ye pUrvArdhe nijIhate carantaH shAntA mR^igA [jantu]pashavo apagAminas te | pashavo bhavatAsh ca sarve citrAyA bhAge sahino bhavanti || tatrA-
(AVParis_1,7.5)     -cyutakeshaM vAhanaM jayArthaM kumAryo anaDvAn sahate atra ye | vij~nAyate devasR^iShTaM purANaM svAtiM bhajante tR^iNavash ca sarve ||
(AVParis_1,7.6)     vR^ikShA vR^ikShamUlam ikShvAkavash ca vishAkhAyAM yojitAH sAMpadena | tasmin gR^ihIte bhayam eva teShAM daivopasR^iShTe tu balena kAryam || ye tatra jAtAH ||
(AVParis_1,7.7)     ye pashcArdhe nijIhate caranta Asavo mR^igA uttarArdhAsh cAndhrAH | anUrAdhAsu magadhavaN^gamatsyAH sarve samagrAH sahino bhavanti tatra ||
(AVParis_1,7.8)     paJNcaikadhA janapadA bhavanti sayujaHkAsaubaladAdauShyadhAH | bAhlIkA jyeShThA upayanti bhaktyA tatra ||
(AVParis_1,7.9)     ikShvAkUNAM nirmathyA mUlam AhuH | tathA vidur nakShatraveditAras tathA hi nUnam
(AVParis_1,7.10)     kAmbojAH kAlamR^iShAsh ca krandA ucchuShmANaH shvAnash cAvadhUmamarkaTAsh ca pUrvAShADhA upayanti bhaktyA tatra ||

(AVParis_1,8.1)     vishve devAH saha paJNcAlajyeShThA Apash ca yAH pAntu bhUtaM bhaviShyat | uttarAShADhA upayanti bhaktyA tatra ||
(AVParis_1,8.2)     nArkavindA nArvvidAlA nasR^iN^gAvau naiShadhA jantavo mataN^gAH | abhijitaM hArthavij~nAya bhejire tatra ||
(AVParis_1,8.3)     pAJNcAlAH shravaNam upaiti bhaktyA sunvantash cobhe vidvAn bhUtA niniyoja devaH || pUrvakartA bhUtabhaviShyakAlas tathA ni nUnam
(AVParis_1,8.4)     kurUn shraviShThAs tathA shivAs tathAhur nakShatrabhAge niniyoja dhAnAH || tathA hi nUnam
(AVParis_1,8.5)     aN^gAdayo janapadA guhAshayA apsu ca ye kShipanti shatabhiShaji bheShajasya bhejire tatra ||
(AVParis_1,8.6)     khaDgA hastino gavayA varAhA ahInarA kuntayash cApi sarve | pUrvau proShThapadA upayanti bhaktyA tatra ||
(AVParis_1,8.7)     ushInarA uttarayoH proShThapadayor nakShatrabhAge niniyoja dhAnAH | tathA hi nUnam
(AVParis_1,8.8)     AvR^itAH shUdrAH saha kAravash ca dakShiNapUrve yUkabhiH saha revatIM hArthavij~nAya bhejire tatra ||
(AVParis_1,8.9)     acyutakeshaM vAhanaM ca padArtham ucAvacajanapadA mahAntaH | ashvayujau hArthavij~nAya bhejire tatra ||
(AVParis_1,8.10)     ubhaye kIkaTAH kaushalAsh ca rahash ca[vo] ye ca prasuptAsh caranti bharaNIH sahArthavij~nAya bhejire tatra teShAM sahAkShayam asya vidyAt ||

(AVParis_1,9.1)     kariShyamANaH saMgrAmaM pratirAjena kShatriyaH | brAhmaNaM pUrvam anvicched vidvAMsaM shAstravittamam ||
(AVParis_1,9.2)     utpAtAn yas tu yAn vidyAd divyAntarikShapArthivAn | taM vai lipsitum arhati rAjA rAShTre jijIviShuH ||
(AVParis_1,9.3)     grahANAM yaH sthitiM vidyAn nakShatrANAM ca sAMpadam | anabhyaktam upAsIta nakShatrasamatAM ca yat ||
(AVParis_1,9.4)     AyudhIyAn bibhrad rAjA kR^ittikAsu na riShyati | tad dhi tejasvi nakShatraM bahulaM divi rocate ||
(AVParis_1,9.5)     atho hi kR^ittikA iti nakShatraM bhAnumattamam | Agneyam agninakShatraM rAjA hy asmin pravardhate ||
(AVParis_1,9.6)     rohiNyA[M] sArdham AsIta rajjupalyAni kArayet | mR^igashirasy ashvAn bibhR^iyAt sAsya senA na riShyati ||
(AVParis_1,9.7)     saumyaM somasya nakShatraM rAjA hy asmin pravardhate | ArdrAyAM mR^igayAM yAyAd amitrebhyash ca hAvayet ||
(AVParis_1,9.8)     punarvasvAbhiyuJNjIta puShyenaitAM prayojayet | iShIkAM chedayan rAjA ashleShAsu na riShyati ||
(AVParis_1,9.9)     maghAbhiH sArdham AsIta na yAyAd ucchrayaM cana | phalgu dvArANi kArayet paricArAMsh ca vAhayet ||
(AVParis_1,9.10)     toraNAni ca saMhanyuH phalakAni ca takShayet | ..... uttarAbhyAM ca hAvayet ||

(AVParis_1,10.1)     hastena citrAm AkAN^kShen nakShatrasya parigraham | anekadarshI syAc citrAyAM purA svAter abhiplavAt ||
(AVParis_1,10.2)     svAtau shishUn niyojayej javArthAn rathavAhinaH | athAsmin [kanyAm] upavAsayet kShipraM sA labhate patim ||
(AVParis_1,10.3)     pradatIn kArayan rAjA vishAkhAyAM na riShyati | lepayet pradatI rAjA anUrAdhAsu kShatriyaH ||
(AVParis_1,10.4)     jyeShThAyAM hastinaM pashyed abhiShekAMsh ca kArayet | ..... rAjaputrAMsh ca yodhayet ||
(AVParis_1,10.5)     mUlena parikhAM khAnayet puraM citena yojayet | nairR^itaM rAjanakShatraM vadhyAn anena ghAtayet ||
(AVParis_1,10.6)     trirAtraM sArdhaM dIkShayitvA AShADhAsu vrataM caret | abhijity abhiyuJNjIta shravaNena cikIrShatu ||
(AVParis_1,10.7)     shraviShthAbhiH sR^ijed rasAn ||
(AVParis_1,10.8)     shatabhiShaji bhiShakkarma bhaiShajyaM cAtra kArayet | prAcInaproShThapadayor yAyAd ...
(AVParis_1,10.9)     uttarAbhyAm abhiyuJNjIta gR^iheShu revatyAM vaset | vi senAM kArayed rAjA ashvinyAM bharaNIShu ca ||

(AVParis_1,11.1)     citrANi sAkaM divi rocanAni sarIsR^ipANi bhuvane javAni | turmishaM sumatim icchamAno ahAni gIrbhiH saparyAmi nAkam ||
(AVParis_1,11.2)     suhavam agne kR^ittikA rohiNI castu bhadraM mR^igashiraH sham ArdrA | punarvasU sUnR^itA cAru puShyo bhAnur AshleShA ayanaM maghA me ||
(AVParis_1,11.3)     puNyaM pUrvA phalgunyau cAtra hastash citrA shivA svAti sukho me astu | rAdhe vishAkhe suhavA anurAdhA jyeShThA sunakShatram ariShTamUlam ||
(AVParis_1,11.4)     annaM pUrvA rAsatAM me aShADhA UrjaM dehy uttarA A vahantu | abhijin me rAsatAM puNyam eva shravaNaH shraviShThAH kurvatAM supuShTim ||
(AVParis_1,11.5)     A me mahac chatabhisag varIya Ame dvayA proShThapadA susharma | A revatI cAshvayujau bhagaM ma A me rayiM bharaNya A vahantu ||

(AVParis_1,12.1)     kR^ittikA rohiNI mR^igashira ArdrA punarvasU puShyAshleShA maghAH pUrve phalgunyau tan navamam agnir dashamam ahorAtre edAdashadvAdashe ||
(AVParis_1,12.2)     etAny evAsmai nakShatrANi shriyaM bhUtiM puShTiM prajAM pashUn annam annAdyaM samindhata iti veda
(AVParis_1,12.3)     atha yaM kAmayaty etAny evAsmai nakShatrANi shriyaM bhUtiM puShTiM prajAM pashUn annam annAdyaM samindhIrann iti tasmAd etasmin nakShatra evaMvidvAn kuryAt
(AVParis_1,12.4)     prAJNcam idhmam upasamAdhAya [[parisamuhya paryukShya]] paristIrya barhI rasAn barhiShy AdhAyAnvAlabhyAtha juhuyAc citrANi sAkaM divi rocanAni svAhety agnau hutvA raseShu saMpAtAn AnIya saMsthApya homAMs tata enaM prAshayati rasAn ||
(AVParis_1,12.5)     evaM ced asmai karoty etAny evAsmai nakShatrANi shriyaM bhUtiM puShTiM prajAM pashUn annam annAdyaM samindhate ||

(AVParis_1,13.1)     uttare phalgunyau hasta[[sh]] citrA svAti[[r]] vishAkhe anUrAdhA jyeShThA mUlaM pUrvAShADhA tan navamam Adityo dashamaM [nAmarUpa] pUrvapakShAparapakShAv ekAdashadvAdashe
(AVParis_1,13.2)     etAny evAsmai = 1,12.2.
(AVParis_1,13.3)     atha yam = 1,12.3.
(AVParis_1,13.4)     prAJNcam idhmam = 1,12.4.
(AVParis_1,13.5)     evam = 1,12.5.

(AVParis_1,14.1)     uttarAShADhAbhijic chravaNaH shraviShThA shatabhiShak proShThapadau revaty ashvayujau bharaNyas tad dashamam ... paurNamAsyamAvAsye dvAdashatrayodashe
(AVParis_1,14.2)     etAny evAsmai = 1,12.2.
(AVParis_1,14.3)     atha yam = 1,12.3.
(AVParis_1,14.4)     prAJNcam idhmam = 1,12.4.
(AVParis_1,14.5)     evam = 1,12.5.

(AVParis_1,15.1)     R^igvedo yajurvedaH sAmavedo brahmavedaH shikShA kalpo vyAkaraNaM niruktaM chando jyotiSham itihAsapurANaM vAkovAkya[[m]] idAvatsaraH parivatsaraH saMvatsaro dashamaM shItoShNe ekAdashadvAdashe
(AVParis_1,15.2)     etAny evAsmai = 1,12.2.
(AVParis_1,15.3)     atha yam = 1,12.3.
(AVParis_1,15.4)     prAJNcam idhmam = 1,12.4.
(AVParis_1,15.5)     evam = 1,12.5.

(AVParis_1,16.1)     prANo apAno vyAnaH samAna udAnash cakShuH shrotraM vAÇ manas tan navamam ... dashamaM nAmarUpe ekAdashadvAdashe
(AVParis_1,16.2)     etAny evAsmai = 1,12.2.
(AVParis_1,16.3)     atha yam = 1,12.3.
(AVParis_1,16.4)     prAJNcam idhmam = 1,12.4.
(AVParis_1,16.5)     evam = 1,12.5.

(AVParis_1,17.1)     ajany ajanir yasho ajanir varco ajanis tejo ajaniH saho ajanir maho ajanir brahmA ajanir brAhmaNavarcasam ajaniH sarveShAM lokAnAM sarveShAM devAnAM sarveShAM vedAnAM sarveShAM bhUtAnAM sarvAsAM sravantInAM janitAdhipatir ajanir bhavatIti veda
(AVParis_1,17.2)     atha yaM kAmayeta sarveShAM lokAnAM sarveShAM devAnAM sarveShAM vedAnAM sarveShAM bhUtAnAM sarvAsAM sravantInAM janitAdhipatir ajaniH syAd iti tasmAd etasmin nakShatra evaMvidvAn kuryAt ||
(AVParis_1,17.3)     prAJNcam idhmam = 1,12.4.
(AVParis_1,17.4)     evaM ced asmai karoti sarveShAM lokAnAM sarveShAM devAnAM sarveShAM vedAnAM sarveShAM bhUtAnAM sarvAsAM sravantInAM janitAdhipatir ajanir bhavati ||

(AVParis_1,18.1)     viShThitashravA vai nAmaitan nakShatraM yat pUrvAhne adhi[[tiShThati vi]]tiShThaty asya puNyA kIrtir ainaM puNyA kIrtir gacchaty upainaM puNyA kIrtis tiShThati nAsmAt puNyA kIrtir apakrAmati kIrtimAn prajayA pashubhiH shriyA gR^ihair dhanena bhavatIti veda
(AVParis_1,18.2)     atha yaM kAmayeta vitiShThed asya puNyA kIrtir [[ainaM puNyA kIrtir]] gacched upainaM puNyA kIrtis tiShThen nAsmAt puNyA kIrtir apakrAmet kIrtimAn prajayA pashubhiH shriyA gR^ihair dhanena syAd iti tasmAd etasmin nakShatra evaMvidvAn kuryAt ||
(AVParis_1,18.3)     prAJNcam idhmam upasamAdhAya paristIrya barhI rasAn barhiShy AdhAyAnvAlabhyAtha juhuyAd viShAsahiM sahamAnaM svAhety agnau hutvA raseShu saMpAtAn AnIya saMsthApya homAMs tata enaM prAshayati rasAn ||
(AVParis_1,18.4)     evaM ced asmai karo[[ti vitiShTha]]ty asya puNyA kIrtir [[ainaM puNyA kIrtir]] gacchaty upainaM puNyA kIrtis tiShThati nAsmAt puNyA kIrtir apakrAmati kIrtimAn prajayA pashubhiH shriyA gR^ihair bhavati ||

(AVParis_1,19.1)     varco vai nAmaitan nakShatraM yan madhyAhnainaM varco gacchaty upainaM varcas tiShThati nAsmAd varco apakrAmati varcasvI prajayA pashubhiH shriyA gR^ihair dhanena bhavatIti veda
(AVParis_1,19.2)     atha yaM kAmayetainaM varco gacched upainaM varco tiShThen nAsmAd varco apakrAmed varcasvI prajayA pashubhiH shriyA gR^ihair dhanena syAd iti tasmAd etasmin nakShatra evaMvidvAn kuryAt ||
(AVParis_1,19.3)     prAJNcam idhmam upasamAdhAya paristIrya barhI rasAn barhiShy AdhAyAnvAlabhyAtha juhuyAd varco asi varco mayi dhehi svAhety agnau hutvA raseShu saMpAtAn AnIya saMsthApya homAMs tata enaM prAshayati rasAn ||
(AVParis_1,19.4)     evaM ced asmai karoty ainaM varco gacchaty upainaM varcas tiShThati nAsmAd varco apakrAmati varcasvI prajayA pashubhiH shriyA gR^ihair dhanena bhavati ||

(AVParis_1,20.1)     tejo vai nAmaitan nakShatraM yad aparAhNainaM tejo gacchaty upainaM tejas tiShThati nAsmAt tejo apakrAmati tejasvI prajayA pashubhiH shriyA gR^ihair dhanena bhavatIti veda
(AVParis_1,20.2)     atha yaM kAmayetainaM tejo gacched upainaM tejas tiShThen nAsmAt tejo apakrAmet tejasvI prajayA pashubhiH shriyA gR^ihair dhanena syAd iti tasmAd etasmin nakShatra evaMvidvAn kuryAt ||
(AVParis_1,20.3)     prAJNcam idhmam upasamAdhAya paristIrya barhI rasAn barhiShy AdhAyAnvAlabhyAtha juhuyAd tejo asi tejo mayi dhehi svAhety agnau hutvA raseShu saMpAtAn AnIya saMsthApya homAMs tata enaM prAshayati rasAn ||
(AVParis_1,20.4)     evaM ced asmai karoty ainaM tejo gacchaty upainaM tejas tiShThati nAsmAt tejo apakrAmati tejasvI prajayA pashubhiH shriyA gR^ihair dhanena bhavati ||

(AVParis_1,21.1)     viShThitashravA vai nAmaitan nakShatraM yat pUrvAhne ||
(AVParis_1,21.2)     varco vai nAmaitan nakShatraM yan madhyAhne ||
(AVParis_1,21.3)     tejo vai nAmaitan nakShatraM yad aparAhNe ||
(AVParis_1,21.4)     akAle tv evAprayuktAni bhavanti ||

(AVParis_1,22.1)     viShThitashravA vai nAmaitan nakShatraM yat pUrvarAtre ||
(AVParis_1,22.2)     varco vai nAmaitan nakShatraM yad madhyarAtre ||
(AVParis_1,22.3)     tejo vai nAmaitan nakShatraM yad apararAtre ||
(AVParis_1,22.4)     svesve kAle [[prayuktAni]] bhavanti ||
(AVParis_1,22.5)     [[yo vai rAtriyAnv evAprayuktAni bhavanti]] ||

(AVParis_1,23.1)     yo vai ahnaH puNyAhaM veda puNyAhI bhavati puNyAham asmai bhavati puNyAha eva kurute ||
(AVParis_1,23.2)     sUryo vAhnaH puNyAhaM tasmAd etasmin nakShatra evaMvidvAn kuryAt ||
(AVParis_1,23.3)     prAJNcam idhmam upasamAdhAya paristIrya barhI rasAn barhiShy AdhAyAnvAlabhyAtha juhuyAd viShAsahiM sahamAnaM svAhety agnau hutvA raseShu saMpAtAn AnIya saMsthApya homAMs tata enaM prAshayati rasAn ||
(AVParis_1,23.4)     evaM ced asmai karoti puNyAhI bhavati puNyAham asmai bhavati puNyAha eva kurute ||

(AVParis_1,24.1)     yo vai rAtryAH puNyAhaM veda puNyAhI bhavati puNyAham asmai bhavati puNyAha eva kurute ||
(AVParis_1,24.2)     candro vai rAtryAH puNyAhaM tasmAd etasmin nakShatra evaMvidvAn kuryAt ||
(AVParis_1,24.3)     prAJNcam idhmam upasamAdhAya paristIrya barhI rasAn barhiShy AdhAyAnvAlabhyAtha juhuyAd yad rAjAnaM svAhety agnau hutvA raseShu saMpAtAn AnIya saMsthApya homAMs tata enaM prAshayati rasAn ||
(AVParis_1,24.4)     evaM ced asmai karoti puNyAhI bhavati puNyAham asmai bhavati puNyAha eva kurute ||

(AVParis_1,25.1)     yo vA ahoratrayoH puNyAhaM veda puNyAhI bhavati puNyAham asmai bhavati puNyAha eva kurute ||
(AVParis_1,25.2)     brAhmaNo vA ahorAtrayoH puNyAham
(AVParis_1,25.3)     taM pR^icchet kenAjiteti
(AVParis_1,25.4)     sa ced brUyAt kartavyam iti tathA kuryAt
(AVParis_1,25.5)     puNyAhI bhavati puNyAham asmai bhavati puNyAha eva kurute ||

(AVParis_1,26.1)     yAni nakShatrANi divy antarikShe apsu bhUmau yAni nageShu dikShu | prakalpayaMsh candramA yAny eti sarvANi mamaitAni shivAni santu ||
(AVParis_1,26.2)     aShTAviMshAni shivAni shagmAni saha yogaM bhajantu me | yogaM prapadye kShemaM ca kShemaM prapadye yogaM ca namo 'horAtrAbhyAm astu ||
(AVParis_1,26.3)     svastitaM me suprAtaH susAyaM sudivaM sumR^igaM sushakunaM me astu | suhavam agne svasty amartyaM gatvA punar AyAbhinandan ||
(AVParis_1,26.4)     anuhavaM parihavaM parivAdaM parikShavam | sarvair me riktakumbhAn parA tAnt savitaH suva ||
(AVParis_1,26.5)     apapApaM parikShavaM puNyaM bhakShImahi kShavam | shivA te pAta nAsikAM puNyagash cAbhimehatAm ||
(AVParis_1,26.6)     imA yA brahmaNaspate viShUcIr vAta Irate | sadhrIcIr indra tAH kR^itvA mahyaM shivatamAs kR^idhi ||
(AVParis_1,26.7)     svasti no astv abhayaM no astu namo 'horAtrAbhyAm astu ||

(AVParis_1,27.1)     dadhyodanaM bhuktvA kR^ittikAbhir abhyudiyAt siddhArtho haiva punar Agacchati ||
(AVParis_1,27.2)     ArShabhena mAMsena rohiNyAM mR^igamAMsair mR^igashirasi rudhiram ArdrAyAM gR^ihapatibhaktaM punarvasvoH ghR^itapAyasaM puShye sarpir mAMsair ashleShAsu
(AVParis_1,27.3)     etAni khalu prAgdvArANi nakShatrANi bhavanti ||
(AVParis_1,27.4)     sa yatraiva prAcIM disham abhyutthitaH shastrahastena vA kaNThahastena vA vadhyaghAtena vA sameyAn nivartetArvAk khalv etat kroshAd UrdhvaM kroshAd avyAghAtukam arthasya bhavati ||

(AVParis_1,28.1)     tailena kR^isharaM bhuktvA maghAbhir abhyudiyAt siddhArtho haiva punar Agacchaty
(AVParis_1,28.2)     Avikair mAMsair bhuktvA pUrvayoH phalgunyor abhyudiyAd rasair uttarayoH praiyaN^gavaM haste citraM bhaktaM bhuktvA citrayAbhyudiyAt yAni jyeShThAni teShAM bhuktvA svAtAv abhyudiyAd apUpAn vishAkhayor
(AVParis_1,28.3)     etAni khalu dakShiNadvArANi nakShatrANi bhavanti
(AVParis_1,28.4)     sa yatraiva dakShiNAM disham abhyutthitaH shayanahastena vAstaraNahastena vAsandIhastena vA nIvIhastena vA jAnuhastena vA sameyAn nivartetArvAk khalv etat kroshAd UrdhvaM kroshAd avyAghAtukam arthasya bhavati

(AVParis_1,29.1)     khalakulair bhuktvAnurAdhAbhir abhyudiyAt siddhArtho haiva punar Agacchati
(AVParis_1,29.2)     jyeShThaM bhaktaM bhuktvA jyeShThayAbhyudiyAn mUlair bhuktvA mUlenAbhyudiyAd [[.... bhuktvA pUrvAbhir aShADhAbhir abhyudiyAd]] rasair uttarAbhir navanItena pAyasaM bhuktvAbhijity abhyudiyAd [[.... bhuktvA shravaNenAbhyudiyAd]]
(AVParis_1,29.3)     etAni khalu pashcimadvArANi nakShatrANi bhavanti
(AVParis_1,29.4)     sa yatraiva pratIcIM disham abhyutthitaH pAshahastena vA jAlahastena vA matsyabandhena vA sameyAn nivartetArvAk khalv etat kroshAd UrdhvaM kroshAd avyAghAtukam arthasya bhavati

(AVParis_1,30.1)     vidalasUpena bhuktvA shraviShThAbhir abhyudiyAt siddhArtho haiva punar Agacchati
(AVParis_1,30.2)     shAkaM shatabhiShaji godhA gavyair mAMsair bhuktvA pUrvayoH proShThapadayor abhyudiyAd rasair uttarayor gR^ihiNIbhaktaM bhuktvA revatyAbhyudiyAd akShatamAShair bhuktvAshvinyor abhyudiyAt tilataNDulAn bhakShayitvA bharaNIbhir abhyudiyAd
(AVParis_1,30.3)     etAni khalUdagdvArANi nakShatrANi bhavanti
(AVParis_1,30.4)     sa yatraivodIcIM disham abhyutthitaH pAnahastena vA kiNvahastena vAkShIveNa vA sameyAn nivartetArvAk khalv etat kroshAd UrdhvaM kroshAd avyAghAtukam arthasya bhavati

(AVParis_1,31.1)     atha rAj~no 'bhiprayANasyAnayanti pradakShiNamukhaM shvetam ajaM brAhmaNaM shuklavAsasam ||
(AVParis_1,31.2)     supratiShThitam avibhrAntaM vR^iShabhaM shR^iN^ginaM harim | sa cen nadati saMsR^iShTas tAm AhuH siddhim uttamAm ||
(AVParis_1,31.3)     gajaM dhvajaM rathaM chattraM varma yodhAn alaMkR^itAn | bhUShaNAni ca sarvANi prashastAny AyudhAni ca ||
(AVParis_1,31.4)     vAditrANi ca sarvANi patAkA vividhAs tathA | shuklAH sumanaso lAjA akShatA gaurasarShapAH ||
(AVParis_1,31.5)     phalAni pUrNapAtrANi dhUpagandhAn jalaM tilAH | arcayitvA devatAH sarvA brAhmaNAn pratipUjya ca ||
(AVParis_1,31.6)     purohitaM puraskR^itya suhR^ido mantriNas tathA | evaM prayAto labhate vijayaM nAtra saMshayaH ||
(AVParis_1,31.7)     kalyANanAmadheyaM ca gajam avyaN^gadarshanam | kumArIM dadhipAtreNa gR^ihItena svalaMkR^itAm ||
(AVParis_1,31.8)     yadi ced adhigo jAlmi sUryAcandramasor gR^ihe | ashvinA rAsabhendreNa yAnaM kuryAt pradakShiNam ||

(AVParis_1,32.1)     prAdakShiNyam agner gavAM brAhmaNAnAM rAj~no rathasya [naravAhanasya shakaTasya] caturyuktasya ShaDyuktAShTayuktasya ca
(AVParis_1,32.2)     hradasya dakShiNAvartasya kumArasyAbhyutthitasya ca | manuShyapUrNapiTakasya pR^ithivyA utthitasya ca || prabaddhasyaikapashoH
(AVParis_1,32.3)     ulUcI kAlashakuniH kShiprashyeno 'tha vartikA | ete dvijAH prAdakShiNyAsh cAShash cAtra pradR^ishyate ||
(AVParis_1,32.4)     krauJNcanakulapriyavR^ikShacaityAnAM nityaM vayasAm ||
(AVParis_1,32.5)     tiryag nyag vAdhipatitaM viparItaM hInAN^gAN^gAtiriktaM vikR^itanagnamuNDabaNDash citrashyAmashyAvadantakunakhijaTila[[H]] kAShAyAvikayosh [carmA]brAhmaNayor
(AVParis_1,32.6)     eteShAM kiM cid dR^iShTvA na gacched
(AVParis_1,32.7)     yadi gacched arthino yanti ced arthaM gacchAn id daduSho rAtim | vavR^ijyus tR^iShyataH kAmam ity etAM japet ||
(AVParis_1,32.8)     ni Shajyato dasyUMsh chAdayann indreti vA
(AVParis_1,32.9)     stuhi shrutam iti vA
(AVParis_1,32.10)     devIM vAcam ajanayanta devAs tAM vishvarUpAH pashavo vadanti | sA no mandreSham UrjaM duhAnA dhenur vAg asmAn upa suShTutaitu iti gardabhamukhena pratinadati pratilomapratikR^ityAsya
(AVParis_1,32.11)     sarvAsh ca pApikA vAco neShTA<H> | kuceladarshanaM ca | anarthA hiMsArtham | taddarshanAya | pApaM vA jihIrShatAM siddhiH ||

(AVParis_1,33.1)     atha rogaparimANAny
(AVParis_1,33.2)     uttarAsv aShADhAsUttarayoH proShThapadayor mAsam | 
(AVParis_1,33.3)     rohiNyAM viMshatirAtram | 
(AVParis_1,33.4)     punarvasor UnaviMshatirAtraM pUrvANi dvandvinAm | 
(AVParis_1,33.5)     mR^igashirasi ShoDasharAtram abhijiti shravaNe ca
(AVParis_1,33.6)     ArdrAyAM paJNcadasharAtram anUrAdhAshraviShThAbharaNIShu ca |
(AVParis_1,33.7)     puShye dvAdasharAtraM haste svAtau ca |
(AVParis_1,33.8)     shatabhiShaji navarAtraM mAse vAkAlaM kurute |
(AVParis_1,33.9)     jyeShThAyAM mUle cAShTarAtram |
(AVParis_1,33.10)     revatyAM saptarAtram |
(AVParis_1,33.11)     kR^ittikAshleShA maghA uttare phAlgunyau citrA vishAkhe ashvayujau ca saptasv eteShu dasharAtram ||

(AVParis_1,34.1)     atha balayaH
(AVParis_1,34.2)     shukla upashurasR^ipeshuklosaptamUnmodanaH | aShTamaH palalodano dhAnAH saktavo 'tha shaShkulI ||
(AVParis_1,34.3)     citrash ca kR^ikavAkush ca shuklaH kambUkapiNDakaH | sarvabIjAni mUlAni udapAtraM ca pAyasau ||
(AVParis_1,34.4)     pashu ghR^itaM kashIkA ca ArdramAMsAni pAyasau | pathyAyAM mAShasaktavaH pAyaso 'tha tilodanaH ||
(AVParis_1,34.5)     sarvatra gandhapuShpANi lAjAnulepikAs tathA | anudvAraM ca nakShatraM daivataM cAtra yojayet ||
(AVParis_1,34.6)     dIpAsh ca maNDale dIptAH shucish cApi baliM haret | yo 'smin yas tvA mAtur iti vipariharet ||

(AVParis_1,35.1)     sashvetasaktu kaMsash ca prAcInArthasya maN^galam | sravaM ca mAMsapeshI ca dakShiNArthasya maN^galam ||
(AVParis_1,35.2)     kumArI dadhikaMsash ca pratyagarthasya maN^galam | anaDvAn brahmacArI ca udagarthasya maN^galam ||
(AVParis_1,35.3)     kumArIM dadhipAtreNa gR^ihItena svalaMkR^itAm | pradakShiNAM tu tAM kuryAd dhruvaM syAt siddhir iShyate ||

(AVParis_1,36.1)     senAM ced abhyutthitAM mandraH pratigarjed rAjA vAmAtyo vA mariShyatIti vidyAt tatra vAruNIM japet | ud uttamaM varuNa pAsham iti ||
(AVParis_1,36.2)     senAM ced adbhyutthitAM dhUmo 'nugacched vijeShyatIti vidyAt | tveShas te dhUma ity anumantrayet ||
(AVParis_1,36.3)     senAM ced abhyutthitAM vAto 'nuvAyAd vijeShyatIti vidyAd vAta A vatv ity anumantrayet ||
(AVParis_1,36.4)     senAM ced abhyutthitAM mR^igo vyabhimR^ished arthaM tasyA vinashyatIti vidyAt | mR^igo na bhImaH kucaro giriShThA ity anumantrayet ||
(AVParis_1,36.5)     senAM ced abhyutthitAM pakShiNo vyatipateyur mAMsodanaM ca tatra dadyAt | aliklavA jAShkamadA gR^idhrA ity anumantrayet ||
(AVParis_1,36.6)     senAM ced abhyutthitAM kapiJNjalaH prativaded bhadraM vadeti tisraH kApiJNjalAni stavanAni vadanti ||
(AVParis_1,36.7)     yo abhy u babhruNAyasi svapantam atsi puruShaM shayAnam agasvalam | ayasmayena brahmaNAshmamayena varmaNA pary asmAn varuNo dadhad || ity abhyavakAshe saMvishati | abhyavakAshe saMvishati ||

(AVParis_1,37.1)     agnir devo yajvanaH kR^iShNavartmA vaishvAnaro jAtavedA rasAgrabhuk | sa nakShatrANAM prathamena pAvakaH kR^ittikAbhir jvalano no 'nushAmyatAm ||
(AVParis_1,37.2)     prajApatir yaH sasR^ije prajA imA devAnt sa sR^iShTvA viniyoj[[y]]a karmasu | sa sarvabhuk sarvayogeShu rohiNI shivAH kriyAH kR^iNutAM karmasiddhaye ||
(AVParis_1,37.3)     vidyAvido ye abhishocamAnavA arcanti shakraM saha devatAgaNaiH | sa no yoge mR^igashiraH shivAH kriyAH shreShTharAjaH kR^iNutAM karmasiddhaye ||
(AVParis_1,37.4)     devaM bhavaM pashupatiM haraM kR^ishaM mahAdevaM sharvam ugraM shikhaNDinam | sahasrAkSham ashaniM yaM gR^iNanti sa no rudraH paripAtu na ArdrayA ||
(AVParis_1,37.5)     ....yA vipraiH kavibhir namasyate dAkShAyaNI devapurAdibhir nR^ibhir | sA naH stutA prathamajA punarvasuH shivAH kriyAH kR^iNutAM karmasiddhaye ||

(AVParis_1,38.1)     yasya devA brahmacaryeNa karmaNA mahAsuraM tigmatayAbhicakrire | taM subudhaM devaguruM bR^ihaspatim arcAmi pusyeNa sahAbhipAtu mA ||
(AVParis_1,38.2)     yA na[[H]] stutaH parihiNomi medhayA tapyamAnam R^iShibhiH kAmashocibhiH | jaratkArasUnor R^iShibhir manIShibhis tA ashleShA abhirakShantu noragaiH ||
(AVParis_1,38.3)     ye devatvaM puNyakR^ito 'bhicakrire ye cApare ye ca pare maharShayaH | arcAmi sUnur yamarAjagAn pitÌMsh chivAH kriyAH kR^iNutAM ca no maghA ||
(AVParis_1,38.4)     yo yojayan karmaNA carShaNIdhR^ito bhUmiM ceti bhaga[[H prajAH]] prasAdayan | taddevatye shivatamAm alaMkR^ite phalgunyor IDe bhajanaM ca pUrvayoH ||
(AVParis_1,38.5)     stutaM pUrvair aryamaNaM manIShibhiH staumi devaM jagati vAcam erayan | taddevatye shivatamAm alaMkR^ite phalgunyau na uttare devatAtaye ||

(AVParis_1,39.1)     sh[y]Avair yuktaH shitipAd dhiraNyayo yasya rathaH pathibhir vartate sukhaiH | sa no hastena savitA hiraNyabhug ghiraNyapANiH savitA [no] 'bhirakShatu ||
(AVParis_1,39.2)     tvaShTre namaH kShitisR^ije manIShiNe bhUtagoptre paramakarmakAriNe | sA na[[H]] stutA kR^iNutAM karmasiddhaye citrAM devI saha yogena rUpabhR^it ||
(AVParis_1,39.3)     yaH prANinAM jIvayan khAni sevate shivo bhUtvA mAtarishvA rasAgrabhuk | dhvajo 'ntarikShasya sa sarvabhUtabhR^id vAyur devaH svAtinA no 'bhirakShatu ||
(AVParis_1,39.4)     yAv IDitAv Atmavidbhir maNIShibhiH sahitau [yau] trINi savanAni sAmagau | indrAgnI varadau namaskR^itau vishAkhayoH kurvatAm AyuShe shrIH ||
(AVParis_1,39.5)     vishve devA yam R^iShim Ahur mitraM bharadvAjam R^iShitaH prasAmavit | taM jagatyA gAthayA staumy ugraiH sa mAm anUrAdhAbhir [bhR^itakaNvo] 'bhirakShatu ||

(AVParis_1,40.1)     shatakratur yo nijaghAna shambaraM vR^itraM ca hatvA saritaH prasarjata[H] | sa naH stutaH prItamanAH puraMdaro marutsakhA jyeShThayA no 'bhirakShatu ||
(AVParis_1,40.2)     yA dhArayaty ojasAtidevapadaM mAtA pR^ithivI ca sA sarvabhUtabhR^it | sA na[[H]] stutA kR^iNutAM karmasiddhaye mUlaM devI nirR^itiH sarvakarmasu ||
(AVParis_1,40.3)     parjanyasR^iShTAs tisR^iNIbhir AvR^itaM yAs tarpayanty abhitaH pravR^iddhaye | tA[[H]] staumy Apo vAruNIH ... pUrvA AShADhA svadhayAstu yojane ||
(AVParis_1,40.4)     yAs triMshataM trIMsh ca madanti devA devanAmno nirmitA[[M]]sh ca bhUyasaH | tA no 'ShADhA uttarA vaso vishve [[shivAH]] kriyAH kR^iNutAM suramatAH ||
(AVParis_1,40.5)     yaH sarvaj~naH sarvakR^it sarvabhUtabhR^id yasmAd anyan na paraM kiM canAsti | anirmitaH satyajitaH puruShTutaH sa no brahmAbhijitA no 'bhirakShatu ||

(AVParis_1,41.1)     sthAnAcyute sthAnam indrAya pAtave devebhyash ca ya IrayaMs [trir] vicakrame | taM svid dhi svargaM nAkapR^iShThaM vishvaM viShNur devaH shravaNenAbhirakShatu ||
(AVParis_1,41.2)     aShTau shatAni shvetaketUnAM yAni tvaM ca sa tvaM nijaghAna bhUyasaH | anAdeshenobhaya[ta]sh ca vIDitAH shraviShThAbhir no 'bhirakShantu vAjinaH ||
(AVParis_1,41.3)     vAjA devI devamR^iNAnikAkubhAv ubhAv Ajasya natakarmaNA shivA | tava vrAjaM staumasi devabhojanau pratyagbhiShak shatabhiShak shivau naH ||
(AVParis_1,41.4)     shunAsIrau naH pramumUtu jihmasau tautau pitR^ibhyo dadatu[[H]] stanau shubhau | tau pUrvajau kR^iNutAm ekapAd ajaH pratiShThAnau sarvakAmAbhayAya ca ||
(AVParis_1,40.5)     sarvArthAya kR^iNomi karmasiddhaye gaviShTutAyAnekakAriNe namaH | so 'hir budhnyaH kR^iNutAm uttarau shivau pratiShThAnau sarvakAmAbhayAya ca ||
(AVParis_1,41.6)     yaM mahAhemam R^iShitaH prasAmavid bharadvAjash candramasau divAkaram | sajuShTAnAm ashvayujau bhayAya ca sa naH pUShA kR^iNutAM revatIM shivAm ||
(AVParis_1,41.7)     jIrNaM santaM yau yuvAnaM hi cakratur R^iShiM dhiyA cyavanaM somapau kR^itau | tau nash cittibhir bhiShajAm asya satkarau .... prajAm ashvinyAm ashvinau shivau ||
(AVParis_1,41.8)     yasya shyAmashabalau rakShataH svadhA duShkR^it sukR^id vividhA carShaNIdhR^itau | tau savitryA ca savitur dharmacAribhir yamo rAjA bharaNIbhir no 'bhirakShatu ||

(AVParis_1,42.1)     atha nakShatrasnAnAnAM vidhiM vakShyAmi sAMpadam | grahadaivatapUjAM ca yeShu yatra yathAvidhi ||
(AVParis_1,42.2)     nakShatrayogakAlaj~naH kR^itvA tantraM yathAvidhi | yajed grahAn haviShyeNa yathoktena ca devatAH ||
(AVParis_1,42.3)     prashastalakShaNaM kumbhaM sasaMbhArajalaM budhaH | saMpAtAbhihitaM kR^itvA mantrair vidhim anusmaran ||
(AVParis_1,42.4)     sAvitryA shAntisUktaish ca mahAvyAhR^itibhis tathA | apAM stotraiH pavitraish ca nakShatrastutibhis tathA ||
(AVParis_1,42.5)     nakShatradaivatAn mantrAn pratinakShatram Avapet | kAmyAMsh caivAvapen mantrAn karmaliN^gavidhAnavit ||
(AVParis_1,42.6)     saMpAtyAthAbhimantrya vA nakShatrasnAnakovidaH | snApayed arthinaM vAgbhiH puNyAbhir abhimantritam ||
(AVParis_1,42.7)     eSha eva vidhir dR^iShTaH sadasyebhyash ca dakShiNA | pUrvam ApyAyayed dehaM pashcAd dadyAt tu dakShiNAm ||
(AVParis_1,42.8)     anena vidhinA snAtvA dadyAc caivAtra dakShiNAm | prApnoty anunayaM puMsaH sa vedaphalam ashnute || [prApnoty: prApNoty ed. (misprint)]
(AVParis_1,42.9)     AtmAnaM nirmalIkR^itya devAn iShTvA grahAMs tathA | vidvadbhyo dakShiNA deyA dvijAn annena tarpayet ||

(AVParis_1,43.1)     kR^ittikAbhiH shirIShasya ashvatthasya vaTasya ca | snApayet pattrabhaN^gena ya icched rAjapUjitam ||
(AVParis_1,43.2)     rohiNyAM snApayed vaishyaM sarvabIjair alaMkR^itam | akShatAn antaraM kR^itvA tathA saubhAgyam arhati ||
(AVParis_1,43.3)     yadA mR^igashiro yujyet tadA snAnaM vidhIyate | muktAmaNisuvarNena dhanArthI tena snApayet ||
(AVParis_1,43.4)     shrIveShTakasarjarasatagaroshIrapattrakaiH | ArdrAyAM vaNijaH snAtAH sulAbhAMs tu labhanti te ||
(AVParis_1,43.5)     punarvasubhyAM gomArgAd Ahared agramR^ittikAm | gopIThe snApayed go 'rthI kShipraM gomAn bhaviShyati ||
(AVParis_1,43.6)     raktashAlisahasreNa tAvadbhir gaurasarShapaiH | sahasravIryAnantyA ca madayantIpriyaN^gubhiH | trIn puShyAn brAhmaNaH snAtaH pArthivaM labhate yashaH ||
(AVParis_1,43.7)     ashleShAsv AhArayed ubhayataH kUlamR^ittikAH | [ashv]ArohaM snApayet tena kShipravAhI bhaviShyati ||
(AVParis_1,43.8)     maghAbhis tu tilaiH snAyAd utpalaiH kamalais tathA | tasmiMs tu mAse sA kanyA kShipraM ca labhate patim ||
(AVParis_1,43.9)     atha pUrvayoH phalgunyoH shatapuShpA priyaN^gavaH | madhv eva ca tR^itIyaM syAt saubhAgyaM bhogavardhanam ||
(AVParis_1,43.10)     athottarayoH phalgunyor akShatA gaurasarShapAH | etat snAnaM prayuJNjIta prajAsthApanam uttamam ||

(AVParis_1,44.1)     hastena sarvakArUNAM caurANAM cApi nityashaH | nadIgiritaTAkeShu mR^ittikAsnAnam uttamam ||
(AVParis_1,44.2)     citrAyAM citramAlyais tu sarvagandhair alaMkR^itam | yoShArthI snApayet tena kShipraM sa labhate priyAm ||
(AVParis_1,44.3)     svAtinA tu gandhaiH snAyAd utpalaiH kumudais tathA | tasmiMs tu mAse sA kanyA kShipraM nirvyUhyate tataH ||
(AVParis_1,44.4)     khaDgasya ca viShANena gajasya R^iShabhasya vA | vishAkhAbhyAm abhiShikto [rAjA] pR^ithivIm abhishAsayet ||
(AVParis_1,44.5)     anUrAdhAsv AhArayed valmIkashatamR^ittikAH | karShaNaM snApayet tena dhanadhAnyena vardhate ||
(AVParis_1,44.6)     jyeShThAyAM jyaiShThyakAmaM tu abhiShiJNcet purohitam | rasaish ca mishradhAnyaish cAbhiShiktaH prAshayed rasAn ||
(AVParis_1,44.7)     mUlena sarvatobhadram upaviShTA varavarNinI | shamIpattrasahasreNa snAnAt putraM prasUyate ||
(AVParis_1,44.8)     atha pUrvAsv aShADhAsu yA snAyAd ahate paTe | jAtarUpeNa kalyANI bhogaM bhuN^kte patipriyA ||
(AVParis_1,44.9)     athottarAsv aShADhAsu yaH snAyAc ced upoShitaH | mahAhrada ushIreNa dAsIdAsena vardhate ||
(AVParis_1,44.10)     vacayotpalakuShThaish ca brAhmI siddhArthakais tathA | abhijid brAhmaNaH snAtaH pArthivaM labhate yashaH ||

(AVParis_1,45.1)     shravaNena sravantInAM yaH snAyAt saMgameShu ca | sa saMgacchati svarNena hiraNyena dhanena vA ||
(AVParis_1,45.2)     shraviShThAbhir dhanakAmaM [tu] snApayed yatra candanaiH | etat snAnaM prayuJNjAno dhanadhAnyena vardhate ||
(AVParis_1,45.3)     shatabhiShag bhiShakkAmo 'bhiShiJNcec chAntikarmasu | so 'bhiShikto hatapApmA sarvarogaiH pramucyate ||
(AVParis_1,45.4)     [atha] pUrvayoH proShThapadayo rocanayAJNjanena ca | snAtA gajaviShANena rAjAnaM janayet sutam ||
(AVParis_1,45.5)     athottara[yoH] proShThapadayoH prasannApadmakaM madhu | gandharvaM snApayet tena rAjavAhI bhaviShyati ||
(AVParis_1,45.6)     khaDgasya ca viShANena jalena madhusarpiShA | revatyAM kShatriyaH snAto [rAjA] pR^ithivIm abhishAsate ||
(AVParis_1,45.7)     ashvinyAM svastikaM mAlyaM madayantIpriyaN^gubhiH | rUpAjIvAyAs tat snAnaM saubhAgyaM bhogavardhanam ||
(AVParis_1,45.8)     bharaNIbhir bhadramustais tv elAsiddharthakais tathA | snAtA patikulaM gacched asapatnam akaNTakam ||

(AVParis_1,46.1)     sarvaj~naH sarvaga shaMsa nArada praj~nAnam anyasmAd anUnapraj~nAt svargasya lokasya dehAdyairyAt pathibhir upapanno manuShyaH ||
(AVParis_1,46.2)     upoShitaH shucishIlaH puNyagandho yadA bhavet | prAg astaMgamanabhojanAd yad enaM nityam atandritaH ||
(AVParis_1,46.3)     samayAcArapUrvAbhiH karmasiddhiH prashasyate | [taM] kAmadughaM svargakAmaH paretya pratipadyate ||

(AVParis_1,47.1)     kR^ittikAbhiH pAyasaM sarpiShA saha bhojayet | [taM] kAmadughaM svargakAmaH paretya pratipadyate ||

(AVParis_1,48.1)     rohiNyAm akShatair mAShaiH sarpirmishraM sahaudanam | dugdhAnnapAna[[M]] maMheta so 'kShato yamasAdane ||
(AVParis_1,48.2)     mR^igashirasi maMheta ajAM dhenuM payasvinIm | sAsmai sarvAn kAmAn dugdh[v]A eti pUrvA payasvinI ||
(AVParis_1,48.3)     ArdrAyAM kR^isaraM dadyAt tailamishram upoShitaH | punarvasubhyAM maMheta madhvapUpAMs tv anuttamAn ||
(AVParis_1,48.4)     rukmaM puShyeNa maMheta so 'kShato yamasAdane | ashleShA rajataM dadyAt saurabheyeNa preShitaH ||
(AVParis_1,48.5)     sarpAn nirhanti pretasya paripanthi sukhAd bhayAt | maghAbhis tu tilAn dadyAn madhumishrAn smaran pitÌn ||
(AVParis_1,48.6)     kAmais tatropatiShThanti amI ye somayAjinaH | [phANiteneShTakA mishrA dadyAt pUrvayoH phalgunyor madhunottarayoH ||]
(AVParis_1,48.7)     pUrvottarayoH phalgunyor duhate madhuphANite ||

(AVParis_1,49.1)     bR^ihaddhastirathaM yuktaM hastena tu dadan naraH | savituH sthAnam Apnoti divyAM kAmajavAM sabhAm ||
(AVParis_1,49.2)     citrAyAM vR^iShalIM dadyAt sarvapuShpair alaMkR^itAm | gandhaiH shushrUShamANas tu dhruve sthAne [sugandhiH] prapadyate ||
(AVParis_1,49.3)     svAtAv ekadhanaM dadyAd yadyad asya priyaM gR^ihe | asajjamAno gaccheta asharIro yathA manaH ||
(AVParis_1,49.4)     dhenuM tu rUpasaMpannAm anaDvAhau tu vA vahau | vishAkhAbhyAM madhumanthaM prApayet sthAnam uttamam ||
(AVParis_1,49.5)     anUrAdhAsu prAvaraNam annaM tu shuci jyeShThAyAM ca | dadyAc cAnnaM brAhmaNebhyo bhakShair uccAvacaiH saha ||
(AVParis_1,49.6)     surA[[M]] mUlena maMhetAbrAhmaNIbhya upoShitaH | mAtus tenAnR^iNo bhavati saMkarAc ca vimucyate ||
(AVParis_1,49.7)     udamantham aShADhAsu pUrvAsu madhunottaram ||
(AVParis_1,49.8)     abhijid duhitaraM dadyAn madhuparkapurogamAm | uttame brahmaNaH sthAne sarvakAmaiH pramodate ||

(AVParis_1,50.1)     kambalaM shravaNe dadyAd vastrAntaram upoShitaH | shraviShThAbhir vastrayugaM gandhAn shatabhiShag bhavet ||
(AVParis_1,50.2)     ajaM saMpacyodanaM dadyAt pUrvayoH proShThapadayor aurabhreNa sahottarayoH ||
(AVParis_1,50.3)     dhenuM ca rUpasaMpannAM gaur gR^iShTiH pUrNadohanIm | revatyAM trivatsAM dadyAc chubhakAMsyopadohinIm ||
(AVParis_1,50.4)     vastreNAnaDvAhau [saM]baddhvA dadyAd ashvayujo<r> naraH | dasha varShasahasrANi lomnilomni mahIyate ||
(AVParis_1,50.5)     aShTau varShasahasrANi ajadhenvA payo 'shnute | dasha varShasahasrANi godhenvA payo 'shnute ||
(AVParis_1,50.6)     anaDvAhaM tu yo dadyAt suhR^idaM sAdhuvAhinam | vIraM prajAnAM bhartAraM prApnoti dashadhenudam ||
(AVParis_1,50.7)     [yadA vatsasya pAdau dvau shiras cApi pradR^ishyate | tadA gauH pR^ithivI j~neyA yAvad garbhaM na muJNcati ||]
(AVParis_1,50.8)     bharaNIbhiH kR^iShNatilAM dadyAt [tila]dhenuM payasvinIm | tayA durgANi tarati kShuradhArAMsh ca parvatAn ||
(AVParis_1,50.9)     nakShatrANAM yathA somo jyotiShAm iva bhAskaraH | bhAti divyaM divaM jyotiH pAvakaH shucir uttamaH ||
(AVParis_1,50.10)     evam uktAM nakShatradakShiNAM yo dadAtIha jIvaloke | [[a]]pahatya tamaH sarvaM brahmaloke mahIyate | yathA yaShTus tathAdhyetur eShA brAhmI pratishrutir eShA brAhmI pratishrutir iti ||

______________________________________________________________________


(ParishiShTa_1b. [kR^ittikArohiNImadhye paippalAdA mantrAH])

(AVParis_1b,1.1)     oM yad rAjAnaM shakadhUmaM nakShatrANy akR^iNvata | bhadrAham asmai prAyacchan tato rAShTram ajAyata ||
(AVParis_1b,1.2)     bhadrAham astu naH sAyaM bhadrAhaM prAtar astu naH | bhadrAham asmabhyaM tvaM shakadhUma sadA kR^iNu ||
(AVParis_1b,1.3)     yo no bhadrAham akaraH sAyaM prAtar atho divA | tasmai te nakShatrarAja shakadhUma sadA namaH ||
(AVParis_1b,1.4)     yad AhuH shakadhUma[[M]] mahAnakShatrANAM prathamajaM jyotir agre | tan naH shatIm abhikR^iNotu rayiM ca naH sarvavIraM niyacchAt ||
(AVParis_1b,1.5)     yo 'smin yakShma[[H]] puruShe praviShTa iShitaM daivyaM sahaH | agniSh TaM ghR^itabodhano 'paskanda no vidUram asmat so 'nyena samR^icchAt || tasmai prasuvAmasi ||
(AVParis_1b,1.6)     yas tvA mAtur uta vA pituH parijAyamAnam abhisaMbabhUva | na tvad yam adhinAsayAma so 'nyasmai sayAtaiH praviShTaH ||
(AVParis_1b,1.7)     aliklavA gR^idhrAH kaN^kAH suparNAH shvApadAH patatriNo vayAMsi shakunayo 'muShyAmusyAyaNasyAmuShyAH putrasyAdahane carantu || 
kR^ittikArohiNImadhye paippalAdA mantrAH ||

______________________________________________________________________


(ParishiShTa_2. rAShTrasaMvargaH)

(AVParis_2,1.1)     om | brahmaNe brahmavedAya rudrAya parameShThine | namaskR^itya pravakShyAmi sheSham AtharvaNaM vidhim ||
(AVParis_2,1.2)     daivaM prabhavate shreShThaM hetumAtraM tu pauruSham | daivena tu suguptena shakto jetuM vasuMdharAm ||
(AVParis_2,1.3)     daivAt puruShakArAc ca daivam eva vishiShyate | tasmAd daivaM visheSheNa pUjayet tu mahIpatiH ||
(AVParis_2,1.4)     daivakarmavidau tasmAt sAMvatsarapurohitau | gR^ihNIyAt satataM rAjA dAnasaMmAnaraJNjanaiH ||
(AVParis_2,1.5)     apitA tu yathA bAlas tathAsAMvatsaro nR^ipaH | amAtR^iko yathA bAlas tathAtharvavivarjitaH || arimadhye yathaikAkI tathA vaidyavivarjitaH ||
(AVParis_2,1.6)     dharmeNa pR^ithivIM kR^itsnAM vijayiShyan mahIpatiH | vidyAlakShaNasaMpannaM bhArgavaM varayed gurum ||
(AVParis_2,1.7)     caturvidhasya karmaNo vedatattvena nishcayam | prajApatir athaiko hi na vedatrayam IkShate ||

(AVParis_2,2.1)     atharvabhinnaM yac chAntaM tac chAntaM netarais tribhiH | vij~nAnaM triShu lokeShu jAyate brahmavedataH ||
(AVParis_2,2.2)     atharvA sR^ijate ghoram adbhutaM shamayet tathA | atharvA rakShate yaj~naM yaj~nasya patir aN^girAH ||
(AVParis_2,2.3)     divyAntarikShabhaumAnAm utpAtAnAm anekadhA | shamayitA brahmavedaj~nas tasmAd rakShitA bhR^iguH ||
(AVParis_2,2.4)     brahmA shamayen nAdhvaryur na chandogo na bahvR^icaH | rakShAMsi rakShati brahmA brahmA tasmAd atharvavit ||
(AVParis_2,2.5)     senAyA rakShaNe tasmAt svarAShTraparivR^iddhaye | shAntyarthaM ca mahIpAlo vR^iNuyAd bhArgavaM gurum ||

(AVParis_2,3.1)     gurave pArthivo dadyAt kotiM varaNadakShiNAm | ardhamardhaM mahIbhAgaM tR^itIyaM tu tribhAgataH ||
(AVParis_2,3.2)     evaM bhUmipramANena koTibhAgaM vinirdishet | yena vA parituShyeta gurus tat pArthivash caret ||
(AVParis_2,3.3)     ghnanti daivopasargAsh ca na ca devo 'bhivarShati | vIrAs tatra na sUyante yad rAShTram apurohitam ||
(AVParis_2,3.4)     na haviH pratigR^ihNanti devatAH pitaro dvijAH | tasya bhUmipater yasya gR^ihe nAtharvavid guruH ||
(AVParis_2,3.5)     samAhitAN^gapratyaN^gaM vidyAcAraguNAnvitam | paippalAdaM guruM kuryAc chrIrAShTrArogyavardhanam ||

(AVParis_2,4.1)     tathA shaunakinaM vApi vedamantravipashcitam | rAShTrasya vR^iddhikartAraM dhanadhAnyAdibhiH sadA ||
(AVParis_2,4.2)     AtharvaNAd R^ite nAnyo niyojyo 'tharvavid guruH | nR^ipeNa jayakAmena nirmito 'gnir ivAdhvare ||
(AVParis_2,4.3)     bahvR^ico hanti vai rAShTram adhvaryur nAshayet sutAn | chandogo dhananAshAya tasmAd AtharvaNo guruH ||
(AVParis_2,4.4)     aj~nAnAd vA pramAdAd vA yasya syAd bahvR^ico guruH | desharAShTrapurAmAtyanAshas tasya na saMshayaH ||
(AVParis_2,4.5)     yadi vAdhvaryavaM rAjA niyunakti purohitam | shastreNa vadhyate kShipraM parikShINArthavAhanaH ||

(AVParis_2,5.1)     yathaiva paN^gur adhvAnam apakShI cANDajo nabhaH | evaM chandogaguruNA rAjA vR^iddhiM na gacchati ||
(AVParis_2,5.2)     purodhA jalado yasya maudo vA syAt kadA cana | abdAd dashabhyo mAsebhyo rAShTrabhraMshaM sa gacchati ||
(AVParis_2,5.3)     palAlakam idaM sarvam R^igyajuHsAmasaMsthitam | sAraM sAraparaM dhAnyam atharvAN^giraso viduH ||
(AVParis_2,5.4)     trayo lokAs trayo devAs trayo vedAs trayo 'gnayaH | ardhamAtre layaM yAnti vedash cAtharvaNaH smR^itaH ||
(AVParis_2,5.5)     na tithir na ca nakShatraM na graho na ca candramAH | atharvamantrasaMprAptyA sarvasiddhir bhaviShyati ||

(AVParis_2,6.1)     guruNA paippalAdena vedamantravipashcitA | vardhate dhanadhAnyena rAShTram evaM na saMshayaH ||
(AVParis_2,6.2)     stabdhaM nR^ishaMsaM pramattaM shraddhAhInam ashAstragam | bhUmikAmo na yAceta dAtAram api pArthivam ||
(AVParis_2,6.3)     sahasrANAM shataM japtvA gAyatryAyAjyayAjakaH | pUyate bhrUNahApy evaM cANDAlAnnAda eva ca ||
(AVParis_2,6.4)     sarvadravyaparityAgAc chuddhir anyair udAhR^itA | anyaish caturNAM vedAnAm adhItyAdyottamA R^icaH ||
(AVParis_2,6.5)     yajanAd abhicArAd vA kva cid vA mantrakarmaNi | pUtAn eva dvijAn prAhur agnikAJNcanavarcasa iti ||
iti rAShTrasaMvargaH samAptaH ||

______________________________________________________________________


(ParishiShTa_3. rAjaprathamAbhiShekaH)

(AVParis_3,1.1)     om atha rAjaprathamAbhiSheke prakR^itidravyANi parIkSheta ||
(AVParis_3,1.2)     tad yathA ||
(AVParis_3,1.3)     rathasiMhAsanAsichattracAmaradhvajagajavAjivastrAlaMkArasAMvatsaracikitsakapurohitAdIny
(AVParis_3,1.4)     upayuktAni nopayojayet ||
(AVParis_3,1.5)     shmashAnAnaladevatAni nihitAni dravyANIty
(AVParis_3,1.6)     AcAryapurohitavajramukhata ity Aha durmatiH sa bhAradvAjo
(AVParis_3,1.7)     na hy agner ivopayuktasyopayogo vidyata iti parAsharo
(AVParis_3,1.8)     brahmA brahmANDAgnir ivAprameyo
(AVParis_3,1.9)     nAnyakulopayukto
(AVParis_3,1.10)     yasyAnyakulopayuktaH purodhAH shAntikapauShTikaprAyashcittIyAbhicArikanaimittikordhvadehikAny atharvavihitAni karmANi kuryAt sa tasya pratyaN^giro bhUtvA hastyashvarathapadAtikaM prakR^itimukhebhyo ...
(AVParis_3,1.11)     variShyan na punaH kuryAd anyaM rAjA purohitam | nirmAlyam iva taM rAjA nAnyo bhUyaH samAcaret ||
(AVParis_3,1.12)     svajasraM hy agnau hetur bhagavato vyAdhitapatitonmattAbhishastaprahINapradhvastasaMprasAraNam R^itvik ||
(AVParis_3,1.13)     tasmAt kulInaM shrotriyaM bhR^igvaN^girovidaM vinayAkR^itishaucAcArayuktam alolupaM vrataniyamacAritravR^ittalakShanaguNasaMpannaM saMdhivigrahacintakaM mAhendrajAlaprabhR^itikarmAdiShv abhividakaM jitasthAnAsanaM himAtapavarShasahaM hrIdhR^itikam ArjavaM shamadamadayAdAnashaktisaMpannaM bR^ihaspatyushanasoH sthAnAkR^itipramANaM varNAshrutavapuShA cAnumeyaM tejasvinaM gambhIraM sattvayuktaM guruM vR^iNIyAd bhUpatir iti ||
(AVParis_3,1.14)     madhuparkAdyena vidhinA yathArthaM saMpAdya dakShiNAM dadyAt
(AVParis_3,1.15)     koTimadhyAt tR^itIyaM bhAgam
(AVParis_3,1.16)     yathAbhUmipramANena vA
(AVParis_3,1.17)     hastyashvaM narayAnaM divyam AbharaNam AtapatraM hiraNyaM kShitigodhanadhAnyaratnAdikaM ca gurave dadyAd
(AVParis_3,1.18)     yena vA parituShyeta ||
(AVParis_3,1.19)     abhiShekaH saMhitAvidhau vyAkhyAtaH ||

(AVParis_3,2.1)     hastyashvaM gurave dadyAn narayAnaM tathaiva ca | divyam AbharaNaM caiva AtapatrAdim eva ca ||
(AVParis_3,2.2)     ucchiShTArthaM na gR^ihNIyAn maN^galArthaM mahIpatiH | mantrauShadhyo na sidhyanti rAjA tatra vinashyati ||
(AVParis_3,2.3)     nAtidIrghaM nAtihrasvaM nAtisthUlaM kR^ishaM tathA | na ca hInAtiriktAN^gaM kva cit kuryAt purohitam ||
(AVParis_3,2.4)     hInAdhikAN^gaM patitaM vivarNaM stenaM jaDaM klIbam ashaktiyuktam | bhinnasvaraM kANaM virUpanetraM dveShyaM ca rAjA guruM naiva kuryAt ||
(AVParis_3,2.5)     hInAdhikAN^ge purarAShTrahAniH kANe jaDe vAhanakoshanAshaH | stene tv ashakte ca samastadoShAH klIbe vivarNe nR^ipatir vinashyet ||

(AVParis_3,3.1)     bhinnasvare jAyate gAtrabhedo dveShye gurau vipratipattim AhuH | vivarNanetre patite tu putrAn adhvaryuNA ca nihanti pautrAn ||
(AVParis_3,3.2)     kR^iShNe koshakShayaM vidyAd rakte vAhanasaMkShayaH | piN^galaH pArthivaM hanyAd rAShTraM hanyAt tu kekaraH ||
(AVParis_3,3.3)     bahvR^icaM hi niyuJNjyAd yaH paurohitye tu pArthivaH | sa tArapaN^ke hastIva saha tenaiva majjati ||
(AVParis_3,3.4)     adhvaryuM hi niyuJNjyAd yaH paurohitye tu pArthivaH | uttitIrShur ivAshmAnam Adatte svavadhAya saH ||
(AVParis_3,3.5)     vadhabandhaparikleshaM koshavAhanasaMkShayaH | karoty etAnvaye 'vasthAs tapoyukto 'pi sAmagaH ||
(AVParis_3,3.6)     anvayAkR^itisaMpannaM tasmAd bhR^igvaN^girovidam | gotrAN^girasavAsiShThaM rAjA kuryAt purohitam ||
(AVParis_3,3.7)     makheShu rAShTreShu pureShu caiva senAsu rAj~nAM svaniveshaneShu | ya utpAtAs trividhA ghorarUpAs tAn sarvAn shamayed brahmavedavit ||
(AVParis_3,3.8)     tasmAd guruM vedarahasyayuktaM caturvidhe karmaNi cApramattam | shAntaM ca dAntaM ca jitendriyaM ca kuryAn narendraH priyadarshanaM ca || priyadarshanaM ceti ||
iti rAjaprathamAbhiShekaH samAptaH ||

______________________________________________________________________


(ParishiShTa_4. purohitakarmANi)

(AVParis_4,1.1)     om atha purohitakarmANi || rAj~naH prAtar utthitasya kR^itasvastyayanasya
(AVParis_4,1.2)     atha purohitaH snAtAnuliptaH shuciH shuklavAsAH soShNIShaH savitA prasavAnAm iti vyAkhyAtam ||
(AVParis_4,1.3)     imam indra vardhayety uktam ||
(AVParis_4,1.4)     pari dhatteti dvAbhyAM rAj~no vastram abhimantrya prayacchet ||
(AVParis_4,1.5)     yad Abadhnann ity alaMkArAn ||
(AVParis_4,1.6)     siMhe vyAghra iti siMhAsanam ||
(AVParis_4,1.7)     yas te gandha iti gandhAn ||
(AVParis_4,1.8)     ehi jIvaM trAyamANam ity akShiNI aN^kte ||
(AVParis_4,1.9)     vAtaraMhA ity ashvam ||
(AVParis_4,1.10)     hastivarcasam iti hastinam ||
(AVParis_4,1.11)     yat te mAtA yat te piteti narayAnam ||
(AVParis_4,1.12)     khaDgaM cAbhimantrayAmIti khaDgam ||
(AVParis_4,1.13)     khaDgaM cAbhimantrayAmi yaH shatrUn mardayiShyati | marditAH shatravo 'nena vasham AyAntu te sadeti ||
(AVParis_4,1.14)     paryaN^kam AsanaM khaDgaM dhvajaM chattraM sacAmaram | ratham ashvagajaM shreShThaM dhanur varma shareShudhim ||
(AVParis_4,1.15)     AJNjanaM gandhamAlyAni vastrANy AbharaNAni ca | sarvAn shAntyudakenaitAn abhyukShyec cAbhimantrayet ||
(AVParis_4,1.16)     dUrvAdIn mUrdhni nikShipya svastyayanair abhimantrayet | abhayaM dyAvApR^ithivIty abhimantrito brAhmaNAn praNipatya prAk ||
(AVParis_4,1.17)     yuShmatprasAdAc chAntim adhigacchAmIti ||
(AVParis_4,1.18)     tathAstv ity ukto nirgacched iti ||
(AVParis_4,1.19)     evaMkR^ityasvastyayano yad evAvalokayati ta sidhyati ||
(AVParis_4,1.20)     tad api shlokAH ||
(AVParis_4,1.21)     asuraiH pIDyamAnas tu purA shakro jagatprabhuH | kArayAm Asa vidhivat purodhastve bR^ihaspatim ||
(AVParis_4,1.22)     sa vR^ito bhayabhItena shamanArthaM bubhUShatA | maN^galAni sasarjAShTAv abhayArthaM shatakratoH ||
(AVParis_4,1.23)     proktAni maN^galAny aShTau brAhmaNo gaur hutAshanaH | bhUmiH siddhArthakAH sarpiH shamI vrIhiyavau tathA ||
(AVParis_4,1.24)     etAni satataM puNyAni saMpashyann arcayann api | na prApnoty ApadaM rAjA shriyaM prApnoty anuttamAm ||

(AVParis_4,2.1)     atha rAjakarmANi 
(AVParis_4,2.2)     vishvAvasau muhUrte snAto abhiShekamantrair abhimantritaH ||
(AVParis_4,2.3)     anulepanair anuliptaH ||
(AVParis_4,2.4)     pUrvoktena vidhinA vastrAlaMkArAdibhiH
(AVParis_4,2.5)     suvarNaniShkaM kR^iShNalaM vA vAmahastena saMgR^ihya ||
(AVParis_4,2.6)     yad duHkR^itaM yac chabalaM sarvaM pApmAnaM dahatv ity
(AVParis_4,2.7)     anena mantreNa suvarNaM sharIre nighR^iShya dakShiNena hastena viprAya dadyAd
(AVParis_4,2.8)     dhenuM cArogAm
(AVParis_4,2.9)     aparimitaguNAn tilAn sauvarNamaye tAmramaye vA pAtre sthApayitvA yad aj~nAnAd ity abhimantrya viprAya dadyAt ||
(AVParis_4,2.10)     yad aj~nAnAt tathA j~nAnAd yan mayA shabalaM kR^itam | tat sarvaM tiladAnena dahyatAm iti hi prabho ||
(AVParis_4,2.11)     bhUmish ca sasyasaMpannA brAhmaNe vedapArage | yathAshakti pradeyA hi bR^ihaspativaco yathA ||
(AVParis_4,2.12)     sa bhuktvA vividhAn bhogAn saptasAgaramekhalAm | pR^ithivIM prApya modeta candravat pR^ithivIpatiH ||
(AVParis_4,2.13)     annaM tu vividhaM nityaM pradadyAt dvijAtaye | tUryaghoSheNa saMyuktaH kR^itasvastyayanas tathA ||
(AVParis_4,2.14)     gR^ihadevAMs tu saMpUjya kAryash cApy utsavo gR^ihe | chattrAdIni ca yAnAni pUjayed vidhivat svayam ||
(AVParis_4,2.15)     [puShpaish ca vividhaiH shubhraiH phalaish cApy arcayed budhaH] tasmAt sarvANi satataM dAnAni tu mahIpatiH | dattvA shraddhAnvito viprair vR^ito bhuJNjIta vAgyataH ||

(AVParis_4,3.1)     atha piShTamayIM rAtriM caturbhir dIpakaiH saha | arcitAM gandhamAlyena sthApayet tasya cAgrataH ||
(AVParis_4,3.2)     namas kR^itvA tato rAtrim arcayitvA yathAvidhi | dhUpena cAnnapAnena stotreNa ca samarcayet ||
(AVParis_4,3.3)     pAhi mAM satataM devi sarAShTraM sasuhR^ijjanam | uShase naH prayacchasva shAntiM ca kR^iNu me sadA | ye tvAM prapadyante devi na teShAM vidyate bhayam ||
(AVParis_4.3.4)     rAtriM prapadye jananIM sarvabhUtaniveshanIm | bhadrAM bhagavatIM kR^iShNAM vishvasya jagato nishAm ||
(AVParis_4,3.5)     saMveshanIM saMyamanIM grahanakShatramAlinIm | prapanno 'haM shivAM rAtriM bhadre pAram ashImahi ||
(AVParis_4,3.6)     yAM sadA sarvabhUtAni sthAvarANi carANi ca | sAyaM prAtar namasyanti sA mAM rAtry abhirakShatv iti ||

(AVParis_4,4.1)     A rAtri pArthivam iShirA yoShA trAyamAna ity rAtryANi ||
(AVParis_4,4.2)     mamobhA mahyam Apa iti sUktAbhyAm anvAlabhya japet ||
(AVParis_4,4.3)     yo na[[H]] sva iti paJNcabhiH sarShapA¤ juhuyAt ||
(AVParis_4,4.4)     yo 'smin yas tvA mAtur iti dIpena nR^ipasyopari triSh parihR^itya praiShakR^ite prayacchet ||
(AVParis_4,4.5)     abhayam ity R^icA catasraH sharkarAH pradakShiNaM pratidishaM kShipet ||
(AVParis_4,4.6)     ehy ashmAnam A tiShTheti paJNcamIm adhiShThApayet ||
(AVParis_4,4.7)     na taM yakShmA aitu deva iti guggulukuShThadUpaM dadyAt ||
(AVParis_4,4.8)     yas te gandhas tryAyuSham iti bhUtiM prayacchet ||
(AVParis_4,4.9)     dUShyA dUShir asIti pratisaram Abadhya
(AVParis_4,4.10)     agnir mA pAtu vasubhiH purastAd iti sharkarAn pradakShiNaM pratidishaM kShipet ||
(AVParis_4,4.11)     bahir niHsR^ityottareNa gatvA bAhyenopaniShkramya suhR^ide kuryAc chraddadhate kuryAt ||
(AVParis_4,4.12)     naisham abhayaM karma mausalIputraH paiThInasiH ||

(AVParis_4,5.1)     athAto rAtrisUktAnAM vidhim anukramiShyAmaH ||
(AVParis_4,5.2)     shuciH shuklavAsAH purohitaH ||
(AVParis_4,5.3)     pArthivasya pashcimAM saMdhyAm upAsya darbhaiH pavitrapANI rAjAnam abhigamya
(AVParis_4,5.4)     piShTamayIM rAtriM kR^itvA ||
(AVParis_4,5.5)     annapAnadhUpadIpair arcayitvA mAlyaish ca ||
(AVParis_4,5.6)     prajvalitaish caturbhir dIpakair arcayitvA ||
(AVParis_4,5.7)     A rAtri pArthivam iShirA yoSheti sUktadvayena rAtrim upasthAya ||
(AVParis_4,5.8)     trAyamANe vishvajite ahne ca tveti rAjAnaM pradakShiNaM triH kR^itvA
(AVParis_4,5.9)     rAjaveshmani dvAre visarjayitvA ||
(AVParis_4,5.10)     na taM yakShmA aitu deva iti guggulukuShThadhUpaM dadyAd
(AVParis_4,5.11)     yas te gandha iti bhUtim abhimantrya
(AVParis_4,5.12)     tryAyuSham iti rAj~ne rakShAM kR^itvA ||
(AVParis_4,5.13)     asapatnam iti sharkarAm abhimantryAN^guShThAt pradakShiNaM pratidishaM kShipet ||
(AVParis_4,5.14)     shAntA dyaur iti japitvA rAjAnaM vAsagR^ihaM nayet ||
(AVParis_4,5.15)     bhUtinA rakShAM kR^itvA niShkramya
(AVParis_4,5.16)     evamevam aharahaH kuryAt ||

(AVParis_4,6.1)     yasya rAj~no janapade atharvA shAntipAragaH | nivasaty api tad rAShTraM vardhate nirupadravam ||
(AVParis_4,6.2)     yasya rAj~no janapade sa nAsti vividhair bhayaiH | pIDyate tasya tad rAShTraM paN^ke gaur iva majjati ||
(AVParis_4,6.3)     tasmAd rAjA visheSheNa atharvANaM jitendriyam | dAnasaMmAnasatkArair nityaM samabhipUjayet ||
(AVParis_4,6.4)     nityaM ca kArayec chAntiM grahaR^ikShANi pUjayet | bhUmidohAn prakurvIta devatAyataneShu ca ||
(AVParis_4,6.5)     catuspatheShu goShTheShu tIrtheShv apsu ca kArayet | gotarpaNaM ca vidhivat sarvadoShavinAshanam ||
(AVParis_4,6.6)     ya evaM kArayed rAjA sarvakAlaM jitendriyaH | anantaM sukham Apanoti kR^itsnAM bhuN^kte vasuMdharAm || 
iti purohitakarmANi samAptAni ||

______________________________________________________________________


(ParishiShTa_5. puShyAbhiShekaH)

(AVParis_5,1.1)     om atha puShyAbhiShekasya vidhiM vakShyAmi sAMpadam | dharmArthakAmasaMyuktaM rAjA kuryAt purohitam ||
(AVParis_5,1.2)     sauvarNarAjatais tAmraiH kalashaiH pArthivair api | sahasreNa shatenAtha toyagrahaNam iShyate ||
(AVParis_5,1.3)     caturNAM sAgarANAM tu nadInAM ca shatasya tu | abhiShekAya rAj~nas tu toyam AhR^itya yatnataH ||
(AVParis_5,1.4)     ekadvitricaturNAM vA sAgarasya tu paJNcamam | oShadhIs teShu sarveShu kalasheShUpakalpayet ||
(AVParis_5,1.5)     sahA ca dahadevI ca balA cAtibalA tathA | madayantI vacA shvetA vyAghradantI sumaN^galA ||

(AVParis_5,2.1)     shatAvarI jayantI ca shatapuShpA sacandanA | priyaN^gU rocano ashIram amR^itA ca sasArikA ||
(AVParis_5,2.2)     ashvatthaplakShabilvAnAM nyagrodhapanasasya ca | shirIShAmrakapitthAnAM pallavaiH samalaMkR^itAn ||
(AVParis_5,2.3)     hemaratnauShadhIbilvapuShpagandhAdhivAsitAn | AcchAditAn sitair vastrair abhimantrya purohitaH ||
(AVParis_5,2.4)     sAvitry ubhayataH kuryAc chaM no devI tathaiva ca | hiraNyavarNAH sUktaM ca anuvAkAdyam eva ca ||
(AVParis_5,2.5)     dharaNI pAdapIThaM syAd dUrvAmUlAN^kurAn shubhAn | tasyopari nyaset pIThaM haimaM raupyam athApi vA ||

(AVParis_5,3.1)     anaDudvyAghrasiMhAnAM mR^igasya ca yathAkramam | catvAri carmANy etAni pUrvAd Arabhya vinyaset ||
(AVParis_5,3.2)     cAturhotravidhAnena juhuyAc ca purohitaH | caturdikShu sthitair viprair vedavedAN^gapAragaiH ||
(AVParis_5,3.3)     bilvAhAraH phalAhAraH payasA vApi vartayet | saptarAtraM ghR^itAshI va tato homaM prayojayet ||
(AVParis_5,3.4)     gavyena payasA kuryAt sauvarNena sruveNa tu | vedAnAm Adibhir mantrair mahAvyAhR^itipUrvakaiH ||
(AVParis_5,3.5)     sharmavarmA gaNash caiva tathA syAd aparAjitaH | AyuShyash cAbhayash caiva tathA svastyayano gaNaH ||

(AVParis_5,4.1)     etAn paJNca gaNAn hutvA vAcayeta dvijottamAn | hiraNyenAkShatArgheNa phalaish ca madhusarpiShA ||
(AVParis_5,4.2)     puNyAhaM vAcayitvAsya ArambhaM kArayed budhaH | tiShyanakShatrasaMyukte mahUrte karaNe shubhe ||
(AVParis_5,4.3)     uccairghoSha iti tUryANy abhimantrya purohitaH | sarvatUryaninAdena abhiShikto hy alaMkR^itaH ||
(AVParis_5,4.4)     siMhAsanaM samAruhya pIThikAM vA yathAkramam | cAmarachattrasaMyuktaM pratihAravibhUShitam || 
(AVParis_5,4.5)     mattadvipacatuShkaM ca caturdikShu prakalpayet | upaviShTas tato rAjA prajAnAM kArayed dhitam | akarA brAhmaNA gAvaH strIbAlajaDarogiNaH ||

(AVParis_5,5.1)     tatas tu darshanaM deyaM brAhmaNAnAM nR^ipeNa tu | shreNIprakR^itimukhyAnAM strIjanaM ca namaskaret ||
(AVParis_5,5.2)     AshiShas te hi dAsyanti tuShTA janapadA bhuvi | evaM prajAnurajyeta pR^ithivI ca vashA bhavet ||
(AVParis_5,5.3)     purohitaM mantriNaM ca senAdhyakShaM tathaiva ca | ashvAdhyakShaM gajAdhyakShaM koShThAgArapatiM tathA ||
(AVParis_5,5.4)     bhANDAgArapatiM vaidyaM daivaj~naM ca yathAkramam | yathArheNa ca yogena sarvAn saMpUjayen nR^ipaH ||
(AVParis_5,5.5)     rAjyaM purohite nyasya sheShANAM ca yathAkramam | sthAnAntarANi cAnyAni dattvA sukham avApnuyAt ||
(AVParis_5,5.6)     dUrvAsiddhArthakAn sarpiH shamIr vrIhiyavau tathA shuklAni caiva puShpANi mUrdhni dadyAt purohitaH ||
(AVParis_5,5.7)     atharvavihito hy eSha vidhiH puShyAbhiShecane | rAjA snAto mahIM bhuN^kte shakralokaM sa gacchati || 
iti puShyAbhiShekaH ||

______________________________________________________________________


(ParishiShTa_6. piShTarAtryAH kalpaH)

(AVParis_6,1.1)     om athAtaH piShTarAtryAH kalpaM vyAkhyAsyAmaH ||
(AVParis_6,1.2)     ahatavAsAH purastAt talpasya gomayena sthaNDilam upalipya
(AVParis_6,1.3)     ahatavastreNa siMhAsanam avachAdya ||
(AVParis_6,1.4)     yAM devAH prati nandantIti rAtrim AvAhayet ||
(AVParis_6,1.5)     saMvatsarasya pratimAm iti piShTamayIM pratikR^itiM kR^itvodanmukhIm upaveshayet ||
(AVParis_6,1.6)     chattraM hiraNmayaM dadyAd AsanaM ca hiraNmayam | dadyAc chubhrANi vAsAMsi shubhraM caivAnulepanam ||
(AVParis_6,1.7)     shubhram annam atathA dadyAt prabhUtAMsh caiva modakAn | dhUpaM ca vividhaM nityaM pradIpAMsh ca prakalpayet ||
(AVParis_6,1.8)     A mA puShTe ca poShe cety etAbhir upasthAya ||
(AVParis_6,1.9)     rakShoghnair mantraiH sarShapAn abhimantrya
(AVParis_6,1.10)     Avatas ta iti japan samantAt talpasyAvakIrya
(AVParis_6,1.11)     ayaM pratisara iti pratisaram Abadhya sharkarAn pratidishaM kShipet ||
(AVParis_6,1.12)     dhUpasheShaM rAj~ne dadyAd ||
(AVParis_6,1.13)     abhayapradaM karma ||
(AVParis_6,1.14)     pashcAt sarveShu koneShu dvimukhIm ekamukhIM vA | sarvato vijayAM rakShAm ekAM vA teShu caturmukhIm ||
(AVParis_6,1.15)     ekamukhIM vA sarvatrApratirathajapa ity eke
(AVParis_6,1.16)     sarvatra sharkarAkShepash ceti ||

(AVParis_6,2.1)     gR^ihItvA piShTarAtriM tu veshmadvAre visarjayet
(AVParis_6.2.2)     vanaspatir aso madhya iti guggulukuShThadhUpaM dadyAd
(AVParis_6,2.3)     yas te gandha iti bhUtim abhimantrya
(AVParis_6,2.4)     tryAyuSham iti rAj~ne rakShAM kR^itvA
(AVParis_6,2.5)     asapatnam iti sharkarAn abhimantryAN^guShThAd [abhi]pradakShiNaM pratidishaM kShipet ||
(AVParis_6,2.6)     shAntA dyaur iti japitvA rAjAnaM vAsagR^ihaM nayet ||
(AVParis_6,2.7)     bhUtinA rakShAM kR^itvA niShkramya
(AVParis_6,2.8)     evamevam ahar ahaH kuryAd iti ||
piShTarAtryAH kalpaH samAptaH ||

______________________________________________________________________


(ParishiShTa_7. ArAtrikam)

(AVParis_7,1.1)     oM na suShvApa purA shakro dAnavAnAM purodhasA | prayuktair auShadhair yogair mantrANAM japahomataH ||
(AVParis_7,1.2)     praNipatya bR^ihaspatim atharvANaM puraMdaraH | dAnavaiH paribhUto 'haM trAhi mAm ity uvAca ha ||
(AVParis_7,1.3)     tato 'sAv evam uktas tu prabhUtabalavardhanam | ArogyadaM bhUtikaraM kShudropadravanAshanam ||
(AVParis_7,1.4)     ArAtrikaM hi kartavyaM tasya trAtum idaM tadA | kR^itvA piShTamayaM dIpaM suvartisnehasaMyutam ||
(AVParis_7,1.5)     ati nihaH prAnyAn iti dvAbhyAm enaM pradIpayet | pAtre sapuShpe saMsthApya sarShapAMsh ca sahAkShataiH ||
(AVParis_7,1.6)     priyaN^guM shatapuShpAM ca dUrvAM caiva shatAvarIm | sapApahAriNIM bhUtiM tatraiva ca baliM nyaset ||
(AVParis_7,1.7)     apsarobhiH parivR^ito gurur gatvA puraMdaram | prAptasattvaM sumanasam Asane prAnmukhaM sthitam ||
(AVParis_7,1.8)     preto yantv ekashataM ca dIpaM samabhimantrayet | triH paribhrAmayed rAj~no mantreNAtha sumaN^galam ||
(AVParis_7,1.9)     shAmyanty asya tato rogA grahA vighnavinAyakAH | svasty astu nrparAShTrAya svasti gobrAhmaNAya ca ||
(AVParis_7,1.10)     tatas tu shaN^khadhvaninA dIpaM gR^ihItvA satoyadhArAM prayato 'pi nirharet | purohito jyotiShiko 'pi vA svayaM hitaiShinI dhAtry atharvo (pakAritA ||
(AVParis_7,1.11)     AcAmyAtha ha rAjAnam AcamyAdau purohitaH | brAhmaNAya yathAshakti rukmaM prAtaH pradApayet ||
(AVParis_7,1.12)     mUlakarmAdikaM tasya paJNcaguhyakakAritam | bhayaM rAj~no na bhavati tejo vIryaM ca vardhate ||
(AVParis_7,1.13)     evaM vidhAnam akhilaM vihitaM yathAvad etat samastashubhadaM gaditaM nrpANAm | naivApadaH samupayAnti nR^ipaM kadA cid ArAtrikaM pratinishaM kriyate tu yasya || ity ArAtrikaM samAptam ||

______________________________________________________________________


(ParishiShTa_8. ghR^itAvekShaNam)

(AVParis_8,1.1)     om atha ghrtAvekShaNaM vakShyAmaH ||
(AVParis_8,1.2)     prAtaHprAtaH shaN^khadundubhinAdena brahmaghoSheNa vA prabodhito rAjA shayanagR^ihAd utthAyAparAjitAM disham abhiniShkramyopAdhyAyaM pratIkSheta ||
(AVParis_8,1.3)     atha purohitaH snAtAnuliptaH shuciH shuklavAsAH krtamaN^galaviracitoShNIShI shAntigR^ihaM pravishya devAnAM namaskAraM kR^itvA svastivAcanam anuj~nApya vinItavad upavishet ||
(AVParis_8,1.4)     yamasya lokAd yathA kalAM yo na jIvo 'sIti svastyayanaM kR^itvollikhyAbhyukShya paristIrya shantAtIyena tilAn ghR^itAktAn juhuyAt ||
(AVParis_8,1.5)     tAn hutvA sauvarNarAjatam audumbaraM vA pAtraM ghR^itapUrNaM sahiraNyaM ghR^itasya jUtiH sahasrashR^iN^go yamasya lokAd uru viShNo vi kramasvety abhimantryAjyaM teja iti tadAlabhate ||
(AVParis_8,1.6)     AjyaM tejaH samuddiShTam AjyaM pApaharaM param | Ajyena devAs trpyanti Ajye lokAH pratiShThitAH ||
(AVParis_8,1.7)     bhaumAntarikShadivyaM vA yat te kalmaSham Agatam | sarvaM tad AjyasaMsparshAt praNAsham upagacchatv iti ||
(AVParis_8,1.8)     tasmin ghR^itapAtrasthaM hi sarvam AtmAnaM ca pashyet ||
(AVParis_8,1.9)     dadhnA shiro hR^idayam anvAlabhya japet ||
(AVParis_8,1.10)     uccA patantam iti dvAbhyAm
(AVParis_8,1.11)     sUryasyAvR^itam iti pradakShiNam AvR^itya sheShaM kArayed ity
(AVParis_8,1.12)     atra shlokAH ||

(AVParis_8,2.1)     ayaM ghR^itAvekShaNasya prokto vidhir atharvaNA | upAsyo nityakAlaM tu rAj~nA vijayakAN^kShiNA ||
(AVParis_8,2.2)     etat samAharet sarvaM prayatas tu samAhitaH | rAjA vijayate rAShTraM nashyante tasya shatravaH ||
(AVParis_8,2.3)     dvijottamAya kapilAM rAjA dadyAt tu gAM shubhAm | AshIrvAdaM tatas tena shrutvA tanmukhaniHsR^itam ||
(AVParis_8,2.4)     guruNA vAcito yasmAd dIrgham Ayur avApnuyAt | putrAn pautrAMsh ca maitrAMsh ca labhate nAtrasaMshayaH ||
(AVParis_8,2.5)     AyuShyam atha varcasyaM saubhAgyaM shatrutApanam | duHsvapnanAshanaM puNyaM ghR^itAsyAvekShaNaM smR^itam iti || iti ghR^itAvekShaNaM samAptam || shrIsAmba | yamasya lokAd adhy AbabhUvitha iti R^icaH 6, yathA kalAM yathA shapham iti R^icaH 6, ghR^itasya jUtir iti R^icaH 4 ghR^itAvekShaNamadhye paippalAdA mantrAH ||

______________________________________________________________________


(ParishiShTa_9. tiladhenuvidhiH)

(AVParis_9,1.1)     om atha tiladhenuM pravakShyAmi sarvapApapraNAshanIm | tilAH shvetAs tilAH kR^iShNAs tilA gomUtravarNakAH ||
(AVParis_9,1.2)     tilAnAM tu vicitrANAM dhenuM vatsaM ca kArayet | droNasya vatsakaM kuryAc caturdroNA tu gauH smR^itA ||
(AVParis_9,1.3)     suvAsAyAM shucau bhUmau dhUpapuShpair alaMkrtA | kR^iShNAjine tu kartavyA bahUnAM vApi kArayet ||
(AVParis_9,1.4)     karNau ratnamayau kuryAc cakShuShI dIpakau tathA | ghrANe tu sarvagndhAMs tu jihvAyAM shAradaM ghR^itam ||
(AVParis_9,1.5)     danteShu mauktikaM dadyAl lalATe tAmrabhAjanam | Udhasi tu madhUshIram apAne ca ghR^itaM madhu ||

(AVParis_9,2.1)     hR^idaye candanaM dadyAj jaN^ghayor ikShukANDakam | suvarNashR^iN^gI raupyakhurI raupyalAN^gUladakShiNA ||
(AVParis_9,2.2)     vastrachannA tu dAtavyA kAMsyapAtraM tu dohanI | 
(AVParis_9,2.3)     prajApatish cety abhimantrya viprAya dadyAt
(AVParis_9,2.4)     tatra shlokAH ||
(AVParis_9,2.5)     dhenuM vatsaM ca yo dadyAd vinAtharvAbhimantritAm | vinAnena vidhAnena devatvaM nopajAyate ||
(AVParis_9,2.6)     vishvarUpAH sthitAH sarvA dhenavaH parikIrtitAH | dhenutvaM na sa prayAti vinA sUktAbhimantritAm | niShphalaM nashyate sarvaM vinAbhimantritaM satAm ||
(AVParis_9,2.7)     bAlatve yac ca kaumAre yat pApaM yauvane kR^itam | vayaHpariNatau yac ca yac ca janmAntareShu ca ||
(AVParis_9,2.8)     yan nishAyAM tathA prAtar yan madhyAhnAparAhNayoH | saMdhyayor yat kR^itaM pApaM karmaNA manasA girA ||

(AVParis_9,3.1)     prasUyamAnAM yo dhenuM dadyAd brAhmaNapuMgave | kR^iShNAjinaM guDadhenuM ghR^itadhenuM tathaiva ca ||
(AVParis_9,3.2)     suvarNaratnadhenuM ca jaladhenuM tathA parAm | kShIradhenuM madhudhenuM sharkarAlavaNaM tathA ||
(AVParis_9,3.3)     rasAdidhenUH sarvAnyA anena vidhinA smR^itAH | yat tu bAlye kR^itaM pApaM yauvane caiva yat kR^itam ||
(AVParis_9,3.4)     mAnakUTaM tulAkUTaM kanyAnR^itagavAnR^itam | udake ShThIvitaM caiva musalaM cApi laN^ghitam ||
(AVParis_9,3.5)     vR^iShalIgamanaM caiva gurudArAniShevaNam | surApAnasya yat pApaM tiladhenuH prashAmyati ||

(AVParis_9,4.1)     yA sa yamapure ghore nadI vaitaraNI smR^itA | yatra lohamukhAH kAkAH shvAnash caiva bhayAvahAH ||
(AVParis_9,4.2)     vAlukAntAH sthalAsh caiva pacyante yatra duShkR^itaH | asipattravanaM yatra shAlUkAH shAlmalI tathA ||
(AVParis_9,4.3)     tAn sukhena vyatikramya dharmarAjAshramaM vrajet | svAgataM te mahAbhAga svasti te 'stu mahAmate ||
(AVParis_9,4.4)     vimAnam etad yogyaM te maNiratnavibhUShitam | atrAruhya narashreShTha gaccha tvaM paramAM gatim ||
(AVParis_9,4.5)     mA ca cArabhaTe dadyAn mA ca dadyAt purohite | mA ca kANe virUpe ca kuShThivyaN^ge tathaiva ca ||
(AVParis_9,4.6)     vedAntagAya dAtavyA vedAntagasutAya vA | ekaikasmai ca dAtavyA mAghamAse tu pUrNimAm ||
(AVParis_9,4.7)     ya imAM paThate nityaM yash cemAM shR^iNuyAd api | devalokam atikramya sUryalokaM sa gacchati || sUryalokaM sa gacchatIti || iti tiladhenuvidhiH samAptaH ||

______________________________________________________________________


(ParishiShTa_10. bhUmidAnam)

(AVParis_10,1.1)     om atha rohiNyAM sakalAyAm upoShito brahmA sarvabIjarasaratnagandhAvakIrNaM tIrthodakapUrNakalasham AdAyAtisR^iShTo apAm ity abhiShekamantrair yathoktair dAtAram abhiShiJNcati ||
(AVParis_10,1.2)     vratena tvaM vratapata iti vratam upaiti
(AVParis_10,1.3)     yAcitAradAtArAv ayAcitAshinAv adhahshAyinau bhavato
(AVParis_10,1.4)     vratopacAram
(AVParis_10,1.5)     yathAshaktyaikarAtraM paJNcarAtraM dvAdasharAtraM vA vrataM caritvA
(AVParis_10,1.6)     shvo bhUte tantram AjyabhAgAntaM kR^itvAnvArabhyAtha juhuyAt ||
(AVParis_10,1.7)     kAmasUktaM kAlasUktaM puruShasUktaM mahAvyAhR^itibhiH saMkhyApUrvikAbhiH sarva R^itvijo juhvaty
(AVParis_10,1.8)     atha suvarNamayIM bhUmiM bhUmeH pratikR^itiM gocarmamAtrAM kR^itvA
(AVParis_10,1.9)     maNDapavedyAM samAnIya vedyuttarato yasyAM vedim ity upasthApya
(AVParis_10,1.10)     girayas te parvatA iti parvatAn avasthApya
(AVParis_10,1.11)     hiraNyarajatamaNimuktApravAlAdibhir upashobhayed yad adaH saMprayatIr iti
(AVParis_10,1.12)     sA mandasAneti nadIH kalpayitvA rasaish ca paripUrayed
(AVParis_10,1.13)     apAm agram asi samudraM vo 'bhyavasR^ijAmIti samudrAn
(AVParis_10,1.14)     vanaspatiH saha devair na Agann iti bR^ihaspatineti vanaspatIn anyAMsh ca
(AVParis_10,1.15)     yaj~ne tvA manasA saMkalpayen manasA saMkalpayatItha bhavatIha bhavatIha bhavati
(AVParis_10,1.16)     nidhiM bibhratI bahudheti namaskArayitvA
(AVParis_10,1.17)     satyaM bR^ihad ity anuvAko ye devA divy ekAdasha stheti puNyAhaM vAcayet
(AVParis_10,1.18)     saMsthApayen
(AVParis_10,1.19)     nava divo devajanenety abhimantrya brAhmaNebhyo dadyAd
(AVParis_10,1.20)     dAtur esAsmai rohiNI kAmaM nikAmaM vA dugdha iti
(AVParis_10,1.21)     yathA rohanti bIjAni phAlakR^iShTe mahItale evaM kAmAH prarohante pretyeha manasaH sadA
(AVParis_10,1.22)     sarveShAm eva dAnAnAM yat phalaM samudAhR^itam | tattat prApnoti viprebhyo dattvA bhUmiM yathAvidhi || dattvA bhUmiM yathAvidhIti || iti bhUmidAnaM samAptam ||

______________________________________________________________________


(ParishiShTa_11. tulApuruShavidhiH)

(AVParis_11,1.1)     om athAtash tulApuruShavidhiM vyAkhyAsyAmas
(AVParis_11,1.2)     tad udagayana ApUryamANapakShe puNye nakShatre shraddhApreritau grahaNakAle vA
(AVParis_11,1.3)     fR^itvigyajamAnau kLptakeshashmashrU romanakhAni vApayitvA
(AVParis_11,1.4)     saMbhArAn upakalpya prAktantram AjyabhAgAntaM kR^itvA
(AVParis_11,1.5)     mahAvyAhR^itisAvitrIshAntiM brahma jaj~nAnam iti hutvA
(AVParis_11,1.6)     agne gobhir agne 'bhyAvartinn agneH prajAtam iti saMpAtAn udapAtrAnIyAbhiShekakalasheShu ninayed
(AVParis_11,1.7)     athAsyendro grAvabhyAm ity abhiShecayed
(AVParis_11,1.8)     idam Apo yathendro bAhubhyAm ity abhiShecayitvA
(AVParis_11,1.9)     yathoktam aJNjanAbhyaJNjanAnulepanaM kArayitvA vAso gandhasrajash cAbadhnIyAt
(AVParis_11,1.10)     tulAM hiraNyaM ca pavitrair abhyukShya puruShasaMmito 'rtha iti saptabhis tadArohayed
(AVParis_11,1.11)     acyutA dyaur iti catasR^ibhir avarohayet
(AVParis_11,1.12)     sUryasyAvR^itam iti pradakShiNam AvR^itya brAhmaNebhyo nivedayitvAtmAlaMkArAn kartre dadyAt
(AVParis_11,1.13)     sahasradakShiNaM grAmavaram
(AVParis_11,1.14)     dvijAn annena tarpayet
(AVParis_11,1.15)     atha cen niHsvapakSheNa yathA saMpadyate dhanam | dhAtubhiH saha taulyam atu vAsobhish ca rasais tathA | vrIhyAdisaptadhAnyair vA yathAsaMpadyate gR^ihe ||

(AVParis_11,2.1)     sakhaDgaH sashirastrANaH sarvAbharaNabhUShitaH | tapanIyam agare kR^itvA pashcAt tolyo narAdhipaH ||
(AVParis_11,2.2)     indreNedaM purA dattam adhirAjyAptaye varam | sarvapApapraNAshAya sarvapuNyavivR^iddhaye ||
(AVParis_11,2.3)     mahAdAnAtidAnAnAm idaM dAnam anuttamam | akShayyaphaladaM shreShThaM dAtÌNAM shreyavardhanam ||
(AVParis_11,2.4)     yat pApaM sve kule jAtais triH sapta puruShaiH kR^itam | tat sarvaM nashyate kShipram agnau tUlaM yathA tathA ||
(AVParis_11,2.5)     anAmayaM sthAnam avApya daivair alaN^ghanIyaM sukR^itair hiraNmayaiH | suvarNatejAH pravimuktapApo divIndravad rAjati sUryaloke || divIndravad rAjati sUryaleketi || iti tulApuruShavidhiH samAptaH ||

______________________________________________________________________


(ParishiShTa_12. AdityamaNDakaH)

(AVParis_12,1.1)     om atha yaH kAmayeta sarveShAM nR^iNAm uttamaH syAm iti sa bhAskarAyApUpaM dadyAt
(AVParis_12,1.2)     tasya kalpo
(AVParis_12,1.3)     yavagodhUmAnAm anyatamacUrNena maNDalAkR^itiM saMshrapya
(AVParis_12,1.4)     pAtre kR^itvApihitam
(AVParis_12,1.5)     saguDAjyasuvarNashakalaM cvopariShTAn nidhAyArcayed raktakusumair
(AVParis_12,1.6)     viShAsahim ity abhimantrya brAhmaNAya nivedayet
(AVParis_12,1.7)     tatra shlokAH
(AVParis_12,1.8)     anena vidhinA yas tu pUpaM dadyAd dvijAtaye | prayacchet satataM prAj~nas tasya puNyaphalaM shR^iNu ||
(AVParis_12,1.9)     ArogyavAn varcasvI ca prajAvAn pashumAMs tathA | dhanavAn annavAn shrImAMs tathA sarvajanapriyaH ||
(AVParis_12,1.10)     apamR^ityushataM sAgraM nAshayaty avicArataH | pradattaM sUrylokaM ca prapayet paramaM padam || prApayet paramaM padam iti || ity AdityamaNDakaH samAptaH ||

______________________________________________________________________


(ParishiShTa_13. hiraNyagarbhavidhiH)

(AVParis_13,1.1)     om atha hiraNyagarbhavidhim anukramiShyAmaH sarvapApApanodanam
(AVParis_13,1.2)     udagayana ApUryamANapakShe puNye nakShatre shraddhApreritau grahaNakAle vA
(AVParis_13,1.3)     R^itvigyajamAnau kLptakeshashmashruromanakhau syAtAm
(AVParis_13,1.4)     atha R^itvik prag astaMgamanAd ashvatthAd araNI AdhAyAgne jAyasveti dvAbhyAM mathyamAnam anumantrayate
(AVParis_13,1.5)     tR^itIyayA jAtaM caturthyopasamAdadhAti
(AVParis_13,1.6)     shucau deshe paridhApya yathoktam aJNjanAbhyaJNjanAnulepanaM kArayitvA
(AVParis_13,1.7)     agneH prajAtaM pari yad dhiraNyaM yad Abadhnann iti hiraNyasrajam Agrathya rakShantu tveti rakShAM kR^itvA
(AVParis_13,1.8)     darbhAn AstIryAdhahshAyinau syAtAm
(AVParis_13,1.9)     shvo bhUte 'bhijinmuhUrte hiraNmayaM maNDalAkR^iti nAbhimAtraM pAtram AdhAya sApidhAnam
(AVParis_13,1.10)     sruksruvAjyasthAlyudapAtrAlaMkArAMsh ca
(AVParis_13,1.11)     parisamuhya paryukShya paristIrya barhir udapAtram upasAdya paricaraNenAjyaM paricarya nityAn purastAddhomAn hutvAjyabhAgau cAtha juhoti

(AVParis_13,2.1)     hiraNyagarbhAya svAhA || agnaye svAhA || brahmaNe svAhA || prajApataye svAheti hutvA
(AVParis_13,2.2)     tair eva namaskAraM kArayitvA
(AVParis_13,2.3)     tair evopasthAya sruksruvAjyasthAlyudapAtrAlaMkArAMsh ceti
(AVParis_13,2.4)     hiraNmaye rAjAnaM hiraNyavatIbhiH snApayitvA
(AVParis_13,2.5)     hiraNyakalashais tasmin paJNcagavyam apa Asicya
(AVParis_13,2.6)     hiraNyagarbhasUktenAMhomucena shantAtIyena paJNcabhish ca nAmabhiH saMpAtAn AnIya
(AVParis_13,2.7)     tathaiva sadasyAn asadasyAn R^itvijo 'nuj~nApayed
(AVParis_13,2.8)     rAjA hiraNyagarbhatvam abhIpsaty asmin bhavanto 'numanyantAm iti
(AVParis_13,2.9)     tair anuShThitaH

(AVParis_13,3.1)     ud ehi vAjinn iti dvAbhyAM praveshayet
(AVParis_13,3.2)     trayastriMshad devatA ity abhisaMdhAya tam anushAsti
(AVParis_13,3.3)     vAcaM niyamya pratisaMhR^itya cendriyANi viShayebhyo manasA bhagavantaM hiraNmayaM hiraNyagarbhaM parameShThinaM pauruShaM dhyAyasveti
(AVParis_13,3.4)     tatheti tat pratipadyate
(AVParis_13,3.5)     sa saptadashamAtrAntaram asti
(AVParis_13,3.6)     saptadasho vai prajApatiH
(AVParis_13,3.7)     prajApater AvR^ita iti vij~nApayet
(AVParis_13,3.8)     tathaiva sadasyAn asadasyAn anuj~nApyotthApayed
(AVParis_13,3.9)     utthitaM hiraNmayena cakreNAbhinyubjayet
(AVParis_13,3.10)     mA te prANa ity uddhared
(AVParis_13,3.11)     uddhR^itaM hiraNyanAmno pravimucya yas tvA mR^ityur ity apAsyet
(AVParis_13,3.12)     saMpashyamAnA ity avekShito brAhmaNAn praNipatya namaskArya namo hiraNyagarbhAyety
(AVParis_13,3.13)     atha ha vai hiraNyagarbhasyeti priyatamAya tata uktam
(AVParis_13,3.14)     brAhmaNA brUyur uttiShTha hiraNyagarbhAnugR^ihIto (sIty
(AVParis_13,3.15)     apratirathena hutvA saMsthApayed
(AVParis_13,3.16)     apsu te rAjan varuNeti varuNam abhiShTUya snAtvA pavitraiH pratyetyAdityam upatiShThante

(AVParis_13,4.1)     hiraNyaM tava yad garbho hiraNyasyApi garbhajaH | hiraNyagarbhas tasmAt tvaM pAhi mAM mahato mahAn iti
(AVParis_13,4.2)     sUryasyAvR^itam iti pradakShiNam AvR^itya
(AVParis_13,4.3)     gR^ihAn aimIti gR^ihAn pratipadya
(AVParis_13,4.4)     tvam agne pramatir ity agnim upasthApyAthotsR^ijed
(AVParis_13,4.5)     atha dvijebhyo dakShiNAM dasha sahasrAN dadyAt
(AVParis_13,4.6)     grAmavaraM ca
(AVParis_13,4.7)     sruksruvAjyasthAlyudapAtrAlaMkArAMsh cety anyat sarvaM sadasyebhyo
(AVParis_13,4.8)     yAvad vA tuShyeraMsh tAvad vA deyam || rAjA dadyAd
(AVParis_13,4.9)     yathAkAmaM brAhmaNAn annena paricaret
(AVParis_13,4.10)     tatra shlokAH

(AVParis_13,5.1)     vedAnAM pAragA yasya caturNAM brahmavittamAH | tuShTA yasyAshiSho brUyus tasya yaj~naphalaM bhavet ||
(AVParis_13,5.2)     brAhmaNAnAM prasAdena sUryo divi virAjati | indro 'py eShAM prasAdena devAn ativirAjati ||
(AVParis_13,5.3)     hiraNyadAnasya phalam amR^itatvam iti shrutiH | shrUyate hy asya dAtA yaH so 'mR^itatvaM samashnute ||
(AVParis_13,5.4)     rAjekShuvAkuprabhrtayaH purA rAjarShayo 'malAH | dattvA hiraNyaM viprebhyo jyotir bhUtvA divi sthitAH ||
(AVParis_13,5.5)     ya evaM saMskR^ito rAjA vidhinA brahmavAdinA | prajAnAm iha sAmrAjyaM jyaiShThyaM shraiShThyaM ca gacchati ||
(AVParis_13,5.6)     amuShmin brahmaNA sArdham Anandam anubhUya vai | jyotirmayaM satyalokaM nacaivAvartate punaH ||

______________________________________________________________________


(ParishiShTa_14. hastirathadAnavidhiH)

(AVParis_14,1.1)     om atha hastirathadAnAnAm anukramaM vakShye
(AVParis_14,1.2)     jAtarUpamayaM krtvA ekacakraM sushobhanam | hastibhiH saptabhir yuktam arcayitvA yathAvidhi ||
(AVParis_14,1.3)     atha vA caturbhir yuktaM haimaM rAjatam eva vA | aspR^iShTaM dArujaM vApi sarvasaMbhArapUritam ||
(AVParis_14,1.4)     hastiyugmena saMyuktaM saurabheyayutena vA | bhuN^kte saptaiva janmAni saptadvIpAM vasuMdharAm ||
(AVParis_14,1.5)     hastena yukte candramasi paurNamAsyAm amAvAsyAyAM vA puNye vA R^ikShe shuciH shucau deshe tantram ity uktam ||
(AVParis_14,1.6)     prAJNcam idhmam upasamAdhAyAnvArabhyAtha juhuyAt ||
(AVParis_14,1.7)     savitre svAhA || pataMgAya svAhA || pAvakAya svAhA || sahasrarashmaye svAhA || mArtaNDAya svAhA || viShNave svAhA || prajApataye svAhA || parameShThine svAhA iti hutvA.
(AVParis_14,1.8)     kanakAsh ca tilA gAvo dAsI gR^ihamahIrathAH | kanyA hastI ca vidyA ca mahAdAni vai dasha ||
(AVParis_14,1.9)     tasmAt sarveShu dAneShu anuktavidhikeShu ca | agniM brUma iti sUktam AjyatantreNa homayet ||
(AVParis_14,1.10)     ashvadAtA vrajet svargam ashvArUDhash ca mAnavaH | pUjyate devagandharvair apsarokiMnarais tathA ||
(AVParis_14,1.11)     hastivarcasaM prathatAm iti kalashe saMpAtAn AnIya yugaM yoktraM ratham iti sarvaM saMprokShya ||
(AVParis_14,1.12)     ashrAntasya tvA manasA yunajmIti yojayet ||
(AVParis_14,1.13)     ashrAntasya tvA manasA yunajmi prathamasya ca | utkUlam udvaho bhavo uduhya prati dhAvatAt ||
(AVParis_14,1.14)     yuktAyArthaM dadyAt ||
(AVParis_14,1.15)     shyAvair yuktaH shitipadbhir hiraNyayo yasya rathaH pathibhir vartate sukhaiH | sa no hastena savitA hiraNyabhug ghiraNyapANiH savitA no 'bhirakShatu ||
(AVParis_14,1.16)     bR^ihaddhastirathaM yuktaM hastena tu dadan naraH | savituH sthAnam Apnoti divyAM kAmajavAM sabhAm ||

______________________________________________________________________


(ParishiShTa_15. ashvarathadAnavidhiH)

(AVParis_15,1.1)     om athAshvarathadAnavidhiH.
(AVParis_15,1.2)     goShTha udakAnte shucau vA deshe prAJNcam idhmam upasamAdhAyAnvArabhyAtha juhuyAt ||
(AVParis_15,1.3)     vataraMhA bhava vAjin yujyamAna ity etenAshveShu saMpAtAn AnIyAshrAntasya tveti samAnam
(AVParis_15,1.4)     tvam indras tvaM mahendra iti savitre arghaM dattvA
(AVParis_15,1.5)     punantu mety AtmAnam Alabhya japed
(AVParis_15,1.6)     rakShantu tvAgnaya iti yajamAnam abhimantrya samR^iddhihomAnte
(AVParis_15,1.7)     varAM dhenuM kartre dadyAd ashvarathaM grAmavaraM ceti
(AVParis_15,1.8)     ya evaM vidhinA dadyAd viduShe ashvarathaM sudhIH | jyaiShThyaM shraiShThyaM ca sAmrAjyaM prajAnAm iha gacchati ||
(AVParis_15,1.9)     saptAnAM lokAnAm ante jyotirlokam anAmayam | gatvA sa paramAnandaM bhuN^kte yAvad vibhAvasuH ||

______________________________________________________________________


(ParishiShTa_16. gosahasravidhiH)

(AVParis_16,1.1)     om athAto gosahasravidhiH ||
(AVParis_16,1.2)     goShTha udakAnte shucau vA deshe prAJNcam idhmam upasamAdhAyAnvAlabhyAtha juhuyAt ||
(AVParis_16,1.3)     A gAva iti sUktenAjyaM juhuyAt ||
(AVParis_16,1.4)     mahAvrIhINAm aindraM caruM saumyaM ca sahasratamyAH payasi shrapayitvA gAva eva surabhava ity etena juhuyAt ||
(AVParis_16,1.5)     paJNcAnAM nadInAM tIrthodakam ||
(AVParis_16,1.6)     pashcAd agnes tIrthodakena pUrNaM kalasham avasthApya hiraNyavarNA ity abhimantrya saM vo goShTheneti dasha gAH snApayet ||
(AVParis_16,1.7)     tvaramAnanayAH samabhyukShya sahasratamyAH sAnodanekemam indra vardhaya kShatriyaM ma iti rAjAnam abhiShicya ||
(AVParis_16,1.8)     imA Apa iti ShaDbhir yothoktam aJNjanAbhyaJNjanAnulepanaM kR^itvA ||
(AVParis_16,1.9)     sahasratamIM prathamAm alaMkR^itya ||
(AVParis_16,1.10)     A gAvo mAm upatiShThantAm ity upatiShThet ||
(AVParis_16,1.11)     prajAvatIH sUyavasAd iti ca sarvAH pAyayet ||
(AVParis_16,1.12)     priyam ashanaM dattvAddhi tR^iNam aghnya iti sahasratamIm Alabhya japet ||
(AVParis_16,1.13)     mayA gAvo gopatinA sacadhvam iti mantrAnetnArghaM dattvA ||
(AVParis_16,1.14)     sahasratamyAH pucham aupasaMgR^ihya bhUmiSh TvA pratigR^ihNAtv iti japan ||
(AVParis_16,1.15)     sahasratamyAH pR^iShThato vrajan ||
(AVParis_16,1.16)     sarvAH pradakShiNIkR^itya namaskR^itya svastivAcya brAhmaNebhyo nivedya dasha gA dakShiNAM kartre dadyAt sahasratamIM vastrayugmam aca ||
(AVParis_16,1.17)     tad api shlokAH ||

(AVParis_16,2.1)     saptAjanmAnugaM pApaM puruShaiH saptabhiH krtam | tatkShaNAd vidhinAnena nAshayed goprado naraH ||
(AVParis_16,2.2)     sarveShAm eva dAnAnAM phalaM yat parikIrtitam | tad avApnoti virebhyo gosahasraprado naraH ||
(AVParis_16,2.3)     ashvamedhaM vR^iShotsargaM gosahasraM ca yaH sutaH | dadyAn madIya ity AhuH pitaras tarpayanti hi ||
(AVParis_16,2.4)     tasmAd anena vidhinA gosahasraM daden naraH | sarvapApavishuddhAtmA yAti tat paramaM padam iti ||

______________________________________________________________________


(ParishiShTa_17. rAjakarmasAMvatsarIyam)

(AVParis_17,1.1)     om atha pratisaMvatsaraM rAjakarmANi krameNa vakShyAmaH ||
(AVParis_17,1.2)     athAshvayuje mAse shuklapakShasya tR^itIye 'hani ||
(AVParis_17,1.3)     haridrAyavAnAm ||
(AVParis_17,1.4)     rakShantu tvAgnaya iti catasR^ibhI rakShAm ashvAnAM baddhvA hastyashvAnAM nIrAjanaM kuryAt ||
(AVParis_17,1.5)     ashvo 'si kShiprajanmAsi ....pradadyAt sa vishuddhAtmA saptadvIpAM vasuMdharAm ||
(AVParis_17,1.6)     hastena yukte candramasi paurNamAsyAm amAvAsyAyAM vA puNye nakShatre shucau deshe || tantram ity uktam ||
(AVParis_17,1.7)     prAJNcam idhmam upasamAdhAyAnvArabhAthajuhuyAt ||
(AVParis_17,1.8)     savitre svAhA || pataMgAya svAhA || pAvakAya svAhA || sahasrarashmaye svAhA || mArtaNDAya svAhA || viShNave svAhA || prajApataye svAhA || parameShThine svAheti hutvA kanakAnAM baddhvA hastyashvAnAM pUrvavan nIrAjanaM kuryAt ||

(AVParis_17,2.1)     atha navamyAm aparAhNe vAhanAni snApayitvA ahatavAsA brahmA dvAdashamitAM vediM kR^itvA || tantram ity uktam ||
(AVParis_17,2.2)     shAntikR^ityAdUShaNena vAhanaM triH prokShya parIyAn ||
(AVParis_17,2.3)     niHsAlAm iti sUktaM japan pratyetyAbhiShiJNcayed enam ||
(AVParis_17,2.4)     ashvam alaMkR^itaM shabalakaNThaM kR^itvopasthApya dadhyAd ||
(AVParis_17,2.5)     evam eva maishradhAnyAny udapAtrANy antarAsu dikShu ||
(AVParis_17,2.6)     tatraiva devatA yajet || agniM vAyuM varuNam ashvinAv iti ||
(AVParis_17,2.7)     payasi sthAlIpAkaM shrapayitvA ||
(AVParis_17,2.8)     samAs tvAgne tvaM no agne mA no vidann abhayair aparAjitair AyuShyaiH svastyayanair apratiratheneti ca hutvA saMsthApya ||
(AVParis_17,2.9)     agner ado 'sIty ahatavAsobhiH prachAdya rasaiH kumbhAn audumbarAn pUrayitvA pratidisham avasthApya mamAgne varco abhayaM dyAvApR^ithivI ud uttamaM varuNAshvinA brahmaNA yAtam iti juhuyAt ||
(AVParis_17,2.10)     paurNamAsI prathameti ca juhuyAd dundubhim AhanyAd ity uktam ||
(AVParis_17,2.11)     upa shvAsaya pR^ithivIm iti tatraivAnumantraNaM ca ||
(AVParis_17,2.12)     sarvANi ca vAditrANi vAhanAni ca ||
(AVParis_17,2.13)     janasyAn praharShaya paJNcamIM pratiShThApayet ||
(AVParis_17,2.14)     na taM yakShmA aitu deva iti guggulakShThadUpaM dadyAt ||
(AVParis_17,2.15)     yas te gandhas tryAyuSham iti bhUtiM prayacchet ||
(AVParis_17,2.16)     dUShyA dUShir asIti pratisaram Abadhya ye purastAd iti pratidishaM kShipet ||
(AVParis_17,2.17)     bahir niHsR^ityottareNa gatvA bAhyenopaniShkramya suhR^ide kuryAc chraddadhate kuryAd vAhanAnAm abhayaM karma ||

______________________________________________________________________


(ParishiShTa_18. rAjakarmasAMvatsarIyam)

(AVParis_18,1.1)     athAshvayuje mAse paurNamAsyAm aparAhNe hastinIrAjanaM kuryAt ||
(AVParis_18,1.2)     prAgudakpravaNe deshe yatra vA mano ramate ||
(AVParis_18,1.3)     girayas te parvatA ity etayA hastashatam ardhaM vA maNDalaM parigR^ihya yAbhir yaj~nam iti saMprokShet ||
(AVParis_18,1.4)     tatra shlokAH ||
(AVParis_18,1.5)     dashahastasamutsedhaM paJNcahastaM tu vistR^itam | shAntavrkShamayaM kuryAt toraNaM puShTivardhanama ||
(AVParis_18,1.6)     shuklaiH shuklAmbaradhvajair mAlyaish ca paribhUShitam | kArayeta bile shubhre rasaish ca paripUrite ||
(AVParis_18,1.7)     rasais tvAm abhiShiJNcAmi bhUme mahyaM shivA bhava | asapatnA sapatnaghnI mama yaj~navivardhanI ||
(AVParis_18,1.8)     imau stambhau ghR^itAnvaktAv ubhau mA yashasAvatAt | yo mA kash cabhidAsati tam imau stambhau nirdahatAm iti ||
(AVParis_18,1.9)     uc chrayasva imA yA brahmaNaspata ity etAbhyAM suvarNamAlA patAkaiH stambhau saMyojya ||
(AVParis_18,1.10)     tasyAdhastAc caturhastAM vediM kR^itvA darbhapavitrapANir baliM puShpANi ca dattvA ||
(AVParis_18,1.11)     madhulAjAmashraiH svastikasaMyAvakadadhikR^isarApUpakApAyasaghR^itavividhapAnabhakShaphalair agniM paristIrya ||
(AVParis_18,1.12)     Apo asmAn mAtaraH sUdayantv iti caturaudumbarAn kumbhAn hradodakena pUrayitvA ||
(AVParis_18,1.13)     pratidisham avasthApya dadhyAd raudrAgneyaM vAyavyaM vAruNA mantrAH ||
(AVParis_18,1.14)     rakShoghnaM krtyAdUshaNaM yashasyavarcasyAni ca hutvauShadhIH samAdAya dvihastaM maNDalam ity uktam ||
(AVParis_18,1.15)     tatra shlokAH ||
(AVParis_18,1.16)     bR^ihatkaNTArIkaNTakA lAghukaNTArikA smR^itAH | suvarNapuShpI shvetagiri karNikA hy udisatrA ||
(AVParis_18,1.17)     siMhI vyAghrI ca hariNI hy amR^itA cAparAjitA | pR^ishniparNI ca dUrvA ca padmam utpalamAlinI ||

(AVParis_18,2.1)     tAm anumantrayate ||
(AVParis_18,2.2)     vaiNavaM kaTakam avasthApyAdadhyAt ||
(AVParis_18,2.3)     dvaipavaiyAghrAnaDuccarma paristIrya ||
(AVParis_18,2.4)     tato yA syAd adhidevatA tasyai baliM dattvA piNDAni ca dadyAt ||
(AVParis_18,2.5)     hastinam AcAmayet ||

(AVParis_18,3.1)     yasyAM dishi sa ripur bhavati tAM dishaM gatvA hastinam Anayed dhiraNyena rajatena vajramaNimuktAdibhiH shaN^khena candanena bhadradAruNayA kuShThena naladena rocanenAJNjanena manahshilayA padmakumudotpalair ||
(AVParis_18,3.2)     mamAgne varca iti sUktaM dakShinottaramakhaM pratijapet ||
(AVParis_18,3.3)     sheSheNa gAtrANy abhyaJNjayet ||
(AVParis_18,3.4)     tatra slokAH ||
(AVParis_18,3.5)     hastinAM rakShaNe daNDaH kartavyo vaiNavo navaH | ShoDashAratnimAtras tu cAruparvamanaoramaH ||
(AVParis_18,3.6)     tena vAraNAn vArayet ||
(AVParis_18,3.7)     dantAgreShu tR^iNAni kR^itvA yathA havyaM vahasi grasati ||
(AVParis_18,3.8)     sujAtaM jAtavedasam ity agniM prajvAlayet ||
(AVParis_18,3.9)     sujAtaM jAtavedasam iti vAcayed yathA havyam iti nIrAjayitvA ||
(AVParis_18,3.10)     nidhiM bibhratIti shAlAM praveshayed ||
(AVParis_18,3.11)     anapekShamAnAH svAni sthAnAni vrajanti dIrghAyuSho balavantash ca bhavanti ||
(AVParis_18,3.12)     gosahasraM kartre dakShiNA grAmavaraM ca ||

______________________________________________________________________


(ParishiShTa_18b. rAjakarmasAMvatsarIyam)

(AVParis_18b,1.1)     atha varShashataM pravardhamAno rAjAnam abhivardhayiShyan saMvatsare janmadine kuryAt || tantram ity uktam ||
(AVParis_18b,1.2)     punantu mA vAyoH pUto vaishvAnaro rashmibhir iti pavitraiH puNyAhAdIni ca maN^galair yajamAnaM ca saMprokShya yad Abadhnann iti puShpAdyalaMkAraM varjayitvA mAhendraM caruM shrapayet ||
(AVParis_18b,1.3)     lokapAlebhyash ca dvitIyaM caruM shrapayet ||
(AVParis_18b,1.4)     mahAm indro ya ojaseti sUktena tR^itIyAyAM hy agnau hutvA indrAya svAhetyAdi lokapAlAMsh ceShTvA rAjAnam anvAlabhya Adivaj juhuyAd arvAJNcam indram indraH sutrAmA imam indra vardhaya kShatriyaM me shataM jIvataH sarada iti ||
(AVParis_18b,1.5)     rakShantu tvAgnaya iti catasR^ibhI rakShAM kR^itvA rocanayAlaMkuryAt | triguNena sUtreNa baddhvA ||
(AVParis_18b,1.6)     manAyai tantum iti sUktena rakShAsUtre saMpAtaM ca kR^itvA ||
(AVParis_18b,1.7)     dhAtA te granthim iti badhnAti ||
(AVParis_18b,1.8)     uttaratantraM hiraNyaM dakShiNA ||

(AVParis_18b,2.1)     mahAnavamyAM hastyashvadIkShA pratipatprabhR^iti navarAtram ||
(AVParis_18b,2.2)     shastrasasvasaMpAtaH ||
(AVParis_18b,2.3)     trtIyAyAM hastyashvavAhagrAmyAshvAnAM karma saptamyAM hastyashvAnAM darshanam ||
(AVParis_18b,2.4)     aShTamyAm atha piShTamayIm ityAdi navamyAM durgApUjanam ||
(AVParis_18b,2.5)     atha vA vanamyAm ityAdi navamyAm ||
(AVParis_18b,2.6)     athAparAjitadashamyAm ||
(AVParis_18b,2.7)     pUrvAhNe vijayamahUrte uktaM prAsthAnikam ||
(AVParis_18b,2.8)     etAni khalu prAgdvArANItyAdi ||

(AVParis_18b,3.1)     atha shravaNe nakShatre rAj~nAm indramahasyeti vyAkhyAtaH ||

(AVParis_18b,4.1)     atha paurNamAsyAm aparAhNe paurNamAsikaM karma ||

(AVParis_18b,5.1)     athApAmArgatrayodashyAM shvete muhUrte snAnaM kR^itvApAmArgaM triH paribhrAmayed rAj~na upari mantreNa ||
(AVParis_18b,5.2)     ishAnAM tvA bheShajAnAm iti tribhiH sUktaiH pratIcInaphala iti sUktena vA punaH snAnam ||
(AVParis_18b,5.3)     tata ArAtrikaM paridhatteti dvAbhyAm iti samAnam ||

(AVParis_18b,6.1)     atha dIpotsavaM pratipadi hastyashvAdikdIkShAsamAnam ||
(AVParis_18b,6.2)     abhyAtAnAntaM kR^itvA ye 'syAM prAcI dig iti ||
(AVParis_18b,6.3)     mA no devA yas te sarpa ity etaiH sUktais tR^iNAni yugatardmanA saMpAtavanti gaNaM ca prAtitamitadhAnAshane hastyashvAdiyugapat tantraM samAnam || dhenur dakShiNA ||

(AVParis_18b,7.1)     athAkShayyanavamyAM rAtrau hastyashvAdInAm anIkAnAM rathasya parahomash ca ||

(AVParis_18b,8.1)     atha viShNudvAdashyAM purohitaH pashcimAM saMdhyAm upAsya gR^ihItadarbho yatra rAjAnam abhigamya pauShTikahomash ca rAtrau nIrAjanaM kR^itvA hastyashvebhyash ca ||

(AVParis_18b,9.1)     atha kArttikyAM paurNamAsyAM raivatyAm ashvayujyAM vR^iShotsargaH ||

(AVParis_18b,10.1)     athAgrayaNIpaurNamAsyAM tantraM kR^itvApAd agreti dvAbhyAM rasaM saMpAtyAbhimantrya rAjAnaM prAshayet || dhenur dakShiNA ||

(AVParis_18b,11.1)     atha pauShyAM paurNamAsyAm uktaH puShyAbhiShekaH ||

(AVParis_18b,12.1)     atha phAlgunyAM paurNamAsyAM rAtrau holAkA ||
(AVParis_18b,12.2)     mahAnavamyAm uktaprajvalanaM nIrAjaM vA ||

(AVParis_18b,13.1)     atha grIShmapratipady AyuShyam iti snAnaM kR^itvApAM sUktair Aplutya prakShiNam AvrtyApa upaspR^ishyety uktam ||

(AVParis_18b,14.1)     atha caitryAM paurNamAsyAM tejovrataM trirAtram ashnAtIty uktam ||

(AVParis_18b,15.1)     atha madanatrayodashyAM vaishAkhyAM paurNamAsyAM ca madhyAhne garte vA vApyAM puShkariNyAM ghate vA sarvagandhAn prakShipya prAktantram abhyAtAnAntaM kR^itvA siMhe bvyAghre yasho haviH prAtar agniM girAv aragarATeShu divas pR^ithivyA ity etaiH sUktair udakaM saMpAtyAbhimantrya rAjAnaM snApayet || pravishya saMprokShyeti ca tantraM saMsthApayet || dhenur dakShiNA ||

(AVParis_18b,16.1)     atha shrAvaNyAM paurNamAsyAM vijaye muhUrte rakShantu tvAgnaya iti catasR^ibhI rakShAbandhanaM kR^itvA nIrAjanaM ca bAhyenopaniShkramyeti paiThInasiH ||

(AVParis_18b,17.1)     athAdityadina AdityamaNDalako vyAkhyAtaH ||

(AVParis_18b,18.1)     atha janmanakShatre janmanakShatrayAgahomo vyAkhyAtaH ||

(AVParis_18b,19.1)     atha rAjakarmANi pratinakShatraM kartavyAnIty AyudhAni khaDgaprabhR^itIni bibhR^iyAd iti kR^ittikArohiNyAdIni vyAkhyAtAni ||
(AVParis_18b,19.2)     indrotsava indramahotsavo vyAkhyAtaH ||
(AVParis_18b,19.3)     pratidinaM grahayAgaH || pratidinaM nakShatrayAgaH || pratidinaM dashagaNI mahAshAntiH ||
(AVParis_18b,19.4)     pratisthAnaM kR^ittikArohiNIvyAkhyAtA nakShatrasnAnAni nakShatrakShiNAsh ca ||

(AVParis_18b,20.1)     rAjakarma sAMvatsarIyaM hastyashvAdidIkShA samAptA ||

______________________________________________________________________


(ParishiShTa_18c. vR^iShotsargaH)

(AVParis_18c,1.1)     atha vR^iShotsargaH ||
(AVParis_18c,1.2)     kArttikeyAM paurNamAsyAM raivatyAm AshvayujyAM vA gavAM goShThe paurNamAsatantram AjyabhAgAntaM kR^itvA rudraraudrAbhyAm AjyaM juhuyAt ||
(AVParis_18c,1.3)     pUShA gA anu etu na iti catasR^ibhiH pauShNasya juhuyAt ||
(AVParis_18c,1.4)     pUShA gA anu etu naH pUShA rakShAtu sarvataH | pUShA vAjaM sanotu naH ||
(AVParis_18c,1.5)     pUShann anu pra gA ihi(iti) yajamAnasya sunvataH | asmAkaM stuvatAm uta ||
(AVParis_18c,1.6)     pUShan tava vrate vayaM pari pUShA purastAd iti ||
(AVParis_18c,1.7)     indrasya kukShiH sAhasras tveSha iti R^iShabhaM saMpAtavantaM kR^itvA ya indra iva deveShu iti R^iShabhasya dakShiNe karNe japet ||
(AVParis_18c,1.8)     lohitena svadhitina iti vatsatarIm anumantrayate ||
(AVParis_18c,1.9)     ayaM prajAnAM janitA prajApatir gavAM goShTha iha madhyato vasaH | vatsatarIShu apasadane gavAm adhi tiShTha pashUn bhavanasya gopAH ||
(AVParis_18c,1.10)     iti maNDalAni bhrAmayati
(AVParis_18c,1.11)     retodhAyai tvAtisR^ijAmi vayodhAyai tvAtisR^ijAmi yUthatvAyai tvAtisR^ijAmi gaNatvAyai tvAtisR^ijAmi sahasrapoShAyai tva7atisR^ijAmi aparimitapoShAyai tvAtisR^ijAmIti paryukShyaikarUpaM dvirUpaM bahurUpaM vA yo vA yUthaM chAdayati yUthena tejasvinAlaMkR^itenAlaMkR^itam aparAjitAM dishaM niShkrAmayeyuH saha vatsatarIbhis tantraM saMsthApayeyur
(AVParis_18c,1.12)     atha brahmaNe gAM payasvinIM dadyAt pAyasena brAhmaNAn bhojayitvotsR^ijya sarvAn kAmAn Apnoti akShayAN ca lokAn ApnotIti

______________________________________________________________________


(ParishiShTa_19. indramahotsavaH)

(AVParis_19,1.1)     atha rAj~nam indramahotsavasya upacArakalpaM vyAkhyAsyAmaH ||
(AVParis_19,1.2)     prauShThapade shuklapakShe ||
(AVParis_19,1.3)     saMbhR^iteShu saMbhAreShu brahmA rAjA ca ubhau snAtau ahatavasanau surabhisujAtAnulepanau karmaNyau vratavantau upavasataH
(AVParis_19,1.4)     [vratavantau] shvo bhUte shamnodevyAH pAdair ardharcAbhyAm R^icA ShakR^itvodakaM pari vAcam AcAnto
(AVParis_19,1.5)     barhir upakalpayitvA rAjAnam anvAlabhya juhuyAt ||
(AVParis_19,1.6)     arvAJNcam indraM trAtAram indram indraH sutrAmA imam indra vardhaya kShatriyaM me hantAya vR^iSha indrasya indro jayAti iti ca hutvA rAShTrasaMvargaish cA
(AVParis_19,1.7)     atha indram utthApayanti A tvA ahArSham antar dhruvAdyaur vishas tvA sarvA vAJNchantu iti sarvato 'pramattA dhArayerann
(AVParis_19,1.8)     adbhutaM hi savanAnayet samutthitaM bhavati || yadi prAcyAm agnibhayam || yadi dakShiNasyAM yamabhayam || yadi pratIcyAM varuNabhayam || yadi udIcyAM kShudbhayam || yadi antardeshebhyobhayato vidyAd
(AVParis_19,1.9)     agnir mA pAtu agniM te vasumantam R^icchantv iti || yathAsvaliN^gaM dvAbhyAM-dvAbhyAM pradakShiNaM pratidisham upasthApayet ||
(AVParis_19,1.10)     gR^idhrash ced asmin nipatati mR^ityor bhayaM bhavati || yad vA kR^iShNashakunir antarikShrNa patati iti japed yas tvA gR^idhraH kapota iti antato japet
(AVParis_19,1.11)     sarvatra anAj~nAteShu trirAtraM ghR^itakambalam ||
(AVParis_19,1.12)     shirobhaN^ge tu rAjAnaM madhyabhaN^ge tu mantriNam | AdibhaN^ge janapadaM mUlabhaN^ge tu nAgarAn ||
(AVParis_19,1.13)     indrATako yadA bhidyAd rAjakosho vilupyate | rajjuchede parijAte nR^ipatis tu vinashyati ||

(AVParis_19,2.1)     sAvitryA abhimantritaM kR^itvA pradakShiNam Avartayed rAjAnam abhibhUr yaj~na iti etais tribhiH sUktair anvArabdhe rAjani pUrNahomaM juhuyAt ||

(AVParis_19,3.1)     atha pashUnAm upAcAram ||
(AVParis_19,3.2)     indradevatAH syur ye rAj~no bhR^ityAH syuH sarve dIkShitA brahmacAriNaH syur
(AVParis_19,3.3)     indraM copasadya yajeran || trirAtraM saptarAtraM vA
(AVParis_19,3.4)     trir ayanam ahnAm upatiShThante havisA ca yajante ||
(AVParis_19,3.5)     AvR^ita indram aham iti indra kShatram iti haviSho hutvA
(AVParis_19,3.6)     brAhmaNAn svastivAcya indram avabhR^ithAya vrajanti
(AVParis_19,3.7)     apAM sUktair Aplutya pradakShiNam AvR^itya apa upaspR^ishya anapekShamANAH pratyetya brAhmaNAn bhaktyA yad IpsitaM varapradAnaiH paritoShayet ||
(AVParis_19,3.8)     atha haiShamitikam iti ||
(AVParis_19,3.9)     shvaHshvo 'sya rAShTraM jyAyo bhavati eko 'syAM pR^ithivyAM rAjA bhavati na purA jarasaH pramIyate ya evaM veda yash caivaMvidvAn indramaheNa carati iti brAhmaNam ||

______________________________________________________________________


(ParishiShTa_19b. brahmayAgaH)

(AVParis_19b,1.1)     oM bhArgavaM praNipatyAtha bhagavA¤ shaunako 'vadat | brahmayAgavidhiM kR^itsnaM vistareNa vadasva me ||
(AVParis_19b,1.2)     paripR^iShTaH sa tena atha atharvA yajatAM varaH | vidhiM kR^itsnaM pratiShThAya AkhyAtum upacakrame ||
(AVParis_19b,1.3)     sarveShAm eva yAgAnAM paramo 'yam udAhR^itaH | brahmayAgaM prayatnena shR^iNu etaM tad yathAkramam ||
(AVParis_19b,1.4)     hR^idye manohare shubhre sarvAbAdhAvivarjite | shleShmAntakAkShagR^idhrAdiparityakte same shubhe ||
(AVParis_19b,1.5)     maNDapaM kArayet tatra yathoktavidhinA guruH | patAkAtoraNir yuktaM dvAraish ca api pR^ithagvidhaiH ||

(AVParis_19b,2.1)     abhyukShya shAntitoyena paJNcagavyena vA sakR^it | gomayena pralipya Adau pUjayed varNakiH pR^ithak ||
(AVParis_19b,2.2)     puShpaish ca vividhaiH shubhraiH phalaish ca api arcayed budhaH | tato baliM hared rAtrau caturdikShu vidhAnavit ||
(AVParis_19b,2.3)     pradIpAn ghR^itapUrNAMsh ca pradadyAd vividhAn tathA | ttato maNDapamadhye tu vartayed divyamaNDalam || [caturashraM caturdvAraM vR^ittAkAram atha api vA] ||
(AVParis_19b,2.4)     sitacUrNena tanmadhye likhet padmaM sushobhanam | bahish ca varNaiH shubhrair nAnA shobhAM prakalpayet ||
(AVParis_19b,2.5)     madhye padmaM tu saMsthApya brahmANaM parameshvaram | brahmajaj~nAnasUktena yathoktam upakalpayet ||

(AVParis_19b,3.1)     tatha imA Apa ityA dyair yathAvad adhivAsayet | rocanAcandanAdyaish ca puShpair dhUpaish ca pUjayet ||
(AVParis_19b,3.2)     ghR^itapradIpamAlyaish ca vastrair bhakShaish ca shobhanaiH | sitacandanakarpUraM dadyAd vA api hi guggulam ||
(AVParis_19b,3.3)     pradakShiNaM tataH kR^itvA namet sarvAN^gakair naraH | dakShiNe pashcime vA api bhAge vediH prashasyate ||
(AVParis_19b,3.4)     kR^itvAjyabhAgaparyantaM tataH shAntyudakaM punaH | brahmajaj~nAnasUktena kuryAc caivAtra pUjanam | tathaiva raudramantraish ca abhiShekAya kalpayet ||
(AVParis_19b,3.5)     hutvAbhyAtAnamantrAMsh ca tato rudragaNena ca | nIlarudraish caruM vidvAn vidhinA shrapayed budhaH ||

(AVParis_19b,4.1)     homayet kutsasUktena ucchuShmaish ca yathAvidhi | japen mantrAn tathAyuShyAn maN^galyAMsh cApi yatnataH ||
(AVParis_19b,4.2)     hutvA ca cAtanaM tatra mAtR^inAmagaNena ca | snApayet paJNcagavyena tathA shAntyudakena ca ||
(AVParis_19b,4.3)     phalasnAnaM ca kurvIta yukto maN^galavAdibhiH | bandibhir vedavidbhish ca strIsaNgItair manoramaiH ||
(AVParis_19b,4.4)     cArucAmarahastAbhish citradaNDaiH sadarpaNaiH | snApayed brahmasUktena raudreNApi tathArcayet ||
(AVParis_19b,4.5)     tataH pradakShiNaM kR^itvA jAnubhyAM dharaNIM gataH | AshAsyeShTaphalaM tatra yukto maN^galapAThakaiH ||

(AVParis_19b,5.1)     tUryaghoSheNa saMyuktaH kR^itasvastyayanas tathA | kuryAd dundubhinAdaM tu shaN^khabheriprapUritam ||
(AVParis_19b,5.2)     kuryAd uttaratantraM ca sadasyAn vAcayet tataH | bhojayec chaktitas tatra brAhmaNAn vedapAragAn ||
(AVParis_19b,5.3)     dInAnAthAndhakR^ipaNAn bhakShabhojyair anekadhA | annapAnavihInAMsh ca visheSheNa prapUjayet ||
(AVParis_19b,5.4)     dattvA ca dakShiNAM shaktyA dadyAd gaNabaliM nishi | gR^ihadevAs tu saMpUjyAH kAryash cApy utsavo gR^ihe ||
(AVParis_19b,5.5)     yogino bhojayet pashcAd gR^ihesu gR^ihamedhinaH | achedyAs taravaH kAryAH prANihiMsAM ca varjayet ||
(AVParis_19b,5.6)     bandhanasthAsh ca moktavyA baddhAH krodhAc ca shatravaH | abhayaM ghoShayed deshe guruM ca paripUjayet ||
(AVParis_19b,5.7)     abhayaM sarvato dattvA iShTe ca parameshvare | dIrgham Ayur avApnoti kR^itsnAM bhuN^kte vasuMdharAm ||
(AVParis_19b,5.8)     brahmayAgavidhiH kR^itsno bhaktAnAM tu mayoditaH | atharvaNA surendrAya praNatAya shubhecchayA ||
(AVParis_19b,5.9)     kR^itAbhiShekaH kR^itayAga eSha kR^itAhhnikaH kR^itarakShaH sureshaH | atharvaNo 'nugraham Ashu labdhvA triviShTapaM virarAjAsapatnam || iti ||

______________________________________________________________________


(ParishiShTa_20. skandayAgaH or dhUrtakalpaH)

(AVParis_20,1.1)     athAto dhUrtakalpaM vyAkhyAsyAmaH ||
(AVParis_20,1.2)     caturShucaturShu mAseShu phAlguNAShADhakArttikapUrvapakSheShu nityaM kurvIta ||
(AVParis_20,1.3)     shvo bhUte ShaShThyAm upavAsaM kR^itvA prAgudIcIM dishaM niShkramya shucau deshe manohare noShare maNDalaM trayodasharatniM kR^itvA madhye maNDapasya sarvavAnaspatyAM mAlAM kR^itvA ghaNTApatAkAsrajaH pratisaraM ca mAlApR^iShThe kR^itvA madhye darpaNAMsh copakalpayitvA tatra yaM vahanti hayAH shvetA ity AvAhayet ||

(AVParis_20,2.1)     yaM vahanti hayAH shvetA nityayuktA manojavAH | tam ahaM shvetasaMnAhaM dhUrtam AvAhayAmy aham ||
(AVParis_20,2.2)     yaM vahanti gajAH siMhA vyAghrAsh cApi viShANinaH | tam ahaM siMhasaMnAhaM dhUrtam AvAhayAmy aham ||
(AVParis_20,2.3)     yaM vahanti mayUrAsh ca citrapakShA vihaMgamAH | tam ahaM citrasaMnAhaM dhUrtam AvAhayAmy aham ||
(AVParis_20,2.4)     yaM vahanti sarvavArNAH sadAyuktA manojavAH | tam ahaM sarvasaMnAhaM dhUrtam AvAhayAmy aham ||
(AVParis_20,2.5)     yasyAmoghA sadA shaktir nityaM ghaNtApatAkinI | tam ahaM shaktisaMnAhaM dhUrtam AvAhayAmy aham ||
(AVParis_20,2.6)     yash ca mAtR^igaNair nityaM sadA parivR^ito yuvA | tam ahaM mAtR^ibhiH sArdhaM dhUrtam AvAhayAmy aham ||
(AVParis_20,2.7)     yash ca kanyAsahasreNa sadA parivR^ito mahAn | tam ahaM siMhasaMnAhaM dhUrtam AvAhayAmy aham ||
(AVParis_20,2.8)     AyAtu devaH sagaNaH sasainyaH savAhanaH sAnucaraH pratItaH | ShaDAnano 'ShTAdashalocanash ca suvarNavarNo laghupUrNabhAsaH ||
(AVParis_20,2.9)     AyAtu devo mama kArttikeyo brahmaNyapitraiH saha mAtR^ibhish ca | bhrAtrA vishAkhena ca vishvarUpa imaM baliM sAnucara juShasva ||
(AVParis_20,2.10)     saMvishasveti saMveshayet ||

(AVParis_20,3.1)     saMvishasva varaghaNTApsaraHstave yatra subhujo hi nirmitAH | saMviShTo me dhehi dIrgham AyuH prajAM pashUMsh caiva vinAyakasena ||
(AVParis_20,3.2)     imA Apa iti gandhodakaM pAdyaM dadyAt || pratigR^ihNAtu bhagavAn devo dhUrta iti || Shat caiva hiraNyavarNA itIme divyo gandharva iti gandhAn yas te gandha iti cemAH sumanasa iti sumanasaH || priyaM dhAtur iti... ||
(AVParis_20,3.3)     vanaspatir aso medhya iti dhUpam || yakShyeNa te divA agniH shukrash ceti dIpam || yo vishvataH supratIka iti parNAni ||
(AVParis_20,3.4)     prakShAlya haviShy upasAdayed dadhyodanaM kShIrodanaM guDodanaM mudgapayasamishradhAnyamodakAni sarvagandhAn sarvarsAn udakapUrNaM mUlapurNaM puShpapUrNaM phalapUrNaM rasapUrNaM copakalpayitvA
(AVParis_20,3.5)     indraH sItam ity ullikhya agne prety agniM praNIya prajvalya prAJNcam idhmam upasamAdhAya bhaga etam idhmam iti tisR^ibhir etam idhmaM sugArhaspatya ity upasamAdhAya samiddho agnir iti samiddham anumantrayate ||

(AVParis_20,4.1)     bhadram icchanto hiraNyagarbho mamAgne varcas tvayA manyo yas te manyo yad devA devaheDanam iti Shat kAmasUktAdayo dasha mahIpataye svAhA ||
(AVParis_20,4.2)     dhUrtAya skandAya vishAkhAya pinAkasenAya bhrAtR^istrIkAmAya svacchandAya varaghaNtAya nirmilAya lohitagAtrAya shalakaTaN^kaTAya svAheti hutvA agnaye prajApataye ye devA divy ekAdasha stheti anumataye agnaye sviShTakR^ita iti ca ||

(AVParis_20,5.1)     shivAgnikR^ittikAnAM tu stoShyAmi varadaM shubham | sa me stuto vishvarUpaj sarvAn arthAn prayacchatu ||
(AVParis_20,5.2)     dhanadhAnyakulAn bhogAn sa me vacanavedanam | dAsIdAsaM tathA sthAnaM maNiratnaM surAJNjanam ||
(AVParis_20,5.3)     ye bhaktyA bhajante dhUrtaM brahmaNyaM ca yashasvinam | sarve te dhanavantaH syuH prajAvanto yashasvinaH ||
(AVParis_20,5.4)     yathendras tu varAn labdhvA prItas tu bhagavAn purA | dehi me vipulAn bhogAn bhaktAnAM ca visheShata iti ||
(AVParis_20,5.5)     kAmasUktenopahAram upaharet ||
(AVParis_20,5.6)     upahAram imaM deva mayA bhaktyA niveditam | pratigR^ihya yathAnyAyam akruddhaH sumanA bhava ||

(AVParis_20,6.1)     sadyojAtaM prapadyAmi sadyojAtAya vai namaH | bhavebhave nAdibhave bhajasva mAM bhavodbhaveti bhavAya namaH ||
(AVParis_20,6.2)     devaM prapadye varadaM prapadye skandaM prapadye ca kumAram ugram | ShaNNAM sutaM kR^ittikAnAM ShaDAsyam agneH putraM sAdhanaM gopathoktaiH ||
(AVParis_20,6.3)     raktAni yasya puShpANi raktaM yasya vilepanam | kukkuTA yasya raktAkShAH sa me skandaH prasIdatu ||
(AVParis_20,6.4)     AgneyaM kR^ittikAputram aindraM ke cid adhIyate | ke cit pAshupataM raudraM yo 'si so 'si namo 'stu ta iti ||
(AVParis_20,6.5)     svAmine namaH shaN^karAyAgniputrAya kR^ittikAputrAya namaH ||
(AVParis_20,6.6)     bhagavAn kva cid apratirUpaH svAhA bhagavAn kva cid apratirUpaH ||
(AVParis_20,6.7)     maNiratnavarapratirUpaH || kAJNcanaratnavarapratirUpa iti ||
(AVParis_20,6.8)     ete [te] deva gandhA etAni puShpANy eSha dhUpa etAM mAlAM triH pradakShiNAM kR^itvA AdityakartitaM sUtram iti pratisaram AbadhnIyAt ||

(AVParis_20,7.1)     AdityakartitaM sUtram indreNa trivR^itIkR^itam | ashvibhyAM grathito granthir brahmaNA pratisaraH kR^itaH ||
(AVParis_20,7.2)     dhanyaM yashasyam AyuShyam ashubhasya ca ghAtanam | badhnAmi pratisaram imaM sarvashatrunibarhanam ||
(AVParis_20,7.3)     rakShobhyash ca pishAcebhyo gandharvebhyas tathaiva ca | manuShyebhyo bhayaM nAsti yac ca syAd duShkR^itaM kR^itam ||
(AVParis_20,7.4)     svakR^itAt parakR^itAc ca duShkR^itAt pratimucyate | sarvasmAt pAtakAn mukto bhaved vIras tathaiva ca ||
(AVParis_20,7.5)     abhicArAc ca kR^ityAtaH strIkR^itAd ashubhaM ca yat | tAvat tasya bhataM nAsti yAvat sUtraM sa dhArayet ||
(AVParis_20,7.6)     yAvad Apash ca gAvash ca yAvat sthAsyanti parvatAH | tAvat tasya bhayaM nAsti yaH sUtraM dhArayiShyatIti ||
(AVParis_20,7.7)     anvAyaM bhuktvA devaM visarjayet ||
(AVParis_20,7.8)     pramodo nAma gandharvaH pradoSho paridhAvati | muJNca shailamayAt pApan muJNcamuJNca pramuJNca ca ||
(AVParis_20,7.9)     [yAvat] imA ApaH pavanena pUtA hiraNyavarNA anavadyarUpAH | tAvad imaM dhUrtaM pravAhayAmi pravAhito me dehi varAn yathoktAn ||
(AVParis_20,7.10)     uditeShu nakShatreShu gR^ihAn praviShTo gR^ihiNIM pashyet dhanavati dhanaM me dehIti ||
(AVParis_20,7.11)     yad bhoktuM kAmajAtaM jagatyAM manasA saMhIhate tattad dvijanmA pinAkasenayajamAnAt kAmam upabhukto bhuktvAmR^itatvaM tadvad evAbhyupaiti ||

______________________________________________________________________


(ParishiShTa_21. saMbhAralakShaNam)

(AVParis_21,1.1)     oM saMbhArAn kIrtayiShyAmo yathAlakShaNasaMyutAn | yaiH karma kriyamANaM hi phalavat syAd dvijanmanAm ||
(AVParis_21,1.2)     achinnAgrAn kushAn ArdrAn indranIlasamaprabhAn | shuShkAn api shvetavarNAn AhuH shAntikarAn budhAH ||
(AVParis_21,1.3)     surabhINi ca puShpANi susvAdUni phalAni ca manoharANi vAsAMsi saMbhAreShUpakalpayet ||
(AVParis_21,1.4)     surabhINy eva bIjAni anyavastUni yAni ca | arghacandanadhUpAdi hemaratnAdi cottamam ||
(AVParis_21,1.7cd)     gAvash ca dakShiNArthaM hi payasvinyaH sulakShaNAH |
(AVParis_21,1.8ab)     ShoDashAShTau ca catvArash caturNAM vedavittamAH ||
(AVParis_21,1.5)     R^itvijas tu samAkhyAtA vayaHshIlaguNAnvitAH | dvAtriMshat ShoDashAShTau vA shAntikArye tathAdbhute ||
(AVParis_21,1.6)     sahiraNyAH savastrAsh ca sAlaMkArAH savatsakAH | te sadasyA iti proktA vAcane yaj~nakarmaNi ||
(AVParis_21,1.7ab)     sarve te 'pi hy atharvANa R^itvijaH ShoDasha smR^itAH |
(AVParis_21,1.8cd)     shuddhAtmAno japair homair vaidikair vItamatsarAH ||

(AVParis_21,2.1)     tAmrarAjatahaimAnAM mR^inmayAnAm athApi vA | achidrANAM savarNAnAM kalashAnAM ca saMgrahaH ||
(AVParis_21,2.2)     carUNAm atha pAtrANAm indhanAnAM visheShataH | yavavrIhitila''AdInAm AjyasyAharaNaM tathA ||
(AVParis_21,2.3)     achidrAsphAtitAvakrA dIrghaparvAH sumadhyamAH | shamIdUrvAtarUNAM tu j~neyAH shAntau shabhAvAH ||
(AVParis_21,2.4)     puShkaratantugovAlatruTisarShapayavasya tu | ShaDguNitaHShaDguNito [bhavati] narasyAN^gulamAne ||
(AVParis_21,2.5)     gopucchasadR^isho daNDaH samaH shlakShNo manoharaH | sruvash ca shAntuke j~neyaH srug uktA yaj~nalakShaNA ||

(AVParis_21,3.1)     sauvarNaH shAntike proktaH pAlasho vAtha khAdiraH | abhicAre visheSheNa kuryAt sruvam ayomayam ||
(AVParis_21,3.2)     kAMsyaM yccATane kuryAd AshvatthaM vashyakarmaNi | visheSheNa tu vidveShe sruvo nimbamayaH smR^itaH ||
(AVParis_21,3.3)     pauShTike rAjataM vidyAt tAmraM ca vijayAvaham | amR^itAdau tu vij~neyash cAndanaH siddhidaH sruvaH ||
(AVParis_21,3.4)     sruvANAM viShayaM j~nAtvA kIlakAnAM vidhiM tathA | gR^ihasyAshmavidhiM dikShu karmasiddhim avApnuyAt ||
(AVParis_21,3.5)     shleShmAtakArkakaNTakikaTutiktAdivarjite | ariShTagR^idhrakaushikavihaMgaish ca vivarjite ||

(AVParis_21,4.1)     gulmavallIlatAyukte hR^idyaish ca madhurair drumaiH | taruNaiH phalavadbhish ca shmashAnAsthivivarjite ||
(AVParis_21,4.2)     mayUracakravAkAdihaMsakAraNDavAdibhiH | susvarair nAdite deshe hR^idyAN^kurasamanvite ||
(AVParis_21,4.3)     nadItaTe samudrasya saMgame vA visheShataH | anindye digvibhAge ca uttare vAparAjite ||
(AVParis_21,4.4)     bhUmiM saMshodhayet kartA prAgudakppravaNe shubhe | prAcIM saMshodhya yatnena maNDapaM tatra kArayet ||
(AVParis_21,4.5)     navakoShThaM samaM vApi hastaiH ShoShashabhir mitam | caturashraM caturdvAram ekordhvadvAram eva vA ||

(AVParis_21,5.1)     tata IshAnakoNe tu snAnavediM samAcaret | dashadvAdashahastaM vA yathAvitAnam eva vA ||
(AVParis_21,5.2)     caturguNocchrayAsh caiva mUlastambhAs tu ye tataH | upastambhAs tu ye pArshve tadardhena prakIrtitAH ||
(AVParis_21,5.3)     kumbhAH stambhais tathA deyAH kAmair dvAraM dishAM smR^itam | yajamAnocchrayaM vApi tadardhena prakIrtitAH ||
(AVParis_21,5.4)     kuNDAkR^iti gR^ihaM kuryAd dviguNaM pariveShtitam | sarvadikShu plavaM caiva kuNDasyordhvaM na chAdayet ||

(AVParis_21,6.1)     parito dvAdashasthUnaM catu[H]stambhaM tu madhyataH | arcitaM pUjitaM nityaM shAntau shAntigR^ihaM smR^itam ||
(AVParis_21,6.2)     netrAdyullocashobhiShThaM nAnAvarNadhvajAkulam | raktA pItA ca dhUmrA ca kR^iShNA nIlAtha pANDurA ||
(AVParis_21,6.3)     vicitrA hIndranIlAbhA patAkAH ShoDasha smR^itAH | [aindrAyudhadhUmrakR^iShNanIlapANDuravarNakAH] ||
(AVParis_21,6.4)     [pItaraktasitAH shyAmA patAkAH ShoDasha smR^itAH |] kalashAn ShoDashAn tatra upariShTAn mahAdhvajaH ||
(AVParis_21,6.5)     vastreNAchAditAn kuryAt sahiraNyAn pR^ithakpR^ithak | maNimuktAphalaiH puShpair hR^idyaish ca madhuraiH phalaiH ||
(AVParis_21,6.6)     samantAd dikShu vinyastaiH pradIpaish cApy alaMkR^itam | dhUpair balyupahAraish ca jayaghoShaish ca bandinAm ||
(AVParis_21,6.7)     shaN^khatUryaninAdais tu vINAdundubhisasmitaiH | pUjyamAno hi nR^ipatiH pravishet sapurohitaH ||
(AVParis_21,6.8)     tataH shAntyudakaM kR^itvA cAtanenAnuyojitam | saMprokShya vidhivan mantrair Anayed araNI tataH ||

(AVParis_21,7.1)     mathite 'gnau vidhAnena shAntyudakena samantrakam | homaM kR^itvA yathoktaM tu nimittAny upalakShayet ||
(AVParis_21,7.2)     meghadundubhinirghoShaiH prajvalan sarvatas tathA | avyavachinnadIrghArciH susnigdhaH siddhikArakaH ||
(AVParis_21,7.3)     kiMshukAshokapadmAbho nIlotpalanibhas tathA | vahniH siddhikaro j~neyaH saptarAtrAn na saMshayaH ||
(AVParis_21,7.4)     hutamAtre prajvalati vihasann iva dR^ishyate | taM vidyAt siddhidaM vahniM padmavarNanibhaM tathA ||
(AVParis_21,7.5)     asnigdhArciH sadhUmo yaH kR^iShNavarNo 'pradakShiNaH | yathoktaviparItas tu na vahniH syAt prayaMkaraH ||
(AVParis_21,7.6)     yasmin prasannatAm eti hUyamAne hutAshane | tatra nityaM mahAsiddhir asamApte vinirdishet || asamApte vinirdishet || iti saMbhAralakShaNaM samAptam ||


______________________________________________________________________


(ParishiShTa_22. araNilakShaNam)

(AVParis_22,1.1)     om athAtaH saMpravakShyAmi araNyosh caiva lakShaNam | rUpam athA pramANaM ca guNadoShAn tathaiva ca ||
(AVParis_22,1.2)     coditAn shabdashAstreNa AcAryeNa tu dhImatA | purA kalpe ca yad dR^iShTam R^iShibhish caiva lakShaNam ||
(AVParis_22,1.3)     gR^ihyAgniM parisaMgR^ihya dharmapatnyA sahaiva tu | vaitAnikAs tataH kuryAd AdhAnAdyA yathoditAH ||
(AVParis_22,1.4)     tithau shubhAyAM nakShatre dishaM gatvA tv aninditAm | ashvatthAt tu shamIgarbhAd uktam AharaNaM shruteH ||
(AVParis_22,1.5)     shamIvR^ikShe tu yo 'shvattho nAnyavR^ikSheNa saMyutaH | madhye mUlaM na bAhye tu sa garbhaH parikIrtitaH ||

(AVParis_22,2.1)     abhAve tu shamIgarbhe ashvatthAd eva vAharet | prApte caiva shamIgarbhe samAropya visarjayet ||
(AVParis_22,2.2)     caturviMshAN^gulA dIrghA vistareNa ShaDaN^gulA | caturaN^gulocchrayA ca araNish cottarAraNiH ||
(AVParis_22,2.3)     A skandhAd uraso vApi iti staudAyanaiH smR^itA | bAhumAtrA devadarshair jAjalair UrumAtrikA ||
(AVParis_22,2.4)     cAraNavaidyair jaN^ghe ca maudenAShTAN^gulAni ca | jaladAyanair vitastir vA ShoDasheti tu bhArgavaH ||
(AVParis_22,2.5)     shiraHpramANe nAbhau tu caturviMshatikaiva hi | shaunakAdibhir AcAryair etan mAnaM prakIrtitam ||

(AVParis_22,3.1)     tasyAs tu piNDaH ShaDbhAge caturbhAge tu vistare | caturashrA ca shlakShNA ca chidragranthivivarjitA ||
(AVParis_22,3.2)     klinnA bhinnAgnisaMspR^iShTA sphuTitA vidyutA hatA | anyaish ca doShaiH saMyuktA varjanIyA prayatnataH ||
(AVParis_22,3.3)     shirogranthir harec cakShush chidrA patnIvinAshinI | klinnA vinAshayet putrAn sphuTitA shokam Avahet ||
(AVParis_22,3.4)     UrdhvashuShke na kartavyA kR^iShNe rUkShe tathaiva ca | ubhe apy ekavR^ikShe ca araNish cottarAraNiH ||
(AVParis_22,3.5)     tatpramANA tadardhA vA bhUyasI vA yathecchayA | anenaiva tu manthavyo na kuryAd yonisaMkaram ||

(AVParis_22,4.1)     yonisaMkarasaMkIrNe mahAn doShaH prapadyate | sa yaj~nas tAmaso nAma phalaM tatra na vidyate ||
(AVParis_22,4.2)     piNDe tv ayanaviShuvau pR^ithutve R^itavaH sthitAH | ardhamAsAsh ca dIrghatve kAlash cAtra pratiShThitaH ||
(AVParis_22,4.3)     yajamAno 'raNir iti vadanty eke vipashcitaH | tatpradhAnAH kriyAH sarvA yaj~nash cApi tathaiva hi ||
(AVParis_22,4.4)     prathame mUlaShaDbhAge pAdau jaN^gheti kIrtyate | dvitIye jAnunI UrU tR^itIye shroNir ucyate ||
(AVParis_22,4.5)     caturthe jaTharaM sAN^gaM grIvA caiva tu paJNcame | ShaShthe shiraH samAkhyAtam aN^gAny etAni nirdishet ||

(AVParis_22,5.1)     mathite pAdajaN^ghe ca pishAcaH saMprajAyate | jAnunosh ca tathA corvo rAkShastvaM prayAti hi ||
(AVParis_22,5.2)     shroNyAM ca sarvakAmA[H] syur jaThare kShut tathA smR^itA | urasy amitrA grIvAyAM mR^ityuH shirasi vedanA ||
(AVParis_22,5.3)     shroNyAm evAta aicchanti nirdoShA kIrtitA yataH | tathA vittapashUn putrAn svargam AyuH priyaM sukham ||
(AVParis_22,5.4)     prathamaM manthanaM shroNyAm AdhAne ca visheShataH | itarANi yatheShtaM hi grIvAM sarvatra varjayet ||
(AVParis_22,5.5)     trINy aN^gulAni tyaktvAdau tathA catvAri cAntataH | madhye devAH sthitAs tasmAd vahniM tatraiva manthayet ||

(AVParis_22,6.1)     anulomA bhaved yoniH pArshvabhedo na vidyate | Anulomyena mathitaH sarvAn kAmAn prayacchati ||
(AVParis_22,6.2)     mUlAd aN^gulam utsR^ijya trINitrINi ca pArshvayoH | devayonis tu vij~neyA tatra mathyo hutAshanaH ||
(AVParis_22,6.3)     [mUlAt tyaktvAN^gulAny aShTau agrAt tu dvAdashaiva hi | antare devayoniH syAt tatra mathyo hutAshanaH] ||
(AVParis_22,6.4)     vedA yaj~nAya saMbhUtA yaj~nA agnau pratiShThitAH | araNyor jAyate cAgnis tayos tasmAt pradhAnatA ||
(AVParis_22,6.5)     araNyardhena caiva syuH khAdirau cAtrapIDakau | netraM tu ShaDguNaM cAtrAd uttaro 'ShTAN^gulaH smR^itaH ||

(AVParis_22,7.1)     aShTAN^gulaH pramanthaH syAc cAtraM syAd dvAdashAN^gulam | ovIlI dvAdashAN^gulA eSha yaj~navidhiH smR^itaH ||
(AVParis_22,7.2)     vyAmamantraM vadanty eke anye hastatrayaM viduH | trivR^itaM muShTisaMyuktaM yaj~navR^ikShajavalkalaiH ||
(AVParis_22,7.3)     cAtre ca bhAskarAH proktA uttare vasavas tathA | netre devagaNAH sarve viShNush caiva tu pIDake ||
(AVParis_22,7.4)     araNir yA dvitIyA tu uttarA sA prakIrtitA | tatraikadeshaM saMgR^ihya uttaraH sa ca kIrtitaH ||
(AVParis_22,7.5)     prAÇmukhodaÇmukho vApi bhrAmakaH pashcimAmukhaH | pANibhyAM pIDanaM shubhram uttarAgraM pragR^ihya tu ||

(AVParis_22,8.1)     mUle mUlaM tu saMyojya cAtrasyaivottarasya ca | araNyupari saMsthApya pIDakena tu pIDayed ||
(AVParis_22,8.2)     netreNa bhrAmayec cAtraM yAvad vahniH prajAyate | sarvair hi devaiH saMpannas tena sarvasukhaH smR^itaH ||
(AVParis_22,8.3)     brahmAdyair daivataish caiva vidvadbhish ca tapodhanaiH | eSha yantraprayogas tu dR^iShTo yaj~nArthahetubhiH ||
(AVParis_22,8.4)     yajamAnena manthavyaH svashAkhAshrotriyeNa vA | tanmantrena dvijAgryair vA smR^itam etad dhi manthanam ||
(AVParis_22.9.1)     (atha) yady araNI jIrNe syAtAM jantubhir manthanena vA || samAnIte nave araNI AhR^itya shve bhUte darshenAShTvA tasmin pUrve shakalIkR^itya gArhapatye prakShipyopary agnau dhArayan japati ||
(AVParis_22,9.2)     ud budhyasvAgne pra vishasya yonyAM devayajyAyai voDhave jAtavedaH | araNyor araNI saM carasva jIrNAM tvacam ajIrNayA nir Nudasvety
(AVParis_22,9.3)     AjyaM saMskR^ityAhavanIye manasvatIM juhoti || [putrArthI shrAvayet] ||
(AVParis_22,9.4)     mano jyotir juShatAm Ajyasya vichinnaM yaj~naM sam imaM dadhAtu | yA iShTA uShaso yA aniShTAs tAH saM cinomi haviShA ghR^itena svAheti agnaye 'gnimate 'ShTAkapAlaM puroDAshaM nirvapati || sharAv odanaM sadakShiNaM dadAti || sA prakR^iteShtiH saMgR^ihyate ||

(AVParis_22,10.1)     prasaN^genaiva kathitam agnimanthanam atra vai | araNyosh cAN^gasaMbhUtaM netraM cAtraM ca pIDakaH ||
(AVParis_22,10.2)     ya idaM dhArayiShyati araNyor iha lakShaNam | na tasya durlabhaM kiM cid loke paratra ca ||
(AVParis_22,10.3)     putrArthI shrAvayen nityam acirAl labhate sutam | shrutashIlaM vR^ittavantaM dIrghAyur vipulAM prajAm ||
(AVParis_22,10.4)     etad evaM samAkhyAtaM pippalAdena dhImatA | dvijAnAM bAlavR^iddhAnAM purashcaraNam uttamam ||
(AVParis_22,10.5)     adhItyaitac ca dehAnte paraM brahmAdhigacchati | na tasya mR^ityur na jarA nidrA vyAdhir na caiva hi | kShutpipAsAbhayaM nAsti brahmabhUtaH sa tiShThati ||

______________________________________________________________________


(ParishiShTa_23. yaj~napAtralakShaNam)

(AVParis_23,1.1)     om athAto yaj~napAtrANAM lakShaNaM yonir eva ca | rUpaM tathA pramANaM ca kramenaiva prakathyate ||
(AVParis_23,1.2)     camasagrahapAtrANi homapAtrANi yAni ca | yaj~navR^ikShAs tathA shAkhA brahmavede pradarshitAH ||
(AVParis_23,1.3)     pitR^ipiNDeShu darvyAdyam agniShvAttaM ca yAj~nikam | sAyaMhomeShu nityAni tathA naimittikAni ca ||
(AVParis_23,1.4)     bilvAkR^itish caruH proktas tAmro vA mR^inmayo 'pi vA | grIvAyAM mukhavistIrNash carusthAlIti kIrttitaH ||
(AVParis_23,1.5)     kushasyAmrasya vA parNair veNor vA balbajasya vA | catuShkoNArdhavItaM ca loke shUrpaM tad ucyate ||

(AVParis_23,2.1)     asiH khaDgaM ca nistriMshaH paryAyAH parikIrttitAH | tadAkR^iTy eva yad rUpaM yaj~ne sphyaM ca vadanti tam ||
(AVParis_23,2.2)     idhmocchrayam ardhakhAtaM khAtenaiva tu vistaraH | madhye hInaM tathordhvAgraM vAraNaM tad ulUkhalam ||
(AVParis_23,2.3)     sthUlatvAn muShTimAtraM ca skandhamAtraM pramANataH | vAraNaM musalaM caiva adhastAl lohaveShTitam ||
(AVParis_23,2.4)     sruvas tu mUladaNDash ca bilaM cAN^guShThaparvaNaH | samavete pR^ithagbhUte bilArdhe daNDavR^ittatA ||
(AVParis_23,2.5)     vaikaN^katI dhruvA proktA sarvayaj~neShu yA smR^itA | tathAgnihotrahavaNI sruvash cApi tathA smR^itaH ||

(AVParis_23,3.1)     mUladaNDA tvagbilA ca puShkaraM caturaN^gulam | puShkarAd dviguNaM cAgraM gajoShThaM paripaThyate ||
(AVParis_23,3.2)     [netrAdikaraNair hInaM nAsikAbhyAM dvijais tathA | dvyaN^gulaH khAtA ca bilAd aN^gulaM caiva piNDikA | vR^ittA vA caturashrA vA sAdhastAc chobhanA smR^itA] ||
(AVParis_23,3.3)     ardhAN^gulaM pR^ithutvena bilabAhyaM samantataH | bilaM vR^ittaM sruco madhye daNDasthaulyaM bilArdhataH ||
(AVParis_23,3.4)     caturviMshatyaN^gulaM daNDaM vadanty eke manIShiNaH | saptatriMshad aN^gulAni sA sruk caiva prakIrtitA ||
(AVParis_23,3.5)     bhinnA vishIrNA vakrA ca klinnA ca sphuTitA tathA | suShirA granthibhir yuktA cakShurAdivinAshinI ||

(AVParis_23,4.1)     dagdhasheShe 'rdhashuShke ca vidyutA caiva pAtite | unmUlye patite bhagne manasApi na cintayet ||
(AVParis_23,4.2)     shubhanakShatrAtithiShu shubhAM gatvA dishaM budhaH | sruvArthaM pAtayed vR^ikShaM prAtaH prAgraM ca saumyavAk ||
(AVParis_23,4.3)     mR^igo hariNarurush ca kR^iShNapR^iShThashiras tathA | yat tasya carma tvak caiva tat kR^iShNAjinam ucyate ||
(AVParis_23,4.4)     vAmamuShTigR^ihItAs tu prachidyante sakR^it kushAH | parashunAsinA vA tat sakR^idAchinnam ucyate ||
(AVParis_23,4.5)     aN^guShThaparvAgramukhaM darvyAkR^iti tu mekShaNam. vaikaN^kate pAlAshe vA prAdeshas tu pramANataH ||

(AVParis_23,5.1)     alAbu vaiNavaM vApi dArvyaM vaiNavam eva vA | akShAv amaNDalau proktau yathA dR^iShTaM pura rShibhiH ||
(AVParis_23,5.2)     cakrAbhyAM kAShThasaMghAtaiH shilpibhish caiva yat kR^itam | loke prasiddhaM shakaTam agniShThaM yAj~nike vidhau ||
(AVParis_23,5.3)     AjyaM ghR^itaM vijAnIyAn navanItaM susaMskR^itam | sauvIrAdy aJNjanaM caiva atha vA daivikaM tathA ||
(AVParis_23,5.4)     abhyaJNjanaM ca tat praktaM tilatailaM ca yad viduH | AsanaM kashipu proktaM kAyasthaM copabarhaNam ||
(AVParis_23,5.5)     yavodarair aShTabhis tu aN^gulaM paripaThyate | carutviMshatyaN^gulaM tu yAj~nikair hasta AkR^itaH ||

(AVParis_23,6.1)     hastamAtraM sruvaH khaDgaM sakR^idAchinnam eva ca | bAhumAtrA juhUH proktA dhruvA barhis tathaiva ca ||
(AVParis_23,6.2)     tAmrash caiva sruvaH proktaH khaDgaM khAdiram eva ca | pAlAshI ca juhUH kAryA idhmAsh caiva visheShataH ||
(AVParis_23,6.3)     grahAH pAtrANi camasA daNDayUpAsanAni ca | vR^ikSheShu yAj~nikeShu syur yathAlAbheShu nAnyataH ||
(AVParis_23,6.4)     samidhaH prAdeshamAtryo nityahome prakIrtitAH | samillakShaNadR^iShTAni pramANAni yathAkramam ||
(AVParis_23,6.5)     shamy ashvattha[H] palAshash ca khAdiro 'tha vikaN^kataH | kAshmaryodumbaro bilvo yaj~navR^ikShAH prakIrtitAH ||

(AVParis_23,7.1)     eShAm alAbhe vR^ikShANAm anye grAhyAs tu yAj~nikaiH | yaj~nAN^gakArye draShTavyAH samidarthaM visheShataH ||
(AVParis_23,7.2)     yavavrIhimahAvrIhiprayaN^gUNAM hi taNDulAH | shyAmAkataNDulatilA AsAdyAH shruticoditAH ||
(AVParis_23,7.3)     sAyaMhomeShu yad dravyaM prAtarhomeShu tad bhavet | bhinnadravyahutaM yat tu na hutaM tasya tad bhavet ||
(AVParis_23,7.4)     udite 'nudite caiva samayAdhyuShite tathA | kShudhAkAle tathApy keke pakShahomaM tu kArayet ||
(AVParis_23,7.5)     yAyAvarANAM munibhiH pakShahomas tu taiH smR^itaH | yathA kathaM cid vacanaM shrutyuktaM dvija AcAret ||

(AVParis_23,8.1)     AturaH pathikash caiva rAjopadravapIDitaH | pakShahomaM tadA kuryAn nistIrya satataM caret ||
(AVParis_23,8.2)     caturdashagR^ihItaM tu sakR^id unnayate haviH | ekA samit sakR^id dhomaH so 'rdhamAsAya kalpate ||
(AVParis_23,8.3)     caturdashaguNaM kR^itvA srucA pAtreNa pUrvavat | evaM gArhapatye ca dakShiNAgnau ca juhvati ||
(AVParis_23,8.4)     pUrvA hutvAhutIH sAyaM vyuShTAyAm apare 'hni | etenaiva vidhAnena juhvati prAtarAhutIH ||
(AVParis_23,8.5)     R^iShibhish ca purA dR^iShTam ApatkAleShu sarvataH | araNyosh ca samAropya shrutidR^iShTena karmaNA ||

(AVParis_23,9.1)     homArtheShv etad draShTavyam AhitAgnigR^iheShv api | tatprayojanamAtraM tu na doShaH sUtakeShu ca ||
(AVParis_23,9.2)     sadyaHshaucAdikaM proktaM sUtakaM ca dvijAtibhiH | svayaMhomIti vacanAn na doShaH shruticodanAt ||
(AVParis_23,9.3)     vratinAM sattriNAM caiva mahArAjAhitAgnayaH | eShAM doSho na vidyeta sAyamprAtaH kriye sthite ||
(AVParis_23,9.4)     pAlAshyaH samidho 'doShA nityaM home prakIrtitAH | atha vA kaushikoktAnAM yaj~niyAnAM mahIruhAm ||
(AVParis_23,9.5)     aN^gulatrayam Avartya ucchraye 'py aN^gulatrayam | puroDAshapramANaM tu sarvatra kathitaM nR^iNAm ||

(AVParis_23,10.1)     ShoDashAN^gulam Avartya tribhAgaM cottaram R^iju | dakShiNasyAM dishi sthAnaM dakShiNAgneH prakIrtitam ||
(AVParis_23,10.2)     aShTAviMshaty aN^gulAni gArhapatyaM prakIrtitam | AhavanIyam [catur]viMshatish caturashraM tu kArayet ||
(AVParis_23,10.3)     aN^gulAni tu ShaTtriMshad dhnvAkR^ityA tu kArayet | dakShiNAgnes tu vai kuNDaM vidvadbhij parikathyate ||
(AVParis_23,10.4)     IshAnyAM dishi sabhyasya gArhapatyavidhAnataH | sabhyaM necchanti shAlAgnau mAhakiH kaushikas tathA ||
(AVParis_23,10.5)     maudAyanAs tathecchanti shaunakeyAs tathaiva ca | mantAd eva tathA proktaM dravyaM yatra na dR^ishyate ||
(AVParis_23,10.6)     AjyaM tatra vijAnIiyAd dhomas tatra sruveNa ca | abhyukShaNaM haviHkarma kartavyaM vajrapANinA ||
(AVParis_23,10.7)     kushahastena kartavyA japahomapitR^ikriyAH | yaj~ne caiva aN^gabhUtAsh ca pAtramantrahavirdvijAH | carutbhish ca kriyAH sarvAsh cAturhotraM tad ucyate ||

(AVParis_23,11.1)     yAj~nikAs tu vadanty anye caturbhir yac ca hUyate | brahmaNAdhvaryuhotR^ibhyAM tribhir agnicaturthakaiH ||
(AVParis_23,11.2)     durbhikShe cAkule bhaN^ge R^itvijAM cApy asaMbhave | ekash cAturhotraM kuryAd Apastambe prapaThyate ||
(AVParis_23,11.3)     R^itvijAM ca7apy asAmnidhye adhvaryus tat paThet svayam | asthAnapaThite kuryur R^itvig ityAdi coditam ||
(AVParis_23,11.4)     khAte lUne tu yac coktaM saMskArashrutihetubhiH | dravyANAM yaj~nakLptyarthaM kuryAt pUrveNa saMgraham ||
(AVParis_23,11.5)     pAtrAsAdaM dvitIyaM ca prokShaNena vivarjitam | ubhayosh caiva kurvIta pAkayaj~neShTikarmavat ||

(AVParis_23,12.1)     kR^iShNAjinaM tilA darbhA mantrA AjyaM dvijottamAH | doSho na vidyate hy eShAM yathArthaM saMniyojayet ||
(AVParis_23,12.2)     AjyaM dhUmahavir jvAlA paripAkaH sphuliN^gakaiH | dAvAgnikAShThasaMsparshe agner doSho na vidyate ||
(AVParis_23,12.3)     japAdhyAyatapodAnaiH sopavAsaiH sahomakaiH | shrAddhAdipitR^ikAryais ca na doShaH parivedane ||
(AVParis_23,12.4)     pitR^ibhrAtR^isapatnaish ca patitonmattaShaNDhakaiH | jAtyandhamUkabadhirair na doShaH parivedane ||
(AVParis_23,12.5)     atyantakAminA caiva patnIhInena caiva hi | eShAm anuj~nAm AdAya kuryAd vaitAnikI[H] kriyAH ||

(AVParis_23,13.1)     raudrarAkShasapaishAcAn AsurAMsh cAbhicArikAn | mantAMsh ca pitR^ikarmaivaM kR^itvAlabhyodakaM spR^ishet ||
(AVParis_23,13.2)     sruk sruvash ca dhruvA khaDgaM musalolUkhalaM caruH | udakenaiva soShNena saMprakShAlya vishudhyati ||
(AVParis_23,13.3)     pAtraM grahAsh ca camasA haviH shUrpaM kushAsanam | somaspR^iShTaM ca yad bhANDaM vArishaucena shudhyati ||
(AVParis_23,13.4)     vedoktaM sarvamantoktaM shaunakena mahAtmanA | avashyaM tad dvijaiH kAryaM shreyaskAmais tu nityashaH ||
(AVParis_23,13.5)     pAtrAnAM tu prasAN^gena yad anyat parikIrtitam | sAyaM prAtas tu homAN^gaM purA dR^iShTaM maharShibhiH ||

(AVParis_23,14.1)     guruNA bhAShitenaiva yAj~nikAnumatena ca | sadApadiShTadravyANAM lakShaNaM parikIrtitam ||
(AVParis_23,14.2)     nityaM ye 'nusmariShyanti yaj~napAtreShu lakShaNam | rAjasUyAshvamedhAbhyAM phalaM prApsyanti te dhruvam ||
(AVParis_23,14.3)     pippalAdena mahatA samAkhyAtam idaM shubham | brAhmaNAnAM hitArthAya putrashiShyahitAya ca ||
(AVParis_23,14.4)     niShkAmo vA sakAmo vA vedoktaM yaH samAcaret | niShkAmasya tu muktiH syAt sakAmaH phalam ashnute ||
(AVParis_23,14.5)     niShkAmeNa tu yat kiM cit kartavyam iti vaidikam | tat sarvaM muktidaM j~neyaM parAparaparaM sukham ||
(AVParis_23,14.6)     na shokas tasya no vyAdhir na mR^ityur na jarA tathA | na kShudhA na pipAsA ca amR^itAtmA sa tiShThati ||

______________________________________________________________________


(ParishiShTa_24. vedilakShaNam [+ agnivarNalakShaNam])

(AVParis_24,1.1)     om atha rShiputrikAyAM tu sphutaM sarveShu karmasu | lakShaNaM hy agnivarNAnAM pravakShyAmi yathAkramam ||
(AVParis_24,1.2)     vAstukarmaNy athotpAte pater nIrAjane vidhau | sarvanakShatrahomeShu grahAtithyavidhau tathA ||
(AVParis_24,1.3)     yAtrodyAne vivAheShu cUDopanayaneShu ca | sarveShu cAgnihomeShu vahnivarNAn nibodhata ||
(AVParis_24,1.4)     mAnenAdhyardhashIrsaNyA trimadhyA ShaNmukhA smR^itA | caturashrA cakartavyA vediH shAntIShTikarmasu ||
(AVParis_24,1.5)     eShA vai viparItA ca kAryA ghoreShu karmasu | karmaNAm anurUpAM tu vediM vakShyAmy ataH param ||
(AVParis_24,1.6)     yathAvartanagocarmacakratalpeShu saMmitA | saMmR^ijya prokShya saMstIrya vidhivac copashobhayet ||
(AVParis_24,1.7)     shlakShNAH samAhitAH sarvAH prAgudakpravaNAH shubhAH | saMmR^ijya prokShya saMstIrya vidhivac copashobhayet ||
(AVParis_24,1.8)     dakShiNena tu yA vakrA yAj~nikaM sA vinAshayet | yA ca vakrottareNa syAd yajamAnaM vinAshayet ||
(AVParis_24,1.9)     purastAt pR^iShThato vApi madhyato viShamA ca yA | puram antaHpuraM cApi nAyakaM ca hinasti sA ||
(AVParis_24,1.10)     eShA saMkShepataH proktA vediH sAmAnyalakShaNA | visheShatas tu teShv eva karmasv evAbhidhAsyate ||

(AVParis_24,2.1)     prAcIM saMshodhayed bhUmiM yaj~navAstu yathoditam | samitkushAgnivarNAnAM lakShaNaj~no bhaved guruH ||
(AVParis_24,2.2)     tatas tu yatnavAn samyag agnAv upasamAhite | agnivarNAn parIkSheta yathovAcoshanAH kaviH ||
(AVParis_24,2.3)     shabdaM varNaM ca gandhaM ca rUpaM snehaM prabhAM gatim | sparshaM cApi parIkSheta agnAv iti vinishcayaH ||
(AVParis_24,2.4)     svAhAkArAvasAne tu svayam utthAya pAvakaH | havir yAtrAbhilaShati tad vidyAd arthasiddhaye ||
(AVParis_24,2.5)     vR^iShavAraNameghaughanemidundubhiniHsvanaH | mR^iNAlapadmadUrvAbhakumudotpalagandhamuk ||

(AVParis_24,3.1)     tathA mahAtmA stanayan vAhakumbhanibhadyutiH | saMhitajvAlanikaraH pAvakaH pApanAshanaH ||
(AVParis_24,3.2)     kuraNTAkR^itigokShIrahemAruNataDitprabhaH | protphullotpalakundendukumudAbhotpaladyutiH ||
(AVParis_24,3.3)     huto 'pi saMjvalaty eva snigdho viprasya dakShiNaH | lelihAnaH pramuditaH kR^iShNavarNo 'rthasidhaye ||
(AVParis_24,3.4)     vishAlamUlo hy amalo nIlaH pR^ithulamadhyamaH | pradIptAgro 'malatato jvAlAmAlAkulo 'nalaH ||
(AVParis_24,3.5)     pradakShiNaH prasannArcir arciShmAn arcitadyutiH | arcanIyash ca nR^ipater arcito havyavAhanaH ||

(AVParis_24,4.1)     paristaraNayogAc ca yaj~nakANDaparicchadam | shAntiveshmArdhvadIptArcir R^itvijash cAnulimpati ||
(AVParis_24,4.2)     prahasann iva shabdena dyotayann iva tejasA | kR^itapuNyasya nR^ipater hUyamAno hutAshanaH ||
(AVParis_24,4.3)     karmaNo 'vabhR^ithe yasya haviSho 'nte ca pArthivam | sugandhAbhir adhUmAbhiH shikhAbhiH saMspR^ishann iva ||
(AVParis_24,4.4)     arcibhir jvAlabhAraish ca pradahan dviShatAM dishaH | vidhUmaH kuNDalI yaH syAd anulomash ca siddhaye ||

(AVParis_24,5.1)     kuraNTahemAruNashaN^khakundamuktAvalIndupratime hutAshe | samasvane siMhavR^iShair gajendrabalAhakaughasvanadundubhInAm ||
(AVParis_24,5.2)     vishAlamUle pR^ithule ca madhye j~neyAnale saMprati pIDitAgre | mR^iNAlapadmAnilatulyagandhe trisAgarAntA vasudhA nR^ipasya ||
(AVParis_24,5.3)     AtaptapadmAnilatulyagandhe trisAgarAntA vasudhA nR^ipasya | tasyArthabAndhavavatI sakalA mahIyaM vIryAMshujAlavivarAhatarAjashabdA ||
(AVParis_24,5.4)     vibhrAjate tv akhilarAgayuto hutAsho hastAvR^itaM kathayatIva jayaM nR^ipasya | sUryAMshubhiH kR^itavighaTTanahemapadmakiMjalkacUrNanikarAruNatAmalAMshuH ||
(AVParis_24,5.5)     kShIrodashuktipuTagarbhavikIrNamuktAsaMghAtapANDurarajo rathanemighoShaH | dAtA nR^ipAya vasudhAM tu himAMshumaulijyotsnAvikAshitasamudrajalAM hutAshaH ||

(AVParis_24,6.1)     lakShmIpradoharamR^iNAlakapAlashubhrasnigdhAnuvR^ittashikharaprakR^itish ca yatra | vaishvAnaro jvalati yasya vishuddhamUrtiH sa prApnuyAn nR^ipashatAdhipatAM narendraH ||
(AVParis_24,6.2)     bAlArkabodhitasaroruhagarbhagandhas toyAvalambijaladastanitAbhirAmaH | rAj~no dadAti vasudhAM hutabhug gajendradantAgrakampitamahArNavavIcivR^ikShAm ||
(AVParis_24,6.3)     yasyAM vasantaravimaNDalatulyabimbo vedyAM nR^ipasya paripUrNamarIcijAlaH | tasyAnalAkalitasAgaratoyavastrA mrAgaikShavenir avanir vasham abhyupaiti ||
(AVParis_24,6.4)     yasyAnalo jvalati kAJNcanatulyagauro prajvAlyamAnavapur utpalakoshagandhaH | AyAti tasya bhavanaM hy alidIptimAlA savrIDasUryakiraNA kShitipAlalakShmIr iti ||

______________________________________________________________________


(ParishiShTa_25. kuNDalakShaNam)

(AVParis_25,1.1)     oM shaunakaM tu sukhAsInaM bhArgavaH paripR^icchati | kuNDaM kasmin bhavet kIdR^ik kasyAM vA dishi kiM phalam ||
(AVParis_25,1.2)     sa tasmA upasannAya AcaShTe bhArgavAya tu | kuNDaM yasmin bhaved yAdR^ig yasyAM vA dishi yat phalam ||
(AVParis_25,1.3)     caturashraM shaphAkR^ityA ardhacandraM trikoNakam | vartulaM paJNcakoNaM ca padmAbhaM saptakoNakam ||
(AVParis_25,1.4)     kuNDAny etAni pUrvAdidikShu aShTasu vinirdishet | digdevatAnAM cAShTAnAM karmaNi svamsvam Adishet ||
(AVParis_25,1.5)     caturashraM tu pUrvasyAm aindreShv api ca karmasu | shaphAkR^iti tadAgneyyAm AgneyeShv api karmasu ||
(AVParis_25,1.6)     ardhacandraM tu yAmyAyAM yAmyeShv api ca karmasu | nairR^ityAM ca trikoNaM syAd abhicAravidhau shubham ||
(AVParis_25,1.7)     vAruNyAM vartulaM j~neyaM vAruNyeShv api karmasu | vAyavyAM paJNcakoNaM tu vAyavyeShv api karman ||
(AVParis_25,1.8)     uttarasyAM tu padmAbhaM saumyeShv api ca karmasu | aishAnyAM saptakoNaM tu raudreShv api yathoditam ||
(AVParis_25,1.9)     sarvakarmasu vij~neyaM kuNDaM padmanibhaM tu yat | caturashraM tu sarvatra samaM syAd vijayAvaham ||
(AVParis_25,1.10)     sarvashAntikaraM kuNDaM padmAkAraM visheShataH | shAntike caturashraM ca pauShTike vartulaM tathA ||
(AVParis_25,1.11)     abhicAre trikoNaM ca vashyAdau cArdhacandrakam | ShaTkoNaM mAraNAdau ca vidveShe cAShTakoNakam ||
(AVParis_25,1.12)     mekhalA sarvakuNDeShu dvAdashAN^gulam iShyate | caturaN^gulamAnena pUrvApUrvasamucchritA ||

(AVParis_25,2.1)     na cet purastAd dhInaM syAt sukhaM yaj~naH samApyate | yat tu dakShiNato 'hInaM tad rAj~nas tv abhayapradam ||
(AVParis_25,2.2)     yathAhInaM pashcimena bhavet tat siddhidaM shubham | uttareNa samamyat syAt tad rAj~no rAjyavardhanam ||
(AVParis_25,2.3)     madhye samaM ca sukhadaM digvidikShu samaM tu yat | tad rAjajanasaMpatkR^it sarvAMsh cArIn vinAshayet ||
(AVParis_25,2.4)     na cet purastAd ityAdi ya eSha kathito vidhiH | maNDapAnAM gR^ihANAM ca mAne shAntikaraH smR^itaH ||
(AVParis_25,2.5)     hastakuNDaM sadAhome ayute dvikaraM smR^itam | lakShahome catuShpANi koTyAm aShTakaraM smR^itam ||

______________________________________________________________________


(ParishiShTa_26. samillakShaNam)

(AVParis_26,1.1)     oM samidhAM saMpravakShyAmi pramANaM lakShaNaM shubham | tathAshubhaM ca tattvena yathAphalavibhAgataH ||
(AVParis_26,1.2)     yaj~nakarmaNi kartavyA[H] shAntike pauShTike tathA | prAdeshamAtrIH samidhaH proktAH sarveShu karmasu ||
(AVParis_26,1.3)     tiryag yavodarANy aShTAv UrdhvA vA vrIhayas trayaH | aN^gulasya pramANena prAdesho dvAdashAN^gulaH ||
(AVParis_26,1.4)     ata UrdhvaM na kartavyA nApi hrasvA na cordhvataH | na vakrA caiva kartavyA nApi granthisamanvitA ||
(AVParis_26,1.5)     Urdhvatas tu yato vakrA citradadruvicarcikAH | karoti yAge kShipraM tu tasmAt tAM parivarjayet ||

(AVParis_26,2.1)     dviphalA piNDavarjApi triphalA vApi yA bhavet | ShaTphalA saptaphalA yA caturaN^gaM vinashyati ||
(AVParis_26,2.2)     sapattrapuShpasamidhaH kalpayitvA vicakShaNaH | pauShTikaM karma kurvIta sidhyate nAtra saMshayaH ||
(AVParis_26,2.3)     pattrapuShpayutA yAs tu shAntadrumasamudbhavAH | samidho goShThamadhye tu prashastAH parikIrtitAH ||
(AVParis_26,2.4)     [athAparaM pravakShyAmi samidhAM caiva lakShaNam] ||
(AVParis_26,2.5)     vishIrNA dvidalA hrasvA vakrA caiva dvidhAgrataH | kR^ishA ca dIrghA sthUlA ca karmasiddhivinAshinI ||
(AVParis_26,2.6)     [yad yatra lakShaNaM proktaM yasmin kAle yathAvidhi | tatra tenaiva siddhiH syAd viparIte tathA bhayam] ||
(AVParis_26,2.7)     samAhR^itAnAM samidhAM tAsAM caiva phalaM shR^iNu ||
(AVParis_26,2.8)     vishIrNAyuHkShayaM kuryAd dvidalA rogadA bhavet | abhimukhagatamAtrA sadyo hrasvA nivartayet ||

(AVParis_26,3.1)     durbhagaM kurute vakrA sthAnabhraMshaM dvidhAgrataH | kR^ishA sarvavinAshAya dIrghA nAshayate shriyam ||
(AVParis_26,3.2)     sthUlA tu kurute vighnaM sarvakArye dvijasya tu | ataH pramANaM vividhaM phalaM cApi tathA shR^iNu ||
(AVParis_26,3.3)     latApallavasaMjAtA dvAdashAN^gulakalpitA | kShIrAktA shAntike home hotavyA tu visheShataH ||
(AVParis_26,3.4)     kevalaM muktisiddhyarthaM ghR^itAktA[m] homayeddvijaH | dashAN^gulapramANAM hi homayen mantrakarmaNi ||
(AVParis_26,3.5)     navAN^gulA tu kartavyA tailAbhyaktAbhicArike | aShTAN^gulA vibhUtyarthe ghR^itadadhnA tu homayet ||

(AVParis_26,4.1)     kevalaM madhusaMyuktA saptAN^guladalIkR^itA | uccATane prashastA sA dvidalA ca na shAntaye ||
(AVParis_26,4.2)     vidveShe kaTutailAktA dvidalA tu ShaDaN^gulA | sarvato granthihInA tu viprANAM syAt samic chubhA ||
(AVParis_26,4.3)     avakrAgranthisaMyuktA kShatriyANAM jayAvahA | madhye tu granthisaMyuktA vaishyAnAM bhUtisAdhanI ||
(AVParis_26,4.4)     trayANAm api vakShyante yA grAhyAH samidhaH smR^itaH | nAtyArdrA nAtishuShkA vA naiva coSharasaMbhavAH ||
(AVParis_26,4.5)     na dagdhA na kR^imidaShTAH sarvadoShavivarjitAH | samidhAm indhanAnAM ca tulyAn vR^ikShAn bravImy ataH ||
(AVParis_26,4.6)     shuShukair yA indhanaiH pUrvaM yaj~navR^ikShamayaiH shubhaiH | ArdrANi homayec caiva shuShkaiH kalahakarmaNi | shuShkANi hIndhanAni syuH samidhas tu yathoditAH ||

(AVParis_26,5.1)     puShTikAmaH palAshasya gR^ihNIyAc chAntikarmaNi udumbarasya vittArthI vaTAshvatthasya rAjyadhIH ||
(AVParis_26,5.2)     shrIkAmo bilvavR^ikShasya kadambasya tathaiva ca | vidveShaM kaTukaiH kuryAt kaNTakair maraNaM bhavet ||
(AVParis_26,5.3)     kakubhaM kaTabhaM vR^ikShaM kauvirAlaM tu kauhakam | vaMshaM vibhItakaM shigruM vidyAd uccATane hitAn ||
(AVParis_26,5.4)     stambhane sarvasainyAnAM vijayArthe jayaM dishet | apAmArgeNa saubhAgyam AyuShkAmo hi dUrvayA ||
(AVParis_26,5.5)     punnAgacampakau vR^ikShA ye cAnye kShIriNaH shubhAH | yad yatra lakShaNaM proktaM yasmin kAle yathAvidhi ||
(AVParis_26,5.6)     tatra tenaiva siddhiH syAd viparIte tathA bhayam | arkaH palAsho madhuko nyagrodhodumbaras tathA ||
(AVParis_26,5.7)     plakSho 'shvattho gomayAnikushAsh ca samidhaH kramAt | yathAkrameNa samidha AdityAdigraheShu ca ||
(AVParis_26,5.8)     shataM sahasraM lakShaM vA gAyatryA paramAhutiH | hUyamAnaM tu yat kiM cit kR^itAnnaM yadi vA tilAH ||
(AVParis_26,5.9)     grahanakShatrapIDAyAM sAvitryApi hutaM hutam | eShabhedo mayAkhyAtaH shubhasya tv ashubhasya ca ||
(AVParis_26,5.10)     yathoktam etad yaH kuryAt sa sarvaphalam ApnuyAd iti ||

______________________________________________________________________


(ParishiShTa_27. sruvalakShaNam)

(AVParis_27,1.1)     oM sauvarNarAjatais tAmraiH kAMsyair draumais tathAyasaiH | sruvaiH sarvaguNopetaiH karma kuryAd yathAkramam ||
(AVParis_27,1.2)     sauvarNai rAjatair yaj~ne tAmraiH shAntikapauShTike | kAMsyena rudhiraM mAMsaM nAnyaj juhuvIta kiM cana ||
(AVParis_27,1.3)     sarve yaj~ne prayoktavyA varjayitvAyasaM sruvam | AyasaM khAdiraM caiva abhicAre prayojayet ||
(AVParis_27,1.4)     adhunvaMsh caiva juhuyAt sruveNAsphuTitAhutim | dhunvan hi hanti putrAn tu rAkShasA sphuTitAhutiH ||
(AVParis_27,1.5)     nAnyat kiM cid abhidhyAyed uddhR^ityAnyata Ahutim | tad daivatam abhidhyAyed Ahutir yasya hUyate ||

(AVParis_27,2.1)     sruve pUrNe japen mantram uttAnaM shAntike karam | shAntike pauShTike caiva varjayet tu kanInikAm ||
(AVParis_27,2.2)     nAtidIrgho nAtihrasvo nAtisthUlaH kR^ishas tathA | aShTAviMshatyaN^gulaH syAt kaniShThAgrapramANataH ||
(AVParis_27,2.3)     dIrgho hinasti rAjAnaM hrasva rtvijaM vinAshayet | sthUlaH sasyopaghAtAya kR^ishaH kShayakaraH smR^itaH ||
(AVParis_27,2.4)     gopucchAgrAkR^itir daNDo maNDalAgra[m] shiro viduH | aN^guShThAgrapramANena nimnaM shirasi khAnayet ||
(AVParis_27,2.5)     etal lakShaNam uddiShTaM sruvasya phalabhedataH | gopathena yathAshAstram uddhR^itaM shruticodanAt | sruveNa kurute karma hastenApi tathA shR^iNu ||

______________________________________________________________________


(ParishiShTa_28. hastalakShaNam)

(AVParis_28,1.1)     oM yadA juhoti hastena dakShiNenetareNa vA | tadA vakShye vidhiM tasya shreyasI syAd yathAhutiH ||
(AVParis_28,1.2)     yathA nashyati caivAsya karma guhyam ajAnataH | tathAhaM saMpravakShyAmi gopathaH pATham icchatAm ||
(AVParis_28,1.3)     kushabalbajamauJNjAM vA kR^itvA veShTim anAmikAm | homakarma tataH kuryAt spR^iShTvA vAmena dakShiNam ||
(AVParis_28,1.4)     na riktapANir juhuyAn nAnipAtitajAnukaH | anipAtitajAnosh ca haranty AhutI rAkShasAH ||
(AVParis_28,1.5)     uddhR^itya samidho 'nnaM vA paJNcabhir juhuyAd budhaH | shanaish ca nirvaped annaM madhye 'gnau susamAhitaH ||

(AVParis_28,2.1)     gR^ihakarmaNi yaj~ne vA tathA paJNcabhir eva tu | shAntike pauShTike vaiva varjayet tu kanInikAm ||
(AVParis_28,2.2)     tisR^ibhir juhuyAd annaM na tilAn naiva taNDulAn | yadAbhicArikaM kiM cit tasmin kAle prayojayet ||
(AVParis_28,2.3)     vAmenAbhicAran nityaM tribhir aN^gulibhiH samaiH | nirdiShTaM tisR^ibhiH shUlaM tena shatruM nipAtayet ||
(AVParis_28,2.4)     apasavyena hastena savyaM yadi juhoti tat | savyena cApasavyaM tu [savyaM yadi juhoti tat] ||
(AVParis_28,2.5)     abhicAras tu tat proktaH....SharvashAntiM gamiShyati ||

______________________________________________________________________


(ParishiShTa_29. jvAlAlakShaNam)

(AVParis_29,1.1)     oM bR^ihaspatiM sukhAsInam AtmavidyAparAyaNam | praNipatya mahartvijaM nAradaH paripR^icchati ||
(AVParis_29,1.2)     kathayasva mahAprAj~na sarvashAstravishArada | ashubhaM yac chubhaM vApi lakShaNaM pAvakasya tu ||
(AVParis_29,1.3)     sa pR^iShTas tena tat sarvam AcacakShe mahAmatiH ||
(AVParis_29,1.4)     hUyamAnoyadA vahnir R^ijujvAlaH pradR^ishyate | snigdhash ca kiMshukAbhash ca siddhis tatra vinirdishet ||
(AVParis_29,1.5)     yatra bAlArkavarNAbhaH karmaNy agniH pradR^ishyate | shAntiM labhete tatrAshu yajamAnapurohitau ||
(AVParis_29,1.6)     ashokakusumAbho 'pi kAJNcanAbhas tathaiva ca | shAntiM karoty AkAlena hUyamAno hutAshanaH ||

(AVParis_29,2.1)     adhUmo jvalate kShipraM kR^itvAvartaM pradakShiNam | tadA shAntiM vijAnIyAd viparIte tathA bhayam ||
(AVParis_29,2.2)     shvaste garjate caiva visphuliN^gAH samantataH | prAyashcittiM tadAkuryAd yad uktaM kaushikena tu ||
(AVParis_29,2.3)     athApi AliN^gate bhUmiM bhramate ca samantataH | ashubhaM kathayet tatra hotre 'sau pAvakaH svayam ||
(AVParis_29,2.4)     kapilaH piN^galas tAmro raktaH kAJNcanasaprabhaH | shubhakR^it pAvako j~neyo viparIto bhayAvahaH ||
(AVParis_29,2.5)     yadAgnau lakShaNaM kiM cid ashubhaM tu pradR^ishyate | hotA klesham avApnoti shAntiM tatra prayojayet ||

______________________________________________________________________


(ParishiShTa_30. laghulakShahomaH)

(AVParis_30,1.1)     oM shaunakaM tu sukhAsInaM gautamaH paripR^icchati | lakShahomasya yat puNyam AhutInAM ca devatAH ||
(AVParis_30,1.2)     tasmai yathAvad AcaShTe shaunako j~nAnalocanaH | shR^iNuShvAvahito bhUtvA lakShahomaM yathAvidhi ||
(AVParis_30,1.3)     agnyAgArasya yA bhUmis tAM pravakShyAmy asheShataH | shuddhAkShArA samA snigdhA yA ca pUrvottaraplavA ||
(AVParis_30,1.4)     abhasmAsthyaN^gAratUShA prashastA parikIrtitA | pramANaM bAhumAtraM tu jaN^ghAmAtraM dviratnikam ||
(AVParis_30,1.5)     caturashraM catuShkoNaM tulyaM sUtreNa dhArayet | brAhmANA vedasaMpannA brahmakarmasamAdhayaH ||
(AVParis_30,1.6)     upoShya caikarAtraM ca gAyatryA ayutaM japet | upoShya caiva gAyatryA japeyur ayutaM budhAH ||

(AVParis_30,2.1)     te shuklavAsasaH snAtAH sragbhir gandhair alaMkR^itAH | nirAhArAs tathA dAntAH saMtuShTAH sajitendriyAH ||
(AVParis_30,2.2)     kausham Asanam AsInAH prayuJNjyur homam uttamam | ullikhya cAdbhir abhyukShya saMskR^itya vidhipUrvakam ||
(AVParis_30,2.3)     agne praihy agninA rayim ity upasthApya pAvakam | kuryAd upasamAdhAya samAs tvAgne samAhitaH ||

(AVParis_30,3.1)     lakShahoma kute pUrNe dhenuM dadyAt payasvinIm | anaDvAn kAJNcanaM vastraM tuShyeyur yena vA dvijAH ||
(AVParis_30,3.2)     yavais tu vipulAn bhogAn dhAnyair AyuShyam eva ca | tilair hutvA tu tejasvI AyuH kIrtiM ca vardhate ||
(AVParis_30,3.3)     Adityaloko 'rkamayI pAlAshI soma Apyate | AshvatthI viShNulokasya brAhma audumbarI tathA ||
(AVParis_30,3.4)     anenaiva vidhAnena hUyate 'tra hutAshanaH | hutvaitAMsh caturo lakShAn brahmalokaM sa gacchati ||
(AVParis_30,3.5)     yAvaj jIvati kartAsau tAvat putrAn dhanaM shriyam | pUrNe kAle vimAnena nIyate paramaM padam ||

______________________________________________________________________


(ParishiShTa_30b. bR^ihallakShahomaH)

(AVParis_30b,1.1)     om atha kAN^kAyano bhagavantam atharvANaM papraccha || bhagavan kena vidhAnena koTihomaM lakShahomam ayutahomaM vA prArambhamANaH katham R^itvijo vR^iNIte kathaM ca kuryus tasmai sa hovAca ||
(AVParis_30b,1.2)     brAhmaNo vA rAjA vA vaishyo vA grAmo vA janapado vA shrIkAmaH shAntikAmaH koTihomaM lakShahomam ayutahomaM vAhaM kariShyAmIti tasyA samApter bhavadbhir amAMsAshibhir brahmacAribhir haviShyabhugbhir bhavitavyam
(AVParis_30b,1.3)     tais tatheti uktaH kuNDam ekahastaM dvihastaM caturhastam aShTahastaM vA [samastahastaM vA dIrghaM vA] dashahastaM khAnayet tathA ca bAdariH ||
(AVParis_30b,1.4)     lakShahome tu kartavyam aShTahastaM na saMshayaH | dvihastaM vA prakurvIta caturhastam athApi vA ||
(AVParis_30b,1.5)     kuNDaM vA dashahastaM tu dvivistAraM tathottaram | na cet purastAd dhInaM syAt sukhaM yaj~naH samApyate ||
(AVParis_30b,1.6)     atha dakShiNato hInaM yajamAnabhayaMkaram | pashcimena vihInaM syAd yaj~nasyAsiddhidaM dhruvam ||
(AVParis_30b,1.7)     uttareNa vinirdiShTaM rAj~no rAjyaharaM bhR^isham | madhye vihInaM yad kuNDaM prajAkShayakaraM viduH ||
(AVParis_30b,1.8)     sraktihInaM tu yat kuNDaM tad apy ashubhadaM bhavet | dvAdashAN^gulamAnena mekhalAkShetram ucyate ||
(AVParis_30b,1.9)     mekhalAtrayam uddhiShTam ubhayaM caturaN^gulam | caturaN^gulamAnena pUrvApUrvasamucchritA ||
(AVParis_30b,1.10)     prathamA sAttvikI proktA dvitIyA rAjasI smR^itA | tR^itIyA tAmasI j~neyA mekhalA vR^iShabhadhvajaH ||
(AVParis_30b,1.11)     caturdashAN^gulAM tatra yoniM kurvIta sAdhakaH | aShTAN^gulaM bhaved vR^ittaM nirvAhas tu ShaDaN^gulaH ||
(AVParis_30b,1.12)     gajoShThasadR^ishAkAra prAjApatyA ca sA ciduH | evaM kR^itvA vidhAnena kuNDaM lakShaNalakShitam ||
(AVParis_30b,1.13)     sarvalakShaNasaMpUrNaM sarvatas tu samAhitaH | kuNDaM siddhikaraM j~neyam AyuHkIrtivivardhanam ||
(AVParis_30b,1.14)     tasmAd yatnena kuNDaM khAtvAdbhir abhyukShya purastAd agner AdityAdIn grahAn pratiShThApyottarataH kR^ittikAdIni nakShatrANi svAsu dikShu lokapAlAn sarvAsu kuNDasraktiShv agnyAdidevAn ratiShThApya
(AVParis_30b,1.15)     teShAM pratimantram AvAhanAdikaM kR^itvA vilInapUtam AjyaM gR^ihItvA sruvaM srucaM ca saMmR^ijya pratapyedhmam upasamAdhAyAnvArabdhAya vAstoShpatyAdibhish caturbhir gaNaiH shAntyudakaM kR^itvA tataH kartAram AcAmayati ca saMprokShati ca ||
(AVParis_30b,1.16)     atha samidho ghR^itAktAs tilAn vA svAhAkAravatIH saMkhyAvatyo gAyatryA mahAvyAhR^itibhir vA sarva R^itvijo juhvati ||
(AVParis_30b,1.17)     shrIparNamishrAH shrIkAmasya shamIparNamishrAH shAntikAmasya karIrasaktumishrA vR^iShTikAmaysa badarAdiphalamishrAH pashukAmasya ||

(AVParis_30b,2.1)     aharahaH karmaNo 'pavargAd atha pUrNAyAM koTyAM lakShe vAyute vAnvArabdhe yajamAne nishi mahAbhiShEkaM kR^itvA vasor dhAraM juhvati ||
(AVParis_30b,2.2)     audumbarIM srucaM shuraHpramANAM brAhmaNasya lalAtapramANAM kShatriyasya skandhapramANAM vaiShyasyApramANAM janapadasya
(AVParis_30b,2.3)     teShAm ante saraNArthaM nimnaM khAnayitvoShNodakena prakShAlyAjyam AnIya vasor dhArAM vaishvAnaraM prApnoti ||
(AVParis_30b,2.4)     tad yad AjyadhAnIM ca vaishvAnaraM prApnoti athoccArayati ||
(AVParis_30b,2.5)     ojash ca me kShatraM ca me ye agnayo amo devavadhebhyo bhavAsharvau mR^iDataM prANAya nama iti hutvA arghaM pradAya vastraM lodhraM mAlyaM phalAdIni bhAjane kR^itvA namas te astu pashyata iti svAhAkAreNAgnau prakShipya yamyaM kAmaM kAmayate so 'smai kAmaH samR^idhyate ||
(AVParis_30b,2.6)     samR^iddhihomAdi samAnaM svastyayanAni japet puNyAhaM vAcayed gobhUtilasuvarNaM vAsash ca rtvigbhyaH saMpradAya praNipatya visarjayet ||
(AVParis_30b,2.7)     tasminn ahani vyatIte yadi strI mAlyahastA shvetacandanAniliptA shvetapuShpANy AdAya prayacched gaurasarShapAn pANyAdhAre vA gR^ihItvA prAsAdam Arohayet kuJNjaraM vA pramattam ashvaM shvetaM vA parvataM govR^iShaM vA yAnaM yuktaM vAjibhir yady Arohet svapnakAle samastasiddhiM vidyAn manaso yAm abhIShTAm ||
(AVParis_30b,2.8)     tasmAt tAM rAtrIM prayataH svapet || svapnaM dR^iShTvA rtvigbhyo nivedayet || paro 'pehi yo na jIbo 'si vidma te svapna yathA kalAM yathA shapham iti rAjamukham abhimantrya yathAgataM gaccheyus tad api shlokAH ||
(AVParis_30b,2.9)     divyAntarikShabhaumeShu adbhuteShu na saMshayaH | koTihomaM viduH prAj~nA lakShaM vAyutam eva vA ||
(AVParis_30b,2.10)     avij~nAtaM ca yat pApaM sahasA caiva yat kR^itam | tat sarvaM lakShahomasya karaNAd dhi vinashyati ||
(AVParis_30b,2.11)     tasmAt sarveShu kAryeShu shAntikeShu visheShataH | yaH kuryAt prayato nityaM na so 'narthAn samashnute ||

______________________________________________________________________


(ParishiShTa_31. koTihomaH)

(AVParis_31,1.1)     oM devAsh ca R^iShayash caiva pIDyamAnA mahAsUraiH | mR^ityunA vyAdhibhish caiva brahmANam idam abruvan ||
(AVParis_31,1.2)     karmaNA kena devesha mR^ityur vyAdhish ca jIyate | aishvaryaM prApyate vApi sthAnaM ca paramaM prabho ||
(AVParis_31,1.3)     evam ukto mahAtejA brahmA lokapitAmahaH | pratyuvAceshvaraH sarvAn viprAn devagaNaiH saha ||
(AVParis_31,1.4)     shR^iNudhvaM prayatAH sarve prApyate yena karmaNA | aishvaryam Ayur ArogyaM putrA vijaya eva ca ||
(AVParis_31,1.5)     savyAhR^itiM sapraNavAM gAyatrIM shirasA saha | ye japanti sadA tebhyo na bhayaM vidyate kva cit ||

(AVParis_31,2.1)     tayA homash ca kartavyaH satataM siddhim icchatA | yavais tilaiH samidbhish ca vrIhibhiH sarShapais tathA ||
(AVParis_31,2.2)     atha cen mahatIM siddhiM prArthayedhvaM surottamAH | purodhasA kArayadhvaM koTihomaM mahAphalam ||
(AVParis_31,2.3)     yAdR^ishaM kR^itavAn pUrvam atharvA tryambakasya tu | tAdR^ishena vidhAnena koTihomaH prayujyate ||
(AVParis_31,2.4)     mahattvaM prArthayamAnaH sharvo 'tharvANam abravIt | kuruShva mama tat karma mahattvaM yena labhyate ||
(AVParis_31,2.5)     aishvaryam Ayur ArogyaM sthAnaM ca paramaM prabho | putrA lakShmIr yasho medhA balaM pauruShyam eva ca ||

(AVParis_31,3.1)     evam ukto mahAtejA atharvA mantradarshavit | gAyatrIM tapasA yuktAm R^icaH padam itIti ha ||
(AVParis_31,3.2)     [R^icaH padaM mAtrayeti mantre vij~nAyate hi sA |] gAyatrI vai tripAd brahma vishvarUpA ca saMsthitA ||
(AVParis_31,3.3)     prANadA sarvabhUtAnAM dhAraNI yApi nityashaH | iti nishcitya manasA koTihomaM prayojayat ||
(AVParis_31,3.4)     samidbhiH shAntavR^ikShasya gAyatryA susamAhitaH | tato mahattvam agamad aisharyaM paramaM tathA ||
(AVParis_31,3.5)     mahAdeva iti cAsya nAma lokeShu vishrutam | upadravAsh ca ye ke cid upaghAtAs tathaiva ca | sarve 'sya prashamaM yAtAH skandaM putraM ca labdhavAn ||

(AVParis_31,4.1)     tataH prItas tu bhagavA¤ shaMkaraH paryapR^icchata | atharvANaM mahAprAj~naM koTihomasya ko vidhiH ||
(AVParis_31,4.2)     caturviMshAkSharaM brahma tripAdaM lokadhAraNam | sAvitraM tena homo 'yaM kR^ito me koTisaMmitaH ||
(AVParis_31,4.3)     vidhiM cAsya pravakShyAmi sarvalokahitAya vai | yatprayogAd bhavec chAntir vR^iddhish ca paramA nR^iNAm ||
(AVParis_31,4.4)     upadraveShu bhUtAnAm Apatsu vividhAsu ca | koTihomaH prayoktavyaH ketUnAM darshane tathA ||
(AVParis_31,4.5)     upasargabhaye caiva paracakrabhaye tathA | anAvR^iShTibhaye caiva koTihomaM prayojayet ||

(AVParis_31,5.1)     ArambhaM tasya kurvIta shukle cApi tithau shubhe | muhUrte vijaye caiva tithichidrANi varjayet ||
(AVParis_31,5.2)     rohiNyAM vaiShNave tvAShTre pauShNe maitrottareShu ca | abhijitpuShyasaumyeShu kuryAt puNyeShu vA budhaH ||
(AVParis_31,5.3)     atha cet tvarate kartuM koTihomaM mahAphalam | puNyAhaM vAcayitvAsya ArambhaM kArayed budhaH ||
(AVParis_31,5.4)     aShTahastaM tu nirdiShTaM koTihomasya khAtakam | tasyaivArdhapramANena lakShahome vidhIyate ||
(AVParis_31,5.5)     trirAtropoShito brahmA kR^itvA shAntiM caturgaNIm | prokShayet karmasiddhyarthaM vAstu shAntyudakena tu ||
(AVParis_31,5.6)     mahAshAntividhAnena nirmathyAgniM samAhitaH | tAvat kuryAd budhaH sarvaM yAvan no nairR^itaM kR^itam ||

(AVParis_31,6.1)     tataH prabhAte bahusha uddhR^ityAgniM samAhitaH | nirmathya hAvayet tatra samidho brAhmaNAn bahUn ||
(AVParis_31,6.2)     shataM sahasraM koTiM vA viMshatir dasha vA dvijAH | juhuyuH shAntavR^ikShasya samidho ghR^itasaMyutAH ||
(AVParis_31,6.3)     svayaM vApi yajed brahmA savitAraM dinedine | pAkayaj~navidhAnena mantrash cAtra viShAsahim ||
(AVParis_31,6.4)     shAntikAmo yavaiH kuryAt tilaiH pApApanuttaye | samidbhiH sarvakAmas tu bilvaiH prApnoti kAJNcanam ||
(AVParis_31,6.5)     labhate shriyam agryAM tu padmais tejo ghR^itena tu | dadhnA tu labhate putrAn payasA brahmavarcasam ||

(AVParis_31,7.1)     haviShyabhojino dAntAH shuklAmbaradharAs tathA | hAvakA niyatAH sarve bhaveyur brahmacAriNaH ||
(AVParis_31,7.2)     AraNyam upayuJNjAnaH payasA vApi vartayet | phalAhAro 'pi vA brahmA koTihomaM samAcaret ||
(AVParis_31,7.3)     pratyekaM caiva hotÌNAM dAtavyA dakShiNA tataH | niShko ashvo gaur vAsash ca hiraNyaM vApi shaktitaH ||
(AVParis_31,7.4)     yash caivApi bhaved brahmA prayoktA sarvakarmaNAm | sarvasvaM tasya deyaM syAd dhiraNyaM vApi tatsamam ||
(AVParis_31,7.5)     koTihome samApte tu yajed grahagaNAn budhaH | kArayed amR^itAM caiva ghR^itakambalam eva ca ||

(AVParis_31,8.1)     kAryAmR^itA mR^ityubhaye ghR^itakambalasaMyutA | paracakrAgame tv aindrI ghR^itakambala[m] eva ca ||
(AVParis_31,8.2)     raudrI sarvAdbhutotpattau ghR^itakambalasaMyutA | [salilA salilakShaye ghR^itakambala eva ca ||]
(AVParis_31,8.3)     ghR^itakambalapR^iShThA ca salilA salilakShaye | yenayena tu kAmena koTihomaM prayojayet ||
(AVParis_31,8.4)     AmnAtaM tatra yat karma tad ante kArayed budhaH | eSha eva vidhir dR^iShTo abhicAre vidhIyate ||
(AVParis_31,8.5)     pratilomayAtra homaH sAvitryA tilasarShapaiH | ArambhaM tasya ghoreShu nakShatreShu dineShu ca ||
(AVParis_31,8.6)     kArayet kR^iShNapakShasya tithichidreShu sarvadA | maghAshleShA tathA mUlaM revaty ArdrA ca sarvadA ||

(AVParis_31,9.1)     darbhArthe tu sharAn kuryAd ghR^itArthe tailam ucyate | svAhAkAre tu phaTkAro veNyAdyAH syush caturdasha ||
(AVParis_31,9.2)     cANDAlAgnau citAgnau vA sUtikAgnAv athApi vA | hAvayed ghoravR^ikShANAM samidhas tailasaMyutAH ||
(AVParis_31,9.3)     raktoShNIShI raktavAsAH kR^iShNAmbaradharo 'pi vA | juhuyAd vAmahastena samidho dakShiNAmukhaH ||
(AVParis_31,9.4)     khAdirAgnau madhUcchiShTe kR^itvA pratikR^itiM ripoH | tApayet pratilomAM tu sAvitrIM manasA japet ||
(AVParis_31,9.5)     kaNThe shUlArpitAM kR^itvA tApayet tu dinedine | yAvac chatrur vashaM yAti vilInAyAM vinashyati ||

(AVParis_31,10.1)     evaMproktavidhAnena koTihomasya shaMkaraH | prItimAn ucyate yena tac chubhaM bhautikaM dadau ||
(AVParis_31,10.2)     atharvA bhautikaM labdhvA shiShyebhyas tat punar dadau | shubhaM mokShakaraM puNyaM priyaM pashupater vratam ||
(AVParis_31,10.3)     etaj j~nAtvA tu yaH samyak koTihomaM prayojayet | sarvAn kAmAn avApnoti brahmalokaM sa gacchati ||
(AVParis_31,10.4)     yas tv imaM shrAvayed vidvAn paThate caiva sarvadA | koTihomaphalaM labdhvA rudraloke mahIyate ||
(AVParis_31,10.5)     gopathAt pANineyAya madhye nÌNAM pramodinAm | hitArtham uddhR^ito granthaH koTihomas tu vishrutaH ||

______________________________________________________________________


(ParishiShTa_32. gaNamAlA)
(AVParis_32,1)     oM bhUs tat savituH shaM no devIH shAntA dyauH shaM na indrAgnI shaM no vAto vAtu uShA apa svasus tama iti shAntigaNaH ||
(AVParis_32,2)     kR^ityApratiharaNo dUShyA dUShir asi IshAnAM tvA samaM jyotir uto asy abandhukR^id ye purastAt suparNas tvA yAM te cakruH pratIcInaphalo yad duShkR^itam ayaM pratisaro yAM kalpayantIti kR^ityApratiharaNAni || iti kR^ityAgaNaH ||
(AVParis_32,3)     cAtanaH stuvAnam idaM havir ye 'mAvAsyAm upa prAgAn niHsAlAm arAyakShayaNaM shaM no devI pR^ishniparNy A pashyati tAnt satyaujAs tvayA pUrvaM purastAd yukto antardAve juhuta prAgnaye rakShohaNam ity anuvAkash cAtanAni || iti cAtanagaNaH ||
(AVParis_32,4)     mAtR^inAmA divyo gandharva A pashyatImaM me agne yau te mAteti mAtR^inAmAni || iti mAtR^igaNaH ||
(AVParis_32,5)     vAstoShpatIya AshAnAm AshApAlebhya ihaiva dhruvAm R^idhaÇmantro yonim uta putraH pitaram indrasya gR^iho 'sIti catasro dive svAhAshamavarma me pR^ithivyai shrotrAyeti dhanvAnIti dve UrjaM bibhrad iti ShaTsatyaM bR^ihad ity anuvAko vAstoShpatIyAni || iti vAstugaNaH ||
(AVParis_32,6)     pApmahA vi devA jarasAvR^itam apa naH shoshucad agham ava mA pApmann iti pApmahA || iti pApmahA gaNaH ||
(AVParis_32,7)     takmanAshano jarAyujaH prathamo yad agnir ud agAtAM dashavR^ikSha muJNca kShetriyAt tvA hariNasya raghuShyado muJNcAmi tvA bhavAsharvau manve vAM yo giriShu dive svAhAgnis takmAnam agner ivAsyAva mA pApmant sR^ijAva jyAm iva varaNo vArayAtA imaM yavaM vidradhasya balAsasya namo rUrAyeti dve shIrShaktiM shIrShAmayam iti takmanAshanAni || iti takmanAshanagaNaH ||
(AVParis_32,8)     duHsvapnanAshanAni dauShvapnyaM daurjIvityaM paro 'paihi yo na jIvo 'si pary Avarte duShvapnyAd yat svapne annam ashnami yo na stAyad dipsati yo naH suptAM jAgrato yan me manso duShvapnyaM kAma svapnaM suptvA vidma te svapneti trayaH paryAyA duHsvapnanAshanAni || iti duHsvapnanAshanagaNaH ||
(AVParis_32,9)     AyuShyo yathA dyauH prANApAnAv ojo 'si tubhyam evAkShIbhyAM te muJNcAmi tvota devA Avatas ta upa priyam antakAya mR^ityava A rabhasva prANAya namo viShAsahim ity AyuShyANi || iti AyuShyagaNaH ||
(AVParis_32,10)     varcasyo ye triShaptA asmin vasu prAtar agniM hastivarcasaM siMhe vyAghre yasho havir yashasaM mendro girAv aragarATeShu yathA somaH prAtaHsavane yac ca varco akSheShu yena mahAnaghnyA jaghanam iti varcasyAni || iti varcasyagaNaH ||
(AVParis_32,11)     svastyayano amUH pAre pAtaM na indrApUShaNA tvaShTA me daivyaM yena soma namo devavadhebhyo 'bhayaM mitrAvaruNAv upa prAgAt sahasrAkSho 'namitraM no adharAd yamomR^ityur bR^ihaspatir naH pari pAtu tyam U Shu trAtAram indraH sutrAmA sa sutrAmA A mandrair indra marmANi te varma me dyAvApR^ithivI aindrAgnaM varma girayas te yat te madhyaM yAs te prAcIr mA naH pashcAd iti svastyayanAni || iti svastyayanagaNaH ||
(AVParis_32,12)     abhayaH svastidA vishAM brAhmaNena paryuktAsi na tA arvA reNukakATo abhayaM mitrAvaruNAv abhayaM dyAvApR^ithivI asmai grAmAya hataM tardaM pUShemA AshA indraH sutrAmA maitaM panthAM svastidA vishAM patir nama te ghoShiNIbhya A te rAShTram idam uc chreyo yata indra bhayAmaha ity abhayAni || ity abhayagaNaH ||
(AVParis_32,13)     aparAjito vidmA sharasya mA no cidann adArasR^it svastidA saMshitaM me tvayA manyo yas te manyo etA devasenA avamanyur nirhastaH pari vartmAny abhibhUr indro jAyaty abhi tvendrety aparAjitAni || ity aparAjitagaNaH ||
(AVParis_32,14)     sharmavarmA yaH sapatna itash ca yad amutash cApendra dviShato yUyaM naH pravata imam agna AyuShe tisro devIr uruvyacA no indrasya sharmAsIti uttamAM varjayitvA yena devA asurANAm anaDudbhyas tvam iti dve tanUSh Te vAjin vAjasya nu prasave devAnAM patnIr adhi brUhi rakShohaNaM vAjinaM ye srAktyaM varma me dyAvApR^iThivI aindrAgnaM varma bahulaM varma mahyam ayaM mitraH pR^ithivyod akrAmad aspatnaM purastAd iti sharmavarmA || iti sharmavarmA gaNaH ||
(AVParis_32,15)     devapurA ye purastAd brahma jaj~nAnaM sahasradhAra evAgnir mA pAtu agniM te vasuvantaM mitraH pR^ithivyod akrAmad apa ny adhuH pauruSheyaM vadhaM jitam asmAkam iti devapurIyaH || iti devapurIyagaNaH ||
(AVParis_32,16)     rudro ye 'syAM prAcI dig itirudragaNaH || iti rudragaNaH ||
(AVParis_32,17)     raudro rudra jalAShabheShaja ye 'syAM prAcI dig ud itas trayo akraman bhavAsharvau manve vAM brahma jaj~nAnam anAptA ye sahasradhAra eva grIShmo hemanto anaDudbhyas tvaM mahyam Apo vaishvAnaro yamo mR^ityur yAM te rudra yo agnau rudro bhavAsharvau mR^iDataM bhavAsharvAv idaM brUmo yas te sarpo vR^ishcikas tasmai prAcyA disho antardeshAd iti raudragaNaH || iti raudragaNaH ||
(AVParis_32,18)     citrAgaNo mA no vidann adArasR^it svastidA vishAm amUhoAre aghadviShTA agne yat te tapa iti paJNca sUktAni rudra jalAShabheShaja ye 'syAM prAcI dig vi devA uta devA agner manva itiprabhR^itIni mR^igArasUktAny uttamaM varjayitvApa naH shoshucad aghaM pR^ithivyAm agnaye mamAgne vrahma jaj~nAnam anAptA ye sahasradhAre savitA prasavAnAM nava prANAn pAtaM nas tvaShTA me yena soma namo devavadhebhyo 'bhayaM mitrAvaruNAv upa prAgAt sahasrAkShaH siMhe vyAghre 'bhayaM dyAvApR^ithivI grIShmo hemanto 'naDudbhyas tvaM mahyam Apo vaishvAnaro yamo mR^ityur abhi tvendra vishvajit trAyamANAyai imaM me agne viShANA pAshAn shakadhUmaM somArudreti dve bR^ihaspatir nas tyam U Shu trAtAram indraH sutrAmA A mandrair indra marmANi te antakAya mR^ityavA A rabhasvAyaM pratisaro 'yaM me varaNo bhavAsharvau mR^iDataM prANAya namo 'gniM brUma ity arthasUktaM satyaM bR^ihad iti dve prathame girayas te yat te madhyaM yAs te prAcIr mA naH pashcAd grIShmas te bhUme varShANy upasthAs te bhUme mAtaH sahasrashR^iN^go vR^iShabho jAtavedA mA pra gAma patho yo yaj~nasya tasmai prAcyA disho antardeshAd iti paryAyash citrAgaNaH || iti citrAgaNaH ||
(AVParis_32,19)     patnIvanto aditir dyauH sinIvAli kuhUM devIm iti trINi sUktAni patnIvantaH || iti patnIvantagaNaH ||
(AVParis_32,19b)     svasti mAtra indra juShasvAyA viShThA shive te stAM pAdAbhyAM te saM te shirShNo vatso virAja ity ekA uccA patantam iti dve bhUyAn indro viShAsahiM sahamAnam ity AdityagaNaH ||
(AVParis_32,20)     shaM no devI shaM na indrAgnI shaM no vAto vAtu shAntA dyauH pippalAdishAntigaNaH || iti pippalA[di]shAntigaNaH ||
(AVParis_32,21)     gane yad iti paJNca sUktAni paJNcApatyAni bhavanti pAJNcajanyAni bhavanti pAJNcApatyo gaNaH || iti paJNcApatyagaNaH ||
(AVParis_32,22)     ambayo yanti shambhumayobhubhyAM brahma jaj~nAnam asya vAmasya yo rohita ud asya krtavo mUrdhAham iti dve sUkte viShAsahim iti salilagaNaH || iti salilagaNaH ||
(AVParis_32,23)     ye triShaptA iti vishvakarmA gaNaH ||
(AVParis_32,24)     aghadviShTA devajAtA shaM no devI varaNo vArayA[tai] pippalI vidradhasya yA babhrava iti gaNakarmA gaNo bhaisajyash ca bhavati || iti bhaiShajyagaNaH ||
(AVParis_32,25)     ayaM te yonir A no bhara dhItI vA ya ity arthasUktam utthApano gaNaH || ity utthApanagaNaH ||
(AVParis_32,26)     ambayo yanti shambhumayobhU hiraNyavarNA niHsAlAM ye agnayo brahma jaj~nAnam ity ekaita devA mR^igArasUktAny uttamaM varjayitvApa naH shoshucad aghaM punantu mA sasruShIr himavataH pra sravanti vAyog pUtaH pavitreNa shaM ca no mayash ca no 'naDudbhyas tvaM mahyam Apo vaishvAnaro rashmibhir yamo mR^ityur vishvajit saMj~nAnaM no yady antarikShe punar maitv indriyaM shivA naH shaM no vAto vAtu agniM brUmo vanaspatIn iti shAntigaNaH || iti sarvaiH sUktaiH kaushikoktabR^ihacchAntigaNaH ||
(AVParis_32,27)     ambayo yanti shambhumayobhU hiraNyavarNA uta devA yady antarikShe punar naitv indriyaM shivA naH shaM no vAto vAtv agniM brUmo vanaspatIn iti shAntAtIyo laghushAntigaNaH ||
(AVParis_32,28)     ye triShaptA mamAgne varcaH prAtar agniM girAv aragarATeShu divas pR^ithivyA hastivarcasaM siMhe vyAghre yasho havir yas te gandha iti tisR^ibhir varcasyagaNaH ||
(AVParis_32,29)     yA asurA manuShyA mA no vidan namo devavadhebhya ity abhayagaNaH ||
(AVParis_32,30)     bhUto bhUteShv iti rAjAnam abhiShekagaNaH ||
(AVParis_32,31)     [ya] AshAnAm AshApAlebhyo agner manva iti sapta sUktAni yA oShadhayaH somarAj~nIr vaishvAnaro na A gamac chumbhanI dyAvApR^ithivI yad arvAcI[na]m agniM brUmo vanaspatIn iti muJNcantu nA bhavAshArvA yA devIr yan mAtalI rathakrItam ity etAsh catasro varjayitvA aMholiN^gagaNaH ||

______________________________________________________________________


(ParishiShTa_33. ghR^itakambalam)

(AVParis_33,1.1)     oM brahmaNe brahmavedAya namaskR^itvA svayaMbhuve | ghR^itakambalaM pravakShyAmi brahmaNo nigado yathA ||
(AVParis_33,1.2)     bR^ihaspatir mahendrAya cakAra ghR^itakambalam ||
(AVParis_33,1.13)     athendro ha vA asuraiH parAjitash cintAm Apede
(AVParis_33,1.4)     taM savitAbravIt prAyashcittaM kuruShvApratiruddho bhaviShyasIti
(AVParis_33,1.5)     tam indro 'bravIt || bhagavan tvam evApratiruddhaH prAyashcittaM kurv iti ||
(AVParis_33,1.6)     sa prAyashcittam akarot
(AVParis_33,1.7)     puNye nakShatre bArhaspatye muhUrte 'bhijity audumbaraM kumbhaM droNena sADhakena pUrayitvA tasminn eva vAsaprabhR^itayaH oShadhayo darbhaprabhR^itayash ca bilvagaurasarShapAsh cety etAn saMbhArAn saMbhR^itya ghR^itakumbhaM barhiShy AdhAyaitair gaNair AjyaM juhuyAt ||
(AVParis_33,1.8)     pra pateta ity ekenAN^gAdaN^gAc chamalam avalikhya sapatnaM bhrAtR^ivyaM hR^idaye imarmaNi vAsinAvidhya gomayena kAShAyeNa vAcchAdya shAnter apratighAtakaM karma tato jyeShThaM ghR^itakambalaM brahmaNaH putram akarot
(AVParis_33,1.9)     tasya ha vA etasya ghR^itakambalasya sAvitrIgaNasharIrasya shantAtIyaH shiraH triShaptIyo mukhaM rudraraudrau cakShuShI ghR^italiN^ga AsyaM nairR^ito jihvA dantoShThAv abhayAparAjitau kR^ityAdUShaNacAtanau shrotre sharmavarmasvastyayanau bAhU mAtR^inAmavAShToShpatyau pAdau....pAyush ca bhaiShajyaM nyAyaH prANApAnAv iti mImAMsata ity
(AVParis_33,1.10)     eSha ha vai jyeShTho ghR^itakambalo brahmaNaH putro 'parAjitagaNeneShTvendro 'surAn ajayan mR^ityum alakShmIm arAtiM duHsvapnadurbhUtAny ajayad
(AVParis_33,1.11)     yathA caivaMvidvAn ghR^itakambalaM kurute sarvakAmAn Apnoti sarvavyAdhirahito bhavati brahmalokam avApnotIti brAhmaNam ||

(AVParis_33,2.1)     yadA sarvam idaM vyAptam asurair nAvasheShitam | sthAtuM devAH parAbhUtAs te 'tharvANam upAgatAH ||
(AVParis_33,2.2)     karmAdy ekaM kuruShva tvaM yad bhR^igvaN^girasor matam | asurANAM vadhArthAyety uktaH kartAtha so 'bhavat ||
(AVParis_33,2.3)     paracakropasR^iShTasya rAj~no vijayam icchataH | pratiruddhasya vA bhUyaH shrIkAmasyecchataH shriyam ||
(AVParis_33,2.4)     prAdurbhAvAdbhutAnAM ca grahANAM vigrahe tathA | shaN^kamAno 'bhicArAd vA kArayed ghR^itakambalam ||
(AVParis_33,2.5)     ghR^itamAtrA tu vij~neyA mAgadhaprasthasaMmitA | shatAni paJNca droNAnAM palaikashatam eva vA ||

(AVParis_33,3.1)     [sarvapApapraNAshAya sarvakAmArthasiddhaye | sarvarogakShayArthAya prayojyo ghR^itakambalaH] ||
(AVParis_33,3.2)     ghR^itapramANaM vakShyAmi mAShakaM paJNcakR^iShNalam | mAShakANi catuhShaShTiH palam ekaM vidhIyate ||
(AVParis_33,3.3)     dvAtriMshatpalakaM prasthaM mAgadhaiH parikIrtitam | ADhakaM tu catuHprasthaM caturbhir droNam ADhakaiH ||
(AVParis_33,3.4)     droNapramANaM vij~neyaM brahmaNA nirmitaM purA | dvAdashAbhyadhikair nityaM palAnAM paJNcabhiH shataiH ||
(AVParis_33,3.5)     [ghR^itamAtrA tu vij~neyA mAgadhaprasthasaMmitA | shatAni paJNca droNAnAM palAnAM vA shatottare] ||
(AVParis_33,3.6)     ghR^itadroNashatenokta eko droNavaras tathA | yathAshakti prayuJNjIta ghR^itaM kR^itvAtha bhAgashaH ||
(AVParis_33,3.7)     caturbhAgo 'bhiShekAya caturbhAgas tu hUyate | bhAgo deyaH sadasyebhyaH kartA bhAgena yujyate ||

(AVParis_33,4.1)     puShye prayogaM kurvIta prAjApatye 'tha mArute | vaiShNave pUShadaivatye uttareShv atha vA triShu ||
(AVParis_33,4.2)     taptakR^ichrAvasAne vA sarvakR^ichrasya cAntataH | yasmin vA snAtakA brUyus tatra kuryAd vicakShaNaH ||
(AVParis_33,4.3)     pAkayaj~navidhAnena kR^itvopakramaNaM budhaH | nishAkAle bahirgrAme kuryAd agniniveshanam ||
(AVParis_33,4.4)     yajeta nirR^itiM tatra kR^iShNavAsAsh catuShpathe | yathoktaM nairR^itair mantrair havirbhish ca yathAkramam ||
(AVParis_33,4.5)     tR^itIyena tu sUktena nivedya balim antataH | yathAvyAvartane caiva yad uktaM tat samAcaret ||

(AVParis_33,5.1)     tataH snAtaH shuklavAsAH prAshya shAntyudakaM shuciH | paryukShyopasamAdhAya ghR^itasaMskAra iShyate ||
(AVParis_33,5.2)     pUrvaM mahAvyAhR^itibhiH sAvitryA tadanantaram | shAntish ca brahma jaj~nAnaM brahma bhrAjad itIti ca ||
(AVParis_33,5.3)     agne gobhir agne 'bhyAvartinn agne jAtavedaH saha rayyA punar Urjeti ||
(AVParis_33,5.4)     agnim ILe purohitam agna A yAhi vItaye | bR^ihaspatir na ity ekA bR^ihaspate yuvaM tathA ||
(AVParis_33,5.5)     etair AjyaM ca juhuyAt saMpAtAn Anayed ghR^ite | kR^ityAdUShaNamantraish ca kuryAc chAntyudake vidhim ||
(AVParis_33,5.6)     saMpAtAn Anayet tatra cAtanair mAtR^inAmabhiH | vAstoShpatyair vAShToShpatAv Anayet samadUShaNam ||
(AVParis_33,5.7)     nidhAya havir AsAdya ghR^itakumbhaM susaMskR^itam | ghR^itabhAgau tu yAv anyau pUrveNAgner nidhApayet ||
(AVParis_33,5.8)     darbhAdIn tu vAsAdIMsh ca saMbhArAn gaurasarShapAn | bilvaM ca kumbhe nidhAyApareNAgner nidhApayet ||

(AVParis_33,6.1)     sAvitraH shantAtIyash ca kR^ityAdUShaNa eva ca | abhayAparAjitAyuShyA varcasyash ca tataH paraH ||
(AVParis_33,6.2)     saMsaktIyaH suShuptIyaH svastyayanaH sharmavarma ca | cAtano mAtR^inAmAni bhaiShajyaM nyAya eva ca ||
(AVParis_33,6.3)     ghR^italiN^gau tathA raudrau saMpAtAn Anayed ghR^ite | gaNAnteShu yathAshakti brAhmaNAn svastivAcayet ||
(AVParis_33,6.4)     yo 'sminn akShIbhyAM te sahasrAkShaM brahma jaj~nAnam | brahma bhrAjad ud agAd idam Apas tathApash ca ||
(AVParis_33,6.5)     abhiShiJNcet sarvamantrair AyuShyair abhayais tathA | mR^iNmayash cAtra bhavati dveShyasya ca parAkR^itiH ||
(AVParis_33,6.6)     abhiShiJNcet sarvamantrair AyuShyair abhayais tathA | mR^iNmayash cAtra bhavati dveShyasya ca parAkR^itiH ||
(AVParis_33,6.7)     tasyopariShTAd abhiShicya kuryAn mAtrAtalekhanIm | aN^gAdaN^gAd athAnyena pra pateti catasR^ibhiH ||
(AVParis_33,6.8)     bhrAtR^ivyaham iti vaishvAnaroyanty avasAnena | dyAvAdinA paryAyeNa samalaMkR^iTam ullikhet ||
(AVParis_33,6.9)     dviShantaM me parAvad vi dviShantaM nir dahantu me | bhrAtR^ivyatAn iti dvAbhyAM paryAyAsh ca trayaH parAH ||
(AVParis_33,6.10)     anvAlabhya tu kartAram upaviShTa udaÇmukhaH | svapnatakmAShTanayanaiH saubhAgyair varmabhis tathA ||
(AVParis_33,6.11)     rudraraudraparair mantrair Ajyahomo vidhIyate | srAktyaM vA yadi vAshvattham audumbaram athApi vA ||
(AVParis_33,6.12)     shaN^khaM ca maNim Abadhya pratisarair abhimantrayet | anvArabhyAbhiShekaM tu raudrAbhyAM juhuyAt tataH ||

(AVParis_33,7.1)     yat te vAsa [iti] paridhAnaM yathoktaM paridhApayet | rocanA guggulu ghR^itam abhyaJNjanam athAJNjanam ||
(AVParis_33,7.2)     tata etair alaMkR^itya IkShayetAdarShe mukham | dasha gA dakShiNAM dadyAd vR^iShabhaM ghR^itam eva ca ||
(AVParis_33,7.3)     brAhmaNAn svastivAcyAtha prAÇmukhaH saMvishet tataH | rakShohaNam [ity] anuvAkaM japet kartAtha R^itvijaH ||
(AVParis_33,7.4)     sharmavarmaitad uktaM snAtasya rakShobhyo 'bhayaMkaram iti ||
(AVParis_33,7.5)     na rAkShasA na gandharvA na pishAcA na cAsurAH | krUrAH puruShamarmaj~nA na hiMsanti ghR^itArcitam ||
(AVParis_33,7.6)     siddhAbhiSheko naishash ca ghR^itakambalam eva ca | lakShaH puShyAbhiShekash ca pradhAnAvabhR^itas tathA ||
(AVParis_33,7.7)     mahAshAntitrayastriMshat tatra ShaT prastaraiH saha | niyatAnyevadR^ichAyA kartavyA bhUtim icchatA ||

______________________________________________________________________


(ParishiShTa_34. anulomakalpaH)
(AVParis_34,1.0)     oM namo 'tharvavedAya ||

(AVParis_34,1.1)     akSharAni vilomAni na svaraM pratilomayet | pratyArambhanighAteShu sthAnAny anyAni nirdishet ||
(AVParis_34,1.2)     yakAras tu takArAnto antyasvaritasaMj~nitaH | sa tUdAttaH sa evAdau dakAraH shiShyate guruH ||
(AVParis_34,1.3)     dakArAt svaryate nIcam upodAtte pra yojayet | anyAni tu yathApUrvam udAttapracitAni tu ||
(AVParis_34,1.4)     prathamo 'ShTAkSharo 'rdharco dvitIyaH ShoDashAkSharaH | AdAv ante ca vij~neyA vyAhR^itish cApy atharvaNAm ||
(AVParis_34,1.5)     raktavarNA vilomA ca yamena parikIrtitA | sarvashatruvinAshAya sarvakarmArthasiddhaye ||
(AVParis_34,1.6)     mR^ityush ca devatA cAsyA nichannaM chanda ucyate | svAhAkAre tu phaTkAraH koTihome vidhiH smR^itaH ||
(AVParis_34,1.7)     anulomAM vilomAM vA gAyatrIM yaH paThet sadA | sarvArthAs tasya sidhyanti na cAnarthAn samashnute ||
(AVParis_34,1.8)     t yA da co pra naH yo yo dhi || hi ma dhI sya va de rgo bha yam NI re rva tu vi tsa ta t ||

______________________________________________________________________


(ParishiShTa_35. AsurIkalpaH)

(AVParis_35,1.1)     oM kaTuke kaTukapattre subhage Asuri rakte raktavAsase | atharvaNasya duhite aghore aghorakarmakArike ||
(AVParis_35,1.2)     amukaM hanahana dahadaha pacapaca mathamatha | tAvad daha tAvat paca yAvan me vasham Anayasi svAhA ||
(AVParis_35,1.3)     shayyAvasthitAyAs tAvaj japed yAvat svapiti || prasthitAyA gatiM daha svAhA || upaviShTAyA bhagaM daha svAhA || suptAyA mano daha svAhA prabuddhAyA gR^idayaM daha svAheti ||
(AVParis_35,1.4)     athAta AsurIkalpam upadeshAd atharvaNaH | nAsyAs tithir na nakShatraM nopavAso vidhIyate ||
(AVParis_35,1.5)     ghR^itAdidravyasarveShu AsurI shatajApitA | pattrAdyavayavash cAsyA jikaiShA cAnuyAyinI ||
(AVParis_35,1.6)     hantukAmo hi shatrUMsh ca vashIkurvaMsh ca bhUpatIn | AsurIshlakShNapiShTAjyaM juhuyAd AkR^itiM budhaH ||
(AVParis_35,1.7)     arkendhanAgniM prajvAlya chittvAstreNAkR^itiM tu tAm | pAdAgrato 'ShTasahasraM juhuyAd yasya vashy asau ||
(AVParis_35,1.8)     ghR^itAktayA strI vashinI pAlAshAgnau dvijottamAH | guDAktayA kShatriyAs tu vaishyAs tu dadhimishrayA ||
(AVParis_35,1.9)     shUdrAs tu lavaNamishrai rAjikAM piShTayed budhaH | A saptAhAt sarva ete AsurIhomato vashAH ||
(AVParis_35,1.10)     kaTutailena trisaMdhyaM kulocchedaM karoti hi | shunAM tu lomabhiH sArdham apasmArI tribhir dinaiH ||
(AVParis_35,1.11)     nivR^ittiH kShIramadhvAjyair lavaNena tu sajvarI | arkaidhaHsamidagnau tu kAryo visphoTasaMbhavaH ||
(AVParis_35,1.12)     teShAm upashamaM vidyAt surAshvaryA ghR^itena ca | arkakShIrAktayAR^ikAgnAv akShiNI sphoTayed dviShaH ||
(AVParis_35,1.13)     gatAsumAMsaM tasyaiva nirmAlyaM citibhasma ca | eShAM cUrNena saMspR^iShTo hAsyashIlo 'bhijAyate ||
(AVParis_35,1.14)     ajAkShIrAktayA homAt tasya mokSho vidhIyate | tagaraM kuShThamAMsI ca tasyAH pattrANi caiva hi ||
(AVParis_35,1.15)     etaiH shlakShNais tu saMspR^iShTaH pR^iShThataH paridhAvati | tasyAH phalAni mUlAni surabhIhastimedasA ||
(AVParis_35,1.16)     sUkShmAt taddravyasaMsparshAd anudhAvaty acetasaH | achidrapattrANy asita ushIraH sarShapAs tathA ||
(AVParis_35,1.17)     etacshUrNAt pUrvaphalaM ghR^ite caivAparAjayaH ||

(AVParis_35,2.1)     kusumAni manahshilApriyaN^gutagarANi ca | gajendramadasaMyuktaM kiM kurvANas tv akR^id varam ||
(AVParis_35,2.2)     yAsh ca striyo 'bhigacchanti tA vashAH padAlepataH | sapuShpAM tAM samAdAya aJNjanaM nAgakesharam ||
(AVParis_35,2.3)     anenAktAbhyAm akShibhyAM yamyaM pashyet sa kiMkaraH | aJNjanaM tagaraM kuShThaM devIjaM kAShTham eva ca ||
(AVParis_35,2.4)     mANsI ca sarvabhUtAnAM saubhAgyasya tu kAraNam | tatsamidhAM lakShahomAn nidhAnaM pashyate mahat ||
(AVParis_35,2.5)     sarpirdadhimadhvaktapattrANAM vR^iddhaputrI sahasrataH | rAjyaM tu labhate vashyaM tatpattratrisahasrataH ||
(AVParis_35,2.6)     svarNasahasrasyAptis tu tatpuShpANAM tu lakShataH | sahasrajApAc ca tadvad udake kShIrabhakShiNaH ||
(AVParis_35,2.7)     vAripUrNe 'tha kalashe lokeshIpallavAn kShipet | snAnAd alakShmyA mucyeta sauvarNakalashe 'pi tu ||
(AVParis_35,2.8)     vinAyakebhyaH snAnato daurbhAgyAc caiva durbhagAt | pR^iShThatash cAnudhAvanti saMspR^iShTa udakena tu ||
(AVParis_35,2.9)     ushIraM tagaraM kuShThaM mustA tatpattrasarShapAH | cUrNenAbhihatas tUrNam Ishvaro 'pi vasho bhavet ||
(AVParis_35,2.10)     tulasIbhUmahAdevIcUrNaspR^iShTas tathA vashI | rAjAbhayaM sureshvarImArjanAd bhAraNAt tathA ||
(AVParis_35,2.11)     na syAt tasyAdbhutaM kiM cin na kShudropadravas tathA | nAnaishvaryaM nAprajatvaM yasya devy AsurI gR^ihe ||

______________________________________________________________________


(ParishiShTa_36. ucchuShmakalpaH)

(AVParis_36,1.1)     oM nama ucchuShmebhyaH
(AVParis_36,1.2)     ....shikhAM devIM prapadye shaMkarAyaNIM | sarvArthasAdhanIM vibhvIM sarveshIM brahmacAriNIm ||
(AVParis_36,1.3)     te iShTakAkArakarAlam aticaturmukham || caturvidhais tu rUpaM dhyAnam ||
(AVParis_36,1.4)     shive jaTile brahmacAriNi stambhani jambhani mohani huM phaT namaH svAhA ||
(AVParis_36,1.5)     AtmarakShA ||
(AVParis_36,1.6)     prAcyAM dishIndro rAjA devAnAm AdhipatyaM kurute | taM devaM bhagavantaM sagaNaM sAnucaraM saparivAraM sashirAH praNipatya vij~nApayati | vajreNa praharaNenemAM dishaM vidishaM ca sarvakalikaluSham ashubhaM prashamayoM namaH svAhA ||
(AVParis_36,1.7)     dakShiNasyAM dishi yamo rAjA pretAnAm Adhipatyam iti | daNDena praharaNeneti ||
(AVParis_36,1.8)     pratIcyAM dishi varuNo rAjApAm Adhipatyam iti | pAshena praharaNeneti ||
(AVParis_36,1.9)     udIcyAM dishi kubero rAjA yakShANAm Adhipatyam iti | gadayA prahareNeti ||
(AVParis_36,1.10)     dhruvAyAM dishi vAsukI rAjA nAgAnAm Adhipatyam iti | daMShTrayA praharaNeneti ||
(AVParis_36,1.11)     UrdhvAyAM dishi somo rAjA nakShatrANAm AdhipatyaM kurute | taM devaM bhagavaM sagaNaM sAnucaraM saparivAraM sashirAH praNipatya vij~nApayati || tejasA praharaNenemAM dishaM vidishaM ca sarvakalikaluSham ashubhaM prashamayoM namaH svAhA ||
(AVParis_36,1.12)     athocchuShmahR^idayam || dyurudyuru daradara vidArayavidAraya milimili namaH svAhA ||
(AVParis_36,1.13)     ucchuShmashikhA || shive jaTila iti prathamaH ||
(AVParis_36,1.14)     kurukuru murumuru mahA muJNca mahA muJNca viduvidu namaH svAhA || iti kavacam ||
(AVParis_36,1.15)     oM namo mahApiN^galAya siMhanAdanAdine namaH svAhA || ity astramantraH ||

(AVParis_36,2.1)     eShAm ucchuShmarudrANAm ataH kalpo nigadyate | atharvavedodbhavAnAM tithyR^ikShAdyayogataH ||
(AVParis_36,2.2)     grAme vAthApy araNye vA pracareta yathAvidhi | sadyaHsiddhikarA hy ete ucchuShmAH parikIrtitAH ||
(AVParis_36,2.3)     AtmarakShAM dishAM bandhaM shikhAbandhaM ca sarvadA | etair eva yathAyogam Adau kuryAd vicakShaNaH ||
(AVParis_36,2.4)     khadirasyodumbarasya tathA bilvapalAshayoH | dadhisarpirmadhuyujAM shAntAnAM vApi bilvataH ||
(AVParis_36,2.5)     samitsahasratritayaM hutvA shAntir gavAM bhavet | tIkShNAsR^igviShayuktAnAM phaTkArash ca vinAshane ||
(AVParis_36,2.6)     prayogAd apy asiddhish cet tatkarmedaM samArabhet | ucchuShmarUpI bhakShayaMs tIkShNaH saktUdakAni tu ||

(AVParis_36,3.1)     abhIShTAM vA striyaM gatvA dhyAtvA vA reta utsR^ijet | mUtrAM purIShaM cotsR^ijya gokaN^kAlAdhirohaNam ||
(AVParis_36,3.2)     kR^itvA mantraM nishi japed yAvad goshR^iN^gatash caret | jvAlAbhaN^gaM tatas tasya karmasiddhiM samAdishet ||
(AVParis_36,3.3)     [dadhimadhughR^itAktAnAm iti sheShaH] ||

(AVParis_36,4.1)     saptakShIrAJNjaligrAsaH sruvo hy asmin prashasyate | kShIraM tenAtha juhuyAd dhanakAmasya nityashaH ||
(AVParis_36,4.2)     ghR^itena tejaskAmasya AyuHkAmasya dUrvayA | kukusaM tumbaraM vApi vidyAd uccATakarmaNi ||

(AVParis_36,5.1)     brAhmaNaM tu vashIkartuM shAlipiShTamayIM tanum | kR^itvA catuShpathaM gatvA gR^ihItvA shastram uttamam ||
(AVParis_36,5.2)     aShTottarasahasreNa kR^itvA tadabhimantraNam | aShTAN^gaM tena tAM chitvA mantrato vasham Anayet ||
(AVParis_36,5.3)     aShTottarasahasraM vA prakR^ite juhuyAd budhaH | brAhmaNIM tu vashIkartuM kuryAn mAShamayIM tanum ||

(AVParis_36,6.1)     sarpirdadhimadhvaktAnAM lAjAnAm AhutIH shubhAH | kanyAkAmo 'ShTasahasraM hutvA kanyAm avApnuyAt ||
(AVParis_36,6.2)     api vA piShTamayyAH prAg juhuyAt saMdhyayAhutIH | darbheShIkAM vAbhimantrya tadgR^ihe nishcalAM nyaset ||
(AVParis_36,6.3)     tAvad udvejayet sA tu vajrabhUtA hi tadgR^iham | kanyAyAH sAdhanIyAyAs [tu] yAval lAbhas tato bhavet ||

(AVParis_36,7.1)     pradhAnam anyaM vA kiM cid vashIkartuM narottamam | samidhaH khadirAdInAm audumbaryash ca homayet ||
(AVParis_36,7.2)     shmashAnakhaTvAN^gamayIM homayen mantrasAdhane | palANDulashunaprasthaM hutvA mastaM na saMshayaH ||
(AVParis_36,7.3)     shirIShAN^gamayIM rAj~no balis trimadhureNa tu | brAhmaNe pAyasamayIM kShatriyasya viShANikAm ||
(AVParis_36,7.4)     vaishyasya sAdhane homyAsh cUrNaiH surabhisaMskR^itAH | catuShpathe tu shUdrasya padminyutkaraNena tu ||

(AVParis_36,8.1)     likhitvA nAma saMgR^ihya karAgrAN^gulipIDitAm | shiraHpIDA jvaraH shUlaM vimatiH svastyasaMgatiH ||
(AVParis_36,8.2)     balyAdyA vA prayoktavyA brAhmaNAdicatuShTaye | evaM saty abhicArash ca caturNAm api darshitaH ||
(AVParis_36,8.3)     liN^gaM vA rAjasarShapaiH samAlikhyAtha dhUpayet | gaurair arghaM tathA dadyAn mriyate sApy asaMshayam ||
(AVParis_36,8.4)     abhakShabhakSho hy asvAsthyaM sarvarogaprakopanam | niHsaMj~natA piNDapAto japAvR^ittyA bhavanti hi ||
(AVParis_36,8.5)     ekAdashaM na japtavyaM kulotsAdas tato bhavet ||

(AVParis_36,9.1)     oM namo mahApiN^galAya trivR^ite trivR^ite namaH svAhA ||
(AVParis_36,9.2)     namaH sarAntitevatevasu trivR^ite trivR^ite triparvaNe trishIrShAya namaH svAhA ||
(AVParis_36,9.3)     namaH kaTavikaTakaNTemATe pATale vikale asauryAsau asauryAsau pR^ithivIShTakA iShTakAjinAtyUnyo saugaluMtigaluMtekaTamasi kaTapravR^ite pradviSha rudra raudreNAveshayAveshaya hanahana dahadaha pacapaca mathamatha vidhvaMsayavidhvaMsaya vishveshvara yogeshvara maheshvara namas te 'stu mA mA hiMsIH huM phaT namaH svAhA ||
(AVParis_36,9.4)     kAlAya karAlAya namaH svAhA ||
(AVParis_36,9.5)     kR^itAntAya namaH svAhA ||
(AVParis_36,9.6)     amoghAya namaH svAhA ||
(AVParis_36,9.7)     aghorAya namaH svAhA ||
(AVParis_36,9.8)     anivartAya namaH svAhA ||
(AVParis_36,9.9)     bhagAya namaH svAhA ||
(AVParis_36,9.10)     bhagapramathanAya namaH svAhA ||
(AVParis_36,9.11)     vR^iShabhAya namaH svAhA ||
(AVParis_36,9.12)     indranetrAya namaH svAhA ||
(AVParis_36,9.13)     suvarNacUDAya namaH svAhA ||
(AVParis_36,9.14)     hAhAhIhI namaH svAhA ||
(AVParis_36,9.15)     namas tIkShNAya tIkShNadaMShTrAya bhIShaNAya sahasrapAdAyAnantashIrShAya vAmanAya namaH svAhA ||
(AVParis_36,9.16)     mahAvaktrAya piN^galanetrAya namaH svAhA ||
(AVParis_36,9.17)     khanakhanAya namaH svAhA ||
(AVParis_36,9.18)     ghanaghanAya namaH svAhA ||
(AVParis_36,9.19)     ghusughusAya namaH svAhA ||
(AVParis_36,9.20)     alepAya namaH svAhA ||
(AVParis_36,9.21)     pashave namaH svAhA ||
(AVParis_36,9.22)     mahApashupataye namaH svAhA ||
(AVParis_36,9.23)     ucchuShmAya namaH svAhA ||
(AVParis_36,9.24)     ucchuShmarudrAya namaH svAhA ||

(AVParis_36,10.1)     eShAM krameNa kR^ityAni vakShyamANAni yojayet | aShTasahasrAbhijaptam anyad dravyaM tu homataH ||
(AVParis_36,10.2)     shatror nAmnA lavaNasya sahasram aShTakAdhikam | hutvA dhanAyuShor hAnir jvareNa sa ca shuShyati ||
(AVParis_36,10.3)     kShipraM shAntir bhavet tasya kShIrahomAt tu tAvataH ||

(AVParis_36,11.1)     kaNaiH puttalikAM kR^itvA goshR^iN^geNArghadhUpabe | aShTasahasrAbhijaptaM madanasya tu kaNTakam || tenAShTAdashavedhAt tu mUlakShIrAn nivartanam ||

(AVParis_36,12.1)     dadhnA ca madhusarpirbhyAM ttrivarNaiH sarShapair hutaiH || gaurair aShTasahasreNa japtair Aveshayed ripUn ||

(AVParis_36,13.1)     dadhyAdyabhyaktalAjAnAM homAd aShTasahasrataH || nAshayet satatajvaraM dvitIyAdiM ca dUrataH ||

(AVParis_36,14.1)     parijapya darbheShIkAM kumbhakArAdiveshmasu | nyastvA pAkaM surApAkaM kaivartAdi vinAshayet ||

(AVParis_36,15.1)     akShatais taNDulaiH kR^itvA pratidehaM sushobhanam | saMsthApya dhAnyarAshau taM candanAduru dAhayet | baliM trimadhuraM dattvA syAt sa rAshish caturguNaH ||

(AVParis_36,16.1)     khAdiraM kIlakaM tIkShNaM tailAktaM dvAdashAN^gulam | parijaptaM grAmamadhye nikhanet sadya udvaset ||
(AVParis_36,16.2)     mahApAtakadoSheNa grAmI nirdhanatAM vrajet | kShIreNa kIlakasnAnAt kuryAt tuShTas tu shAntikam ||
(AVParis_36,16.3)     kShIrasyAShTasahasraM ca juhuyAt tadanantaram ||

(AVParis_36,17.1)     kalApamantrAM guTikAM tannAmnA gavyamAMsataH | mahApAtakasaMbandhAj jAyate 'sya dhanakShayaH ||

(AVParis_36,18.1)     trivarNasarShapair homAt saha trimadhureNa tu | saMpadyate sutas tasya medhAvI shrutadhArakaH | taddhomAt ke cid icchanti unmattatvaM na saMshayaH ||

(AVParis_36,19.1)     tilA dUrvA trimadhuraM homato vyAdhinigraham | taNDulaprakShepash ca ||

(AVParis_36,20.1)     tryaktodumbarasamidho dogdhrI dhenv aShTakapradAH | ekAhaM bhaikShabhug bhUtvA mAsAShTakayutasya vA ||

(AVParis_36,21.1)     prAdeshAntaM bilvavR^ikShaM mUlashAkhAsamanvitam | kR^iShNAShTamyAM caturdashyAM sAyaM hutvA tu rukmabhAk ||

(AVParis_36,22.1)     samidhAM vaitasInAM tu agnAv arkendhanAd dhute | ahorAtrikahomAt syAt parjanyo bahuvarShadaH | lakShatrayaM bhaikShAhAro japtvA karmaitad Arabhet ||

(AVParis_36,23.1)     dugdhAktAn sarShapAn hutvA tasmAd bhasma mukhe kShipet | sarveShu vyavahAreShu sa bhavaty aparAjitaH ||

(AVParis_36,24.1)     shastraM japtam upAdAya raNe grasto na jIyate | khanakhanAyeti mantraH pUrvasevArtha ucyate ||
(AVParis_36,24.2)     uttarasyA visheShAd vA cedAnIm ata uttaram | khAdiratryaktasamidhAM pUrvasevA sahasrataH | atasIsamidhAm evaM medhAvI viduShAM prabhuH ||

(AVParis_36,25.1)     gocarmamAtraM sthaNDilaM gomayenopalepayet | tatrAgniM trikapAleShu jvAlayitvA praNamya ca ||
(AVParis_36,25.2)     shirasA vAnareNAtha mukhavAdyaM tu kArayet | yatra tac chrUyate tatra Agacchanti varastriyaH ||
(AVParis_36,25.3)     damShTrAghaNTAninAdAs tu jvAlAmukhabhayAnakAH | yat tvaM kAmayase putra tat sarvaM dadmahe vayam || 
(AVParis_36,25.4)     iti bruvatyaH sarvAs tA yatra homaH kR^ito bhavet | tadbhasmanA tu saMspR^iShTAsh chAgalyaH suprabhAvataH ||

(AVParis_36,26.1)     lakShajApottaraM gatvA nadIm udadhigAminIm | vAlukAsthaNDile liN^gaM tanmayaM tajjasadmani ||
(AVParis_36,26.2)     padmAShTashatam AhR^itya pUjayitvA vidhAnataH | udake nAbhimAtre ca suprabhAtaM punar japet ||
(AVParis_36,26.3)     tato mANDaliko rAjA dInArANAM gavAM shatam | praNamya shraddhayA tasmai dadyAd uddhara mAm iti ||

(AVParis_36,27.1)     lakShajapAd abAdhyas tu pashUnAM damShTrishR^iN^giNAm | itareShAM pashUnAM tu lakShatritayavardhanam ||

(AVParis_36,28.1)     saMjaptashivanirmAlyadAnAd unmattatAM vrajet || shamAya candanaM dadyAt triShv etaM mantrasaMskR^itam ||

(AVParis_36,29.1)     samAdhinAnumantritaM goshR^iN^gam arimandire | nikhAtaM sadya evainaM mandiraM paridIpayet ||

(AVParis_36,30.1)     tIkShNatailaM kaTu proktaM darvI grAmasruvas tathA | trimadhuraM tv atra vij~neyaM madhusarpistilAtmakam ||
(AVParis_36,30.2)     saMmukhaM mAnasaM dhyAya¤ shubhaM karma prayojayet | vimukhaM bhaJNjanAdau tu naraH karmaNi siddhibhAk ||
(AVParis_36,30.3)     aShTottaras trisAhasro homo hAsya prakIrtitaH | kIlakAstrAdi yac cAnyat tat sahasrAbhimantritam ||
(AVParis_36.col)     ity ucchuShmakalpaH samAptaH || iti parishiShTAnAM pUrvArdhaM samAptam iti ||

______________________________________________________________________


(ParishiShTa_37. samuccayaprAyashcittAni) [resembles in form the 13th adhyAya of the KaushikasUtra]

(AVParis_37,1.1)     oM bhR^igvaN^girorUpadhAriNe shivAya namaH || atha yatraitad apahanyamAne musalaM patati tad ghoraM bhavati tad apy etad R^icoktam ||
(AVParis_37,1.2)     ulUlhalAn musalaM patitaM hinasti patnIMkule jyeShTham | kR^iShIH prajAH pashavaH saMvisheante yathendrasR^iShTaM prapateta vajram iti ||
(AVParis_37,1.3)     tad vajraM shAntyudakena saMprokShya arAtIyor ity ullikhya yat tvA shikva iti prakShAlya barhiShy AdhAya juhoti ||
(AVParis_37,1.4)     vajraH patitas tu varaM hinasti taM tvA vayam apahanma ghoram | sa naH shivo 'stu dviShatAM vadhAya sapatnAn me dviShato hantu sarvAn ||
(AVParis_37,1.5)     yadvat prajAH papanayad dhastAd yadi volUkhalAt | sapatnAn me paripAhi mAM tv evaM paripAhi naH ||
(AVParis_37,1.6)     yady antarikShe yadi vAsi soccair vajraH sR^iShTo yadi vA pArthivair uta | mantrAH prayuktA vitatA mahAnto 'ghoro vajro musalaprapAtaH ||
(AVParis_37,1.7)     vajro 'si sapatnaheti tisraH ||
(AVParis_37,1.8)     vajro 'si sapatnahA tvayAdya vR^itraM sAkShIya | tvAm adya vanaspate vR^ikShANAm ud ayuShmahi ||
(AVParis_37,1.9)     sa na indrapurohito vishvataH pAhi rakShasaH | abhi gAvo anUShatAbhi dyumnaM bR^ihaspate ||
(AVParis_37,1.10)     prANa prANaM trAyasvAso asave mR^iDa | nirR^ite nirR^ityA naH pAshebhyo muJNca iti ||
(AVParis_37,1.11)     tyam U Shu trAtAram indraH sutrAmA sa sutrAmA A mandrair indra marmANi te varmaNA chAdayAmIti ulUkhalamusale saMpAtAn AnIya saMsthApya homAn ulUkhalam annenaiva pUrayitvA pratipravartayed ulUkhalamusalaM vasanaM ca gAM ca kartre dadyAt sA tatra prAyashcittiH ||

(AVParis_37,2.1)     atha yat kAko 'bhimR^ishati tan mR^ityum AshaN^kyaM bhavati || tad apy etad R^icoktam ||....antakAya mR^ityava A rabhasva prANAya nama iti svAheti agnau hutvA sA tatra prAyashcittiH ||

(AVParis_37,3.1)     athAta AjyasthAlI cyavate pracalati vA kA tatra prAyashcittiH || saMnatimahAvyAhR^itisAvitrIkUShmANDyaH sa sarvAbhir juhuyAt sA tatra prAyashcittiH ||

(AVParis_37,4.1)     atha pavitram <cet> praNashyeta karmamadhyAt pramAdataH | anyac chittvA mantrayeta karmasheSham upakramet | AtmendriyasamAyuktaM tena mantreNa kArayet ||
(AVParis_37,4.2)     vAyoH pUtaH pavitreNa yan me chidraM punar maitv indriyaM mA na Apo medhAM mA no medhAM mA naH piparid ashvineti saMnatibhir AjyaM juhuyAd vyAhR^itibhish ca gAM ca kartre dadyAt sA tatra prAyashcittiH ||

(AVParis_37,5.1)     atha yasyAsamApte karmaNi barhir AdIpyeta tatas tan nirvApya juhuyAt ||
(AVParis_37,5.2)     yad agnir barhir adahad vedyA vAso apAM tataH | tvam eva no jAtavedo duritAt pAhi tasmAt ||
(AVParis_37,5.3)     nirdagdhA no amitrAs tu yathedaM barhis tathA | amitrANAM shriyaM bhUtiM tAm eShAM pari nir jahi ||
(AVParis_37,5.4)     yatkAmAs te juhumas tan no astu vishAmpate | ye devA yaj~nam AyAnti te no rakShantu sarvataH ||
(AVParis_37,5.5)     avadagdhaM duHsvapnyam avadagdhA arAtayaH | sarvAsh ca yAtudhAnyaH ||
(AVParis_37,5.6)     mA tvA dabhan yAtudhAnA mA bradhnaH shamyum icchata | darbho rAjA samudriyaH pari naH pAtu vishvataH ||
(AVParis_37,5.7)     ato 'nyad barhir upakalpyodakena saMprokShya punaH stR^iNAti ||
(AVParis_37,5.8)     idaM barhir amR^iteneha siktaM hiraNmayaM haritaM te stR^iNAmi | tad vai purANam abhinavaM stR^iNIShva vAsaH prashastaM prati me gR^ihANety anyena ca barhiShAbhiprachAdaye ||

(AVParis_37,6.1)     AhutyAM tu gR^ihItAyAM hutocchiShTaM pramAdataH | tam AhutiM pratiShThApya shaM no devIr ity Acamya brahmAparam ity ardharcenemAM hutvA brahmajyeShTheti hutvA sA tatra prAyashcittiH ||

(AVParis_37,7.1)     keshakITAvapannA cec chaMbhuvAya svAheti bhasmani hutvA havir utpUyAnyAM juhuyAt sA tatra prAyashcittiH ||

(AVParis_37,8.1)     atha cec calitadantaM patitadantaM vopanayet tatra prAyashcittam Aha gR^ihe vA barhiH [vA] pitA vAcAryo vA dvAdasharAtraM dIkSheyAtAM kartA trirAtraM gaurasarShapasarpiHpayobhiH snAtaH prayataH shuciH shuklavAsAH paurNamAsaM tantram AjyabhAgAnte sAvitrIm anuyojayet tena shAntyudakenainam AcAmayati saMprokShati ca ||
(AVParis_37,8.2)     sAvitrI shAntir brahma jaj~nAnaM ye triShaptA agniM brUma AyuShyavarcasyasvastyayanAbhayAparAjitasharmavarmabhir juhuyAt taM saMpAtya yaH shramAt tapaso yo vetasaM yo bhUtam UrdhvA asyedAvatsarAya yady antarikShe punar maitv indriyam ity AplAvayati sA tatra prAyashcittiH ||

(AVParis_37,9.1)     nashyec cen madughamaNiH shAmyed vAgnir vivAhajaH | atyadbhutaM dvayam idaM dampatyos tu vinAshanam ||
(AVParis_37,9.2)     pUtudArumaNis tatra bandhyo mantrAsh ca mAdughAH | pUtudAru na vindyAc ced yavaM tatra niyojayet ||
(AVParis_37,9.3)     AyuShmantau suprajasau suvIrau dhAtA pUShA draviNe nau dadhAtu | vimuJNcatAM shamalaM kilbiShaM nau dIrgham Ayush ca savitA kR^iNotv iti shAntyudakenAN^guliM saMprokShya badhnIyAt
(AVParis_37,9.4)     samidho 'bhyAdadhyAd upatiShTeta saMnatibhir vyAhR^itibhir juhuyAd gAM ca kartre dadyAt sA atra prAyashcittH ||

(AVParis_37,10.1)     om atha yasya tantre 'praNIto 'huto 'gnir upashAmyati || punas tvAdityA ity agniM prANIya saMnatibhir vyAhR^itibhiH samAs tvAgne 'bhy arcateti ca sUktAbhyAM juhuyAt parisaMkhyAhomAMsh ca ||

(AVParis_37,11.1)     atha yatraitad vivAhagnir upashAmyati agnipraNayanamantraiH prAjApatyaM praNIya prAktantraM praNIya yad devA yad vidvAMso 'pamityam apratItaM yad dhastAbhyaM yad adIvyann ity etaiH sUktair AjyaM juhuyAt samidho 'bhyAdadhyAd upatiShTheta vAsaH kartre dadyAt ||

(AVParis_37,12.1)     atha yatraitat kAlAtItAsu kriyAsv atIta uttarAyaNe AjyabhAgAnte yan me skannaM yad asmR^itIty anumantrayet tasmai prAcyA disho antardeshAd iti paryAyAn ekaviMshatiM juhuyAt saMskArAtIte ca karmaNi ||

(AVParis_37,13.1)     atha yatraitat prANIto 'gnir upashAmyati || yady antarikShe punar maitv indriyaM punas tvAdityA ity agniM praNIya prajvAlya mamAgne varca iti samidham AdhAya sheShaM karma samApayet ||

(AVParis_37,14.1)     atha yasyopayAmo 'vapated dhastAt sa yan me upayAma ity AdadIta, 
(AVParis_37,14.2)     yan me upayAmo 'patad dhastAd ya AyuShA pariShkR^itaH | tam ahaM punar Adade ||
(AVParis_37,14.3)     punar indraH punar bhagaH punar me brahmaNaspatiH | brahma jIvitu dAd ity [AdadIta]
(AVParis_37,14.4)     yan me chidraM yad asmR^itIti juhuyAt ||

(AVParis_37,15.1)     yan me sruvo 'patad dhastAd ity upayAmena vyAkhyAtam ||

(AVParis_37,16.1)     mekhalAdIni cet plaveran punar upanayeta || vimocanIyAn homAn hutvAnyaM brAhmaNam anUcAnam upaveshyodapAtraM cAparAjitena niShkramya vAso yaj~nopavItAdi dattvAbhyukShyAcamyApAM sUktaiH pavitraish ca saMprokShya priyaM mA kR^iNu deveShv iti yaj~nopavItaM dattvA vimR^igvarIM mA naH pashcAd iti dvAbhyAM prAÇmukha upavishya mahAvyAhR^itibhiH sAvitrI shAntisUktaM brahma jaj~nAnaM yad asmR^ity anumatiH sarvam iti juhuyAd abhyAtAnaish ca ||

(AVParis_37,17.1)     atha yatraitan mekhalA prapatati jIrNA vA syAt tAM sAvitryoddhR^ityAntaM kR^itvA shAntyudakena saMprokShya mahAvyAhR^itibhiH sAvitrI shAntisUktaM brahma jaj~nAnaM ye triShaptA idAvatsarAya ghR^itena tvAgniM brhUma iti ||

(AVParis_37,18.1)     caturthyAm ahutAyAM yadi ghaTodakaM nashyeta tathaiva punar AnIya shaM no devIr iheta devIr ity anumantryAmbayo yanty Apo hi ShThA shaM no devIr iti saMpAtya vyAhR^ityA saMnatyA ca juhuyAt Apo bhR^igvaN^girorUpam apAM puShpam ity udakumbham abhimantrayet || vAso dakShiNA ||

(AVParis_37,19.1)     atha yasyAsasamApte karmaNy udapAtraM pravarteta tad anumantrayate
(AVParis_37,19.2)     yad udapAtraM pravartate brahmaNAsthApitaM mahat | sthAnAc cyutaM pravartitaM tan me vahatu kilbiSham || ity AsthApayati ||
(AVParis_37,19.3)     pUraNena pUrayitvA punaH pUrNam ity etayA | 
(AVParis_37,19.4)     punaH pUrNam idaM pAtaM brahmaNAsthApayAmasi | vishvais [tad] devair abhiShTutam ||
(AVParis_37,19.5)     UrjaM puShTaM dadhAtu no rAyas poShaM shriyam AyuH | mayi karma samR^idhyatAm iti ||

(AVParis_37,20.1)     atha cet prabhajyeta bhUmir bhUmim agAd ity anumantryAnyataram AhR^itya yady antarikShe punar maitv indriyam ity anumantrya vaishvAnaro na Utaya ud enaM vaishvAnaro rashmibhir iti juhuyAt sA tatra prAyashcittiH ||

______________________________________________________________________


(ParishiShTa_38. brahmakUrcavidhiH)

(AVParis_38,1.1)     oM brahmakUrcavidhiM puNyaM saMkShepAd vacmy asaMshayam | pAvanAnAM paraM yo hi pAvanaM tapasAM tapaH ||
(AVParis_38,1.2)     snAtvA shuciH shucau deshe gomayenAvasecite | vastreNa saMhite cApi sitapuShpaiH prapUjite ||
(AVParis_38,1.3)     ahorAtrositaH kShAntaH pavitrAtmA prapAvanaH | shuklavAsAH sugandhiH prAg upaviShTaH kushAsane ||
(AVParis_38,1.4)     gomUtraM gomayaM kShIraM dadhi sarpiH kushodakam | Aharet tAmrapAtre tu shakR^in mUtraM tv abhUgatam ||
(AVParis_38,1.5)     gomUtraM nIlavarNAyAH kR^iShNAyA gomayaM tathA | payas tu tAmravarNAyAH shvetAya Ahared dadhi ||
(AVParis_38,1.6)     kapilAyA ghR^itaM grAhyam alAbhe syAt tu paJNcamam ||

(AVParis_38,2.1)     gomUtraikapalaM dadyAd aN^guShThAgraM tu gomayam | kShIrasya sapta dadhnas tu trINy ekaikaM ghR^itAmbhasoH ||
(AVParis_38,2.2)     gAyatryAhR^itya gomUtraM gandhadvAreti gomayam | A pyAyasveti ca kShIraM dadhikrAvNeti vai dadhi ||
(AVParis_38,2.3)     tejo 'si shukram ity ajyaM devasya tvA kushodakam | saptapattrAs tu ye darbhA achinnAgrAH samAyutAH ||
(AVParis_38,2.4)     taiH samuddhR^itya hotavyaM devatAbhyo yathAkarmam | agnaye svAhA somAya prajApataya ity api ||
(AVParis_38,2.5)     bR^ihaspate ati yad idaM viShNur itIti ca | mAnastokena gAyatryA etaish ca juhuyAt tataH ||
(AVParis_38,2.6)     praNavena praNavenaiva pibec ca praNavena tu | hotavyaM praNavenaiva pibec ca praNavena tu ||

(AVParis_38,3.1)     madhyamena palAshasya padmapattreNa vA pibet | api vA tAmrapAtreNa hutasheShaM vishuddhaye ||
(AVParis_38,3.2)     yat tvagasthigataM pApaM dehe tiShThati dehinAm | brahmakUrco dahet sarvaM pradIpto 'gnir ivendhanam ||
(AVParis_38,3.3)     trayodashyAdicaturShu triHsnAnAkShArabhojanam | paJNcadashyAM paJNcagavyaM sopavAsaM mahAphalam ||
(AVParis_38,3.4)     abhojyAbhakShyashUdrAnnabhakShaNe vedavikraye | pratigrahe kAlamantrahIne home dyumaithune ||
(AVParis_38,3.5)     bAlatve yat kR^itaM caiva yuvA vR^iddhavayAs tathA | mAtApitR^ikR^itaM caiva tat kShaNAd eva nirdahet ||
(AVParis_38,3.6)     mAsemAse prayuJNjAnodevalokam avApnuyAt | ardhamAseardhamAse ca R^iShINAM lokam uttamam ||
(AVParis_38,3.7)     ShaDrAtre caiva ShaDrAtre brahmalokam anAmayam | aharahaH prayuJNjAnaH paraM brahmAdhigacchati ||
(AVParis_38,3.8)     anena vidhinaiveShTvA devatarpaNapUrvakam | brahmaNA nirmitaM hy etat pavitraM paramaM hitam ||

______________________________________________________________________


(ParishiShTa_39. taDAgAdividhiH)

(AVParis_39,1.1)     oM pippalAdaM mahAprAj~nam idam Ucur maharShayaH | bhUmikhAtasya shuddhyarthaM vidhiM prabrUhi tattvataH ||
(AVParis_39,1.2)     kUpavApItaDAgeShu puShkariNyAM ca veshmasu | ahorAtroShito bhUtvA tataH karma samArabhet ||
(AVParis_39,1.3)     shAntyudakena tad brahmA pUrvoktaM yad agastinA | pari prAgAd iti dvAbhyAm abhimantrayate tataH ||
(AVParis_39,1.4)     carutantreNa vidhinA caruM bhaumaM tu nirvapet | prAktantram AjyabhAgAntaM satyaM bR^ihad iti smR^itam ||
(AVParis_39,1.5)     havir AjyaM samidhash ca upasthAnaM yathAkramam | kUpAdInAM samIpe tu japen mantrAn samAhitaH ||
(AVParis_39,1.6)     ambayo yanty Apo hi ShThA shaM no devIr iti trayam | hiraNyavarNAH punantu mA sasruShIr himavato 'psu te ||
(AVParis_39,1.7)     japtvA tu dhenum AnItAM pibantIm anumantrayet | A gAva iti sUktena tArayet tu tathaiva gAm ||
(AVParis_39,1.8)     kUpavApItaDAgAnAM samIpe cAbhimantrayet | upa hvaye sUyavasAt kartre dadyAt tu gAM shubhAm ||
(AVParis_39,1.9)     kAmasUktena gR^ihNIyAt karma saMsthApayet tataH | hiraNyarajatAdInAM matsyAdIn kArayed budhaH ||
(AVParis_39,1.10)     sauvarNau kUrmamakarau rAjatau matsyamudgarau | tAmrau kulIrakarkaTAv AyasaH shishumArakaH ||
(AVParis_39,1.11)     shAntyudakaM paJNcagavyaM tasminn eva jale kShipet | kartR^idAtArau snAyetAM drupadAd iva shumbhanI ||
(AVParis_39,1.12)     brAhmaNAn bhojayitvA tu puNyAhaM vAcayet tataH | samyag vidhAnam etad dhi kUpAdeH saMprakIrtitam | puNyaM karma dvijAtInAM svargasyAkShayyam icchatAm ||

______________________________________________________________________


(ParishiShTa_40. pAshupatavratam)

(AVParis_40,1.1)     om atha pAshupatavratAdesho
(AVParis_40,1.2)     nAshrotriyAya nAcaritavedavratAya nAkR^itavapanAya dadIta ||
(AVParis_40,1.3)     mAsadvitricatuShpaJNcasaMvatsaradvAdashasaMvatsaraparimitaM naiShThikaM vA
(AVParis_40,1.4)     athAsyAyatanAni ||
(AVParis_40,1.5)     mahAdevAyatane 'pAM samIpe ||
(AVParis_40,1.6)     giriguhAyAM gavAM goShThe 'gnyAgAre vA
(AVParis_40,1.7)     nadInAM bahUnAM pratishraye
(AVParis_40,1.8)     anusavanam ||
(AVParis_40,1.9)     bhasmanA snAnaM raudrahomasnapanaM ca sarpiHkShIragandhodakair
(AVParis_40,1.10)     gandhapuShpadhUpadIpodanapAyasayAvakalAjAdi pradakShiNAntaM ca ||
(AVParis_40,1.11)     nivedya nirmAlyagandhahArIhAsagItavAdanAdyupahArAn
(AVParis_40,1.12)     dakShiNena tR^itIyam upatiShThate
(AVParis_40,1.13)     kaTakakeyUradhAriNe namo vR^iShAya namo vR^iShabhadhvajAya namo
(AVParis_40,1.14)     vAnaraM te mukhaM raudram anindyaM shubhaM pashum evAjananevAjanakaM ghoraM jIvaM jAtyam eva rukmaM dadAmIti ekavAsA vivAsA vA virAgANi vastrANi dadIta ||

(AVParis_40,2.1)     gocarmamAtraM sthaNDilam upalipya gomayenollikhyAbhyukShyAgne prehIty agniM praNIyopasamAdhAya paristIrya brahmANaM kalpayitvA nAnyadevatAdishi rudrasya dakShiNodapAtraM sthApayitvA mahAvyAhR^itibhir agnyAyatane nidhAya rudram AvAhayati ||
(AVParis_40,2.2)     rudraM kruddhAshanimukhaM devAnAm IshvaraM param | shvetapiN^galaM devAnAm <mahAdevam> prapadye sharaNAgataH ||
(AVParis_40,2.3)     yasya yuktA rathe siMhA vyAghrAsh ca viShamAnanAH | tam ahaM pauNDarIkAkShaM devam AvAhaye shivam ity AvAhyAbhyarcya ||
(AVParis_40,2.4)     na taM yakShmaitu deva iti gugguluM dhUpaM ca dadyAt ||
(AVParis_40,2.5)     tat puruShAya vidmahe mahAdevAya dhImahi | tan no rudraH pracodayAt ||
(AVParis_40,2.6)     tasmai devAya vidmahe mahAdevAya dhImahi | tan no rudro 'numanyatAm || iti rudrasAvitrIM japtvA ||
(AVParis_40,2.7)     yo agnau rudra ity anumantrayen namo astu yAvad AvAhane devadevasyAvAhayAmy aham iti ||
(AVParis_40,2.8)     pramardane sarvAsuravinAshAya oM phaTkAraM karoti ||
(AVParis_40,2.9)     nivedane 'ham amukaM nivedayAmIti jaTI muNDI paJNcashikhI vA ||

(AVParis_40,3.1)     brAhmaNo ha vA aham amukasagotro bhagavato maheshvarasya vrataM cariShyAmIti vAcayitvA ||
(AVParis_40,3.2)     tato 'sya mauJNjIM prayacchati || sAvitryA tu daNDaM pAlAshaM bailvam AshvatthaM vA asiM lakuTaM khaTvAN^gaM parashuM vA ||
(AVParis_40,3.3)     aghorebhyo 'tha ghorebhyo 'ghoraghoratarebhyash ca | sarvataH sharvasharvebhyo namas te rudra rUpebhya ity Adau sharvaM namaskR^ityopavishyAjyaM niratishAyitvedhmAn AdIpayaty antara iti
(AVParis_40,3.4)     idhmA jAtavedasaH samiddhasya tebhyo vardhayasva prajayA pashubhiH shriyA gR^ihair dhaneneti ||
(AVParis_40,3.5)     yavAghArau AjyabhAgau juhuyAd
(AVParis_40,3.6)     vAyave svAhA || sharvAya rudrAya svAhA || pashupataye bhImAya svAhA || shAntAyAdhipataye devAya svAheti ||
(AVParis_40,3.7)     evam eva patnInAM tUShNIm adhipasya juhuyAd
(AVParis_40,3.8)     evaM sarveShu vratanivedaneShu vrAtapatIr juhoti ||
(AVParis_40,3.9)     vratena tvam ity ubhayIruham iti paJNcabhI raudrAn homAn hutvA homAvasAnena bhasmanA snAnaM karoti ||

(AVParis_40,4.1)     bhasmasnAnam [tAvad] grahIShyAmi sarvapApapraNAshanam | bhasmasnAnena rudro hi snAto 'bhUt pUta AtmanA ||
(AVParis_40,4.2)     bhasmanA snAyate rudro viShNuH snAyate bhasmanA | tena snAnena snAmy ahaM yena snAto maheshvaraH ||
(AVParis_40,4.3)     yena snAtA umA devI rudro bhartA maheshvaraH | yena snAtA gaNAH sarve yena snAtA dvijAtayaH ||
(AVParis_40,4.4)     yena snAtA shivaH sharvaH shaMkarash ca vR^iShadhvajaH | snAtAni sarvabhUtAni gaN^gAyamunayAgame ||
(AVParis_40,4.5)     snAto 'haM sarvatIrtheShu nadIprasravaNeShu ca | vAruNAgneyasaumyAnAM bhasmanA snAnam uttamam | tena snAnena snAmy ahaM yena snAto maheshvaraH ||

(AVParis_40,5.1)     bhUtis tu piN^galo babhrur bhUtir viShNuH sanAtanaH | bhUtir brahmA mahendrash ca bhUtir devAH saha rShibhiH ||
(AVParis_40,5.2)     bhUtir me 'lakShmIM nirNuded bhUtir me shriyam Avahet | bhUtir ma AyuShA vittaM varco brahma prayacchatu ||
(AVParis_40,5.3)     bhasmanA caranto nityaM dhyAyinaH paricintakAH | yAnti pAshupataM sthAnaM punarAvR^ittidurlabham ||
(AVParis_40,5.4)     vAcA tu yat kR^itaM karma manasA ca vicintitam | alakShmIsh cApad duHsvapnaM bhasmanA tat praNashyatu ||
(AVParis_40,5.5)     mokShaNaM mokShakAle ca bhasmasheShaM visarjayet | mukto 'haM sarvapApebhyo rudralokaM vrajAmy aham ||

(AVParis_40,6.1)     etat snAnaM vAruNaM parvasu sharIralepena yathAkAmaM parvasUpavaset ||
(AVParis_40,6.2)     strIshUdraM nAbhibhASheta ||
(AVParis_40,6.3)     tadA sAvitrIM japet ||
(AVParis_40,6.4)     yadi bhASheta tadA rudrasAvitrIM japet ||
(AVParis_40,6.5)     kamaNDalukapAle bhinne bhUmir bhUmim agAd ity apsu praveshayet ||
(AVParis_40,6.6)     retaHskande yan me retas tejasA saMniShadya dehAt praskandet punar na bhavAya | tad agnir vAyuH... ...api ceyaM pR^ithivI kaJNcakhanteti ||
(AVParis_40,6.7)     samyak kva cit karoti
(AVParis_40,6.8)     vratam upAdhyAyAchando vartayet ||
(AVParis_40,6.9)     tata udIkShaNam ||
(AVParis_40,6.10)     vrAtapatIr juhoti ||
(AVParis_40,6.11)     samAso 'haM vratasviShTakR^ita iti hutvAdityAbhimukhas tiShTheta ||
(AVParis_40,6.12)     yan me duruktaM durhutaM durdhyAtaM durvicintitam | tan me bhagavAn IshAnaH sarvaM tvaM kShantum arhasi ||
(AVParis_40,6.13)     navonavo bhavasi jAyamAna ity apsu pravAhayed
(AVParis_40,6.14)     ye shraddhayedaM pashupater vrataM caranti | teShAM madhu vishakShe he dadate na punargamanaM madhurivAdyehaiva ca | te rudrA viratau pashupatisAyujyaM gaccha<n>ti
(AVParis_40,6.14)     tad eSha shlokaH ||
(AVParis_40,6.16)     vilInapAshapaJNjarAH samAptatattvagocarAH | prayAnti shaMkaraM paraM patiM vibhuM sadAshivam ||

______________________________________________________________________


(ParishiShTa_41. saMdhyopAsanavidhiH)

(AVParis_41,1.1)     om athAtaH saMdhyopAsanavidhiM vyAkhyAsyAmaH ||
(AVParis_41,1.2)     prAÇ vodaÇ vA grAmAn niShkramya shuciH shucau deshe guptatIrthAyataneShu vA
(AVParis_41,1.3)     suprakShAlitapANipAdavadanaH prAg vIrAsanenopavishya jIvA sthety AcamyApo hi ShThety abhyukShya prANAyAmAn kR^itvAcamyottiShThan dakShiNahastasthA Apo ayojAlA ity apa utsR^ijed bahudhA ||
(AVParis_41,1.4)     hariH suparNa iti prAtar
(AVParis_41,1.5)     ud u tyaM citraM devAnAm iti madhyaMdine
(AVParis_41,1.6)     atha sauramantrAn yathAkAmaM japed
(AVParis_41,1.7)     ud vayaM tamasas parIti ca
(AVParis_41,1.8)     ud ghed abhi shrutAmagham ity astamita AsInaH
(AVParis_41,1.9)     sAvitryante vAJNjalayo japash ca ||

(AVParis_41,2.1)     athordhvajAnur AsIna iti vIrAsanI
(AVParis_41,2.2)     pratyutthAyAbhayaM pashcAd abhayaM purastAd ity upatiShThate
(AVParis_41,2.3)     tiShThan prAtaH prAÇmukha
(AVParis_41,2.4)     AyAtu varadety AvAhya
(AVParis_41,2.5)     gAyatraM chandaH savitA devatA vishvAmitra R^iShir
(AVParis_41,2.6)     yathAkSharaM daivataM rUpaM ca manasi samAdhAya mahAvyAhR^itibhiH saMdhAya gAyatrIM japet ||
(AVParis_41,2.7)     aShTakR^itva ekAdashakR^itvo dvAdashakR^itvaH paJNcadashakR^itvaH shatakR^itvaH sahasrakR^itva iti ||
(AVParis_41,2.8)     aShTakR^itvaH prayuktA gAyatrI gAyatreNa chandasA saMmitA bhUlokam abhijayati ||
(AVParis_41,2.9)     ekAdashakR^itvaH prayuktA traiShTubhena chandasA saMmitAntarikShalokam abhijayati ||
(AVParis_41,2.10)     dvAdashakR^itvaH prayuktA jAgatena chandasA saMmitA divaM lokam abhijayati ||
(AVParis_41,2.11)     paJNcadashakR^itvaH prayuktA paJNcadashena vajreNa saMmitA brahmalokam abhijayati ||
(AVParis_41,2.12)     shatakR^itvaH prayuktA shataparvaNA vajreNa saMmitA sarvANl lokAn abhijayati ||
(AVParis_41,2.13)     sahasrakR^itvaH prayuktAgniShTomAptoryAmAdInAM kratUnAM phalam avApnoti ||

(AVParis_41,3.1)     ato yathAkAmaM japitvA pashyema sharadaH shatam indra jIvety AshiShaH prArthayate ||
(AVParis_41,3.2)     stutA mayA varadeti visR^ijyodIrANA uta sUryasyAvR^itam asapatnaM purastAd yasmAt koshAd iti yathArtham upatiShThate ||
(AVParis_41,3.3)     ya imAM na vindanti nAdhIyate saMdhyAkAle nopAsate te hy ashrotriyA bhavanty anupanItAH kriyAhInAsh chedanabhedanabhojanamaithunAny abhicarantaH ||
(AVParis_41,3.4)     saMdhyAkAle hy ajapantaH shvasUkarasR^igAlakukkuTasarpayoniShu varShasahasrANi jAyante ||
(AVParis_41,3.5)     samAs tasyaivopajAyante ||
(AVParis_41,3.6)     tasmAd yathoktAM sAyaM prAtaH saMdhyAm upAsIta ||
(AVParis_41,3.7)     araNyacarito guptaH shuklabrAhmaNakarmasu | prAyeNa labhate lokAn yathoktAMs tAM samAcaran ||
(AVParis_41,3.8)     sAyaM saMdhyAm upAsIta kR^itavIrAsano dvijaH | kR^itottAnas tathA prAtaH prAJNjaliH susamAhitaH ||
(AVParis_41,3.9)     etad vIrAsanaM sthAnaM brahmaNA nirmitaM purA | dvijAnaM bAlavR^iddhAnAM purashcaraNam uttamam ||
(AVParis_41,3.10)     sAyaM prAtas tu yaH saMdhyAm askannAm upatiShThate | sa tayA pAvito devyA brAhmahaH pUtakilbiShaH ||
(AVParis_41,3.11)     na sIdet pratigR^ihNAnaH pR^ithvIm api sasAgarAm | ye cAsya viShamAH ke cid divi sUryAdayo grahAH ||
(AVParis_41,3.12)     te cAsya saumyA jAyante shivAH sukhakarAH sadA | sthAnaM vIrAsanaM caeShAM pR^ithivI ca pradakShiNA | agnihotraM hutaM caiShAM ye vai saMdhyAm upAsate ||

(AVParis_41,4.1)     ardhAstamita Aditye ardhodite divAkare | gAyatryAs tatra sAMnidhyaM saMdhyAkAlaH sa ucyate ||
(AVParis_41,4.2)     bhUmyAdityAntaraM yas tu chAdayec caturaN^gulam | tAM tu saMdhyAM parAM vidyAc chAyAsaMbhedane pare ||
(AVParis_41,4.3)     yAvantas tu karAd bhraShTAH patanti jalabindavaH | bhUtvA vajrANi te sarve patanti hy asureShu vai ||
(AVParis_41,4.4)     tato vibhAvasus teShAM prItAtmApyAyate varam | yair ahaM mokShito viprais teShAM loko tathA mama ||
(AVParis_41,4.5)     gAyatryA akShamAlAyAM sAyaM prAtaH shataM japet | caturNAM khalu vedAnAM samagraM labhate phalam ||
(AVParis_41,4.6)     saMdhyAM ye nopatiShThanti brAhmaNyaM nopapadyate | upapadyeta vA bhUyo yadi syus tIrthamR^ityavaH ||
(AVParis_41,4.8)     R^iShayo dIrghasaMdhyatvAd dIrghANy AyumShy adhArayan | tasmAd dIrghAm upAsIta samicchan vR^iddhim AyuShaH ||

(AVParis_41,5.1)     tad yathAgnir devAnAM brAhmaNo manuShyANAM vasanta R^itUnAm evaM gAyatrI chandasAm ||
(AVParis_41,5.2)     tad yathA gAyatrI katyakSharA katipadA kiM vAsyA gotraM kiM vAsya rUpaM kIdR^ishaM tasyAH sharIraM bhavati ||
(AVParis_41,5.3)     yad vai bhUH sa R^igvedo yad bhuva iti so 'tharvaveda iti
(AVParis_41,5.4)     tad yathedam akSharam om ity akSharaM tat paramaM sham ity akSharaM guhyaM tat paramaM pavitram ||
(AVParis_41,5.5)     Adityo vai sAvitry Adityena saha sAvitrI stauti suvati prAtaH prasuvati tasmAt sAvitrIt<v>am ||
(AVParis_41,5.6)     akSharadaivataM vyAkhyAsyAmaH
(AVParis_41,5.7)     prathamam AgneyaM dvitIyam AshvinaM tR^itIyaM saumyaM caturthaM vaiShNavaM sAvitraM paJNcamaM ShaShThaM pauShNaM saptamaM mArutam aShTamaM bArhaspatyaM navamaM maitraM dashamaM vAruNam ekAdasham aindraM dvAdashaM vaishvadevaM vasUnAM trayodashaM caturdashaM rudrANAM paJNcadasham AdityAnAm aditeH ShoDashaM vAyavyaM saptadashamaM bhaumam aShTAdasham ekonaviMsham AntarikShaM divyaM viMshaM digdevatAni catvAry akSharANi ||

(AVParis_41,6.1)     atha yat pUrvAM saMdhyAm upAste tad gAyatryAH shiras tena pR^ithivIM jayati ||
(AVParis_41,6.2)     atha yan madhyAhne tIkShNaM rudras tapati <tad> dvitIyaM shiras tenAntarikShaM jayati ||
(AVParis_41,6.3)     atha yad astamiyAt tat tR^itIyaM shiras tena divaM jayati ||
(AVParis_41,6.4)     tasyA oMkAraH shiraH saha vyAhR^itibhir darbhAH keshA oShadhIvanaspatayo lomAni cakShuShI sUryAcandramasau vidyud dhasitaM viShNuvaruNau urasI rudro hR^idaye paurNamAsI cAmAvAsyA ca stanau ahash ca rAtrI ca pArshve
(AVParis_41,6.5)     dasha dishaH kukShI sarvaj~nAnAni vyAkaraNam udaraM pR^ithivI shroNI vAyuH sthAnaM bhUShaNaM nakShatrANi shrIsarasvatIrUpA padakramamantrabrAhmaNakalpasharIrA sAvitrI gotreNa brahmadeyA bhavati brahmadeyA bhavatIti brAhmaNam ||

______________________________________________________________________


(ParishiShTa_42. snAnavidhiH)

(AVParis_42,1.1)     atha snAnavidhiM puNyaM vakShyamANaM nibodhata | yena snAtA divaM lokaM prApnuvanti dvijottamAH ||
(AVParis_42,1.2)     saritsu vA taDAge vA devakhAte hrade 'pi vA | gartaprasravaNe vApi puNyaM snAnaM samAcaret ||
(AVParis_42,1.3)     pArakye tu tADAge hi snAnaM naiva vidhIyate | taDAgakartur duShkR^itair lipyate snAnam AcAran ||
(AVParis_42,1.4)     saritAM sarasAM caiva aprAptau nirjharasya ca | uddhR^itya caturaH piNDAn snAyAt tu parakhAtake ||
(AVParis_42,1.5)     anvIkShyamANaH pArshvAni kushahastaH samAhitaH | dvijo madhyaMdinAd arvAg arogI snAnam Acaret ||
(AVParis_42,1.6)     yat te bhUma iti mR^idaM saMgR^ihya rcA samAhitaH | yas te gandha iti tribhir mR^idhir AtmAnam Alabhet ||
(AVParis_42,1.7)     aghadviShTeti sUktena dUrvAM shirasi vinyaset | agramagram ity etayA gomayenAnulepayet ||
(AVParis_42,1.8)     agramagraM carantInAm oShadhInAM vanevane | yan me rogaM ca shokaM ca tan me tvaM nuda gomaya ||
(AVParis_42,1.9)     praNavAdyA vyAhR^itIs tu gAyatrIM ca shiroyutAm | paThet trir anavAnaM hi prANAyAmaH sa ucyate ||
(AVParis_42,1.10)     ambayo yantIty AdIni trINi sUktAni hi kramAt | hiraNyavarNA yad ado vAyoH pUtaH punantu mA ||

(AVParis_42,2.1)     vaishvAnaro rashmibhish ca tathApsu ta iti smR^itam | etaiH saMplAvayet sUktais tato 'ghamarShaNam ||
(AVParis_42,2.2)     apo divyAsh ca saM mAgne idam ApaH shivena mA | yad Apo naktam iti ca etat syAd aghamarShaNam ||
(AVParis_42,2.3)     yad Apo naktaM mithunaM cakAra yad vA dudroha duritaM purANam | hiraNyavarNAs tata ut punantu pra mA muJNcantu varuNasya pAshAt ||
(AVParis_42,2.4)     sarasvatIM gayAM gaN^gAM naimiShaM puShkarANi ca | smR^itvA tIrthAnipuNyAtni avagAhej jalaM tataH ||
(AVParis_42,2.5)     gacchataH snAnakAryAya pitaraH saha daivataiH | pR^iShThataH tv anugacchanti tatsamIpaM jalArthinaH ||
(AVParis_42,2.6)     AshAM tyaktvA nivartante vastraniShpIDanena tu | tasmAn na pIDayed vastram akR^itvA pitR^itarpaNam ||
(AVParis_42,2.7)     utsAhaM varuNaH snAne agnir hotuH shriyaM haret | AyuShyaM bhuJNjato mR^ityus triShu maunam atash caret ||
(AVParis_42,2.8cd)     snAnavastre mR^idas tisraH pradadyAc chuddhihetunA | 8ab | snAtvA paryukShya vAso 'nyac chodhye jaN^ghe mR^idA punaH ||
(AVParis_42,2.9)     vastraniShpIDatoyena apavitrIkR^ite hi te | uttirya vastraM niShpIDya japed AdhyAtmikAni tu ||
(AVParis_42,2.10)     adhyAtmam asyavAmIyaM kautsaM kauShmANDikaM tathA | japtvAtharvashirash caiva bhavAsharvIyam eva ca ||
(AVParis_42,2.11)     prANAsh ca bhagavAn kAlaH puruSho manyur eva ca | ucchiShTo rohito vrAtya etAny AdhyAtmikAni tu ||
(AVParis_42,2.12)     saMvatsareNa yat pApaM kR^itaM ghoram avistaram | japtvaitAni tataH pApAn mucyate nAtra saMshayaH ||
(AVParis_42,2.13)     viShAsahiM manasA hi japtvA gAyatrIM ca tathA tridivaM prAyAti | paribhraShTas tridivAt tapaHkShaye jAtismaratvaM punar eva vindate ||

______________________________________________________________________


(ParishiShTa_43. tarpaNavidhiH)

(AVParis_43,1.1)     om atha tarpaNavidhim anukramiShyAmaH ||
(AVParis_43,1.2)     snAtopasparshanakAle 'vagAhya devatAs tarpayati ||
(AVParis_43,1.3)     vasUnAM namo
(AVParis_43,1.4)     brahmaNe namo
(AVParis_43,1.5)     vaishravaNAya namo
(AVParis_43,1.6)     dharmAya namaH
(AVParis_43,1.7)     kAmAya namo
(AVParis_43,1.8)     lokAya amo
(AVParis_43,1.9)     devAya namo
(AVParis_43,1.10)     vedAya nama
(AVParis_43,1.11)     R^iShibhyo nama
(AVParis_43,1.12)     ArSheyebhyo namo
(AVParis_43,1.13)     aN^girobhyo nama
(AVParis_43,1.14)     AN^girasebhyo namo
(AVParis_43,1.15)     atharvebhyo nama
(AVParis_43,1.16)     AtharvaNebhyo namo
(AVParis_43,1.17)     marudbhyo namo
(AVParis_43,1.18)     mArutebhyo amo
(AVParis_43,1.19)     vasubhyo namo
(AVParis_43,1.20)     rudrebhyo nama
(AVParis_43,1.21)     Adityebhyo namaH
(AVParis_43,1.22)     siddhebhyo namaH
(AVParis_43,1.23)     sAdhyebhyo nama
(AVParis_43,1.24)     Apyebhyo namo
(AVParis_43,1.25)     ashvibhyAM namo
(AVParis_43,1.26)     gurubhyo namo
(AVParis_43,1.27)     gurupatnIbhyo namaH
(AVParis_43,1.28)     pitR^ibhyo namo
(AVParis_43,1.29)     mAtR^ibhyo namaH ||

(AVParis_43,2.1)     agnis tR^ipyatu ||
(AVParis_43,2.2)     vAyus tR^ipyatu ||
(AVParis_43,2.3)     sUryas tR^ipyatu ||
(AVParis_43,2.4)     viShNus tR^ipyatu ||
(AVParis_43,2.5)     prajApatis tR^ipyatu ||
(AVParis_43,2.6)     virUpAkShas tR^ipyatu ||
(AVParis_43,2.7)     sahasrAkShas tR^ipyatu ||
(AVParis_43,2.8)     somas tR^ipyatu ||
(AVParis_43,2.9)     brahmA tR^ipyatu ||
(AVParis_43,2.10)     devAs tR^ipyantu ||
(AVParis_43,2.11)     vedAs tR^ipyantu ||
(AVParis_43,2.12)     R^iShayas tR^ipyantu ||
(AVParis_43,2.13)     ArSheyAs tR^ipyantu ||
(AVParis_43,2.14)     sarvANi chandAMsi tR^ipyantu ||
(AVParis_43,2.15)     omkAravaShaTkArau tR^ipyatAm ||
(AVParis_43,2.16)     mahAvyAhR^itayas tR^ipyantu ||
(AVParis_43,2.17)     sAvitrI tR^ipyantu ||
(AVParis_43,2.18)     gAyatrI tR^ipyatu ||
(AVParis_43,2.19)     dyAvApR^ithivyau tR^ipyatAm ||
(AVParis_43,2.20)     yaj~nAs tR^ipyantu ||
(AVParis_43,2.21)     grahAs tR^ipyantu ||
(AVParis_43,2.22)     nakShatrANi tR^ipyantu ||
(AVParis_43,2.23)     antarikShaM tR^ipyatu ||
(AVParis_43,2.24)     ahorAtrANi tR^ipyantu ||
(AVParis_43,2.25)     saMkhyAs tR^ipyantu ||
(AVParis_43,2.26)     saMdhyAs tR^ipyantu ||
(AVParis_43,2.27)     samudrAs tR^ipyantu ||
(AVParis_43,2.28)     nadyas tR^ipyantu ||
(AVParis_43,2.29)     girayas tR^ipyantu ||
(AVParis_43,2.30)     keShetrauShadhivanaspatayas tR^ipyantu ||
(AVParis_43,2.31)     gandharvApsarasas tR^ipyantu ||
(AVParis_43,2.32)     nAgAs tR^ipyantu ||
(AVParis_43,2.33)     vayAMsi tR^ipyantu ||
(AVParis_43,2.34)     siddhAs tR^ipyantu ||
(AVParis_43,2.35)     sAdhyAs tR^ipyantu ||
(AVParis_43,2.36)     viprAs tR^ipyantu ||
(AVParis_43,2.37)     yakShAs tR^ipyantu ||
(AVParis_43,2.38)     rakShAMsi tR^ipyantu ||
(AVParis_43,2.39)     mantrAs tR^ipyantu ||
(AVParis_43,2.40)     bhUtAny evamAdIni tR^ipyantu ||
(AVParis_43,2.41)     shrutiM tarpayAmi ||
(AVParis_43,2.42)     smR^itiM tarpayAmi ||
(AVParis_43,2.43)     dhR^itiM tarpayAmi ||
(AVParis_43,2.44)     ratiM tarpayAmi ||
(AVParis_43,2.45)     gatiM tarpayAmi ||
(AVParis_43,2.46)     matiM tarpayAmi ||
(AVParis_43,2.47)     dishaM tarpayAmi ||
(AVParis_43,2.48)     vidishaM tarpayAmi ||
(AVParis_43,2.49)     shraddhAmedhe tarpayAmi ||
(AVParis_43,2.50)     dhAraNAM tarpayAmi ||
(AVParis_43,2.51)     gobrAhmaNAMs tarpayAmi ||
(AVParis_43,2.52)     sthAvarajaN^gamAni tarpayAmi ||
(AVParis_43,2.53)     sarvAn devAMs tarpayAmi ||
(AVParis_43,2.54)     sarvabhUtAni tarpayAmi ||

(AVParis_43,3.1)     yaj~nopavItaM grIvAyAm avalambya sanakAdimanuShyAMs tarpayati || sanakas tR^ipyatu
(AVParis_43,3.2)     sanandanas tR^ipyatu ||
(AVParis_43,3.3)     sanAtanas tR^ipyatu ||
(AVParis_43,3.4)     kapilas tR^ipyatu ||
(AVParis_43,3.5)     voDhas tR^ipyatu ||
(AVParis_43,3.6)     Asuris tR^ipyatu ||
(AVParis_43,3.7)     paJNcashikhas tR^ipyatu ||
(AVParis_43,3.8)     sanandanaM tarpayAmi ||
(AVParis_43,3.9)     sasanakaM tarpayAmi ||
(AVParis_43,3.10)     vidvAMsaM sanAtanaM tarpayAmi ||
(AVParis_43,3.11)     sanatkumAraM tarpayAmi ||
(AVParis_43,3.12)     sanakaM tarpayAmi ||
(AVParis_43,3.13)     sahadevaM sanAtanaM tarpayAmi ||
(AVParis_43,3.14)     plutiM tarpayAmi ||
(AVParis_43,3.15)     pulastyaM tarpayAmi ||
(AVParis_43,3.16)     pulahaM tarpayAmi ||
(AVParis_43,3.17)     bhR^iguM tarpayAmi ||
(AVParis_43,3.18)     aN^girasaM tarpayAmi ||
(AVParis_43,3.19)     marIciM tarpayAmi ||
(AVParis_43,3.20)     kratuM tarpayAmi ||
(AVParis_43,3.21)     dakShaM tarpayAmi ||
(AVParis_43,3.22)     atriM tarpayAmi ||
(AVParis_43,3.23)     vasiShThaM tarpayAmi ||
(AVParis_43,3.24)     mAnasAMs tarpayAmi ||
(AVParis_43,3.25)     aJNjalI dvirdviH ||

(AVParis_43,4.1)     athApasavyaM kR^itvA pitryAM disham IkShamANaH shatarcinAdyR^iShIMs tarpayati || shatarcianas tR^ipyantu ||
(AVParis_43,4.2)     mAdhyamikAs tR^ipyantu ||
(AVParis_43,4.3)     gR^itsamadas tR^ipyatu ||
(AVParis_43,4.4)     vishvAmitras tR^ipyatu ||
(AVParis_43,4.5)     aghamarShaNas tR^ipyatu ||
(AVParis_43,4.6)     vAmadevas tR^ipyatu ||
(AVParis_43,4.7)     atris tR^ipyatu ||
(AVParis_43,4.8)     bharadvAjas tR^ipyatu ||
(AVParis_43,4.9)     vasiShThas tR^ipyatu ||
(AVParis_43,4.10)     pragAthAs tR^ipyantu ||
(AVParis_43,4.11)     pAvamAnyas tR^ipyantu ||
(AVParis_43,4.12)     kShudrasUktamahAsuktau tR^ipyatAm ||
(AVParis_43,4.13)     shunas tR^ipyatu ||
(AVParis_43,4.14)     jaiminis tR^ipyatu ||
(AVParis_43,4.15)     vaishampAyanas tR^ipyatu ||
(AVParis_43,4.16)     pANinis tR^ipyatu ||
(AVParis_43,4.17)     pailas tR^ipyatu ||
(AVParis_43,4.18)     sumantus tR^ipyatu ||
(AVParis_43,4.19)     bhAShyagArgyau tR^ipyatAm ||
(AVParis_43,4.20)     babhrubAbhravyau tR^ipyatAm ||
(AVParis_43,4.21)     maNDumANDavyau tR^ipyatAm ||
(AVParis_43,4.22)     gArgI tR^ipyatu ||
(AVParis_43,4.23)     vAcaknavI tR^ipyatu ||
(AVParis_43,4.24)     vaDavA tR^ipyatu ||
(AVParis_43,4.25)     prAtitheyI tR^ipyatu ||
(AVParis_43,4.26)     sulabhA tR^ipyatu ||
(AVParis_43,4.27)     maitreyI tR^ipyatu ||
(AVParis_43,4.28)     kaholaM tarpayAmi ||
(AVParis_43,4.29)     kauShItakiM tarpayAmi
(AVParis_43,4.30)     mahAkauShItakiM tarpayAmi ||
(AVParis_43,4.31)     suyaj~naM tarpayAmi ||
(AVParis_43,4.32)     shAN^khAyanaM tarpayAmi ||
(AVParis_43,4.33)     mahAshAN^khAyanaM tarpayAmi ||
(AVParis_43,4.34)     AshvalAyanaM tarpayAmi ||
(AVParis_43,4.35)     aitareyaM tarpayAmi ||
(AVParis_43,4.36)     mahaitareyaM tarpayAmi ||
(AVParis_43,4.37)     paiThInasiM tarpayAmi ||
(AVParis_43,4.38)     madhuchandAMsi tR^ipyantu ||
(AVParis_43,4.39)     bhAradvAjaM tarpayAmi ||
(AVParis_43,4.40)     jAtUkarNyaM tarpayAmi ||
(AVParis_43,4.41)     paiN^gyaM tarpayAmi ||
(AVParis_43,4.42)     mahApaiN^gyaM tarpayAmi ||
(AVParis_43,4.43)     shAkalaM tarpayAmi ||
(AVParis_43,4.44)     bAShkalaM tarpayAmi ||
(AVParis_43,4.45)     gArgyaM tarpayAmi ||
(AVParis_43,4.46)     mANDukeyaM tarpayAmi ||
(AVParis_43,4.47)     paiN^gyas tR^ipyatu ||
(AVParis_43,4.48)     mahApaiN^gyas tR^ipyatu ||
(AVParis_43,4.49)     madamitraM tarpayAmi ||
(AVParis_43,4.50)     mahAmadamitraM tarpayAmi ||
(AVParis_43,4.51)     audavAhaM tarpayAmi ||
(AVParis_43,4.52)     sauyAmiM tarpayAmi ||
(AVParis_43,4.53)     shaunakiM tarpayAmi ||
(AVParis_43,4.54)     paiThInasiM tarpayAmi ||
(AVParis_43,4.55)     mahApaiThInasiM tarpayAmi ||
(AVParis_43,4.56)     shAkapUNiM tarpayAmi ||
(AVParis_43,4.57)     ye cAnya AcAryAs tAn sarvAMs tarpayAmi ||
(AVParis_43,4.58)     pratipuruShaM pitaraH ||
(AVParis_43,4.59)     pitR^ivaMshas tR^ipyatu ||
(AVParis_43,4.60)     mAtR^ivaMshas tR^ipyatu ||
(AVParis_43,4.61)     aJNjalIM trIMstrIn ||

(AVParis_43,5.1)     dharas tR^ipyatu ||
(AVParis_43,5.2)     dhruvas tR^ipyatu ||
(AVParis_43,5.3)     somas tR^ipyatu ||
(AVParis_43,5.4)     Apas tR^ipyatu ||
(AVParis_43,5.5)     analas tR^ipyatu ||
(AVParis_43,5.6)     anilas tR^ipyatu ||
(AVParis_43,5.7)     pratyUShas tR^ipyatu ||
(AVParis_43,5.8)     prabhAsas tR^ipyatu || iti vasavaH ||
(AVParis_43,5.9)     mR^igavyAdhas tR^ipyatu ||
(AVParis_43,5.10)     sarpas tR^ipyatu ||
(AVParis_43,5.11)     nirR^itir mahAshayas tR^ipyatu ||
(AVParis_43,5.12)     aja ekapAt tR^ipyatu ||
(AVParis_43,5.13)     ahir budhnyas tR^ipyatu ||
(AVParis_43,5.14)     pinAkI paraMtapas tR^ipyatu ||
(AVParis_43,5.15)     bhuvanas tR^ipyatu ||
(AVParis_43,5.16)     Ishvaras tR^ipyatu ||
(AVParis_43,5.17)     kapAlI mahAdyutis tR^ipyatu ||
(AVParis_43,5.18)     sthANus tR^ipyatu ||
(AVParis_43,5.19)     bhavo bhagavAMs tR^ipyatu || iti rudrAH
(AVParis_43,5.20)     bhagas tR^ipyatu ||
(AVParis_43,5.21)     aMshas tR^ipyatu ||
(AVParis_43,5.22)     aryamA tR^ipyatu ||
(AVParis_43,5.23)     mitras tR^ipyatu ||
(AVParis_43,5.24)     varuNas tR^ipyatu ||
(AVParis_43,5.25)     savitA tR^ipyatu ||
(AVParis_43,5.26)     dhAtA tR^ipyatu ||
(AVParis_43,5.27)     tvaShTA tR^ipyatu ||
(AVParis_43,5.28)     pUShA tR^ipyatu ||
(AVParis_43,5.29)     vivasvAn mahAbalas tR^ipyatu ||
(AVParis_43,5.30)     indras tR^ipyatu ||
(AVParis_43,5.31)     viShNus tR^ipyatu ||
(AVParis_43,5.32)     kavyavAlaM tarpayAmi ||
(AVParis_43,5.33)     analaM tarpayAmi ||
(AVParis_43,5.34)     anilaM tarpayAmi ||
(AVParis_43,5.35)     somaM tarpayAmi ||
(AVParis_43,5.36)     yamaM tarpayAmi ||
(AVParis_43,5.37)     aryamaNaM tarpayAmi ||
(AVParis_43,5.38)     agniShvAttAMs tarpayAmi ||
(AVParis_43,5.39)     somapAMs tarpayAmi ||
(AVParis_43,5.40)     barhiShadas tarpayAmi || iti devapitaraH ||
(AVParis_43,5.41)     yamAya namo
(AVParis_43,5.42)     dharmarAjAya namo
(AVParis_43,5.43)     mR^ityave namo
(AVParis_43,5.44)     antakAya namo
(AVParis_43,5.45)     vaivasvatAya namaH
(AVParis_43,5.46)     kAlAya namash
(AVParis_43,5.47)     citrAya namash
(AVParis_43,5.48)     citraguptAya namaH
(AVParis_43,5.49)     sarvabhUtakShayAya namaH
(AVParis_43,5.50)     kR^itAya namaH
(AVParis_43,5.51)     kR^itAntAya namo
(AVParis_43,5.52)     mahodarAya namo
(AVParis_43,5.53)     dhAtre namo
(AVParis_43,5.54)     vidhAtre namo
(AVParis_43,5.55)     yamebhyo namo
(AVParis_43,5.56)     yamadUtebhyo namaH ||
(AVParis_43,5.57)     vishveshAs tR^ipyantu ||
(AVParis_43,5.58)     sikatAs tR^ipyantu ||
(AVParis_43,5.59)     pR^ishnijAs tR^ipyantu ||
(AVParis_43,5.60)     nIlAs tR^ipyantu ||
(AVParis_43,5.61)     shR^iN^giNas tR^ipyantu ||
(AVParis_43,5.62)     shvetAs tR^ipyantu ||
(AVParis_43,5.63)     kR^iShNAs tR^ipyantu ||
(AVParis_43,5.64)     ajAs tR^ipyantu || iti yamadUtAH ||

(AVParis_43,6.1)     yAM kAM cit saritaM gatvA kR^iShNapakShe caturdashIm | ekaikasya tilair mishrAn dadyAt trIn udakAJNjalIn ||
(AVParis_43,6.2)     A yAteti hi tisR^ibhiH pitÌn AvAhayet tataH | ud IratAm iti tisR^ibhiH pitR^ibhyo dadyAt tilodakam ||
(AVParis_43,6.3)     nAbhimAtre jale sthitvA cintayen manasA pitÌn | tathA mAtAmahebhyash ca shucau deshe 'tha barhiShi ||
(AVParis_43,6.4)     parA yAtety etayA pitÌMs tR^iptAn visarjayet | mano nv A hvAmahIty evaM paJNcabhir mana upAhvayeta ||
(AVParis_43,6.5)     etadd hi tarpaNaM shreShThaM svayam uktaM svayaMbhuvA | shraddhadhAnaH samAcaShTe brahmalokaM sa gacchati ||

______________________________________________________________________


(ParishiShTa_44. shrAddhavidhiH)

(AVParis_44,1.1)     om athAtaH shrAddhavidhiM vyAkhyAsyAmaH ||
(AVParis_44,1.2)     catuShprakAraM shrAddhaM bhavati ||
(AVParis_44,1.3)     nityam AbhyudayikaM kAmyam ekoddiShTaM ceti ||
(AVParis_44,1.4)     tatra nityam amAvAsyAyAm ||
(AVParis_44,1.5)     AbhyudayikaM mAtR^ipUrvakaM puMsavanAdiShu saMskAreShu ||
(AVParis_44,1.6)     kAmyaM tithidravyabrAhmaNasaMyoge ||
(AVParis_44,1.7)     ekoddiShTaM saMcayanaprabhR^ity A sapiNDIkaraNAt ||
(AVParis_44,1.8)     tatra nitye yugmAn daive brAhmaNAn upAmantrayet ||
(AVParis_44,1.9)     Abhyudayike ubhayatra yugmAn ||
(AVParis_44,1.10)     yavais tilArthA R^ijavo darbhAH pradakShiNaM kuryAt ||
(AVParis_44,1.11)     kAmyaM tu nityavat ||
(AVParis_44,1.12)     athaikoddiShTaM tUShNIM yAvad uktam ||
(AVParis_44,1.13)     nAgnevaM na daivam ayugmAnbrAhmaNAn ||
(AVParis_44,1.14)     dakShiNAmukha upavishya pitryeNopacaryaikaM pavitram ekam udapAtram apratyAvR^ittim AsanaM nAmagotreNaikaM piNDam etat te annam iti ||

(AVParis_44,2.1)     shve 'dyeti vA shrAddhaM kariShyAmIti brAhmaNAn upAmantrayet ||
(AVParis_44,2.2)     trIn paJNca sapta vA na prasajyeta vistara iti vacanAt ||
(AVParis_44,2.3)     prAÇmukhAn vishvedevAn udaÇmukhAn pitÌn ||
(AVParis_44,2.4)     vedavedAN^gavidaH paJNcAgnir anUcAno 'vyavahArI shrotriyas triNAciketas trimadhus trisuparNI chandogo jyeShThasAmago 'tharvashiraso 'dhyetA saMdhyAsnAyI devapitR^isadAhniko mAtR^ipitR^ishushrUShur bhR^igvaN^girovid dharmashAstravid iti ||
(AVParis_44,2.5)     prayato 'parAhNe shuciH shuklavAsAH ||
(AVParis_44,2.6)     svAgatenAbhyarcyAcamanIyaM kR^itvA dattvA brAhmaNAn upasaMgR^ihyopaveshayed
(AVParis_44,2.7)     daive pitrye ca sadarbheShv AsaneShu
(AVParis_44,2.8)     tato 'nuj~nApayed devAn pitÌMsh cAvAhayiShyAmIti
(AVParis_44,2.9)     AvAhaya saumyAs te santv ity anuj~nAtaH pUrvaM devAn AvAhayed vishve devAsa A gateti ||
(AVParis_44,2.10)     vishve devAsa A gata shR^iNutA ma imaM havam | edaM barhir ni ShIdata iti ||
(AVParis_44,2.11)     A yAteti pitÌn AvAhayed AcyA jAnv ity upaveshayet saM vishaMtv iti saMveshayed iti ||

(AVParis_44,3.1)     yaj~nopavItI sAvitryodapAtram abhimantrya
(AVParis_44,3.2)     vishvebhyo devebhyaH pAdayam arghyam AcamanIyam iti brAhmaNahasteShu ninayet ||
(AVParis_44,3.3)     trINy udapAtrANi kalpayed gandhamAlyatilair mishrANi kR^itvA'
(AVParis_44,3.4)     'ud IratAm iti tisR^ibhir udapAtrANy anvR^icaM sapavitreShu brAhmaNahasteShu ninayet ||
(AVParis_44,3.5)     prapitAmahebhyaH pitAmahebhyaH pitR^ibhyash ceti dattvA
(AVParis_44,3.6)     gandhamAlyadhUpAJNjanAdarshapradIpasyopaharanam
(AVParis_44,3.7)     sarvAnnaprakAram AdAyAgnau kariShyAmIty anuj~nApya kuruShvety anuj~nAto darbhair dakShiNAgrair agniM paristIrya juhuyAd agnaye kavyavAhanAyeti tisR^ibhir
(AVParis_44,3.8)     hutasheShaM brAhmaNebhyo dadyAd
(AVParis_44,3.9)     aN^guShTham upayamya pradakShiNaM daive prasavyaM pitrya idaM viShNur iti japej jAnuM niShadya bhUmAv
(AVParis_44,3.10)     atas tilair mAMsaiH shAkair yuShaiH kR^isarApAyasApUpair lAjair bhakShair ikShuvikAraiH pAnair madhunA ghR^itena dadhnA payasA caiva prabhUtamR^iShTato 'nnaM dadyAd anasUyaH ||

(AVParis_44,4.1)     pavitrapANir dharbheShv AsIno madhu vAtA iti japet
(AVParis_44,4.2)     pavitraM dharmashAstram apratirathaM prANasUktaM puruShasUktam upaniShadam anyad vAdhyAtmikaM kiM cit
(AVParis_44,4.3)     tR^iptA¤ j~nAtvAnnaM prakIrya dattvA cApaH sakR^itsakR^id annaM ye 'gnidagdhA iti vikiram ||
(AVParis_44,4.4)     darbhir AstIrya dyuaur darvir akShiteti tisR^ibhiH sarvAnnaprakAram uddhR^ityAjyena saMnIya trIn piNDAn saMhatAn nidadhAty
(AVParis_44,4.5)     etat te pratatAmaheti dakShiNataH patnIbhya idaM vaH patnyA itIdam AshaMsUnAm idam AshaMsamAnAnAm ity annena prasavyaM parikiranam || ye dasyava ity ulmukenAbhipariharaNam
(AVParis_44,4.6)     ekoddiShTe tv ekaM piNDam ekam udapAtram AcamyopotthAya etaM bhAgam etaM sadhasthAH shyeno nR^icakShA iti ca shrAddhaM dattvAbhimantrayec cheSham
(AVParis_44,4.7)     anuj~nApyAcamanIyaM dattvA puNyAhaM vAcayed dakShiNAM ca dattvA yathAshakty udapAtrasheShaM sapavitreShu brAhmaNahasteShu ninayet
(AVParis_44,4.8)     putraM pautram ity ekam Apo agnim iti dvitIyaM yuktAbhyAM tR^itIyaM putraM pautram ity ekayodapAtram iti kaushikaH ||
(AVParis_44,4.9)     prapitAmahebhyaH pitAmahebhyaH pitR^ibhyo mAtulamAtAmahebhyo nirdiShTaM tebhyaH sarvebhyaH sapatnIkebhyaH svadhAvad akShayyam astv akShayyam astv iti vrAhmaNavacanam ||
(AVParis_44,4.10)     dAtAro no 'bhivardhantAM vedAH saMtatir eva ca | shraddhA ca no mA vyagamad bahudeyaM ca no 'stv ity
(AVParis_44,4.11)     evaM varAn vAcayitvA namo vaH pitara ity evamAdi mano nv A hvAmahIty evamantaM samAnaM piNDapitR^iyaj~nena madhyamapiNDapradAnaM ceti ||
(AVParis_44,4.12)     vAjevAje 'vata vAjino no dhaneShu viprA amR^itA R^itaj~nAH | asya madhvaH pibata mAdayadhvaM tR^iptA yAta pathibhir devayAnaiH ||
(AVParis_44,4.13)     iti brAhmaNAn hasteShu gR^ihItvotthApya pradakShiNaM kuryAd
(AVParis_44,4.14)     eSha shrAddhavidhir anena vidhinA putrAn pashUn dhAnyaM hiraNyam Ayush ca labhate ya evaM vedeti ca brAhmaNam ||
(AVParis_44,4.15)     mAhakiH kaushikAc ca mAhakiH kaushikAc ceti ||

______________________________________________________________________


(ParishiShTa_45. agnihotrahomavidhiH)

(AVParis_45,1.1)     om agnihotram ||
(AVParis_45,1.2)     sAyam ArambhaH prAtar apavargaH ||
(AVParis_45,1.3)     nAntareNAnyat kuryAt ||
(AVParis_45,1.4)     prAtar Arambhamity eke ||
(AVParis_45,1.5)     yaj~napAtrANi prakShAlyAgnihotraM shrapayet ||
(AVParis_45,1.6)     shrapyamANaM ced viShyandet tad adbhir upaninayet
(AVParis_45,1.7)     tad anumantrayate pR^ithivIM turIyam ity etAbhiH
(AVParis_45,1.8)     pratyAnIyodag udvAsya barhir udapAtram undayati paryukShya ||
(AVParis_45,1.9)     R^itaM tvA satyena pariShiJNcAmIti hoShyan ||
(AVParis_45,1.10)     satyaM tva rteneti hute ||
(AVParis_45,1.11)     gArhapatyAd AhavanIyam udakadhArAM ninayati || amR^itam asy amR^itam amR^itena saMdhehIti ||
(AVParis_45,1.12)     AhavanIyaM paryukShya gArhapatyaM prApyAN^gArAn avaloDya carusthAlyA saMsparshayati ||
(AVParis_45,1.13)     nirUDhaM japaty ubhayam iti pratyUDham iti pratininayati
(AVParis_45,1.14)     sruvaM srucaM ca pratitapati niShTaptaM rakSho niShTaptA arAtayaH pratyuShTaM rakShaH pratyuShTA arAtaya ity
(AVParis_45,1.15)     adbhir abhyukShya carusthAlyAM sruveNa sruci gR^ihItam iti samAnam
(AVParis_45,1.16)     srucam AdAya <mukhasaMmitAm ud> gR^ihyAhavanIyam abhikrAmatIdam ahaM yajamAnaM svargaM lokam unnayAmIti ||
(AVParis_45,1.17)     barhiShi srucaM nidhAya samidham AdadhAti ||
(AVParis_45,1.18)     agnijyotiShaM tvA vAyumatIM prANavatIM svargyAM svargAyopadadhAmi bhAsvatIM svAheti <sAyam ||sUryajyotiSham iti prAtah> ||
(AVParis_45,1.19)     samidhaM pradIptAm abhijuhoti ||
(AVParis_45,1.20)     sajUr devena savitrA sajU rAtryendravatyA juShANo agnir vetu svAheti sAyam ||
(AVParis_45,1.21)     sajUr devena savitrA sajUr uShasendravatyA juShANaH sUryo vetu svAheti prAtar
(AVParis_45,1.22)     Ahutir udayahome 'gner eva
(AVParis_45,1.23)     jyotiShmAn udety AyaMtanatAm iti ||
(AVParis_45,1.24)     prajApate na tvad etAny anya iti manasaivobhayatra prAjApatyottarAbhutIr hutvA
(AVParis_45,1.25)     sruvaM trir udaJNcam unnayati rudrAn prINAmIti
(AVParis_45,1.26)     barhiShi sruvaM nidhAyonmR^ijya
(AVParis_45,1.27)     pitryupavItaM kR^itvA dakShiNataH pitR^ibhyaH svadhAM karomIti ||

(AVParis_45,2.1)     hutam agnihotraM sarveShv ity eke ||
(AVParis_45,2.2)     carusthAlyAH sruveNa ||
(AVParis_45,2.3)     iha puShTiM puShTipatir dadhAtv iha prajAM janayatu prajApatiH | agnaye gR^ihapataye rayimate pashupataye puShTipataye svAheti gArhapatye ||
(AVParis_45,2.4)     agnaye 'nnAdAyAnnapataye svAheti dakShiNAgnau hutvA ||
(AVParis_45,2.5)     manasaivobhayatra prajApatesh carusthAlI
(AVParis_45,2.6)     srucaM sruvaM barhiShy AdhAyottarato 'gner upavishya prAshnAti ||
(AVParis_45,2.7)     prANAn prINAmIty upaspR^ishya garbhAn prINAmIti dvitIyaM vishvAn devAn prINAmIty antataH sarvam
(AVParis_45,2.8)     aprakShAlitayodakaM srucA ninayati sarpetarajanAn prINAmIti
(AVParis_45,2.9)     barhiShA prakShAlya sarpapuNyajanAn prINAmIti dvitIyam ||
(AVParis_45,2.10)     gandharvApsarasaH prINAmIti apareNAhavanIyam udakaM tR^itIyam ||
(AVParis_45,2.11)     sapta rShIn prINAmIti srucaM sruvaM ca pratitapati
(AVParis_45,2.12)     dakShiNAn nayAmIti rAtrau srugdaNDam avamArShTi ||
(AVParis_45,2.13)     prAtar unmArShTi ||
(AVParis_45,2.14)     ity uktaM samidAdhAnam
(AVParis_45,2.15)     agnyupasthAnam || rAtriM rAtrim aprayAtaM bharanta iti ||
(AVParis_45,2.16)     yathAkAlaM sAyamsAyaM gR^ihapatir ayaM no agnir iti dve
(AVParis_45,2.17)     gArhapatyapashcAd dugdhAnnasyAgnihotrashrapaNI vidhIyate ||
(AVParis_45,2.18)     yaj~na te veda pR^iShTham ity etayAlabhyAbhimantrayate ||
(AVParis_45,2.19)     ukhAyaM sravantyAM sa mardakarmabhyo 'nyasyAM dR^iDhatarAyAM pratyAsicya sutA deveShv ity anumantrayate ||
(AVParis_45,2.20)     evaM sarvAsUkhAsu somakalashamahAvIre vA
(AVParis_45,2.21)     atha yasyAgnihotradhenvAdi vyApadyeta | tatra yathAdevataM juhuyAd apratibhAve vyAhR^itibhiH ||

______________________________________________________________________


(ParishiShTa_46. uttamapaTalam)

(AVParis_46,1.1)     atha vedavratasyAdeshanavidhiM vyAkhyAsyAmaH ||
(AVParis_46,1.2)     sAMvatsarikaM vedavratam ||
(AVParis_46,1.3)     kalpAnAM ShANmAsikam ||
(AVParis_46,1.4)     romanakhAni dhArayet triShavaNaM tu snAyAd dhaviShyam ashnIyAn na tu naktam aNUn mAshAn masUrAMs tu ||
(AVParis_46,1.5)     daNDamathitam uddhR^itasnehaM nAshIyAt ||
(AVParis_46,1.6)     daNDakamaNDaludhAraNaM vAsash cAthorNam
(AVParis_46,1.7)     shirasvrataM ca sAMvatsarikaM vedavratenaiva vyAkhyAtam ||
(AVParis_46,1.8)     atha pramANAni vakShyAmo
(AVParis_46,1.9)     yamAnAM mitrasya mR^igArthasyAkShIrAkShArabhojanam ayugmam AchAdanam anantarhitA shayyA
(AVParis_46,1.10)     mR^igArtheShv avisheSheNa yameShu sarvam eva shamIdhAnyaM na bhuJNjItA
(AVParis_46,1.11)     athopasamAdadhAti ||

(AVParis_46,2.1)     samAs tvAsmai kShatrANy etam idhmam agnir bhUmyAm iti tisR^ibhir mamAgne varca iti sarvasUktenAyuShyair varcasyaiH svastyayanair abhayair aparAjitaiH sharmavarmabhish copasamAdadhAti ||
(AVParis_46,2.2)     vrataM nivedya vrAtapatIbhiH samidho 'bhyAdadhyAd
(AVParis_46,2.3)     AN^girasAn samAsAn hutvA bhArgavair viparyastAm AN^girasIm
(AVParis_46,2.4)     vedAdibhir vedottamaiH vargAdibhir vargottamaiH padAdibhiH padottamaiH kANDAdibhiH kANDottamair anuvAkAdibhir anuvAkottamair mahatkANDair visheSheNa sUktAdibhiH sUktottamair
(AVParis_46,2.5)     atraitAny aShTarcaprabhR^itIni vyAkhyAtAni ||
(AVParis_46,2.6)     brahmajyeShTheti ekA kAmojaj~ne kAmas tad iti hutvA
(AVParis_46,2.7)     kalpavrate visheSho vacanakarmasu brAhmaNaM shrAvayet ||
(AVParis_46,2.8)     keshIbrAhmaNaM ca
(AVParis_46,2.9)     yeShu vratavisheShaH syAn na tAn mantrAn udAharet samAsavat sa hotavyaH purANArthaM vijAnatA ||

(AVParis_46,3.1)     agnim ILe purohitaM yaj~nasya devam R^itvijam | hotAraM ratnadhAtamam ||
(AVParis_46,3.2)     tac chaM yor AvR^iNImahe gAtuM yaj~nAya gAtuM yaj~napataye | daivI svastir astu naH svastir mAnuShebhyaH | UrdhvaM jigAtu bheShajaM shaM no astu dvipade shaM catuShpade ||
(AVParis_46,3.3)     iShe tvorje tvA vAyava sthopAyava stha devo vaH savitA prArpayatu shreShThatamAya karmaNa ApyAyadhvam aghnyA indrAya bhAgam [UrjasvatIH payasvatIH] prajAvatIr anamIvA ayakShmA mA va stena Ishata mAghashaMso rudrasya hetiH pari vo vR^iNaktu dhruvA asmin gopatau syAta bahvIr yajamAnasya pashUn pAhi ||
(AVParis_46,3.4)     dadhikrAvNo akAriShaM jiShNor ashvasya vAjinaH | surabhi no mukhA karat pra Na AyumShi tAriShat ||
(AVParis_46,3.5)     agna A yAhi vItaye gR^iNAno gavyadAtaye | ni hotA satsi barhiShi ||
(AVParis_46,3.6)     eSha sya te dhArayA suto 'vyo vArebhir yavane maditavyam | krIDan rashmir apArthivaH ||

(AVParis_46,4.1)     ye triShaptA vasyobhUyAya ye triShaptA marmANi te vasyobhUyAya ye triShaptA ye dishAM marmANi te yAM devA vasyobhUyAya ye triShaptAH samAnAM mAsAm A te nayatv A arjanyasya ye dishAM kR^ityAkR^itaM valaginam akShitAs te marmANi te viSham evendraM mitraM vashAM devA yAM deyAH sUrya enam annAdyena yashasA pra budhyasvAhnA pratyag vasyobhUyAya ||

(AVParis_46,5.1)     ye triShaptAH shaM na Apo yathA vAto yadi no gAM haMsy apendra dviShataH putram attu samAnAM vR^iShAyamANaH sUryam R^itaM paripANam asy A harAmiye krimaya
(AVParis_46,5.2)     A te nayatu parNo 'sIndraputre vishvAhA te gosaniM vy asmai mitrAvaruNAv A parjAnyasya svapna svapnAbhikaraena devAnAm asthi mahAntaM koshaM yo antarikSheNopa shreShThA aham eva vAta ivAva bAdhe ye dishAm
(AVParis_46,5.3)     ardham ardhenaivA mahAn arvAJNcam indraM shIrShAmayam upahatyAm ashvasyAshna indrasya varUthaM hiraNyavarNA subhagA atrainAn indrod Ayur ud bR^ihatA mano
(AVParis_46,5.4)     devo devAya sadyo jAtas tastuvann agnir ivaitu shataM ca me yady ekAdasho 'si nAsya dhenur iShur iva digdhA na varSham acyutacyud etA devasenA
(AVParis_46,5.5)     gandhAribhyaH sarveShAM ca krimINAM tatas tatAmahAH prajApate shreShThenAshvinA brahmaNAgne svAhA ghR^itAd ulluptaM tArShTAghIr ayaM lokaH kR^ityAkrtaM valaginam ||

(AVParis_46,6.1)     dive cakShuShe ayaM nas triMshad dhAma mA no hAsiShur yat kiM cedam ahaM jajAna yAvadaN^gInaM yas te 'N^kushas tAnUSh Te vAjinn AJNjanasya dvAdashadhA
(AVParis_46,6.2)     abhyaJNjanam akShitAs te yAvanto mA bradhnaH samIcIr yadi vAsi bR^ihaspatir no yo naH shapAt sUyavasAd yaM devA yathA shepo namaskR^itya marmANi te agneH sharIram
(AVParis_46,6.3)     prati cakShvAprajAstvam ito jaya [yat pratyAhanti] viSham eva yAs te shivA etaM vo yuvAnaM jyotiShmato lokAn saM te shIrShNa indraM mitraM prabhrAjamAnAm Are abhUd
(AVParis_46,6.4)     etam idhmam akAmo dhIro vashAM devA namas te ghoShiNIbhyaH prANa mA mad yan mAtalI apsu stImAsu yAM devA bhUme mAtaH pratyaJNcam arkam UrdhvAyai tvA yadi hutAm
(AVParis_46,6.5)     sUrya enaM yo yaj~nasyAbodhy agniH kR^iShNAyAH putro annAdyena yashasA brahmAparaM pra budhyasvainaM shraddhA ahnA pratyaM shakvarI stha vasyobhUyAya ||

(AVParis_46,7.1)     vratair bhR^igvaN^giraHproktair AnupUrvyAd vidhAnataH | upasanne guruH kuryAd vratavid brahmacAriNi ||
(AVParis_46,7.2)     grAmAd yathoktaM bAhyena sthaNDile 'gniM praNIya tu | nityenopasamAdhAya saMskR^itya juhuyAdd haviH ||
(AVParis_46,7.3)     aupagavyA vyAhR^itayaH sAvitrI shAntir eva ca | vrAtapatyaH samAsau ca tanmantrAMhomucaiH saha ||
(AVParis_46,7.4)     kUShmANDyaH kAmasUktaM ca brahmavatyo 'tha devatAH | vratAdeshe tathotsarge homaH kShIrodanaH smR^itaH ||
(AVParis_46,7.5)     utsarge kAmasUktaM ca pUrvAM cAhutim uddharet | nivedya vrAtapatyo 'nte idAvatsara eva ca ||

(AVParis_46,8.1)     AvartanAntaM sAmAnyaM vyAhR^ityAdy ubhayor api | etat sAmAsikaM proktam AdeshoddIkShaNaM budhaiH ||
(AVParis_46,8.2)     vrateShu dakShiNA dhenuH kalyANI taruNI ca yA | anaDvAn vA dhuraMdharas tatsamaM vApi kAJNcanam ||
(AVParis_46,8.3)     sAvitryA atha vedasya kalpAnAM tadanantaram | mailaM mailottaraM caiva ShaShThaM saMmitam ucyate ||
(AVParis_46,8.4)     ShaDvrataM brAhmaNaM vidyAt trivrataM kShatriyaM viduH | dvivratas tu bhaved vaishya etad AcAryashAsanam ||
(AVParis_46,8.5)     viShAsahiM sahamAnam agnir mA goptA o cit sakhAyam ita eta udAruhan dhanur hastAd etad A roha candramA apsv iti ||

(AVParis_46,9.1)     om AN^girasAnAm AdyaiH paJNcAnuvAkaiH svAhA ||
(AVParis_46,9.2)     ShaShThAya svAhA ||
(AVParis_46,9.3)     saptamAShTamAbhyAM svAhA ||
(AVParis_46,9.4)     nIlanakhebhyaH svAhA ||
(AVParis_46,9.5)     haritebhyaH svAhA ||
(AVParis_46,9.6)     kShudrebhyaH svAhA ||
(AVParis_46,9.7)     paryAyikebhyaH svAhA ||
(AVParis_46,9.8)     prathamebhyaH shaN^khebhyaH svAhA ||
(AVParis_46,9.9)     dvitIyebhyaH shaN^khebhyaH svAhA ||
(AVParis_46,9.10)     tR^itIyebhyaH shaN^khebhyaH svAhA ||
(AVParis_46,9.11)     upottamebhyaH svAhA ||
(AVParis_46,9.12)     uttamebhyaH svAhA ||
(AVParis_46,9.13)     uttarebhyaH svAhA ||
(AVParis_46,9.14)     R^iShibhyaH svAhA ||
(AVParis_46,9.15)     shikhibhyaH svAhA ||
(AVParis_46,9.16)     gaNebhyaH svAhA ||
(AVParis_46,9.17)     mahAgaNebhyaH svAhA ||
(AVParis_46,9.18)     sarvebhyo 'N^girobhyo vidagaNebhyaH svAhA ||
(AVParis_46,9.19)     pR^ithak sahasrAbhyAM svAhA ||
(AVParis_46,9.20)     brahmaNe svAhA ||
(AVParis_46,9.21)     brahmajyeShThA saMbhR^itA vIryANi brahmAgre jyeShThaM divam A tatAna | bhUtAnAM brahmA prathamo 'tha jaj~ne tenArhati brahmaNA spardhituM kaH ||

(AVParis_46,10.1)     AtharvaNAnAM caturR^icebhyaH svAhA ||
(AVParis_46,10.2)     paJNcarcebhyaH svAhA ||
(AVParis_46,10.3)     ShaDarcebhyaH svAhA ||
(AVParis_46,10.4)     saptarcebhyaH svAhA ||
(AVParis_46,10.5)     aShTarcebhyaH svAhA ||
(AVParis_46,10.6)     navarcebhyaH svAhA ||
(AVParis_46,10.7)     dasharcebhyaH svAhA ||
(AVParis_46,10.8)     ekAdasharcebhyaH svAhA ||
(AVParis_46,10.9)     dvAdasharcebhyaH svAhA ||
(AVParis_46,10.10)     trayodasharcebhyaH svAhA ||
(AVParis_46,10.11)     caturdasharcebhyaH svAhA ||
(AVParis_46,10.12)     paJNcadasharcebhyaH svAhA ||
(AVParis_46,10.13)     ShoDasharcebhyaH svAhA ||
(AVParis_46,10.14)     saptadasharcebhyaH svAhA ||
(AVParis_46,10.15)     aShTAdasharcebhyaH svAhA ||
(AVParis_46,10.16)     ekanaviMsharcebhyaH svAhA ||
(AVParis_46,10.17)     viMshatiH svAhA ||
(AVParis_46,10.18)     mahatkANDAya svAhA ||
(AVParis_46,10.19)     tR^icebhyaH svAhA ||
(AVParis_46,10.20)     ekarcebhyaH svAhA ||
(AVParis_46,10.21)     kShudrebhyaH svAhA ||
(AVParis_46,10.22)     ekAnR^icebhyaH svAhA ||
(AVParis_46,10.23)     rohitebhyaH svAhA ||
(AVParis_46,10.24)     sUryAbhyAM svAhA ||
(AVParis_46,10.25)     vrAtyAbhyAM svAhA ||
(AVParis_46,10.26)     prAjApatyAbhyAM svAhA ||
(AVParis_46,10.27)     viShasahyai svAhA ||
(AVParis_46,10.28)     maN^galikebhyaH svAhA ||
(AVParis_46,10.29)     brahmaNe svAhA ||
(AVParis_46,10.30)     brahmajyeShThA saMbhR^itA vIryANi brahmAgre jyeShThaM divam A tatAna | bhUtAnAM brahmA prathamo 'tha jaj~ne tenArhati brahmanA spardhituM ka iti ||

______________________________________________________________________


(ParishiShTa_47. varNapaTalam)

(AVParis_47,1.1)     oM varNAn pUrvaM vyAkhyAsyAmaH prAkR^itA ye ca vaikR^itAH | shrutinirvacanAt sarve vivadante vivR^ittiShu ||
(AVParis_47,1.2)     vR^ittiH karaNaM varNAnAM karNayos tu shrutir yathA | shrutipradeshAd vimatas tad yathA varNa ucyate ||
(AVParis_47,1.3)     samAnasaMdhyakSharANi sparshA antaHsthA UShmANaH | etair anye na dR^ishyante etAvAn varNasaMcayaH ||
(AVParis_47,1.4)     [yeShAM ca shrutisaMhitAyAM vibhAge asadR^ishI syAt || tAn eva varnAn virudrAdaye ca pradise kR^itaH] ||
(AVParis_47,1.5)     ye varNAbhyAM shrUyante ca yeShAM nAsti vibhAgataH | mAnasAMsh cApi saMgrAhyAn upadeshena vartayet ||
(AVParis_47,1.6)     krAntAn bahir nidhAnasya yamAMsh cAnanunAsikAn | savyAkShepaM tato varNAn upadeshena vartayet ||
(AVParis_47,1.7)     iti varNAH svarAH proktAs teShAm AdyAsh caturdasha | samAnAkSharANy ucyante sheShaH saMdhyakSharANi tu ||
(AVParis_47,1.8)     anavarNasvaro nAmi kAdayo vyaJNjanaM smR^itam | paJNcaviMshatir AdyaiShAM sparshA vargAsh ca paJNcakAH ||
(AVParis_47,1.9)     catvAro yAdayo 'ntaHsthAH shAdir UShmAShTako gaNaH | ayogavAhA vartante teShAm AdyAH pR^ithagvidhAH ||
(AVParis_47,1.10)     visarjanIyo 'nusvAro jigvAmUlIya [ity adhaH] | upadhmAnIya ity ete catvAro 'tha pare yamAH ||
(AVParis_47,1.11)     nAsikyAbhinidhAnau ca vidyate yena pUraNam | paJNcaShaShTir iyAn vAco rAshir yo vedalokayoH ||
(AVParis_47,1.12)     mukhanAsike ye varNA ucyante te 'nunAsikAH | samAnAsyaprayatnA ye te savarNA iti smR^itAH ||
(AVParis_47,1.13)     hrasvo 'varNaparas tasya savarNasya ca vAcakaH | hrasvottaras tu dIrgho 'pi tasmAt tasmAt tasyaiva vAcakaH ||
(AVParis_47,1.14)     vargAntaras tu vargAdir vargasya grAhako mataH | vargANAM ca yathAsaMkhyaM prathamAditvam iShyate ||
(AVParis_47,1.15)     akAreNocyate 'tas tu kAro yasmAt paro bhavet | tasya tad grahaNaM bodhyaM kakAro 'tra nidarshanam ||
(AVParis_47,1.16)     vyaJNjanaM ghoShavatsaMj~nam antaHsthA haH parau yamau | trayastrayash ca vargAntyA agoShaH sheSha ucyate ||
(AVParis_47,1.17)     shaShasAsh ca yamau dvau ca dvitIyAH prathamAsh ca ye | aghoShA vyaJNjanasheShaM ghoShavad dR^ishyate budhaiH ||
(AVParis_47,1.18)     ataH sthAnAni varNAnAM kaNTho 'varNahakArayoH | vosarjanIya ai au ca svAdyayor mAtrayoH smR^itaH ||
(AVParis_47,1.19)     sheShas tAlvoShThayor bodhyaH sa yathAsaMkhyam iShyate | dvisthAnaM yamayosh cApi vargAntyAnAM ca shiShyate ||
(AVParis_47,1.20)     jihvAmUlAm R^ivarNasya kavargasya ca bhAShyate | yash caiva jihvAmUlIya LvarNash ceti ca smR^itaH ||

(AVParis_47,2.1)     tAlv eyashacavargANAm ivarNasya ca bhAShyate | mUrdhA sthAnaM ShakArasya Tavargasya tathA mataH ||
(AVParis_47,2.2)     dantA lasatavargANAm uvarNas tv oShThya ucyate | upadhmAnIya okAro vaH pavargash ca tathA matAH ||
(AVParis_47,2.3)     nAsikye nAsikA sthAnaM tathAnusvAra iShyate | yamA vargottamAsh cApi yathoktaM caiva te matAH ||
(AVParis_47,2.4)     rephasya dantamUlAni pratyag vA tebhya iShyate | iti sthAnAni varNAnAM kIrtitAni yathAkramam ||
(AVParis_47,2.5)     apara Aha | hanumUle tu rephaH syAd dantamUleShu vA punaH | pratyag vA dantamUlebhyo mUrdhanya iti cApare ||
(AVParis_47,2.6)     uraHstho ghoSho visR^iShTaH kaNThadeshe nihanyate | tato nAdo vitiShThate tasya vikR^itir akSharam ||
(AVParis_47,2.7)     pUrvAbhir aNumAtrAbhiH kaNThyaM saMsevyate 'kSharam | uttarAbhis tu mAtrAbhir mukhavikR^itir ucyate ||
(AVParis_47,2.8)     api prayogasya hetoH saMyogaH saha dhAryate | avyavahito 'kShareNa nAnAvarNaH svarodayaH ||
(AVParis_47,2.9)     dvitIyeShu tathoShmaNAM tR^itIyeShu ca ghoShANAm | caturtheShu ghoShoShmaNAm upadeshena vartayet ||
(AVParis_47,2.10)     uttameShu tu nAsikyam antaHstheShu ghoShaM smR^itam | hakArasya ghoShoShmANAv upadeshena vartayet ||

(AVParis_47,3.1)     R^ikArAkSharayo repham aNumAtra sarva... | svaritasya dvaidhIbhAve upadeshena vartayet ||
(AVParis_47,3.2)     R^ivarNadeshasaMdeho 'svaraH syAt syAd anantaram | paro vA yadi vA pUrvo repham eva tu viddhi tam ||
(AVParis_47,3.3)     akArash ca ikArash ca ukAra R^ikAra eva ca | hrasvadIrghaplutAH sarve LvarNe nAsti dIrghatA ||
(AVParis_47,3.4)     ekArash ca tathAikAra okAra aukAra eva ca | dIrghamAtraplutAs teShAM saMjjA saMdhyakSharANi ca ||
(AVParis_47,3.5)     udAttash cAnudAttAsh ca svaritAH kampitAsh ca ye | anunAsikAs tathA shuddhA dR^ishyate hrasvatA budhaiH ||
(AVParis_47,3.6)     varNAH paJNcaShaShTiH svarA dvAviMshatiH samAnAkSharANi caturdasha aShTau saMdhyakSharANy ekonaviMshatir nAminas tricatvAriMshad vyaJNjanAnisparshAH paJNcaviMshatish catvAras tv antaHsthAH catvAro yamAsh cAShTAv UShmANo 'yogavAhA dashAyogavAhA dasha ||

______________________________________________________________________


(ParishiShTa_48. kautsavyaniruktanighaNTuH)
(AVParis_48,1)     om atharvaNe namaH ||
(AVParis_48,2)     [pacati | pacate | ashanashi | sisrate | gameH | vAyi | cAyi ||1 || vyApi | cakri | devA caShTe | ava cAkashat | vyAnashe | triShi niShAmayatyoH | yoShTiH sapte ca ||2 || riJNjati] | 
(AVParis_48,3)     vashmi | vashmi | ushmasi | ava veti | vAJNchati | veShTi | vanoti | juShate | haryati | Acake | ushik | manyate | achAntsuH ||3 || chantsat | cAkanat | cakamAnaH | kanati | kAniShat | kAme ||
(AVParis_48,4)     mimeti ||4 || nardati | dhvanati ||
(AVParis_48,5)     dhvaMsate | [kR^iNati | kiMshakte ||]
(AVParis_48,6)     vanati | bhanati | [starShati |] sphUrjati ||
(AVParis_48,7)     hlAdate | [nirR^ite |] hlAdayati ||
(AVParis_48,8)     shabdayati ||
(AVParis_48,9)     arcati | arcati | rebhati | gAyati | jalpati | stobhati | stauti | yauti | rauti | nauti | gadati | nadati | bhanati | bhanate | [tatrate |] paNate | paNasyati | paNAyate | bhandate | [yatrasyate. kR^ikR^imdhampAt] kR^ipaNyati | dhamati | sapati | papR^ikShAH | gUrdhayati | vedayati | vAdayati ||5 || valgUyati | mahayati | mantrayate | sevate | pR^icchati ||6 || chandati | shashamAnaH | jarate | [charati |] venati | vandate ||
(AVParis_48,10)     irajati | irajyati ||7 ||vidhema | duvasyati | namasyati | vivAsati | R^idhnoti | R^iNaddhi | R^icchati ||
(AVParis_48,11)     pari srava | parisrava ||8 || pavasva | abhy arSha | AshiShaH ||
(AVParis_48,12)     Imahe | Imahe | yAmi | manmahe | daddhi | pUrdhi | shagdhi | mimIhi | rirIhi | ririDhDhi | mimiDhDhi | pIparat | yantAraH | iShudhyati | vanemahi | manAmahe | yAcate ||
(AVParis_48,13)     <dAsati |> dAsati ||9 || dAshati | shikShati | mahate | pR^iNAti | rAti | rAsati | prAti | tuJNjati | [matsyati |] dadAti ||
(AVParis_48,14)     yryShyati | uruShyati ||10 || piparti | pArayati | pAti | pAsati | prAti | tuJNjati | pR^iNAti | rakShe ||
(AVParis_48,15)     <A vayati |> A vayati | bharvati | babhasti | venati | veti | veveShTi | aviShyan | [praga] psAti | bapsati | bhasathaH | babdhAm |
(AVParis_48,16)     [vadati | Adeti | tirati | tviShyati | hinoti | vR^iddheH ||]
(AVParis_48,17)     [utpapIti | utpapIti ||11 || tapati | pippahu | sahoti | yugbhidI bhedayojanayosh ca ||]
(AVParis_48,18)     heDate | heDate ||12 || bhAmate | hR^iNIyate | bhrINAti | bhreShate | dodhati | heDaH | haraH | hR^iNiH | tyajaH | bhAmaH | manyuH | krodhe nAmAni ca krodhasya ||
(AVParis_48,19)     shnathati | shnathati ||13 || [dovati | kurvati |] tUrvati | [manuShyati | dhanuShyati |] shR^iNAti | mR^iNAti | bhR^ijjati | amati | tR^iNeDhi | dabhnoti | [shUShati |] dhvarati | dhUrvati | kR^intati | shvasati | snehayati | mR^idnAti | [sradhnAti |] dAsati | stR^iNute | starate | [kR^iNAti |] ni tojati | ni vapati | [amati | riti |] yAtayate | AkhaNDala | taDit | hiMsAyAm ||
(AVParis_48,20)     inaddhi | inaddhi ||14 || svarati | hR^iShyati | pathati | sR^ijati | jyotate | dyotate | [dyopyate |] bhrAjate | bhrAshate | dIdayati | sAdhate | dyumat | jamat | kalmalIkinam | malmalAbhavan | jaJNjaNAbhavan | arciH | shociH | tapaH | tejaH | haraH | sR^iN^gANi | jvalejvalatash ca nAmAni ||
(AVParis_48,21)     <irajyati |> irajyati ||15 || patyate | kShayti | rAjati | Ishvare ||
(AVParis_48,22)     [svastyayalepI | svape ||]
(AVParis_48,23)     siShakti | secati | secate ||
(AVParis_48,24)     [abibhaste |] abhi dAsate | abhi manyate ||
(AVParis_48,25)     bibharti | dadhati | dhArayate ||
(AVParis_48,26)     hR^iNIyate | bhR^iNIyate ||
(AVParis_48,27)     vAdayate | punAti | paNAyati | pUjayati | vadati | [kusI | hUrchi | sAsudyati |] shlAghAyAm ||
(AVParis_48,28)     sUrkShati | [rAdale | cvyucchati | ra prasAde | sharulipsAyAm | mukShati |] sAdare | [vyucchati | apramAde | sharulipsAyAm | vyAkhadi | pR^ithagbhAve oShadhikicchrajIvane | dashasyati | drohe | pIyati | spardhAyAm | vakShati | nivAse | iShTAti | svAdane ||]
(AVParis_48,29)     pibati | pAne ||
(AVParis_48,30)     dhinoti | prItau ||
(AVParis_48,31)     jinvati | ubhayatra ||
(AVParis_48,32)     jigharti | secane ||
(AVParis_48,33)     [visvati | visyApye ||]
(AVParis_48,34)     gopayati | gopane ||
(AVParis_48,35)     shumbhati | shobhane ||
(AVParis_48,36)     muJNcati | shuddhau ca ||
(AVParis_48,37)     shardhati | dhvaMsane ||
(AVParis_48,38)     mR^idati | sukhane ||
(AVParis_48,39)     cakShurbhir mAhate | dR^ishihAne ||
(AVParis_48,40)     vindati | lAbhe ||
(AVParis_48,41)     puShyati | vR^iddhau ||
(AVParis_48,42)     [kobhati] | kShaye | dasyati ca ||
(AVParis_48,43)     [sroshita ca | litagutau ||]
(AVParis_48,44)     R^iJNjati | [pArjanyaH |] R^ijugamane ||
(AVParis_48,45)     [vAcauShTayati | vilAse ||]
(AVParis_48,46)     radati | khanane ||
(AVParis_48,47)     [sevati | A kroshati | sparshe ||
(AVParis_48,48)     nasati | rnacate ||
(AVParis_48,49)     jigharti | grahaNe | giraNe ca ||]
(AVParis_48,50)     mandati | tR^iptau ||
(AVParis_48,51)     [amani | bhAvane ||]
(AVParis_48,52)     cakrati | prativedane ||
(AVParis_48,53)     jakShati | kShutsahane ||
(AVParis_48,54)     shliShyati | AshleShe ||
(AVParis_48,55)     bhajati | prepsAyAm ||
(AVParis_48,56)     sevati | sevAyAm ||
(AVParis_48,57)     hlAdayati | shItIbhAvane ||
(AVParis_48,58)     kAshati | prakAshane ||
(AVParis_48,59)     [dAnapanuparivasyate ||]
(AVParis_48,60)     rodasI ||16 || rodasI | rodhasI | kShoNI | svadhe | puraMdhI | R^itAvR^itau | prapitve | pratiShThe | prashasye | urUcI | [sAntApe] | rajasI | viShANe | dhiShNye | gabhIre | gambhIre ||17 || oNyau | caMvau | naptyau | naptyau ||18 || pArshvau | dUre ante | anante | dyAvApR^ithivyoH ||
(AVParis_48,61)     apaH | apaH ||19 || apnaH | daMsaH | vepaH | [vedaH |] veShaH | viShTvI | vratam | karvaram | shakma | kratuH | karaNAni | karAMsi | karikrat | karantI | cakrat | kartum | kartA | kartave | [thalita | hiMsAyAm | inaddhi |] dhIH | savaH | shamI | shaktiH | shilpam | karmaNaH ||
(AVParis_48,62)     asremA | asremA ||20 || anedyaH | anindyaH | ababhishastiH | anavadyaH | ukthyaH | sunIthaH | pAkaH | prashasyasya ||
(AVParis_48,63)     AgaH | AgaH | enaH | aMhaH | ripuH | duritam | ashastiH | shamalam | vR^ijinam | aghasya ||
(AVParis_48,64)     shimbAtA | shimbAtA ||21 || shatarA | shAtavantA | shilpam | shevR^idham | syUmakam | mayaH | dyotanam | sudinam | shUSham | dyumnam | indriyam | shevam | shivam | shunam | sham | bheShajam | jalASham | sukhasya ||
(AVParis_48,65)     nirR^itiH | nirR^itiH ||22 ||kR^icchram | tR^ipram | duHkhasya ||
(AVParis_48,66)     <tuvi> tuvi | puru | bhUri | shashvat | vishvam | vyAnashiH | vyomanI | shatam | sahasram | ayutam | niyutam | prayutam | arbudam | atyarbudam | asaMkhyeyam | sariram | bahoH ||
(AVParis_48,67)     R^ihan | R^ihan | nighR^iShvaH | kR^ishamaH | mAyukaH | pratiShThA | kR^idhukaH | daharakaH | vamrakaH | arbhakaH | [athurANaH] | hrasvasya ||
(AVParis_48,68)     mahaH | mahaH | bradhnaH | R^iShvaH | ukShaH | gabhIraH | abhvaH | tavasaH | R^ibhukShA | ukShA | [ukShitA |] vihAyAH | yahvaH | uru | bR^ihat | ambhR^iNaH | virapshI | adbhutaH | [vaviShipuH | variShIH] | mahataH ||
(AVParis_48,69)     navam | navam ||23 || nUtanam | nUtanam | navyam | adhunA | idAnIm | navasya ||
(AVParis_48,70)     pratnam ||24 || pratnam | pradivaH | pravayAH | sanemi | [moktaH | mAhuH | yataH |] purANasya ||
(AVParis_48,71)     [adhAhyaH] ||25 || satrA | baT | R^itam | addhA | satyasya ||
(AVParis_48,72)     gauH | gauH ||26 || gmA | jmA | kShmA | kShA | kShamA | kShoNI | kShitiH | avaniH | urvI | mahI | ripaH | aditiH | iDA | nirR^itiH | gAtuH | bhUH | bhUmiH | pUShA | gotrA | pR^ithivyAH | parANi tadAyatanAnAm ||
(AVParis_48,73)     <taDit |> taDit | AsAt | ambaram | turvashe | astamIle | upAke | arvAke | antamAnAm | avame | upame | antikasya ||
(AVParis_48,74)     <shyAvI |> shyAvI | kShapA | sharvarI | aktuH | [urvI |] UrmyA | ramyA | namyA | [coShA |] doShA | naktA | tamaH | rajaH | asiknI | tamasvatI | [damasvatI |] mahasvatI | yashasvatI | ghR^itAcI | shiriNA | mokI | shokI | UdhaH | payaH | himA | vasvI | rAtreH ||
(AVParis_48,75)     araNaH | araNaH ||27 || garaH | kShodaH | kShadma | nabhaH | ambhaH | kabandham | salilam | vAH | vanam | ghR^itam | madhu | purISham | pippalam | kShIram | viSham | retaH | shakam | jahma | bR^ibUkam | busam | tugryAH | sukShemam | varuNaH | surA | ararindrAni | dhvasmanvat | jAmi | AyudhAni | kShapaH | ahiH | akSharAH | tR^iptiH | rasaH | saraH | payaH | bheShajam | sravaH | shavaH | sahaH | ojaH | sukham | kShatram | AvayAH | shubham | yAdaH | bhUtam | bhuvanam | bhaviShyat | ApaH | mahat | vyoma | yashaH | sarNIkam | [svarNIkaram |] gahanam | gabhIram | [gambhIram |] gahvaram | kam | annam | [su] haviH | sadma | sadanam | R^itam | [R^ita] yoniH | R^itasya yoniH | satyam | nIram | rayiH | sat | pUrNam | sarvam | akShitam | sarpiH | apaH | pavitram | amR^itam | induH | hema | sargAH | shambaram | abhvam | vapuH | ambu | toyam | tUyam | kR^ipITam | akSharam | kSharAH | vAri | jalam | [cUrNAH | saMstyAnAH | dhAnApyam |] visrutam | jalASham ||28 || karburam | kAShThAH | [idam] idam | shukram | medhyam | pAvakam | pAvanam | hrAdanam | hlAdanam | [pArvam |] ambhaH | [bhUrI |] udakasya ||
(AVParis_48,76)     avanayaH | avanayaH ||29 || yahvyaH | khAH | sIrAH | srotyAH | enyaH | dhunayaH | rujAnAH | vakShaNAH | khAdo arNAH | rodhacakrAH | haritaH | yoShitaH | svasR^itaH | arNavAH | sindhavaH | kulyAH | vahAH | urvyaH | irAvatyaH | pArvatyaH | ojasvatyaH | sarasvatyaH | harasvatyaH | ajirAH | mAtaraH | nadInAm || [madhuH | vathaH]
(AVParis_48,77)     kATaH | kATaH | khAtaH | avataH | avaTaH | kriviH | sUdaH | utsaH | R^ishyadaH | kArotaraH | kushayaH | kevataH | [trapuH] kUpasya ||
(AVParis_48,78)     narAH | narAH ||30 || jantavaH | vishaH | kShitayaH | kR^iShTayaH | carShaNayaH | nahuShaH | arayaH | aryAH | maryAH | martAH | vrAtAH | pUrvAH | turvashAH | druhyavaH | AyavaH | yadavaH | anavaH | pUravaH | jagataH | tasthuShaH | paJNcajanAH | vivasvantaH | mAnavaH | manuShyANAm ||
(AVParis_48,79)     nirNik | nirNik ||31 || vavriH | varpaH | vapuH | amatiH | apsaH | rapsu | piShTam | shaShyam | kR^ishanam | peshaH | marut | rUpasya ||
(AVParis_48,80)     jaTharam ||32 || jaTharam | [parIsAnam | jagR^itam | gardanam |] kR^idaram | udaram | [darduram |] udarasya ||
(AVParis_48,81)     AyatI | AyatI | cyavAnA | abhIshU | apnavAnA | vinaN^gR^isau | gabhastI | bAhU | bhurijau | shakvarI | bharitre | bAhvoH ||
(AVParis_48,82)     <agruvaH |> agruvaH ||33 || aNvyaH | vrishaH | sharyAH | rashanAH | dhItayaH | atharyaH | vipaH | kakShyAH | haritaH | svasAraH | jAmayaH | yoktrANi | yojanAni | dhuraH | shAkhAH | abhIshavaH | dIdhitayaH | aN^gulInAm ||34 ||
(AVParis_48,83)     [vrajiH | dhuniH | tarthAH |] takvA | <ripuh> | ribhvA | rikvA | rihvA | tAyuH | taskaraH | vanarguH | malimlucaH | aghashaMsaH | vR^ikaH | stenasya ||
(AVParis_48,84)     dhIH | dhIH | medhA | ketuH | cetaH | cittam | kratuH | asuH | shacI | vayunam | mAyA | buddheH ||35 ||
(AVParis_48,85)     vipraH | vipraH | vigraH | gR^itsaH | dhIraH | [renuH |] venaH | medhAH | kaNvaH | R^ibhuH | navedAH | kaviH | manIShI | mandhAtA | manashcit | AkenipAsaH | ushijaH | kIstAsaH | addhAtayaH | matayaH | matuthAH | medhAvinaH ||
(AVParis_48,86)     menA | menA | gnA | yoShA | nanA | aN^ganA | ratayaH | strINAm ||36 ||
(AVParis_48,87)     tuk | tuk | tokam | tanayam | takma | sheShaH | prajA | bIjam | apnaH | gayaH | [R^iShaH] jAH | yahuH | sUnuH | napAt | apatyasya ||37 ||
(AVParis_48,88)     [kaN^kam |] andhaH | [ghA] sinam | shravaH | [shavaH | shAhaH | vanaH |] annam | vAjaH | payaH | pR^ikShaH | pituH | sutam | kShu | dhAsiH | iDA | iSham | UrjaH | rasaH | svadhA | arkaH | nemaH | sasam | namaH | vayaH | sUnR^itA | brahma | kIlAlam | annasya ||38 ||
(AVParis_48,89)     ..... gartaH | harmyam | nIram | pastyam | duroNam | duryAH | svasarANi | amA | damaH | kR^ittiH | yoniH | varma | sharma | sharaNam | varUtham | kShayA | chandaH | chadiH | chardiH | chAyA | veshma | ajmaH | kulAyam | tukaH | gR^ihasya ||39 ||
(AVParis_48,90)     magham | magham | rekNaH | riktham | vedaH | shvAtram | ratnam | rayiH | kShatram | kShetram | bhagaH | mIDham | dyumnam | indriyam | vasu | rAyaH | rAdhaH | dAnaH | vR^itram | dAnam | vR^itam | vAmam | dhanasya ||40 ||
(AVParis_48,91)     hema | hema | candram | rukmam | araH | peshaH | kR^ishanam | loham | kanakam | kAJNcanam | haritam | bhargaH | amR^itam | marut | datram | jAtarUpam | hiraNyam | suvarNasya ||41 ||
(AVParis_48,92)     aghnyA | aghnyA | usrA | usriyA | strI | mahI | aditiH | iDA | nirR^itiH | goH ||42 ||
(AVParis_48,93)     atyaH | atyaH | hayaH | arvA | vAjI | saptiH | vahniH | dadhikrAH | dadhikrAvA | etagvaH | etashaH | paidvaH | daurgahaH | uccaihshravasaH | tArkShyaH | AshuH | bradhnaH | aruShaH | mAMshcatvaH | avyathayaH | shyenAsaH | suparNAH | narAH | vAryANAm | haMsAsaH | ashvAnAm ||43 ||
(AVParis_48,94)     rohitaH | rohito 'gneH | niyuto vAyoH | harI indrasya | vishvarUpA bR^ihaspateH | pR^iShatyo marutAm | rAsabhAv ashvinoH | aruNyo gAva uShasAm | haraya Adityasya | haritaH sUryasya | shyAvAH savituH | ajAH pUShNaH ||44 ||
(AVParis_48,95)     adhvaraH | adhvaraH | veShaH | vedaH | [vepaH | bhAyI |] vidathaH | savanam | hotrA | iShTiH | devatAtA | makhaH | viShNuH | induH | prajApatiH | gharmaH | kratuH | karma | yaj~nasya ||
(AVParis_48,96)     <bharatAH |> bharatAH ||45 || kuravaH | vAghataH | vR^iktavarhiShaH | sabAdhaH | yatasrucaH | vR^ikaH | marutaH ||46 || devayavaH | R^itvijaH ||
(AVParis_48,97)     <rebhaH |> rebhaH | jaritA | kAruH | kIriH | sUriH | nadaH | nAdaH | chandasyaH | [kvosanaH |] rudraH | kR^ipaNyuH | stAmuH | <stotuh> ||47 ||
(AVParis_48,98)     <ambaram |> ambarahm | viyat | vyoma | barhiH | svaH | AkAsham | ApaH | pR^ithivI | bhUH | svayaMbhUH | adhvA | bradhnaH | [pIriTham | pITham |] sagaraH | salilam | samudraH | antarikShasya | parANi tadAyatanAnAm ||48 ||
(AVParis_48,99)     <AtAH |> AtAH | AshAH | AShThAH | uparAH | kAShThAH | vyoma | kakubhaH | dishAm ||49 ||
(AVParis_48,100)     sasniH | sasniH | alAtR^iNaH | kvaNan kuNAruH | dAnavaH | udadhiH | [siriH |] vR^itraH | parvataH | camasaH | ahiH | abhram | balAhakaH | dR^itiH | odanaH | vR^iShandhiH | vR^itraH | koshaH | asuraH | meghasya ||50 ||
(AVParis_48,101)     <adriH |> adriH | grAvA | gotraH | valaH | ashnaH | purubhojAH | valishAnaH | ashmA | giriH | vrajaH | caruH | varAhaH | shambaraH | rauhiNaH | raivataH | parighaH | [pANighaH |] uparaH | upalaH | sAnau | rudraH | parvatasya ||51 ||
(AVParis_48,102)     gauH | gauH | gaurI | gAndharvI | gabhIrA | gambhIrA mandrA | mandrAjanI | [vANIH] | vAshI | vANI | vANIcI | vANaH | paviH | bhAratI | dhamaniH | meDiH | sUryA | sarasvatI | nivit | svAhA | vagnuH | upabdiH | kAkuH | mAyuH | jihvA | ghoShaH | shlokaH | shabdaH | svaraH | svanaH | R^ik | hotrA | gIH | gAthA | gaNaH | dhenA | gnAH | vipA | nanA | kashA | dhiShaNA | nauH | akSharam | mahI | aditiH | shacI | [tsaghIH |] anuShTup | [shabdaH |] rasaH | [vasA | madhu | kashA |] virAT | vAcaH ||52 ||
(AVParis_48,103)     ojaH | ojaH | pAjaH | shavaH | shardhaH | tvakShaH | bAdhaH | nR^imNam | taraH | taviShI | shuShmam | shuShNam | dakShaH | vIDu [tu] | cyautnam | dyumnam | indriyam | sahaH | vayaH | vadhaH | vargaH | majmanA | pauMsyAni | dharNasi | syandrAsaH | draviNam | balasya ||53 ||
(AVParis_48,104)     vidyut | vidyut | nemiH | paviH | vajraH | sR^ikaH | [yataH |] vadhaH | arkaH | shambaH | kulishaH | kutsaH | sAyakaH | trapuShI | vajrasya ||54 ||
(AVParis_48,105)     raNaH | raNaH | vivAk | vadanuH | vikhAdaH | bhare | krandaH | AhAvaH | sam[an]Ike | mamasatyam | nemadhitiH | saN^kA | samanam | spR^idhaH | pR^itsu | samatsu | samaraNe | samohe | saMkhye | vR^itratUrye | samarye | ANau | prataraNe | [maMtasA |] samanIke | [khAya | sene |] khale | khaje | pauMsye | mahAdhane | pR^itanA | jyeShThaH | saMgrAmasya ||55 ||
(AVParis_48,106)     [khare | svAram | suShTi |] nu | nu | makShu | dravat | oSham | jIrAH | jUrNiH | shUrtAH | shUghanAH | shIbham | tR^iShu | tUyam | tUrNiH | ajiram | bhuraNyuH | Ashu | prAshu | tUtujAnaH | tUtujiH | tujyamAnAsaH | ajrAH | sAcIvit | dyugat | tAjat | taraNiH | vAtaraMhA | kShiprasya ||56 ||
(AVParis_48,107)     niNyam | niNyam | apIcyam | sasvaH | <hiruk |> [tatra | tattanta | tAyatam |] antarhitasya ||
(AVParis_48,108)     <svaH |> svaH | pR^ishniH | nAkaH | gauH | viShTap | iShTam | nabhaH | divaH | antarikShasya ca | parANi tadAyatanAnAm ||57 ||
(AVParis_48,109)     [hiruk | hiruk |] Ake | parAcaiH | Are | parAvate | iti dUrasya ||58 ||
(AVParis_48,110)     vibhAvarI | vibhAvari | sUnarI | [bhAvatI | sunarI] bhAsvarI | ahanA | dyotanA | shvetyA | aruShI | sUnR^itAvarI | uShasaH ||59 ||
(AVParis_48,111)     vastoH | vastoH | bhAnuH | vAsaram | svasarANi | ghraMsaH | gharmaH | ghR^iNiH | divA | dinam | dive<dive> | dyavidyavi | ahnaH ||60 ||
(AVParis_48,112)     dIdhitayaH | gabhastayaH | vanam | usrAH | vasavaH | marIcayaH | sapta R^iShayaH | sAdhyAsaH | suparNAsaH | mayUkhAH | rashmInAm ||61 ||
(AVParis_48,113)     khedayaH | khedayaH | kiraNAH | gAvaH | abhIshavaH | [rashmIn |] rashmInAM ca ||62 ||
(AVParis_48,114)     AryaH | AryaH | rAShTrI | niyutvAn | inaH | Ishvarasya ||63 ||
(AVParis_48,115)     saMyogaH | saMyogaH | AshushukShaNiH | jahA | shitAma | mehanA | mUShaH | mandU | IrmAntAsaH | [vAjarAndhyam |] kAyamAnaH | vidradhe | tugvani | [nodhAt | nadaH |] cyavanaH | kashyapaH | nU cit | akUpArasya | aprAyuvaH | rajaH | juhure | krANA | viShuNaH | jAmiH | jasuriH | cayase | andhaH | dugdham | AhanaH | nadaH | arkaH | sacA | cit | pavitram | pR^ithujrayAH | kANukA | adhriguH | AN^gUShaH | ApAntamanyuH | shmashA | vAjagandhyam | [jarAdhya |] pAkasthAmA kaurayANaH | vrandI | niShShapI | kShumpam | nicumpuNaH | [majAyema | dhR^iruH |] joShavAkam | kuTasya | kepayaH | salalUkam | askR^idhoyuH | nishR^imbhAH | [dhruvadrakSham |] upalaprakShiNI | upasi | savImani | vidathAni | shrAyanta iva | amUraH | vijAmAtuH | amavAn | amIvA | amatiH | rishAdasaH | AnuShak | girvaNAH | amyak | yAdR^ishmin | shurudhaH | apratiShkutaH | dvibarhAH | urANaH | javAru | tatanuShTim | ilIbishaH | [irAviNaH |] kiyedhAH | turIpam | pratadvasU | diviShTiShu | dUtaH | R^icIShamaH | anarsharAtim ||64 || anarvA | [anarvA | cANDA | vAlhA] jaDhavaH | bakuraH | [vaktAraH] bekanATAn | abhi dhetana | sadAnve | parAsharaH | karUDatI | danaH ||
(AVParis_48,116)     ikShuNA | kIlAlam | vijAmni | doShA | [aShTamartyaH] ||65 || jyeShTham | [jyeShTham | asipakva |] vishvAhA | vivasavAn | vAte | [tanyantaH | vrAlma | kAmpIvakaMsam | jasyatyam | jalAlI |] andhaH | vipashyan | ayA ciShThA | [AMsA | rantu | tamAyIvayaH |] shamopyAt | gulphaH | biShkale khargalA | pratodaH | vedaH | [yatrAsmannataH | radhraH | cikriH | nuluH |] pucchadhau | [suniH |] apAShThaH | medI | [jyenA |] maryaH | [saptaghnetaH |] vAlini | yAtAram | [ruShaMkiH | siktaH |] sagaNAH | [muDimnAnA | liN^gakAH | nAdinA |] malvaH | amnaH | [juguH |] nIlAgalasAlA | ailabaH | [daridraH |] nIlalohitaH | shvApadaH | kunakhI | kurIram | [upasaH |] tAduri | [kamatha | rumathA | sarvartebhyaH | idam | adhvaryuH | dyumnI | kuvitaH | damnanA |] duroNe | [parektauti] | titau | [utpavAdhata |] kimIdI | vAmasya | ekacakram | amatiH | sumatiH | [dayate | dayanti | vrIhi | vR^itte] ||66 || IDe | IDe | kShayati | tapati | rajati | anekArthAH ||
(AVParis_48,117)     prapitve | abhIke | prAptasya ||
(AVParis_48,118)     tiraH | sataH | aprAptasya ||
(AVParis_48,119)     tvaH | nemaH | ardhasya ||
(AVParis_48,120)     R^ikShAH | stR^ibhiH | iti nakShatrANAm ||
(AVParis_48,121)     vamrIbhiH | upajihvikA | sImikAnAm ||
(AVParis_48,122)     rambhaH | [rathaH |] pinAkam | iti daNDasya ||
(AVParis_48,123)     shepaH | vaitasaH | iti puMsprajananasya ||
(AVParis_48,124)     [paraMgativilIke] | iti strIprajananasya ||
(AVParis_48,125)     anena | anayA | [panasya]]
(AVParis_48,126)     maki | hvakir] | iti pratiShedhasya ||
(AVParis_48,127)     varUtham | [asagram] | carmaNo 'rutsAhasya ||
(AVParis_48,128)     paNiH prakalavid vaNijaH ||
(AVParis_48,129)     shvaghnI | kitavasya | akShadhUrtasya ||
(AVParis_48,130)     [mR^iNyaH] | sImikasya ||
(AVParis_48,131)     kuTasya | kulishaH ||
(AVParis_48,132)     agniH | jAtavedAH | vaishvAnaraH | draviNodAH | vanaspatir iti sUktabhAJNji ||
(AVParis_48,133)     idhmaH | [viShNuH |] tanUnapAt | narAshaMsaH | devIr dvAraH | uShAsAnaktA | daivyA hotArA | tisro devIH | tvaShTA | vanaspatiH | svAhAkR^itaya iti nipAtabhAJNji ||
(AVParis_48,134)     indraH | viShNuH | somaH | parjanyaH | R^ituH | agnAyI | pR^ithivI | iDA | bhR^igavaH | atharvANa iti saMstavikAs tasyaikavad bahuvat strIvac ca ||
(AVParis_48,135)     vahanam <ca haviShAm AvAhanaM ca> devAnAM yac ca dAeShTiviShayikaM tad asya karma ||
(AVParis_48,136)     ayaM lokaH | vasantaH | prAtaHsavanam | gAyatrI trivR^id rathaMtaram iti tadbhaktIni ||67 ||
(AVParis_48,137)     vAyuH | varuNaH | indraH | rudraH | parjanyaH | bR^ihaspatiH | brahmaNaspatiH | vAstoShpatiH | kShetrasya patiH | kaH | yamaH | apAM napAt | mitraH | vishvakarmA | manyuH | tArkShyaH | dadhikrAH | sarasvAn | agniH | asunItiH | vAjaH | kutaH | vAtaH | R^itaH | mR^ityuH | dhAtA | vidhAtA | purUravAH | gandharvAH | anaDvAn | prANAH | stambhaH | vrAtya iti sUktabhAJNji ||
(AVParis_48,138)     prajApatiH | candramAH | somaH | induH | aditiH | dhenavaH | ahir budhnya iti nipAtabhAJNji ||
(AVParis_48,139)     sarasvatI | vAk | aditiH | urvashI | gauH | dhenuH | saramA | uShA | indrANI | pR^ithivI | dasya | godhukasA | virAT | aghnyA | sinIvAlI | kuhUH | anumatiH | rAkA | yamI | saraNyUH | pathyA | rodasI | devapatnyaH | marutaH | rudrAH | R^ibhavaH | aN^girasaH | bhR^igavaH | atharvANa iti saMstavikAs tasyaikavad bahuvat strIvac ca ||
(AVParis_48,140)     snehAnupradAnaM vR^itravadho yA cakA ca balakR^itis tad asya karma ||
(AVParis_48,141)     antarikShalokaH | grIShmaH | madhyaMdinaM savanam | triShTup paJNcadashaH | bR^ihad iti tadbhaktIni ||68 ||
(AVParis_48,142)     AdityaH | savitA | bhagaH | sUryaH | pUShA | viShNuH | keshI | vishvAnaraH | vR^iShAkapiH | kAlaH | brahmacArI | rohita iti sUktabhAJNji ||
(AVParis_48,143)     dadhyaÇ | atharvA | yamaH | aja ekapAt | manuH | vivasvAn | dakShaH | aryamA | vaishvAnaraH | suparNa iti nipAtabhAJNji ||
(AVParis_48,144)     uShAH | sUryA | vR^iShAkapAyI | sAdhyAH | vasavaH | AdityA | sapta R^iShayaH | vAjinaH | vishve devA iti saMstavikAs tasyaikavad bahuvat strIvac ca ||
(AVParis_48,145)     <rasAdAnam> rashmibhish ca rasAdhAraNaM yac ca <pravalhitam> tad asta karma ||
(AVParis_48,146)     asya lokaH | varaShAs | tR^itIyasavanam | jagatI | saptadashaH | vairUpAm iti tadbhaktIni ||
(AVParis_48,147)     eteShAm eva lokAnAm R^ituchandaHstomapR^iShThAnAm AnupUrveNa bhaktisheSho 'nukalpo
(AVParis_48,148)     devatAdvandve ca pUrvasyAparaH saMstavikaH || pUrvasyAparaH saMstavikaH ||69 ||

______________________________________________________________________


(ParishiShTa_49. caraNavyUhaH)

(AVParis_49,1.1)     om athAtash caraNavyUhaM vyAkhyAsyAmaH ||
(AVParis_49,1.2)     tatra catvAro vedA bhavanti | R^igvedo yajurvedaH sAmavedo brahmavedash ceti ||
(AVParis_49,1.3)     tatra R^igvedasyArthashAstram upavedaH | yajurvedasya dhanurvedopavedaH | sAmavedasya gAndharvavedopavedaH | brahmavedasyAyurvedopavedaH | abhicArakArthashAstram ity ucyate ||
(AVParis_49,1.4)     R^igveda Atreyasagotro 'gnir devatA | yajurvedaH kAshyapasagotro vAyur devatA | sAmavedo bhAradvAjasagotro viShNur devatA | brahmavedo vaitAyanasagotro brahmA devatA ||
(AVParis_49,1.5)     athAta R^igvedaH pItavarNaH padmapattrAkShaH suvibhaktagrIvaH kuJNcitakeshashmashruH supratiShThitajAnujaN^ghaH | pramANena sa vitastayaH paJNca ||
(AVParis_49,1.6)     tatra R^igvedasya sapta shAkhA bhavanti | tad yathA | AshvalAyanAH | shAN^khAyanAH | sAdhyAyanAH | shAkalAH | bAShkalAH | audumbarAH | mANDUkAsh ceti ||
(AVParis_49,1.7)     teShAm adhyayanam | R^icAM dasha sahasrANi R^icAM paJNca shatAni ca | R^icAm ashItiH pAdash ca etat pAraNam ucyate ||

(AVParis_49,2.1)     tatra yajurvedasya caturviMshatir bhedA bhavanti || tad yathA | kANvAH | mAdhyaMdinAH | jAbAlAH | shApeyAH | shvetAH | shvetatarAH | tAmrAyaNIyAH | paurNavatsAH | AvaTikAH | paramAvaTikAH | hauShyAH | dhauShyAH | khADikAH | AhvarakAH | carakAH maitrAH | maitrAyaNIyAH | hAritakarNAH | shAlAyanIyAH | marcakaThAH | prAcyakaThAH | kapiShThalakaThAH | upalAH | taittirIyAsh ceti ||
(AVParis_49,2.2)     teShAm adhyayanam | dve sahasre shate nyUne vede vAjasaneyake | sakalaM parisaMkhyAtaM brAhmaNaM tu caturguNam ||
(AVParis_49,2.3)     aShTAdasha shatAni bhavanti | tAny eva triguNam adhItya kramapAro bhavati | saptasu vIrAsh ceti ||
(AVParis_49,2.4)     shAkhAs tisro bhavanti | tad yathA | vArcikam arthAdhyayanIyAH | pArashcaryAH | pArashramaNIyAH | pArakramavaTaH | kramapArash ceti ||
(AVParis_49,2.5)     ShaD aN^gAny adhItya ShaDaN^gavid bhavati | shikShA kalpo vyAkaraNaM niruktaM chando jyotiSham iti ShaD aN^gAni ||
(AVParis_49,2.6)     atha yajurvedaH prAMshuH pralambajaTharaH sthUlagalakapAlo rakto varNena prAdeshAH ShaD dIrghatvena yajurvedasyaitad rUpaM bhavati ||

(AVParis_49,3.1)     tatra sAmavedasya shAkhAsahasram AsId anadhyAyeShv adhIyAnAH sarve te shakreNa vinihatAH | [pravilInAs]
(AVParis_49,3.2)     tatra ke cid avashiShTAH pracaranti | tad yathA | rANAyanIyAH | sAdyamugrAH | kAlapAH | mahAkAlapAH | kauthumAH | lAN^galikAsh ceti ||
(AVParis_49,3.3)     kauthumAnAM ShaD bhedA bhavanti | tad yathA | sArAyaNIyAH | vAtarAyaNIyAH | vaitadhR^itAH | prAcInAs tejasAH | aniShTakAsh ceti ||
(AVParis_49,3.4)     teShAm adhyayanam | aShTau sAmasahasrANi sAmAni ca caturdasha | sohyAni sarahasyAni etat sAmagaNaM smR^itam ||
(AVParis_49,3.5)     atha sAmavedaH suvarcAH sugandhis tejasvI mR^iduvaktA brahmaNyaH pralambabAhur dushcarmI kR^iShNo varNena kAtaraH svareNeti ||
(AVParis_49,3.6)     ShaDaratniH pramANena ca smR^itaH | stuvanty R^iShayo brahmA sAmAni tiShThati saMnidhau sa bhagavAn sAmavedo maheshvarabhaktaH ||

(AVParis_49,4.1)     tatra brahmavedasya nava bhedA bhavanti | tad yathA | paippalAdAH | staudAH | maudAH | shaunakIyAH | jAjalAH | jaladAH | brahmavadAH | devadarshAH | cAraNavaidyAsh ceti | 
(AVParis_49,4.2)     teShAm adhyayanam | R^icAM dvAdasha sahasrANy ashItis trishatAni ca | paryAyikaM dvisahasrANy anyAMs caivArcikAn bahUn ity
(AVParis_49,4.3)     etadgrAmyAraNyakAni ShaT sahasrANi bhavanti ||
(AVParis_49,4.4)     tatra brahmavedasyAShTAviMshatir upaniShado bhavanti | muNDakA prashnakA brahmavidyA kShurikA cUlikA atharvashiro atharvashikhA garbhopaniShan mahopaniShad brahmopaniShat prANAgnihotraM mANDukyaM nAdabindu brahmabindu amR^itabindu dhyAnabindu tejobindu yogashikhA yogatattvaM nIlarudraH paJNcatApinI ekadaNDI saMnyAsavidhiH aruNiH haMsaH paramahaMsaH nArAyaNopaniShad vaitathyaM ceti ||
(AVParis_49,4.5)     tatra gopathaH shataprapAThakaM brAhmaNam AsIt tasyAvashiShTe dve brAhmaNe pUrvam uttaraM ceti ||
(AVParis_49,4.6)     tatra ShaD aN^gAny adhItya ShaDaN^gavid bhavati ShaD aN^gAni bhavanti, shikShA kalpo vyAkaraNaM niruktaM chando jyotiSham iti ||
(AVParis_49,4.7)     paKca kalpA bhavanti | nakShatrakalpo vaitAnakalpas tR^itIyaH saMhitAvidhiH | caturtha AN^girasaH kalpaH shAntikalpas tu paJNcamaH ||
(AVParis_49,4.8)     lakShaNagranthA bhavanti | caturAdhyAyikA prAtishAkhyaM paJNcapaTalikA dantyoShThavidhir bR^ihatsarvAnukramaNI ceti ||
(AVParis_49,4.9)     tatra dvAsaptatiH parishiShTAni bhavanti kaushikoktAni | kR^ittikArohiNI | rAShTrasaMvargaH | rAjaprathamAbhiShekaH | purohitakarmANi | puShyAbhiShekaH | piShTarAtryAH kalpaH | ArAtrikam | ghR^itAvekShaNam | tiladhenuH | bhUmidAnam | tulApuruShaH | AdityamaNDakaH | hiraNyagarbhaH | hastirathaH | ashvarathaH | gosahasradAnam | hastidIkShA | ashvadIkShA | vR^iShotsargaH | indrotsavaH | brahmayAgaH | skandayAgAH | saMbhAralakShaNam | araNilakShaNam | yaj~napAtralakShaNam | vedilakShaNam | kuNDalakShaNam | samillakShaNam | sruvalakShaNam | hastalakShaNam | jvAlAlakShaNam | lakShahomaH | kAN^kAyanokto bR^ihallakShahomaH | koTihomaH | gaNamAlA | ghR^itakambalam | anulomakalpaH | AsurIkalpaH | ucchuShmakalpaH | samuccayaprAyashcittAni | brahmakUrcavidhiH | paiThInasitaDAgavidhiH | pAshupatavratavidhiH | saMdhyopAsanavidhiH | snAnavidhiH | tarpaNavidhiH | shrAddhavidhiH | agnihotravidhiH | uttamapaTalam | varNapaTalam | nighaNtuH | caraNavyUhaH | candraprAtipadikam | grahayuddham | grahasaMgrahaH | rAhucAraH | ketucAraH | R^ituketulakShaNam | kUrmavibhAgaH | maNDalAni | digdAhalakShaNam | ulkAlakShaNam | vidyullakShaNam | nirghAtalakShaNam | pariveShalakShaNam | bhUmikampalakShaNam | nakShatragrahotpAtalakShaNam | utpAtalakShaNam | sadyovR^iShTilakShaNam | goshAntiH | adbhutashAntiH | svapnAdhyAyaH | atharvahR^idayam | bhArgavIyagArgyabArhaspatyoshanasAdbhutAni | mahAdbhutAni bR^ihatsarvAnukramaNI ceti ||
(AVParis_49,4.10)     tatra paJNcadashopaniShado bhavanti | muNDakA | prashnakA | brahmavidyA | kShurikA | cUlikA | atharvashiraH | atharvashikhA | garbhopaniShat | mahopaniShat | brahmopaniShat | prANAgnihotram | mANDUkyam | vaitathyam | advaitam | alAtashAntish ceti ||
(AVParis_49,4.11)     tatra brahmavede 'ShTAdasha vratAni cariShyan sAvitrIvratam | vedavratam | vedottaravratam | mailavratam | mailottaravratam | mR^igAravratam | rohitavratam | viShAsahivratam | yamavratam | shAntivratam | shikhivratam | gaNavratam | shirovratam | shikhAvratam | marudvratam | adhivratam | aN^girovratam | pAshupatavrataM caret ||
(AVParis_49,4.12)     kR^icchram | taptakR^icchram | atikR^icchram | sarvakR^icchram | maundabhAyaH | tulApuruShaH | sAMtapanam | mahAsAMtapanaM ceti ||

(AVParis_49,5.1)     yo vai brahmavedeShUpanItaH sa sarvavedeShUpanito
(AVParis_49,5.2)     yo vai brahmavedeShv anupanItaH sa sarvavedeShv anupanItaH ||
(AVParis_49,5.3)     anyavede dvijo yo brahmavedam adhItukAmaH sa punar upaneyo
(AVParis_49,5.4)     devAsh ca R^iShayash ca brahmANam UcuH ||
(AVParis_49,5.5)     ko no [smo] jyeShThaH | ka upanetA | ka AcAryaH | ko brahmatvaM ceti ||
(AVParis_49,5.6)     tAn brahmAbravIt ||
(AVParis_49,5.7)     atharvA vo jyeShTho 'tharvopanetAtharvAcAryo 'tharvA brahmatvaM ceti ||
(AVParis_49,5.8)     tad apy etad R^icoktam | brahmajyeShTheti etayA |
(AVParis_49,5.9)     iti tasyArhaM brahmavedash caturNAM vedAnAM sAN^gopAN^gAnAm [tam] savAkovAkyAnAM setihAsapurANAnAm ||
(AVParis_49,5.10)     athAto brahmavedaH kapilo varNena tIkShNaH pracaNDaH kAmarUpI vishvAtmA jitendriyaH | sa tasmin bhagavati durvArajvAlaH |
(AVParis_49,5.11)     kShudrakarmA sa ca bhagavAn brahmavedash caturmukho dvipakSho dAnto dharmI balavAn prAj~naH kR^itotthApanIyaH krUraH ShaDrAtrANi vimR^ishI [ShaDrAtrANi ShaD] vaitAyano gotreNa
(AVParis_49,5.12)     ya ekaikasmin vedAnAM nAmavarNagotrarUpapramANaM ca kIrtayed yo vidvAn jAtismaro bhavati mR^itaH sa brahmalokaM gacchati ||

______________________________________________________________________


(ParishiShTa_50. candraprAtipadikam)

(AVParis_50,1.1)     oM vR^ittaM prAtar amAvAsyAM pashcAd dR^ishyeta candramAH | tasya varNaM gatiM rUpaM sthAnaM caivoccanIcatAm ||
(AVParis_50,1.2)     hrAsavR^iddhiM ca shR^iN^gANAM nakShatraM yac ca yojayet | tAni lakSheta somasya varShAvarShaM bhayAbhayam ||
(AVParis_50,1.3)     prathame darshane tv indoH samAsAdya yadA graham | uttaraM vardhate shR^iN^gaM nIcIbhavati dakShiNam ||
(AVParis_50,1.4)     evam eva shraviShThAbhyas teShAm ante ca candramAH | udyacched dakShiNaM shR^iN^gaM nIcIbhavati cottaram ||
(AVParis_50,1.5)     anupashyeta rAShTraM ca antargirimahAgirim | vidarbhAn madrakAMsh caiva bharatAMsh cApi sarvataH ||

(AVParis_50,2.1)     sArANAM vijarANAM ca samudre ye ca dakShiNe | etA¤ janapadAn hanti yadA syAd uttaronnataH ||
(AVParis_50,2.2)     kAshmIrAn daradAn darvA¤ shUrasenAn yayAvarAn | shAlvAnAM ca virAjAnAM samudre ye ca pashcime ||
(AVParis_50,2.3)     etAj janapadAn hanti yadA syAd dakShinonnataH | puruShaH strInR^ipaM hanti aparAnto vinashyati ||
(AVParis_50,2.4)     bAlhikAn yavanakAmbojA¤ shAlvAn madrAn ushInarAn | godhAMsh ca bhadrakAMsh caiva madhyaM ca kurubhiH saha ||
(AVParis_50,2.5)     saurAShTrAn sindhusauvIrAn vAneyAMsh cApi siMsakAn | kShudrakAn mAlavAn matsyAn mlecchAn saha pulindakaiH ||
(AVParis_50,2.6)     shastropajIjikuDyAMsh ca brAhmaNA yodhinash ca ye | etA¤ janapadAn hanti somaH puruShalakShaNaH ||

(AVParis_50,3.1)     lakShaNAd vA bhavet sthUlaH kAye shR^iN^ge ca hIyate | alpe sharIre durbhikShaM bhayaM rogaM vinirdishet ||
(AVParis_50,3.2)     yadA pratipadash candraH prakR^ityA vikR^ito bhavet | anudbhinno vilUno vA rAjamR^ityuM vinirdishet ||
(AVParis_50,3.3)     ShaShThyAM madhyaM yadA gacched rAjA vadhyeta pArthivaH | avantInAM ca pUrvArdhaM mAgadhAsh ca visheShataH ||
(AVParis_50,3.4)     paraM kumAreShv aShTamyAM rAjAnaM dashamI param | evaM ca pakShApacaye madhye dR^ishyeta dvAdashI ||
(AVParis_50,3.5)     hanti paJNcanadaM tatra rAjAnaM sumahadbalam | sarvAMsh ca kuryAd rAj~nas tu tasminn utpAtadarshane ||

(AVParis_50,4.1)     adbhutAni ca dR^ishyante tasminn utpAtadarshane | vaishvAnarapathaM prAptaH samudram api shoShayet ||
(AVParis_50,4.2)     kR^ittikAnAM maghAnAM ca rohiNyAsh ca vishAkhayoH | eteShAm uttaro mArgo rAjavIthIti tAM viduH ||
(AVParis_50,4.3)     yadImaM mArgam AsthAya candramA vinivartate | nAvarShA uttamA j~neyA yogakShemaM tathaiva ca ||
(AVParis_50,4.4)     gajavIthIM nAgavIthIM yadi gacchati candramAH | ..... govIthIti tadApy Ahur gargasya vacanaM yathA ||
(AVParis_50,4.5)     aShTau sthAnAni candrasya kroShTukir yAni veda vai | nausthAyI lAN^galI caiva tR^itIyash cottaronnataH ||
(AVParis_50,4.6)     daNDasthAyI saturthas tu daNDashAyI tu paJNcamaH | ShaShthas tu yUpasthAyI syAt pArshvashAyI tu saptamaH ||
(AVParis_50,4.7)     aShTamo 'vAÇshirAsh caiva phalam asya nibodhata | rAjAnaH sveShu rAShTreShu yuktadaNDAH prashAsati ||

(AVParis_50,5.1)     lAN^galI grasate lokAn yugAntaM pratipAdayet | mArIM samadhikAm Ahur yadA syAd uttaronnataH ||
(AVParis_50,5.2)     daNDasthAyI yv amAtyAnAM bhayaM rogaM vinirdishet | shaktichedA granthichedA gostenAH pAradArikAH ||
(AVParis_50,5.3)     ete deshAn vilumpanti daNDasthAyI yadA bhavet | daNDashAyI tu viprANAM bhayaM tatra vinirdishet ||
(AVParis_50,5.4)     yUpasthAyI tu dhAnyAnAM bhayaM tatra vinirdishet | harite sharIre somasya pashUnAM vadham Adishet ||
(AVParis_50,5.5)     kR^iShNe sharIre somasya shUdrANAM vadham Adishet | pIte sharIre somasya vaishyAnAM vadham Adishet
(AVParis_50,5.6)     rakte sharIre somasya rAj~nAM tu vadham Adishet | shukle sharIre somasya brahmavR^iddhiM vinirdishet ||

(AVParis_50,6.1)     snigdhaH pItaH suvarNAbhaH pakShAdau yadi candramAH | gosthAyI saMpradR^ishyeta vipravR^iddhiM vinirdishet ||
(AVParis_50,6.2)     uccasthAne yadA pItaH samashR^iN^gaH shashI bhavet | nAgavIthIgataH snigdhaH sa sarvaguNapUjitaH ||
(AVParis_50,6.3)     dhUmrAbho lAN^galasthAyI shrImAn salakShmamaNDalaH | pakShAdau yadi dR^ishyeta brahmakShatrasukhAvaH ||
(AVParis_50,6.4)     rAjavIthIM tu saMprApta ugradaNDI yadA bhavet | haridrAkuN^kumAbhash ca shmashAnam avalokayet ||
(AVParis_50,6.5)     mR^ityuM saMyojayet somo bAlAkR^itir avAÇchirAH | lAkShArudhirasaMkAsho dhanuHsthAyI yadA bhavet ||

(AVParis_50,7.1)     saMgrAmaM yojayet somo loke tu tumulaM bhayam | dvicandraM gaganaM dR^iShTvA brUyAd brahmavadho mahAn ||
(AVParis_50,7.2)     dvau sUryau vA yadA syAtAM tadA kShatravadho mahAn | dR^iShTvA tu caturaH sUryAn uditAn sarvatodisham ||
(AVParis_50,7.3)     shastreNa janamAreNa tad yugAntasya lakShaNam | Aditye pANDuraM chattraM saMdhyAvelAM yadA bhavet ||
(AVParis_50,7.4)     deshasya vidravaM sUryo rAjamR^ityuM vinirdishet | Adityasya rathaH shvetaH saMdhyAvelAM yadA bhavet ||
(AVParis_50,7.5)     pratyAsannaM bhayaM vidyAt tasminn utpAtadarshane ||

(AVParis_50,8.1)     AdityaH sarvatash chinno dvaidhIbhutaH pradR^ishyate. deshasya vidravaM sUryo rAjamR^ityuM vinirdishet ||

(AVParis_50,9.1)     kShemaM vikukShile brUyAt sthAlIpiTharasaMsthite | saMkShipte kShIyate loko durbhikShaM vajrasaMsthite ||
(AVParis_50,9.2)     divA hy asmin pataty ulkA satataM kampate mahI | aparvAshaninirghoShAH saMdhyA ca jvalanacchavA ||
(AVParis_50,9.3)     nakShatrapAtasyotpattir dhUmasya rajaso 'pi vA | shR^iN^gaM bhavaty Adityasya tR^iNakAShThaM ca shuShyati ||
(AVParis_50,9.4)     rAjAno hy ashivAs tatra citraM varShati mAdhavaH | dvAdashAnAM tu mAsAnAM madhye nashyati pArthivaH ||
(AVParis_50,9.5)     kArttikyAM shuklapakShasya bahulasya trayodashIm | vidyAt tu svAtisaMpAtaM divasAn ekaviMshatim ||
(AVParis_50,9.6)     saptAhaM tu bhaved goShu saptAhaM mR^igapakShiShu | mAnuSheShu ca saptAhaM tataH shreyas tu kalpayet ||

______________________________________________________________________


(ParishiShTa_51. grahayuddham)

(AVParis_51,1.1)     oM ke cid grahA nArarAn Ashrayante ke cid grahA [jyotiShi] saMgrahe ca | graho graheNaiva hataH kathaM syAd vij~nAya tattvaM bhagavAn bravItu ||
(AVParis_51,1.2)     evaM sa pR^iShTo munibhir mahAtmA provAca gargo grahayuddhatantram | parAjayaM caiva jayaM ca teShAM shubhAsubham(ashubham¤) caiva jagaddhitAya ||
(AVParis_51,1.3)     arko jAtaH kaliN^geShu yavaneShu ca candramAH | aN^gArakas tv avantyAyAM magadhAyAM budhas tathA ||
(AVParis_51,1.4)     bR^ihaspatiH saindhaveShu mahArAShTre tu bhArgavaH | shanaishcaraH surAShTrAyAM rAhus tu girishR^iN^gajaH | ketur malayake jAta ity etad grahajAtakam ||
(AVParis_51,1.5)     yasmin deshe tu yo jAtaH sa grahaH pIDyate yadA taM deshaM ghAtitaM vidyAd durbhikSheNa bhayena vA ||

(AVParis_51,2.1)     divAkarash caiva shanaishcaras tathA bR^ihaspatish caiva budhash ca nAgarAH | prajApatiH ketur athApi candramAs tathaiva rAhUshanasau ca yAyinaH ||
(AVParis_51,2.2)     yadA graho nagara eva nAgaraM vijeShyate yAyy atha vApi yAyinam | tadA nR^ipo nAgara eva nAgaraM vijeShyate vAyy atha vApi yAyinam ||
(AVParis_51,2.3)     ArohaNaM ca bhedash ca lekhanaM savyadakShiNam | rashmisaMsarjanaM caiva grahayuddhaM caturvidham ||
(AVParis_51,2.4)     prasavye vigrahaM brUyAt saMgrAmaM rashmisaMgame | lekhane 'mAtyapUDA syAd bhedane tu janakShayaH ||
(AVParis_51,2.5)     sarveShAM nabhasi samAgame grahANAm uktR^iShTo bhavati tathaiva rashmivAn yaH | snigdhatvaM bhavati tu yasya [sa graho graheNa] saMyukto bhavati [tu yaH] parAjayeta sheShaH ||

(AVParis_51,3.1)     shyAmo vA vyapagatarashmimaNDalo vA rUkSho vA vyapagatarashmivAn kR^isho vA | AkrAnto vinipatitas tato 'pasavyo vij~neyo hata iti sa graho graheNa ||
(AVParis_51,3.2)     budhash ca bhaumaH shanibhArgavAN^girAH pradakShiNaM yAti yadA nishAkaram | anamayatvaM triShu saukhyam uttamaM viparyaye cApi mahA¤ janakShayaH ||
(AVParis_51,3.3)     dhanakanakarajatasaMcayAsh ca sarve shamadamamantraparAsh caye manuShyAH | shakayavanatukhArabAlhikAsh ca kShayam upayAnti divAkarasya ghAte ||
(AVParis_51,3.4)     atha some hate vidyAd dhrvaM rAj~no viparyayaH | saMharanti ca bhUtAni bhUmipAlAH pR^ithakpR^ithak ||
(AVParis_51,3.5)     parasparaM virudhyante kShudbhayaM cApi dAruNAm | anAvR^iShTibhayaM ghoraM vidyAt somaviparyaye ||

(AVParis_51,4.1)     traigartAH kShitipatayaH sayodhamukhyAH pIDyante girinilayAgnijIvinash ca | saMgrAmAH sarudhirapAMsuvarShamishrA durbhikShaM bhavati dharAsutasya ghAte ||
(AVParis_51,4.2)     sAgaranilayAH paurAH kShayam upayAnti narA vaNikpradhAnAH | bhavati tu [rAjA] vijayI prayAyI budhabandhane prapatanti cAtra sobhyAH ||
(AVParis_51,4.3)     daivaj~nAs tapasi ciraM sunishcitArthAH syur dAntA nR^ipatigaNaH purohitAsh ca | Agantur jayati vadhash ca nAgarANAM trailokyam <ca> bhayam upaiti guros tu ghAte ||
(AVParis_51,4.4)     yo rAjA prathitaparAkramaH pR^ithivyAM vaN^gAN^gAdiShu madadhAH sashUrasenAH | ye yodhAH samaraNabhumilabdhashabdAs te sainyaiH kShayam upayAnti shukraghAte ||
(AVParis_51,4.5)     mahiShakavR^iShabhAH sabhasmapauNDrAH kR^iShipashupAlyaratAsh ca ye manuShyAH | vividhabhayasamAhitAs tu sarve kShayam upayAnti shanaishcarasya ghAte ||

(AVParis_51,5.1)     ye ke cin nR^ipatiShu dAmbhikAH pishAcAH kAryANAM vrataniyameShu channapApAH | ye cAnye shabarapulindacedigAdhA bAdhyante yadi bhavate 'tra rAhughAtaH ||
(AVParis_51,5.2)     AkrAntaM samanubhavanti yAyisaMghA vadhyante yadi bhavate [paras] paro 'highAtaH | saMgrAmAH sarudhirapAMsuvarShamishra durbhikShaM bhavati tu ketupIDanena ||
(AVParis_51,5.3)     yat kiM cid divigatam antarikShajaM vA bhaumaM vA bhavati nimittam aprashastam | tat savaM stanitamahAbhrabidyudvarShaiH shAntaM syAd bhavati sadakShiNaish ca homaiH ||
(AVParis_51,5.4)     ye deshA grahagaNabhinnabhUmikampA yeShAM vA graha upayAtacandrasUryaH | tAn deshAn [grahagaNabhinnabhumikampAn] parjanyaH shamayati saptarAtravR^iShTyA ||
(AVParis_51,5.5)     prasavyas triShu mAseShu saMsargo mAsikaH smR^itaH | lekhane pakSha ity Ahur bhedane saptarAtrikam ||
(AVParis_51,5.6)     AgneyA vAsavAsh caiva vAyavyA vAruNAs tathA | sarva eva shubhA j~neyA gargasya vacanaM yathA ||

______________________________________________________________________


(ParishiShTa_52. grahasaMgrahaH)

(AVParis_52,1.1)     om atharvANaM namaskR^itya uvAca bhagavAn R^iShiH | kIdR^ishA grahaputrAsh ca kiyanto vA vadasva me ||
(AVParis_52,1.2)     pR^iShTaha sa shaunakenAtha brAhmaNAnAM hitAya vai | saMkhyAm uvAca bhagavAn padmayonimataM yathA ||
(AVParis_52,1.3)     dikcAriNo divicarA bhUcarA vyomacAriNaH | divAcarA rAtricarA divArAtricarAsh caye ||
(AVParis_52,1.4)     pR^ithikcarAsh ca ye tatra te ca syuH saMghacAriNaH | caranty aparavIthIShu ye ca vibhrAntamaNDalAH ||
(AVParis_52,1.5)     te grahAH saMgraheNAhaM shatasho 'tha sahasrashaH | anekavidhasaMsthAnaM pravakShyAmy anupUrvashaH ||

(AVParis_52,2.1)     gokShIrakumudaprakhyAs tIvreNa vapuShAnvitAH | caranty antaravIthIShu snigdhA vipulatejasaH ||
(AVParis_52,2.2)     ete visarpakA nAma arciShmanto mahAprabhAH | vij~neyAsh caturashItiH shukraputrA mahAgrahAH ||
(AVParis_52,2.3)     shuklA nikarAH saurAbhAs tyajanta iva cArciShaH | sphuranta iva cAkAshe bimbakA rashmibhir vR^itAH ||
(AVParis_52,2.4)     prAyasho dakShiNe mArge nIcair vibhrAntamaNDalAH | vikacAH paJNcaShaShTis te bR^ihaspatisutAH smR^itaH ||
(AVParis_52,2.5)     ye shvetAH kiMcid AkR^iShNA vishikhAH syur vitArakAH | te ShaShTiH kanakA nAma shanaishcarasutA grahAH ||

(AVParis_52,3.1)     ekapaKcAshato j~neyAs taskarAH sUkShmarashmayaH | baudhAH kamalagarbhAbhAH kiMcit pANDuratejasaH ||
(AVParis_52,3.2)     kauN^kumA lohitAN^gasya putrA vidrumatejasaH | trishikhA vA tribhAgA vA ShaShTir ity uttare pathi ||
(AVParis_52,3.3)     nAnAdhUmanibhA rUkShA dhUmavyAkularashmayaH | shatam ekAdhikaM mR^ityoH putrAH syur dhUmaketavaH ||
(AVParis_52,3.4)     kR^iShNAbhAH kR^iShNaparyantAH kaluShAkR^itirashmayaH | rAhoH putrAs trayas triMshad grahAs tAmasakIlakAH ||
(AVParis_52,3.5)     nAnAvarNAgnisaMkAshA jvAlAmAlA visarpiNaH | vishvarUpAH sutA agner grahA viMshaM shataM smR^itam ||

(AVParis_52,4.1)     aruNAs tu sutA vAyor dAruNAH saptasaptatiH | vAteritA bhramantIva rUkShA vikIrNarashmayaH ||
(AVParis_52,4.2)     tArApuJNjapratIkAshAs tArAmaNDalasaMvR^itAH | prAjApatyA grahAs tv aShTau gaNakA nAmanAmataH ||
(AVParis_52,4.3)     catvAras tArajA yuktAH sUkShmANo rUparashmayaH | brahmasaMtAnakA nAma dve shate caturuttare ||
(AVParis_52,4.4)     vaMshagulmapratIkAshA [vaMshagulmasarashmayaH] | kAkatuNDanibhAbhish ca rashmibhiH kiMcid AvR^itAH ||
(AVParis_52,4.5)     udakaM cotsR^ijantIva snigdhatvAt saumyadarshanAH | ete nAmnA smR^itAH kaN^kAs triMshad dvau vAruNA grahAH ||

(AVParis_52,5.1)     muNDatArAH kabandhAbhA rukmakeshAsh ca rashmayaH | kAlaputrAH kabandhAs te smR^itAH ShaNNavatir grahAH ||
(AVParis_52,5.2)     arciShmAMsh ca prabhAsash ca romasho viShamAMs tathA | asnigdhAsh cAtikAyAsh ca kiMshuko rAjasAyakaH ||
(AVParis_52,5.3)     R^iShakaish caiva rAdhAtaH kumudaH phanako ghanaH | eShAm ashveti vij~neyA ArAs tu parisarpakAH ||
(AVParis_52,5.4)     nakShatracAriNo hy ete bhR^iguputrA mahAbalAH | pANDurAbhiH sudIrghAbhiH shikhAbhiH shItarashmayaH ||
(AVParis_52,5.5)     atisaMtAnakAsh tv anye ShaShTir vAyoH sutA grahAH | vikesarAH prakAshante kR^iShNalohitarashmayaH ||

(AVParis_52,6.1)     mishrIbhUtAs tu te j~neyA guNThitA iva reNunA | dhUmaketoH sutA j~neyAH shatam ekAdhikaM ca tat ||
(AVParis_52,6.2)     atyarthaM kanakAs tv anye prataptakanakaprabhAH | antakaputrakAH ShaShTir asnigdhA madhyacAriNaH ||
(AVParis_52,6.3)     ye tu nakShatravaMshasya bhAgam uttaram AshritAH | ekatArA vapuShmanto mahAkAyAH prabhAnvitAH ||
(AVParis_52,6.4)     vyAlakasya tu ye putrAH saptaShaShTiH samantataH | nAmato 'dhikacA nAma tattvaj~naiH parikIrtitAH ||
(AVParis_52,6.5)     saMtAnakanibhA ye tu dR^ishyante sUkShmarashmayaH | ekatArA dvitArA vA atha vA paJNcatArakaH ||

(AVParis_52,7.1)     brahmarAshes tu te putrA grahAH saMtAnasaMsthitAH | saMcaranti nabhaH sarvam utpanne puruShakShaye ||
(AVParis_52,7.2)     aNavo lohitAs tv anye prakAshante 'dhikeshakAH | paJNcaShaShTis tu te j~neyAH prAjApatyA grahAH smR^itAH ||
(AVParis_52,7.3)     pariveSheShu jAteShu grahANAM maNDaleShu ca | dR^ishyante kArmukA nAma saptatyekA samAH smR^itAH ||
(AVParis_52,7.4)     adharmasaMbhavAs tv anye caturdasha parikramAH | adhaHshikhAH prakAshante vivarNA ghoratArakAH ||
(AVParis_52,7.5)     karNachidraprAtIkAshAH kR^iShNAs te tArakAkR^itau | kIlakA rAhuputrAs tu candrasUryatalAshrayAH ||

(AVParis_52,8.1)     vajraH kavandhas trishirAH shaN^khabhedI shikhAvataH | daNDAsh ca rAhuputrAH syur nAmabhis tulyavarcasaH ||
(AVParis_52,8.2)     yathA somArkayor jyoter maNDalAbhyAshasevinaH | rAjanyatvAt pradR^ishyante prajAnAM saMkShayAvahAH ||
(AVParis_52,8.3)     tatra mandaphalA j~neyAH shashAN^katalasevinaH | divAkaratalAbhyAshaM sevino bhR^ishadAruNAH ||
(AVParis_52,8.4)     pannagAs tu caturviMshat kR^iShNA dvAtriMshatir grahAH | dakShiNAdyAsu vIkShyante nIcair vibhrAntamaNDalAH ||
(AVParis_52,8.5)     kevalaM tArakAkArA dR^ishyante niHprabhaprabhAH | pItaraktA grahAH paJNca pUrvadakShiNataH smR^itaH ||

(AVParis_52,9.1)     dakShiNAparatash cApi pItaraktau grahau smR^itau | uttarAparatas tv ekaH pItarakto grahaH smR^itaH ||
(AVParis_52,9.2)     aishAnyAM shvetaraktAbha ekas tiShThati sUryakaH | yaH saMdhivelAsv arkAbho dikShu sarvAsu dR^ishyate ||
(AVParis_52,9.3)     nAtidUre raveH snigdhaH sa varShAyAbhayAya ca | yavakrItoSharaibhyAsh ca nAradaH sarvatas tathA ||
(AVParis_52,9.4)     karNash ca raibhyasya putrau cArvAvasuparAvasU | saptaite sthAvarA j~neyAH saha sUryeNa sarpiNaH ||
(AVParis_52,9.5)     sthAvarANAM narendrANAM prAcyAnAM pakSham AshritAH | svastyAtreyo mR^igavyAdha R^imucuH pramR^icus tathA ||

(AVParis_52,10.1)     prabhAsash candrabhAsash ca tathAgastyaH pratApavAn | dR^iDhavratas trishaN^kush ca ajau vaishvAnare mR^iDaH ||
(AVParis_52,10.2)     aruNash ca danush caiva yAmyAyAM sthAvarAH smR^itAH | gautamo 'trir vasiShThash ca vishvAmitras tu kashyapaH ||
(AVParis_52,10.3)     R^icIkaputrash ca tathA bharadvAjash ca vIryavAn | ete sapta mahAtmAna udIcyAM sthAvarAH smR^itAH ||
(AVParis_52,10.4)     shishumAreNa sahitA dhruveNa ca mahAtmanA | pulastyaH pulahaH somo bhR^igur aN^girasA saha ||
(AVParis_52,10.5)     hAhAhUhU ca vij~neyau viShNosh ca padam uttamam | madhyAntasthAvarANAM tu niyatAv iti buddhimAn ||

(AVParis_52,11.1)     kUTasthAnAni sarvANi dikShv etAny upadhArayet | prabhAnvitAni shvetAni snigdhAni vimalAni ca ||
(AVParis_52,11.2)     arciShmanti prasannAni tAni kuryuH prajAhitam | niHprabhANi vivarNAni nirarcImShy amalAni ca ||
(AVParis_52,11.3)     hrasvAny asnehayuktAni na bhAvAya bhavanti hi | yat kiMcit sthAvaraM loke tat prasanneShu vardhate ||
(AVParis_52,11.4)     kUTastheShv aprasanneShu sthAvaraM parihIyate | Adityash caiva shukrash ca lohitAN^gas tathaiva ca ||
(AVParis_52,11.5)     rAhuH somaH shanaishcaro bR^ihaspatibudhau tathA | aindra Agneyo yAmyash ca nairR^ito vAruNas tathA ||

(AVParis_52,12.1)     vAyavyash caiva saumyash ca brAhmash caivAShTamo grahaH | navamash caiva vij~neyo dhUmaketur mahAgrahaH ||
(AVParis_52,12.2)     yugagrahA na cAnye te tatrAShTau diggrahAH smR^itAH | sanakShatreShu mArgeShu dR^ishyante tu yugagrahAH ||
(AVParis_52,12.3)     vibhrAntamaNDalAH sheShA dR^ishyante khacarA grahaH | mR^ityor nishvAsajAsh cAnye j~neyAH ShoDasha ketavaH ||
(AVParis_52,12.4)     kUShmANDavad visaMchannas triNavA dakShiNe pathi | ekAdashaiva vij~neyA dvAdashAdityasaMbhavAH ||
(AVParis_52,12.5)     sUryavarcanirIkShAs te tejodhAtumayA grahAH | dakShayaj~ne tu rudrasya krodhAd anye tu niHsR^itAH ||

(AVParis_52,13.1)     bhImarUpA dashaikash ca jvalAN^kushadharA grahAH | sapta paitAmahAs tv anye tiryaggA jarjaragrahAH ||
(AVParis_52,13.2)     shikhAH sR^ijanto vitatAs tantushuklapaTopamAH | shvetaketava ity anye vyAkhyAtA dasha paJNca ca ||
(AVParis_52,13.3)     uddAlakarShiputrAs te nIcair vibhrAntamaNDalAH | te syuH shvetashikhAH sarve saumyAH kAntAs tanuprabhAH ||
(AVParis_52,13.4)     aShTAdashendunA sArdhaM mathyamAne purAmR^ite | ketavaH kundapuShpAbhAH kShIrodanabhasi smR^itAH ||
(AVParis_52,13.5)     virashmayash ca vishikhA mahAkAyA nirarciShaH | raupyakumbhanibhAH saumyA grahAH syuH shItatejasaH ||

(AVParis_52,14.1)     brahmakopamayas tv eko vishvAtmA sarvato grahaH | caturyugAnte lokAnAm udayas tasya vidyate ||
(AVParis_52,14.2)     nakShatrapatham utsR^ijya nabhoaMshAH pArshvacAriNaH | pUrvato 'bhyuditA vA syur nIcair uttaratas tathA ||
(AVParis_52,14.3)     bhUmyAm abhyuditA vA syur hrasvasnehapariplutAH | sarva eva tu vij~neyA grahA mandaphalodayAH ||
(AVParis_52,14.4)     sarveShAM paitR^ikaM karma prajAbhAgyodbhavaM mahat | sarve te sarvato hanyur ashubhaM yad vadanti ca ||
(AVParis_52,14.5)     tatkarmajanmamAhAtmyaM shIlAbhijanam eva ca | tadrUpAMs tadguNAMsh cApi tanmayAMs tatparigrahAn ||

(AVParis_52,15.1)     sarva eva rogapradA mR^ityushastrAgnitaskaraiH | pashusasyopaghAtaish ca hanyur anyaish ca kAraNaiH ||
(AVParis_52,15.2)     dhUpanAt sparshanAt sthAnAd udayAstamasaMbhavAt | hanyuH paJNcavidhaM sarve ketavo nAtra saMshayaH ||
(AVParis_52,15.3)     mR^idudhruvograkShipreShu sAdhAraNacareShu ca | dAruNeShu ca R^ikSheShu sAdhAraNacareShu ca | dAruNeShu ca R^ikSheShu vidyAt tatsadR^ishaM phalam ||
(AVParis_52,15.4)     yathAdiShTaM yathAvarNaM yathAvargaparigraham | sarva evoditA hanyuH sarva eva mahAgrahAH ||
(AVParis_52,15.5)     mR^ityoH kAlasya sUryasya brahmaNas tryambakasya ca | bhaumasya rAhor agnesh ca prajAtA ye sudAruNAH ||

(AVParis_52,16.1)     prajApatesh ca dharmasya somasya varuNasya ca | pItAdyAsh ca dishAM putrA vij~neyA mR^idudAruNAH ||
(AVParis_52,16.2)     kashyapasya ca marIcer uddAlakaR^iShes tathA | putrA mandaphalA j~neyAs teShAm amR^itasaMbhavAH ||
(AVParis_52,16.3)     shukrAdInAM ca ye putrA grahANAM parikIrtitAH | teShAM vIryANi jAniyAt pitR^ibhyaH sAdhikAni tu ||
(AVParis_52,16.4)     nAradAtreyagargANAM guror ushanasas tathA | grahANAM saMgraho hy evam eSha kArtsnyena kIrtitaH ||
(AVParis_52,16.5)     anekashatasAhasra anekashatalakShaNaH | devalabdhavarAkAshe prAha sarvAn pR^ithakpR^ithak ||
(AVParis_52,16.6)     etadutthe tu sarvasmin bhaye 'tha samupasthite | mahAshAntiM prakurvIta rAjA rAShTrasya rakShaNe ||
(AVParis_52,16.7)     tat prayAti shamaM sarvaM prajAnAM tu sukhaM bhavet | rAjAno muditAs tatra pAlayanti vasuMdharAm ||

______________________________________________________________________


(ParishiShTa_53. rAhucAraH)

(AVParis_53,1.1)     om upetya yash candramasaM raviM vA gR^ihNAti sUnor asurasya putraH | nibodhataitasya shubhAshubhAni grahasya mR^ityoH praticeShTitAni ||
(AVParis_53,1.2)     yadA tu rAhuH shashino raver <vA> [grahe] grahItukAmo bhavati prasahya | tadA karoty adbhutadarshanAni yair j~nAyate rAhur upaiShyatIti ||
(AVParis_53,1.3)     udvepate tadA candro yadA rAhuH pradR^ishyate || pANDur vA jAyate klIbaH shasho vAsya vivardhate ||
(AVParis_53,1.4)     rekhAntarApurArANi kalmaShANi divAkare | vadanti ca bhaR^ishaM shvAno vAnti vAtAsh ca bhIShaNAH ||
(AVParis_53,1.5)     saMdhyayor ubhayosh colkA gavAM prakShIyate payaH | kShIriNAm aiva vR^ikShANAM tad ahar nashyate payaH ||

(AVParis_53,2.1)     apsu snigdhAni dR^ishyante kAkAbadhnanti maNDalam | UrdhvaM vadati gomAyur yadA rAhuH pradR^ishyate ||
(AVParis_53,2.2)     candragrahanimittAni shuklapakshAShTamIparam | A paurNamAsyA dR^ishyeran sUryasya ca tathobhayoH ||
(AVParis_53,2.3)     udito gR^ihyamANas tu hanti vedavido janAn | bAlAMsh ca jaTilAn hanti ye ca kAShAyavAsasaH ||
(AVParis_53,2.4)     yauvanasthAMsh ca pUrvAhNe hanti yaj~navido janAn | audakAni ca sarvANi nAgendrAsh cAtra duHkhitAH ||
(AVParis_53,2.5)     atha madhyapathaM prAptaH shUdrAn hanti ca taskarAn | parivR^ikto nR^ipaM hanti candrash caraNacAraNAn ||

(AVParis_53,3.1)     pralambaH pramadAn hanti kShatraM rAShTraM ca sarvashaH | traigartAsh cAtra pIDyante ye ca daNDabhR^ito janAH ||
(AVParis_53,3.2)     uparakto yadodeti yadA vA pratitiShThati | ayogakShemam Adishyet triShu lokeShu dAruNam ||
(AVParis_53,3.3)     shAradaM trINi varShANi sasyaM jAtaM na pacyate | naidAghenAtra jIvanti prajA mUlaphalena vA ||
(AVParis_53,3.4)     sarvaM saMgrasate jyotish ciram antardadhAti vA | hanti sphItAni rAShTrANi pradhAnaM ca mahIpatim ||
(AVParis_53,3.5)     yadi <tu> rAhur ubhau shashibhAskarau grasati pakSham anantaram antataH | puruShashoNitakardamavAhinI bhavati bhUr na ca varShati mAdhavaH ||

(AVParis_53,4.1)     gR^ihItvA bhAskaraM pUrvaM gR^ihNAti shashinaM yadi | taM tu somottaraM nAshas tatra rdhyante hi devatAH ||
(AVParis_53,4.2)     vayasAM maraNaM chidre prakIrNe rakShasAM vadhaH | nAgAnAM tu mahAnAge chidre devo na varShati ||
(AVParis_53,4.3)     shveto varNo brAhmaNAnAM kShatriyANAM tu lohitaH | vaishyAnAM pItako varNaH shUdrANAM kR^iShNa ucyate ||
(AVParis_53,4.4)     eteShAM yena varNena rAhush carati bhAskare | yA jAtis tasya varNasya tAM sa pIDayate grahaH ||
(AVParis_53,4.5)     shyAmo bhavati vAtAya draukSho bhavati vR^iShTaye | haridraH sarvadhAnyAnAM kopaM sR^ijati dAruNam ||

(AVParis_53,5.1)     tAmro bhavati shastrAya shastrAya rUkSho bhavati mR^ityave | bahvAkAras tu bhUtAnAM ghoraM janayate jvaram ||
(AVParis_53,5.2)     dhUmavarNo 'gnivarNo vA grAmeShu nagareShu vA | agnyutpAtAn gR^ihasthAnAM karotIha mahAgrahaH ||
(AVParis_53,5.3)     nIlalohitaparyanto rAhush carati bhAskare | amAtyo hanti rAjAnaM rAjA vAmAtyam Atmaha ||
(AVParis_53,5.4)     yasya rAj~nash ca nakShatre svarbhAnur uparajyati | rAjyabhraMshaM suhR^innAshaM maraNaM cAtra nirdishet ||

(AVParis_53,6.1)     snigdhavarNo yadArciShmAn parvasthaH snehavAn grahaH | kShipraM vApy uditaM brUhi sarvabhUtabhayAya vai ||
(AVParis_53,6.2)     pradakShiNe tu somasya apasavye tu vigrahaH | rashmibhede bhayaM ghoram ullekhe mantriNAM vadhaH ||
(AVParis_53,6.3)     darshayitvA tu rUpANi yadA rAhur na dR^ishyate | shastradurbhikShasaMpAtair bhayaM ghoraM vinirdishet ||
(AVParis_53,6.4)     gR^ihItAstamitayos tu na bhuJNjIran dvijAtayaH | A punardarshanAt tAbhyAM japahomau vivartayet ||
(AVParis_53,6.5)     candrasUryagrahe nAdyAd adyAt snAtvA tu muktayoH | amuktayor astaMgayor adyAt snAtvA pare 'hani ||
(AVParis_53,6.6)     tataH ShaTsu tataH ShaTsu tato 'dhyardheShU vA punaH | ardhavarSheShu mAseShu Adityasya tato grahaH ||
(AVParis_53,6.7)     tataH ShaTsu tataH ShaTsu triShu varSheShu vA punaH | etAvad eva rAhos tu cAram Ahur manIShiNaH ||

______________________________________________________________________


(ParishiShTa_54. ketucArAH)

(AVParis_54,1.1)     oM bhArgavas tu purovAca maharShIn bhagavAn R^iShiH | ketusaMcAraM shR^iNuta utthAnaM caiva yAdR^isham ||
(AVParis_54,1.2)     nimittani ca vakShyAmitasyoktAni hi yAni tu | tAni sarvANi jAniyAd utpAtaj~nAnakovidaH ||
(AVParis_54,1.3)     viprA¤ shvetAkR^itir hanti kShatriyAn hanti lohitaH | vaishyAMs tu pItako hanti shUdrAn hanti tathAsitaH ||
(AVParis_54,1.4)     itarAn pIDayet ketur anyavarNo yadA bhavet | ShaNmAsAbhyantare rAj~no maraNaM ca tadAdishet ||
(AVParis_54,1.5)     shvetaH shastrAkulaM kuryAl lohitas tv agnito bhayam. kShudbhayaM pItakaH kuryAt kR^iShNo rogam atholbaNam ||

(AVParis_54,2.1)     yasmin deshe shiras tasya sa deshaH pIDyate bhR^isham | madhye tu madhyamA pIDA yato pucchaM tato jayaH ||
(AVParis_54,2.2)     shaktyAkAro 'tinAshAya duHkhAya musalAkR^itiH | dIrghaH sUkShmaH sukhAyaiva hrasvaH sthUlo vinAshakR^it ||
(AVParis_54,2.3)     utthAnaM caiva ketUnAM vinAshAyaiva hi smR^itam | tasmAd AtharvaNair mantraiH shamanam Arayed budhaH ||
(AVParis_54,2.4)     mAhendrUn anR^itAn raydrUn vaushvadevIm athApi vA | utpAteShu mahAshAntiM kArayed bahudakShiNAm ||
(AVParis_54,2.5)     ArAdhitAH shamaM yAnti tadutpAtA na saMshayaH | homair japyaish ca vividhair dAnaish cabahurUpakaiH ||
(AVParis_54,2.6)     tasya yatra shiro deshe tata utthAya vAvrajet | dhanaM vA sarvam utsR^ijya mR^ityor mucyetA vA na vA ||
(AVParis_54,2.7)     dattvA vA pR^ithivIM sarvAM rAjA shAntiM niyacchati ||

______________________________________________________________________


(ParishiShTa_55. R^ituketulakShaNam)

(AVParis_55,1.1)     om R^ituketUn pravakShyAmi yathAvad anupUrvashaH | yAvanto yasya putrAH syuH kuryur yac coditA divi ||
(AVParis_55,1.2)     sarve te dharaNIjAtA mAsA ye devanirmitAH | Adityarashmibhir baddhAH saure tiShThanti maNDale ||
(AVParis_55,1.3)     dasha vai vAruNAs tatra sUryaputrAs tu viMshatiH | caturviMshatir AgneyA yamaputrA nava smR^itAH ||
(AVParis_55,1.4)     aShTAdasha ca kauberA vAyuputrAs tu viMshatiH | eShA saMkhyA tu ketUnAM shatam ekottaraM smR^itam ||
(AVParis_55,1.5)     shrAvaNaprauShThapadayor vAruNAMs tu vinirdishet ||
(AVParis_55,1.6)     [ArAdhitAH shamaM yAnti tadutpAtA na saMshayaH | homair jApaish ca vividhair dAnaish ca bahurUpakaiH ||]
(AVParis_55,1.7)     AvAhayet tato meghAn pUrNAM kuryAd vasuMdharAm | unmattAH sarito yAnti jalavegasamAhitAH ||
(AVParis_55,1.8)     dhAnyaM samarghatAM yAti Itayo na bhavanti hi udaye vAruNAnAM tu etad bhavati lakShaNam ||

(AVParis_55,2.1)     ashvayuji kArttike ca sUryaputrAn vinirdishet | teShAM caiva tu karmANi lakShaNaiH shR^iNu yAdR^ishaiH ||
(AVParis_55,2.2)     tato dahati dIptAMshuH sarvAnnAni divAkaraH | mriyante ca tathA gAvaH shvApadAsh ca visheShataH ||
(AVParis_55,2.3)     viShaM ca prabalaM tatra sarvadamShTriShu dAruNam | udaye sUryaputrANAm etad bhavati lakShaNam ||

(AVParis_55,3.1)     mArgashIrShe ca pauShe ca agniputrAn vinirdishet | teShAM caiva tu karmANi lakShaNaiH shR^iNu yAdR^ishaiH ||
(AVParis_55,3.2)     agnir dahati rAShTrANi haritAni vanAni ca vidravanti tato deshAH samantAd bhayapIDitAH ||
(AVParis_55,3.3)     kasmiMsh cij jAyate kShemaM kasmiMsh cij jAyate bhayam | udaye hy agniputrANAm etad bhavati lakShaNam ||

(AVParis_55,4.1)     mAghaphAlbunayor madhye yamaputrAn vinirdishet | teShAM caiva tu karmANi lakShaNaiH shR^iNu yAdR^ishaiH ||
(AVParis_55,4.2)     shIghraM bhavati durbhikShaM hAhAbhUtam acetanam | chardijvarAtisArAsh ca glAnish caivAkShivedanA ||
(AVParis_55,4.3)     udaye yamaputrANAm etad bhavati lakShaNam ||

(AVParis_55,5.1)     caitravaishAkhayor madhye kauberAMs tu vinirdishet | teShAM caiva tu karmANi lakShaNaiH shR^iNu yAdR^ishaiH ||
(AVParis_55,5.2)     ucchritair dhvajavedIbhir ucchritair dhvajatoraNaiH | havirdhUmAkulA tatra dR^ishyate vasudhA tadA ||
(AVParis_55,5.3)     triviShTapaM samApannas tadA shakro mahIpatiH | evaM praj~nAs tu manyante kubere graham Agate ||
(AVParis_55,5.4)     udaye tu kuberANAm etad bhavati lakShaNam ||

(AVParis_55,6.1)     jyaiShThe caiva tathAShADhe vAyuputrAn vinirdishet | teShAM caiva tu karmANi lakShaNaiH shR^iNu yAdR^ishaiH ||
(AVParis_55,6.2)     vAyanti ca mahAvAtA mahAyuddhaM mahAbhayam | bhajyante ca mahAvR^ikShAs toraNATTAlakAni ca ||
(AVParis_55,6.3)     gR^ihANi rAmaNIyAni kShayaM yAnti jalAni ca | udaye vAyuputrANAm etad bhavati lakShaNam ||
(AVParis_55,6.4)     R^itugatam udayanam eShAM mahaujasAM vAruNAdiketUnAm | jAnAti yaH phalaM ca protkR^iShTAH saMpadas tasya ||

______________________________________________________________________


(ParishiShTa_56. kUrmavibhAgaH)

(AVParis_56,1.1)     oM kR^ittikArohiNIsaumyaM madhyaM kUrmasya nirdishet || sheShAn R^ikShavibhAge tu trikaM prati vinirdishet ||
(AVParis_56,1.2)     sAketamithile mekalAlayAv ahichattranAgapuraM kAshipAriyAtrakurupAJNcAlAH || atha kosalakaushAmbItIraM pATaliputraM kaliN^gapurapR^ithivImaNDalamadhye 'bhihate 'bhihanyAt ||
(AVParis_56,1.3)     aN^gavaN^gakaliN^gamAgadhamahendragavasam ambaShThAH || bhAgAH pUrvasamudrAH shirasy abhihate 'bhihanyAt ||
(AVParis_56,1.4)     khashabhadrA samataTasamavardhamAnakavaidehA gAndhArAH || kosalatosalaveNAtaTasajjapurA mAdreyatAmaliptA dakShiNapUrve hate 'bhihanyAt ||
(AVParis_56,1.5)     AvantyakA vidarbhA matsyA cakorabhIma[gam]rathA yavanavalayakAntIsiMhalalaN^kuNanAsikyakarmaNoyAmimahi^narmadabhR^igukacchA dakShiNapashcAd dhate 'bhihanyAt ||
(AVParis_56,1.6)     sahyagirivaijayantI kuNkuNanAsikyakarmaNoyAmimahinarmadabhR^igukacchA dakShiNapashcAd dhate 'bhihanyAt ||
(AVParis_56,1.7)     saurAShTrasindhusauvIramAlavA rAmarAShTrakAnvItAn || AnartagacchayantrAn pucche 'bhihate 'bhihanyAt ||
(AVParis_56,1.8)     sArasvatAMs trigartAn matsyAn nAnvArabAlhikAn || mathurApuraMgadeshAn uttarabhAge hate 'bhihanyAt ||
(AVParis_56,1.9)     brahmAvartaM shatadruhimavantaM parvataM ca mainAkaM kAshmIraM caiva tathA uttarapArshve hate 'bhihanyAt ||
(AVParis_56,1.10)     nepAlakAmarUpaM ca videhodumbaraM tathA || tathAvantyaH kaikayash ca uttarapUrve hate 'bhihanyAt ||

______________________________________________________________________


(ParishiShTa_57. maNDalAni)

(AVParis_57,1.1)     vishAkhe kR^ittikAH puShyaH pUrvau proShThapadau tathA | bharaNyash ca maghAsh caiva phalgunyau prathame tathA ||
(AVParis_57,1.2)     yady atra calate bhUmir nirghAtolkAsta eva vA | asharIrAsh ca nardante kampante daivatAni ca ||
(AVParis_57,1.3)     Adityo vAtra gR^ihyeta somo vApy uparajyate | AgneyaM tad vijAnIyAd durbhikShaM cAtra nirdishet ||
(AVParis_57,1.4)     alpakShIrAs tathA gAvo agner vyAdhish ca jAyate | purANi deshA grAmAsh ca pIDyante hy agninA tadA ||
(AVParis_57,1.5)     pIDyante cAgnikarmANo agniveshAsh ca ye narAH | pittajvaras tathA shvAsaha prajAH pIDayate tadA ||
(AVParis_57,1.6)     akShirogAs tathA ghorAH puruShANAM visheShataH | ApagAsh cAtra shuShyanti na ca sasyavatI mahI ||
(AVParis_57,1.7)     tapyate ca tadA bhUmir na ca devo 'bhivarShati | nIlalohitaparyaktA aphalAH pAdapAs tathA ||
(AVParis_57,1.8)     durbhikShaM marako vyAdhiH paracakrabhayaM tathA | etai rUpais tu vij~neyam AgneyaM caladarshanam ||

(AVParis_57,2.1)     hasto 'shvinyau tathA citrA R^ikSham aryamadaivatam | brAhmaM mR^igashiraH svAtir vAyavyaM maNDalaM smR^itam ||
(AVParis_57,2.2)     yady atra calate bhUmir nirghAtolkAsta eva vA | asharIrAsh ca nardante kampante daivatAni ca ||
(AVParis_57,2.3)     Adityo vAtra gR^ihyeta somo vApy uparajyate | vAyavyaM tad vijAnIyAd akShemaM cAtra nirdishet ||
(AVParis_57,2.4)     pAMsuvarShaM tadA ghoraM kShIre sarpir na vidyate | prAsAdatoraNAdIni prapatanti mahItale ||
(AVParis_57,2.5)     madrakA yavanAsh caiva shakAH kAmbojabAlhikAH | gandhArAsh ca vinashyanti etaiH sArdhaM tathA kila ||
(AVParis_57,2.6)     gajA vAjina uShTrAsh ca vR^ikA nakulaceTakAH | pIDyante vyAdhinA sarve ye ca shastropajIvinaH ||
(AVParis_57,2.7)     pure shreShThA vinashyanti gaNeShu guNasaMmitAH | gR^ihANi ramaNIyAni vishIryante ca sarvashaH ||
(AVParis_57,2.8)     AyAsash colbaNas tatra shastrabhrAmaH samantataH | etai rUpais tu vij~neyaM vAyavyaM caladarshanam ||

(AVParis_57,3.1)     ArdrAshleShAs tathA mUlan pUrvAShADhAs tathaiva ca | vAruNaM revatI caiva sUryadaivatyam eva ca ||
(AVParis_57,3.2)     yady atra calate bhUmir nirghAtolkAsta eva vA | asharIrAsh ca nardante kampante daivatAni ca ||
(AVParis_57,3.3)     Adityo vAtra gR^ihyeta somo vApy uparajyate | vAruNaM tad vijAnIyAt subhikShaM cAtra nirdishet ||
(AVParis_57,3.4)     bahukShIrAs tathA gAvo nAgAsh ca phalinas tathA | shAntArayaH prajAH sarvA gomino jaN^galaM payaH ||
(AVParis_57,3.5)     jalopajIvinaH sarve prApnuvanty R^iddhim uttamAm | khecarAsh cAtra dR^ishyante snigdhavarNAH samantataH ||
(AVParis_57,3.6)     nyastashastrAsh ca rAjAno brahmakShatraM ca vardhate | etai rUpais tu vij~neyaM vAruNaM caladarshanam ||

(AVParis_57,4.1)     jyeShThAnurAdhA shravaNaH shraviShThAsh ca punarvasU | prAjApatyam AShADhAsh ca mAhendraM maNDalaM smR^itam ||
(AVParis_57,4.2)     yady atra calate bhUmir nirghAtolkAsta eva vA | asharIrAsh ca nardante kampante daivatAni ca ||
(AVParis_57,4.3)     Adityo vAtra gR^ihyeta somo vApy uparajyate | mAhendraM tad vijAnIyAt sukShemaM cAtra nirdishet ||
(AVParis_57,4.4)     gAvaH samagravatsAsh ca striyaH putrasamanvitAH | kITA vyAlA mriyante ca ye cAnye svedajantavaH ||
(AVParis_57,4.5)     vedAdhyayanayaj~neShu brAhmaNA niratAH sadA | viTkShatriyAH svakarmANaH shUdrAH shushrUShakArakAH ||
(AVParis_57,4.6)     viMshatishataM tv AgneyaM vAyavyaM navatiM calet | ashItiM calate tv aindraM vAruNaM saptatiM calet ||
(AVParis_57,4.7)     Agneyo bhUmikampo yaH sa dvimAsAd vipacyate | vAruNas tu phalaM sadyo vAyavyas tu trimAsikaH || mAhendrasya phalaM vidyAn mAsam ardhaM tathaiva ca ||

______________________________________________________________________


(ParishiShTa_58. digdAhalakShaNam)

(AVParis_58,1.1)     om ata UrdhvaM ca digdAhAn kIrtyamAnAn nibodhata | yathA dishaH pradahyante tAsAM dAhaphalaM ca yat ||
(AVParis_58,1.2)     indro 'gnir marutash caiva pradahanti disho dasha | shubhAshubhAya lokAnAM kR^itAntenAbhicoditAH ||
(AVParis_58,1.3)     yadAstamita Aditye vahner jvAlA pradR^ishyate. dishAM dAhaM tu tad vidyAd bhArgavasya vaco yathA ||
(AVParis_58,1.4)     nAnArAgasamutthAnAM nAnAvidhaphalodayAH | pAMshuneva ca saMchannA digdAhAyogam AshritAH ||
(AVParis_58,1.5)     dishaH sarvAH pradahyante akShemAya phalAya ca | avadAhAd R^ite dAhaM yadi snigdhAH pradarshanAH ||
(AVParis_58,1.6)     tamodhUmarajaskA ye dIptadvijamR^igAvR^itAH | pradIptalakShaNAH satyAH sarva evAhitAvahAH ||
(AVParis_58,1.7)     tathA kanakakiMjalkataDitkalpAH shivAsh ca ye | rUkShAH kR^iShNAtha mAJNjiShThA bandhujIvakavac ca ye ||
(AVParis_58,1.8)     shvetA raktAsh ca pItAsh ca dAhAH kR^iShNAsh ca varNataH | brahmakShatriyaviTshUdravinAshAya prakIrtitAH ||
(AVParis_58,1.9)     raktAH shastrabhayaM kuryur pItA vyAdhiprakopanAH | agnivarNAs tathA kuryur agnishastrabhayaM mahat ||
(AVParis_58,1.10)     sapItaparuShashyAmA ye ca vAruNasaMnibhAH | sarva eva kShudhArogamR^ityushastrAgnikopanAH ||
(AVParis_58,1.11)     R^itau tu varShaM tIvraM syAt sainyavidravam eva ca | bhR^isham uddyotanI saMdhyA kurute vA grahAgamam ||
(AVParis_58,1.12)     dikShu dagdhAsu pIDyante yathAdig deshabhaktayaH | shakunaj~nAnanirdiShTA ye ca tatrAdhikArakAH ||
(AVParis_58,1.13)     yathoktA tu mahAshAntir yathoktavidhinA kR^itA | sarvaM digdAhajaM ghoraM shamayet sA sadakShiNA ||

______________________________________________________________________


(ParishiShTa_58b. ulkAlakShaNam)

(AVParis_58b,1.1)     om ulkAdayo hi nirdiShTA nirghAtAs tu purAtra ye | teShAm idAnIM vakShyAmi visheShAMs tu pR^ithakpR^ithak ||
(AVParis_58b,1.2)     aN^gAnAm AntarikShANAM yad aN^gam abhipUjitam | tad ulkAlakShaNaM shrImad aN^gaM kArtsnyena vakShyate ||
(AVParis_58b,1.3)     apradhR^iShyANi yAni syuH sharIrANIndriyair dR^iDhaiH | kShamAvanti vishuddhAni satyavratarAtAni ca ||
(AVParis_58b,1.4)     tAny etAni prakAshante bhAbhir vitimiraM nabhaH | samantAj jvalayantIha yasmAd asukaraM nabhaH ||
(AVParis_58b,1.5)     tAni bhAvakShayAd bhUyaH pracyutAni nabhastalAt | kShitau salakShaNAny eva nipatantIha bhArgava
(AVParis_58b,1.6)     teShAM nipatatAM tatra yatrayatropalakShyate | tatratatraiva vividhaM prajAnAM jAyate bhayam ||
(AVParis_58b,1.7)     rUpavarNaprabhAsnehapramaNAkR^itisaMgamaiH | teShAM balAbalaM j~nAtvA guNadoShaH pravakShyate ||
(AVParis_58b,1.8)     tArA dhiShNyAs tatholkAsh ca vidyuto 'shanayas tathA | vikalpAH paJNcadhA caiShAM parasparabalottarAH ||
(AVParis_58b,1.9)     tatra shabdenba mahatA visvareNa vikarShiNA | mahAcakram ivAgacchad AyatAkShA nabhastalAt ||
(AVParis_58b,1.10)     manuShyamR^igahastyashvavR^ikShAshmapathaveshmasu | patanty ashanayo dIptAH sphoTayantyo dharAtalam ||

(AVParis_58b,2.1)     sahasaivopapanneShu bhR^ishaM tadanuyAyinA | sattvavibhraMshinAtyarthaM shabdenodvegakAriNA ||
(AVParis_58b,2.2)     jvAlAbhAravisarpiNyaH prakR^ityA duHkhadarshanAH | vidyuto nipatanty Ashu jIveShu vanarAshiShu ||
(AVParis_58b,2.3)     tIkShNashUlavishAlAgrA patantI cApi vardhate | prakR^ityA pauruShI tUlkA tasyA bhedAn nibodhata ||
(AVParis_58b,2.4)     kR^ishA nArIva dIptA syAc chikhA sAN^gAravarShiNI | uddyotayantI gaganaM kAJNcanenaiva varmaNA ||
(AVParis_58b,2.5)     pItena pANDunA vApi dhUmadhUmAruNena vA | vishIryatA mahAbhreNa mahatA cAnuShaN^giNA ||
(AVParis_58b,2.6)     vaMshagulmanibhAsh cApi kAsh cid indradhvajopamAH | kAsh cid indrAyudhaprakhyAH kAsh cin maNDalasaMsthitAH ||
(AVParis_58b,2.7)     chattravac cApu dR^ishyante cakravan nipatanti ca | daNDavac cApi tiShThanti pradhAvanti ca sarpavat ||
(AVParis_58b,2.8)     prakIrNena kalApena khe gacchantIva barhiNaH | abhyucchritena pucchena yAti kA cid dharAtalam ||
(AVParis_58b,2.9)     tejAMsi vikiranty anyAH pradhAvanti ca golavat ||

(AVParis_58b,3.1)     pranR^ittapretamArjAtavarAhAnugatAs tathA | sasvanA niHsvanAsh cApi patanti dharaNItale ||
(AVParis_58b,3.2)     etAsAM phalam ulkAnAM pravakShyAmi pR^ithakpR^ithak | tantunaiva hi saMbaddhA uhyamAneva vAyunA ||
(AVParis_58b,3.3)     patantI dR^ishyate kA cit kA cid bhramati cAmbare | ulkAsaMghaiH parivR^itA kA cid yAti dharAtalam ||
(AVParis_58b,3.4)     sAmAnyaM tu phalaM tAsAM tat samAsena vakShyate | varAhapretashArdUlasiMhamArjAravArAiH ||
(AVParis_58b,3.5)     tulyA bhayAvahA ulkA nikR^iShTAhinibhA ca yA | shUlapaTTishashaktyR^iShTimudgarAsiparashvadhaiH ||
(AVParis_58b,3.6)     vR^iShTyAkAreNa tulyAsh ca vR^ikShAbhAsh ca vigarhitAH | padmashaN^khenduvajrAhimatsyadhvajanibhAH shubhAH ||
(AVParis_58b,3.7)     shrIvR^ikShasvastikAvArtahaMsadviradavarcasaH | jvalitAN^gArasaMkAshA jihmagA atha shIghragAH ||
(AVParis_58b,3.8)     vinA pucchAvakAshena hrasvenAtikR^ishena vA | dashAntarANi dhanuShaH pucchaM cApi pradR^ishyate ||
(AVParis_58b,3.9)     ulkAvikAro boddhavyo dhiShNya ity abhisaMj~nitaH | yas tu shuklena varNena vapuShA pelavena vA ||
(AVParis_58b,3.10)     padmatantunikAshena dhUmarAjInibhena vA | ulkAvikAraH so 'py uktas tArakA nAmanAmataH ||
(AVParis_58b,3.11)     evaM paJNcavidhA hy etAH shaunakena prakIrtitAH | svargacyutAnAM patatAM lakShaNaM puNyakarmaNAm ||

(AVParis_58b,4.1)     etAsAm indrashirasi patanaM nR^ipater bhayam | devatArcAsu patane rAjarAShTrabhayaM bhavet ||
(AVParis_58b,4.2)     puradvare purakShobha indrakIle janakShayaH | brahmAyatanaghAteShu brAhmaNAnAm upadravaH ||
(AVParis_58b,4.3)     caityavR^ikShAbhighAteShu satkR^ityAnAM mahad bhayam | dvAre cAyuHkShayaM vidyAd gR^ihe tu svAmino bhayam ||
(AVParis_58b,4.4)     goShTheShu gominAM vidyAt karShakANAM khaleShu ca | gR^iheShu rAj~nAM jAnIyAd bheShu tadbhaktinAM bhayam ||
(AVParis_58b,4.5)     AshAgrahopaghAteShu taddeshyAnAM tapasvinAm | adhomukhInR^ipaM hanyAd brAhmaNAn UrdhvagAminI ||
(AVParis_58b,4.6)     tiryaggA rAjapatnIM ca shreShThinaH pratilomanI | vaMshagulmanibhA rAShTraM nR^ipam indradhvajopamA ||
(AVParis_58b,4.7)     gajam indrAyudhaprakhyA puraM maNDalasaMsthitA | mantriNash cakrasaMsthAnA chattrAkArA purodhasam ||
(AVParis_58b,4.8)     mayUrapucchAnugatA kuryAd ulkA jalakShayam | vilIyamAnA nabhasi pibaty ulkA payodharAn ||
(AVParis_58b,4.9)     sphuliN^gAn visR^ijantyo yAH pradhAvanti samantataH | golavac ca pradhAvanti tAsu rAShTrabhayaM bhavet ||
(AVParis_58b,4.10)     ulkAsaMghaiH parivR^itA yAH patanti nabhastalAt | anusAriNya ulkAs tA rAjarAShTrabhayAvahAH ||
(AVParis_58b,4.11)     pretAnugatamArgAsh ca varAhAnugatAsh ca yAH | kravyAgnivyAlarUpAsh ca tA janakShayakArikAH ||
(AVParis_58b,4.12)     kSheveDitAsphoTitotkruShTA gItavAditranisvanAH | ulkApAteShu boddhavyA rAjarAShTrabhayAvahAH ||
(AVParis_58b,4.13)     sasvanA dAruNAH saMdhyAvAyosh ca pratilomagAH | nabho madhyaM ca yA yAnti yAsh ca kuryur gatAgatam ||
(AVParis_58b,4.14)     hinasti shuklA shirasA madhyena kShatajaprabhA | pArshvAbhyAM pItakA hanti kR^iShNolkA pucchayoginI ||
(AVParis_58b,4.15)     shuklA devanR^ipAn hanyAt kShatriyAn kShatajaprabhA | pItA vaishyopaghAtAya shUdrAn hanyAt sitetarA ||
(AVParis_58b,4.16)     patantyo nopalakShyante karma tAsAM prakAshate | kShitAv ashanayo yatra tatra nAsti bhayAgamaH ||
(AVParis_58b,4.17)     satArA nipatanty anyA mArutapratilomagAH | bhavanti vidyuto neShTA iShTAsh ca syur ato 'nyathA ||
(AVParis_58b,4.18)     tArA dhiShNyAsh ca boddhavyAsh cirAn mR^iduphalodayAH | tAsAm api ca bhUyiShThaM patanaM doShakArakam ||
(AVParis_58b,4.19)     yatoyato vikArAH syur nipatanty atimAtrashaH | tatastato nR^ipo yAyAd daivo mArgaH sa ucyate ||
(AVParis_58b,4.20)     nimitteShu mahAshAntim ulkAyAM ca visheShataH | kR^itvA siddhim avApnoti ulkAdoShAc ca mucyate ||

______________________________________________________________________


(ParishiShTa_59. vidyullakShaNam)

(AVParis_59,1.1)     ata UrdhvaM pravakShyAmi vidyullakShaNam uttamam | varNarUpavikArAMsh ca deshabhAgA¤ shubhAshubhAn ||
(AVParis_59,1.2)     caturthIM paJNcamIM caiva pratIkSheta sadA shuciH | AShADhashuddhe niyataM vidyuddarshanam adbhutam ||
(AVParis_59,1.3)     ativR^iShTim anAvR^iShTiM bhAvAbhAvau tathaiva ca | sarvasasyeShu niShpattir vidyuto darshane naraH ||
(AVParis_59,1.4)     aindryAM cet syandate vidyud aindrasthash cApi mArutaH | subhikShaM kShemam ArogyaM nirItiM ca vinirdishet ||
(AVParis_59,1.5)     AgneyyAM ced ubhau syAtAM bhayaM shastrAgnivR^iShTihtaH | yAmyAyAM viShamArish ca vyAdhimR^ityubhayaM tathA ||
(AVParis_59,1.6)     kanIyasI tu nairR^ityAM tathA bahvItikA samA | madhyamA sasyasaMpattir vAruNyAM vyAdhisaMkulA ||
(AVParis_59,1.7)     pataMgadaMshamashakA vAyavyAM madhyasapadaH | ativAribhayaM vidyAt saumyAyAM bhUrisaMpadaH ||
(AVParis_59,1.8)     nirItiH sasyasaMpat tu pradhAnAishyAM manoramA | pratilomeShu vAteShu ItibAhulyam Adishet ||
(AVParis_59,1.9)     anulomeShu vAteShu nirItiM tu samAdishet | shubhAyAM syandamAnAyAm aniShTA syandate yadi ||
(AVParis_59,1.10)     saMpadyate mahAsasyAn mahAMsh cet syAd avagrahaH | ashubhA syandate pUrvaM yadi pashcAc ca shobhanA ||
(AVParis_59,1.11)     suvR^iShTim eva tatrAhur na ca sasyaM samR^idhyati | yadA tu sarvAH syandante viShamAM vR^iShTim Adishet ||
(AVParis_59,1.12)     bahulAyAM vidyuti tu bahuvAribhayaM bhavet | savidyutaH sastanito darshayanti yadA shubhAm ||
(AVParis_59,1.13)     pUrvottarAM dishaM meghAH suvR^iShTiM tAM vijAnate | pUrvataH pUrvavarSheShu dR^ishyante yadi toyadAH ||
(AVParis_59,1.14)     pradakShiNAvartashubhAH suvR^iShTim iti nirdishet | AgneyeShv ativR^iShTiH syAt sasyaM cApi vipadyate ||
(AVParis_59,1.15)     viShamA vR^iShTir yAmyeShu vyAdhiM mR^ityuM ca nirdishet | bahvItikA nairR^iteShu samUlaphaladAyinI ||
(AVParis_59,1.16)     vAruNeShu payodeShu madhyamaM sasyam Adishet | vAyavyAM prathamaM varShaM yatra varShati vAsavaH ||
(AVParis_59,1.17)     tatrAtivR^iShTir bhavati svalpabIjAni vApayet | varNasnebhopapannAs tu pUrvavR^iShTyAM payodharAH ||
(AVParis_59,1.18)     saumyAM yatra pravarSheyus tatra sarvavR^iShTyAM payodharAH ||
(AVParis_59,1.19)     ity etat pUrvavarSheShu lakShaNaM vidyutAM sphuTam | varShArAvagataM sarvaM yathAvat parikIrtitam ||
(AVParis_59,1.20)     shubheShv api mahAshAntir avighAtAya vocyate | ashubheShu samarghAya tasmAt sarveShu shAntikam iti ||

______________________________________________________________________


(ParishiShTa_60. nirghAtalakShaNam)

(AVParis_60,1.1)     aShTau bhavanti nirghAtAs teShAm indraH prashasyate | pUrveNa vR^iShTiM sasyaM ca rAjavR^iddhiM ca nirdishet ||
(AVParis_60,1.2)     pUrvottare subhikShaM tu bhUmilAbhas tathottare | aparottare caurabhayaM vAjinAM cApy upadravaH ||
(AVParis_60,1.3)     pashcimAyAM bhayaM rAj~no jalajAtish ca pIDyate | nairR^ite sasyagostrINAM gaNAnAM ca mahad bhayam ||
(AVParis_60,1.4)     dakShiNe rAjapIDA syAd Ayush cAtra vinirdishet | Anartasya bhayaM vidyAd yadi syAt pUrvadakShiNaH ||
(AVParis_60,1.5)     sa yojanaparaH shabdo nirghAtasya vishAmyati | sarvatra ca bhayaM vidyAt tatra yatra vishAmyati ||
(AVParis_60,1.6)     bhaye raudrIM prakurvIta abhayAM vAbhayapradAm | tayA shAmyanti cotpAtAH sukhaM cAtyantikaM bhavet ||

______________________________________________________________________


(ParishiShTa_61. pariveShalakShaNam)

(AVParis_61,1.1)     om athAtaH pariveShANAM lakShaNaM caiva vakShyate | vR^iddhagargo yathA pUrvam uvAca mama suvrata ||
(AVParis_61,1.2)     svAyaMbhuvaniyogena vikAraM kurute 'malaH ||
(AVParis_61,1.3)     shvetaH shyAmo hariH kR^iShNa iti varNA vyavasthitAH | proktA megheShu catvAro vyaktAH snigdhAH supUjitAH ||
(AVParis_61,1.4)     snigdheShu pariveSheShu vaturShv eteShu nArada | saMdhyAyAm atra varNeShu vR^iShTiM teShv abhinirdishet ||
(AVParis_61,1.5)     kAcanIlAJNjanAriShTAshanisarpanibheShu ca | raupyadravasamAbheShu meghas triShv api varShati ||
(AVParis_61,1.6)     nimagnA tu yadA saMdhyA bhavaty etat suvR^iShTaye | ebhyash ca viparItA ye te 'vR^iShTibhayadA ghanAH ||
(AVParis_61,1.7)     varAhair makarair uShTrair vR^ikaiH kaN^kais tathA kharaiH | shashakAkR^itayaH kuryuH saMdhyAyAM jaladA bhayam ||
(AVParis_61,1.8)     hemapAvakavarNAsh ca vipulaM ca janakShayam | shabdaM shvakharagomAyugR^idhravAyasasaMsthitAH ||
(AVParis_61,1.9)     pUrvAparAsu saMdhyAsu saMgrAmaM prAhur unmukhAH | ashvasthA vAraNasthAsh ca yeShu yodhA narA iva ||
(AVParis_61,1.10)     megheShu saMpradR^ishyante ye pAshAN^kushasaMnibhAH | tathA savAraNAsh caiva vinighnantaH parasparam ||
(AVParis_61,1.11)     kravyAdbhir bhakShyamANAsh ca gR^idhragomAyuvAyasaiH | udyudhyante yadA yuktA rAJNjaH saMshayakArakAH ||
(AVParis_61,1.12)     mayUrATTAlapadmendukAshanIlanibhAni tu | saMdhyAsv abhrANi dR^ishyante tIvraM varSham upasthitam ||
(AVParis_61,1.13)     savidyut sadhanuShkash ca saghoShaH shikhisaMnibhaH | saMdhyAsv abhrANi dR^ishyante tIvraM varSham upasthitam ||
(AVParis_61,1.14)     nIlalohitaparyantaM kR^iShNagrIvaM savidyutam | vivarNaM parighaM dR^iShTvA vidyAd udakavAhakam ||
(AVParis_61,1.15)     trivarNe parighe vApi trivarNair vA balAhakaiH | udayAstamayam iyAd yadi sUryaH kadA cana ||
(AVParis_61,1.16)     pR^ithivyAM rAjavaMshyAnAM mahad bhayam upasthitam | lokakShayakaraM vidyAd yadi devo na varShati ||
(AVParis_61,1.17)     matsyarUpI sAdR^ishyena yady uttiShTheta bhAskaraH | sphuTarashmis tadAdityaH sa nirdahati medinIm ||
(AVParis_61,1.18)     etad dR^iShTvA mahad rUpam Aditye samupasthite | vispaShTaM jyotir vispaShTaM sadyovarShasya lakShaNam ||
(AVParis_61,1.19)     grahasaMchAdanaM cApi garjanaM pratigarjanam | paraspareNa kurvanti meghA vegasamIritAH ||
(AVParis_61,1.20)     tasmiMsh caturvidhe yuddhe meghAnAM vyomacArinAm | utpadyante trayo bhAvAs tan me nigadataH shR^iNu ||
(AVParis_61,1.21)     garjamAneShu megheShu vAraNaH pratigarjati | tAM dishaM yojayet snenAM garjanaM yatra mIyate ||
(AVParis_61,1.22)     vidyuto 'bhravikAreShu shakrAyudhanibhAyudhAH | sphoTitAshanighaNTAsh ca yAM dishaM meghavAraNAH ||
(AVParis_61,1.23)     saMghaTTeShu samudbhutAH parasparajighAMsavaH | tAM dishaM yojayet senAM rAjA jayati tAM disham ||
(AVParis_61,1.24)     grahaNAchAdane caiva garjane pratigarjane | evam eva vidhir j~neyaH sarvash caiva vinishcayaH ||
(AVParis_61,1.25)     parimANaM na shakyaM tat samIritum asheShataH | aparAbhravikArANAM ratnAnAm iva sAgare ||
(AVParis_61,1.26)     saMdhyA yojanabhAk proktA stanitaM tu dviyojanam | parighaH paJNcayojanyaH pratyAdityas triyojanaH ||
(AVParis_61,1.27)     nirghAtaH ShaT tathA vidyut pariveSho dviShaDyataH | dAhaM yojanakaM cApi ulkA tv amitabhAginI ||
(AVParis_61,1.28)     dashasaMsthA samAptAni shAyAN^gAni pramANataH | aN^gAni tv AntarikShANi vij~neyAni samAsataH ||

______________________________________________________________________


(ParishiShTa_62. bhUmikampalakShaNam)

(AVParis_62,1.1)     oM catvAro bhumikampAs tu gargaH provAca buddhimAn | agnir vAyus tathApash ca caturthas tv indra ucyate ||
(AVParis_62,1.2)     teShAM rUpaM vikArAMsh ca vyAkhyAsyAmo 'nupUrvashaH | yaj j~nAtvA buddhimAn dhIro nirdished vividhaM phalam ||
(AVParis_62,1.3)     prakampitAyAM bhUmau cet saptAhAbhyantareNA tu | [bhaveyur atra saMgrAmA rAj~nAM mR^ityubhayapradAH ||
(AVParis_62,1.4)     rAj~nAM virodho bhavati maraNAni bhavanti ca |] tAmraH sUryash ca candrash ca pItAsh ca mR^igapakShiNaH ||
(AVParis_62,1.5)     dishaH sarvA bhaveyush ca sUryodayasamaprabhAH | yad etallakShaNopetaM vidyAd agniprakampitam ||
(AVParis_62,1.6)     tasmin bhavati nirdeshaH shaunakasya vaco yathA | hiraNyaM ca suvarNaM ca yac cAnyad vidyate gR^ihe ||
(AVParis_62,1.7)     sarvam etat parityajya kartavyo dhAnyasaMgrahaH | rAShTrANi saMdahed agnir grAmAMsh ca nagarANi ca
(AVParis_62,1.8)     saMgrAmAsh cAtra vartante mAMsashoNitakardamAH | rAjAnash ca virudhyante devash cAtra na varShati ||
(AVParis_62,1.9)     evam etatprakampAnAM garhitam agnikampitam ||

(AVParis_62,2.1)     prakampitAyAM bhUmau ced iti ||
(AVParis_62,2.2)     atipracaNDo bahulo vAyur bhavati dAruNaH | sharkarAkarShaNash cApi dikShu caiva vidikShu ca ||
(AVParis_62,2.3)     tad etallakShaNopetaM vidyAd vAyuprakampitam | shastrair AvaraNaMkuryAt prAkAraM parikhAM tathA ||
(AVParis_62,2.4)     na tadA pravased grAmaM j~nAtvAtmAnaM tu gopayet | saMgrAmAsh cAtra vardhante mAMsashoNitakardamAH ||
(AVParis_62,2.5)     virudhyante ca rAjAno maraNAni bhavanti hi | rAjaputrasahastrANAM bhUmiH pibati shoNitam ||
(AVParis_62,2.6)     mAsaM viMshatirAtraM vA devas tatra na varShati | dvAbhyAM gatAbhyAM mAsAbhyAM paraM syAd bahulaM jalam ||
(AVParis_62,2.7)     daShTaM dUShayate cAtra kShatabaddhAni cAdhikam | eShAm eva tu kampAnAM garhitaM vAyukampitam ||

(AVParis_62,3.1)     prakampitAyAM bhUmau ||
(AVParis_62,3.2)     varShantas tu samAyAnti mahAmeghAH samantataH | nakrAsh ca shishumArAsh ca kUrmA makarasaMsthitAH ||
(AVParis_62,3.3)     abhrAkR^itiShu dR^ishyante grasantash candrabhAskarau | tad etallakShaNopetaM vidyAd ambuprakampitam ||
(AVParis_62,3.4)     parvateShu vaped bIjam UShare jAN^gale tathA | tatroptaM nandate bIjam anyatra bhuvi nashyati ||
(AVParis_62,3.5)     udajAni tu puShpANi mUlAni ca phalAni ca | gacchanti tatra vR^iddhiM ca sattvAny udakajAni ca ||
(AVParis_62,3.6)     [kShemaM subhikSham ArogyaM suvR^iShTiM cAtra nirdishet] ||

(AVParis_62,4.1)     prakampitAyAM bhUmau ||
(AVParis_62,4.2)     gambhIraM garjamAnas tu megha AyAti pArthivaH | snigdho hy aJNjanasaMkAshaH sumahatparvatopamaH ||
(AVParis_62,4.3)     vitrAsayan dishaH sarvA drutaM cApi pravarShati | indrAyudhaM bhavec cAtra vidyut stanitam eva ca ||
(AVParis_62,4.4)     suvR^iShTiM kShemam ArogyaM subhikShaM paramA mudaH | yaj~nodbhavais tu modante Anandair moditAH prajAH ||
(AVParis_62,4.5)     eteShAM bhUmikampAnAM prashastaM hIndrakampanam | jAnIyAl lakShaNair etaiH sarvam eva shubhAshubham ||
(AVParis_62,4.6)     eteShu triShu kampeShu atharvA shAstrakovidaH | mAhendrIm amR^itAM vApi kuryAc chAntiM sadakShiNAm ||
(AVParis_62,4.7)     indrakampe tu vidhivad aindrair mantrair vidhAnavit | tatohalasya pradhAnArthaM juhuyAc ca japet tathA ||

______________________________________________________________________


(ParishiShTa_63. nakShatragrahotpAtalakShaNam)

(AVParis_63,1.1)     om atha paraM pravakShyAmi vakShatreShu graheShu ca | pariveShAn bahuvidhAn nAnAvidhaphalodayAn ||
(AVParis_63,1.2)     aindravAruNakauberAn raktapANDuramecakAn | pANDUn babhrUMsh ca pItAMsh cAnIlAnalayamAtmanaH ||
(AVParis_63,1.3)     prAjApatyAMsh ca raudrAMsh ca nairR^ityAMsh cApi bhArgava | harishabalakApotAn pariveShAn uvAca ha ||
(AVParis_63,1.4)     navaite pariveShANAM varNA daivatayonayaH | bahutvam ete gacchanti anyonyaguNasaMshrayAt ||
(AVParis_63,1.5)     gR^ihItvAbhrarajaH sUkShmaM varNayog saMnipatya ca | pitAmahaniyogena mAturo maNDalIkR^itaH ||
(AVParis_63,1.6)     shubhAshubhArthaM lokAnAM jyotImShy avaruNaddhi saH | tasya rUpaM guNaM j~nAtvA guNadoShaH pracakShyate ||
(AVParis_63,1.7)     nakShatratArakANAM ca parato viShayasya ca niviShTo bhAva AgantuM pariveSha iti smR^itaH ||
(AVParis_63,1.8)     dhR^itatIkShNArkakiraNe prasannA mR^idumaNDale | prasnigdhe caikavarNe ca mAMsale vyaktalakShaNe ||
(AVParis_63,1.9)     lohitAkShau kShurakrAnte sarashmau pItamaNDale | A pradoShAd vimadhyAhnAd A nakShatrAntagAmini ||
(AVParis_63,1.10)     sahAbhrabhArastanite pariveShe prakAshini | anR^itAv api jAnIyAn mahad bhayam upasthitam ||

(AVParis_63,2.1)     kR^iShNanIhAratimire prakR^ityAkrAntamaNDale | vikArair nAbhasaiH kIrNe sphuliN^gopacite 'shubhe ||
(AVParis_63,2.2)     viShame vigatasnehe vidhvastakaluShAbhrake | triShu saMdhiShu bhUyiShThaM darshanaM copagacchati ||
(AVParis_63,2.3)     dvitrinakShatrage vApi nakShatrArdhagate 'pi vA | pradIptair vA rasadbhish ca vIkShyamANe mR^igadvijaiH ||
(AVParis_63,2.4)     pariveShe vijAnIyAn nR^ipAdyAnAm upasthitam | saptarAtrAd bhayaM ghoraM caurashastrAgnimR^ityubhiH ||
(AVParis_63,2.5)     dhUmakarburamAJNjiShTharaktapItAsitAkR^itiH | bhavaty ekatare pArshve rUpeNAvilamaNDalaH ||
(AVParis_63,2.6)     tanunA cAtra jAlena samantAt pariveShTitaH | muhurmuhush ca vilayaM saMsthAnaM cApi gacchati ||
(AVParis_63,2.7)     so 'pi vAyvAtmako j~neyo mR^idumandadivAkaraH | pariveSho 'lpaphalado vAtavR^iShTiH pravR^iMhate ||
(AVParis_63,2.8)     atha ced vAtavR^iShTis tu trirAtrAn nApajAyate | jalajvalanacaurANAM prAdurbhAvaH prajAyate ||
(AVParis_63,2.9)     pariveShagato 'lkA syAd dvimaNDalaparigrahe | dvAbhyAM senApatibhayaM yuvarAjabhayaM tribhiH ||

(AVParis_63,3.1)     maNDalaiH purarodhaH syAt tribhir abhyadhikair dhryvan | trANi yatrAvarudhyante nakShatragrahacandramAH ||
(AVParis_63,3.2)     tryahAd varShaM samAcaShTe sa mAsAd vigrahaM vadet | senApatikumArANAM senAyAsh cApi vidravaH ||
(AVParis_63,3.3)     lohitAN^gapariveShe shastrAgnyutpAta eva ca | sthAvarAH karShakAsh cApi kShudradhAnyaM ca pIDyate ||
(AVParis_63,3.4)     vAtavR^iShTiM ca janayet pariviShTaH shanaishcaraH | rAjyam eva hi garbhAMsh ca rAhuH pIDayate dhruvam ||
(AVParis_63,3.5)     vyAdhIMsh caiva prajanayet pariviShTash ca candramAH | kShucshvAsAgnibhayaM ghoraM rAjato mR^ityutas tathA ||
(AVParis_63,3.6)     pariviShTo 'mbare ketuH shikhinash ca hinasti saha | dvayoH saMgrAmam AcaShTe grahayoH pariviShTayoH ||
(AVParis_63,3.7)     kShudbhayaM triShu vij~neyaM varShanigraha eva ca | caturbhir mriyate rAjA sAmAtyaH sapurohitaH ||
(AVParis_63,3.8)     yugAnta iva jAnIyAt patriviShTeShu paJNcasu | brahmakShatriyaviTshUdrAn hanyAt pratipadAdiShu ||
(AVParis_63,3.9)     grAmAn puraM ca koshaM ca paJNcamyAdiShv atas triShu | aShTamyAM yuvarAjAnAM camUpAlAn hinasti saha ||
(AVParis_63,3.10)     navamyAM ca dashamyAM ca ekAdashyAM ca pArthivAn | trayodashyAM balakShobho dvAdashyAM rudhyate puram ||

(AVParis_63,4.1)     rAjapatnIM caturdashyAM pajcadashyAM nR^ipasya ca | purohitAmAtyanR^ipA hanyur anyonyam eva tu ||
(AVParis_63,4.2)     purarodhaM vijAnIyAt pariviShTe bR^ihaspatau | mantriNo lekhakAsh cApi rudhyante sthAvarANi ca ||
(AVParis_63,4.3)     vR^iShTiM cApi vijAnIyAt pariviShTe budhe grahe | yAyinaH kShatriyAsh cApi rAjapakShash ca pIDyate ||
(AVParis_63,4.4)     dhAnyArghaM ca priyaM kuryAt pariviShTo bhR^igoH sutaH | tArAgrahapariveShA nakShatrANAM ca kevalam ||
(AVParis_63,4.5)     mahAgrahodayaM kuryAn maraNaM vA mahIpateH | rakte pIte 'site tAmre kR^iShNe ca harite 'ruNe ||
(AVParis_63,4.6)     kShucshastravyAdhivarShAgnimR^ityusasyAnilAnayoH | varNAnAM ca bhayaM j~neyaM yathA varNaparigrahaH ||
(AVParis_63,4.7)     kApotaH shabalash cApi tiryagyonibhayAvahau | mayUragalashaN^khendumuktAgokShIrapANDurAH ||
(AVParis_63,4.8)     madhUkaghR^itamaNDAbhA dUrvAshyAmAsh ca vR^iShTaye | vimuktAriShTakAkArAs tailAmalakasaMnibhAH ||
(AVParis_63,4.9)     snigdhAmalajalaprakhyA darpaNAbhAs ca pUjitAH | babhravaH paruShA rukShA haridrAruNasaMnibhAH | vichinnA lohitA hrasvA vivarNAsh ca shubhAvahAH ||
(AVParis_63,4.10)     yAyinAM sthAvarANAM ca tathaivAkrandasAriNAm | pariveShAn vijAnIyAd bAhyAbhyantaramadhyataH ||

(AVParis_63,5.1)     saMraktashyAmakaluSho yeShAM bhAgo hataprabhaH | teShAM parAjayaM vidyAt snigdhe shvete ca vai jayaH ||
(AVParis_63,5.2)     yenayenAbhravarNena yoyo bhAgo 'nurajyate | tattat teShAM phalaM vidyAt tad bhUtyAdiShu kIrtitam ||
(AVParis_63,5.3)     chidrANy etAny atash cAhur mahAnti vimalAni ca | tair dvAraiH pArthivo yAyAt panthAnas te vikaNTakAH ||
(AVParis_63,5.4)     kAlAmbudaparisrAvair grahodayanimittakam | ityarthaM janma sarveShAM sheSham utpAtalakShaNam ||
(AVParis_63,5.5)     raudrI sadakShiNA shAntir utpAteShu prakIrtitA | samuccaye tu vij~neyA vaishvadevy abhayA tathA ||
(AVParis_63,5.6)     atharvotpAtahR^idayaM j~nAtvA svayam anAturaH | prayuJNjIta mahAshAntiM sarvakalmaShanAshinIm ||

______________________________________________________________________


(ParishiShTa_64. utpAtalakShaNam)

(AVParis_64,1.1)     oM yAn provAcAN^girAH pUrvaM yAMshca vedo 'shanAH kaviH | tAn ahaM saMpravakShyAmi utpAtAMs trividhAn api ||
(AVParis_64,1.2)     prakR^iter anyathAbhavo yatrayatropajAyate | tatratatra vijAnIyAt sarvam utpAtalakShaNam ||
(AVParis_64,1.3)     pArthivaM cAntarikShaM ca divyaM cotpAtalakShaNam | nakShatropadraveShUktaM yathAvidhi tathaiva tat ||
(AVParis_64,1.4)     teShUtpAtagaNeShu AhU rasAtalasamudbhavAn | nirghAtAn bhUmikampAMsh ca kIrtyamAnAn nibodhata ||
(AVParis_64,1.5)     vAruNAgneyavAyavyAH kampayanti vasuMdharAm | shubhAshubhArthaM lokAnAM rAtrau ahani cakravat ||
(AVParis_64,1.6)     teShAM vakShyAmi kampAnAM lakShaNAni phalAni ca | yatrovAcAushanAH khyAtAn nAradAya sma pR^icchate ||
(AVParis_64,1.7)     saptAhAbhyantare kampe bhaved vajradharAtmake | sasvanair AptaparyantaM svastikAbhraghanair nabhaH ||
(AVParis_64,1.8)     saindracApAyudhA kampAd vidyudgaNagavAkShakaiH | pAshorminagarAkArair naganAganibhair ghanaiH ||
(AVParis_64,1.9)     nabhaso 'ntaM ca sevinyo vidyutaH svArkasaMnibhAH | prAnte susaMvR^itAsh cApi shItAshItAsh ca mArutAH ||
(AVParis_64,1.10)     dhArAN^kuraparisrAvair nIlotpaladalaprabhaiH | svanadbhish chAdyate vyoma kampayed varuNaH svayam ||

(AVParis_64,2.1)     tArApAtair dishaM dAhair ulkApAtaish ca sasvanaiH | hAhAkR^itam ivAbhUti pradIpitapathaM nabhaH ||
(AVParis_64,2.2)     saptAhAbhyantare vApi kShitau vahniH prakupyate | sa Agneyo bhavet kampo rAjarAShtrabhayAvahaH ||
(AVParis_64,2.3)     niHprakAsham ivAkAshe bhAskaro nAtibhAskaraH | dishas tu na prakAshante duHkhAR^itA iva yoShitaH ||
(AVParis_64,2.4)     saghoShA mArutA rUkShA vAnti sharkarakarShiNaH | saptAhAbhyantare kampe mArute 'tibhayAvahe ||
(AVParis_64,2.5)     subhikShakShemadau kampau vij~neyAv aindravAruNau | vAyavyAgneyajau kampau rAjarAShtrabhayAvahau ||
(AVParis_64,2.6)     yasyAM yasyAM dishi dharA virauti vikR^itasvarA | tasyAM tasyAM dishi bhayM sArdhaM syAd adhikAridbhiH ||
(AVParis_64,2.7)     nirghAtA bhUmikampAsh ca sasamAsam udAhR^itAH | ataH paraM pravakShyAmi sheSham utpAtalakShaNam ||
(AVParis_64,2.8)     prAgyAmyAparasaumyAnAM gandharvanagaraM tathA | raktapItAshitaish caiva varNair dikShu pradR^ishyate ||
(AVParis_64,2.9)     rAj~naH senApatesh cApi yuvarAjapurodhasAm | vyasanaM maraNaM vApi vij~neyam anupUrvashaH ||
(AVParis_64,2.10)     varuNAmAN ca bhayaM j~neyaM yathAvarNaparigrahAt | vidikShu ca vivarNAsu pIDA j~neyA vivarNinAm ||

(AVParis_64,3.1)     satataM dR^ishyamAne ca rAjarAShTrabhayAvaham | AshAdhikArikANAM ca pIDA j~neyA yathAvidhi ||
(AVParis_64,3.2)     viruddhayonigamanam anyasattvaprasUtayaH | hastapAdAkShishirasAm adhikAnAM pradarshanam ||
(AVParis_64,3.3)     abhyaN^gatA ca saMyoge gatihInaM ca ceShTitam | viruddhAnAM ca sattvAnAm anyonyapratisaMgamam ||
(AVParis_64,3.4)     calatvam acalAnAM ca calAnAm acalakR^iyA | bhAShitaM cApi abhAShANAm ashabdAnAM ca bhAShaNam ||
(AVParis_64,3.5)     anagnau darshanaM cAgneH shItoShNasya viparyayaH | lohAdInAM plavash cApsu nodake cAmbhasAM sravaH ||
(AVParis_64,3.6)     akAlapuShpaprasavaH sasyAH paJNcacaturguNAha | saMyogo lAN^galAnAM ca prabhAnAM ceShTitAni ca ||
(AVParis_64,3.7)     vicitrair devatAsadbhir vR^ikShaprasravaNAni ca | disho dhUmAndhakArAsh ca dIptAsh ca mR^igapakShiNaH ||
(AVParis_64,3.8)     rajastamAshritaM vyoma kaluShau candrabhAskarau | vastramAMsAmbhasAM dIptirAgaprajvalitAni ca ||
(AVParis_64,3.9)     akasmAd gopurATTAlashailaprasAdaveshmanAm | daraNaM jvalanaM vApi kampo dhUmapravartanam ||
(AVParis_64,3.10)     abhIkShNA mArutAsh caNDA vAnti sharkarakarShiNaH | saMhitA maNDalAnAM ca nIlalohitapItakAH ||

(AVParis_64,4.1)     dhvajastambhendrakIlAnAM shuShkacaityAdibhiH saha | chinne bhinne drumANAM ca skandhashAkhAN^kurodbhavaH ||
(AVParis_64,4.2)     gItAnAM ca mR^idaN^gAnAM vAditrANAM nisvanAH | bhaveyur AkAshapathe sagandharvapurogamAH ||
(AVParis_64,4.3)     chAyAdarshanam adravye virAtre virutAni ca | divArAtricarANAM ca viparItapracAratA ||
(AVParis_64,4.4)     nirabhravR^iShTayash caiva nirabhrastanitAni ca | sasvanAnAm adhUmAnAm ulkAnAM patanaM divA ||
(AVParis_64,4.5)     indor arkasya vA cApi pAMsvashmAdiShu darshanam | abhIkShNapariveShAshca kalushA ravisomayoH ||
(AVParis_64,4.6)     mayUrakokilAdInAM madAvAptir anArtavA | vanAnAM ca nagAnAM ca devatAnAM ca nirgamAH ||
(AVParis_64,4.7)     AraNyAnAM ca sattvAnAM puragrAmaniveshanam | abhUtAnAM pravR^itishca pravR^ittAnAM ca nAshanam ||
(AVParis_64,4.8)     etad utpAtajaM rAj~no yasyA deshe abhyudIryate | tasya desho vinashyeta kShIyate ca sapArthivaH ||
(AVParis_64,4.9)     tyajanti vApi yaM deshaM pAShaNDA dvijadevatAH | vidveShaM vApi gacchanti so 'pi desho vinashyati ||
(AVParis_64,4.10)     nartanaM ca kushUlAnAM dhAnyarAsheshca kampanam | ulUkhAlAnAM saMsarpo musalAnAM praveshanam ||

(AVParis_64,5.1)     ceShTitaM rAjadarvINAM mR^idbhANDAnAM tathaiva ca | dahanaM caiva shItAnAm [shabdA hy uttarANi ca] ||
(AVParis_64,5.2)     purIShabhakShaNaMcaiva dInAnAM mR^igapakShiNAm | grAmyANAM dInavapuShAM pradhAnyastanitAni ca ||
(AVParis_64,5.3)     vAlukAN^gAradhAnyAnAM bhakShaNaM vApi vR^iShTayaH | puradvAre ca bakavad vAyasAnAM ca ceShTitam ||
(AVParis_64,5.4)     biDAlamatsyamajjAnAM jantUnAM kShudrasaMj~ninAm | anyonyabhakShaNAni syur ekasaMsthAshca rAtrayaH ||
(AVParis_64,5.5)     mAMsasasyAnnavidveShaH kriyAvyuparamas tathA | yasmin deshe pradR^ishyante tasmin kShudbhayam Adishet ||
(AVParis_64,5.6)     shastrajvalanasaMsarpaH sthUNIsaraNapUraNam | chattravastradhvajAnAM ca valmIkeShu pradarshanam ||
(AVParis_64,5.7)     arke abhraparighAdInAM pariveSho arkacandrayoH | lAkShAlohitavarNatvaM sarveShAM ca vicAraNam ||
(AVParis_64,5.8)     tvacmAMsarudhirAsthInAM medomajjAsthivR^iShTayaH | nirabhravR^iShTayashcAsya rajatakShatasaprabham ||
(AVParis_64,5.9)     praghAtAkampanirghAtAvidyutA cAbhrapAtanam | bhavecca devatAdInAM shiroabhiShThAnavarjanam ||
(AVParis_64,5.10)     strINAM nR^iNAM ca prasavaM tR^iNAdInAM ca mAnuSham | amAnuShANAM sattvAnAM bhAShitAni manuShyavat ||

(AVParis_64,6.1)     vasAshoNitagandhatvaM gajadaivatavAjinAm | yasmin deshe bhavet tasmin shastrakopabhayaM mahat ||
(AVParis_64,6.2)     shoNitAshruparisrAvAH prahAsodvIkShaNakriyA | nR^ityavAditragItAni sAkroshAbhAShitAni ca ||
(AVParis_64,6.3)     prakampanaM devatAnAM tathaiva jvalanAni ca | apAM shoShavikArAshca ceShTitaM ca manuShyavat ||
(AVParis_64,6.4)     daraNaM rasanaM rAj~no vaikR^ityodvartanAni ca | kShiteH kampaprahAsAshca rodanotkroshAani ca ||
(AVParis_64,6.5)     pIThikAvyaJNjanaM chattra[m]shasatrakIlakamaNDalau | nIlAN^galohitatalau udye arkanishAakarau ||
(AVParis_64,6.6)     candrArkolkAprabhedAshca bhAskarendudvayaM tathA | pratisrotavahA nadya iShavaH pratikomagAH ||
(AVParis_64,6.7)     dantabhaN^gAH sakUrmAshca naravarNavAjinAm | chattrabhaN^gAH sakUrmAshca naravAraNavAjinAm ||
(AVParis_64,6.8)     mAMsatailavipAkashca caityatailaparisravAH | shakradhvajapatAkAnAM bhaN^gakravyadasvanam ||
(AVParis_64,6.9)     biDalolUkyor yuddhaM nR^ipaprAsAdasaMnidhau | pAMsunA cAvR^itaM vyoma rajasA tamasApi vA ||
(AVParis_64,6.10)     lohitAgniprabhAkAshaM dIptA dvijamR^igas tathA | vAtAvartAs tusaMdhyAsu prasphuranto apasavyagAH ||

(AVParis_64,7.1)     maNDalAni samAjAshca sarvato mR^igapakShiNAm | kravyAdair Arasadbhishca vyAkulAH sarvato dishaH ||
(AVParis_64,7.2)     trirAtrAd aparaM vR^iShTiH pranaShTendudivAkarau | anR^itau cApi dR^ishyeta ghorastanitadIrghatA ||
(AVParis_64,7.3)     vajrAdayo rAhuputrA vR^ikShAH shakunayas tathA | maNDalAbhyantarasthAshca bhavanti ravisomayoH ||
(AVParis_64,7.4)     AkAshe vA pradR^ishyante prakampanti va parvatAH | viShyeta ravisomau ca AbhIkShaM tArakAs tathA ||
(AVParis_64,7.5)     naradanaM ca biDAlANAM kShIravR^ikShaniShevaNam | kharair dIptair ulUkaishca rasadbhiH saha vigrahaH ||
(AVParis_64,7.6)     siMhAsanAni chattrANi bhR^iN^gArAH shayanAs tathA | kampanti akasmAd bhajyante saMsarpanti Arasanti ca ||
(AVParis_64,7.7)     rAj~nAM bhayakaraM sarvam etad utpAtalakShaNam | deshasya ca vijAnIyAd gargasya vacanaM yathA ||
(AVParis_64,7.8)     saMdhyAdaNDapariveShA rajoarkaparighAdayaH | maNDalAnAM samUhAshca dikShu pItAruNaprabhAH ||
(AVParis_64,7.9)     kravyAdA vAnarA dvAri visphUrjanti Arasanti ca | tuNDaishca vAyasA bhUmiM kuTTayanto ramanti ca ||
(AVParis_64,7.10)     mlAyate mAlyam atyarthaM gandhAH kuNapagandhinaH | vastreShu bhakShabhojyeShu bhavati utpAtalakShaNam ||

(AVParis_64,8.1)     kShaudraM ghR^itaM ca dadhi ca prasravet prathitA drumAH | sArameyAH shmashAneShu rudanti viruvanti ca ||
(AVParis_64,8.2)     etad autpAtikaM grAme yasmiMsh ca dR^ishyate pure | tasmin grAme pure vApi vidyAd atibhayaM mahat ||
(AVParis_64,8.3)     ashvatthodumbaraplakShanyagrodhe kusumodbhavaH | shvetalohitapItAni kR^iShNAnIndrAyudhAni ca ||
(AVParis_64,8.4)     evaM varNaduNAnAM ca patanaM devaveshmanAm | brahmakShatriyaviTshUdravinAsho rAjasaMvR^itAm ||
(AVParis_64,8.5)     rUkShasrAvA citivR^ikShe tadbhayaM sumahad bhavet | ghR^itakShIraphalAshrAve ghR^itakShIrAmbhasAM kShayaH ||
(AVParis_64,8.6)     surAshrAve mithobhedo rudhire rAShTravidravaH | rudhire goviShANAcca srute gobrAhmaNakShayaH ||
(AVParis_64,8.7)     phale phalaM yadA pashyet puShpe puShpaM samAvR^itam | garbhAH sravanti nArINAM yuddhaM rAjavadho api vA ||
(AVParis_64,8.8)     phaNAbhR^ito mahatsarpAn maNDUlA atha vR^ishcikAH | maNDUkA grasate yatra tatra rAjAvahanyate ||
(AVParis_64,8.9)     himapAtAnilotpAtA vikR^itAdbhutadarshanam | kR^iShNAJNjanAbhram AkAshaM tArolkApAtapiN^galam ||
(AVParis_64,8.10)     citrA garbhodbhavAH strIShu goajAshvamR^igapakShiShu | pattrAN^kuralatAnAM ca vikArAH shishire shubhAH ||

(AVParis_64,9.1)     vajrAshanimahIkampAH saMdhyAnirghAtanisvanAH | pariveSharajodhUmA raktArkAstamanodayAH ||
(AVParis_64,9.2)     drumebhyo annarasasnehamadhupuShpaphalodgamAH | gopakShishabdavR^iddhishca shivAni madhumAdhave ||
(AVParis_64,9.3)     tArolkApAtakaluShaM kapilArkendumaNDalam | anagnijvalanasphoTadhUmareNvanilAhatam ||
(AVParis_64,9.4)     raktapItAruNAM saMdhyAM nabhaH saMkShubhItArNavam | saritAM cAmbusaMshoShaM dR^iShTvA grIShme shubhaM vadet ||
(AVParis_64,9.5)     shakrAyudhaparIveShavidyutshuShkavirohaNam | akasmAd varNavaikR^ityaM rasanaM daraNaM kShiteH ||
(AVParis_64,9.6)     saronadyudapAnAnAM vR^iddhir vA uttaraNaplavAH | taraNaM cArdravegAnAM varShAsu na bhayAvaham ||
(AVParis_64,9.7)     divyastrIgItagandharvavimAnAdbhutanisvanAH | grahanakShatratArANAM darshanaM ca divAmbare ||
(AVParis_64,9.8)     gItavAditranirghoSho vanaparvatasAnuShu | sasyavR^iddhI rasotpattir na pApAH sharadi smR^itAH ||
(AVParis_64,9.9)     shItAnilatuShAratvaM nardanaM mR^igapakShiNAm | rakShoyakShAdisattvAnAM darshanaM vAg amAnuShI ||
(AVParis_64,9.10)     dIptadhUmarajasdhvastA diÇnAgA vanaparvatAH | uccais toyadasomArkA hemante shobhanAH smR^itAH ||

(AVParis_64,10.1)     R^itusvabhAvA ete hi dR^iShTAH svartau shubhapradAH | R^itau anyatra ca utpAtA dR^iShTAH svartau shubhapradAH ||
(AVParis_64,10.2)     unmattAnAM ca yA gAthA bAlAnAM ceShTitaM ca yat | striyashca yat prabhAShante tatra nAsti vyatikramaH ||
(AVParis_64,10.3)     pUrvaM vadati deveShu pashcAd gacchati mAnuShe | nAcoditA Ag vadati satyA hi eShA sarasvatI ||
(AVParis_64,10.4)     utpAtAH sarva eva ete kadAcid rAjamR^ityave | j~neyA deshavinAshAya rAhor AgamanAyA vA ||
(AVParis_64,10.5)     kAlAmbudaparisrAvA grahANAm udayAya vA | svacakraparacakrebhyo bhaye vA samupasthite ||
(AVParis_64,10.6)     rAShTre senApatau putre pure vAtha purodhasi | amAtye vAhane dAre nR^ipatau vA palanti ca ||
(AVParis_64,10.7)     etAn samutthitAM j~nAtvA rAjA sabalavAhanaH | praNipatya guruM brUyAd bhagavan shamayasva me ||
(AVParis_64,10.8)     bhayam utpAtajaM sarvaM brUhi kiM karavANi te | iti uktaH shraddadhAnena rAj~nA svahitam icchatA ||
(AVParis_64,10.9)     nimittAni samAlokya kR^itvA pAvanam AditaH | mahAshAntiM prayuJNjIta sarvopadravanAshinIm ||
(AVParis_64,10.10)     sarvarogaprashamanIm utpAtaphalanAshinIm | raudrIM kuryAn mahAshAntiM shraddhayA bahudakShiNAM shraddhayA bahudakShiNAm ||

______________________________________________________________________


(ParishiShTa_65. sadyovR^iShTilakShaNam)

(AVParis_65,1.1)     om atha ato lakShaNopAN^ge sadyovR^iShTilakShaNaM vyAkhyAsyAmaH ||
(AVParis_65,1.2)     snigdhavimalataladarshane 'rciShmaty atitejasi sthUlarashmau harijvalanasaMnibhe savitari sadyo varShati parjanyo vishuddhAsu ca dikShu kAkANDavarNeShu giriShv atirajaskandheShu hradamagneShu vimalavipulasnigdhaprasannahR^iShTapradarshaneShu nIcair iva jyotirgaNeShv anukUleShu shive shite nIce mArute bhavati cAtra shlokaH ||
(AVParis_65,1.3)     pUrvo 'bhrajanamo vAyur itaro 'bhravinAshanaH | udag janayate vR^iShTiM varShaty eva ca dakShiNaH ||
(AVParis_65,1.4)     abhreShu timiramakaranaganAganakragrAhashiMshumArashaN^khadrumakUrmormijhaShamahiShavarAhadigdviradanavakumudakhaNDAkR^itinalakalashakuDmalApIDatoraNAvartasvastikavardhamAnaravauhvarajatamadrANipatAkAshvatAtyAsthAnavividhajalacarapakShivirutacatuShpadAkAreShu naktanIlotpalakamalapalAshakomaleShu ||
(AVParis_65,1.5)     [muktA]sphaTikarajatavaiDuryAJNjanabhramarasarpasaMnikAsheShu | kShaudrakShIrapalAshadhUma[dUrvA]rajatakanakavidrumaprabheSh ||
(AVParis_65,1.6)     dviguNatriguNadarshaneShu mUlavatsu vishikhareShu mahAvarteShu taralarathanemighoSheShu udadhijalanirghoShasaMhrAdeShu kShubdhadundubhininAdeShu kiJNjalkAravindasaMnibheShu vA kumudamayUragalakAlakeShu cAbhrajAlAvanAdeShu chinnAbhreShu vA chinnamUleShu kAleShu kAJNcanamanahshiloupameShu suvarNapUrNeShu jaleShv asmin na cAbhyantarato deshashobhiteShu dakShiNamAruteritaparitate grahAntargatastanitagambhIranisvaneShu ardhAntareShu sadyovarSham Adishet || atra shlokau ||
(AVParis_65,1.7)     udayAstamaye meghA garbhabhUtA divAkare | pradIptA iva citrAsu viShamAsu khakoTiShu ||
(AVParis_65,1.8)     paJNca mArutaparyaN^kA maNayaH kAJNcanA iva | yatrayatropalakShyante tatratatra pravarShati ||
(AVParis_65,1.9)     ghananicayaM virohaNe vAdhirohaNAstagamane vA savitur dR^iShTvA ca varShad udadhijIvarAdrariShTakavaiDUryotpalakamalapalAshadhUmashevAlavadhrajabakasaMnikAshasnigdhaghoShagambhIragabhastividvanbhaiH pravR^iddhaiH samArutAn vaJNcibhiH pravR^iddhaskandhashAkhAnvitapAvanitalaruhAn sadyovarSham Adishet || atra shlokau ||
(AVParis_65,1.10)     antarAjitadIptAgnikAJNcanAmalasaMnibhaiH | abhraish cotpalavaidUryaprabhAvAJNjanasaMnibhaiH ||
(AVParis_65,1.11)     nIlarshmiprarohantaH shAkhAvanta iva drumAH | yatrayatra pradR^ishyante dhruvaM tara pravarShati ||

(AVParis_65,2.1)     saMdhyA ca jvalanaravIndIvarakaraNdatapanIyArkodayaharitAlanIlotpalaghR^itamadhubandhujIvakajapApuShpakiMshukarAshisaMnikAshA tathA drutakanakavidrumasphaTikavaiDUryavarNam uddyotayanti dishaH shAntamR^igashakunivisheShAH ||
(AVParis_65,2.2)     kiMtanA snigdhA ghanA gabhastimAlini saMprati saMdhyAM dR^iShTvA nIcair nirmalasnigdhaparidhipariveShAbhravR^ikShapratisUryakA lohitAkShapakShiptA sArdhaM paJNcakAvaliptaish ca mahiShavR^iShavarAhAdidviradajalagaNair ivAcaritaviShayA atra shlokaH ||
(AVParis_65,2.3)     sAMdhyaish ca pariveShaish ca pratighaiH pratisUryakaiH | jalajaish cAvR^itAnindyaiH sadyaH saMdhyA pravarShati ||
(AVParis_65,2.4)     yathAlakShaNaM shastrakAMsyatAmrAyasAnAM kledavatAM khadyotAni || tatra svedanti kAmahurdhuninAsh ca uttaTaprAkAragopuragR^ihAgAdhirohaNapAMsusnAnam aNDajAnAm
(AVParis_65,2.5)     pracaraNe taDAgakUpAn setubandhAkrItAsh ca shishUnAM dR^iShTvA prasaMkhyAyAsh ca citrAvishAkhAsvAtibahulAShADhAhirbudhnyayAmyasya saMgrahasaMpAteShu mahadvarShasaMvR^ite ca tryahAd UrdhvaM cAtra shlokau ||
(AVParis_65,2.6)     AkrIDAsh caiva matsyAnAM gavAM dR^iShTvAgamo gR^iham | prAcuryadaMshamashakair dhiShNyAnAM cAtha mokSheNe ||
(AVParis_65,2.7)     jalAjalajasaMtAnAn ekatra bilavAsinAm | pipIlikANDasaMkrAntir athoShNaM cAmbu vR^iShTaye ||
(AVParis_65,2.8)     satkR^itya ca daivaj~naM palvalakUpataDAganadItIre || sAddAlagR^iheShu desheShv ArdravAsArdrapANiH prR^icchet || sadyovarSham adishet ||
(AVParis_65,2.9)     dishy aishAnyAM vA madhurasvarariShTavyAharaNaM jalagotrasAbhUtaM talliN^gAnAm antarAlaM bAlAnAM shrutvA dR^iShTvA varShatIti brUyAt ||
(AVParis_65,2.10)     rAtristanito divA vidyudbhir vAdyamAkShetre varNaH snigdho dviguNendracApa darshane vyomni nirabhre pashuvirAvAbhradaNDAbhasvalpA¤ cAbhrarAjiprAdurbhAvaiH sadyovR^iShTir atra shlokAH ||
(AVParis_65,2.11)     pratisUryako bhaved yas tu raver uttarato yadA | toyaM nivArayen nityaM dakShiNe salilAd bhayam ||
(AVParis_65,2.12)     tridhA nimittasaMpannA vR^iShTir bhavati pArthivI | nimitte tAvad ekasmin paJNcayojanikaM bhavet ||
(AVParis_65,2.13)     yeShuyeShu nimitteShu nakShatreShu ca vartmani | prashastam iti teShv eva prAdurbhUteShu varShati ||

(AVParis_65,3.1)     viparyayanimittAni pratibandhakarANi tu | teShu shAntiM prakurvIta atharvA shamanAya vai ||
(AVParis_65,3.2)     sam ut patantu sUktena pra nabhasveti cApare | vaitasyaH samidho 'nye tu shamImayyo 'pare viduH ||
(AVParis_65,3.3)     [samidhAM vaitasInAM tu agnAv arkendhanAhute | ahorAtrikahomaH syAt parjanyo bahuvarShadaH ||
(AVParis_65,3.4)     sam ut patantu sUktena maruto yajate pAkayaj~navidhAnena yathA varuNaM vR^iShTikAmaH || pra nabhasvety R^icau dve maruto yajate vR^iShTikAmo yathA varuNaM juhoti ||]
(AVParis_65,3.5)     AdadhyAt samidhaH plAkShIH sakShIrA ghR^itasaMyutAH | tatas tac chamam AyAti kR^itsnam utpAtalakShaNam ||
(AVParis_65,3.6)     aindrIM vA vAruNIM vApi mahAshAntiM vidhAnataH | varShAdau tu prayuJNjIta avR^iShTes tu vinAshanIm ||
(AVParis_65,3.7)     vR^iShTer yAni nimittAni tAny apratihatAni tu | bhavanti vR^iShTidAyIni sasyavR^iddhikarANi tu ||
(AVParis_65,3.8)     vaitasAnAM tu pattrANAM lakShaM kShIrasamAyutam | vratAnte bhArgavo juhvad avarShAsv api varShayed iti ||

______________________________________________________________________


(ParishiShTa_66. goshAntiH)

(AVParis_66,1.1)     oM bhagavan devadevesha surAsuranamaskR^ita | gavAM sarveShu rogeShu pratij~nAteShu vai prabho ||
(AVParis_66,1.2)     kathaM shAntiM dvijaH kuryAt kena mantreNa prokShaNam | homamantrAsh ca ke proktAH kasmiMs tantre prayojayet ||
(AVParis_66,1.3)     uvAca paripR^iShTaH san brahmA sarvajagatpatiH | shR^iNvantu R^iShayaH sarve goshAntiM mahaduttamAm ||
(AVParis_66,1.4)     athavavihitAM samyak sarvarogavinAshanIm | yAM shrutvA savarogAs tu vidravanti sahasrashaH ||
(AVParis_66,1.5)     goShThamadhye gR^ihe vApi govATe gokulAntile | AcAryas tu shucir bhUtvA kArayen maNDalaM shubham ||

(AVParis_66,2.1)     snAtash cAhatavAsAsh ca ahorAtroShitaH shuciH | caturashraM caturdvAram Alikhet tatra maNDalam ||
(AVParis_66,2.2)     tasya madhye tu deveshaM gomayena nidhApayet | tataH kShIraM ghR^itaM caiva gugguluM candanAgurum ||
(AVParis_66,2.3)     puShpANi ca sugandhIni tathA vai sarShapAMs tilAn | lAjAsh ca samidhash caiva samAhR^itya vicakShaNaH ||
(AVParis_66,2.4)     prANAMs tu tarpayet tatra dadhikShIraghR^itAdibhiH | tataH shAntiM prayuJNjita namaskR^itvA svayaMbhuvam ||
(AVParis_66,2.5)     AjyabhAgAntAjyatantram abhyAtAnAni caiva hi ||
(AVParis_66,2.6)     namo j~nAya sureshAya namas te vishvatomukha | namaH kAlAya tIkShNAya [jaTilAya] sarvabhUtahitAya ca ||

(AVParis_66,3.1)     tataH sarShapatilalAjA UrdhvAH samidhash ca dadhimadhughR^itAktA juhuyAt ||
(AVParis_66,3.2)     yajAmi || kAlAya svAhA || piN^galAya tIkShNAya jaTilAya babhrave oM bhUr oM bhuva oM svar oM bhUr bhuvaH svar jayavijayAya jayAdhipataye kapardine karAlAya vikaTAya kaTiramATarAyAN^girasabArhaspatyakakapilamaNDalamuNDajaTilakapAleshvarAdhipataye kapardine svAheti ||
(AVParis_66,3.3)     eSha kramasu tu goshAnteH saMsR^iShTa R^iShibhiH purA | proktA svayaMbhuvA caiShA goshAntis tu hitAya vai ||
(AVParis_66,3.4)     yo vipraH paThatImAM hi gokule cApi hitAya vai | gAvas tasya pravardhante mahatIM cAshnute shriyam ||

______________________________________________________________________


(ParishiShTa_67. adbhutashAntiH)

(AVParis_67,1.1)     oM puruShas putradAraM vA dhanadhAnyam atha api vA | nimittair yair vinashyeta shAntiM tatra nibodhata ||
(AVParis_67,1.2)     indrAyudhaM bhavet rAtrau dR^ishyate yasya kasya cit | darvI kare vA bhidyeta maNis kumbhas tathA eva ca ||
(AVParis_67,1.3)     chattraM shayyA AsanaM ca eva anyat vA api svayaM kva cit | strI hanyAt ca striyaM vA api gaur avaghret ulUkhalam ||
(AVParis_67,1.4)     shvA pidet gAm anaDvAhaM kalis saMpadyate kule | gajavAjino mriyante vivAdo rAjakIyakas ||
(AVParis_67,1.5)     kuTumbam ashubhaM sarvam aindrANi etAni nirdishet | shAmyanti yena sarvANi nirvapet pAyasaM carum ||
(AVParis_67,1.6)     samAvaoya ghR^itaM tatra AhutiM jihuyAt imAm | indram id devatAtaye sthAlIpAkasya homayet ||
(AVParis_67,1.7)     indras shacIpatis shakro vajrapANis sureAshvaras | sarvAdbhutAnAM shamano mahAvyAhR^itayas tathA ||
(AVParis_67,1.8)     hutvA sviShTakR^itaM ca eva carutantraM samApayet | vimuktotpAtadoShas tu jIvet tu sharadas shatam ||

(AVParis_67,2.1)     uddIpikA gR^ihe yasya valmIkA madhujAlakam | abjAnAM maNike shabde tailaM sthIyata eva vA ||
(AVParis_67,2.2)     ashubhA vikR^itir dadhnAM dugdhAnAM vA yadA bhavet | akasmAt ca praroheyur bIjAni kR^imayas tathA ||
(AVParis_67,2.3)     kAryo varuNayAgas tu vAruNIvidhipUrvakas | ud uttamaM pradhAnaM syAt paJNcAjyAhutayas tathA ||
(AVParis_67,2.4)     varuNas pAshapANis ca yadAsAM patir eva ca | she.aM tu pUrvavat ca eva carutantraM samApayet ||
(AVParis_67,2.5)     vimuktotpAtadoShas tu jIvet tu sharadas shatam ||

(AVParis_67,3.1)     gR^ihe yasya patet gR^idhra ulUko vA kathaM cana | kapotas pravishet ca eva jIvA vA araNyasaMbhavAs ||
(AVParis_67,3.2)     dhuryau ca patato yuktau gostrIjanma ca vaikR^itam | jAyante yamalAni eva ghoras svapnas ca dR^ishyate ||
(AVParis_67,3.3)     abhidravanti rakShAMsi yatra ca eva kumArakAn | unnidrako atunidro vA atyalpam atibhojanam ||
(AVParis_67,3.4)     Alasya ca evam eteShAM devatA yama ucyate | nAke suparNam iti etat sthAlIpAkasya homayet ||
(AVParis_67,3.5)     yamas pretapatis ca eva daNDapANis tathA Ishvaras | shamanas sarvAdbhutAnAm... ||

(AVParis_67,4.1)     anagnir utthito yasya dhUmo vA api gR^ihe kva cit | AmaM vA jvalate mAMsaM bhaveyur visphuliN^gakAs ||
(AVParis_67,4.2)     chattradhvajapatAkAs ca jvalante toraNAni ca || AsanaM ca eva ;ayyA ca vastrANi kusumAni ca ||
(AVParis_67,4.3)     hastyashvAnAM ca pucchAni varShatyaN^gAravarShaNam | akAle ca dishAM dAha oShadhInAM ca pAcanam ||
(AVParis_67,4.4)     hastinyas ca eva madyante agnirUpaM tad adbhutam | agniM dUtaM vR^iNImahe sthAlIpAkasya homayet ||
(AVParis_67,4.5)     agnir hiraNyapatis ca arciShpANis tathA Ishvaras | shamanas sarvAdbhutAnAm... ||

(AVParis_67,5.1)     suvarNaM rajataM vajraM vaiDUryaM mauktikAni ca | pravAlavastranAshas ca mitrANAM ca viparyayas ||
(AVParis_67,5.2)     ArambhAs ca vipadyante na soddhis karmaNAm api | carur vaishravaNas tatra abhi tyaM devam R^ik smR^itA ||
(AVParis_67,5.3)     vaishravaNo yakShapatis arthapANis tathA Ishvaras | shamanas sarvAdbhutAnAm... ||

(AVParis_67,6.1)     atha yasya svanakShatre ulkA nirghAta eva vA | rAhur grasati candrArkau kabandhaM darpaNe bhavet ||
(AVParis_67,6.2)     patet svayaM vA musalaM devatA vA kathaM cana | unmIlate ca eva yadA tathA ca api nimIlate ||
(AVParis_67,6.3)     prachidyate ca yadi vA tathA vA api prakampate | prayAto vA api dR^ishyeta pratisroto nadI vahet ||
(AVParis_67,6.4)     vimale na eva arkachAyA pratIpA vA api tu sAyakAs | pariveShas tu anabhreShu dR^ishyate candrasUryayos ||
(AVParis_67,6.5)     koshAt khaDgA nirgirante tUNAt ca eva tu sAyakAs | anAhatAni vAdyante nadante shabdam Aturam ||
(AVParis_67,6.6)     caruNA vaiShNavena eShAM yAgas kartavyas eva tu | idaM viShNus pradhAnaM syAt paJNcAjyAhutayas tathA ||
(AVParis_67,6.7)     sarvabhUtapatis viShnus cakrapANis tathA Ishvaras | shamanas sarvAdbhutAnAm... ||

(AVParis_67,7.1)     ativAto yatra bhavet rUpaM vA yatra vaikR^itam | kharakarabhamahiShA varAhA vyAghrasiMhakAs ||
(AVParis_67,7.2)     gR^idhrAs ca tathA gomAyus kR^ikalAsA vadanti ca | mAMsapeshaM ca rudhiraM pAMsuvR^iShTis tathA eva ca ||
(AVParis_67,7.3)     vAyurUpam idaM sarvam adbhutaM parikIrtitam | vAta A vAtu bheShajaM vAyau A yAhi darshata iti sthAlIpAkasya homayet ||
(AVParis_67,7.4)     vAyur mahAn nabhapatir vajrapANis tathA Ishvaras | shamanas sarvAdbhutAnAM mahAvyAhR^itayas tathA ||
(AVParis_67,7.5)     hutvA sviShTakR^itaM ca eva carutantraM samApayet | vimuktotpAtadoShas tu jIvet tu sharadas shatam ||

(AVParis_67,8.1)     atha ced anyashAkhasu kartA bhavati vedavit | japtvA sa R^igyajuHsAmnaM shatamAtraM samAhitas ||
(AVParis_67,8.2)     gAyatryaShTashataM japtvA yayajamAnas samAhitas | vAcayet tam upAdhyAyaM vastreNa kanakena vA ||
(AVParis_67,8.3)     dR^iShTAM ca eva adbhutaM yasmins tat ca api pratipAdayet | etAs tu dakShiNAs sarvAs shaktiyukto na hApayet ||
(AVParis_67,8.4)     yajamAnas tatsuto vA yas svayaM kartum arhati | brAhmaNAya visheSheNa dadyAt tAM dakShiNAM shubhAm ||
(AVParis_67,8.5)     japtvA atharvashiras ca eva kuryAt vipreShu pUjanam | shaktyA atha bhojanaM ca eva kuryAt vipreShu pUjanam ||
(AVParis_67,8.6)     etad evaM samAkhyAtam adbhutAnAM vishodhanam | caturNAm api varNAnAM yas kuryAt shraddhayA anvitas ||
(AVParis_67,8.7)     maraNaM na bhavet tasya na duHkhaM na daridratA | sidhyanti sarvakAryANi dharme ca asya matir bhavet ||
(AVParis_67,8.8)     etat puNyaM paritraM ca devatAyAgapUjanam | sarvashAntikaM ca eva pratipuruShaM nibodhata || pratipuruShaM nibodhata iti ||

______________________________________________________________________


(ParishiShTa_68. svapnAdhyAyaH)

(AVParis_68,1.1)     om athAtaH saMpravakShyAmi yad uktaM padmayoninA | upAN^gaM shukracArasta shubhAshubhanivedakam ||
(AVParis_68,1.2)     svapnAdhyAyaM pravakShyAmi kroShTuker vacanaM yathA | shashaMsire purA yaM hi shaunakAya mahAtmane ||
(AVParis_68,1.3)     nimittaj~nAnakushalAH sarvaM tasya tu pR^icchataH | grahA bhArgavabhaumArkAH paittikA dIptitejasaH ||
(AVParis_68,1.4)     kaphaprakR^itayo madhyA bR^ihaspatibudhendavaH | vAtaprakR^itayaH krUrA rAhuketushanaishcarAH ||
(AVParis_68,1.5)     teShAM tathA phalaM vidyAt saMnipAte yathAkramam | ete nava grahA j~neyA vAtapittakaphAtmakAH ||
(AVParis_68,1.6)     eShAM prakR^ititulyAnAM niShiktAnAM tu teShu vai | saMyogeShu ca jAtAnAM tulya prakR^ititA bhavet ||
(AVParis_68,1.7)     arkenduprabhavA deham upatiShThanti dehinaH | tasmAn niShicyamAneShu vAtapittakapheShu yaH ||
(AVParis_68,1.8)     eShAm anyatamo deho yAtiriktaH prakAshate | pracakShate sA prakR^itiH prakR^itij~nAnakovidAH ||
(AVParis_68,1.9)     tatra ye mAnisvAN^gAni R^ijavaH kalahapriyAH | uShNAH kapilaromANAaH svedanA anavekShaNAH ||
(AVParis_68,1.10)     bahvAshidurbhagAsh caiva mR^idvaN^gAH shishirapriyAH | lAlanAH shithilAN^gAsh ca priyAsh ca priyAsh ca lavaNAs tathA ||
(AVParis_68,1.11)     tanutvaÇnakharomANas tv AcAryAs tIkShNa eva ca | valIpalitabhUyiShThAs tathA khalatino narAH ||
(AVParis_68,1.12)     glayate shuShyate caiShAm Ashu mAlyAnulepanam | dAhAtmikAH shashAN^ke 'pi pittaprakR^itayas tu te ||
(AVParis_68,1.13)     svapne caiva prapashyanti dishaH kanakapiN^galAH | maNDalAni samUhAMsh ca dikShu pItAruNaprabhAn ||
(AVParis_68,1.14)     shR^iN^gArimadirAn deshA¤ shuShkAM malajalAM mahIm | shuShkagulmadrumalatA dahyamAnaM mahad vanam ||
(AVParis_68,1.15)     vishuShkANi ca vastrANi rudhirAN^gAMs tathaiva ca | dahanAdIMsh ca devAMsh ca raktam induM sugandhikAn ||
(AVParis_68,1.16)     palAshAni ca puShpANi karNikAravanAni ca | digdAhavidyucchulkAsh ca dIpyamAnaM ca pAvakam ||
(AVParis_68,1.17)     bhUyiShThaM bhUShitAsh cApi pibanti subahUdakam | saritsaravanAnteShu kUpaprasravaNeShu ca ||
(AVParis_68,1.18)     uShNArtAH shItakAmAs tu nimajjanti pibanti ca | kalahaM caiva kurvanti duHkhAny anubhavanti ca ||
(AVParis_68,1.19)     strIbhish caiva vimAnyante kShayante klAmayanti ca | ity evaM paittikA j~neyAH prakR^itisvapnalakShaNe ||
(AVParis_68,1.20)     prakR^itisvapnabhAvaish ca shleShmikANy api me shR^iNu | snigdhakeshanakhashmashrutatatvagroma[bhAShiNaH] ||
(AVParis_68,1.21)     mahodarabhojoraskadIrghakeshanakha[dvijA¤] | vaiDUryopalabaddhe tu saMnibhair niyamaiH shubhaiH ||
(AVParis_68,1.22)     sthiropacitasarvAN^gA bhavanti sukhabhAginaH | shirodarakaTiskandhapakShayor vimalekShaNAH ||
(AVParis_68,1.23)     priyAH priyamvadAH shUrAH kR^itaj~nA dR^iDhabhaktayaH | cirAd gR^ihNanti suciraM gR^ihItaM dhArayanti ca ||
(AVParis_68,1.24)     na krudhyanti cirAt kruddhAH saMbhavanty antakopamAH | pUjAbhir vipulAM bhUmim Avahanti kulasya ca ||
(AVParis_68,1.25)     khyApayanti ca sarvatra guNaish ca vipulair yashaH | mAMshoShNatAtimadhurapayohArAtha suprajAH ||
(AVParis_68,1.26)     na cirAc chuShyate caiShAM toyamAlyAnulepanam | nimIlitAsyanayanA niHshabdA niHprakampinaH ||
(AVParis_68,1.27)     svapanty ekena pArshvena ciraM sukhanibodhanAH | nAtiduHkhena jIvanti votpadyante sukhena tu ||
(AVParis_68,1.28)     shyAmAH shyAmAvadAtAsh ca shrImanto 'dR^iDharogiNaH | alpAshidIrghakAmAs tu bhavanty arthasahiShNavaH ||
(AVParis_68,1.29)     kShutpipAsAsahAsh cApi kaphaprakR^itayo narAH | svapneShu caiva pashyanti ramyaM candanakAnanam ||
(AVParis_68,1.30)     vikuDmalapalAshAni pauNDarIkavanAni ca | shubhAsh ca shishiraprAyA nadyaH shubhajalAvahAH ||
(AVParis_68,1.31)     tuShAreNAvR^itAsh cApi himavAghapaTalAni ca | muktAmaNisuvAshR^iN^gA mR^iNAlaphalakAni ca ||
(AVParis_68,1.32)     varAhakhaDgamahiShA mR^igAsh ca rathakuJNjarAH | spaShTatAraM tu haMsAsh ca vyopoDhanti nabhastalam ||
(AVParis_68,1.33)     kundagokShIragaurAbhir indoH kIrNagabhastiShu | protphullakumudAkArA vyomni sudhAmbusaprabhaiH ||
(AVParis_68,1.34)     rAjahaMsapratIkAshaM shashAN^kaM cAmaladyutim | shubhrANi ca vimAnAni phalAni madhurANi ca ||
(AVParis_68,1.35)     kR^itapuShpopahArANi mahAnti bhavanAni ca | brAhmaNAn yaj~navAdAMsh ca dadhikShIrAmR^itAni ca ||
(AVParis_68,1.36)     striyash ca paramodAktAH suveShAH svabhyalaMkR^itAH | madhurashvetapItAni prAyashash ciram eva tu ||
(AVParis_68,1.37)     svapneShu caivaM pashyanti kaphaprakR^itayo narAH | prakR^itisvapnabhAveShu vAtikAny api lakShayet ||
(AVParis_68,1.38)     calAsh ca calavikrAntAH kShipramkShipraM pralApinaH | suptAH pralApinas tv anye kaShAyakaTukapriyAH ||
(AVParis_68,1.39)     tvagromanakhadantoShThapANipAdatalAdiShu | rUkShasphuTitadurdarshA durbalA duHkhabhAginaH ||
(AVParis_68,1.40)     kaThinopacitAN^gAsh ca bhrAntacittAphutekShaNAH | lApino mR^idavaH krUrA vidyAd asthirabuddhayaH ||
(AVParis_68,1.41)     nR^ityagItakathAshIla jambhino duHkhabhAginaH | hrasvalomAH suvapuSho durbalA dhamanAs tathA ||
(AVParis_68,1.42)     kShAmA bhinnAH sadoShAsh ca satataM vAnavasthitAH | hastanakhatvagoShThAnAM pAdAnAM ca vikAriNaH ||
(AVParis_68,1.43)     akasmAt kopanAsh cApi rodanA dhamAnAs tathA | paraprakR^itishIlAsh ca valganAsphoTanapriyAH ||
(AVParis_68,1.44)     durbalAH shishirAsh cApi vAtaprakR^itayo naraH | svapneShu caiva pashyanti vAtAbhravimalA dishaH ||
(AVParis_68,1.45)     mArutavegatuN^gAni bhuvanAni vAnAni ca | shyAmatArAgrahagaNaM vidhvastArkendumaNDalam ||
(AVParis_68,1.46)     dhArAcaradbhir vishvAbhaiH saMkulaM gaganaM ghanaiH | bhramantaH pakShisaMghAsh ca mR^igAsh codbhrAntayUthapAH ||
(AVParis_68,1.47)     anyAsh cApu shambarAsh ca girigahvarakAnanAH | bhramanti ghnanti dhAvanti UrdhvebhyaH prapatanti ca ||
(AVParis_68,1.48)     svapneShv etAni pashyanti vAtaprakR^itayo narAH | mishrasvapnasvabhAveShu saMnipAtAtmakAH viduH ||
(AVParis_68,1.49)     etAs tisraH prakR^itayaH saMsR^iShTAsh ca sarvashaH ||
(AVParis_68,1.50)     samyak karaNavij~nAnaM tathA svapnAd bhavet phalam | shubhaM vApi ashubhaM vApi nirdeShTavyam asheShataH ||
(AVParis_68,1.51)     yenayenendriyArthena viddhaH svapiti mAnavaH | tasyatasyendriyArthasya suptaH karmANi pashyati ||
(AVParis_68,1.52)     prakR^ityAkR^itasaMkalpasaMbhavA devatAsv api | svapnamAlAM tu yaH pashyed yAM tu dR^iShTvA na tu smaret ||
(AVParis_68,1.53)     naite phalaM prayacchanti gargasya vacanaM yathA | prakR^ityAnUkajAn Ahur eke shubhaphalodayAn ||
(AVParis_68,1.54)     sArasvataM yathAnUkaM saMghAtasaMshrayaM shR^iNu | dR^iShTvA bhogam asuptavyaM tataH prApya shubhaM phalam ||
(AVParis_68,1.55)     svapnaprakR^itibhAvaM tu j~nAtvA tattvaM samAdishet ||

(AVParis_68,2.1)     gR^ihNIta samudgendvindravAyvagnyarkanadIM kShitim | samudraM vAhinIM dvIpaM laN^ghayed vA vasuMdharAm ||
(AVParis_68,2.2)     vAhinIM caturaN^gAM ca jIvachattrapatAkinIm | dorbhyAM ca pratigR^ihNIyAt tathAketuvasuMdharAm ||
(AVParis_68,2.3)     ekapuShkariNIparNe sauvarNe bhAhane 'pi vA | sarpiShA pAyasaM bhuN^kte gAM duhan yash ca budhyati ||
(AVParis_68,2.4)     pariveShaH svayaM candre yo 'navastravasuMdharAm | parvatAgraM samAruhya kShitiM yash cAvalokayet ||
(AVParis_68,2.5)     A kaNThaM majjate yo hi mAnavaH shoNitArNave | rathena siMhayuktena parvataM cAdhirohati ||
(AVParis_68,2.6)     mahIM vA kampayed yas tu cAlayed vA punar girIm | shvetam ashvam athAruhya pANDuraM vApu yo gajam ||
(AVParis_68,2.7)     bhuN^kte puShkariNIparNe pAyasaM vApi sarpiShA | aN^gavR^iddhiM shirovR^iddhiM prApnuyAd yas tu mAnavaH ||
(AVParis_68,2.8)     brAhmaNo vApi rAjA vA svapne yad abhiShecayet | rAjA tu pArthivo j~neyaH kroShTuker vacanaM yathA ||
(AVParis_68,2.9)     shiro vA chidyate yasya vimAnaM shoNitaM tathA | senApatyaM mahac cAyur arthalAbhaM tathaiva ca ||
(AVParis_68,2.10)     vibhUShaNaM ca vidyAM ca karNachedam avApnuyAt | hastachede labhet putraM bAhuchede dhanAgamam ||
(AVParis_68,2.11)     uraH sahasralAbhaH syAt pAdachede tathaiva ca | uraHprajananachede atyantaM sukhaM dedhate ||
(AVParis_68,2.12)     chatrAdarshaphaloShNIShashuklamAlyAgame tathA | matsyamAMsadadhikShIrarudhirAgama eva ca ||
(AVParis_68,2.13)     shaktyaN^kushapatAkAnAM chattrAsidhanuShAM tathA | vimalAnAM jalAnAM ca pUrvoktaM tu nidarshanam ||
(AVParis_68,2.14)     sUkarakharavAhyAnAM vadhash caikapashor api | narayuktasya yAnasya nikShiptasya gavasya ca ||
(AVParis_68,2.15)     darshanaM cApy adR^iShTAnAm agamyAgamanaM tathA | kShIriNAM phalamvR^ikShANAM darshanArohaNAni ca ||
(AVParis_68,2.16)     viShadarshanadaMsparsho dhAnyenotsaN^gapUraNam | dasyubhir hanyamAnasya rudataH pratibodhanam ||
(AVParis_68,2.17)     dvijebhyo dadhimAMsasya lAbhaH pishitabhakShane | abhakShyabhakShaNe cApu shvetamAlyAnulepanam ||
(AVParis_68,2.18)     ghAtanaM shvApadAnAM ca pANau ca rudhirAgamaH | arthalAbhAya boddhavyaH suhR^inmitrasamAgamaH ||
(AVParis_68,2.19)     labhate nAtra saMdeho bhArgavasya vaco tathA | shuklAH sumanasaH kanyA dadhi gobrAhmaNaM vR^iSham ||
(AVParis_68,2.20)     daivatAni nR^ipAdhyakShAH pANDurANi gR^ihANi ca | suhR^idaH saphalA vR^ikShA nakShatrANy amalaM jalam ||
(AVParis_68,2.21)     iShTakalyANashabdAsh ca shuklAmbaradharAH striyaH | nabho vimalanakShatraM pAvakaM viShamArciSham ||
(AVParis_68,2.22)     dR^iShTvA yas tatkShaNaM budhyet tasya kalyANam Adishet | vR^ikShAn gulmAMsh ca vallIsh ca svagR^ihe puShpitA naraH ||
(AVParis_68,2.23)     shuklavAsAH striyash cApi yaH pashyec chrIs tu taM bhajet | viShashoNitadigdhAN^gaH prItIm Apnoti mAnavaH ||
(AVParis_68,2.24)     dIptAN^go labhate bhUmiM vardhamAnAN^ga eva ca | parivAryAbhirudito bAndhavaiH karuNaM naraH ||
(AVParis_68,2.25)     shokArto labhate tuShTiM mR^itash cAyur avApnuyAt | shuklamAlyAmbaradharo dahyamAnaH pralIyate ||
(AVParis_68,2.26)     yaH svapne saMbhayed ugraM pArakyaM so 'rtham ApnuyAt | nAgadantakamudrAM ca vINAM mAlAJNjanaM tathA ||
(AVParis_68,2.27)     kAJNcanaM pashyate yas tu tathA strIM labhate naraH | uDDIyamAnAn vihagAn tathA puShkariNIgatAn ||
(AVParis_68,2.28)     mattaM kareNum Aruhya parastrIM labhate naraH | kumArIM labhate nArIm Ayasair nigaDair naraH ||
(AVParis_68,2.29)     baddhvA navAM tu yo mAlAm utpAlAnAM vibudhyate | kavATale ca saMyukte tathaivotpalahastake ||
(AVParis_68,2.30)     bhR^iN^gAro darpaNo vApi labdhvA putrAgamaM vadet | taDAgArAmakUpAnAM purAraJNjanayor api ||
(AVParis_68,2.31)     pUrNakumbhasya cAdeshyaM varSham uttaraNAd bhruvam | cipiTaH kAlako nagnaH shravaNo mehate yadi ||
(AVParis_68,2.32)     vidikthaH sravate cArmiH svapne varShaM samAdishet | sUkarIM mahiShIM vApi hastinIM shakunIM tathA ||
(AVParis_68,2.33)     svapne yadA prasUyeta subhikShaM nirdishet tadA | shayanAsanayAnAni gR^ihagrAmapurANi ca ||
(AVParis_68,2.34)     yeShAM svapne pralIyante teShAM vR^iddhim athAdishet | govR^iShaM puruShaM vR^ikShaM hastinaM parvataM gR^iham ||
(AVParis_68,2.35)     narasyArohaNAd vR^iddhiH pANDurANi visheShataH | daivatAni dvijA gAvaH pitaro liN^gino grahAH ||
(AVParis_68,2.36)     yad vadanti naraM svapne tat tathaiva vinirdishet | saritsarasamudrANAM taraNe shokatAraNam ||
(AVParis_68,2.37)     narasya shoNitaM pItvA prakR^itANl labhate naraH | candrendradhvajasUryANAM patane nR^ipater bhayam ||
(AVParis_68,2.38)     mahArNavamahendrANAM kShobhe kShobhaM vinirdishet | keshashmashrunakhAnAM ca patane shokasaMbhavaH ||
(AVParis_68,2.39)     kR^imiNatvaM bhaved dhanyaM kroShTuker vacanaM yathA | kravyAdair damShTribhish cApi vinAsho bhUtavigrahe ||
(AVParis_68,2.40)     shastramuShTiprahAreShu vijAnIyAj jvarAgamam | yadyad ujjvalavad dravyaM tattat sukhakaraM bhavet ||
(AVParis_68,2.41)     yadyad virudhyate vApi svapne tat tasya nirdishet | [nopAnena] prajAtAnAM darshane sthAnam Adishet ||
(AVParis_68,2.42)     upAnahabalachattradarshane ca grhe tathA | hasadbhir vA parivR^ito nR^ityadbhiH svajanair api ||
(AVParis_68,2.43)     saMyuktaM sUkarakharair uShTraiH kR^iShNacatuShpadaiH | ratham Aruhya yo yAyAd akShatas tu yugaMdharaH ||
(AVParis_68,2.44)     prakIrNakesho hriyate dakShiNenApareNa vA | dakShiNenAgatA kanyA kAlikAkulavAsinI ||
(AVParis_68,2.45)     nIyate puruShair yash ca pAshahastair visheShataH | nirastAnAM viShamANAM pretenAkushalaM bhavet ||
(AVParis_68,2.46)     piNyAkasya tilAnAM ca karShAsu lavaNasya ca | rUDhashmashrunakhAnAM ca dushcelAnAM ca vAsasAm ||
(AVParis_68,2.47)     virAgavAsasAM vApi vikR^itAnAM tathaiva ca | sarIsR^ipANAM vyAlAnAM shatrUNAM cApi darshanam ||
(AVParis_68,2.48)     kR^iShNAnAM vApi sarveShAM rAjadvijavR^iShAd R^ite | darshanaM gamanaM vApi shokam AyAsavedanam ||
(AVParis_68,2.49)     padmair vA jalabhANDair vA krIDitAyAsadarshanam | padmAni vAharet svapne hastachedam avApnuyAt ||
(AVParis_68,2.50)     prasanne tu dhruvaM shoko rajjuchede mriyeta saH | rUDhasya srotasA shoko mR^ityuH sriotasi nashyataH ||
(AVParis_68,2.51)     dantA bAhuM tathA shIrShNo chinnAMshadravyadarshanam | bhrAtaraM pitaraM vApi putraM vA nAshayanti te ||
(AVParis_68,2.52)     dvAre vA sArgale vApi shayyAM shakhAM tathaiva ca | svapne yasya pranashyanti bhAryA tasya vinashyati ||
(AVParis_68,2.53)     kR^ikalAso vR^iko vApi puruSho vApi piN^galaH | shayyAM yasyAdhirohanti bhAryA tasyApi duShyati ||
(AVParis_68,2.54)     svapne yo mArayet sarpaM shvetapItakalohitam | kR^iShNasya vA shirash chindyAt putras tasya vinashyati ||
(AVParis_68,2.55)     rAjaputrash ca corash ca rAjabhR^iTyash ca yo bhavet | tasya svapnAH phalaM dadyur eteShu yad udAhR^itam ||
(AVParis_68,2.56)     yeShAM lAbhe bhaved vR^iddhis teShAM nAshe guNo bhavet | yeShAM lAbhe bhaved dhAnis teShAM lAbhe guNo bhavet ||
(AVParis_68,2.57)     shubhaM dR^iShTvA tu yaH svapne punaH pashyaty apUjitam | shubhaM vApy ashubhaM vApi yat pashcAt tatphalaM labhet ||
(AVParis_68,2.58)     svapnAs tu prathame yAme saMvatsaravipAkinaH | dvitIye 'ShTasu mAseShu tR^itIye tu tadardhabhAk ||
(AVParis_68,2.59)     mAsiko govisarge tu sadyaHpAkaH prabhAtike. kAlaH paJNcasv avasthAsu sharvaryAH kIrtitaH pR^ithak ||
(AVParis_68,2.60)     viprebhyaH shaktito dAnaM shAntiH svaShTyayanAdayaH | vinAshayanti duHsvapnaM prAtash cAshvatthasevanam ||
(AVParis_68,2.61)     ashvatthasevA tilapAtradAnaM gosparshanaM brAhmaNatarpaNaM ca | shAntikriyA svastyayanakriyA ca duHsvapnam etAni vinAshayanti ||
(AVParis_68,2.62)     vasnakanakadAnadevapUjAgurugoShThaniShevitAni kuryuH | dvijavR^iShabHgavAshvapArthivAnAM darshanam itihAsamaN^galAH syuH ||

(AVParis_68,3.1)     imAn dR^iShTvAshubhAn svapnAn prAtar utthAya satvaraH | nadIsaMgamatoyena mukhaM saMmArjya tattvataH ||
(AVParis_68,3.2)     hiraNyavarNAbhir udakaM shaMtAtIyamayobhuvA | abhimantrya prayatnena mukhaM saMmArjya tattvataH ||
(AVParis_68,3.3)     yo na jIvaH paro 'pehi vidma te svapna vedanam | rocanA sarShapA mR^idA samit sakusumaM dadhi ||
(AVParis_68,3.4)     gAm ajaM kanakaM sattvaM kumArIM brAhmaNaM shubham | abhivandya nR^ipo yAyAt suhR^idAMsh ca manoharAn ||
(AVParis_68,3.5)     yadA tu yAtrAM nR^ipatiH kartum icched vidhAnavit | atha svastyayanaiH [saumyaiH saumyais tam abhimantrayet ||
(AVParis_68,3.6)     tataH shuklAmbaradharo vAgyataH saMyatendriyaH | tAM nishaM saMvished rAjA bhUmau caivAbhimantrayet ||
(AVParis_68,3.7)     [anyathaiva hi na svapnadarshanArthanidarshanam] | evam uktvA narapatiH prayatAtmA tataH svapet ||
(AVParis_68,3.8)     prashastasvapnatAM dR^iShTvA tato yAyAn narAdhipaH | svapneShu vAprashastreShu tataH shAntiM samArabhet ||
(AVParis_68,3.9)     mAhendrIm amR^itAM raudrIM kuryAd vApy aparAjitAm | kauberIM vA prayuJNjIta AdityAM vA sadakShiNAm ||
(AVParis_68,3.10)     rajanikaradivAkarau karAbhyAM spR^ishati yadA grasate 'tha vA narendraH | lavaNajalanidhiM nadIM ca dorbhyAM tarati hradApadakardamaM tamo vA ||
(AVParis_68,3.11)     naraturagamahIruhAn nagAn vA bhavanacarAn na virohayed gajAn vA | jvalanamaraNakAlavR^iddhayogAn yadi nR^ipa AtmagatAMsh ca pashyatIha ||
(AVParis_68,3.12)     yadi ca nR^ipatir Atmano 'bhracArair bhramati mahIM sapurAM parikShipet | yadi ca sa ciramagnagAtramAtro bhramati nR^ipo grasate 'tha medinIM vA ||
(AVParis_68,3.13)     yadi ca jayati damShTriNo narAn vA yadi ca bhavet sitamAlyadAnadhArI | yadi ca ruditi caivam Adi dR^iShTvA paraviShayaM hR^iShitas tatas tu yAyAt ||

(AVParis_68,4.1)     sa kaluShasalilAvapAMsumagno madhugh}R^itatailavasApradigdhagAtraH | malinavasanajIrNaraktavAsA yadi sumanobhir alaMkR^itaH svayaM vA ||
(AVParis_68,4.2)     svapiti jayati khAdati prahR^iShTo vilapati nartati gAyanaprahAsaiH | bhavati ca mudito labheta kanyAM yadi nR^ipatir nayasho bhavej jayArthI ||
(AVParis_68,4.3)     mayakharasUkaravAnarAdhirUDho hR^itamukuTAN^gadavastracihnanagnaH | vinihataturagadvipo narendro yadi patitadhvajavAMs tato na yAyAt ||
(AVParis_68,4.4)     narapatir aparAjitaH parair yo yadi ca paraiH parihasyate madadbhiH | yadi ca bhavati durdR^ishograrUpo <atha> na sa IdR^ishakaH parAn prayAyAt ||
(AVParis_68,4.5)     svapnAn dR^iShTvA shubhAn rAjA japadbhir abhimantritaH | yuktaH sa shakunair bhUpa utpAtagaNavarjitaH ||
(AVParis_68,4.6)     sahAyavAn susaMnaddho nimittaj~naiH samanvitaH | sumuhUrte sunakShatre prayAyAd vasudhAdhipaH ||

(AVParis_68,5.1)     tailAbhyaktash ca kR^isarAM bhuN^kte tailapariplutAm | mAtaraM pravished yash ca jvalitaM ca hutAshanam ||
(AVParis_68,5.2)     prAsadAt parvatAgrAd vA pated yash cApi mAnavaH | magnaH kardamakUpeShu jale yash cApi nashyati ||
(AVParis_68,5.3)     drumam unmUlayed yas tu pashyed rAj~nopasevakam | kumArIvadane yash ca vAnarIM vAdhigacchati ||
(AVParis_68,5.4)     raktakaNThagate vApi yasya kaNThe visarjati | vivarNo vApi pAshair yo badhyate mriyate tu saH ||
(AVParis_68,5.5)     kAMsyaM vA kAMsyapAtrIM vA yasya tejo 'dhirohati | acireNaiva kAlena so 'sinA vadhyate naraH ||
(AVParis_68,5.6)     yUpAgram adhiruhyAtha nAvAgram adhirohati | acireNaiva kAlena shUlAgraM so 'dhirohati ||
(AVParis_68,5.7)     muNDaH kAShAyavAso vA shvetaraktapaTo 'pi vA | svapne yasyAdhirohanti vyAdhis tasyAdhirohati ||
(AVParis_68,5.8)     shvA vA ajagaro godhA tarakShu shalyako 'pi vA | kR^ikalAso rurur vyAghro dvIpI yasyAdhirohati ||
(AVParis_68,5.9)     ahish ca raudrajaTilaH shvetaraktapaTo 'pi vA | svapne yam upatiShThanti vyAdhis tam upatiShThati ||
(AVParis_68,5.10)     mahIbhasmapradigdhAN^go nirAvaraNa eva ca | samasyAnAM sajAtAnAm utsavAnAM ca darshanam ||
(AVParis_68,5.11)     durgam adhvAnagamanam anUpAnAM ca sevanam | abhyaN^gash caiva gAtrANAM tilagomayakardamaiH ||
(AVParis_68,5.12)     suvarNamaNimuktAni bhUShaNaM rajatAni ca | darshanaM vApy athaiteShAM vyAdhInAM saMpraveshanam ||
(AVParis_68,5.13)     gAyanaM nartanaM hAsyaM vivAhakaraNaM tathA | Anandash ca pramodash ca vyasanasya ca darshanam ||
(AVParis_68,5.14)     purANaghR^itadigdhAN^go naro maraNam ApnuyAt | evam uktA mahotpAtA vividhAH pUrvacoditaH ||
(AVParis_68,5.15)     ulkAbhedAs tathA paJNca pariveShA nava smR^itAH | digdAho 'ShTavidhaH prokto vidyud aShTavidhA tathA ||
(AVParis_68,5.16)     catvAro bhUmikampAsh ca nirghAto 'ShTavidhas tathA | viMshatI dve ca vij~neyA bhedA hy ulkAdiShu smR^itAH ||
(AVParis_68,5.17)     mahotpAtAsh ca bahavaH shAntiyogeShu kIrtitAH | teShu sarveShu vidhivac chAntikAmo narAdhipaH ||
(AVParis_68,5.18)     atharvANaM ca vR^iNuyAt sarvashAstravidaM nR^ipaH | sa vR^ito bhayabhItena shamanArthaM mahAtmanA ||
(AVParis_68,5.19)     prajAnAm abhayaM samyag dApayet pR^ithivIpatiH | anantaraM gavAM pUjA brAhmaNAnAM visheShataH ||
(AVParis_68,5.20)     devatAyatane sadyo dohAn bhUmau prakArayet | satataM cAnulipyas tu puShpair dhUpair yathoditaiH ||
(AVParis_68,5.21)     pradIpair vividhaiH shubhraiH sarvadikShuprakalpitaiH | tathA balyupahAraish ca pAyasApUpasaMyutaiH ||
(AVParis_68,5.22)     hR^idyair bahuvidhair bhakShaiH sarvadikShuprakalpitaiH | tasminn evAntare shAnte goShThe vA jalasaMnidhau ||
(AVParis_68,5.23)     nirgatya nagarAd vApi shucau deshe samAhitaH | vR^iNuyAc chAntitattvaj~nAn utpAtavihitA¤ shubhAn ||
(AVParis_68,5.24)     ShoDashAShTau vR^itAs te ca purashcaraNashodhitAH | aN^gAni kuryur anye ca shatasaMkhyA dvijottamAH ||
(AVParis_68,5.25)     udayAste sukhAsInA japaM kuryur atandritAH | te sadasyA iti proktA vAcane yaj~nakarmaNi ||
(AVParis_68,5.26)     teShAM variShThaH shAntij~na upadraShTA manoharaH | sarvakarmasu vettA ya Anayet so 'py athAdarAt ||
(AVParis_68,5.27)     bhUmiM saMshodhya vidhivat kR^itvA tatra ca maNDapam | vidhivat kalpayed vediM yaj~napAtrANi ca svayam ||
(AVParis_68,5.28)     evaM yathoktavidhinA agnimanthanapUrvakAm | mahAshAntiM prayuJNjIta sarvopadravanAshinIm ||
(AVParis_68,5.29)     annair vastraish ca vividhaiH saMyuktAM bahudakShiNAm | kArayitvA mahAshAntiM varaM gAM ca nivedayet ||
(AVParis_68,5.30)     gR^iham AbharaNaM chattram anaDudvAjinaM tathA | kuJNjaraM vA tathA dattvA ghaNtAbharaNabhUShitam ||
(AVParis_68,5.31)     mahat sukham avApnoti kAryasiddhiM ca vindati | kAryasiddhiM ca vindati ||

______________________________________________________________________


(ParishiShTa_69. atharvahR^idayam)

(AVParis_69,1.1)     om upasaMgamya munayaH sarvaj~naM shAntamAnasam | apR^icchan gatamAtsyaryaM bhR^iguM brahmavidAM varam ||
(AVParis_69,1.2)     kAmA hi bahavo loke saMsthitA bhinnasAdhanAH | ekam eva paraM teShAM samyak tvaM brUhy asaMshayam ||
(AVParis_69,1.3)     samAsena pravakShyAmi yena sarvaM pradadyate | atiprashno 'yam udgIrNas tathApi kathayAmy aham ||
(AVParis_69,1.4)     sarvArthasAdhanArthAya shrutir AN^girasI hitA | svatejasA prajvalantI hR^idayaM tad athArvaNAm ||
(AVParis_69,1.5)     prabhAvaM tasya vakShyAmi upariShTAd yathAvidhi | duHsAdhyAni nimittAni tAni vedmi hi kAni cit ||

(AVParis_69,2.1)     akAle yasya jAyante dantAH keshair vivarjitaH | prabhUtalambakesho vA tathA hInAdhikAN^guliH ||
(AVParis_69,2.2)     dvidantash cApi jAyeta tasya karma svashAkhikam | svashAkhAyAM tu yat proktaM kuryAd vAtharvaNaM vidhim ||
(AVParis_69,2.3)     dvimUrdhA vA trinetro vA tathaikAkShir dvinAsikaH | hInahasto 'paro hy arthe na tv atharvashirAH sa ca ||
(AVParis_69,2.4)     kR^itopacAraH paJNca sapta shuddhAtmA sAdhyasatkR^itaH | sa shAntyudakam Acamya shAntavR^ikShasamIpataH ||
(AVParis_69,2.5)     shAntavR^ikShasamidbhis tu tilais trimadhurais tathA | homaM kuryAd atharvA tu tena nandati satkulam ||

(AVParis_69,3.1)     na labhed yady atharvANaM kuryAd dashaguNaM svayam | mahAvyAhR^itihomaM ca sAvitraM japam eva ca ||
(AVParis_69,3.2)     vikR^itAN^go 'dhikAN^go vA jAto hInAN^go eva vA | kulasyAdbhutam atyarthaM tad atharvA shamaM nayet ||
(AVParis_69,3.3)     kapyuShTrebhagavAdInAM jAyante 'N^gamukhaiH samAH | yasmin rAShTre nR^ipas tatra ShaNmAsAdd hi vinashyati ||
(AVParis_69,3.4)     kapyAdayo va jAyante anyasya tulyagAtrakAH | vR^ikShe 'nyavR^ikShajaM puShpaM jAyate phalam eva vA ||
(AVParis_69,3.5)     dvijottamam atharvANaM tatrecchec chAntim AtmanaH | kArayeta mahAshAntiM rAShTrasya ca purasya ca ||

(AVParis_69,4.1)     upasthite rAjyanAshe mahAraurava eva vA | durbhikShe marake vApi anAvR^iShTibhaye 'pi vA ||
(AVParis_69,4.2)     sarvaM rAShTre vinashyeta sasyaM shalabhamUShakaiH | akasmAn nirjalA vA syAd ashoShA vA mahAsarit ||
(AVParis_69,4.3)     tathAnyeShv apu anukteShu ghoreShUpasthiteShu ca | kuryuH shAntim atharvANo dvijA hy eteShu bheShajam ||
(AVParis_69,4.4)     labhate rAjyayogyo 'pi na rAjyaM raja^nandanaH | paThan na labhate vidyAM dvijaH shR^iNvann api shrutam ||
(AVParis_69,4.5)     Adhitsur api nAdhAnaM kuryAd AvAsam eva ca | kanyA pariNinIShur vA kAmyeShv iShTapatiM na ca ||

(AVParis_69,5.1)     vandhyA vA mR^itavatsA yA durbhagA strIprasU ca yA | sakR^itprasUtA yA nArI garbhaM gR^ihNAti naiva ca ||
(AVParis_69,5.2)     sUtikAle 'py atikrAnte garbhe sphuraNavaty api | na sUtiM labhate yA tu bahuputrIyate ca yA ||
(AVParis_69,5.3)     kR^iShIvalaH kR^iShIvalaM jayaty AyudhajIvy api | jayApsur vyavahAre vA saubhAgyaM sArvabhautikam ||
(AVParis_69,5.4)     athApahantuM bhayam evamAdikaM yadAbhilaShyet phalam uktam eva vA | tadAN^girasyaM varamantrasaMpadA sphurantam uccaiH sharaNaM vrajed dvijam ||
(AVParis_69,5.5)     rAtrau dvichAyavR^ikShaM vA kusvapnaM vApi riShTadam | divA grahAn nirIkSheta bhUmikampaivamAdikam ||

(AVParis_69,6.1)     jvAlAdbhutAny atha proktAni yAni ulkAdibhedA gaditAs tathA ye | svapnAdbhutAny api vAnyAdbhutAni gR^iheShu yAny arthavido vadanti ||
(AVParis_69,6.2)     eteShu shAntiM kurvIta amR^itAM vA sadakShiNAm | raudrIM vA vaishvadevIM vA abhayAM vAparAjitAm ||
(AVParis_69,6.3)     gobhUhiraNyavastrAnnais tilair vA saphalaiH shubhaiH | upAnacchattrasaMyuktAM gurvAbharaNasaMyutAm ||
(AVParis_69,6.4)     pratipatIyathoktaM vA yaH kurvIta vidhAnvit | etad utpAtajaM sarvaM mahAshAntyA pralIyate ||
(AVParis_69,6.5)     yasya rAj~no janapade atharvA shAntipAragaH | nivasaty api tadrAShTraM vardhate nirupadravam ||

(AVParis_69,7.1)     yasya rAj~no janapade sa nAsti vividhair bhayaiH | pIDyate tasya tad rAShTraM paÇle gaur iva majjati ||
(AVParis_69,7.2)     tasmAd rAjA visheSheNa atharvANaM jitendriyam | dAnasaMmAnasatkArair nityaM samabhipUjayet ||
(AVParis_69,7.3)     nityaM ca kArayec chAntiM grahaR^ikShANi pUjayet | bhUmidohAn prakurvIta devatAyataneShu ca ||
(AVParis_69,7.4)     catuShpatheShu goShTheShu tIrtheShv apsu ca kArayet | gotarpaNaM ca vidhivat sarvadoShavinAshanam ||
(AVParis_69,7.5)     evaM tu khyApayan rAjA sarvakAlaM jitendriyaH | anantaM sukham Apnoti kR^itsnAM bhuN^kte vasuMdharAm ||

(AVParis_69,8.1)     upasthitaM mR^ityum api dvijottamaH shamaM nayet | adhItyAtharvAN^girasas tAdR^isham AdhR^itavrataH ||
(AVParis_69,8.2)     dyutiM prabhAM sadA sphuran mantrapavitravAn naraH | nR^ipe dhanini cAnyatra shAntyAptvA dakShiNAM budhaH ||
(AVParis_69,8.3)     sIdan kuTumbakaH poShaM gR^ihItvAnyat samutsR^ijet | triH saMhitAM haviShyAdyaM japet kR^icchraM ca shuddhaye ||
(AVParis_69,8.4)     sAvitrIlakSham ayutaM sahasaram atha cottaram | japtvA dashAMshako homaH kAryo doShAnusArataH ||
(AVParis_69,8.5)     shatIranirmalo yas tu nArcito 'pi dvijottaram | amatsarI nitAntaM yaH so 'tra shAntiM samArabhet ||
(AVParis_69,8.6)     evaMvidho 'N^girA yatra yAni sAdhyAni sAdhayet | na nyUnaM tatra kiMcit syAd iti tad bhR^igubhAShitam ||
(AVParis_69,8.7)     laghushAntyudakavidhinA gAyatryA vApu atharvakaH | kuryAt sarvam idaM jAnann atharvahR^idayaM budhaH ||

(AVParis_69,9.1)     ye na jAnanty adhItA api shrutim AN^girasIM dvijAH | atharvahR^idayaM cApi na te vedavidaH smR^itAH ||
(AVParis_69,9.2)     atharvahR^idayaM vettA atharvA paramaH smR^itaH | nAtharvaNe 'py idaM deyaM guror vidveShayAyini ||
(AVParis_69,9.3)     anyashAkhyaM dvijo mohAt pAThayan pravilIyate | atharvahR^idayaM buddhvA yaH paThed bhaktipUrvakam ||
(AVParis_69,9.4)     atharvA nAdbhutaM tasya shAntir eva sadA bhavet | shAntir eva sadA bhavet ||

______________________________________________________________________


(ParishiShTa_70. bhArgavIyANi)

(AVParis_70,1.1)     oM saMpUjya vidhivat prAj~naM vidvAMso munayaH purA | apR^icchan bhR^igum avyagraM sarvasattvahite ratam ||
(AVParis_70,1.2)     lokatrayaniviShTAnAm utpAtAnAm anekadhA | bhinnAnAM shamanaM noktaM vada tv asaMshayaM mune ||
(AVParis_70,1.3)     pratyuvAca bhR^igur viprAn shR^iNutAhitamAnasaH | utpAtashamanatritvaM kathyamAnam asaMshayam ||
(AVParis_70,1.4)     tatra viprAn pravakShyAmi duriShTashamanakShamAn | atharvAN^giraso vede vidhij~nAn sarvakarmaNAm ||
(AVParis_70,1.5)     ahiMsAsatyadAkShiNyashaucashraddhAsamanvitAH | shrutismR^itisadAcArAH kulashIlavayo 'nvitAH ||
(AVParis_70,1.6)     teShAm ekaH pradhAnatve yaH shAnto dvijasattamaH | bhR^igvaN^girovid atyarthaM shuciH syAt sAdhusaMmataH ||
(AVParis_70,1.7)     brahmANaM taM nR^ipaH kuryAd dhotAraM sarvavedinam | evam ukte bhR^iguM viprAH procur vigatakalmaSham ||
(AVParis_70,1.8)     hotAro bhUmibhartÌNAM mahAshAnteH prakIrtitAH | nanu kShINe vidvan svadharmapracyute 'pi vA ||
(AVParis_70,1.9)     tatra shAntau prayuktAyAM kasya shAntiphalaM bhavet | nR^ipo 'py adhArmikaH kuryAd brahmaNas tarpaNaM purA ||
(AVParis_70,1.10)     tataH kR^itA mahAshAntI rAjAnaM pAti sarvataH | sa vR^itaH pAvanaM gacched dvijAnAM pAvanAya vai ||
(AVParis_70,1.11)     dvAdashAhaM vrataM tatra payomUlaphalAshanaiH ||

(AVParis_70,2.1)     trINi tryahANi kurvIta payomUlaphalaiH shubhaiH | anashnaMsh ca tryahaM dhIraH sa purashcaraNo bhavet ||
(AVParis_70,2.2)     tathaikonaM shataM nÌNAM shushrUShUNAm akalmaSham | anuktavac ca tryahaM tat karmaNaH karaNe kShamam ||
(AVParis_70,2.3)     kR^icchraM cApi hitaM kR^itvA kuryuH karma samAhitAH | shuddhAtmAno japair homair vaidikair vItamatsarAH ||
(AVParis_70,2.4)     tataH paraM purodhaHsu divyaM tatram avApnuyAt | grahAtithyaM ca saMrabhya dishAM yAgaM ca sarvataH ||
(AVParis_70,2.5)     nakShatreShu ca sarveShu yAgaM kR^itvA vidhAnataH | tato 'mR^itamahAshAntyA sthApayet padmasaMbhavam ||

(AVParis_70,3.1)     sAvitryA lakShahomaM tu bhaume tiShThed vishAradAH | kuryur deyaM ca dAnAnAM viprebhyo yasya yat priyam ||
(AVParis_70,3.2)     gobhUmikAJNcanAshvAnAM ratnAnAM dhAnyavAsasAm | rathAnAM vAraNAnAM ca dAnaM kAmam ataH param ||
(AVParis_70,3.3)     tuShyeyur yena vA viprAH saMbhavo yasya yasya hi | tat tat sarvam upAdeyam eSha dAnavidhiH smR^itaH ||
(AVParis_70,3.4)     dadyAc ca gurave grAmaM dhenuM vAsoyugaM tathA | alaMkAraish ca saMpUjya prINayet prItamAnasaH ||
(AVParis_70,3.5)     anena vidhinA bhaumam adbhutaM shamayed guruH | eSha eva vidhir j~neyo viyatye 'py adbhutAshraye ||

(AVParis_70,4.1)     visheSho 'yaM tu sAvitryA dashalakShAMs tu homayet | homasamAhitamanAH kuryAc ca ghR^itakambalam ||
(AVParis_70,4.2)     dhenUnAM dvAdashaM deyaM shataniShkasamanvitam | gurave dIyamAnaM tac chamayaty ambarAdbhutam ||
(AVParis_70,4.3)     divyAdbhuteShu kartavyaH koTihomasamanvitaiH | gosahasraM ca dAtavyaM gurave dakShiNAvidhiH ||
(AVParis_70,4.4)     eSha prokto vidhiH samyag divyAniShTavipatkare | subhikShakShemasaMpattyA prajAnAM puShTivardhanaH ||
(AVParis_70,4.5)     koTihomeShu sarveShu dravyabhedAshrayaM phalam | shAntipuShTyabhicArArthaM tan me nigadataH shR^iNu ||
(AVParis_70,4.6)     saumyavR^ikShAshrayAH kAryAH samidhaH shAntim icchatA | arkakAshmaryanimbAnAM samidbhiH shatrushAtanam ||
(AVParis_70,4.7)     durnAmakaNTakambUnAM samidbhish ca visheShataH | bhagnasphuTitavR^ikShANAM phalaM shatrunibarhaNam ||
(AVParis_70,4.8)     bilvapadmotpalAnAM tu shucideshaprarohiNAm | sarvadA sarvakAmAMs tu homaiH prApnoti mAnavaH ||
(AVParis_70,4.9)     tilavrIhiyavAdInAM dadhno madhughR^itasya ca | payogodhUmashAlInAM hotA shAntiM samArabhet ||
(AVParis_70,4.10)     sarveShAM haviShAM caiva ghR^itaM shAntikaraM smR^itam | sarvadravye ghR^itaM tasmAd dhome prakShepam arhati ||

(AVParis_70,5.1)     yaj~nopavItinA kAryaM shAntikarma vipashcitA | upavItaM tu pitryeShu sarveShv eva samArabhet ||
(AVParis_70,5.2)     madhvAjyadadhidugdheShu bhakShyamANe vilepane | yantravAhanashastreShu bhavaneShv AyudheShu ca ||
(AVParis_70,5.3)     darpaNe bhaktapAtre ca maNimuktAphaleShu ca | bhUShaNeShu tathAnyeShu shayyAyAm AsaneShu ca ||
(AVParis_70,5.4)     kAkolUkakapotAnAM madhor vA darshanaM bhavet | anyeShAM cAprashastAnAm Agamo mR^igapakShiNAm ||
(AVParis_70,5.5)     ashvetAnAM ca puShpANAM sarIsR^ipagaNasya ca | vasAlohitamAMsAnAm asthimajjAshiroruhAm ||5 ||

(AVParis_70,6.1)     akasmAc caiva saMghAte darshane nakhabhasmanAm | rasAnyatve rasAnAM ca durgandhe vAnimittaje ||
(AVParis_70,6.2)     padmapuShpAkR^itir yatra dR^ishyate madhusarpiShi | kR^isarApAyase caiva kShayas tasya dhanAyuShoH ||
(AVParis_70,6.3)     ghR^ite vA madhudadhni vA yadA padmAkR^itir bhavet | svastiko vApi dR^ishyeta tadA maraNam Adishet ||
(AVParis_70,6.4)     vikAro yatra dR^ishyeta kShIrodanahavihShu vA | shrotriyAya tu tad dadyAd bhAvaiva shamayen naraH ||
(AVParis_70,6.5)     yatrasthaM cAdbhutaM pashyet tatrApi pratipAdayet | kuryAd vA vAruNIM shAntiM parameNa samAdhinA ||

(AVParis_70,7.1)     anyAkR^itiShu vApy etad ye sthAne shAntikArakAH | teShAm athAkShayaM vidyAd AyuShArthadhanena vA ||
(AVParis_70,7.2)     calite jvalite pAte sphurita utpatite tathA | mahAjanagajAshvAnAM sthAne vidyAn mahad bhayam ||
(AVParis_70,7.3)     tatra yudhyanti jAtInAM bhayaM tat syAd asaMshayam | tatrApi cArthanicayaiH pashubhir vidyayApi vA ||
(AVParis_70,7.4)     utpAtashamanArthaM tu ye kriyA na prayuJNjate | narAH kShipraM vinashyante sAnvayAH saparicchadAH ||
(AVParis_70,7.5)     viprANAM bhojanaM kAryaM sahasrasyAyutasya vA | balipuShpopahAraish ca devatAnAM prasAdanam ||
(AVParis_70,7.6)     kartavyaM ca yathAnyAyaM shAntikarma vipashcitA | evaM kR^ite bhayaM sarvaM tatkShaNAd eva nashyati ||

(AVParis_70,8.1)     shubhAshubhasthitaM caiva munayo bhR^igum abruvan | sa pratyuvAca puruShu saMvatsarasamAshraye ||
(AVParis_70,8.2)     shItoShNavR^iShTikAleShu vItadoSheShu sarvadA | saMvatsarAkhyaH puruSho nirupadrava ucyate ||
(AVParis_70,8.3)     yadi nirghAtabhUkampadigdAhAdivivarjitaH | ketubhish caiva yujyeta yadi vAdityakIlakaiH ||
(AVParis_70,8.4)     anyair vA lokanAshArthair adbhutair nAshanAkulaiH | tata eSha vishuddhAtmA puruShaH sukham edhate ||
(AVParis_70,8.5)     atha cet sa bahuvidhair adbhutaiH parisaMyutaH | saMvatsaraM bhavec chIghraM kuryus tacchamanaM budhAH ||

(AVParis_70,9.1)     tatra shAntiM pravakShyAmi sarvapApapraNAshinIm | divyatantravid AcAryo yayA phalam avApnuyAt ||
(AVParis_70,9.2)     pUrvaM tAvad vishuddhAtmA sa purashcaraNo bhavet | devatAnAM tato yAgaM yathAshruti samAcaret ||
(AVParis_70,9.3)     yAgaM kR^itvA grahANAM tu nakShatrANAM tataH param | R^itUn athArtavAMsh caiva mahAdevagaNAdhipAn ||
(AVParis_70,9.4)     dishash ca vidishash caiva yamendravaruNAMs tathA | vishveshvaraM ca viShNuM ca yajetAdbhutakarma ca ||
(AVParis_70,9.5)     sUryAcandramasAv agniM sarvAn grahagaNAMs tathA | vAyuM tathAshvinau caiva mahAshAntiM vidhAnataH ||
(AVParis_70,9.6)     kuryAd devAdR^ito dhImAn evaM doShaH prashAmyati ||

(AVParis_70,10.1)     shvetaM vA bhavati payo vilohitaM vA pItaM vA bhavati hi kR^iShNapiN^galaM vA | utpAtaH phalati yathA catuHprakAras tat sarvaM shR^iNuta samAsato mayoktam ||
(AVParis_70,10.2)     viprANAM bhavati hi shuklam ambudoShe rAjAnaM sapadi nihanti lohitaM ca | pItaM ced bhavati nihanti vaishyavargaM shUdrANAM bhavati hi kR^iShNapiN^gadoShe ||
(AVParis_70,10.3)     bIjaM yatra praroheta phalam atha pramAdataH | etad atyadbhutaM nAma dampatyos tu vinAshanam ||
(AVParis_70,10.4)     apUjanAt tu pUjyasya tathApUjyasya pUjanAt | antaHkaraNadoShAc ca hetoH shAntir na jAyate ||
(AVParis_70,10.5)     tasmAd vedArthashAstraj~nAn vItarAgAn amatsarAn | paricArakamukhyAMsh ca kArayet kushalAn dvijAn ||

(AVParis_70,11.1)     vicAritaM ca vidvadbhir nishcitaM sudhiyA punaH | deshakAlasamAyuktaM karma kuryAd vicakShaNaH ||
(AVParis_70,11.2)     codite karmaNy anyasmin nAnyat kuryAd vidhAnavit | na ca prArabhya karmANi sthAtavyaM kva cid antare ||
(AVParis_70,11.3)     nApi kurvIta matimAn kadA cit karmasaMkaram | kurvaMs tu na tathA karma doSham utpAdayed bhR^isham ||
(AVParis_70,11.4)     anyathAkaraNe doShAn samIkShya tu bahUn iha | saMkalpavAn na samAptiH [sAvIryAkR^itikarmaNI] ||
(AVParis_70,11.5)     dR^iShTvAdbhutaM tu kArtsnyena tataH shAntiM samArabhet | asamIkShya tu kurvANo na shAntiM labhate naraH ||

(AVParis_70,12.1)     vAtikasya yathA vaidyaH paittikasya ca nishcaye | rogasya bhaiShaje datte karmasiddhim avApnuyAt ||
(AVParis_70,12.2)     tasmAt tAvat parIkSheta yAvan niShpannam adbhutam | asadasyasadasyAnAM kartuH kArayitus tathA ||
(AVParis_70,12.3)     viguNaM kriyamANaM tu karma kuryAd upadravam | visheShato nihanyeta kartAraM saparicchadam ||
(AVParis_70,12.4)     hetushrutaM ca dR^iShTaM ca tasmAt sAguNyam Acaret | saguNe ca kR^ite tasmin sarvasaMpad bhaved dhruvam ||
(AVParis_70,12.5)     ashokapuShpair home tu madhukShIrasamanvitaiH | prApnoti sukR^itair vipro gandharvapadam uttamam ||
(AVParis_70,12.6)     brahmAdistambaparyantaM yaM yaM kAmaM samIhate | tat tat prApnoty ayatnena satyam etad dvijottamAH ||

______________________________________________________________________


(ParishiShTa_70b. gArgyANi)

(AVParis_70b,1.1)     oM praNamya viShTarAsInAM brahmANaM kavisattamam | praNamya shirasA devaM gautamaH paryapR^icchata ||
(AVParis_70b,1.2)     adbhutAni surashreShTha prajAnAm ahitAya vai | shamanaM ca tathA teShAM prabrUhi vinayena me ||
(AVParis_70b,1.3)     tasya tad vacanaM shrutvA brahmA lokapitAmahaH | abravIt paramaH prItaH sarvotpAtapratikriyAm ||
(AVParis_70b,1.4)     shR^iNu vatsa yathAnyAyaM dvAdashAdhyAyasaMgraham | pracyamAnam asheShaM taM vAtavaikR^itanoditam ||
(AVParis_70b,1.5)     yasmAc ca vAyur valavA¤ shreShThaH sarvAdbhutodbhavaH | tasmAt tam eva prathamaM pravakShyAmi yathAvidhi ||

(AVParis_70b,2.1)     yAnti yAnAny ayuktAni vinA nR^ibhis tathA | yuktAni vA na gacchanti narendrANAM mahad bhayam ||
(AVParis_70b,2.2)     bheryo mR^idaN^gAH paTahA vAdyante vApy anAhatAH | AhatAsh ca na vAdyante acalAni calanti vA ||
(AVParis_70b,2.3)     araNye tUryanirghoSho yadi shrUyeta nAbhasaH | sharIraM vyathate tatra yadi vA veshmani shrutaH ||
(AVParis_70b,2.4)     shrUyante ca mahAshabdA gItagAndharvanisvanAH | sharIraM bAdhyate tatra vyAdhir vA sumahAn bhavet ||
(AVParis_70b,2.5)     koShThe vA patate yatra hastAd darvI kadA cana | patate musalaM cApi shUrpaM vA dhUyate yadi ||

(AVParis_70b,3.1)     golAN^galAnAM saMsargo vikArash candrasUryayoH | nArIM vA dhayate nArI jAyate tumulaM bhayam ||
(AVParis_70b,3.2)     pratyAharanti sarpanti stambhaprAsAdapAdapAH | shayanAsanayAnAni niyataM nR^ipater vadhaH ||
(AVParis_70b,3.3)     vAti cAkAlilo vAyur ghoraH sharkarakarShaNaH | pAtayan vR^ikShaveshmAni kalpAnta iva bhIShaNaH ||
(AVParis_70b,3.4)     saptAham atha vA pakShaM nibadhnAty atidAruNam | tryahAd yadi na varSheta ghoraM shastrabhayaM bhavet ||
(AVParis_70b,3.5)     vAyavyeShv eva nR^ipatir vAyuM saptabhir arcayet | dvAv imAv iti tisro hi japtavyAH prayatair dvijaiH ||

(AVParis_70b,4.1)     bahvannadakShiNo homaH kartavyo 'tiprayatnataH | vAyavyAm eva shAntau ca vAyoH savitur Avapet ||
(AVParis_70b,4.2)     AdAv ante ca madhye ca tathaivam anuyojayet | gurave dakShiNAM dadyAd vAyavIshAntisiddhaye ||
(AVParis_70b,4.3)     yamakaM jAyate puShpaM phalaM vA yamakaM yadi | kumudotpalapadmAni ekanAle bahUny api ||
(AVParis_70b,4.4)     bahushIrShA dvishIrShA vA tathAnyaprasavA api | yavA vA vrIhayo vApi svAmino maraNAya te ||
(AVParis_70b,4.5)     ekavR^ikShe ca saMpashyen nAnAtvaM phalapuShpayoH | vyatyAsam anyathAtvaM vA paracakrAgamo bhavet ||
(AVParis_70b,5)     [The manuscripts contain no khaNDikA five.]

(AVParis_70b,6.1)     anR^itu phalapuShpaM vA na yathartu phalanti vA | oShadhIvIrudho vApi janamArabhayaM bhavet ||
(AVParis_70b,6.2)     atha dhAnyaviparyAse abhadraM cApi shaMsati | tilA vA samatailAH syuH surAtailA bhavanti vA ||
(AVParis_70b,6.3)     agrAmyaM kArayet puShpaM phalaM vA vikR^itaM nR^ipaH | dhAnyAnAM vaikR^ite kShetraM saha sasyena dApayet ||
(AVParis_70b,6.4)     sauryaM caruM puShpaphale vikR^ite pashum eva ca | kShaitrapatyaM ca bhaumaM ca nirvapet sasyavaikR^ite ||
(AVParis_70b,6.5)     sauryI shAntiH prayoktavyA sauryair mantrair yathAvidhi | uccA patantam ity R^igbhyAM garbhaM tu parikIrtitam ||

(AVParis_70b,7.1)     bhaumena cAnuvAkena garbhayet sasyavaikR^ite | sadakShiNair dvijair bhuktaiH kartAraM cArcayet tataH ||
(AVParis_70b,7.2)     pureShu yeShu dR^ishyante pAdapA devacoditAH | rudanto vA hasanto vA sravanto vA bahUn rasAn ||
(AVParis_70b,7.3)     arogA vA nivAte ca shAkhA muJNcanty asaMbhrame | phalaM puShpaM tathA bAlA darshayantIti hAsanam ||
(AVParis_70b,7.4)     sarvAvasthAM darshayantaH phalapuShpam anArtavam | [kShipraM tatra bhayaM ghoraM ghoraM pravaryteta caturvidham ||
(AVParis_70b,7.5)     sarpAn matsyAn pakShiNo vA yatra devaH pravarShati | tatra sasyopaghAtaH syAd bhayaM vAtipravartate ||
(AVParis_70b,7.6)     surAsavaM tathA kShaudraM sarpis tailaM tathA dadhi | yatra varShati parjanyaH kShudragas tatra jAyate ||
(AVParis_70b,7.7)     ulkAtArAsh ca dhiShNyeShu yadAN^gArAMsh ca varShati | tadA vyAdhibhayaM ghoraM teShu desheShu nirdishet ||
(AVParis_70b,7.8)     nArAcAH shaktayaH khaDgAH pradIpyante yadA muhuH | tadA shastrabhayaM ghoraM teShu desheShu nirdishet ||
(AVParis_70b,7.9)     pumAn ashvo gajo vApi yadA yatra pradIpyate | nashyanti sevakAs tatra pradhAnash ca vinaN^kShyati ||
(AVParis_70b,7.10)     yatra sravec caityavR^ikShaH sahasA vividhAn rasAn | pR^ithakpR^ithak samastAn vA tat pravakShyAmi lakShaNam ||
(AVParis_70b,7.11)     ghR^ite madhuni dugdhe ca ghR^ite dugdhe tathAmbhasi | kShaudre madhuni pAnIye ghR^ite caivAparaM payaH ||
(AVParis_70b,7.12)     yatraitac ca mahotpAtaM vR^ikSheShu syAt sudAruNam | surAsave mithobhedaH shoNite shastrapAtanam ||
(AVParis_70b,7.13)     taile pradhAnA vadhyante bhakte kShudbhayam Adishet | anR^itau cet phalaM yatra puShpaM vA dR^ishyate drume ||
(AVParis_70b,7.14)     dhruvaM syAd dashame mAsi rAj~nas tatra viparyayaH | puShpe puShpaM bhaved yatra phale caiva tathA phalam ||
(AVParis_70b,7.15)     parNe parNaM vijAnIyAt tatra nAnAvidhaM bhayam | shuklena vAsasA yatra caityavR^ikShaH samAvR^itaH ||
(AVParis_70b,7.16)     brAhmaNAnAM bhayaM ghoraM tadA tIvraM vinirdishet | raktavastrAvR^itaish cAnyaiH kShatraiyANAM mahAbhayam ||
(AVParis_70b,7.17)     pItavastraish tu vaishyAnAM shUdrANAM kR^iShNavAsasaiH | nIlaiH sasyopaghAtAya mishrais tu mR^igapakShiNAm ||
(AVParis_70b,7.18)     vivarNair vAyavas tIvrAH paraM syur dashamAsataH | daivatAni pralapanti yasya rAShTre hasanti vA ||
(AVParis_70b,7.19)     udIkShante puro vApi tatra vidyAn mahad bhayam | vihasanti nimIlanti liN^gAni vikR^itAni ca ||
(AVParis_70b,7.20)     mAsAntareNa jAnIyAt tatra tatra mahad bhayam | yatra citram udIkSheta gAyate ceShTate muhuH ||
(AVParis_70b,7.21)     eteShv aShTasu mAseShu rAj~no maraNam Adishet | citrANi yatra liN^gAni tathaivAyatanAni ca ||
(AVParis_70b,7.22)     vikAraM kuryur atyarthaM tatra vidyAn mahAbhayam | utpATanaM tadAgAnAM saraso vA fires tathA ||
(AVParis_70b,7.23)     samuddeshe pradIpyante vidyAt tatra bhayaM mahat | yatra vR^ikShA akAlInaM darshanaM phalapuShpayoH] ||
(AVParis_70b,7.24)     kShIraM snehaM surAM raktaM madhu toyaM sravanti vA | shUShyanty arogAH sahasA shuShkA ruhanti vA punaH ||
(AVParis_70b,7.25)     uttiShThanti niShIdanti tat pravakShyAny ataH param ||

(AVParis_70b,8.1)     hasane dehanAshaH syAd yodhA nashyanti shakhayA | saMbhramo deshanAshAya phalI shilpikShayAya ca ||
(AVParis_70b,8.2)     bAlAnAM maraNaM kuryAd bAlAnAM phalapuShpatA | svarAShTrabhedaM kurute phalapuShpam anArtavam ||
(AVParis_70b,8.3)     kShayaH kShIrasrave j~neyaH snehe durbhikShalakShaNam | vAhanApacayaM madye rakte saMgrAmam Adishet ||
(AVParis_70b,8.4)     madhusrAve bhaved vyAdhir jalasrAve na varShati | arogA yadi shuShyante vidyAd durbhikShalakShaNam ||
(AVParis_70b,8.5)     bhedaH svapatitotthAne rudatsv annakShayo bhavet | jalpane dhananAshaH syAd gulmavallIlatAsu ca ||

(AVParis_70b,9.1)     pUjitAnAM jalasrutau rAj~no mR^ityuM samAdishet | AcchAdayitvA taM vR^ikShAM gandhamAlyair vibhUShayet ||
(AVParis_70b,9.2)     bhojanaM cAtra viprANAM madhusarpiHsamanvitam | chattradhvajaM ca dAtavyaM parNahomas tathA param ||
(AVParis_70b,9.3)     mantrair auShadhasaMyuktair bhvoradAban ataH param | baliM caivopahArAMsh ca gItanR^ityaM samantataH ||
(AVParis_70b,9.4)     gandhamAlyaM ca dhUpaM ca dIpaM dadyAt tathaiva ca | bhakShabhojyAnnapAnaM ca rudrasyopaharen nishi ||
(AVParis_70b,9.5)     pAkash ca dashame mAsi shukrasya vacanaM yathA | bR^ihaspatis tathAditye bruvete yat tathaiva tat ||

(AVParis_70b,10.1)     raudrI caivAtra kartavyA vR^ikShAdbhutavinAshinI | durave dakShiNAM dadyAn niShkaM bhUmiM ca tatra vai ||
(AVParis_70b,10.2)     akAlaprasuvo nAryaH kAlAtItAH prajAs tathA | saMbaddhayugmaprasavA dviyugmaprasavA api ||
(AVParis_70b,10.3)     amAnuShANi ruNDAni saMjAyante yadA striyAm | atyaN^gAni anaN^gAni hInAN^gAny atha vA punaH ||
(AVParis_70b,10.4)     catuShpatpakShisadR^ishAny ardhamAnuShavanti ca | vinAshas tatsya deshasya kulasya ca vinirdishet ||
(AVParis_70b,10.5)     aprAptavayaso garbho dvicatuShpatstriyo 'pi vA | vidhvastaM vikR^itaM cApi prajAyeta bhayAya tat ||

(AVParis_70b,11.1)     tAny Ashu parabhUmiShu tyaktavyAni shubhArthibhiH | shAntish cAtra prakartavyA brAhmaNair brahmavAdibhiH ||
(AVParis_70b,11.2)     vaDavA hastinI gaur vA yadi yugmaM prasUyate | vijAtaM vikR^itaM vApi ShaNmAsair mriyate nR^ipaH ||
(AVParis_70b,11.3)     apatyAni ca yUthebhyas tyAjyAni parabhUmiShu | svAmino nagaraM yUtham anyathA tu vinAshayet ||
(AVParis_70b,11.4)     viyoniShu yadA yAnti MshrIbhAvaH prajAsv api | kharoShTrahayamAtaN^gAH pakShiNo vA na sAdhu tat ||
(AVParis_70b,11.5)     akAle vApi mAdyante kAle vApu amadA yadi | shivoShTrahayamAtaN^gAH pakShiNo vA na sAdhu tat ||

(AVParis_70b,12.1)     athAnaDvAn anaDvAhaM dhenur dhenuM pibed yadi | shunI vA dhayate dhenuM shunIM dhenur athApi vA ||
(AVParis_70b,12.2)     [tiryagyonau mAnuShI vA paracakrAgamo bhavet | amAnuShA mAnuShANi jalapante prANino yadi ||
(AVParis_70b,12.3)     viceShTAM vA virAvaM vA mAsena mriyate nR^ipaH] | catuShpatpakShibhujagAn mAnuShI janayed yadi ||
(AVParis_70b,12.4)     tiryagyonau mAnuShaM vA paracakrAgamo bhavet | jaN^game sthAvaraM jAtaM sthAvare vAtha jaN^gamam ||
(AVParis_70b,12.5)     tasmin yoniviparyAse paracakrAgamo bhavet | tyAgo vivAso dAnaM vA dattvApy Ashu shubhaM bhavet ||

(AVParis_70b,13.1)     sthAlIpAkena yaShTavyaM pashunA vA purohitaH | prAjApatyena mantreNa yajed bahvannadakShiNAm ||
(AVParis_70b,13.2)     yAmyAkarmaprayogas tu prathamaM tatra dR^ishyate | prAjApatyAM tataH shAntiM prAjArthI kArayen nR^ipaH ||
(AVParis_70b,13.3)     AdAv ante ca madhye ca shAntAv uktas tu tadgaNaH | ArogyaM ca shivaM caiva deshe tasmin nR^ipe bhavet ||
(AVParis_70b,13.4)     yatrAdbhutAni dR^ishyante vicitrANi samantataH | susamR^iddho 'pi deshaH sa kShipram eva vinashyati ||
(AVParis_70b,13.5)     rAjaveshmasu vaikR^itye prAsAdadhvajatoraNe | autpAtikAni dR^ishyante rAj~nas tatra mahad bhayam ||

(AVParis_70b,14.1)     prAsAdatoraNATTAladvAraprAsAdaveshmanAm | akasmAt patanaM teShAM rAjamR^ityukaraM smR^itam ||
(AVParis_70b,14.2)     devarAjadhvajAnAM ca patanaM bhaN^ga eva vA | niShevaNaM vA kravyAdaiH..........prabhraShTair vItarashmikaiH ||

(AVParis_70b,15.1)     prabhraShTagrahanakShatrair dishaH sarvAH samAkulAH | saMdhyA cobhayathA dIptA tatra vidyAn mahad bhayam ||
(AVParis_70b,15.2)     yadi vA dIryate 'kasmAd bhUmish chidrIbhaved yadi | prakampate 'timAtraM vA sarveShu ca bhayAya tat ||
(AVParis_70b,15.3)     rakShaHpataMgaiH panthAno na vahanti bhayAnvitAH | rakShorUpANi dR^ishyante na ca rakShA gR^iheShv api ||
(AVParis_70b,15.4)     saMpraviShTaiH pishAcair vA rakShobhir vApi tannibhaiH | acirAn nagaraM tatra janamAreNa mAryate ||
(AVParis_70b,15.5)     R^itavas tu viparyastA brAhmaNAsh ca vidharmiNaH | nakShatrANi viyogIni bhayam IdR^ik pradarshanam ||

(AVParis_70b,16.1)     apUjyA yatra pUjyante na pUjyante ca pUjitAH | pUjyeShv adAnaniShThA ca bhayam IdR^ik pradarshanam ||
(AVParis_70b,16.2)     nAdIyante na pUjyante brAhmaNA balibhiH surAH | na caivAtmIyadharmeShu ratiM kurvanty adharmataH ||
(AVParis_70b,16.3)     bhinnAH kauTilyabahulA gajAH puruShavAjinaH | kalahe syur nirutsAhAH sasatyAH satyavarjitAH ||
(AVParis_70b,16.4)     shIlAcAravihInAsh ca madyamAMsAnR^itapriyAH | nagnapAShaNDabhUyiShThA vinAshe paryupasthite ||
(AVParis_70b,16.5)     mahAbaliM mahAshAntiM bhojyAni sumahAnti ca | prAjApatyaM mahendraM ca mahAdevam athApi vA ||

(AVParis_70b,17.1)     aindrasthAne tu mAhendrIM raudre raudrIM prayojayet | gavAm aShTashataM dadyAd viprebhyo manujAdhipaH ||
(AVParis_70b,17.2)     gurave tu shataM niShkaM prajAsv evaM shivaM bhavet | anAvR^iShTyAtivR^iShTyA vA durbhikSheNa bhayaM bhavet ||
(AVParis_70b,17.3)     akAlavarSho rogAya ativR^iShTir bhayAya ca | anabhraM varShate 'kasmAd vaidyutaM garjitaM tathA ||
(AVParis_70b,17.4)     anabhre vApi nirghAtaH patito rAjamR^ityave | tIkShNaM ca varShaty anR^itau R^ituShv eva na varShati ||
(AVParis_70b,17.5)     yadA coShNe bhavec chItaM shIte coShNaM tathaiva ca | dR^iShTo bhAvas tu vikR^ito na yathartu svarUpakaH ||
(AVParis_70b,17.6)     anArogyaM bhavec caiva prajAnAm iti nirdishet ||

(AVParis_70b,18.1)     saptarAtraM yadA varShet prabaddhaM pAkashAsanaH | anR^itau tasya deshasya pradhAnasya vadho dhruvam ||
(AVParis_70b,18.2)     shoNitaM varShate yatra tatra shastrabhayaM bhavet | majjAsthisnehamAMsaM vA janamArIbhayaM bhavet ||
(AVParis_70b,18.3)     aN^gArapAMsuvR^iShTes tu nagaraM tad vinashyati | phalaM puShpaM shamIdhAnyaM hiraNyaM vA bhayAya tat ||
(AVParis_70b,18.4)     jantavo dInavikR^itAH palAlo 'pi vinAshanaH | chidrAvartAH plavaN^gash ca sasyAnAm ativardhanam ||
(AVParis_70b,18.5)     anabhre vA divA rAtrau shvetam indrAyudhaM bhavet | pUrvapashcAduttare vA dakShiNe vApi dR^ishyate ||
(AVParis_70b,18.6)     susamR^iddham api sthAnaM durbhikSheNa vinashyati ||

(AVParis_70b,19.1)     yady anabhre 'pi vimale sUryachAyA na dR^ishyate | na nirabhre pratIpA vA tatra deshabhayaM bhavet ||
(AVParis_70b,19.2)     sUryendravAyuparjanyA yaShTavyA varShavaikR^ite | annAni sahiraNyAni dhAnyaM gAvash ca dakShiNAH ||
(AVParis_70b,19.3)     vaishvadevI ca kartavyA sarvAdbhutavinAshinI | gurave ca hayaH shvetaH sarvalakShaNalakShitaH ||
(AVParis_70b,19.4)     shataM niShkaM suvarNasya dAtavyaM vA gavAM shatam ||
(AVParis_70b,19.5)     athAto 'gnivaikR^itam adhyAyaM vyAkhyAsyAmo yathovAca bhagavA¤shukraH ||
(AVParis_70b,19.6)     anindhano 'gnir dIpyeta yatra tUrNam aghasvanaH | na dIpyate sendhano vA sarAShTraM pIDayen nR^ipam ||
(AVParis_70b,19.7)     prajvaled dadhi mAMsaM vA tathA dUrvApi kiM cana | agniM vinA yadAshuShkaM niyataM nR^ipater vadhaH ||

(AVParis_70b,20.1)     prAsAdaM toraNaM dvAraM prAkAraM kAshyapaM gR^iham | shayanAsanayAnaM ca dhvajaM chattraM sacAmaram ||
(AVParis_70b,20.2)     anagninA yadi dahed vidyutA vApi nirdahet | saptAhAbhyantare tatra niyataM nR^ipater vadhaH ||
(AVParis_70b,20.3)     anishAyAM tamAMsi syur yadi vA pAMsavo rajaH | dhUmAsh cAnagnijA yatra tatra vidyAn mahad bhayam ||
(AVParis_70b,20.4)     rAtrau divA cAnabhre vA yadi jvAlA pradR^ishyate | garhitaM jyotiShAM caiva darshanaM vA bhaven nishi ||
(AVParis_70b,20.5)     purANAM caiva patanaM jvalatAM ca muhurmuhur | dR^ishyate 'nyac ca sahasA tatrApy agnibhayaM vadet ||

(AVParis_70b,21.1)     prAsAdAdiShu caityeShu yadi dhUmo vinAgninA | bhavaty agnir adhUmo vA tathaivAtibhayAvahaH ||
(AVParis_70b,21.2)     jvalanti yadi shastrANi vinamanty unnamanti vA | koshebhyo vApi niryAnti saMgrAmas tumulo bhavet ||
(AVParis_70b,21.3)     pradIpyante ca sahasA catuShpatpakShimAnuShAH | vR^ikShA vA parvatA vApi tatra vidyAn mahad bhayam ||
(AVParis_70b,21.4)     shayanAsanayAneShu keshaprAvaraNeShu ca | dR^ishyate 'tIva sahasA tatrApy agnibhayaM bhavet ||
(AVParis_70b,21.5)     garjanty AyudhashastrANi vinamanty unnamanti vA | dhanunA saha vA bANAH saMgrAmas tumulo bhavet ||

(AVParis_70b,22.1)     samidbhiH kShIraR^ikShANAM sarShapais tu ghR^itena ca | hotavyo 'gniH svakair mantraiH mantraiH suvarNaM cAtra dakShiNA ||
(AVParis_70b,22.2)     pAyasaM sarpiShA mishraM dvijAtIn bhojayet tataH | tebhya eva yathAshaktyA dakShiNAM dApayen nR^ipaH ||
(AVParis_70b,22.3)     agnir bhUmyAm iti tribhir AgneyaM tatra kArayet | gurave dakShiNAM dadyAn niShkam ashvaM ca sundaram ||

(AVParis_70b,23.1)     gArgyeNoktaM pravakShyAmi kR^itsnam utpAtalakShaNam | bhUmikampo bhaved yatra devatApratimA haset ||
(AVParis_70b,23.2)     devatA bhramate yatra mR^ityus tatra vinirdishet | garjanaM vApi kUpAnAm upasargas tu jAyate ||
(AVParis_70b,23.3)     pratisrotavahA nadyo bhavanti ca kathaM cana | ShaDbhir mAsair vijAnIyAt paracakrAbhimarshanam ||
(AVParis_70b,23.4)     akAlajaM phalaM puShpaM shItoShNatvam akAlajam | anyaM svAminam icchanti nadyash cAkAlasaMbhavAH ||
(AVParis_70b,23.5)     acalaM ca calaM yatra calaM vA<py> acalaM bhavet | rAjA vinashyate tara desho vApi vinashyati ||
(AVParis_70b,23.6)     divA tArA yatra pashyec chvetaH pakShy atha vA bhavet | rAtrau cendrAyudhaM pashyed deshabhaN^gaM vinirdishet ||
(AVParis_70b,23.7)     shashakaM jambukaM vApi sUkaraM hariNaM tathA | sthAnamadhye yadA pashyec chUnyaM bhavati nishcayam ||
(AVParis_70b,23.8)     araNyamR^igajAtIyAH svayaM yAnti nR^ipAlayam | tat sthAnaM tu bhavec chUnyaM bhagnaprAkAratoraNam ||
(AVParis_70b,23.9)     prAkAraveshmabhiTTIShu toraNe gokule 'pi vA | madhUni yatra dR^ishyante tatra vai kasya kiM phalam ||........................
(AVParis_70b,23.10)     kAlanaShTapathaM sImAM tR^iNavallIsamAkulAm | sa desho mAnuShair mukto mR^igANAM gocaro bhavet ||
(AVParis_70b,23.11)     pratyAdityaM yadA pashyet pure devakule 'pi vA | api shakrasamo rAjA abdamadhye vinashyati ||
(AVParis_70b,23.12)     vApIkUpataDAgeShu nadyAM vA tarate shilA | rAjabhaN^gaM bhavec caiva cauravyAdhibhayaM tathA ||
(AVParis_70b,23.13)     rAjagAmiShu puShpeShu vastreShv AbharaNeShu ca | anagninA yadi dahet parighaM tatra vai dhruvam ||
(AVParis_70b,23.14)     tat pAtaparityakta kadA cid api budhasyAdayaM bhavati | dahanaM pavanajalamaraNarogarakShakShayAya buddhivAk karoti budhaH ||
(AVParis_70b,23.15)     tatra kuryAn mahAshAntim amR^itAM vishvabheShajIm ||

______________________________________________________________________


(ParishiShTa_70c. bArhaspatyAni)

(AVParis_70c,22.1)     om AsInaM tu himavati bR^ihaspatiM sukhAvaham | gautamaH paripR^icchati vinayAt saMshitavrataH ||
(AVParis_70c,22.2)     katham agniH parIkShyo 'yaM mantrakarmaNi shobhanaH | svarUpaM j~nApaya tvaM hi shubhAshubhanibodhane ||

(AVParis_70c,23.1)     bR^ihaspatiH pratyAha taM gautam || shvetaH sugandhiH padmAbho nirbhUmo dundubhisvanaH | asakto 'muTitashikhaH snigdhotthAyI pradakShiNaH ||
(AVParis_70c,23.2)     hUyamAnaH pradIptaH syAd dIptatejAH sukhapradaH | shAntikarmaNi yatrAgnir niyataM siddhilakShaNam ||
(AVParis_70c,23.3)     svastikA vardhamAnA ca shrIvatsA ca pradakShiNA | jvAlArUpeNa dR^ishyeta sA vai shrIH sarvatomukhI ||
(AVParis_70c,23.4)     yadA hotra prasannena hUyamAno yathA shikhI | ghoSham utpAdayan snigdhaM kalyANaM tad vinirdishet ||
(AVParis_70c,23.5)     dIptash ca ratnasaMkAshaH kShemo dundubhivad ghanaH | dhUmaH prashasto bhavati svArthasiddhikaro nR^iNam ||

(AVParis_70c,24.1)     snigdhaghoSho 'lpadhUmash ca gauravarNo mahAn bhavet | piNDitArcir vapuShmAn vA pAvakaH siddhikArakaH ||
(AVParis_70c,24.2)     yadA tv agniH sarvadikthA jvAlAgraiH spR^ishate haviH | tadAsya nR^ipatiH shIghraM pararAShTraM ca mardati ||
(AVParis_70c,24.3)     tiShThantaM sthAvaraM snigdhaM shrUyate yatra gItakam | vAcaH prasannA homeShu maN^galyAsh caiva siddhaye ||
(AVParis_70c,24.4)     kokilasya mAyurasya bhAsasya kuralasya ca | homeShu shravaNaM caiva prAdakShiNyaM ca shasyate ||
(AVParis_70c,24.5)     shatapattrA rudantI ca cAShasya nandanaM tathA | rambhaNaM caiva dhenUnAM havaneShu prashasyate ||

(AVParis_70c,25.1)     padmavaiDUryanikAshA vAditrANAM ca nisvanAH | gAvaH savarNavatsA ca dR^iShTA home prashasyate ||
(AVParis_70c,25.2)     vikAsipadmasadR^ishaH prasannArcir hutAshanaH | susamAnAbhir arcAbhiH snigdhAbhir anupUrvashaH ||
(AVParis_70c,25.3)     gambhIraM nardate yatra tad agryaM siddhilakShaNam | akShatAn phalapuShpANi vardhamAnam apAM ghaTam ||
(AVParis_70c,25.4)     dR^iShTvA vA yadi vA shrutvA karmasiddhiM samAdishet | pIThachattradhvajanibhA jvAlA vAraNasaMnibhAH ||
(AVParis_70c,25.5)     prashastA ujjvalAsh caiva vajrakuNDalasaMnibhAH | pradakShiNagatiH shrImAn agniH kartur manoharaH | yasya syAd vijayaM kuryAt kShipraM narapater dhruvam ||

(AVParis_70c,26.1)     bhUmyAM meghAbhivR^iShTAnAM madhupAyasasarpiShAm | kR^iShNavartmA sugandhiH syAj jayaM kShitipater vadet ||
(AVParis_70c,26.2)     shaN^khasvastikarUpANi cakrarUpaM tathA gadA | shiromAlA ca dR^ishyeta tad vai vijayalakShaNam ||
(AVParis_70c,26.3)     ghR^itavarNanibhas tv agniH snigdhaghoSho mahAsvanaH | citrabhAnuH prasanno vA niyataM siddhilakShaNam ||
(AVParis_70c,26.4)     mR^igapakShiNa AraNyAH pravishanti yadA puram | grAmyA vA tyaktvA nagaram araNyaM yAnti nirbhayAH ||
(AVParis_70c,26.5)     divA rAtricarA vApi rAtrau vApi divAcarAH | divA vA puramadhyasthA ghoraM vAshyanti nirbhayAH ||

(AVParis_70c,27.1)     rAjadvAre puradvAre shivA vApy ashubhaM vadet | [tyaktvAraNyaM ca tiShThanti nagaraM mR^igapakShiNaH] ||
(AVParis_70c,27.2)     AShADhe shrAvaNe vApi shUnyaM bhavati tatpuram | [tyaktvA siMhAH sahariNA mUShikaM sUkaraM rurum ||
(AVParis_70c,27.3)     dR^iShTvA praviShTAn nagare shUnyaM bhavati tatpuram] | abhivAcaM vadante ca pashavyA mR^igapakShiNaH ||
(AVParis_70c,27.4)     shyenA gR^idhrA bakAH kAkAH sarve maNDalacAriNaH | vAshante bhairavaM yatra tad apy Ashu vinashyati ||
(AVParis_70c,27.5)     nishAyAM bahavaH shvAno roruvanti yadA tu te | hanyamAnA na gacchanti tatra vAso na rocate ||
(AVParis_70c,27.6)     prAsAdadhvajashAlAsu prAkAradvAratoraNaiH | gardabhaR^ishyabhAsAnAM piNDAn dR^iShTvA puraM tyajet ||
(AVParis_70c,27.7)     pUrvamukhash ca saMdhyAyAm aprashAntasvaro mR^igaH | grAmINaghAtaM shaMset sa grAmaNyapraticArataH ||
(AVParis_70c,27.8)     grAmadvAre ca vAshyeta vanAd Agatya jambukaH | tIkShNasvareNa mahatA diShTo grAmavadho hi saH ||
(AVParis_70c,27.9)     yad yAti veshma kapotaH pravisheta visheShataH | rAjaveshmany ulUko vA tat tyAjyam acirAd gR^iham ||
(AVParis_70c,27.10)     akasmAd veshmaprAkAre prAsAde toraNe dhvaje | patanti bahavo gR^idhrAH kAkolUkA bakaiH saha ||

(AVParis_70c,28.1)     athApy eteShu sthAneShu madhu saMjAyate yadA | nalinI caiva valmIkaH ShaNmAsair mriyate nR^ipaH ||
(AVParis_70c,28.2)     mR^igaH pashur vA pakShI vA sUkaro vApi vAshyate | yadi cotthAya shR^iNute sa manuShyo vinashyati ||
(AVParis_70c,28.3)     kAkamUShikamArjArA¤ shvapataMgAn bhayAvahAn | atIva bahusho dR^iShTvA durbhikSheNa kShayaM vadet ||
(AVParis_70c,28.4)     shvAnaH shivAbhir vAshyanto bhramantaH puramadhyataH | asthIni vA mR^itAdInAM janamArabhayaMkarAH ||
(AVParis_70c,28.5)     kAShThaM vA yadi vA shR^iN^gaM gR^ihItvA shunakaH svayam | grAmamadhyena dhAvan syAt tathaivAhur mahad bhayam ||

(AVParis_70c,29.1)     purohitas tu kurvIta kApotIM shAntim uttamAm | devAH kapota iti ca sUktaM tatra samAdishet ||
(AVParis_70c,29.2)     AvApe vyatiShaN^ge ca upariShTAc ca hUyate | kAmikAM dakShiNAM dadyAd gurur vA yena tuShyati ||
(AVParis_70c,29.3)     devatArcAH pranR^ityanti dIpyanti prajvalanti vA | udvijanti rudante vA prasvidyante hasanti vA ||
(AVParis_70c,29.4)     uttiShThanti niShIdanti pradhAvanti pibanti vA | ejanti vikShipante vA gAtrapraharaNadhvajAn ||
(AVParis_70c,29.5)     avAÇmukhA vadante vA sthAnAt sthAnaM vrajanti vA | vapante vAgnim udakaM snehaM raktaM payo vasAm ||

(AVParis_70c,30.1)     jalpanti vA nishvasanti viceShTante rudanti vA | citraM saMvIkShyate yatra gAtrair vApi viceShTitaiH ||
(AVParis_70c,30.2)     yatraite saMpradR^ishyante vikArAH sahasotthitAH | liN^gAyatanacaityeShu tatra vAso na rocate ||
(AVParis_70c,30.3)     rAj~no vA vyasanaM tatra sa vA deShaH pralIyate | kShucshastramaraNair vApi kiM cit tatrAbhishasyate ||
(AVParis_70c,30.4)     devatAyatanair vApi prayAtAH sumahotsavaiH | japahomash ca kalpantA sIdatAM ca same pathi ||
(AVParis_70c,30.5)     same pAtam akasmAc ca udAsInAM tathaiva ca | dR^ishyate tad vinAshAya rAj~no janapadasya vA ||

(AVParis_70c,31.1)     yatra prasthAni bhUtAni liN^gasyAyatanAni ca | tatra shAmyanti ghorANi japahomash ca kalpate ||
(AVParis_70c,31.2)     prasAdaH puNDarIkaM vA vishIryeta pateta vA | vAtavajrahato vApi puramukhye bhayaM bhavet ||
(AVParis_70c,31.3)     pitAmahasya dharmeShu yan nimittaM dvijeShu tat | ashvakrAntAgniyAneShu yAni tAni purohite ||
(AVParis_70c,31.4)     pashUnAM rudrajaM j~neyaM nR^ipANAM lokapAlajam | j~neyaM mANDalikAnAM ca yat tat skandavishAkhayoH ||
(AVParis_70c,31.5)     laukikaM vaiShNavaM j~neyaM vaishvadevaM ca sarvadA | senApatau gaNeshAnAM gAndharvaM saciveShu ca ||
(AVParis_70c,31.6)     devapreShyaM nR^ipapreShye devastrINAM nR^ipastriyAm | kAshyapaM yantraprAsAde vAstoShpatyaM pure sthitam ||
(AVParis_70c,31.7)     kumArIShu kumArIjaM kumAreShu kumArajam | yakSharAkShasanAgaish ca yathoktaiH pAnakarma ca ||

(AVParis_70c,32.1)     athAtaH sarvasarvasamucchayaH ekam adhyAyaM vyAkhyAsyAmo yathovAca bhagavAn bR^ihaspatiH ||
(AVParis_70c,32.2)     yad dvAdashabhir adhyAyair vyAkhyAnaM parikIrtitam | tat samAsena bhUyo 'pi shR^iNu paryAyam Agatam ||
(AVParis_70c,32.3)     parAjito rAhunipIDitamaNDalo vivarNaH saMdhyAvikR^ito niHprabho yadA | astamanaM yAti divAkaraH tadAshu vidyAt subrahmajanakShayam ||
(AVParis_70c,32.4)     gR^ihIto rAhuNA sArdham uttiShThati divAkaraH | tadA dharmaphalaM kShINaM kalim Avishate prajA ||
(AVParis_70c,32.5)     amukto rAhuNA sArdham uttiShThati yadA shashI | tadA dharmaphalaM kShINaM kalim Avishate prajA ||
(AVParis_70c,32.6)     amukto rAhuNA sArdham astaM gacchati candramAH | tadA tato bhayaM vidyAn mR^ityum Avishate prajA ||
(AVParis_70c,32.7)     avAdyamAnAH paTahAH pravadanti muhurmuhuH | shastrANi vAhanAni ca jvalanty ashubhadAruNam ||
(AVParis_70c,32.8)     vAtaprakopo rajasAnuviddhA dishash ca saMdhyA ca ghanAnuyAtA | drakShanti saMdhyA yadi paJNcavarNA bhayAni rAj~naH prativedayanti ||
(AVParis_70c,32.9)     anabhre stanate yatra nabhogulma gulmAyate | kShipraM vidravate rAShTraM dashavarShANi paJNca ca ||
(AVParis_70c,32.10)     anabhre patate vidyud darshayed vAghanotthitAm | anabhre vApi nirghAtaH patito rAjamR^ityave ||
(AVParis_70c,32.11)     yady ahni vAteShu mahendrarekhA mahendracApaH samudeti rAtrau | tadA bhayaM pArthivamaNDalAnAM vadanti shAstrArthavido dvijendrAH ||
(AVParis_70c,32.12)     nikalkayukto nishi sendracApo vivardhamAnaH samudeti rAtrau | vishIryamANA patate tatholkA tadA bhayaM pArthivamaNDalAnAm ||
(AVParis_70c,32.13)     muJNcanti nAgA rudhiraM karaish ca lomAni dIpyanti turaMgamANAm | dIpyanti khaDgAni ca khecarANi cihnAni rAj~naH prativedayanti ||
(AVParis_70c,32.14)     girivarapatanaM svabhUmicAlaH pratibhayatA ca tathaiva mAnuShANAm | vikR^itajananam uktim ugravAcA mahati bhaye mR^igapakShiNo vadanti ||
(AVParis_70c,32.15)     chattre gR^ihe vAsarathe dhvaje ca dhUmaH samuttiShThati yasya cAgniH | sa pArthivaH kShInamanuShyakoshaH prApnoti nAshaM ca janakShayaM ca ||
(AVParis_70c,32.16)     mahormibhiH svair vitatair jaloghair nadyaH svakUlAc ca haranti vR^ikShAn | yadi pratisrotavahAs tadA syur vinAshanA deshaparA nR^ipasya ||
(AVParis_70c,32.17)     yadA tu ghAte ca divAkaraprabhAH svareNubhir vApi vidhUmasaMbhramAH | na tasya vAsaM viShaye vadanti Ahur gaNAnAM ca vivR^iddhinAshaH ||
(AVParis_70c,32.18)     hutAshanasy jvalanaM niredhaM tathA na caiva jvalate ca sedhmA | .......... bhayAni rAj~naH prativedayanti ||
(AVParis_70c,32.19)     shiloccayAnAM ca shilAnipAtaH puradrumANAM ca viShANapAtaH | caityadrumANAM ca tathaiva pAto bhayAni rAj~naH prativedayanti ||
(AVParis_70c,32.20)     acAlyavatsAH puragopureShu bhramanti gAvaH kR^itaraudrashabdAH | mR^iNAlabAddhAsh ca gajA bhavanti bhayAni rAj~naH prativedayanti ||
(AVParis_70c,32.21)     prAsAdagopuramukhAsh ca patanti yatra indradhvajotthitavanaspativAjinAM ca | teShAM vadanti pacanAni sukhAvahAni saumyAdi saMprabhayatA ca tathAdishanti ||
(AVParis_70c,32.22)     UrdhvaM vilokya nagaraM pratisaMniviShTAH sUryodaye khalu rudanti shivAtiraudram | gR^idhrAsh ca maNDalasamutpatitA bhramanti prAptaM bhayaM janapadasya samAdishanti ||
(AVParis_70c,32.23)     daNDAshaniH patati yatra savisphuliN^gA bhUH kampate dinakarasya bhavet prashAntiH | candhre ca yatra vikR^itaM ca bhaved ashAntaM mAsAt samudbhavati tatra bhayo 'tighoraH ||
(AVParis_70c,32.24)     caityadrumANAM rudhiraprakopAH kabandhayAnAni bhavanti yatra | saMdhyAsu rakSho 'dhipater janAnAM prabhUti rAj~no 'tibhaye bhavanti ||
(AVParis_70c,32.25)     vR^iShTir yadA varShati reNuvarShais tatopariShTAd dharitAlavarSham | tataH paraM varShati shailavarShaM tadA balaM nashyati pArthivasya ||
(AVParis_70c,32.26)     AraNyo grAmavAsI mR^igashakunigaNo grAmavAsI vanAnte gR^idhrANAM saMnipAto narapatibhavane gopure vA pure vA | yatra syAn mAnuShINAM kharakarabhamukhAnekarUpA prasUtis tatsthAne jIvitArthI sthitim ati kurute naiva pAtaiH praduShTe ||
(AVParis_70c,32.27)     prayAnti devAH sahasAyatasthA vanAni vA yatra patanti bhUmau | sthAnAni mucyanti nadanti ke cit tathA paraM shoNitajagdhagAtrAH ||
(AVParis_70c,32.28)     utpAtasaMghair atyugraiH kShAtrahAniH prajAyate | lokAnAM pIDanaM caiva rogacaurAgnisaMbhavam ||
(AVParis_70c,32.29)     agnInAM saMpradoShAH pratibhayajananA dIpyamAnA dishash ca madhyAhne cAntarikShe grahagaNakhacitA gR^idhrasaMghaiH prakIrNAH | nirghAtaiH pAMsuvarShaiH satatamalinatA bhUpracAlash ca ghoro devAnAM cAshrupAto nR^ipatibhayakarA rAShTranAshAya caite ||
(AVParis_70c,32.30)     shivAdaye yatra divAkarasya jvAlAvimucy UrdhvamukhI praroditi | samAvR^itA vAyasagR^idhrasaMghais tadA bhayaM vedavido vadanti ||
(AVParis_70c,32.31)     rudanti nAgAs tu vimuktahastA vimuktadantAs turagA rudanti | rudanti nAryash ca samAgame ca tadA bhayaM syAc chrutiliN^gamUlam ||
(AVParis_70c,32.32)     yadA tu vastrANi varadrumANAM prakAshavR^iShTyA nipatanti mUrdhni | samIkShya pAtaM ca yathArthadR^iShTaM bhayAya rAShTrasya nR^ipasya vidyAt ||
(AVParis_70c,32.33)     shakaTAdyAni yAnAni yadAyuktAni saMcalet | tadA janapade vidyAn mahAbhayam upasthitam ||
(AVParis_70c,32.34)     yathaiva nityaM dR^ishyante tathaiva samudAharet | na tasyAtikramaH kash cid akR^ite shAntikarmaNi ||
(AVParis_70c,32.35)     kShayo janapadastrINAM vidyAd gajapurohite | japaM homaM ca shAntiM ca utpAteShu prayojayet ||
(AVParis_70c,32.36)     visheSheNAmR^itAM kuryAd bR^ihaspativaco yathA | homaM lakShamitaM kuryAj japed vA vedasaMhitAm | dAnAni tu hiraNyAni shAntikarmaNi yojayet ||

______________________________________________________________________


(ParishiShTa_71. aushanasAdbhutAni)

(AVParis_71,1.1)     papracchoshanasaM kAvyaM nAradaH paryavasthitaH | divyAMsh caivAntarikShAMsh ca utpAtAn pArthivAMs tathA ||
(AVParis_71,1.2)     R^itUnAM ca viparyAse tathaiva mR^igapakShiNAm | amAnuShANAM vyAhAre sthAvarANAM vyatikrame ||
(AVParis_71,1.3)     yonivyatikare caiva mAMsashonitavarShaNe | anagnijvalane caiva tathA yAnAnusarpaNe ||
(AVParis_71,1.4)     shastraprajvalane caiva caityashuShkavirohaNe | liN^gAyatanacitrANAM rodane garjane tathA ||
(AVParis_71,1.5)     udapAnataDAgAbAn jvalane garjane 'pi vA | matsyasarpadvijAtInAM rasAnAM ca pravarShaNe ||

(AVParis_71,2.1)     AyudhAnAM prajvalane garjane ca visheShataH | puShpe phale ca vR^ikShANAm akAle ca virohaNe ||
(AVParis_71,2.2)     prAsAdAdrivimAnAnAM prAkArANAM ca kampane | gItavAditrashabdAsh ca yatra syur animittataH ||
(AVParis_71,2.3)     ye cAnye ke cid utpAtA jAyante vikR^itAtmakAH | teShAM phalaM ca kAlaM ca tattvenAcakShva bhArgava ||
(AVParis_71,2.4)     sa tasmai pR^icchate samyaÇ nAradAyAshanAH kaviH | trividhAn apy athotpAtAn vyAkhyAtum upacakrame ||
(AVParis_71,2.5)     yadA shIte bhavaty uShNam uShNe shItam atIva ca | navamAsAt paraM vidyAt teShu desheShu vai bhayam ||

(AVParis_71,3.1)     yatrAnR^itau prabaddhena tryahAd UrdhvaM pravarShati | tasmin deshe pradhAnasya puruShasya vadho bhavet ||
(AVParis_71,3.2)     kokilAsh ca mayUrAsh ca akAle madabhAginaH | saMsargaM vApi gaccheyur vidyAj jAnapadaM bhayam ||
(AVParis_71,3.3)     ruravash caiva raudrAsh ca pR^iShatA hariNAs tathA | yeShu desheShu dR^ishyante tAn araNyAya nirdishet ||
(AVParis_71,3.4)     pradhAnAsh caiva vadhyante pakShe saptadashe tathA | tasmi¤ janapade caiva mahad utpadyate bhayam ||
(AVParis_71,3.5)     gAvo 'shvAH kuJNjarAH shvAnaH kharoShTrA vAnaroragAH | nakulAH pakShiNo vyAlAH sUkarA mahiShA mR^igAH ||

(AVParis_71,4.1)     sattvAny etAni jalpanti yeShu desheShu mAnuSham | teShu desheShu rAjA tu ShaShThe mAsi vinashyati ||
(AVParis_71,4.2)     utpAtA vikR^itAtmAno dR^ishyante yatra tatra vai | deshe bhavati shIghraM hi ShaNmAsAd bhayam uttamam ||
(AVParis_71,4.3)     AsanaM shayanaM yAnaM yadA yatra prasarpati | vipakShAt tatra tatsvAmI bhayaM prApnoti dAruNam ||
(AVParis_71,4.4)     dhAnyakoShThAyudhAgArAH pAShANAH kUpaparvatAH | etAni yatra sarpanti vikR^itAni vadanti ca ||
(AVParis_71,4.5)     bahu vA jAyate tIvraM tasmin deshe bhayaM mahat | trIn mAsAn parakAle tu sheShe saumyAtikaM phalam ||

(AVParis_71,5.1)     deshe vA yadi vA grAme yonivyatikaro bhavet | tatra saMvatsarAd UrdhvaM mahad utpadyate bhayam ||
(AVParis_71,5.2)     gaur ashvaM vaDavA vApi yasmin deshe prasUyate | abhyantareNa tadvarShAd rAj~no maraNam Adishet ||
(AVParis_71,5.3)     mAnuShI janayed yatra tR^iNAdAn vividhAn pashUn | ShaNmAsotthaM bhayaM tIvraM tatra tUtpadyate mahat ||
(AVParis_71,5.4)     paracakrAgamaM caiva nirdished iha shAstravit | saMgrAmAsh cAtra vipulA jAyante vikR^itAtmakAH ||
(AVParis_71,5.5)     sarpaM vA pakShiNaM vApi janayed yatra mAnuShI | pracalas tasya deshasya ShaNmAsAt tu paraM bhavet ||

(AVParis_71,6.1)     uShTraM vA yA prasUyeta vAnaraM vApi mAnuShI | anyad vA jaN^gamaM kiM cit sthAvaraM vApi kiM cana ||
(AVParis_71,6.2)     rogeNa shastrapAtena durbhikSheNa ca pIDitaH | sa desho vyathate shIghraM rAjA tatra vinashyati ||
(AVParis_71,6.3)     amAnuShI mAnuShaM vA mAnuShI vApy amAnuSham | prasUyate tu jAnIyAt paracakrAgamaM dhruvam ||
(AVParis_71,6.4)     caturakShaM dvishIrShaM vA gAtrair nyUnAdhikais tathA | vyaJNjanaish copasaMpannaM mAnuShI yA prasUyate ||
(AVParis_71,6.5)     dvisaMvatsaraparyantAd rAjA tatra vinashyati | uShTro vR^iSho vApy ashvo vA gajo vA yatra jAyate ||
(AVParis_71,6.6)     pakShAn mAsAc ca bhavati rAj~nas tatra bhayaM mahat | paracakrasamutthaM vA sa desho bhayam R^icchati ||

(AVParis_71,7.1)     yonivyatikaraM yatra kuryur evaMvidhaM striyaH | gaur vA sUyet tathAnyAni tatra rAjyaM vinashyati ||
(AVParis_71,7.2)     vasanti yeShu desheShu teShu vidyAn mahad bhayam | tasmAd etAni sattvAni rAjA kShipraM pravAsayet ||
(AVParis_71,7.3)     ashvA kishoraM janayec chR^iN^giNaM yatra tatra tu | Adishen maraNaM rAj~no varShAbhyantara eva hi ||
(AVParis_71,7.4)     mAghe budhe ca mahiShI shrAvaNe vaDavA divA | siMhe gAvaH prasUyante svAmino mR^ityudAyakAH | iti shAstrasamuccayAt ||
(AVParis_71,7.5)     nArI kharavR^iShoShTrAshvA¤ shunaH sUkaragardabhAn | rAkShasAn vA pishAcAn vA yadApy evaM prasUyate ||
(AVParis_71,7.6)     vyApadyante 'tra dhAnyAni sasyAni ca dhanAni ca | caturvidhaM bhayaM ghoraM kShipraM tatra pravartate ||

(AVParis_71,8.1)     vadhyante hi pradhAnAs tu sArdhamAsAShTame tathA | vyAdhIMsh ca teShu desheShu trINi varShANi nirdishet ||
(AVParis_71,8.2)     anagnir jvalate yatra deshe tUrNam anindhanaH | yo rAjA tasya deshasya sadeshaH sa vinashyati ||
(AVParis_71,8.3)     mAMsavarSheNa maghavA yatra deshe pravarShati | asthIni rudhiraM majjAM vasAM caiteShu vai dhruvam ||
(AVParis_71,8.4)     paracakrAgamaH shIghraM vij~neyas tu mahad bhayam | AhavAsh cAtra jAyante vipulA vikR^itAtmakAH ||
(AVParis_71,8.5)     aN^gAravAlukAdhAnyaM yatra devaH pravarShati | kShipraM tatra bhayaM ghoraM pravarteta caturvidham ||

(AVParis_71,9.1)     sarpAn matsyAn pakShiNo vA yatra devaH pravarShati | tatra sasyopaghAtaH syAd bhayaM cAtipravartate ||
(AVParis_71,9.2)     surAsavaM tathA kShaudraM sarpis tailaM payo dadhi | yatra varShati parjanyaH kShudrogas tatra jAyate ||
(AVParis_71,9.3)     ulkAtArAsh ca dhiShNyeShu yadAN^gArAMsh ca varShati | tadA vyAdhibhayaM ghoraM teShu desheShu nirdishet ||
(AVParis_71,9.4)     pumAn ashvo gajo vApi yadA yatra pradIpyate | dashamAsAt paraM tatra jAnIyAd rAShTrasaMplavam ||
(AVParis_71,9.5)     nArAcAH shaktayaH khaDgAH pradIpyante yadA muhuH | tadA shastrabhayaM ghoraM teShu desheShu nirdishet ||

(AVParis_71,10.1)     caityavR^ikShAH prabhajyante visvaraM vinadanti ca | prahasanti prasarpanti gAyanti ca rudanti ca ||
(AVParis_71,10.2)     AgamaH paracakrasya teShu cApadyate tvaram | sacakrA vApi nashyanti pradhAnash cAtra vadhyate ||
(AVParis_71,10.3)     yatra sravec caityavR^ikShaH sahasA vividhAn rasAn | pR^ithakpR^ithak samastAn vA tat pravakShyAmi lakShaNam ||
(AVParis_71,10.4)     ghR^ite madhuni dugdhe ca ghR^ite dugdhe tathAmbhasi | kShaudre madhuni taile vA vyAdhayaH syuH sudAruNAH ||
(AVParis_71,10.5)     surAsave mithobhedaH shoNite shastrapAtanam | taile pradhAnA vadhyante bhakShe kShudbhayam Adishet ||

(AVParis_71,11.1)     anR^itau cet phalaM yatra puShpaM vA sUyate drumaH | vidyAd dvAdashame mAsi rAj~nas tatra viparyayam ||
(AVParis_71,11.2)     puShpe puShpaM bhaved yatra phale vA syAt tathA phalam | parNe parNaM vijAnIyAt tatra jAnapadaM bhayam ||
(AVParis_71,11.3)     shuklena vAsasA yatra caityavR^ikShaH samAvR^itaH | brAhmaNAnAM bhayaM ghoram Ashu tIvraM vinirdishet ||
(AVParis_71,11.4)     raktavastrAvR^itaish cAnyaiH kShatriyANAM mahad bhayam | pItavastrais tu vaishyAnAM shUdrANAM kR^iShNavAsasaiH ||
(AVParis_71,11.5)     nIlaiH sasyopaghAtaH syAc citrais tu mR^igapakShiNAm | vivarNair vyAdhayas tIvrAH paraM syur dashamAsataH ||

(AVParis_71,12.1)     daivatAni prasarpanti yatra rAShTre hasanti vA | udIkShante 'tha rodhAMsi tatra vidyAn mahad bhayam ||
(AVParis_71,12.2)     vihasanti nimIlanti gAyanti vikR^itAni ca | mAMsashonitagandhAni yatra tatra mahad bhayam ||
(AVParis_71,12.3)     yatra citram udIkSheta gAyate ceShTate muhuH | eteShv aShTasu mAseShu rAj~no maraNam Adishet ||
(AVParis_71,12.4)     citrANi yatra liN^gAni tathaivAyatanAni ca | vikAraM kuryur atyarthaM tatra vidyAn mahad bhayam ||
(AVParis_71,12.5)     udapAnaM taDAgaM vA saraH parvata eva vA | samuddesheShu dIpyante vidyAd bhayam upasthitam ||

(AVParis_71,13.1)     [prahaseyuH staneyur vA] shvA vA mArjAravad vadet | tasya deshasya rAjA tu pIDAm Apnoti dAruNAm ||
(AVParis_71,13.2)     shaN^khavaiNavatUryANAM dundubhInAM ca nisvanaH | deshe yatra bhR^ishaM tatra rAjadaNDo nipAtyate ||
(AVParis_71,13.3)     yasya rAj~no janapade nityodvignAH prajAH kShayam | gacchanti na citrAt tatra vinAsham api nirdishet ||
(AVParis_71,13.4)     yasya rAj~no janapade nityam eva gavAM kShayaH | bhayaM tatra vijAnIyAd acirAt samupasthitam ||
(AVParis_71,13.5)     yasya rAj~no janapade nadI vahati kardamam | kAShThaM tR^iNaM copalaM vA mR^itamatsyAn grahAMs tathA ||

(AVParis_71,14.1)     madyaM kShaudraM ca mAMsaM ca sarpis tailaM payo dadhi | anyarAjAgamabhayaM tatra deshe samAdishet ||
(AVParis_71,14.2)     yasya rAj~no janapade pratisroto nadI vahet | mAsAShTakAj jAnapadaM bhayaM syAc chastrapANinaH ||
(AVParis_71,14.3)     kUpo vA garjate yatra yadA vApy avadIryate | lohitaM vAtha pUyaM vA bhayaM tatra vinirdishet ||
(AVParis_71,14.4)     AyudhAni pradhAvanti tIvraM pratyAharanti ca | tUNIrAt sahasA bANA udgiranti nadanti ca ||
(AVParis_71,14.5)     svabhAvatash ca pUryante dhanUmShi prajvalanti ca | saMgrAmo dAruNas tatra deshe bhavati bishcitaH ||

(AVParis_71,15.1)     akAle puShpavantash ca phalavantash ca pAdapAH | dR^ishyante yasya rAShTreShu tasya nAsho vibhAvyate ||
(AVParis_71,15.2)     vR^ikShA vallyash ca taruNA yatra syuH phalapuShpadAH | akAle cApi dR^ishyeyus tatra vidyAn mahad bhayam ||
(AVParis_71,15.3)     prAsAdAni vimAnAni prajvalanti tu yatra vai | dR^iDhAni ca vishIryante yasya sa mriyate 'cirAt ||
(AVParis_71,15.4)     vadanty araNye tUryANi shrUyante vyomni nityashaH | nivaseta tadA rAjA samAgamya disho dasha ||
(AVParis_71,15.5)     yasya veshmani shrUyante gItavAditranisvanAH | akasmAn mriyate samyag dhanaM cAsya vilupyate ||
(AVParis_71,15.6)     shaN^khavaiNavavINAsh ca bherImurajagomukhAH | vAdyamAnAH pradR^ishyante deshe yatrApy aghaTTitAH ||
(AVParis_71,15.7)     saMbhR^ityaiva tato bhAram anyaM janapadaM vrajet | mR^igavAMs tu sa desho hi vAyush cAtropajAyate ||
(AVParis_71,15.8)     anAhatA dundubhayo vAditrANi vadanti ca | chidrANi ca gR^ihe yasya sa shIghraM bhayam R^icchati ||
(AVParis_71,15.9)     devarAjadhvajAnAM ca patanaM bhaN^ga eva vA | kravyAdAnAM praveshaM ca rAj~naH pIDAkaraM bhavet ||
(AVParis_71,15.10)     vAjivAraNamukhyAnAm akasmAn maraNaM bhavet | itarakShamApates tatra vij~neyA satvarAgatiH ||

(AVParis_71,16.1)     ashvatthe puShpite kShatraM brAhmaNaM cApy udumbare | plakShe vaishyAsh tu pIDyante nyagrodhe dasyavas tathA ||
(AVParis_71,16.2)     shvetam indrAyudhaM viprAn raktaM kShatriyanAshanam | vaishyAnAM pItakaM rAtrau kR^iShNaM shUdravinAshanam ||
(AVParis_71,16.3)     nirghAte bhUmikampe ca caityashuShkavirohaNe | deshapIDAM vijAnIyAt pradhAnash cAtra vadhyate ||
(AVParis_71,16.4)     indrayaShTir bhajyate vA vishasto vA pashur vrajet | yadA tadA vijAnIyAd rAj~naH pIDAm upasthitAm ||
(AVParis_71,16.5)     pitAmahe vAsudeve somadharmAryameShv api | nimittam ashubhaM yatra brAhmaNAnAM bhayAvaham ||

(AVParis_71,17.1)     bR^ihaspatau vA shukre vA pAvake pAkashAsane | yAni rUpANi dR^ishyante vidyAt tAni purohite ||
(AVParis_71,17.2)     mahAdeve kubere ca tathA skandavishAkhayoH | nimittaM tat pArthiveShu vij~neyaM saMpravartitam || [akasmAd dR^ishyate yat tu nimittaM saMprakIrtitam ||]
(AVParis_71,17.3)     devAnAM pArthivAnAM ca ratho yatra nimajjati | bhayaM tatra vijAnIyAt pArthivasyAshuradbhutam ||
(AVParis_71,17.4)     some ca vAsudeve ca varuNe pAkashAsane | yad bhayaM dR^ishyate tadd hi j~neyaM bhANDAdhike kane ||
(AVParis_71,17.5)     vAte prAjApatau caiva vishvakarmaNi caiva hi | pravartate yan nimittaM taj jAnapadikaM bhavet ||
(AVParis_71,17.6)     kumArIShu kumArINAM kumArANAM kumArajam | tathA preShyeShu sarveShu kalpayec chAstrataH phalam ||
(AVParis_71,17.7)     indrANi varuNAnI ca bhadrakAlI mahAbalA | vIramAtA ca yad brUyus tad rAjamahiShIbhayam ||
(AVParis_71,17.8)     ekaivAsAM tathA cAnyA yAsh cAnyA devatAH striyaH | kuryur nimittaM tat strINAM pradhAnAnAM ca nirdishet ||
(AVParis_71,17.9)     gandharveShu nimittaM yat tad anyeShu pradR^ishyate | senApatInAM bhayakR^it sacivAnAM bhayAya ca ||
(AVParis_71,17.10)     rakShapannagayakSheShu liN^gasyAyataneShu ca | yathArUpaM yathAkarma puruSheShu vyavasthitam ||

(AVParis_71,18.1)     dakShiNeShu sharIreShu devatAnAM ca veshmasu | sarveShv aN^geShu nArINAM tulyaM syAd ubhayor bhayam ||
(AVParis_71,18.2)     svasharIre yathotpAtA vihitA daivacintakaiH | tathaiva parisaMkhyeyaM sarvatraiva shubhAshubham ||
(AVParis_71,18.3)     mANibhadrAdayo yakShA gandharvAsh citrasenayaH | tadbhayaM tu pradhAnAnAm amAtyAnAM vibhAvayet ||
(AVParis_71,18.4)     yeShu desheShu dR^ishyeta daivateShu shubhAshubham | te ca deshA vinashyanti rAjA vAtha vinashyati ||
(AVParis_71,18.5)     brAhmaNA yatra vadhyante grAme rAShTre 'tha vA pure | rAjadhAnIShu vA yatra tad abhAvasya lakShaNam ||

(AVParis_71,19.1)     yatrAbalaM vadhyamAnaM rAjA naivAbhirakShati | tatra daivakR^ito daNDo nipataty Ashu rAjani ||
(AVParis_71,19.2)     chattradhvajapatAkAsu devasthAne gR^iheShu ca | dvArATTAlaka^harmyeShu [kArayedd homavAcanam] ||
(AVParis_71,19.3)     yatra prakR^itibhUtAni liN^gAni vikR^itAni ca | devatAsh cApi nadyash ca kSharakShAmamahIruhAH ||
(AVParis_71,19.4)     senA caiva na dR^ishyeta hastyashvaish ca padAtibhiH | hInAN^gA vikR^itAN^gA vA pralayaM tatra nirdishet ||
(AVParis_71,19.5)     stambhavR^ikShA dhvajA yatra sraveyU rudhirAmbu ca | dhUmayeyur jvaleyur vA mantriNAM tatra vai vadhaH ||
(AVParis_71,19.6)     jagatsvAmini jAnIyAd yadi ced divi jAyate | AntarikShaM tu deshe syAd bhaumaM sasyopatiShThati ||
(AVParis_71,19.7)     bhAryAyAM vAhane putre koshe senApatau pure | purohite narendre vA patate daivam aShTadhA ||
(AVParis_71,19.8)     mAhendrIm amR^itAM raudrIM vaishvadevIm athApi vA | utpAteShu mahAshAntiM kArayed bahudakShiNAm ||
(AVParis_71,19.9)     shAmyanti yena ghorANi yogakShemaM ca jAyate | rAjAno muditAs tatra pAlayanti vasuMdharAm ||

______________________________________________________________________


(ParishiShTa_72. mahAdbhutAni)

(AVParis_72,1.1)     atha mahAdbhutAni vyAkhyAsyAmaH ||
(AVParis_72,1.2)     kShipravipAkIny amoghAni ghorANi grahopahatam ulkAbhihataM grastaM nirastam upadhUpitaM vA yadA syAj janmanakShatraM karmanakShatram abhiShecanIyajanapadanakShatram
(AVParis_72,1.3)     eteShu kShipram eva mahAshAntim amR^itAM kArayed rAjAShTame ca candramasaH sthAne <vajre> ca devopasR^iShTe skambhe vA
(AVParis_72,1.4)     atha vA nAnAvarNe bahurUpe shR^iN^giNi cAditye kIlavati c[AdbhutAny] ulkAbhihate
(AVParis_72,1.5)     kacandha eva nishvasati hasati bhramati
(AVParis_72,1.6)     hAse bhAse nAde shabde vAsane ca vaishvAnare 'prajvalite 'ntarikShe bhasmAsthyashmAN^gArA vIthI cendradhanuShi rAtrau vIdhra eva tu ||

(AVParis_72,2.1)     candrArkau yasya rAShTre pariviShyetAtAM tAn vipakShAn parolakasaMsthA¤ janapadAMs
(AVParis_72,2.2)     tathaiva kAkakapotakaN^kagR^idhrayakSharAkShasapishAcashvApadeShu naktaM vadatsv abhivadatsu gAyatsu rAyatsu vA cakradhvajaveshmAvasathaprAsAdAgre
(AVParis_72,2.3)     vApIkUpa udapAne codgirati nadati vidyotati vA
(AVParis_72,2.4)     rathayantravAraNapravahaNavAditrAdiShUlkAdayo 'N^gArA dhUmo 'rcir vA prAdurbhAve
(AVParis_72,2.5)     liN^gaM viliN^ge rAj~naH
(AVParis_72,2.6)     kAlolUkakR^ikalAsashyenanipatite rAjachattre bhagne dhvaje cakrasya rAj~no daNDe rAj~nash ca dante
(AVParis_72,2.7)     hastinyAM ca mattAyAM grAme ca prasUtAyAm
(AVParis_72,2.8)     rAjarathash ca rAjAdhirUDho bhagnAkShaH saptarAtrAd rAj~no hanti purohitam amAtyaM senApatiM jAyAM hastinaM mahiShIM kumAraM rAjAnam eva vA R^idhnuyAd ya evaM veda
(AVParis_72,2.9)     dvAdashaM shataM gavAM dhenUnAM kaMsavasanaM hiraNyaM niShko 'shva etAsh ca dakShiNAH ||

(AVParis_72,3.1)     nAnutpanneShu daiveShu rAj~nAM shAntir vidhIyate | asthAneShu kR^itA shAntir nimittAyopapadyate | tasmAt sthAnaM samuddishya kArayec chAntim AtmanaH ||
(AVParis_72,3.2)     sarpasamitau vAyusaMbhrame udakaprAdurbhAvagamaneShu
(AVParis_72,3.3)     dhanuHsaMdhyolkApariveShavidyuddaNDAshaniparighaparidhinirghAte
(AVParis_72,3.4)     rajovarSham upalavarShaM dadhimadhughR^itakShIravarShaM majjArudhira<varSham> varShati
(AVParis_72,3.5)     hInagabhastI dve mArge vIthyau vittakShaye somasya kShaye 'pUrNapUraNe kShayasyAvabhAsAH sadyo 'pararAtrAd digdAhopadhUpanam
(AVParis_72,3.6)     grahavaiShamyam ArohaNam AkramaNaM gandharvanagaraM mArutaprakopas tithikaraNamuhUrtanakShatragrahAdInAM somaviyogaH
(AVParis_72,3.7)     pratisrotogAminyo nadyaH prAsAdatoraNadhvajeShu vAyasasamavAyA vR^ikashakaTArohaNaM vR^iShadaMshAtimArjanam ulUkapratigarjanaM shyenagR^idhrAdInAM dhvajAbhilapanam
(AVParis_72,3.8)     vikR^itAsh ca mAnuShAmAnuShaprabhavAH strIbAlavR^iddhapralApAH pradIptendrayaShTipAdabhagne 'dravyeShv ekavR^ikShe dvichAye pratichAye parivR^iktam
(AVParis_72,3.9)     ata Urdhvam [chAyo] 'kasmAc caityavR^ikShastambhapatane virohatsv aviroheShv achinnaparNaprapAtAc chuShkashAkhino drumA dhUmarajodakaprAdurbhAvagamaneShu vanaspatiShu
(AVParis_72,3.10)     bahushastrabhaN^ga indrakIlagopurATTAlakadhvajAdInAM bhaN^ga ucitAnAM vyucchedane 'nucitAnAM pravardhane dR^iDhabhaN^gesu
(AVParis_72,3.11)     shuShkavirohe gR^ihe valmIke shayanadeshe darhastambotpattau mitravirodhe 'mitraprItau ca devatArcayo tathachedane
(AVParis_72,3.12)     yatra rAjAprasAdamukhaH paureShu ca bhR^ityAdiShu bhavati bhavanti cAtra shlokAH
(AVParis_72,3.13)     yadA tu pratipat somo vikR^ityA vikR^ito bhavet | anudbhinno vilUno vA rAj~no maraNam Adishet ||
(AVParis_72,3.14)     AyudhAkArarUpANi shvetavarNAkR^itIni ca | paJNcavarNAni cAbhrANi tathA daNDanibhAni ca ||
(AVParis_72,3.15)     yadA candrArkayor madhye kR^iShNaM bhavati maNDalam | sa shaN^kur iti vij~neyo grahaH paramadAruNaH ||
(AVParis_72,3.16)     tatra rAj~no vadhaM vidyAt sarvabhUtabhayAvaham | tatra kuryAn mahAshAntim amR^itAM vishvabheShajIm iti ||

(AVParis_72,4.1)     atha yasminn eva janapade gobrAhmaNasUtasAMvatsaravaidyAnAM parivrAjakacAraNavAnaprasthabrahmacAriNAM vApi saMkaraH pravartate tad adbhutaM vidyAt
(AVParis_72,4.2)     karmasaMkaraM yaj~nasaMkaraM vyavahArasaMkaraM ca yatra ca dharmo 'dharmeSha pIDyate tad adbhutaM vidyAt
(AVParis_72,4.3)     teShAm aj~nAtaprAyashcittaM yad aj~nAtam anAmnAtam iti madhye juhuyAt puruShasUktaM ca teShv akR^itaprAyashcitteShu mahAdbhutAni prAdurbhavanti ||
(AVParis_72,4.4)     divyAnIty AcakShate devagR^iheShv atha hasanti gAyanti rudanti kroshanti prasvidyanti pradhUmAyanti prajvalanti prakampanty unmIlayanti nimIlayanti lihitaM sravanti parivartayanti vA
(AVParis_72,4.5)     teShAm prAdurbhAvagamaneShv anyarAjAgamanaM vA vidyAd udagraM vA[N^gegam] avR^iShTishastrabhayaM bubhukShAmAraM jAnapadam amAtyAnAM rAj~no vinAsham
(AVParis_72,4.6)     teShu sarveShu bhR^igvaN^girovidam ity uktaM sa catuShpatha IshAnaM prapadyeta || oM prapadye bhUH prapadye bhuvaH prapadye svaH prapadye janat prapadya iti prapadyeta
(AVParis_72,4.7)     kapilAnAm aShTashatasya kShIreNa pAyasaM shrapayitvA kapilAsv alabhyamAnAsu dogdhrINAM shatasya kShIreNa pAyasaM sharapayitvA prAJNcam idhmam upasamAdhAya paristIrya barhI raudreNa gaNena shAntA juhuyAt || sarpir juhuyAt pAyasaM juhuyAc chuklAH sumanasa upahared brAhmaNAn bhaktenopepasanti tA eva gA dadyAd rAjyaM vA parimitakAlaM tasya parituShTaye gosahasraM kartre dadyAd grAmavaraM ca ||

(AVParis_72,5.1)     atha yatraitac chayane vAtha vastre vA jAyate yad dhutAshanaH | etad atyadbhutaM nAma sarvakShayakaraM nR^iNAm ||
(AVParis_72,5.2)     atra brAhmIM mahAshAntiM kArayed bahudakShiNAm | bahvannAM bahusaMbhArAm anUcAnasudakShiNAm | rAjyakAmo 'rthakAmo vA pUjayet tu bR^ihaspatim ||
(AVParis_72,5.3)     sR^ijanti devA divyAdbhutAni prAg upasargAt pratibodhanArtham | kAryANi vighnAni tathA janAnAM karmAkule varNasamAkule ca ||
(AVParis_72,5.4)     daivyopasR^iShTena balena kAryaM kArya ca shAntiH praNipatya devAn | tatopasargAd vighnAt pramucyate divi ced aniShTaM na punaH sa kuryAt ||
(AVParis_72,5.5)     pR^ithivyAm antarikShe ca divi cApy upalakShayet | ceShTitaM sarvabhUtAnAM rutaM ca mR^igapakShiNAm ||

(AVParis_72,6.1)     grAme kule vA yadi vApi deshe rAjany amAtyeShu tathA dvijeShu | bhAvaH pashUnAM vikR^ito virUpas tad adbhutaM tasya deshasya vidyAt ||
(AVParis_72,6.2)     amAtyabhedo vividhaikashIrSha ekadvishIrShe bhavati dvirAjyam | apAdahaste mriyate hy amAtyo jAte kavandhe nR^ipatir vinashyet ||
(AVParis_72,6.3)     yadAdhikAN^go yadi vAN^gahIno bhavet pashUnAM vikR^ito virUpaH | strINAM tathaiva vikR^ito virUpas tad adbhutaM tasya deshasya vidyAt ||
(AVParis_72,6.4)     anAsyaM vApy anoShThaM vA jAyate ced vidUlakam | arUpam asarUpaM vA jAyate ced vidUlakam ||
(AVParis_72,6.5)     adharAdInn acakShur vA jAyate ced vidUlakam | etad atyadbhutaM nAma rAShTre rAjyakShayamkaram ||
(AVParis_72,6.6)     tam adbhiH snAtaM surabhiM sugandhiM gatAsum agnau juhuyAd ghR^itAktam | ganeNa raudreNa ghR^itaM ca hutvA tathA mahAtmA shivam asya kuryAt ||

