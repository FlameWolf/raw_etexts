SATAPATHA-BRAHMANA 5

Data input by H.S. Ananthanarayana and W. P. Lehman.

Bracketted numbering added mechanically.

ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ı             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               ã             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ anusvara                M             230		³
³ capital anusvara        õ             245		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ





5.1.1.[1]

devAshca vA asurAshca | ubhaye prAjApatyAH paspR^idhire tato 'surA atimAnenaiva
kasminnu vayaM juhuyAmeti sveShvevAsyeShu juhvatashceruste 'timAnenaiva
parAbabhUvustasmAnnAtimanyeta parAbhavasya haitanmukhaM yadatimAnaH 



5.1.1.[2]

atha devAH | anyo 'nyasminneva juhvatashcerustebhyaH prajApatirAtmAnam pradadau
yaj~no haiShAmAsa yaj~no hi devAnAmannam 



5.1.1.[3]

te hocuH | kasya na idam bhaviShyatIti te mama mametyeva na sampAdayAM cakruste
hAsampAdyocurAjimevAsminnajAmahai sa yo na ujjeShyati tasya na idam bhaviShyatIti
tatheti tasminnAjimAjanta



5.1.1.[4]

sa bR^ihaspatiH | savitArameva prasavAyopAdhAvatsavitA vai devAnAm prasavitedam me
prasuva tvatprasUta idamujjayAnIti tadasmai savitA prasavitA prAsuvattatsavitR^iprasUta
udajayatsa idaM sarvamabhavatsa idaM sarvamudajayatprajApatiM hyudajayatsarvamu
hyevedam prajApatisteneShTvaitAmevordhvAM dishamudakrAmattasmAdyashca veda yashca
naiShordhvA bR^ihaspaterdigityevAhuH



5.1.1.[5]

tadye ha sma purA vAjapeyena yajante | etAM ha smaivordhvA dishamutkrAmanti tata
aupAvinaiva jAnashruteyena pratyavarUDhaM tato 'rvAcInam pratyavarohanti



5.1.1.[6]

tenendro 'yajata | sa idaM sarvamabhavatsa idaM sarvamudajayatprajApatiM
hyudajayatsarvamu hyevedam prajApatisteneShTvaitAmevordhvAM dishamudakrAmat



5.1.1.[7]

tadye ha sma purA vAjapeyena yajante | etAM ha smaivordhvAM dishamutkrAmanti tata
aupAvinaiva jAnashruteyena pratyavarUDhaM tato 'rvAcInam pratyavarohanti



5.1.1.[8]

sa yo vAjapeyena yajate | sa idaM sarvam bhavati sa idaM sarvamujjayati prajApatiM
hyujjayati sarvamu hyevedam prajApatiH



5.1.1.[9]

tadAhuH | na vAjapeyena yajeta sarvaM vA eSha idamujjayati yo vAjapeyena yajate
prajApatiM hyujjayati sarvamu hyevedam prajApatiH sa iha na kiM cana parishinaShTi
tasyeshvaraH prajA pApIyasI bhavitoriti 



5.1.1.[10]

tadu vai yajetaiva | ya evametaM yaj~naM kLptaM vidyurR^ikto yajuShTaH sAmato ye
prajaj~nayasta enaM yAjayeyureShA ha tvetasya yaj~nasya samR^iddhiryadenaM vidvAMso
yAjayanti tasmAdu yajetaiva 



5.1.1.[11]

sa vA eSha brAhmaNasyaiva yaj~naH | yadenena bR^ihaspatirayajata brahma hi
bR^ihaspatirbrahma hi brAhmaNo 'tho rAjanyasya yadenenendro 'yajata kShatraM
hIndraM kShatraM rAjanyaH



5.1.1.[12]

rAj~na eva rAjasUyam | rAjA vai rAjasUyeneShTvA bhavati na vai brAhmaNo
rAjyAyAlamavaraM vai rAjasUyam paraM vAjapeyam



5.1.1.[13]

rAjA vai rAjasUyeneShTvA bhavati | samrAÇvAjapeyenAvaraM hi rAjyam paraM sAmrAjyaM
kAmayeta vai rAjA samrAD bhavitumavaraM hi rAjyam paraM sAmrAjyaM na
samrATkAmayeta rAjA bhavitumavaraM hi rAjyam paraM sAmrAjyam 



5.1.1.[14]

sa yo vAjapeyeneShTvA samrAD bhavati | sa idaM sarvaM saMvR^iN^kte sa
karmaNaH-karmaNaH purastAdetAM sAvitrImAhutiM juhoti deva savitaH prasuva yaj~nam
prasuva yaj~napatim bhagAyeti



5.1.1.[15]

tadyathaivAdo bR^ihaspatiH | savitAram prasavAyopAdhAvatsavitA vai devAnAm
prasavitedam me prasuva tvatprasUta idamujjayAnIti tadasmai savitA prasavitA
prAsuvattatsavitR^iprasUta udajayadevamevaiSha etatsavitArameva prasavAyopadhAvati
savitA vai devAnAm prasavitedam me prasuva tvatprasUta idamujjayAnIti tadasmai
savitA prasavitA prasauti tatsavitR^iprasUta ujjayati



5.1.1.[16]

tasmAdAha | deva savitaH prasuva yaj~nam prasuva yaj~napatim bhagAya divyo
gandharvaH ketapUH ketaM naH punAtu vAcaspatirvAjaM naH svadatu svAheti
prajApatirvai vAcaspatirannaM vAjaH prajApatirna idamadyAnnaM svadatvityevaitadAha
sa etAmevAhutiM juhotyA shvaHsutyAyA etaddhyasyaitatkarmArabdham bhavati prasanna
etaM yaj~nam bhavati 



5.1.2.[1]

aMshuM gR^ihNAti | sarvatvAyaiva tasmAdvA aMshuM
gR^ihNAtyathaitAnpraj~nAtAnevAgniShTomikAngrahAngR^ihNAtyAgrayaNAt



5.1.2.[2]

atha pR^iShThyAngR^ihNAti | tadyadevaitairdevA udajayaMstadevaiSha etairujjayati 



5.1.2.[3]

atha ShoDashinaM gR^ihNAti | tadyadevaitenendra udajayattadevaiSha etenojjayati 



5.1.2.[4]

athaitAnpa¤ca vAjapeyagrahAngR^ihNAti | dhruvasadaM tvA nR^iShadam
manaHsadamupayAmagR^ihIto 'sIndrAya tvA juShTaM gR^ihNAmyeSha te yonirindrAya tvA
juShTatamamiti sAdayatyeShAM vai lokAnAmayameva dhruva iyam pR^ithivImamevaitena
lokamujjayati 



5.1.2.[5]

apsuShadam tvA ghR^itasadaM vyomasadamupayAmagR^ihIto 'sIndrAya tvA juShTaM
gR^ihNAmyeSha te yonirindrAya tvA juShTatamamiti sAdayatyeShAM vai lokAnAmayameva
vyomedamantarikShamantarikShalokamevaitenojjayati



5.1.2.[6]

pR^ithivisadaM tvAntarikShasadaM divisadaM devasadaM nAkasadamupayAmagR^ihIto
'sIndrAya tvA juShTaM gR^ihNAmyeSha te yonirindrAya tvA juShTatamamiti sAdayatyeSha vai
devasannAkasadeSha eva devaloko devalokamevaitenojjayati



5.1.2.[7]

apAM rasamudvayasaM sUrye santaM samAhitamapAM rasasya yo rasastaM vo
gR^ihNAmyuttamamupayAmagR^ihIto 'sIndrAya tvA juShTaM gR^ihNAmyeSha te yonirindrAya
tvA juShTatamamiti sAdayatyeSha vA apAM raso yo 'yam pavate sa eSha sUrye samAhitaH
sUryAtpavata etamevaitena rasamujjayati



5.1.2.[8]

grahA UrjAhutayaH | vyanto viprAya matiM teShAM vishipriyANAM vo 'hamiShamUrjaM
samagrabhamupayAmagR^ihIto 'sIndrAya tvA juShTameSha te yonirindrAya tvA
juShTatamamiti sAdayatyUrgvai raso rasamevaitenojjayati 



5.1.2.[9]

tAnvA etAn | pa¤ca vAjapeyagrahAngR^ihNAti prajApatiM vA eSha ujjayati yo vAjapeyena
yajate saMvatsaro vai prajApatiH pa¤ca vA R^itavaH saMvatsarasya tatprajApatimujjayati
tasmAtpa¤ca vAjapeyagrahAngR^ihNAti



5.1.2.[10]

atha saptadasha somagrahAngR^ihNAti | saptadasha surAgrahAnprajApatervA ete andhasI
yatsomashca surA ca tataH satyaM shrIrjyotiH somo 'nR^itam pApmA tamaH suraite
evaitadubhe andhasI ujjayati sarvaM vA eSha idamujjayati yo vAjapeyena yajate
prajApatiM hyujjayati sarvamu hyevedam prajApatiH 



5.1.2.[11]

sa yatsaptadasha | somagrahAngR^ihNAti saptadasho vai prajApatiH prajApatiryaj~naH sa
yAvAneva yaj~no yAvatyasya mAtrA tAvataivAsyaitatsatyaM shriyaM jyotirujjayati 



5.1.2.[12]

atha yatsaptadasha | surAgrahAngR^ihNAti saptadasho vai prajApatiH prajApatiryaj~naH sa
yAvAneva yaj~no yAvatyasya mAtrA tAvataivAsyaitadanR^itam pApmAnaM tama ujjayati



5.1.2.[13]

ta ubhaye catustriMshadgrahAH sampadyante | trayastriMshadvai devAH
prajApatishcatustriMshastatprajApatimujjayati



5.1.2.[14]

atha yatra rAjAnaM krINAti | taddakShiNataH prativeshataH keshavAtpuruShAtsIsena
parisrutaM krINAti na vA eSha strI na pumAnyatkeshavaH puruSho yadaha pumAMstena na
strI yadu keshavastena na pumAnnaitadayo na hiraNyaM yatsIsaM naiSha somo na surA
yatparisruttasmAtkeshavAtpuruShAtsIsena parisrutaM krINAti



5.1.2.[15]

atha pUrvedyuH | dvau kharau kurvanti puro 'kShamevAnyam pashcAdakShamanyaM
netsomagrahAMshca surAgrahAMshca saha sAdayAmeti tasmAtpUrvedyurdvau kharau
kurvanti puro 'kShamevAnyam pashcAdakShamanyam



5.1.2.[16]

atha yatra pUrvayA dvArA | vasatIvarIH prapAdayanti tadaparayA dvArA neShTA
parisrutam prapAdayati dakShiNataH pAtrANyabhyavaharanti puro 'kShameva
pratyaÇÇAsIno 'dhvaryuH somagrahAngR^ihNAti pashcAdakSham prAÇAsIno neShTA
surAgrahAntsomagrahamevAdhvaryurgR^ihNAti surAgrahaM neShTA
somagrahamevAdhvaryurgR^ihNAti surAgrahaM neShTvevamevainAnvyatyAsaM gR^ihNItaH



5.1.2.[17]

na pratya¤camakShamadhvaryuH | somagrahamatiharati na prA¤camakShaM neShTA
surAgrahaM nejjyotishca tamashca saMsR^ijAveti



5.1.2.[18]

uparyuparyevAkShamadhvaryuH | somagrahaM dhArayatyadho 'dho 'kShaM neShTA
surAgrahaM sampR^icau sthaH sam mA bhadreNa pR^iN^ktamiti netpApamiti bravAveti tau
punarviharato vipR^icau stho vi mA pApmanA pR^iN^ktamiti tadyatheShIkAm
mu¤jAdvivR^ihedevamenaM sarvasmAtpApmano vivR^ihatastasminna tAvaccanaino bhavati
yAvattR^iNasyAgraM tau sAdayataH 



5.1.2.[19]

athAdhvaryuH | hiraNyapAtreNa madhugrahaM gR^ihNAti tam madhye somagrahANAM
sAdayatyathokthyaM gR^ihNAtyatha dhruvamathaitAntsomagrahAnuttame stotra R^itvijAM
camaseShu vyavanIya juhvati tAnbhakShayantyatha mAdhyandine savane
madhugrahasya ca surAgrahANAM codyate tasyAtaH 



5.1.3.[1]

AgneyamagniShToma Alabhate | agnirvA agniShTomo
'gniShTomamevaitenojjayatyaindrAgnamukthebhya Alabhata aindrAgnAni vA
ukthyAnyukthAnyevaitenojjayatyaindraM ShoDashina Alabhata indro vai ShoDashI
ShoDashinamevaitenojjayati 



5.1.3.[2]

sArasvataM saptadashAya stotrAyAlabhate | tadetadanatirAtre sati rAtre rUpaM kriyate
prajApatiM vA eSha ujjayati yo vAjapeyena yajate saMvatsaro vai prajApatistadetena
sArasvatena rAtrimujjayati tasmAdetadanatirAtre sati rAtre rUpaM kriyate



5.1.3.[3]

atha marudbhya ujjeShebhyaH | vashAm pR^ishnimAlabhata iyaM vai vashA
pR^ishniryadidamasyAm mUli cAmUlaM cAnnAdyam pratiShTitaM teneyaM vashA pR^ishnirannaM
vA eSha ujjayati yo vAjapeyena yajate 'nnapeyaM ha vai nAmaitadyadvAjapeyaM visho vai
maruto 'nnaM vai visha ujjeShebhya ityujjityA eva durvede ujjeShavatyau yAjyAnuvAkye
yadyujjeShavatyau na vindedapi ye eva ke ca mArutyau syAtAM durvedo eva vashA
pR^ishniryadi vashAm pR^ishni na vindedapi yaiva kA ca vashA syAt 



5.1.3.[4]

tasyA AvR^it | yatra hotA mAhendraM grahamanushaMsati tadasyai vapayA pracareyureSha
vA indrasya niShkevalyo graho yanmAhendro 'pyasyaitanniShkevalyameva stotraM
niShkevalyaM shastramindro vai yajamAnastanmadhyata evaitadyajamAne vIryaM
dadhAti tasmAdasyA atra vapayA pracareyuH



5.1.3.[5]

dvedhAvadAnAni shrapayanti | tato 'rdhAnAM juhvAmupastIrya dvirdviravadyati
sakR^idabhighArayati pratyanaktyavadAnAnyathopabhR^iti sakR^itsakR^idavadyati
dvirabhighArayati na pratyanaktyavadAnAni tadyadardhAnAM dvirdviravadyati
tathaiShA kR^itsnAm bhavatyatha yadetaiH pracarati tena daivIM vishamujjayatyathArdhAni
mAnuShyai visha upaharati teno mAnuShIM vishamujjayati



5.1.3.[6]

tadu tathA na kuryAt | hvalati vA eSha yo yaj~napathAdetyeti vA eSha yaj~napathAdya evaM
karoti tasmAdyatraivaitareShAm pashUnAM vapAbhiH pracaranti tadevaitasyai vapayA
pracareyurekadhAvadAnAni shrapayanti na mAnuShyai visha upaharanti 



5.1.3.[7]

atha saptadasha prAjApatyAnpashUnAlabhate | te vai sarve tUparA bhavanti sarve shyAmAH
sarve muShkarAH prajApatiM vA eSha ujjayati yo vAjapeyena yajate 'nnaM vai prajApatiH
pashurvA annaM tatprajApatimujjayati somo vai prajApatiH pashurvai pratyakShaM
somastatpratyakSham prajApatimujjayati saptadasha bhavanti saptadasho vai
prajApatistatprajApatimujjayati 



5.1.3.[8]

te vai sarve tUparA bhavanti | puruSho vai prajApaternediShThaM so 'yaM tUparo
'viShANastUparo vA aviShANaH prajApatiH prAjApatyA ete tasmAtsarve tUparA bhavanti



5.1.3.[9]

sarve shyAmAH | dve vai shyAmasya rUpe shuklaM caiva loma kR^iShNaM ca dvandvaM vai
mithunam prajananam prajananam prajApatiH prAjApatyA ete tasmAtsarve shyAmA
bhavanti



5.1.3.[10]

sarve muShkarAH | prajananaM vai muShkaraH prajananam prajApatiH prAjApatyA ete
tasmAtsarve muShkarA bhavanti durvedA evaMsamR^iddhAH pashavo
yadyevaMsamR^iddhAnna vindedapi katipayA evaivaMsamR^iddhAH syuH sarvamu
hyevedam prajApatiH



5.1.3.[11]

taddhaike | vAca uttamamAlabhante yadi vai prajApateH paramasti vAgeva
tadetadvAcamujjayAma iti vadantastadu tathA na kuryAtsarvaM vA idam
prajApatiryadime lokA yadidaM kiM ca sA yadevaiShu lokeShu vAgvadati
tadvAcamujjayati tasmAdu tannAdriyeta 



5.1.3.[12]

teShAmAvR^it | yatra maitrAvaruNo vAmadevyamanushaMsati tadeShAM vapAbhiH pracareyuH
prajananaM vai vAmadevyam prajananam prajApatiH prAjApatyA ete tasmAdeShAM
vapAbhiratra pracareyuH 



5.1.3.[13]

atheShTA anuyAjA bhavanti | avyUDhe srucAvathaiShAM havirbhiH pracaranti so 'nto 'nto
vai prajApatistadantata evaitatprajApatimujjayatyatha yatpurA pracaredyathA
yamadhvAnameShyantsyAttaM gatvA sa kva tataH syAdevaM tattasmAdeShAmatra
havirbhiH pracaranti 



5.1.3.[14]

tadu tathA na kuryAt | hvalati vA eSha yo yaj~napathAdetyeti vA eSha yaj~napathAdya evaM
karoti tasmAdyatraivetareShAm pashUnAM vapAbhiH pracaranti tadevaiteShAM vapAbhiH
pracareyuryavetareShAm pashUnAM havirbhiH pracaranti tadevaiteShAM haviShA
pracareyurekAnuvAkyA ekA yAjyaikadevatyA hi prajApataya ityupAMshUktvA cAgAnAM
haviSho 'nubrUhIti prajApataya ityupAMshUktvA cAgAnAM haviH prasthitam preShyeti
vaShaTkR^ite juhoti 



5.1.4.[1]

taM vai mAdhyandine savane 'bhiShi¤cati | mAdhyandine savana AjiM dhAvantyeSha vai
prajApatirya eSha yaj~nastAyate yasmAdimAH prajAH prajAtA etamvevApyetarhyanu
prajAyante tanmadhyata evaitatprajApatimujjayati 



5.1.4.[2]

agR^ihIte mAhendre | eSha vA indrasya niShkevalyo graho yanmAhendro
'pyasyaitanniShkevalyameva stotraM niShkevalyaM shastramindro vai yajamAnastadenaM
sva evAyatane 'bhiShi¤cati tasmAdagR^ihIte mAhendre



5.1.4.[3]

atha rathamupAvaharati | indrasya vajro 'sIti vajro vai ratha indro vai
yajamAnastasmAdAhendrasya vajro 'sIti vAjasA iti vAjasA hi rathastvayAyaM vAjaM
sedityannaM vai vAjastvayAyamannamujjayatvityevaitadAha 



5.1.4.[4]

taM dhUrgR^ihItamantarvedyabhyavavartayati | vAjasya nu prasave mAtaram
mahImityannaM vai vAjo 'nnasya nu prasave mAtaram mahImityevaitadAhAditiM nAma
vacasA karAmahA itIyaM vai pR^ithivyaditistasmAdAhAditiM nAma vacasA karAmaha iti
yasyAmidaM vishvam bhuvanamAviveshetyasyAM hIdaM sarvam bhuvanamAviShTaM tasyAM
no devaH savitA dharma sAviShaditi tasyAM no devaH savitA yajamAnaM
savatAmityevaitadAha 



5.1.4.[5]

athAshvAnadbhirabhyukShati | snapanAyAbhyavanIyamAnAntsnapitAnvodAnItAnadbhyo
ha vA agre 'shvaH sambabhUva so 'dbhyaH sambhavannasarvaH samabhavadasarvo hi vai
samabhavattasmAnna sarvaiH padbhiH pratitiShThatyekaikameva pAdamudacya tiShThati
tadyadevAsyAtrApsvahIyata tenaivainametatsamardhayati kR^itsnaM karoti
tasmAdashvAnadbhirabhyukShati snapanAyAbhyavanIyamAnAntsnapitAnvodAnItAn 



5.1.4.[6]

so 'bhyukShati | apsvantaramR^itamapsu bheShajamapAmuta prashastiShvashvA bhavata
vAjina ityanenApi devIrApo yo va UrmiH pratUrtiH kakunmAnvAjasAstenAyaM vAjaM
sedityannaM vai vAjastenAyamannamujjayatvityevaitadAha 



5.1.4.[7]

atha rathaM yunakti | sa dakShiNAyugyamevAgre yunakti savyAyugyaM vA agre mAnuShe
'thaivaM devatrA 



5.1.4.[8]

sa yunakti | vAto vA mano veti na vai vAtAtkim canAshIyo 'sti na manasaH kiM canAshIyo
'sti tasmAdAha vAto vA mano veti gandharvAH saptaviMshatiste 'gre 'shvamayu¤janniti
gandharvA ha vA agre 'shvaM yuyujustadye 'gre 'shvamayu¤jaMste tvA
yu¤jantvityevaitadAha te asminjavamAdadhuriti tadye 'sminjavamAdadhuste tvayi
javamAdadhatvityevaitadAha



5.1.4.[9]

atha savyAyugyaM yunakti | vAtaraMhA bhavavAjinyujyamAna iti vAtajavo bhava
vAjinyujyamAna ityevaitadAhendrasyeva dakShiNaH shriyaidhIti yathendrasya dakShiNaH
shriyaivaM yajamAnasya shriyaidhItyevaitadAha yu¤jantu tvA maruto vishvavedasa iti
yu¤jantu tvA devA ityevaitadAha te tvaShTA patsu javaM dadhAtviti nAtra
tirohitamivAstyatha dakShiNApraShTiM yunakti savyApraShTiM vA agre mAnuShe 'thaivaM
devatrA



5.1.4.[10]

sa yunakti | javo yaste vAjinnihito guhA yaH shyene parItto acaracca vAta iti javo yaste
bAjinnapyanyatrAShanihitastena na imaM yaj~nam prajApatimujjayetyevaitadAha tena no
vAjinbalavAnbalena vAjajicca bhava samane ca pArayiShNurityannaM vai vAjo 'nnajicca
na edhyasmiMshca no yaj~ne devasamana imaM yaj~nam prajApatimujjayetyevaitadAha 



5.1.4.[11]

te vA eta eva trayo yuktA bhavanti | trivR^iddhi devAnAM taddhi devatrAdhipraShTiyuga
eva caturtho 'nveti mAnuShA hi sa taM yatra dAsyanbhavati taccaturthamupayujya
dadAti tasmAdapItarasminyaj~na eta eva trayo yuktA bhavanti trivR^iddhi devAnAM
taddhi devatrAdhipraShTiyuga eva caturtho 'nveti mAnuSho hi sa taM yatra
dAsyanbhavati taccaturthamupayujya dadAti 



5.1.4.[12]

atha bhArhaspatyaM carum naivAraM saptadashasharAvaM nirvapati annaM vA eSha ujjayati
yo vAjapeyena yajate 'nnapeyaM ha vai nAmaitadyadvAjapeyaM
tadyadevaitadannamudajaiShIttadevAsmA etatkaroti



5.1.4.[13]

atha yadbArhaspatyo bhavati | bR^ihaspatirhyetamagra udajayattasmAdbArhaspatyo
bhavati 



5.1.4.[14]

atha yannaivAro bhavati | brahma vai bR^ihaspatirete vai brahmaNA pacyante
yannIvArAstasmAnnaivAro bhavati saptadashasharAvo bhavati saptadasho vai
prajApatistatprajApatimujjayati 



5.1.4.[15]

tamashvAnavaghrApayati | vAjina iti vAjino hyashvAstasmAdAha vAjina iti vAjajita
ityannaM vai vAjo 'nnajita ityevaitadAha vAjaM sariShyanta ityAjiM hi sariShyanto
bhavanti bR^ihaspaterbhAgamavajighrateti bR^ihaspaterhyeSha bhAgo bhavati tasmAdAha
bR^ihaspaterbhAgamavajighrateti tadyadashvAnavaghrApayatImamujjayAnIti tasmAdvA
ashvAnavaghrApayati 5.1.5.tadyadAjiM dhAvanti | imamevaitena lokamujjayatyatha
yadbrahmA rathacakre sAma gAyati nAbhidaghna uddhite
'ntarikShalokamevaitenojjayatyatha yadyUpaM rohati devalokamevaitenojjayati
tasmAdvA etattrayaM kriyate



5.1.5.[1]

sa brahmA rathacakramadhirohati | nAbhidaghna uddhitaM devasyAhaM savituH save
satyasavaso bR^ihaspateruttamaM nAkaM ruheyamiti yadi brAhmaNo yajate brahma hi
bR^ihaspatirbrahma hi brAhmaNaH 



5.1.5.[2]

atha yadi rAjanyo yajate | devasyAhaM savituH save satyasavasa indrasyottamaM nAkaM
ruheyamiti kShatraM hIndraM kShatraM rAjanyaH 



5.1.5.[3]

triH sAmAbhigAyati | trirabhigIyAvarohati devasyAhaM savituH save satyaprasavaso
bR^ihaspateruttamaM nAkamaruhamiti yadi brAhmaNo yajate brahma hi
bR^ihaspatirbrahma hi brAhmaNaH 



5.1.5.[4]

atha yadi rAjanyo yajate | devasyAhaM savituH save satyaprasavasa indrasyottamaM
nAkamaruhamiti kShatraM hIndraH kShatraM rAjanyaH 



5.1.5.[5]

atha saptadasha dundubhInanuvedyantaM samminvanti | pratIca AgnIdhrAtprajApatiM
vA eSha ujjayati yo vAjapeyena yajate vAgvai prajApatireShA vai paramA vAgyA
saptadashAnAM dundubhInAm paramAmevaitadvAca paramam prajApatimujjayati
saptadasha bhavanti saptadasho vai prajApatistatprajApatimujjayati 



5.1.5.[6]

athaiteShAM dundubhInAm | ekaM yajuShAhanti tatsarve yajuShAhatA bhavanti



5.1.5.[7]

sa Ahanti | bR^ihaspate vAjaM jaya bR^ihaspataye vAcaM vadata bR^ihaspatiM vAjaM jApayateti
yadi brAhmaNo yajate brahma hi bR^ihaspatirbrahma hi brAhmaNaH



5.1.5.[8]

atha yadi rAjanyo yajate | indra vAjaM jayendrAya vAcaM vadatendraM vAjaM jApayateti
kShatraM hIndraH kShatraM rAjanyaH 



5.1.5.[9]

athaiteShvAjisR^itsu ratheShu | punarAsR^iteShveteShAM dundubhInAmekaM yajuShopAvaharati
tatsarve yajuShopAvahR^itA bhavanti 



5.1.5.[10]

sa upAvaharati | eShA vaH sA satyA saMvAgabhUdyayA bR^ihaspatiM vAjamajIjapatAjIjapata
bR^ihaspatiM vAjaM vanaspatayo vimucyadhvamiti yadi brAhmaNo yajate brahma hi
bR^ihaspatirbrahma hi brAhmaNaH



5.1.5.[11]

atha yadi rAjanyo yajate | eShA vaH sA satyA saMvAgabhUdyayendraM
vAjamajIjapatAjIjapatendraM vAjaM vanaspatayo vimucyadhvamiti kShatraM hIndraH
kShatraM rAjanyaH



5.1.5.[12]

atha vedyantAt | rAjanya udaÇ saptadasha pravyAdhAnpravidhyati yAvAnvA ekaH
pravyAdhastAvAMstiryaÇ prajApatiratha yAvatsaptadasha pravyAdhAstAvAnanvaÇ prajApatiH




5.1.5.[13]

tadyadrAjanyaH pravidhyati | eSha vai prajApateH pratyakShatamAM
yadrAjanyastasmAdekaH sanbahUnAmIShTe yadveva caturakSharaH
prajApatishcaturakSharo rAjanyastasmAdrAjanyaH pravidhyati saptadasha
pravyAdhAnpravidhyati saptadasho vai prajApatistatprajApatimujjayati 



5.1.5.[14]

atha yaM yajuShA yunakti | taM yajamAna AtiShThati devasyAhaM savituH save
satyaprasavaso bR^ihaspatervAjajito vAjaM jeShamiti



5.1.5.[15]

tadyathaivAdo bR^ihaspatiH | savitAram prasavAyopAdhAvatsavitA vai devAnAm
prasavitedam me prasuva tvatprasUta idamujjayAnIti tadasmai savitA prasavitA
prAsuvatatsavitR^iprasUta udajayadevamevaiSha etatsavitArameva prasavAyopadhAvati
savitA vai devAnAm prasavitedam me prasuva tvatprasUta idamujjayAnIti tadasmai
savitA prasavitA prasauti tatsavitR^iprasUta ujjayati 



5.1.5.[16]

atha yadyadhvaryoH | antevAsI vA brahmacArI vaitadyajuradhIyAtso 'nvAsthAya
vAcayati vAjina iti vAjino hyashvAstasmAdAha vAjina iti vAjajita ityannaM vai vAjo
'nnajita ityevaitadAhAdhvana skabhnuvanta ityadhvano hi skabhnuvanto dhAvanti
yojanA mimAnA iti yojanasho hi mimAnA adhvAnaM dhAvanti kAShThAM gacateti
yathainAnantarA nAShTrA rakShAMsi na hiMsyurevametadAha dhAvantyAjimAghnanti
dundubhInabhi sAma gAyati 



5.1.5.[17]

athaitAbhyAM jagatIbhyAm | juhoti vAnu vA mantrayate yadi juhoti
yadyanumantrayate samAna eva bandhuH



5.1.5.[18]

sa juhoti | eSha sya vAjI kShipaNiM turaNyati grIvAyAm baddho apikakSha Asani kratuM
dadhikrA anu saMsaniShyadatpathAmaN^kAMsyanvApanIphaNatsvAhA 



5.1.5.[19]

uta sma | asya dravatasturaNyataH parNaM na veranuvAti pragardhinaH shyenasyeva
dhrajato aN^kasam pari dadhikrAvNaH sahorjA taritrataH svAheti



5.1.5.[20]

athottareNa tricena | juhoti vAnu vA mantrayate dvayaM tadyasmAjjuhoti vAnu vA
mantrayate yadi juhoti yadyanumantrayate samAna eva
bandhuretAnevaitadashvAndhAvata upavAjayatyeteShu vIryaM dadhAti tisro vA imAH
pR^ithivya iyamahaikA dve asyAH pare tA evaitadujjayati



5.1.5.[21]

so 'numantrayate | shaM no bhavantu vAjino haveShu devatAtA mitadravaH svarkAH
jambhayanto 'hiM vR^ikaM rakShAMsi sanemyasmadyuyavannamIvAH 



5.1.5.[22]

te no arvantaH | havanashruto havaM vishve shR^iNvantu vAjino mitadravaH sahasrasA
meghasAtA saniShyavo maho ye dhanaM samitheShu jabhrire



5.1.5.[23]

vAje-vAje 'vata | vAjino no dhaneShu viprA amR^itA R^itaj~nAH asya madhvaH pibata
mAdayadhvaM tR^iptA yAta pathibhirdevayAnairiti



5.1.5.[24]

atha bArhaspatyena caruNA pratyupatiShThate | tamupaspR^ishatyannaM vA eSha ujjayati yo
vAjapeyena yajate 'nnapeyaM ha vai nAmaitadyadvAjapeyaM
tadyadevaitadannamudajaiShIttenaivaitadetAM gatiM gatvA saMspR^ishate tadAtmankurute



5.1.5.[25]

sa upaspR^ishati | A mA vAjasya prasavo jagamyAdityannaM vai vAja A mAnnasya prasavo
jagamyAdityevaitadAheme dyAvApR^ithivI vishvarUpe iti dyAvApR^ithivI hi prajApatirA mA
gantAm pitarAmAtarA ceti mAteva ca hi piteva ca prajApatirA mA somo amR^itatvena
gamyAditi somo hi prajApatiH



5.1.5.[26]

tamashvAnavaghrApayati | vAjina iti vAjino hyashvAstasmAdAha vAjina iti vAjajita
ityannaM vai vAjo 'nnajita ityevaitadAha vAjaM savR^ivAMsaM iti sariShyanta iti vA agra Aha
sariShyanta iva hi tarhi bhavantyathAtra sasR^ivAMsa iti savR^ivAMsa iva hyatra bhavanti
tasmAdAha sasR^ivAMsa iti bR^ihaspaterbhAgamavajighrateti bR^ihaspaterhyeSha bhAgo
bhavati tasmAdAha bR^ihaspaterbhAgamavajighrateti nimR^ijAnA iti tadyajamAne vIryaM
dadhAti tadyadashvAnavaghrApayatImamujjayAnIti vA agre
'vaghrApayatyathAtremamudajaiShamiti tasmAdvA ashvAnavaghrApayati 



5.1.5.[27]

athaiteShAmAjishritAM rathAnAm | ekasminvaishyo vA rAjanyo vopAsthito bhavati sa
vederuttarAyAM shroNA upavishatyathAdhvaryushca yajamAnashca pUrvayA dvArA
madhugrahamAdAya niShkrAmatastaM vaishyasya vA rAjanyasya vA prANAvAdhatto 'tha
neShTAparayA dvArA surAgrahAnAdAya niShkrAmati sa jaghanena shAlAm paryetyaikaM
vaishyasya vA rAjanyasya vA prANAvAdadhadAhAnena ta imaM niShkrINAmIti satyaM vai
shrIrjyotiH somo 'nR^itam pApmA tamaH surA satyamevaitacriyaM jyotiryajamAne
dadhAtyanR^itena pApmanA tamasA vaishyaM vidhyati taiH sa yam bhogaM kAmayate taM
kurute 'thaitaM sahiraNyapAtrameva madhugraham brahmaNe dadAti tam brahmaNe
dadadamR^itamAyur Atmandhatte 'mR^itaM hyAyurhiraNyaM tena sa yam bhogaM kAmayate
taM kurute 



5.2.1.[1]

atha sruvaM cAjyavilApanIM cAdAya | AhavanIyamabhyaiti sa etA dvAdashAptIrjuhoti vA
vAcayati vA yadi juhoti yadi vAcayati samAna eva bandhuH



5.2.1.[2]

sa juhoti | Apaye svAhA svApaye svAhApijAyaM svAhA kratave svAhA vasave
svAhAharpataye svAhAhne mugdhAya svAhA mugdhAya vainaMshinAya svAhA vinaMshina
AntyAyanAya svAhAntyAya bhauvanAya svAhA bhuvanasya pataye svAhAdhipataye
svAhetyetA dvAdashAptIrjuhoti dvAdasha vai mAsAH saMvatsarasya saMvatsaraH prajApatiH
prajApatiryaj~nastadyaivAsyAptiryA sampattAmevaitadujjayati tAmAtmankurute



5.2.1.[3]

atha ShaT kL!ptIH | juhoti vA vAcayati vA yadi juhoti yadi vAcayati samAna eva
bandhuH



5.2.1.[4]

sa vAcayati | Ayuryaj~nena kalpatAm prANo yaj~nena kalpatAM cakShuryaj~nena kalpatAM
shrotraM yaj~nena kalpatAm pR^iShThaM yaj~nena kalpatAM yaj~no yaj~nena kalpatAmityetAH
ShaTkL!ptIrvAcayati ShaDvA R^itavaH saMvatsarasya saMvatsaraH prajApatiH
prajApatiryaj~nastadyaivAsya kL!ptiryA sampattAmevaitadujjayati tAmAtmankurute



5.2.1.[5]

aShTAshriryUpo bhavati | aShTAkSharA vai gAyatrI gAyatramagneshcando
devalokamevaitenojjayati saptadashabhirvAsobhiryUpo veShTito vA vigrathito vA bhavati
saptadasho vai prajApatistatprajApatimujjayati 



5.2.1.[6]

gaudhUmaM caShAlam bhavati | puruSho vai prajApaternediShThaM so 'yamatvagete vai
puruShasyauShadhInAM nediShThatamAM yadgodhUmAsteShAM na tvagasti
manuShyalokamevaitenojjayati



5.2.1.[7]

gartanvAnyUpo 'tIkShNAgro bhavati | pitR^idevatyo vai gartaH pitR^ilokamevai
saptadashAratnirbhavati saptadasho vai prajApatistatprajApatimujjayati 



5.2.1.[8]

atha neShTA patnImudAneShyan | kaushaM vAsaH paridhApayati kaushaM vA
caNDAtakamantaraM dIkShitavasanAjjaghanArdho vA eSha yaj~nasya yatpatnI
tAmetatprAcIM yaj~nam prasAdayiShyanbhavatyasti vai patnyA amedhyaM yadavAcInaM
nAbhermedhyA vai darbhAstadyadevAsyA amedhyaM tadevAsyA etaddarbhairmedhyaM
kR^itvAthainAm prAcIM yaj~nam prasAdayati tasmAnneShTA patnImudAnesyankaushaM vAsaH
paridhApayati kaus=aM vA caNDAtakamantaraM dIkShitavasanAt



5.2.1.[9]

atha nishrayaNo nishrayati | sa dakShiNata udaÇ roheduttarato vA dakShiNA
dakShiNatastvevodaÇ rohettathA hyudagbhavati 



5.2.1.[10]

sa rokShyanjAyAmAmantrayate | jAya ehi svo rohAveti rohAvetyAha jAyA
tadyajjAyAmAmantrayate 'rdho ha vA eSha Atmano yajjAyA tasmAdyAvajjAyAM na vindate
naiva tAvatprajAyate 'sarvo hi tAvadbhavatyatha yadaiva jAyAM vindate 'tha prajAyate
tarhi hi sarvo bhavati sarva etAM gatiM gacAnIti tasmAjjAyAmAmantrayate 



5.2.1.[11]

sa rohati | prajApateH prajA abhUmeti prajApaterhyeSha prajA bhavati yo vAjapeyena
yajate 



5.2.1.[12]

atha godhUmAnupaspR^ishati | svardevA aganmeti svarhyeSha gacati yo vAjapeyena yajate



5.2.1.[13]

tadyadgodhUmAnupaspR^ishati | annaM vai godhUmA annaM vA eSha ujjayati yo vAjapeyena
yajate 'nnapeyaM ha vai nAmaitadyadvAjapeyaM
tadyadevaitadannamudajaiShIttenaivaitadetAM gatiM gatvA saMspR^ishate tadAtmankurute
tasmAdgodhUmAnupaspR^ishati



5.2.1.[14]

atha shIrShNA yUpamatyujjihIte | amR^itA abhUmeti devalokamevaitenojjayati 



5.2.1.[15]

atha disho 'nuvIkShamANo japati | asme vo astvindriyamasme nR^imNamuta kraturasme
varcAMsi santu va iti sarvaM vA eSha idamujjayati yo vAjapeyena yajate prajApatiM
hyujjayati sarvamu hyevedam prajApatiH so 'sya sarvasya yasha indriyaM vIryaM
saMvR^ijya tadAtmandhatte tadAtmankurute tasmAddisho 'nuvIkShamANo japati 



5.2.1.[16]

athainamUShapuTairanUdasyanti | pashavo vA UShA annaM vai pashavo 'nnaM vA eSha
ujjayati yo vAjapeyena yajate 'nnapeyaM ha vai nAmaitadyadvAjapeyaM
tadyadevaitadannamudajaiShIttenaivaitadetAM gatiM gatvA saMspR^ishate tadAtmankurute
tasmAdenamUShapuTairanUdasyanti



5.2.1.[17]

AshvattheShu palAsheShUpanaddhA bhavanti | sa yadevAdo 'shvatthe tiShThata indro maruta
upAmantrayata tasmAdAshvattheShu palAsheShUpanaddhA bhavanti visho 'nUdasyanti visho
vai maruto 'nnaM vishastasmAdvisho 'nUdasyanti saptadasha bhavanti saptadasho vai
prajApatistatprajApatimujjayati 



5.2.1.[18]

athemAmupAvekShamANo japati | namo mAtre pR^ithivyai namo mAtre pR^ithivyA iti
bR^ihaspaterha vA abhiShiShicAnAtpR^ithivI bibhayAM cakAra mahadvA ayamabhUdyo
'bhyaSheci yadvai mAyaM nAvadR^iNIyAditi bR^ihaspatirha pR^ithivyai bibhayAM cakAra yadvai
meyaM nAvadhUnvIteti tadanayaivaitanmitradheyamakuruta na hi mAtA putraM hinasti
na putro mAtaram 



5.2.1.[19]

bR^ihaspatisavo vA eSha yadvAjapeyam | pR^ithivyu haitasmAdbibheti mahadvA
ayamabhUdyo 'bhyaSheci yadvai mAyaM nAvadR^iNIyAdityeSha u hAsyai bibheti yadvai
meyaM nAvadhUnvIteti tadanayaivaitanmitradheyaM kurute na hi mAtA putraM hinasti
na putro mAtaram



5.2.1.[20]

atha hiraNyamabhyavarohati | amR^itamAyurhiraNyaM tadamR^ita AyuShi pratitiShThati



5.2.1.[21]

athAjarShabhasyAjinamupastR^iNAti | tadupariShTAdrukmaM nidadhAti
tamabhyavarohatImAM vaiva 



5.2.1.[22]

athAsmA AsandImAharanti | uparisadyaM vA eSha jayati yo jayatyantarikShasadyaM
tadenamuparyAsInamadhastAdimAH prajA upAsate tasmAdasmA AsandImAharanti



5.2.1.[23]

audumbarI bhavati | annaM vA Urgudumbara Urjo 'nnAdyasyAvaruddhyai
tasmAdaudumbarI bhavati tAmagreNa havirdhAne jaghanenAhavanIyaM nidadhAti 



5.2.1.[24]

athAjarShabhasyAjinamAstR^iNAti | prajApatirvA eSha yadajarShabha etA vai prajApateH
pratyakShatamAM yadajAstasmAdetAstriH saMvatsarasya vijAyamAnA dvau trIniti
janayanti tatprajApatimevaitatkaroti tasmAdajarShabasyAjinamAstR^iNAti



5.2.1.[25]

sa AstR^iNAti | iyaM te rADiti rAjyamevAsminnetaddadhAtyathainamAsAdayati yantAsi
yamana iti yantAramevainametadyamanamAsAm prajAnAM karoti dhruvo 'si dharuNa
iti dhruvamevainametaddharuNamasmiMloke karoti kR^iShyai tvA kShemAya tvA rayyai
tvA poShAya tveti sAdhave tvetyevaitadAha



5.2.2.[1]

bArhaspatyena caruNA pracarati | tasyAniShTa eva sviShTakR^idbhavatyathAsmA annaM
sambharatyannaM vA eSha ujjayati yo vAjapeyena yajate 'nnapeyaM ha vai
nAmaitadyadvAjapeyaM tadyadevaitadannamudajaiShIttadevAsmA etatsambharati 



5.2.2.[2]

audumbare pAtre | annaM vA Urgudumbara Urjo 'nnAdyasyAvaruddhyai
tasmAdaudumbare pAtre so 'pa eva prathamAH sambharatyatha payo 'tha
yathopasmAramannAni 



5.2.2.[3]

taddhaike | saptadashAnnAni sambharanti saptadashaH prajApatiriti vadantastadu tathA
na kuryAtprajApaternveva sarvamannamanavaruddhaM ka u tasmai manuShyo yaH
sarvamannamavarundhIta tasmAdu sarvamevAnnaM yathopasmAraM
sambharannekamannaM na sambharet 



5.2.2.[4]

sa yanna sambharati | tasyodbruvIta tasya nAshnIyAdyAvajjIvaM tathA nAntameti tathA
jyogjIvati sa etasya sarvasyAnnAdyasya sambhR^itasya sruveNopaghAtaM vAjaprasavIyAni
juhoti tadyAbhya evaitaddevatAbhyo juhoti tA asmai prasuvanti tAbhiH prasUta ujjayati
tasmAdvAjaprasavIyAni juhoti



5.2.2.[5]

sa juhoti | vAjasyemam prasavaH suShuve 'gre somaM rAjAnamoShadhIShvapsu tA
asmabhyam madhumatIrbhavantu vayaM rAShTre jAgR^iyAma purohitAH svAhA 



5.2.2.[6]

vAjasyemAm | prasavaH shishriye divamimA ca vishvA bhuvanAni samrAT aditsantaM
dApayati prajAnantsa no rayiM sarvavIraM niyacatu svAhA



5.2.2.[7]

vAjasya nu | prasava AbabhUvemA ca vishvA bhuvanAni sarvataH sanemi rAjA pariyAti
vidvAnprajAm puShTiM vardhayamAno asme svAhA 



5.2.2.[8]

somaM rAjAnam avase 'gnimanvArabhAmahe | AdityAnviShNuM sUryam brahmANaM ca
bR^ihaspatiM svAhA 



5.2.2.[9]

aryamaNam bR^ihaspatim | indraM dAnAya codAya vAcaM viShNuM sarasvatIM savitAraM ca
vAjinaM svAhA 



5.2.2.[10]

agne acA | vadeha naH prati naH sumanA bhava pra no yaca sahasrajittvaM hi dhanadA
asi svAhA 



5.2.2.[11]

pra naH | yacatvaryamA pra pUShA pra bR^ihaspatiH pra vAgdevI dadAtu naH svAheti



5.2.2.[12]

athainam parishiShTenAbhiShi¤cati |
annAdyenaivainametadabhiShi¤catyannAdyamevAsminnetaddadhAti tasmAdenam
parishiShTenAbhiShi¤cati



5.2.2.[13]

so 'bhiShi¤cati | devasya tvA savituH prasave 'shvinorbAhubhyAm pUShNo hastAbhyAmiti
devahastairevainametadabhiShi¤cati sarasvatyai vAco yanturyantriye dadhAmIti vAgvai
sarasvatI tadenaM vAca eva yanturyantriye dadhAti 



5.2.2.[14]

tadu haika AhuH | vishveShAM tvA devAnAM yanturyantriye dadhAmIti sarvaM vai vishve
devAstadenaM sarvasyaiva yanturyantriye dadhAti tadu tathA na brUyAtsarasvatyai tvA
vAco yanturyantriye dadhAmItyeva brUyAdvAgvai sarasvatI tadenaM vAca eva
yanturyantriye dadhAti bR^ihaspateShTvA sAmrAjyenAbhiShi¤cAmyasAviti nAma gR^ihNAti
tadbR^ihaspaterevainametatsAyujyaM salokatAM gamayati



5.2.2.[15]

athAha | samrADayamasau samrADayamasAviti niveditamevainametatsantaM devebhyo
nivedayatyayam mahAvIryo yo 'bhyaShecItyayaM yuShmAkaiko 'bhUttaM
gopAyatetyevaitadAha triShkR^itva Aha trivR^iddhi yaj~naH 



5.2.2.[16]

athojjitIH | juhoti vA vAcayati vA yadi juhoti yadi vAcayati samAna eva bandhuH



5.2.2.[17]

sa vAcayati | agnirekAkShareNa prANamudajayattamujjeSham prajApatiH
saptadashAkShareNa saptadashaM stomamudajayattamujjeShamiti tadyadevaitAbhiretA
devatA udajayaMstadevaiSha etAbhirujjayati saptadasha bhavanti saptadasho vai
prajApatistatprajApatimujjayati 



5.2.2.[18]

athAhAgnaye sviShTakR^ite 'nubrUhIti | tadyadantareNAhutI etatkarma kriyata eSha vai
prajApatirya eSha yaj~nastAyate yasmAdimAH prajAH prajAtA etamvevApyetarhyanu
prajAyante tanmadhyata evaitatprajApatimujjayati tasmAdantareNAhutI etatkarma
kriyata AshrAvyAhAgniM sviShTakR^itaM yajeti vaShaTkR^ite juhoti 



5.2.2.[19]

atheDAmAdadhAti | upahUtAyAmiDAyAmapa upaspR^ishya mAhendraM grahaM gR^ihNAti
mAhendraM grahaM gR^ihItvA stotramupAkaroti taM stotrAya pramIvati sa upAvarohati so
'nte stotrasya bhavatyante shastrasya



5.2.2.[20]

taddhaike | etatkR^itvAthaitatkurvanti tadu tathA na kuryAdAtmA vai stotram prajA
shastrametasmAddha sa yajamAnam praNAshayati sa jihma eti sa hvalati tasmAdetadeva
kR^itvAthaitatkuryAt 



5.2.2.[21]

atheDAmAdadhAti | upahUtAyAmiDAyAmapa upaspR^ishya mAhendraM grahaM gR^ihNAti
mAhendraM grahaM gR^ihItvA stotramupAkaroti taM stotrAya pramIvati sa upAvarohati so
'nte stotrasya bhavatyante shastrasya 



5.2.3.[1]

pUrNAhutiM juhoti | sarvaM vai pUrNaM sarvam parigR^ihya sUyA iti tasyAM varaM dadAti
sarvaM vai varaH sarvam parigR^ihya sUyA iti sa yadi kAmayeta juhuyAdetAM yadyu
kAmayetApi nAdriyeta 



5.2.3.[2]

atha shvo bhUte | anumatyai haviraShTAkapAlam puroDAshaM nirvapati sa ye jaghanena
shamyAm piShyamANAnAmavashIyante piShTAni vA taNDulA vA tAntsruve sArdhaM
saMvapatyanvAhAryapacanAdulmukamAdadate tena dakShiNA yanti sa yatra svakR^itaM
veriNaM vindati shvabhrapradaraM vA



5.2.3.[3]

tadagniM samAdhAya juhoti | eSha te nirR^ite bhAgastaM juShasvasvAhetIyaM vai nirR^itiH sA
yam pApmanA gR^ihNAti taM nirR^ityA gR^ihNAti tadyadevAsyA atra nairR^itaM rUpaM
tadevaitacamayati tatho hainaM sUyamAnaM nirR^itirna gR^ihNAtyatha yatsvakR^ite veriNe
juhoti shvabhrapradare vaitadu hyasyai nirR^itigR^ihItam 



5.2.3.[4]

athApratIkSham punarAyanti | athAnumatyA aShTAkapAlena puroDAshena pracaratIyaM vA
anumatiH sa yastatkarma shaknoti kartuM yaccikIrShatIyaM hAsmai tadanumanyate
tadimAmevaitatprINAtyanayAnumatyAnumataH sUyA iti 



5.2.3.[5]

atha yadaShTAkapAlo bhavati | aShTAkSharA vai gAyatrI gAyatrI vA iyam pR^ithivyatha
yatsamAnasya haviSha ubhayatra juhotyeShA hyevaitadubhayaM tasya vAso dakShiNA
yadvai savAsA araNyaM nodAshaMsate nidhAya vai tadvAso 'timucyate tatho hainaM
sUyamAnamAsaN^go na vindati 



5.2.3.[6]

atha shvo bhUte | AgnAvaiShNavamekAdashakapAlam puroDAshaM nirvapati tena
yatheShTyaivaM yajate tadyadevAdaH prajAtamAgnAvaiShNavaM dIkShaNIyaM
havistadevaitadagnirvai sarvA devatA agnau hi sarvAbhyo devatAbhyo juhvatyagnirvai
yaj~nasyAvarArdhyo viShNuH parArdhyastatsarvAshcaivaitaddevatAH parigR^ihya sarvaM ca
yaj~nam parigR^ihya sUyA iti tasmAdAgnAvaiShNava ekAdashakapAlaH puroDAsho bhavati
tasya hiraNyaM dakShiNAgneyo vA eSha yaj~no bhavatyagne reto hiraNyaM yo vai viShNuH
sa yaj~no 'gniru vai yaj~na eva tadu tadAgneyameva tasmAddhiraNyaM dakShiNA 



5.2.3.[7]

atha shvo bhUte | agnIShomIyamekAdashakapAlam puroDAshaM nirvapati tena
yatheShTyaivaM yajata etena vA indro vR^itramahanneteno eva vyajayata yAsyeyaM
vijitistAM tatho evaiSha etena pApmAnaM dviShantam bhrAtR^ivyaM hanti tatho eva
vijayate vijite 'bhaye 'nAShTre sUyA iti tasmAdagnIShomIya ekAdashakapAlaH puroDAsho
bhavati tasyotsR^iShTo gaurdakShiNotsarjaM vA amuM candramasaM ghnanti
paurNamAsenAha ghnantyAmAvAsyenotsR^ijanti tasmAdutsR^iShTo gaurdakShiNA



5.2.3.[8]

atha shvo bhUte | aindrAgnaM dvAdashakapAlam puroDAshaM nirvapati tena
yatheShTyaivaM yajate yatra vA indro vR^itramahaMstadasya bhItasyendriyaM
vIryamapacakrAma sa etena haviShendriyaM vIryam punarAtmannadhatta tatho
evaiSha etena haviShendriyaM vIryamAtmandhatte tejo vA agnirindriyaM vIryamindra
ubhe vIrye parigR^ihya sUyA iti tasmAdaindrAgno dvAdashakapAlaH puroDAsho bhavati
tasyarShabho 'naDvAndakShiNA sa hi vahenAgneya ANDAbhyAmaindrastasmAdR^iShabho
'naDvAndakShiNA 



5.2.3.[9]

athAgrayaNeShTyA yajate | sarvAnvA eSha yaj~nakratUnavarunddhe sarvA iShTIrapi
darvihomAnyo rAjasUyena yajate devasR^iShTo vA eSheShTiryadAgrayaNeShTiranayA me
pIShTamasadanayApi sUyA iti tasmAdAgrayaNeShTyA yajata oShadhIrvA eSha sUyamAno 'bhi
sUyate tadoShadhIrevaitadanamIvA akilviShAH kurute 'namIvA akilviShA oShadhIrabhi
sUyA iti tasya gaurdakShiNA



5.2.3.[10]

atha cAturmAsyairyajate | sarvAnvA eSha yaj~nakratUnavarunddhe sarvA iShTIrapi
darvihomAnyo rAjasUyena yajate devasR^iShTo vA eSha
yaj~nakraturyaccAturmAsyAnyebhirme 'pIShTamasadebhirapi sUyA iti
tasmAccAturmAsyairyajate



5.2.4.[1]

vaishvadevena yajate | vaishvadevena vai prajApatirbhUmAnam prajAH sasR^ije bhUmAnam
prajAH sR^iShTvA sUyA iti tatho evaiSha etadvaishvadevenaiva bhUmAnam prajAH sR^ijate
bhUmAnam prajAH sR^iShTvA sUyA iti



5.2.4.[2]

atha varuNapraghAsairyajate | varuNapraghAsairvai prajApatiH prajA
varuNapAshAtprAmu¤cattA asyAnamIvA akilviShAH prajA prAjAyantAnamIvA akilviShAH
prajA abhi sUyA iti tatho evaiSha etadvaruNapraghAsaireva prajA varuNapAshAtpramu¤cati
tA asyAnamIvA akilviShAH prajAH prajAyante 'namIva akilviShAH prajA abhi sUyA iti



5.2.4.[3]

atha sAkamedhairyajate | sAkamedhairvai devA vR^itramaghnaMstairveva vyajayanta
yeyameShAM vijitistAM tatho evaiSha etaiH pApmAnaM dviShantam bhrAtR^ivyaM hanti tatho
eva vijayate vijite 'bhaye 'nAShTre sUyA iti



5.2.4.[4]

atha shunAsIryeNa yajate | ubhau rasau parigR^ihya sUyA ityatha pa¤cavItIyaM sa
pa¤cadhAhavanIyaM vyuhya sruveNo paghAtaM juhoti



5.2.4.[5]

sa pUrvArdhye juhoti | agninetrebhyo devebhyaH puraHsadbhyaH svAhetyatha
dakShiNArdhye juhoti yamanetrebhyo devebhyo dakShiNAsadbhyaH svAhetyatha
pashcArdhye juhoti vishvadevanetrebhyo devebhyaH pashcAtsadbhyaH
svAhetyathottarArdhye juhoti mitrAvaruNanetrebhyo vA marunnetrebhyo vA devebhyo
uttarAsadbhyaH svAhetyatha madhye juhoti somanetrebhyo devebhya uparisadbhyo
duvasvadbhyaH svAheti



5.2.4.[6]

atha sArdhaM samuhya juhoti | ye devA agninetrAH puraHsadastebhyaH svAhA ye devA
yamanetrA dakShiNAsadastebhyaH svAhA ye devA vishvadevanetrAH pashcAtsadastebhyaH
svAhA ye devA mitrAvaruNanetrA vA marunnetrA vottarAsadastebhyaH svAhA ye devAH
somanetrA uparisado duvasvantastebhyaH svAheti tadyadevaM juhoti 



5.2.4.[7]

yatra vai devAH | sAkamedhairvyajayanta yeyameShAM vijitistAM taddhocurutpibante vA
imAni dikShu nAShTrA rakShAMsi hantaibhyo vajram praharAmeti vajro vA AjyaM ta etena
vajreNAjyena dikShu nAShTrA rakShAMsyavAghnaMste vyajayanta yeyameShAM vijitistAM
tatho evaiSha etena vajreNAjyena dikShu nAShTrA rakShAMsyavahanti tatho eva vijayate
vijite 'bhaye 'nAShTre sUyA iti



5.2.4.[8]

atha yadetA aparAH pa¤cAhutIrjuhoti | kShaNvanti vA etadagnervivR^ihanti
yatpa¤cadhAhavanIyaM vyUhanti tadevAsyaitena saMdadhAti tasmAdetA aparAH
pa¤cAhutIrjuhoti



5.2.4.[9]

tasya praShTivAhano 'shvaratho dakShiNA | trayo 'shvA dvau savyaShThR^isArathI te pa¤ca
prANA yo vai prANaH sa vAtastadyadetasya karmaNa eShA dakShiNA tasmAtpa¤cavAtIyaM
nAma 



5.2.4.[10]

sa haitenApi bhiShajyet | ayaM vai prANo yo 'yam pavate yo vai prANaH sa AyuH so
'yameka ivaiva pavate so 'yam puruShe 'ntaH praviShTo dashadhA vihito dasha vA etA
AhutIrjuhoti tadasmindasha prANAnkR^itsnameva sarvamAyurdadhAti sa yadihApi
gatAsuriva bavatyA haivainena harati



5.2.4.[11]

athendraturIyam | Agneyo 'ShTAkapAlaH puroDAsho bhavati vAruNo yavamayashcarU
raudro gAvedhukashcaruranaDuhyai vahalAyA aindraM dadhi tenendraturIyeNa yajata
indrAgnI u haivaitatsamUdAte utpibante vA imAni dikShu nAShTrA rakShAMsi hantaibhyo
vajram praharAveti



5.2.4.[12]

sa hAgniruvAca | trayo mama bhAgAH santvekastaveti tatheti tAvetena haviShA dikShu
nAShTrA rakShAMsyavAhatAM tau vyajayetAM yainayoriyaM vijitistAM tatho evaiSha etena
haviShA dikShu nAShTrA rakShAMsyavahanti tatho eva vijayate vijite 'bhaye nAShTre sUyA
iti 



5.2.4.[13]

sa ya eSha Agneyo 'ShTAkapAlaH puroDAsho bhavati | so 'gnereko bhAgo 'tha yadvAruNo
yavamayashcarurbhavati yo vai varuNaH so 'gniH so 'gnerdvitIyo bhAgo 'tha yadraudro
gAvedhukashcarurbhavati yo vai rudraH so 'gniH so 'gnestR^itIyo bhAgo 'tha
yadgAvedhuko bhavati vAstavyo vA eSha devo vAstavyA gavedhukAstasmAdgAvedhuko
bhavatyatha yadanaDuhyai vahalAyA aindraM dadhi bhavati sa indrasya caturtho
bhAgo yadvai caturthaM tatturIyaM tasmAdindraturIyaM nAma tasyaiShaivAnaDuhI
vahalA dakShiNA sA hi vahenAgneyyagnidagdhamiva hyasyai vaham bhavatyatha yatstrI
satI vahatyadharmeNa tadasyai vAruNaM rUpamatha yadgaustena raudryatha yadasyA
aindraM dadhi tenaindryeShA hi vA etatsarvaM vyashnute tasmAdeShaivAnaDuhI vahalA
dakShiNA



5.2.4.[14]

athApAmArgahomaM juhoti | apAmArgairvai devA dikShu nAShTrA rakShAMsyapAmR^ijata te
vyajayanta yeyameShAM vijitistAM tatho evaiSha etadapAmArgaireva dikShu nAShTrA
rakShAMsyapamR^iShTe tatho eva vijayate vijite 'bhaye 'nAShTre sUyA iti 



5.2.4.[15]

sa pAlAshe vA sruve vaikaN^kate vA | apAmArgataNDulAnAdatte
'nvAhAryapacanAdulmukamAdadate tena prA¤co voda¤co vA yanti tadagniM samAdhAya
juhoti 



5.2.4.[16]

sa ulmukamAdatte | agne sahasva pR^itanA iti yudho vai pR^itanA yudhaH
sahasvetyevaitadAhAbhimAtIrapAsyeti sapatno vA abhimAtiH
sapatnamapajahItyevaitadAha duShTarastarannarAtIriti dustaro hyeSha
rakShobhirnAShTrAbhistarannarAtIriti sarvaM hyeSha pApmAnaM tarati tasmAdAha
tarannarAtIriti varco dhA yaj~navAhasIti sAdhu yajamAnaM dadhadityevaitadAha



5.2.4.[17]

tadagniM samAdhAya juhoti | devasya tvA savituH prasave 'shvinorbAhubhyAm pUShNo
hastAbhyAmupAMshorvIryeNa juhomIti yaj~namukhaM vA
upAMshuryaj~namukhenaivaitannAShTrA rakShAMsi hanti hataM rakShaH svAheti tannAShTrA
rakShAMsi hanti



5.2.4.[18]

sa yadi pAlAshaH sruvo bhavati | brahma vai palAsho brahmaNaivaitannAShTrA rakShAMsi
hanti yadyu vaikaN^kato vajro va vikaN^kato vajreNaivaitannAShTrA rakShAMsi hanti
rakShasAM tvA badhAyeti tannAShTrA rakShAMsi hanti



5.2.4.[19]

sa yadi prAÇitvA juhoti | prA¤caM sruvamasyati yadyudaÇÇitvA juhotyuda¤caM
sruvamasyatyabadhiShma rakSha iti tannAShTrA rakShAMsi hanti



5.2.4.[20]

athApratIkSham punarAyanti | sa haitenApi pratisaraM kurvIta sa yasyAM tato dishi
bhavati tatpratItya juhoti pratIcInaphalo vA apAmArgaH sa yo hAsmai tatra
kiMcitkaroti tameva tatpratyagdhUrvati tasya nAmAdishedabadhiShmAmumasau hata iti
tannAShTrA rakShAMsi hanti 



5.2.5.[1]

AgnAvaiShNavamekAdashakapAlam puroDAshaM nirvapati | aindrAvaiShNavaM caruM
vaiShNavaM trikapAlaM vA puroDAshaM caruM vA tena triShaMyuktena yajate
puruShAnetaddevA upAyaMstatho evaiSha etatpuruShAnevopaiti 



5.2.5.[2]

sa yadAgnAvaiShNavaH | ekAdashakapAlaH puroDAsho bhavatyagnirvai dAtA vaiShNavAH
puruShAstadasmA agnirdAtA puruShAndadAti



5.2.5.[3]

atha yadaindrAvaiShNavaH | carurbhavatIndro vai yajamAno vaiShNavAH
puruShAstadasmA agnirdAtA puruShAndadAti tairevaitatsaMspR^ishate tAnAtmankurute 



5.2.5.[4]

atha yadvaiShNavaH | trikapAlo vA puroDAsho bhavati carurvA yAnevAsmA agnirdAtA
puruShAndadAti teShvevaitadantataH pratitiShThati yadvai puruShavAnkarma cikIrShati
shaknoti vai tatkartuM tatpuruShAnevaitadupaiti puruShavAntsUyA iti tasya vAmano
gaurdakShiNA sa hi vaiShNavo yadvAmanaH



5.2.5.[5]

athApareNa triShaMyuktena yajate | sa AgnApauShNamekAdashakapAlam puroDAshaM
nirvapatyaindrApauShNaM carum pauShNaM caruM tena triShaMyuktena yajate pashUneva
taddevA upAyaMstatho evaiSha etatpashUnevopaiti



5.2.5.[6]

sa yadAgnApauShNaH | ekAdashakapAlaH puroDAsho bhavatyagnirvai dAtA pauShNAH
pashavastadasmA agnireva dAtA pashUndadAti



5.2.5.[7]

atha yadaindrApauShNaH | carurbhavatIndro vai yajamAnaH pauShNAH pashavaH sa
yAnevAsmA agnirdAtA pashUndadAti tairevaitatsaMspR^ishate tAnAtmankurute 



5.2.5.[8]

atha yatpauShNaH | carurbhavati yAnevAsmA agnirdAtA pashUndadAti teShvevaitadantataH
pratitiShThati yadvai pashumAnkarma cikIrShati shaknoti vai tatkartuM
tatpashUnevaitadupaiti pashumAntsUyA iti tasya shyAmo gaurdakShiNA sa hi pauShNo
yacyAmo dve vai shyAmasya rUpe shuklaM caiva loma kR^iShNaM ca dvandvaM vai
mithunam prajananaM vai pUShA pashavo hi pUShA pashavo hi prajananam
mithunamevaitatprajananaM kriyate tasmAcyAmo gaurdakShiNA



5.2.5.[9]

athApareNa triShaMyuktena yajate | so 'gnIShomIyamekAdashakapAlam puroDAshaM
nirvapatyaindrAsaumyaM caruM saumyaM caruM tena triShaMyuktena yajate varca eva
taddevA upAyaMstatho evaiSha etadvarca evopaiti 



5.2.5.[10]

sa yadagnIShomIyaH | ekAdashakapAlaH puroDAsho bhavatyagnirvai dAtA varcaH
somastadasmA agnireva dAtA varco dadAti



5.2.5.[11]

atha yadaindrAsaumyaH | carurbhavatIndro vai yajamAno varcaH somaH sa yadevAsmA
agnirdAtA varco dadAti tenaivaitatsaMspR^ishate tadAnmankurute 



5.2.5.[12]

atha yatsaumyaH | carurbhavati yadevAsmA agnirdAtA varco dadAti
tasminnevaitadantataH pratitiShThati yadvai varcasvI karma cikIrShati shaknoti vai
tatkartuM tadvarca evaitadupaiti varcasvI sUyA iti no hyavarcaso vyAptyA canArtho 'sti
tasya babhrurgaurdakShiNA sa hi saumyo yadbabhruH



5.2.5.[13]

atha shvo bhUte | vaishvAnaraM dvAdashakapAlam puroDAshaM nirvapati vAruNa yavamayaM
caruM tAbhyAmanUcInAhaM veShTibhyAM yajate samAnabarhirbhyAM vA 



5.2.5.[14]

sa yadvaishvAnaro bhavati | saMvatsaro vai vaishvAnaraH saMvatsaraH prajApatiH
prajApatireva tadbhUmAnam prajAH sasR^ije bhUmAnam prajAH sR^iShTvA sUyA iti tatho
evaiSha etadbhUmAnam prajAH sR^ijate bhUmAnam prajAH sR^iShTvA sUyA iti



5.2.5.[15]

atha yaddvAdashakapAlo bhavati | dvAdasha vai mAsAH saMvatsarasya saMvatsaro
vaishvAnarastasmAddvAdashakapAlo bhavati 



5.2.5.[16]

atha yadvAruNo yavamayashcarurbhavati |
tatsarvasmAdevaitadvaruNapAshAtsarvasmAdvaruNyAtprajAH pramu¤cati tA asyAnamIvA
akilviShAH prajAH prajAyante 'namIvA akilviShAH prajA abhi sUyA iti 



5.2.5.[17]

R^iShabho vaishvAnarasya dakShiNA | saMvatsaro vai vaishvAnaraH saMvatsaraH
prajApatirR^iShabho vai pashUnAm prajApatistasmAdR^iShabho vaishvAnarasya dakShiNA kR^iShNaM
vAso vAruNasya taddhi vAruNaM yatkR^iShNaM yadi kR^iShNaM na vindedapi yadeva kiM ca
vAsaH syAdgranthibhirhi vAso vAruNaM varuNyo hi granthiH



5.3.1.[1]

araNyoragnI samArohya | senAnyo gR^ihAnparetyAgnaye 'nIkavate 'ShThAkapAlam
puroDAshaM nirvapatyagnirvai devatAnAmanIkaM senAyA vai senAnIranIkaM
tasmAdagnaye 'nIkavata etadvA asyaikaM ratnaM yatsenAnIstasmA evaitena sUyate taM
svamanapakramiNaM kurute tasya hiraNyaM dakShiNAgneyo vA eSha yaj~no bhavatyagne
reto hiraNyaM tasmAddhiraNyaM dakShiNA



5.3.1.[2]

atha shvo bhUte | purohitasya gR^ihAnparetya bArhaspatyaM caruM nirvapati bR^ihaspatirvai
devAnAM purohita eSha vA etasya purohito bhavati tasmAdbArhaspatyo bhavatyetadvA
asyaikaM ratnaM yatpurohitastasmA evaitena sUyate taM svamanapakramiNaM kurute
tasya shitipR^iShTho gaurdakShiNaiShA vA UrdhvA bR^ihaspaterdiktadeSha upariShTAdaryamNaH
panthAstasmAcitipR^iShTho bArhaspatyasya dakShiNA 



5.3.1.[3]

atha shvo bhUte | sUyamAnasya gR^iha aindramekAdashakapAlam puroDAshaM nirvapati
kShatraM vA indraH kShatraM sUyamAnastasmAdaindro bhavati tasyarShabho dakShiNA sa
hyaindro yadR^iShabhaH



5.3.1.[4]

atha shvo bhUte | mahiShyai gR^ihAnparetya AdityaM caruM nirvapatIyaM vai pR^ithivyaditiH
seyaM devAnAm patnyeShA vA etasya patnI bhavati tasmAdAdityo bhavatyetadvA
asyaikaM ratnaM yanmahiShI tasyA evaitena sUyate tAM svAmanapakramiNIM kurute
tasyai dhenurdakShiNA dhenuriva vA iyam manuShyebhyaH sarvAnkAmAnduhe mAtA
dhenurmAteva vA iyam manuShyAnbibharti tasmAddhenurdakShiNA



5.3.1.[5]

atha shvo bhUte | sUtasya gR^ihAnparetya vAruNaM yavamayaM caruM nirvapati savo vai
sUtaH savo vai devAnAM varuNastasmAdvAruNo bhavatyetadvA asyaikaM ratnaM
yatsUtastasmA evaitena sUyate taM svamanapakramiNaM kurute tasyAshvo dakShiNA sa hi
vAruNo yadashvaH



5.3.1.[6]

atha shvo bhUte | grAmaNyo gR^ihAnparetya mArutaM saptakapAlam puroDAshaM nirvapati
visho vai maruto vaishyo vai grAmaNIstasmAnmAruto bhavatyetadvA asyaikaM ratnaM
yadgrAmaNIstasmA evaitena sUyate taM svamanapakramiNaM kurute tasya
pR^iShangaurdakShiNA bhUmA vA etadrUpANAM yatpR^iShato gorvisho vai maruto bhUmo vai
viTtasmAtpR^iShangaurdakShiNA 



5.3.1.[7]

atha shvo bhUte | kShatturgR^ihAnparetya sAvitraM dvAdashakapAlaM vAShTAkapAlaM vA
puroDAshaM nirvapati savitA vai devAnAm prasavitA prasavitA vai kShattA tasmAtsAvitro
bhavatyetadvA asyaikaM ratnaM yatkShattA tasmA evaitena sUyate taM
svamanapakramiNaM kurute tasya shyeto 'naDvAndakShiNaiSha vai savitA ya eSha
tapatyeti vA eSha etyanaDvAnyuktastadyacyeto bhavati shyeta iva hyeSha udyaMshcAstaM
ca yanbhavati tasmAcyeto 'naDvAndakShiNA



5.3.1.[8]

atha shvo bhUte | saMgrahIturgR^ihAnparetyAshvinaM dvikapAlam puroDAshaM nirvapati
sayonI vA ashvinau sayonI savyaShThR^isArathI samAnaM hi
rathamadhitiShThatastasmAdAshvino bhavatyetadvA asyaikaM ratnaM yatsaMgrahItA tasmA
evaitena sUyate taM svamanapakramiNaM kurute tasya yamau gAvau dakShiNA tau hi
sayonI yadyamau yadi yamau na vindedapyanUcInagarbhAveva gAvau dakShiNA syAtAM
tA u hyapi samAnayonI 



5.3.1.[9]

atha shvo bhUte | bhAgadughasya gR^ihAnparetya pauShNaM caruM nirvapati pUShA vai
devAnAm bhAgadugha eSha vA etasya bhAgadugho bhavati tasmAtpauShNo
bhavatyetadvA asyaikaM ratnaM yadbhAgadughastasmA evaitena sUyate taM
svamanapakramiNaM kurute tasya shyAmo gaurdakShiNA tasyAsAveva bandhuryo 'sau
triShaMyukteShu



5.3.1.[10]

atha shvo bhUte | akShAvApasya ca gR^ihebhyo govikartasya ca gavedhukAH sambhR^itya
sUyamAnasya gR^ihe raudraM gAvedhukh!M caruM nirvapati te vA ete dve satI ratne ekaM
karoti sampadaH kAmAya tadyadetena yajate yAM vA imAM sabhAyAM ghnanti rudro
haitAmabhimanyate 'gnirvai rudro 'dhidevanaM vA agnistasyaite 'N^gArA
yadakShAstamevaitena prINAti tasya ha vA eShAnumatA gR^iheShu hanyate yo vA rAjasUyena
yajate yo vaitadevaM vedaitadvA asyaikaM ratnaM yadakShAvApashca govikartashca
tAbhyAmevaitena sUyate tau svAvanapakramiNau kurute tasya dvirUpo gaurdakShiNA
shitibAhurvA shitivAlo vAsirnakharo vAladAmnAkShAvapanam prabaddhametadu hi
tayorbhavati



5.3.1.[11]

atha shvo bhUte | pAlAgalasya gR^ihAnparetya caturgR^ihItamAjyaM gR^ihItvAdhvana AjyaM
juhoti juShANo 'dhvAjyasya vetu svAheti praheyo vai pAlAgalo 'dhvAnaM vai prahita eti
tasmAdadhvana AjyaM juhotyetadvA asyaikaM ratnaM yatpAlAgalastasmA evaitena sUyate
taM svamanapakramiNaM kurute tasya dakShiNA pyukShNaveShTitaM dhanushcarmamayA
vANavanto lohita uShNISha etadu hi tasya bhavati 



5.3.1.[12]

tAni vA etAni | ekAdasha ratnAni sampAdayatyekAdashAkSharA vai triShTubvIryaM
triShTubvIryamevaitadratnAnyabhisampAdayati tadyadratninAM havirbhiryajata eteShAM
vai rAjA bhavati tebhya evaitena sUyate tAntsvAnanapakramiNaH kurute 



5.3.1.[13]

atha shvo bhUte | parivR^ityai gR^ihAnparetya nairR^itaM caruM nirvapati yA vA aputrA patnI
sA parivR^ittI sa kR^iShNAnAM vrIhINAM nakhairnirbhidya taNDulAnnairR^itaM caruM shrapayati
sa juhotyeSha te nirR^ite bhAgastaM juShasva svAheti yA vA aputrA patnI sA nirR^itigR^ihItA
tadyadevAsya atra nairR^itaM rUpaM tadevaitacamayati tatho hainaM sUyamAnaM nirR^itirna
gR^ihNAti tasya dakShiNA kR^iShNA gauH parimUrNI paryAriNI sA hyapi nirR^itigR^ihItA tAmAha
mA
me 'dyeshAyAM vAtsIditi tatpApmAnamapAdatte



5.3.2.[1]

upariShTAdratnAnAM saumAraudreNa yajate | sa shvetAyai shvetavatsAyai payasi shR^ito
bhavati tadyadupariShTAdratnAnAM saumAraudreNa yajate 



5.3.2.[2]

svarbhAnurha vA AsuraH | sUryaM tamasA vivyAdha sa tamasA viddho na vyarocata tasya
somArudrAvevaitattamo 'pAhatAM sa eSho 'pahatapApmA tapati tatho evaiSha etattamaH
pravishatyetaM vA tamaH pravishati yadayaj~niyAnyaj~nena prasajatyayaj~niyAnvA
etadyaj~nena prasajati shUdrAMstvadyAMstvattasya somArudrAvevaitattamo 'pahataH so
'pahatapApmaiva dIkShate tadyacvetAyai shvetavatsAyai payasi shR^ito bhavati kR^iShNaM vai
tamastattamo 'pahanti tasyaiShaiva shvetA shvetavatsA dakShiNA 



5.3.2.[3]

sa haitenApi yajeta | yo 'laM yashase sanna yasho bhavati yo vA anUcAnaH so 'laM yashase
sanna yasho bhavati yo na yasho bhavati sa tamasA vai sa tatprAvR^ito bhavati tasya
somArudrAvevaitattamo 'pahataH so 'pahatapApmA jyotireva shriyA yashasA bhavati 



5.3.2.[4]

atha maitrAbArhaspatyaM caruM nirvapati | hvalati vA eSha yo yaj~napathAdetyeti vA eSha
yaj~napathAdyadayaj~niyAnyaj~nena prasajatyayaj~niyAnvA etadyaj~nena prasajati
shUdrAMstvadyAMstvanmitrAbR^ihaspatI vai yaj~napatho brahma hi mitro brahma hi yaj~no
brahma hi bR^ihaspatirbrahma hi yaj~nastatpunaryaj~napathamapipadyate so 'pipadyaiva
yaj~napathaM dIkShate tasmAnmaitrAbArhaspatyaM caruM nirvapati 



5.3.2.[5]

tasyAvR^it | yA svayamprashIrNAshvatthI shAkhA prAcI vodIcI vA bhavati tasyai maitram
pAtraM karoti varuNyA vA eShA yA parashuvR^ikNAthaiShA maitrI yA svayamprashIrNA
tasmAtsvayamprashIrNAyai shAkhAyai maitram pAtraM karoti



5.3.2.[6]

athAtacya dadhi | vinATa Asicya rathaM yuktvAbadhya dedIyitavA Aha
tadyatsvayamuditaM navanItaM tadAjyam bhavati varuNyaM vA
etadyanmathitamathaitanmaitraM yatsvayamuditaM tasmAtsvayamuditamAjyam
bhavati 



5.3.2.[7]

dvedhA taNDulAnkurvanti | sa ye 'NIyAMsaH paribhinnAste bArhaspatyA atha ye
sthavIyAMso 'paribhinnAste maitrA na vai mitraH kaM cana hinasti na mitraM kashcana
hinasti nainaM kusho na kaNTako vibhinatti nAsya vraNashcanAsti sarvasya hyeva mitro
mitram 



5.3.2.[8]

atha bArhaspatyaM carumadhishrayati | tam maitreNa pAtreNApidadhAti tadAjyamAnayati
tattaNDulAnAvapati sa eSha UShmaNaiva shrapyate varuNyo vA eSha yo 'gninA shR^ito 'thaiSha
maitro ya UShmaNA shR^itastasmAdUShmaNA shR^ito bhavati tayorubhayoravadyannAha
mitrAbR^ihaspatibhyAmanubrUhItyAshrAvyAha mitrAbR^ihaspatI yajeti vaShaTkR^ite juhoti



5.3.3.[1]

sa vai dIkShate | sa upavasathe 'gnIShomIyam pashumAlabhate tasya vapayA
pracaryAgnIsomIyamekAdashakapAlam puroDAsham nirvapati tadanu devasvAM havIMShi
nirupyante 



5.3.3.[2]

savitre satyaprasavAya | dvAdashakapAlaM vAShTAkapAlaM vA puroDAshaM nirvapati
plAshukAnAM vrIhINAM savitA vA devAnAm prasavitA savitR^iprasUtaH sUyA ityatha
yatplAshukAnAM vrIhINAM kShipre mA prasuvAniti 



5.3.3.[3]

athAgnaye gR^ihapataye | aShTAkapAlam puroDAshaM nirvapatyAshUnAM shrIrvai gArhapataM
yAvato-yAvata IShTe tadenamagnireva gR^ihapatirgArhapatamabhi pariNayatyatha
yadAshUnAM kShipre mA pariNayAniti



5.3.3.[4]

atha somAya vanaspataye | shyAmAkaM carum nirvapati tadenaM soma eva
vanaspatiroShadhibhyaH suvatyatha yacyAmAko bhavatyete vai somasyauShadhInAM
pratyakShatamAM yacyAmAkAstasmAcyAmAko bhavati 



5.3.3.[5]

atha bR^ihaspataye vAce | naivAraM caruM nirvapati tadenam bR^ihaspatireva vAce
suvatyatha yannaivAro bhavati brahma vai bR^ihaspatirete vai brahmaNA pacyante
yannIvArAstasmAnnaivAro bhavati 



5.3.3.[6]

athendrAya jyeShThAya | hAyanAnAM caruM nirvapati tadenamindra eva jyeShTho
jyaiShThyamabhi pariNayatyatha yaddhAyanAnAm bhavatyatiShThA vA etA oShadhayo
yaddhAyanA atiShTho vA indrastasmAddhAyanAnAm bhavati 



5.3.3.[7]

atha rudrAya pashupataye | raudraM gAvedhukaM caruM nirvapati tadenaM rudra eva
pashupatiH pashubhyaH suvatyatha yadgAvedhuko bhavati vAstavyo vA eSha devo vAstavyA
gavedhukAstasmAdgAvedhuko bhavati



5.3.3.[8]

atha mitrAya satyAya | nAmbAnAM caruM nirvapati tadenam mitra eva satyo brahmaNe
suvatyatha yannAmbAnAm bhavati varuNyA vA etA oShadhayo yAH kR^iShTe jAyante 'thaite
maitrA yannAmbAstasmAnnAmbAnAm bhavati 



5.3.3.[9]

atha varuNAya dharmapataye | vAruNaM yavamayaM caruM nirvapati tadenaM varuNa
eva dharmapatirdharmasya patiM karoti paramatA vai sA yo dharmasya patirasadyo hi
paramatAM gacati taM hi dharma upayanti tasmAdvaruNAya dharmapataye 



5.3.3.[10]

athAgnIShomIyena puroDAshena pracarati | tasyAniShTa eva
sviShTakR^idbhavatyathaitairhavirbhiH pracarati yadaitairhavirbhiH pracarati



5.3.3.[11]

athainaM dakShiNe bAhAvabhipadya japati | savitA tvA savAnAM
suvatAmagnirgR^ihapatInAM somo vanaspatInAm bR^ihaspatirvAca indro jyaiShThyAya
rudraH pashubhyo mitraH satyo varuNo dharmapatInAm 



5.3.3.[12]

imaM devAH | asapatnaM suvadhvamitImaM devA abhrAtR^ivyaM suvadhvamityevaitadAha
mahate kShatrAya mahate jyaiShThyAyeti nAtra tirohitamivAsti mahate jAnarAjyAyeti
mahate janAnAM rAjyAyetyevaitadAhendrasyendriyAyeti vIryAyetyevaitadAha
yadAhendrasyendriyAyetImamamuShyai putramamuShyai putramiti tadyadevAsya
janma tata evaitadAhAsyai visha iti yasyai visho rAjA bhavatyeSha vo 'mI rAjA somo
'smAkam brAhmaNAnAM rAjeti tadasmA idaM sarvamAdyaM karoti
brAhmaNamevApoddharati tasmAdbrAhmaNo 'nAdyaH somarAjA hi bhavati



5.3.3.[13]

etA ha vai devAH savasyeshate | tasmAddevasvo nAma tadenametA eva devatAH suvate
tAbhiH sUtaH shvaH sUyate 



5.3.3.[14]

tA vai dvinAmnyo bhavanti | dvandvaM vai vIryaM vIryavatyaH suvAntA iti
tasmAddvinAmnyo bhavanti



5.3.3.[15]

athAhAgnaye sviShTakR^ite 'nubrUhIti | tadyadantareNAhutI etatkarma kriyata eSha vai
prajApatirya eSha yaj~nastAyate yasmAdimAH prajAH prajAtA etamvevApyetarhyanu
prajAyantetadenam madhyata evaitasya prajApaterdadhAti madhyataH suvati
tasmAdantareNAhutI etatkarma kriyata AshrAvyAhAgnaye sviShTakR^ite preShyeti vaShaTkR^ite
juhoti



5.3.4.[1]

sa vA apaH sambharati | tadyadapaH sambharati vIryaM vA Apo
vIryamevaitadrasamapAM sambharati



5.3.4.[2]

audumbare pAtre | annaM vA Urgudumbara Urjo 'nnAdyasyAvaruddhyai
tasmAdaudumbare pAtre



5.3.4.[3]

sa sArasvatIreva prathamA gR^ihNAti | apo devA madhumatIragR^ibhNannityapo devA
rasavatIragR^ihNannityevaitadAhorjasvatI rAjasvashcitAnA iti rasavatIrityevaitadAha
yadAhorjasvatIriti rAjasvashcitAnA iti yAH praj~nAtA rAjasva ityevaitadAha
yAbhirmitrAvaruNAvabhyaShi¤cannityetAbhirhi
mitrAvaruNAvabhyaShi¤canyAbhirindramanayannatyarAtIrityetAbhirhIndraM nAShTrA
rakShAMsyatyanayaMstAbhirabhiShin=cati vAgvai sarasvatI
vAcaivainametadabhiShi¤catyetA vA ekA ApastA evaitatsambharati



5.3.4.[4]

athAdhvaryuH | caturgR^ihItamAjyaM gR^ihItvApo 'bhyavaiti tadyA UrmI vyardataH pashau
vA puruShe vAbhyavete tau gR^ihNAti 



5.3.4.[5]

sa yaH prAN^gudardati | taM gR^ihNAti vR^iShNa Urmirasi rAShTradA me dehi svAhA vR^iShNa
Urmirasi rAShTradA rAShTramamuShmai dehIti 



5.3.4.[6]

atha yaH pratyaÇÇudardati | taM gR^ihNAti vR^iShaseno 'si rAShTradA rAShTram me dehi svAhA
vR^iShaseno 'si rAShTradA rAShTramamuShmai dehIti tAbhirabhiShi¤cati vIryaM vA
etadapAmudardati pashau vA puruShe vAbhyavete vIryeNaivainametadabhiShi¤catyetA vA
ekA ApastA evaitatsambharati



5.3.4.[7]

atha syandamAnA gR^ihNAti | artheta stha rAShTradA rAShTram me datta svAhArtheta stha
rAShTradA rAShTramamuShmai datteti tAbhirabhiShi¤cati vIryeNa vA etAH syandante
tasmAdenAH syandamAnA na kiMcana pratidhArayate vIryeNaivainametadabhiShi¤catyetA
vA ekA ApastA evaitatsambharati



5.3.4.[8]

atha yAH syandamAnAnAm pratIpaM syandante | tA gR^ihNAtyojasvatI stha rAShTradA
rAShTram me datta svAhaujasvatI stha rAShTradA rAShTramamuShmai datteti
tAbhirabhiShi¤cati vIryeNa vA etAH syandamAnAnAm pratIpaM syandante
vIryeNaivainametadabhiShi¤catyetA vA ekA ApastA evaitatsambharati 



5.3.4.[9]

athApayatIrgR^ihNAti | ApaH parivAhiNI stha rAShTradA rAShTramamuShmai datteti
tAbhirabhiShi¤catyetasyai vA eShApacidyaiShaiva punarbhavatyapi ha vA
asyAnyarAShTrIyo rAShTre bhavatyapyanyarAShTrIyamavaharate tathAsminbhUmAnaM
dadhAti bhUmnaivainametadabhiShi¤catyetA vA ekA ApastA evaitatsambharati 



5.3.4.[10]

atha nadIpatiM gR^ihNAti | apAm patirasi rAShTradA rAShTram me dehi svAhApAm patirasi
rAShTradA rAShTramamuShmai dehIti tAbhirabhiShi¤catyapAM vA eSha
patiryannadIpatirvishAmevainametatpatiM karotyetA vA ekA ApastA evaitatsambharati 



5.3.4.[11]

atha niveShyaM gR^ihNAti | apAM garbho 'si rAShTradA rAShTram me dehi svAhApAM garbho
'si rAShTradA rAShTramamuShmai dehIti tAbhirabhiShi¤cati garbhaM vA etadApa
upaniveShTante vishAmevainametadgarbhaM karotyetA vA ekA ApastA evaitatsambharati 



5.3.4.[12]

atha yaH syandamAnAnAM sthAvaro hrado bhavati | pratyAtApe tA gR^ihNAti sUryatvacasa
stha rAShTradA rAShTram me datta svAhA sUryatvacasa stha rAShTradA rAShTramamuShmai
datteti tAbhirabhiShi¤cati varcasaivainametadabhiShi¤cati
sUryatvacasamevainametatkaroti varuNyA vA etA Apo bhavanti yAH syandamAnAnAM na
syandante varuNasavo vA eSha yadrAjasUyaM tasmAdetAbhirabhiShi¤catyetA vA ekA ApastA
evaitatsambharati 



5.3.4.[13]

atha yA Atapati varShanti | tA gR^ihNAti sUryavarcasa stha rAShTradA rAShTram me datta
svAhA sUryavarcasa stha rAShTradA rAShTramamuShmai datteti tAbhirabhiShi¤cati
varcasaivainametadabhiShi¤cati sUryavarcasamevainametatkaroti medhyA vA etA Apo
bhavanti yA Atapati varShantyaprAptA hImAm bhavantyathainA gR^ihNAti
medhyamevainametatkarotyetA vA ekA ApastA evaitatsambharati 



5.3.4.[14]

atha vaishantIrgR^ihNAti | mAndA stha rAShTradA rAShTram me datta svAhA mAndA stha
rAShTradA rAShTramamuShmai datteti tAbhirabhiShi¤cati vishamevAsmA
etatsthAvarAmanapakramiNIM karotyetA vA ekA ApastA evaitatsambharati 



5.3.4.[15]

atha kUpyA gR^ihNAti | vrajakShita stha rAShTradA rAShTram me datta svAhA vrajakShita
stha rAShTradA rAShTramamuShmai datteti tAbhirabhiShi¤cati tadyA imAm pareNApastA
evaitatsambharatyapAmu caiva sarvatvAya tasmAdetAbhirabhishcatyetA vA ekA ApastA
evaitatsambharati



5.3.4.[16]

atha pruShvA gR^ihNAti | vAshA stha rAShTradA rAShTram me datta svAhA vAshA stha
rAShTradA
rAShTramamuShmai datteti
tAbhirabhiShi¤catyannAdyenaivainametadabhiShi¤catyannAdyamevAsminnetaddadhAtId
aM vA asAvAditya udyanneva yathAyamagnirnirdahedevamoShadhIrannAdyaM nirdahati
tadetA Apo 'bhyavayatyaH shamayanti na ha vA ihAnnAdyaM parishiShyate yadetA Apo
nAbhyaveyurannAdyenaivainametadabhiShi¤catyetA vA ekA ApastA evaitatsambharati 



5.3.4.[17]

atha madhu gR^ihNAti | shaviShTA stha rAShTradA rAShTram me datta svAhA shaviShThA stha
rAShTradA rAShTramamuShmai datteti tAbhirabhiShi¤catyapAM caivainametadoShadhInAM
ca rasenAbhiShi¤catyetA vA ekA ApastA evaitatsambharati



5.3.4.[18]

atha gorvijAyamAnAyA ulbyA gR^ihNAti | shakvaro stha rAShTradA rAShTram me datta svAhA
shakvarI stha rAShTradA rAShTramamuShmai datteti tAbhirabhiShi¤cati
pashubhirevainametadabhiShi¤catyetA vA ekA ApastA evaitatsambharati



5.3.4.[19]

atha payo gR^ihNAti | janabhR^ita stha rAShTradA rAShTram me datta svAhA janabhR^ita stha
rAShTradA rAShTramamuShmai datteti tAbhirabhiShi¤cati
pashubhirevainametadabhiShi¤catyetA vA ekA ApastA evaitatsambharati 



5.3.4.[20]

atha ghR^itaM gR^ihNAti | vishvabhR^ita stha rAShTradA rAShTram me datta svAhA vishvabhR^ita
stha rAShTradA rAShTramamuShmai datteti tAbhirabhiShi¤cati
pashUnAmevainametadrasenAbhiShi¤catyetA vA ekA ApastA evaitatsambharati 



5.3.4.[21]

atha marIcIH | a¤jalinA saMgR^ihyApisR^ijatyApaH svarAja stha rAShTradA rAShTramamuShmai
dattetyetA vA ApaH svarAjo yanmarIcayastA yatsyandanta ivAnyo 'nyasyA evaitacriyA
atiShThamAnA uttarAdharA iva bhavantyo yanti svArAjyamevAsminnetaddadhAtyetA vA
ekA ApastA evaitatsambharati



5.3.4.[22]

tA vA etAH | saptadashApaH sambharati saptadasho vai prajApatiH
prajApatiryaj~nastasmAtsaptadashApaH sambharati 



5.3.4.[23]

ShoDasha tA Apo yA abhijuhoti | ShoDashAhutIrjuhoti tA dvAtriMshaddvayIShu na juhoti
sArasvatIShu ca marIciShu ca tAshcatustriMshattrayastriMshadvai devAH
prajApatishcatustriMshastadenam prajApatiM karoti 



5.3.4.[24]

atha yaddhutvA-hutvA gR^ihNAti | vajro vA AjyaM vajreNaivaitadAjyena spR^itvA-spR^itvA
svIkR^itya gR^ihNAti



5.3.4.[25]

atha yatsArasvatIShu na juhoti | vAgvai sarasvatI vajra AjyaM nedvajreNAjyena vAcaM
hinasAnIti tasmAtsArasvatIShu na juhoti 



5.3.4.[26]

atha yanmarIciShu na juhoti | nedanaddhevaitAmAhutiM juhavAnIti tasmAnmarIciShu
na juhoti



5.3.4.[27]

tAH sArdhamaudumbare pAtre samavanayati | madhumatIrmadhumatIbhiH
pR^icyantAmiti rasavatI rasavatIbhiH pR^icyantAmityevaitadAha mahi kShatraM kShatriyAya
vanvAnA iti tatparo 'kShaM yajamAnAyAshiShamAshAste yadAha mahi kShatraM kShatriyAya
vanvAnA iti 



5.3.4.[28]

tA agreNa maitrAvaruNasya dhiShNyaM sAdayati | anAdhR^iShTAH sIdata sahaujasa
ityanAdhR^iShTAH sIdata rakShobhirityevaitadAha sahaujasa iti savIryA ityevaitadAha mahi
kShatraM kShatriyAya dadhatIriti tatpratyakShaM kShatraM yajamAnAyAshiShamAshAste
yadAha mahi kShatraM kShatriyAya dadhatIriti



5.3.5.[1]

taM vai mAdhyadine savane 'bhiShi¤cati | eSha vai prajApatirya eSha yaj~nastAyate
yasmAdimAH prajAH prajAtA etamvevApyetarhyanu prajAyante tadenam madhyata
evaitasya prajApaterdadhAti madhyataH suvati



5.3.5.[2]

agR^ihIte mAhendre | eSha vA indrasya niShkevalyo graho yanmAhendro
'pyasyaitanniShkevalyameva stotraM niShkevalyaM shastramindro vai yajamAnastadenaM
sva evAyatane 'bhiShi¤cati tasmAdagR^ihIte mAhendre 



5.3.5.[3]

agreNa maitrAvaruNasya dhiShNyam | shArdUlacarmopastR^iNAti somasya tviShirasIti yatra
vai soma indramatyapavata sa yattataH shArdUlaH samabhavattena somasya
tviShistasmAdAha somasya tviShirasIti taveva me tviShirbhUyAditi shArdUlatviShi

mevAsminnetaddadhAti tasmAdAha taveva me tviShirbhUyAditi 



5.3.5.[4]

atha pArthAni juhoti | pR^ithA ha vai vainyo manuShyANAm prathamo 'bhiShiShice so
'kAmayata sarvamannAdyamavarundhIyeti tasmA etAnyajuhavuH sa idaM
sarvamannAdyamavarurudhe 'pi ha smAsmA AraNyAnpashUnabhihvayantyasAvehi rAjA tvA
pakShyata iti tathedaM tarvamannAdyamavarurudhe sarvaM ha vA
annAdyamavarunddhe yasyaivaM viduSha etAni hUyante 



5.3.5.[5]

tAni vai dvAdasha bhavanti | dvAdasha vai mAsAH saMvatsarasya tasmAddvAdasha bhavanti 



5.3.5.[6]

ShaT purastAdabhiShekasya juhoti | ShaDupariShTAttadenam madhyata evaitasya
prajApaterdadhAti madhyataH suvati



5.3.5.[7]

sa yAni purastAdabhiShekasya juhoti | bR^ihaspatisteShAmuttamo bhavatyatha
yAnyupariShTAdabhiShekasya juhotIndrasteShAm prathamo bhavati brahma vai
bR^ihaspatirindriyaM vIryamindra etAbhyAmevainametadvIryAbhyAmubhayataH
paribR^iMhati



5.3.5.[8]

sa juhoti | yAni purastAdabhiShekasya juhotyagnaye svAheti tejo vA
agnistejasaivainametadabhiShi¤cati somAya svAheti kShatraM vai somaH
kShatreNaivainametadabhiShi¤cati savitre svAheti savitA vai devAnAm prasavitA
savitR^iprasUta evainametadabhiShi¤cati sarasvatyai svAheti vAgvai sarasvatI
vAcaivainametadabhiShi¤cati pUShNe svAheti pashavo vai pUShA
pashubhirevainametadabhiShi¤cati bR^ihaspataye svAheti brahma vai
bR^ihaspatirbrahmaNaivainametadabhiShi¤catyetAni purastAdabhiShekasya juhoti
tAnyetAnyagninAmAnItyAcakShate 



5.3.5.[9]

atha juhoti | yAnyupariShTAdabhiShekasya juhotIndrAya svAheti vIrya vA indro
vIryeNaivainametadabhiShi¤cati ghoShAya svAheti vIryaM vai ghoSho
vIryeNaivainametadabhiShi¤cati shlokAya svAheti vIryaM vai shloko
vIryeNaivainametadabhiShi¤catyaMshAya svAheti vIryaM vA aMsho
vIryeNaivainametadabhiShi¤cati bhagAya svAheti vIryaM vai bhAgo
vIryeNaivainametadabhiShi¤catyaryamNe svAheti tadenamasya sarvasyAryamaNaM
karotyetAnyupariShTAdabhiShekasya juhoti tAnyetAnyAdityanAmAnItyAcakShate 



5.3.5.[10]

agreNa maitrAvaruNasya dhiShNyam | abhiShecanIyAni pAtrANi bhavanti yatraitA Apo
'bhiShecanIyA bhavanti 



5.3.5.[11]

pAlAsham bhavati | tena brAhmaNo 'bhiShi¤cati brahma vai palAsho
brahmaNaivainametadabhiShi¤cati



5.3.5.[12]

audumbaram bhavati | tena svo 'bhiShi¤catyannaM vA Urgudumbara Urgvai svaM
yAvadvai puruShasya svam bhavati naiva tAvadashanAyati tenorkShvaM
tasmAdaudumbareNa svo 'bhiShi¤cati 



5.3.5.[13]

naiyagrodhapAdam bhavati | tena mitryo rAjanyo 'bhiShi¤cati padbhirvai nyagrodhaH
pratiShThito mitreNa vai rAjanyaH pratiShThitastasmAnnaiyagrodhapAdena mitryo
rAjanyo 'bhiShi¤cati



5.3.5.[14]

Ashvattham bhavati | tena vaishyo 'bhiShi¤cati sa yadevAdo 'shvatthe tiShThata indro
maruta upAmantrayata tasmAdAshvatthena vaishyo 'bhiShi¤catyetAnyabhiShecanIyAni
pAtrANi bhavanti 



5.3.5.[15]

atha pavitre karoti | pavitre stho vaiShNavyAviti so 'sAveva bandhustayorhiraNyam
pravayati tAbhyAmetA abhiShecanIyA apa utpunAti tadyaddhiraNyam
pravayatyamR^itamAyurhiraNyaM tadA svamR^itamAyurdadhAti tasmAddhiraNyam pravayati 



5.3.5.[16]

sa utpunAti | saviturvaH prasava utpunAmyacidreNa pavitreNa sUryasya rashmibhiriti so
'sAveva bandhuranibhR^iShTamasi vAco bandhustapojA ityanAdhR^iShTA stha
rakShobhirityevaitadAha yadAhAnibhR^iShTamasIti vAco bandhuriti yAvadvai prANeShvApo
bhavanti tAvadvAcA vadati tasmAdAha vAco bandhuriti 



5.3.5.[17]

tapojA iti | agnirvai dhUmo jAyate dhUmAdabhramabhrAdvR^iShTiragnervA etA jAyante
tasmAdAha tapojA iti 



5.3.5.[18]

somasya dAtramasIti | yadA vA enametAbhirabhiShuNvantyathAhutirbhavati tasmAdAha
somasya dAtramasIti svAhA rAjasva iti tadenAH svAhAkAreNaivotpunAti 



5.3.5.[19]

tA eteShu pAtreShu vyAnayati | sadhamAdo dyumninIrApa etA ityanatimAninya
ityevaitadAha yadAha sadhamAda iti dyumninIrApa etA iti vIryavatya
ityevaitadAhAnAdhR^iShTA apasyo vasAnA ityanAdhR^iShTA stha rakShobhirityevaitadAha
yadAhAnAdhR^iShTA apasyo vasAnA iti pastyAsu cakre varuNaH sadhasthamiti visho vai
pastyA vikShu cakre varuNaH pratiShThAmityevaitadAhApAM shishurmAtR^itamAsvantariti



5.3.5.[20]

athainaM vAsAMsi paridhApayati | tattArpyamiti vAso bhavati tasmintsarvANi yaj~narUpANi
niShyUtAni bhavanti tadenam paridhApayati kShatrasyolbamasIti tadyadeva
kShatrasyolbaM tata evainametajjanayati



5.3.5.[21]

athainam pANDvam paridhApayati | kShatrasya jarAyvasIti tadyadeva kShatrasya jarAyu
tata evainametajjanayati



5.3.5.[22]

athAdhIvAsam pratimu¤cati | kShatrasya yonirasIti tadyaiva kShatrasya yonistasyA
evainametajjanayati



5.3.5.[23]

athoShNIShaM saMhR^itya | purastAdavagUhati kShatrasya nAbhirasIti tadyaiva kShatrasya
nAbhistAmevAsminnetaddadhAti



5.3.5.[24]

taddhaike | samantam pariveShTayanti nAbhirvA asyaiShA samantaM vA iyaM nAbhiH
paryetIti vadantastadu tathAna kuryAtpurastAdevAvagUhetpurastAddhIyaM
nAbhistadyadenaM vAsAMsi paridhApayati janayatyevainametajjAtamabhiShi¤cAnIti
tasmAdenaM vAsAMsi paridhApayati 



5.3.5.[25]

taddhaike | nidadhatyetAni vAsAMsyathainam punardIkShitavasanam paridhApayanti
tadu tathA na kuryAdaN^gAni vA asya janUrvAsAMsyaN^gairhainaM sajanvA tanvA
vyardhayanti varuNyaM dIkShitavasanaM sa eteShAmevaikaM vAsasAm paridadhIta
tadenamaN^gairjanvA tanvA samardhayati varuNyaM dIkShitavasanaM tadenaM
varuNyAddIkShitavasanAtpramu¤cati



5.3.5.[26]

sa yatrAvabhR^ithamabhyavaiti | tadetadabhyavaharanti tatsaloma kriyate sa
eteShAmevaikaM vAsasAm paridhAyodaiti tAni vashAyai vA vapAyAM hutAyAM
dadyAdudavasAnIyAyAM veShTau



5.3.5.[27]

atha dhanuradhitanoti | indrasya vArtraghnamasIti vArtraghnaM vai dhanurindro vai
yajamAno dvayena vA eSha indro bhavati yacca kShatriyo yadu ca
yajamAnastasmAdAhendrasya vArtraghnamasIti



5.3.5.[28]

atha bAhU vimArShTi | mitrasyAsi varuNasyAsIti bAhvorvai dhanurbAhubhyAM vai rAjanyo
maitrAvaruNastasmAdAha mitrasyAsi varuNasyAsIti tadasmai prayacati tvayAyaM vR^itram
badhediti tvayAyaM dviShantam bhrAtR^ivyam badhedityevaitadAha



5.3.5.[29]

athAsmai tisra iShUH prayacati | sa yayA prathamayA samarpaNena parAbhinatti saikA
seyam pR^ithivI saiShA dR^ibA nAmAtha yayA viddhaH shayitvA jIvati vA mriyate vA sA
dvitIyA tadidamantarikShaM saiShA rujA nAmAtha yayApaiva rAdhnoti sA tR^itIyA sAsau
dyauH saiShA kShumA nAmaitA hi vai tisra iShavastasmAdasmai tisra iShUH prayacati



5.3.5.[30]

tAH prayacati | pAtainam prA¤cam pAtainam pratya¤cam pAtainaM tirya¤caM digbhyaH
pAteti tadasmai sarvA eva disho 'sharavyAH karoti tadyadasmai dhanuH prayacati vIryaM
vA etadrAjanyasya yaddhanurvIryavantamabhiShi¤cAnIti tasmAdvA asmA Ayudham
prayacati 



5.3.5.[31]

athainamAvido vAcayati | AvirmaryA ityaniruktam prajApatirvA aniruktastadenam
prajApataya Avedayati so 'smai savamanumanyate tenAnumataH sUyate



5.3.5.[32]

Avitto agnirgR^ihapatiriti | brahma agnistadenam brahmaNa Avedayati tadasmai
savamanumanyate tenAnumataH sUyate



5.3.5.[33]

Avitto indro vR^iddhashravA iti | kShatraM vA indrastadenaM kShatrAyAvedayati tadasmai
savamanumanyate tenAnumataH sUyate 



5.3.5.[34]

Avittau mitrAvaruNau dhR^itavratAviti | prANodAnau vai mitrAvaruNau tadenam
prANodAnAbhyAmAvedayati tAvasmai savamanumanyete tAbhyAmanumataH sUyate



5.3.5.[35]

AvittaH pUShA vishvavedA iti | pashavo vai pUShA tadenam pashubhya Avedayati te 'smai
savamanumanyante tairanumataH sU



5.3.5.[36]

Avitte dyAvApR^ithivI vishvashambhuvAviti | tadenamAbhyAM dyAvApR^ithivIbhyAmAvedayati
te asmai savamanumanyete tAbhyAmanumataH sUyate



5.3.5.[37]

AvittAditirurusharmeti | iyaM vai pR^ithivyaditistadenamasmai pR^ithivyA Avedayati sAsmai
savamanumanyate tayAnumataH sUyate tadyAbhya evainametaddevatAbhya Avedayati tA
asmai savamanumanyante tAbhiranumataH sUyate 



5.4.1.[1]

keshavasya puruShasya | lohAyasamAsya AvidhyatyaveShTA dandashUkA iti sarvAnvA eSha
mR^ityUnatimucyate sarvAnbadhAnyo rAjasUyena yajate tasya jaraiva mR^ityurbhavati
tadyo mR^ityuryo badhastamevaitadatinayati yaddandashUkAn



5.4.1.[2]

atha yatkeshavasya puruShasya | na vA eSha strI na pumAnyatkeshavaH puruSho yadaha
pumAstena na strI yadu keshavasteno na pumAnnaitadayo na hiraNyaM yallohAyasaM
naite krimayo nAkrimayo yaddandashUkA atha yallohAyasam bhavati lohitA iva hi
dandashUkAstasmAtkeshavasya puruShasya 



5.4.1.[3]

athainaM dishaH samArohayati | prAcImAroha gAyatrI tvAvatu rathantaraM sAma
trivR^itstomo vasanta R^iturbrahma draviNam



5.4.1.[4]

dakShiNAmAroha | triShTuptvAvatu bR^ihatsAma pa¤cadasha stomo grIShma R^ituH kShatraM
draviNam 



5.4.1.[5]

pratIcImAroha | jagatI tvAvatu vairUpaM sAma saptadasha stomo varShA R^iturviD
draviNam 



5.4.1.[6]

udIcImAroha | anuShTuptvAvatu vairAjaM sAmaikaviMsha stomaH sharadR^ituH phalaM
draviNAm 



5.4.1.[7]

UrdhvAmAroha | paN^ktistvAvatu shAkvararaivate sAmanI triNavatrayastriMshau stomau
hemantashishirAvR^itU varco draviNamiti



5.4.1.[8]

tadyadenaM dishaH samArohayati | R^itUnAmevaitadrUpamR^itUnevainametatsaMvatsaraM
samArohayati sa R^itUntsaMvatsaraM samAruhya sarvamevedamuparyupari
bhavatyarvAgaivAsmAdidaM sarvam bhavati 



5.4.1.[9]

shArdUlacarmaNo jaghanArdhe | sIsaM nihitam bhavati tatpadA pratyasyati pratyastaM
namuceH shira iti namucirha vai nAmAsura Asa tamindro nivivyAdha tasya padA shiro
'bhitaShThau sa yadabhiShThita udabAdhata sa ucvaN^kastasya padA shiraH praciceda tato
rakShaH samabhavattaddha smainamanubhAShate kva gamiShyasi kva me mokShyasa iti 



5.4.1.[10]

tatsIsenApajaghAna | tasmAtsIsam mR^idu sR^itajavaM hi sarveNa hi vIryeNApajaghAna
tasmAddhiraNyarUpaM sanna kiyaccanArhati sR^itajavaM hi sarveNa hi vIryeNApajaghAna
tadvai sa tannAShTrA rakShAMsyapajaghAna tatho evaiSha etannAShTrA rakShAMsyato
'pahanti



5.4.1.[11]

athainaM shArdUlacarmArohayati | somasya tviShirasIti yatra vai soma indramatyapavata
sa yattataH shArdUlaH samabhavattena somasya tviShistasmAdAha somasya tviShirasIti
taveva me tviShirbhUyAditi shArdUlatviShimevAsminnetaddadhAti tasmAdAha taveva me
tviShirbhUyAditi



5.4.1.[12]

atha rukmamadhastAdupAsyati | mR^ityoH pAhItyamR^itamAyurhiraNyaM tadamR^ita AyuShi
pratitiShThati 



5.4.1.[13]

atha rukmaH shatavitR^iNo vA bhavati | navavitR^iNo vA sa yadi shatavitR^iNaH shatAyurvA ayam
puruShaH shatatejAH shatavIryastasmAcatavitR^iNo yadyu navavitR^iNo naveme puruShe
prANAstasmAnnavavitR^iNaH 



5.4.1.[14]

tamupariShTAcIrShNo nidadhAti | ojo 'si saho syamR^itamasItyamR^itamAyurhiraNyaM
tadasminnamR^itamAyurdadhAti tadyadrukmA ubhayato bhavato 'mR^itamAyurhiraNyaM
tadamR^itenaivainametadAyuShobhayataH paribR^iMhati tasmAdrukmA ubhayato bhavataH



5.4.1.[15]

atha bAhU udgR^ihNAti | hiraNyarUpA uShaso viroka ubhAvindro udithaH sUryashca ArohataM
varuNa mitra gartaM tatashcakShAthAmaditiM ditiM ceti bAhU vai mitrAvaruNau
gartastasmAdAhArohataM varuNa mitra gartamiti tatashcakShAthAmaditiM ditiM ceti tataH
pashyataM svaM cAraNaM cetyevaitadAha 



5.4.1.[16]

naitenodgR^ihNIyAt | mitro 'si varuNo 'sItyevodgR^ihNIyAdbAhU vai mitrAvaruNau
bAhubhyAM vai rAjanyo maitrAvaruNastasmAnmitro 'si varuNo 'sItyevodgR^ihNIyAt 



5.4.1.[17]

tadyadenamUrdhvabAhumabhiShi¤cati | vIryaM vA etadrAjanyasya yadbAhU vIryaM vA
etadapAM rasaH sambhR^ito bhavati yenainametadabhiShi¤cati nenma idaM vIryaM
vIryamapAM rasaH sambhR^ito bAhUvlinAditi tasmAdenamUrdhvabAhumabhiShi¤cati 



5.4.2.[1]

taM vai prA¤caM tiShThantamabhiShi¤cati | purastAdbrAhmaNo 'bhiShi¤catyadhvaryurvA
yo vAsya purohito bhavati pashcAditare 



5.4.2.[2]

somasya tvA dyumnenAbhiShi¤cAmIti | vIryeNaitadAhAgnerbhrAjaseti vIryeNaivaitadAha
sUryasya varcaseti vIryeNaivaitadAhendrasyendriyeNeti vIryeNaivaitadAha kShatrANAM
kShatrapatiredhIti rAj~nAmadhirAja edhItyevaitadAhAti didyUnpAhItIShavo vai didyava
iShubadhamevainametadatinayati tasmAdAhAti didyUnpAhIti 



5.4.2.[3]

imaM devAH | asapatnaM suvadhvamitImaM devA abhrAtR^ivyaM suvadhvamityevaitadAha
mahate kShatrAya mahate jyaiShThyAyeti nAtra tirohitamivAsti mahate jAnarAjyAyeti
mahate janAnAm rAjyAyetyevaitadAhendrasyendriyAyeti vIryAyetyevaitadAha
yadAhendrasyendriyAyetImamamuShya putramamuShyai putramiti tadyadevAsya
janma tata evaitadAhAsyai visha iti yasyai visho rAjA bhavatyeSha vo 'mI rAjA somo
'smAkam brAhman\AnAM rAjeti tadasmA idaM sarvamAdya karoti
brAhmaNamevApoddharati tasmAdbrAhmaNo 'nAdyaH somarAjA hi bhavati 



5.4.2.[4]

athaitamabhiShekam | kR^iShNaviShANayAnuvimR^iShTe vIryaM vA etadapAM rasaH sambhR^ito
bhavati yenainametadabhiShi¤catIdam me vIryaM sarvamAtmAnamupaspR^ishAditi
tasmAdvA anuvimR^iShTe 



5.4.2.[5]

so 'nuvimR^iShTe | pra parvatasya vR^iShabhasya pR^iShThAditi yathAyam parvato 'tiShThAvA
yatharShabhaH pashUnatiShThAvaivaM vA eSha idaM sarvamatitiShThatyarvAgevAsmAdidaM
sarvam bhavati yo rAjasUyena yajate tasmAdAha pra parvatasya vR^iShabhasya
pR^iShThAnnAvashcaranti svasica iyAnAH tA AvavR^itrannadharAgudaktA ahim budhnyamanu
rIyamANA iti 



5.4.2.[6]

athainamantareva shArdUlacarmaNi viShNukramAnkramayati | viShNorvikramaNamasi
viShNorvikrAntamasi viShNoH krAntamasItIme vai lokA viShNorvikramaNaM
viShNorvikrAntaM viShNoH krAntaM tadimAneva lokAntsamAruhya
sarvamevedamuparyupari bhavatyarvAgevAsmAdidaM sarvam bhavati



5.4.2.[7]

atha brAhmaNasya pAtre | saMsravAntsamavanayati tadbrAhmaNaM rAjAnamanu yashaH
karoti tasmAdbrAhmaNo rAjAnamanu yashaH 



5.4.2.[8]

tadyo 'sya putraH priyatamo bhavati | tasmA etatpAtram prayacatIdam me 'yaM
vIryam putro 'nusaMtanavaditi



5.4.2.[9]

atha pratiparetya gArhapatyamanvArabdhe juhoti | prajApate na tvadetAnyanyo vishvA
rUpANi pari tA babhUva yatkAmAste juhumastanno astvayamamuShya piteti tadyaH
putrastam pitaraM karoti yaH pitA tam putraM tadenayorvIrye vyatiShajatyasAvasya
piteti tadyaH pitA tam pitaraM karoti yaH putrastam putraM tadenayorvIrye vyatiShajya
punareva yathAyathaM karoti vayaM syAma patayo rayINAM svAhetyAshIrevaiShaitasya
karmaNa AshiShamevaitadAshAste 



5.4.2.[10]

atha ya eSha saMsravo 'tirikto bhavati tamAgnIdhrIye juhotyatirikto vA eSha saMsravo
bhavatyatirikta AgnIdhrIyo gArhapatye havIMShi shrapayantyAhavanIye juhvatyathaiSho
'tiriktaMtadatirikta evaitadatiriktaM dadhAtyuttarArdhe juhotyeSha hyetasya devasya
diktasmAduttarArdhe juhoti sa juhoti rudra yatte krivi paraM nAma
tasminhutamasyameShTamasi svAheti



5.4.3.[1]

tadyo 'sya svo bhavati | tasya shataM vA paraHshatA vA gA uttareNAhavanIyaM sthApayati
tadyadevaM karoti



5.4.3.[2]

varuNAddha vA abhiShiShicAnAt | indriyaM vIryamapacakrAma shashvadya eSho 'pAM rasaH
sambhR^ito bhavati yenainametadabhiShi¤cati so 'syendriyaM vIryaM nirjaghAna
tatpashuShvanvavindattasmAtpashavo yasho yadeShvanvavindattatpashuShvanuvidyendriyaM
vIryam punarAtmannadhatta tatho evaiSha etannAhaivAsmAnnvindriyaM
vIryamapakrAmati varuNasavo vA eSha yadrAjasUyamiti varuNo karoditi tvevaiSha
etatkaroti



5.4.3.[3]

atha rathamupAvaharati | yadvai rAjanyAtparAgbhavati rathena vai tadanuyuN^kte
tasmAdrathamupAvaharati



5.4.3.[4]

sa upAvaharati | indrasya vajro 'sIti vajro vai ratha indro vai yajamAno dvayena vA
eSha indro bhavati yacca kShatriyo yadu ca yajamAnastasmAdAhendrasya vajro 'sIti



5.4.3.[5]

tamantarvedyabhyavavartya yunakti | mitrAvaruNayostvA prashAstroH prashiShA
yunajmIti bAhU vai mitrAvaruNau bAhubhyAM vai rAjanyo maitrAvaruNastasmAdAha
mitrAvaruNayostvA prashAstroH prashiShA yunajmIti 



5.4.3.[6]

taM caturyujaM yunakti | sa jaghanena sado 'greNa shAlAM yenaiva dakShiNA yanti tena
pratipadyate taM jaghanena cAtvAlamagreNAgnIdhramudyacati 



5.4.3.[7]

tamAtiShThati | avyathAyai tvA svadhAyai tvetyanArtyai tvetyevaitadAha yadAhAvyathAyai
tveti svadhAyai tveti rasAya tvetyevaitadAhAriShTho arjuna ityarjuno ha vai nAmendro
yadasya gahyaM nAma dvayena vA eSha indro bhavati yacca kShatriyo yadu ca
yajamAnastasmAdAhAriShTo arjuna iti 



5.4.3.[8]

atha dakShiNAyugyamupArShati | marutAm prasavena jayeti visho vai maruto vishA vai
tatkShatriyo jayati yajjigIShati tasmAdAha marutAm prasavena jayeti



5.4.3.[9]

atha madhye gavAmudyacati | ApAma manaseti manasA vA idaM sarvamAptaM
tanmanasaivaitatsarvamApnoti tasmAdAhApAma manaseti



5.4.3.[10]

atha dhanurArtnyA gAmupaspR^ishati | samindriyeNetIndriyaM vai vIryaM gAva
indriyamevaitadvIryamAtmandhatte 'thAha jinAmImAH kurva imA iti



5.4.3.[11]

tadyatsvasya goShUdyacati | yadvai puruShAtparAgbhavati yasho vA kiMcidvA svaM
haivAsya tatpratamAmivAbhyapakrAmati tatsvAdevaitadindriyaM vIryam
punarAtmandhatte tasmAtsvasya goShUdyacati



5.4.3.[12]

tasmai tAvanmAtrIrvA bhUyasIrvA pratidadAti | na vA eSha krUrakarmaNe bhavati
yadyajamAnaH krUramiva vA etatkaroti yadAha jinAmImAH kurva imA iti tatho
hAsyaitadakrUraM kR^itam bhavati tasmAttAvanmAtrIrvA bhUyasIrvA pratidadAti 



5.4.3.[13]

atha dakShiNAnAyacati | so 'greNa yUpaM dakShiNena vediM yenaiva dakShiNA yanti tena
pratipadyate taM jaghanena sado 'greNa shAlAmudyacati



5.4.3.[14]

mA na indra te vayaM turAShAT | ayuktAso abrahmatA vidasAma tiShThA rathamadhi yaM
vajrahastA rashmIndeva yamase svashvAnityudyacatyevaitayAbhIshavo vai
rashmayastasmAdAhA rashmIndeva yamase svashvAnityatha rathavimocanIyAni juhoti
prIto ratho vimucyAtA iti tasmAdrathavimocanIyAni juhoti



5.4.3.[15]

sa juhoti | agnaye gR^ihapataye svAheti sa yadevAgneyaM rathasya tadevaitena prINAti
vahA vA AgneyA rathasya vahAnevaitena prINAti shrIrvai gArhapataM yAvato-yAvata IShTe
tacriyamevAsyaitadgArhapataM rAjyamabhivimucyate



5.4.3.[16]

somAya vanaspataye svAheti | dvayAni vai vAnaspatyAni cakrANi rathyAni cAnasAni ca
tebhyo nvevaitadubhayebhyo 'riShTiM kurute somo vai vanaspatiH sa yadeva
vAnaspatyaM rathasya tadevaitena prINAti dArUNi vai vAnaspatyAni rathasya
dArUNyevaitena prINAti kShatraM vai somaH kShatramevAsyaitadrAjyamabhivimucyate 



5.4.3.[17]

marutAmojase svAheti | sa yadeva mArutaM rathasya tadevaitena prINAti catvAro 'shvA
rathaH pa¤camo dvau savyaShThR^isArathI te sapta sapta-sapta va mAruto gaNaH
sarvamevaitena ratham prINAti visho vai maruto vishamevAsyaitadrAjyamabhivimucyate



5.4.3.[18]

indrasyendriyAya svAheti | sa yadevaindraM rathasya tadevaitena prINAti savyaShThA vA
aindro rathasya savyaShThAramevaitena prINAtIndriyaM vai vIryamindra
indriyamevAsyaitadvIryaM rAjyamabhivimucyate 



5.4.3.[19]

atha vArAhyA upAnahA upamu¤cate | agnau ha vai devA ghR^itakumbham praveshayAM
cakrustato varAhaH sambabhUva tasmAdvarAho meduro ghR^itAddhi
sambhUtastasmAdvarAhe gAvaH saJNjAnate svamevaitadrasamabhisaJNjAnate
tatpashUnAmevaitadrase pratitiShThati tasmAdvArAhyA upAnahA upamu¤cate



5.4.3.[20]

athemAm pratyavekShamANo japati | pR^ithivi mAtarmA mA hiMsIrmo ahaM tvAmiti
varuNAddha vA abhiShiShicAnAtpR^ithivI bibhayAM cakAra mahadvA ayamabhUdyo
'bhyaSheci yadvai mAyaM nAvadR^iNIyAditi varuNa u ha pR^ithivyai bibhayAM cakAra yadvai
meyaM nAvadhUnvIteti tadanayaivaitanmitradheyamakuruta na hi mAtA putraM hinasti
na putro mAtaram



5.4.3.[21]

varuNasavo vA eSha yadrAjasUyam | pR^ithivyu haitasmAdbibheti mahadvA ayamabhUdyo
'bhyaSheci yadvai mAyaM nAvadR^iNIyAdityeSha u hAsyai bibheti yadvai meyaM
nAvadhUnvIteti tadanayaivaitanmitradheyaM kurute na hi mAtA putraM hinasti na
putro mAtaraM tasmAdevaM japati 



5.4.3.[22]

so 'vatiShThati | haMsaH shuciShadvasurantarikShasaddhotA vediShadatithirduroNasat |
nR^iShadvarasadR^itasadvyomasadabjA gojA R^itajA adrijA R^itam bR^ihadityetAmaticandasaM
japanneShA vai sarvANi candAMsi yadaticandAstathainam pApmA nAnvavatiShThati 



5.4.3.[23]

taM na saMgrahItAnvavatiShThet | nettaM lokamanvavatiShThAdyaM suShuvANo
'nvavAsthAditi taM sarathameva rathavAhana Adadhati tato 'vAÇapapravate tathA taM
lokaM nAnvavatiShThati yaM suShuvANo 'nvavAsthAt



5.4.3.[24]

uttareNAhavanIyam pUrvAgnirudvR^ito bhavati | sa rathavAhanasya
dakShiNamanvanuShyandaM shatamAnau pravR^ittAvAbadhnAti 



5.4.3.[25]

audumbarIM shAkhAmupagUhati | tayoranyataramupaspR^ishatIyadasyAyurasyAyurmayi
dhehi yuÇÇasi varco mayi dhehIti tadAyurvarca Atmandhatte 



5.4.3.[26]

athaudumbarIM shAkhAmupaspR^ishati | UrgasyUrjam mayi dhehIti tadUrjamAtmandhatte
tasyaitasya karmaNa etAveva shatamAnau pravR^ittau dakShiNA tau brahmaNe dadAti
brahmA hi yaj~naM dakShiNato 'bhigopAyati tasmAttau brahmaNe dadAti 



5.4.3.[27]

agreNa maitrAvaruNasya dhiShNyam | maitrAvaruNI payasyA nihitA bhavati tAmasya
bAhU
abhyupAvaharatIndrasya vAM vIryakR^ito bAhU abhyupAvaharAmIti pashUnAM vA eSha raso
yatpayasyA tatpashUnAmevAsyaitadrasam bAhU abhyupAvaharati tadyanmaitrAvaruNI
bhavati mitrAvaruNA u hi bAhU tasmAnmaitrAvaruNI bhavati



5.4.4.[1]

maitrAvaruNyA payasyayA pracarati | tasyA aniShTa eva sviShTakR^idbhavatyathAsmA
AsandImAharantyuparisadyaM vA eSha jayati yo jayatyantarikShasadyaM
tadenamuparyAsInamadhastAdimAH prajA upAsate tasmAdasmA AsandImAharanti saiShA
khAdirI vitR^iNA bhavati yeyaM vardhravyutA bharatAnAm



5.4.4.[2]

tAmagreNa | maitrAvaruNasya dhiShNyaM nidadhAti syonAsi suShadAsIti
shivAmevaitacagmAM karoti



5.4.4.[3]

athAdhIvAsamAstR^iNAti | kShatrasya yonirasIti tadyaiva kShatrasya yonistAmevaitatkaroti



5.4.4.[4]

athainamAsAdayati | syonAmAsIda suShadAmAsIdeti shivAM shagmAmAsIdetyevaitadAha
kShatrasya yonimAsIdeti tadyaiva kShatrasya yonistasyAmevainametaddadhAti 



5.4.4.[5]

athAntarAMse 'bhimR^ishya japati | niShasAda ghR^itavrata iti ghR^itavrato vai rAjA na vA eSha
sarvasmA iva vadanAya na sarvasmA iva karmaNe yadeva sAdhu vadedyatsAdhu
kuryAttasmai vA eSha ca shrotriyashcaitau ha vai dvau manuShyeShu ghR^itavratau
tasmAdAha niShasAda ghR^itavrata iti varuNaH pastyAsveti visho vai pastyA
vikShvetyevaitadAha sAmrAjyAya sukraturiti rAjyAyetyevaitadAha yadAha sAmrAjyAya
sukraturiti



5.4.4.[6]

athAsmai pa¤cAkShAnpANAvAvapati abhibhUrasyetAste pa¤ca dishaH kalpantAmityeSha vA
ayAnabhibhUryatkalireSha hi sarvAnayAnabhibhavati tasmAdAhAbhibhUrasItyetAsta pa¤ca
dishaH kalpantAmiti pa¤ca vai dishastadasmai sarvA eva dishaH kalpayati



5.4.4.[7]

athainam pR^iShThatastUShNImeva daNDairghnanti | taM daNDairghnanto
daNDabadhamatinayanti tasmAdrAjAdaNDyo yadenaM daNDabadhamatinayanti



5.4.4.[8]

atha varaM vR^iNIte | yaM ha vai kaM ca suShuvANo varaM vR^iNIte so 'smai sarvaH
samR^idhyate tasmAdvaraM vR^iNIte 



5.4.4.[9]

sa brahmannityeva prathamamAmantrayate | brahma prathamamabhivyAharANi
brahmaprasUtAM vAcaM vadAnIti tasmAdbrahmannityeva prathamamAmantrayate tvam
brahmAsItItaraH pratyAha savitAsi satyaprasava iti vIryamevAsminnetaddadhAti
savitArameva satyaprasavaM karoti 



5.4.4.[10]

brahmannityeva dvitIyamAmantrayate | tvam brahmAsItItaraH pratyAha varuNo 'si
satyaujA iti vIryamevAsminnetaddadhAti varuNameva satyaujasaM karoti



5.4.4.[11]

brahmannityeva tR^itIyamAmantrayate | tvam brahmAsItItaraH pratyAhendro 'si vishaujA
iti vIryamevAsminnetaddadhAtIndrameva vishaujasaM karoti 



5.4.4.[12]

brahmannityeva caturthamAmantrayate | tvam brahmAsItItaraH pratyAha rudro 'si
susheva iti tadvIryANyevAsminnetatpUrvANi dadhAtyathainametacamayatyeva tasmAdeSha
sarvasyeshAno mR^iDayati yadenaM shamayati 



5.4.4.[13]

brahmannityeva pa¤camamAmantrayate | tvam brahmAsItItaro 'niruktam pratyAha
parimitaM vai niruktaM tatparimitamevAsminnetatpUrvaM vIryaM
dadhAtyathAtrAniruktam pratyAhAparimitaM vA aniruktaM
tadaparimitamevAsminnetatsarvaM vIryaM dadhAti tasmAdatrAniruktam pratyAha



5.4.4.[14]

atha sumaN^galanAmAnaM hvayati | bahukAra shreyaskara bhUyaskareti ya evaMnAmA
bhavati kalyANamevaitanmAnuShyai vAco vadati



5.4.4.[15]

athAsmai brAhmaNa sphyam prayacati | adhvaryurvA yo vAsya purohito
bhavatIndrasya vajro 'si tena me radhyeti vajro vai sphyaH sa etena vajreNa brAhmaNo
rAjAnamAtmano 'balIyAMsaM kurute yo vai rAjA brAhmaNAdabalIyAnamitrebhyo vai sa
balIyAnbhavati tadamitrebhya evainametadbalIyAMsaM karoti 



5.4.4.[16]

taM rAjA rAjabhrAtre prayacati | indrasya vajro 'si tena me radhyeti tena rAjA
rAjabhrAtaramAtmano 'balIyAMsaM kurute 



5.4.4.[17]

taM rAjabhrAtA sUtAya vA sthapataye vA prayacati | indrasya vajro 'si tena me radhyeti
tena rAjabhrAtA sUtaM vA sthapatiM vAtmano 'balIyAMsaM kurute



5.4.4.[18]

taM sUto vA sthapatirvA grAmaNye prayacati | indrasya vajro 'si tena me radhyeti tena
sUto vA sthapatirvA grAmaNyamAtmano 'balIyAMsaM kurute 



5.4.4.[19]

taM grAmaNIH sajAtAya prayacati | indrasya vajro 'si tena me radhyeti tena grAmaNIH
sajAtamAtmano 'balIyAMsaM kurute tadyadevaM samprayacante
netpApavasyasamasadyathApUrvamasaditi tasmAdevaM samprayacante 



5.4.4.[20]

atha sajAtashca pratiprasthAtA ca | etena saphyena pUrvAgnau shukrasya
purorucAdhidevanaM kuruto 'ttA vai shukro 'ttAramevaitatkurutaH



5.4.4.[21]

atha manthinaH purorucA vimitaM viminutaH | Adyo vai manthI
tadattAramevaitatkR^itvAthAsmA etadAdyaM janayatastasmAnmanthinaH purorucA vimitaM
viminutaH



5.4.4.[22]

athAdhvaryuH | caturgR^ihItamAjyaM gR^ihItvAdhidevane hiraNyaM nidhAya juhotyagniH
pR^ithurdharmaNaspatirjuShANo agniH pR^ithurdharmaNaspatirAjyasya vetu svAheti 



5.4.4.[23]

athAkShAnnivapati | svAhAkR^itAH sUryasya rashmibhiryatadhvaM sajAtAnAm
madhyameShThyAyetyeSha vA agniH pR^ithuryadadhidevanaM tasyaite 'N^gArA
yadakShAstamevaitena prINAti tasya ha vA eShAnumatA gR^iheShu hanyate yo vA rAjasUyena
yajate yo vaitadevaM vedaiteShvakSheShvAha gAM dIvyadhvamiti pUrvAgnivAhau dakShiNA 



5.4.4.[24]

athAhAgnaye sviShTakR^ite 'nubrUhIti | tadyadantareNAhutI etatkarma kriyata eSha vai
prajApatirya eSha yaj~nastAyate yasmAdimAH prajAH prajAtA etamvevApyetarhyanu
prajAyante tadenam madhyata evaitasya prajApaterdadhAti madhyataH suvati
tasmAdantareNAhutI etatkarma kriyata AshrAvyAhAgniM sviShTakR^itaM yajeti vaShaTkR^ite
juhoti



5.4.4.[25]

atheDAmAdadhAti | upahUtAyAmiDAyAmapa upaspR^ishya mAhendraM grahaM gR^ihNAti
mAhendraM grahaM gR^ihItvA stotramupAkaroti taM stotrAya pramIvati sa upAvarohati so
'nte stotrasya bhavatyante shastrasya



5.4.5.[1]

varuNAddha vA abhiShiShicAnAdbhargo 'pacakrAma | vIryaM vai bharga eSha
viShNuryaj~naH so 'smAdapacakrAma shashvadya eSho 'pAM rasaH sambhR^ito bhavati
yenainametadabhiShi¤cati so 'sya bhargaM nirjaghAna 



5.4.5.[2]

tametAbhirdevatAbhiranusamasarpat | savitrA prasavitrA sarasvatyA vAcA tvaShTrA rUpaiH
pUShNaH pashubhirindreNAsme bR^ihaspatinA brahmaNA varuNenaujasAgninA tejasA somena
rAj~nA viShNunaiva dashamyA devatayAnvavindat 



5.4.5.[3]

tadyadenametAbhirdevatAbhiranusamasarpat | tasmAtsaMsR^ipo nAmAtha yaddashame
'hanprasuto bhavati tasmAddashapeyo 'tho yaddasha dashaikaikaM camasamanuprasR^iptA
bhavanti tasmAdveva dashapeyaH



5.4.5.[4]

tadAhuH | dasha pitAmahAntsomapAntsakhyAya prasarpettatho hAsya somapIthamashnute
dashapeyo hIti tadvai jyA dvau trInityeva pitAmahAntsomapAnvindanti tasmAdetA eva
devatAH saMkhyAya prasarpet 



5.4.5.[5]

etAbhirvai devatAbhirvaruNa etasya somapIthamAshnuta | tatho evaiSha etAbhireva
devatAbhiretasya somapIthamashnute tasmAdetA eva devatAH saMkhyAya prasarpedatha
yadaivaiShodavasAnIyeShTiH saMtiShThata etasyAbhiShecanIyasya 



5.4.5.[6]

athaitAni havIMShi nirvapati | sAvitraM dvAdashakapAlaM vAShTAkapAlaM vA puroDAshaM
savitA vai devAnAm prasavitA savitR^iprasUta eva tadvaruNo 'nusamasarpattatho evaiSha
etatsavitR^iprasUta evAnusaMsarpati tatraikam puNDarIkam prayacati 



5.4.5.[7]

atha sArasvataM caruM nirvapati | vAgvai sarasvatI vAcaiva tadvaruNo
'nusamasarpattatho evaiSha etadvAcaivAnusaMsarpati tatraikam puNDarIkam prayacati 



5.4.5.[8]

atha tvAShTraM dashakapAlam puroDAshaM nirvapati | tvaShTA vai rUpANAmIShTe
tvaShTraiva tadrUpairvaruNo 'nusamasarpattatho evaiSha etattvaShTraiva
rUpairanusaMsarpati tatraikam puNDarIkam prayacati 



5.4.5.[9]

atha pauShNaM caruM nirvapati | pashavo vai pUShA pashubhireva tadvaruNo
'nusamasarpattatho evaiSha etatpashubhirevAnusaMsarpati tatraikam puNDarIkam
prayacati



5.4.5.[10]

athaindramekAdashakapAlam puroDAshaM nirvapati | indriyaM vai vIryamindra
indriyeNaiva tadvIryeNa varuNo 'nusamasarpattatho evaiSha etadindriyeNaiva
vIryeNAnusaMsarpati tatraikam puNDarIkam prayacati



5.4.5.[11]

atha bArhaspatyaM caruM nirvapati | brahma vai bR^ihaspatirbrahmaNaiva tadvaruNo
'nusamasarpattatho evaiSha etadbrahmaNaivAnusaMsarpati tatraikam puNDarIkam
prayacati



5.4.5.[12]

atha vAruNaM yavamayaM caruM nirvapati | sa yenaivaujasemAH prajA varuNo
'gR^ihNAttenaiva tadojasA varuNo 'nusamasarpatteno evaiSha tadojasAnusaMsarpati
tatraikam puNDarIkam prayacati



5.4.5.[13]

upasado dashamyo devatAH | tatra pa¤ca puNDarIkANyupaprayacati tAM
dvAdashapuNDarIkAM sraja pratimu¤cate sA dIkShA tayA dIkShayA dIkShate 



5.4.5.[14]

atha yaddvAdasha bhavanti | dvAdasha vai mAsAH saMvatsarasya sarvaM vai saMvatsaraH
sarveNaivainametaddIkShayati yAni puNDarIkANi tAni divo rUpaM tAni nakShatrANAM
rUpaM ye vadhakAste 'ntarikShasya rUpaM yAni bisAni tAnyasyai tadenameShu
lokeShvadhi dIkShayati



5.4.5.[15]

atha rAjAnaM krItvA | dvedhopanahya parivahanti tato 'rdhamAsandyAmAsAdya
pracaratyatha ya eSho 'rdho brahmaNo gR^ihe nihito bhavati
tamAsandyAmAsAdyAtithyena pracarati yadAtithyena pracaratyathopasadbhiH pracarati
yadopasadbhiH pracarati 



5.4.5.[16]

athaitAni havIMShi nirvapati | AgneyamaShTAkapAlam puroDAshaM saumyaM caruM
vaiShNavaM trikapAlaM vA puroDAshaM caruM vA tena yatheShTyaivaM yajate



5.4.5.[17]

tadu tathA na kuryAt | hvalati vA eSha yo yaj~napathAdetyeti vA eSha yaj~napathAdya
upasatpathAdeti tasmAdupasatpathAdeva neyAt



5.4.5.[18]

sa yadagniM yajati | agninaivaitattejasAnusaMsarpatyatha yatsomaM yajati
somenaivaitadrAj~nAnusaMsarpatyatha yadviShNuM yajati yaj~no vai viShNustadyaj~nam
pratyakShamApnoti tam pratyakShamAptvAtmankurute 



5.4.5.[19]

sa eSha saptadasho 'gniShTomo bhavati | saptadasho vai prajApatiH
prajApatiryaj~nastadyaj~nam pratyakShamApnoti tam pratyakShamAptvAtmankurute 



5.4.5.[20]

tasya dvAdasha prathamagarbhAH paShThauhyo dakShiNA | dvAdasha vai mAsAH
saMvatsarasya saMvatsaraH prajApatiH prajApatiryaj~nastadyaj~nam pratyakShamApnoti
tam pratyakShamAptvAtmankurute



5.4.5.[21]

tAsAM dvAdasha garbhAH | tAshcaturviMshatishcaturviMshatirvai saMvatsarasyArdhamAsAH
saMvatsaraH prajApatiH prajApatiryaj~nastadyaj~nam pratyakShamApnoti tam
pratyakShamAptvAtmankurute



5.4.5.[22]

tA brahmaNe dadAti | brahmA hi yaj~naM dakShiNato 'bhigopAyati tasmAttA brahmaNe
dadAti hiraNmayIM srajamudgAtre rukmaM hotre hiraNmayau
prAkAshAvadhvaryubhyAmashvam prastotre vashAm maitrAvaruNAyarShabham
brAhmaNAcaMsine vAsasI neShTApotR^ibhyAmanyataratoyuktaM yavAcitamacAvAkAya
gAmagnIdhe 



5.4.5.[23]

tA vA etAH | dvAdasha vA trayodasha vA dakShiNA bhavanti dvAdasha vA vai trayodasha vA
saMvatsarasya mAsAH saMvatsaraH prajApatiH prajApatiryaj~nastadyaj~nam
pratyakShamApnoti tam pratyakShamAptvAtmankurute 



5.5.1.[1]

Agneyo 'ShTAkapAlaH puroDAsho bhavati | tam pUrvArdha AsAdayatyaindra
ekAdashakapAlaH puroDAsho bhavati saumyo vA carustaM dakShiNArdha AsAdayati
vaishvadevashcarurbhavati tam pashcArdha AsAdayati maitrAvaruNI payasyA bhavati
tAmuttarArdha AsAdayati bArhaspatyashcarurbhavati tam madhya AsAdayatyeSha caruH
pa¤cabilastadyatpa¤ca havIMShi bhavanti teShAm pa¤ca bilAni tasmAccaruH pa¤cabilo
nAma



5.5.1.[2]

tadyadetena rAjasUyayAjI yajate | yadevainaM dishaH samArohayati
yadR^itUnyatstomAnyaccandAMsi tasmAdevainametena niShkrINAti sa yaddhaitena
rAjasUyayAjI na yajetodvA ha mAdyetpra vA patettasmAdvA etena rAjasUyayAjI yajate 



5.5.1.[3]

sa yadAgneyenAShTAkapAlena puroDAshena pracarati | yadevainam prAcIM dishaM
samArohayati yadR^itUnyatstomAnyaccandAMsi tasmAdevainametena niShkrINAti
saMsravam bArhaspatye carAvavanayati



5.5.1.[4]

atha yadaindreNaikAdashakapAlena puroDAshena pracarati | saumyena vA caruNA
yadevainaM dakShiNAM dishaM samArohayati yadR^itUnyatstomAnyaccandAMsi
tasmAdevainametena niShkrINAti saMsravam bArhaspatye carAvavanayati



5.5.1.[5]

atha yadvaishvadevena caruNA pracarati | yadevainam pratIcIM dishaM samArohayati
yadR^itUnyatstomAnyaccandAMsi tasmAdevainametena niShkrINAti saMsravam bArhaspatye
carAvavanayati 



5.5.1.[6]

atha yanmaitrAvaruNyA payasyAyA pracarati | yadevainamudIcIM dishaM samArohayati
yadR^itUnyatstomAnyaccandAMsi tasmAdevainametena niShkrINAti saMsravam bArhaspatye
carAvavanayati tadyatsaMsravAnbArhaspatye carAvavanayati sarvata
evAsminnetadannAdyaM dadhAti tasmAdu disho-disha eva rAj~ne 'nnAdyamabhihriyate



5.5.1.[7]

atha yadbArhaspatyena caruNA pracarati | yadevainamUrdhvAM dishaM samArohayati
yadR^itUnyatstomAnyaccandAMsi tasmAdevainametena niShkrINAti



5.5.1.[8]

sa ya eSha Agneyo 'ShTAkapAlaH pUroDAsho bhavati | tasya hiraNyaM dakShiNAgneyo vA eSha
yaj~no bhavatyagne reto hiraNyaM tasmAddhiraNyaM dakShiNA tadagnIdhe dadAtyagnirvA
eSha nidAnena yadAgnIdhrastasmAttadagnIdhe dadAti 



5.5.1.[9]

atha ya eSha aindra ekAdashakapAlaH puroDAsho bhavati | tasyarShabho dakShiNA sa
haindro yadR^iShabho yadyu saumyashcarurbhavati tasya babhrurgaurdakShiNA sa hi
saumyo yadbabhrustam brahmaNe dadAti brahmA hi yaj~naM dakShiNato 'bhigopAyati
tasmAttam brahmaNe dadAti 



5.5.1.[10]

atha ya eSha vaishvadevashcarurbhavati | tasya pR^iShangaurdakShiNA bhUmA vA etadrUpANAM
yatpR^iShato gorvisho vai vishve devA bhUmA vai viTtasmAtpR^iShangaurdakShiNA taM hotre
dadAti hotA hi bhUmA tasmAttaM hotre dadAti



5.5.1.[11]

atha yaiShA maitrAvaruNI payasyA bhavati | tasyai vashA dakShiNA sA hi maitrAvaruNI
yadvashA yadi vashAM na vindedapi yaiva kA cApravItA syAtsarvA hyeva vashApravItA
tAmadhvaryubhyAM dadAti prANodAnau vA adhvaryU prANodAnau mitrAvaruNau
tasmAttAmadhvaryubhyAM dadAti 



5.5.1.[12]

atha ya eSha bArhaspatyashcarurbhavati | tasya shitipR^iShTho gaurdakShiNaiShA vA UrdhvA
bR^ihaspaterdiktadeSha upariShTAdaryamNaH panthAstasmAcitipR^iShTho bArhaspatyasya
dakShiNA tam brahmaNe dadAti bR^ihaspatirvai devAnAm brahmaiSha vA etasya brahmA
bhavati tasmAttam brahmaNe dadAti sa haitenApi viShThAvrAjyannAdyakAmo yajeta
tadasmintsarvato 'nnAdyaM dadhAti sa hAnnAda eva bhavati



5.5.2.[1]

sa vai prayujAM havirbhiryajate | tadyatprayujAM havirbhiryajata R^itUnvA etatsuShuvANo
yuN^kte ta enamR^itavo yuktA vahantyR^itUnvA prayuktAnanucarati tasmAtprayujAM
havirbhiryajate



5.5.2.[2]

tAni vai dvAdasha bhavanti | dvAdasha vai mAsAH saMvatsarasya tasmAddvAdasha bhavanti
mAsi-mAsi yajetetyAhuH ko veda manuShyasya tasmAnna mAsi-mAsi yajeta
shamyAparAvyAdhe shamyAparAvyAdha eva ShaDbhiryajate prAÇ yAnatha punarAvR^ittaH
shamyAparAvyAdhe shamyAparAvyAdha eva ShaDbhiryajate



5.5.2.[3]

tadu tathA na kuryAt | ShaDevaitAni pUrvANi havIMShi nirvapati samAnabarhIMShi tAsAM
devatAnAM rUpaM yathA shishire yuktvA prA¤ca AprAvR^iShaM yAyustatShaDR^itUnyUN^kte ta enaM
ShaDR^itavo yuktAH prA¤ca ApravR^iShaM vahanti ShaDvartUnprayuktAnAprAvR^iShamanucarati
pUrvAgnivAhAM dvau dakShiNA



5.5.2.[4]

ShaDevottarANi havIMShi nirvapati | samAnabarhIMShi tAsAM devatAnAM rUpaM yathA
punarAvarteranvArShikamabhi tatShaDR^itUnyuN^kte ta enaM ShaDR^itavo yuktA
vArShikamabhi vahanti ShaDvartUnprayuktAnvArShikamanucarati pUrvAgnivAhAM dvau
dakShiNA tadyatpUrvAgnivAho dakShiNa 'rtUnvA etatsuShavANo yuN^kte vahanti vA
anaDvAhastasmAtpUrvAgnivAho dakShiNA 



5.5.2.[5]

taddha smaitatpurA kurupa¤cAlA AhuH | R^itavo vA asmAnyuktA vahantyR^itUnvA
prayuktAnanucarAma iti yadeShAM rAjAno rAjasUyayAjina Asustaddha sma tadabhyAhuH



5.5.2.[6]

Agneyo 'ShTAkapAlaH puroDAsho bhavati | saumyashcaruH sAvitro dvAdashakapAlo
vAShTAkapAlo vA puroDAsho bArhaspatyashcarustvAShTro dashakapAlaH puroDAsho
vaishvAnaro dvAdashakapAla etAni ShaT pUrvANi havIMShi bhavanti 



5.5.2.[7]

ShaDevottare caravaH | sArasvatashcaruH pauShNashcarurmaitrashcaruH
kShaitrapatyashcarurvAruNashcarurAdityashcarureta u ShaDuttare caravaH 



5.5.2.[8]

atha shyenIM vicitragarbhAmadityA Alabhate | tasyA eShaivAvR^idyAShTApadyai vashAyA iyaM
vA aditirasyA evainametadgarbhaM karoti tasyA etAdR^ishyeva shyenI vicitragarbhA dakShiNA



5.5.2.[9]

atha pR^iShatIM vicitracarbhAm marudbhya Alabhate | tasyA eShaivAvR^idvisho vai maruto
vishAmevainametadgarbhaM karoti tasyAM etAdR^ishyeva pR^iShatI vicitragarbhA dakShiNA



5.5.2.[10]

etau pashubandhau | tadetAveva santAvanyathevAlabhante yAmadityA Alabhanta
AdityebhyastAmAlabhante sarvaM vA AdityAH sarvasyaivainametadgarbhaM karoti yAm
marudbhya Alabhante vishvebhyastAM devebhya Alabhante sarvaM vai vishve devAH
sarvasyaivainametadgarbhaM karoti



5.5.3.[1]

abhiShecanIyeneShTvA | keshAnna vapate tadyatkeshAnna vapate vIryaM vA etadapAM rasaH
sambhR^ito bhavati yenainametadabhiShi¤cati tasyAbhiShiktasya
keshAnprathamAnprApnoti sa yatkeshAnvapetaitAM shriyam jihmAM
vinAshayedvyuduhyAttasmAtkeshAnna vapate



5.5.3.[2]

saMvatsaraM na vapate | saMvatsarasammitA vai vratacaryA tasmAtsaMvatsaraM na vapate
sa eSha vratavisarjanIyopayogo nAma stomo bhavati keshavapanIyaH



5.5.3.[3]

tasyaikaviMsham prAtaHsavanam | saptadasham mAdhyandinaM savanam pa¤cadashaM
tR^itIyasavanaM sahokthaiH saha ShoDashinA saha rAtryA 



5.5.3.[4]

trivR^idrAthantaraH saMdhirbhavati | eSha evaikaviMsho ya eSha tapati sa
etasmAdekaviMshAdapayuN^kte sa saptadashamabhipratyavaiti saptadashAtpa¤cadasham
pa¤cadashAdasyAmeva trivR^iti pratiShThAyAm pratitiShThati



5.5.3.[5]

tasya rathantaram pR^iShTham bhavati | iyaM vai rathantaramasyAmevaitatpratiShThAyAm
pratitiShThatyatirAtro bhavati pratiShThA vA atirAtrastasmAdatirAtro bhavati 



5.5.3.[6]

sa vai nyeva vartayate keshAnna vapate vIryaM vA etadapAM rasaH sambhR^ito bhavati
yenainametadabhiShi¤cati tasyAbhiShiktasya keshAnprathamAnprApnoti sa
yatkeshAnvapetaitAM shriyaM jihmAM vinAshayedvyuhyAdatha yannivartayate
tadAtmanyevaitAM shriyaM niyunakti tasmAnnyeva vartayate keshAnna vapate tasyaiShaiva
vratacaryA bhavati yAvajjIvaM nAsyAm pratitiShThati 



5.5.3.[7]

AsandyA upAnahA upamu¤cate | upAnaDbhyAmadhi yadasya yAnam bhavati ratho vA
kiMcidvA sarvaM vA eSha idamuparyupari bhavatyarvAgevAsmAdidaM sarvam bhavati yo
rAjasUyena yajate tasmAdasyaiShaiva vratacaryA bhavati yAvajjIvaM nAsyAm
pratitiShThati



5.5.4.[1]

shyeta Ashvino bhavati | shyetAviva hyashvinAvavirmalhA sArasvatI
bhavatyR^iShabhamindrAya sR^itrAmNa Alabhate durvedA evaMsamR^iddhAH pashavo
yadyevaMsamR^iddhAnna vindedapyajAnevAlabheraMste hi sushrapatarA bhavanti sa
yadyajAnAlabheraMlohita Ashvino bhavati tadyadetayA yajate 



5.5.4.[2]

tvaShTurha vai putraH | triShIrShA ShaDakSha Asa tasya trINyeva
mukhAnyAsustadyadevaMrUpa Asa tasmAdvishvarUpo nAma



5.5.4.[3]

tasya somapAnamevaikam mukhamAsa | surApANamekamanyasmA ashanAyaikaM
tamindro didveSha tasya tAni shIrShANi praciceda 



5.5.4.[4]

sa yatsomapAnamAsa | tataH kapi¤jalaH samabhavattasmAtsa babhruka iva babhruriva
hi somo rAjA 



5.5.4.[5]

atha yatsurApANamAsa | tataH kalaviN^kaH samabhavattasmAtso 'bhimAdyatka iva
vadatyabhimAdyanniva hi surAm pItvA vadati



5.5.4.[6]

atha yadatyasmA ashanAyAsa | tatastittiriH samabhavattasmAtsa vishvarUpatama iva
santyeva ghR^itastokA iva tvanmadhustokA iva tvatparNeShvAshcutitA evaMrUpamiva hi sa
tenAshanamAvayat 



5.5.4.[7]

sa tvaShTA cukrodha | kuvinme putramabadhIditi so 'pendrameva somamAjahre sa
yathAyaM somaH prasuta evamapendra evAsa 



5.5.4.[8]

indro ha vA IkShAM cakre | idaM vai mA somAdantaryantIti sa yathA balIyAnabalIyasa
evamanupahUta eva yo droNakalashe shukra Asa tam bhakShayAM cakAra sa hainaM
jihiMsa so 'sya viShvaÇÇeva prANebhyo dudrAva mukhAddhaivAsya na dudrAva
tasmAtprAyashcittirAsa sa yaddhApi mukhAdadroShyanna haiva prAyashcittirabhaviShyat



5.5.4.[9]

catvAro vai varNAH | brAhmaNo rAjanyo vaishyaH shUdro na haiteShAmekashcana bhavati yaH
somaM vamati sa yaddhaiteShAmekashcitsyA tasyAddhaiva prAyashcittiH



5.5.4.[10]

sa yannasto 'dravat | tataH siMhaH samabhavadatha yatkarNAbhyAmadravattato kR^ikaH
samabhavadatha yadavAcaH prANAdadravattataH shArdUlajyeShThAH shvApadAH
samabhavannatha yaduttarAtprANAdadravatsA parisrudatha trirniraShThIvattataH
kuvalaM karkandhu badaramiti samabhavatsa sarveNaiva vyArdhyata sarvaM hi somaH 



5.5.4.[11]

sa somAtipUto maN^kuriva cacAra | tametayAshvinAvabhiShajyatAM taM sarveNaiva
samArdhayatAM sarvaM hi somaH sa vasIyAneveShTvAbhavat



5.5.4.[12]

te devA abruvan | sutrAtam batainamatrAsatAmiti tasmAtsautrAmaNI nAma



5.5.4.[13]

sa haitayApi somAtipUtam bhiShajyet | sarveNa vA eSha vyR^idhyate yaM somo 'tipavate
sarvaM hi somastaM sarveNaiva samardhayati sarvaM hi somaH sa vasIyAneveShTvA
bhavati tasmAdu haitayApi somAtipUtam bhiShajyeta



5.5.4.[14]

tadyadetayA rAjasUyayAjI yajate | savAnvA eSha yaj~nakratUnavarunddhe sarvA iShTIrapi
darvihomAnyo rAjasUyena yajate devasR^iShTA vA eSheShTiryatsautrAmaNyanayA me
'pIShTamasadanayApi sUyA iti tasmAdvA etayA rAjasUyayAjI yajate 



5.5.4.[15]

atha yadAshvino bhavati | ashvinau vA enamabhiShajyatAM tatho evainameSha
etadashvibhyAmeva bhiShajyati tasmAdAshvino bhavati 



5.5.4.[16]

atha yatsArasvato bhavati | vAgvai sarasvatI vAcA vA enamashvinAvabhiShajyatAM tatho
evainameSha etadvAcaiva bhiShajyati tasmAtsArasvato bhavati 



5.5.4.[17]

atha yadaindro bhavati indro vai yaj~nasya devatA tayaivainametadbhiShajyati
tasmAdaindro bhavati 



5.5.4.[18]

eteShu pashuShu | siMhalomAni vR^ikalomAni shArdUlalomAnItyAvapatyetadvai tataH
samabhavadyadenaM somo 'tyapavata tenaivainametatsamardhayati kR^itsnaM karoti
tasmAdetAnyAvapati 



5.5.4.[19]

tadu tathA na kuryAt | ulkayA ha sa nakhinyA pashUnanuShuvati ya etAni pashuShvAvapati
tasmAdu parisrutyevAvapettathA holkayA nakhinyA pashUnnAnuShuvati tatho evainaM
samardhayati kR^itsnaM karoti tasmAdu parisrutyevAvapeta 



5.5.4.[20]

atha pUrvedyuH | parisrutaM saMdadhAtyAshvibhyAm pacyasva sarasvatyai
pacyasvendrAya sutrAmNe pacyasveti sA yadA parisrudbhavatyathainayA pracarati 



5.5.4.[21]

dvAvagnI uddharanti | uttaravedAvevottaramuddhate dakShiNaM netsomAhutIshca
surAhutIshca saha juhavAmeti tasmAddvAvagnI
uddharantyuttaravedAvevottaramuddhate dakShiNamatha yadA vapAbhiH
pracaratyathaitayA parisrutA pracarati 



5.5.4.[22]

tAM darbhaiH pAvayati | pUtAsaditi vAyuH pUtaH pavitreNa pratyaÇ somo atisrutaH
indrasya yujyaH sakheti
tatkuvalasaktUnkarkandhusaktUnbadarasaktUnityAvapatyetadvai tataH
samabhavadyattrirniraShThIvattenaivainametatsamardhayati kR^itsnaM karoti
tasmAdetAnAvapati



5.5.4.[23]

atha grahAngR^ihNAti | ekaM vA trInvaikastveva grahItavya ekA hi
purorugbhavatyekAnuvAkyaikA yAjyA tasmAdekA eva grahItavyaH



5.5.4.[24]

sa gR^ihNAti | kuvidaN^ga yavamanto yavaM cidyathA dAntyanupUrvaM viyUya ihehaiShAM
kR^iNuhi bhojanAni ye barhiSho namauktiM yajanti upayAmagR^ihIto 'syashvibhyAM tvA
sarasvatyai tvendrAya tvA sutrAmNa iti yadyu trIngR^ihNIyAdetayaiva
gR^ihNIyAdupayAmaistu tarhi nAnA gR^ihNIyAdathAhAshvibhyAm sarasvatyA indrAya
sutrAmNe
'nubrUhIti 



5.5.4.[25]

so 'nvAha | yuvaM surAmamashvinA namucAvAsure sacA vipipAnA subhaspatI indraM
karmasvAvatamityAshrAvyAhAshvinau sarasvatImindraM sutrAmANaM yajeti 



5.5.4.[26]

sa yajati | putramiva pitarAvashvinobhendrAvathuH kAvyairdaMsanAbhiH yatsurAmaM
vyapibaH shacIbhiH sarasvatI tvA maghavannabhiShNagiti dvirhotA vaShaTkaroti
dviradhvaryurjuhotyAharati bhakShaM yadyu trIngR^ihNIyAdetasyaivAnu homamitarau
hUyete



5.5.4.[27]

atha kumbhaH | shatavitR^iNo vA bhavati navavitR^iNo vA sa yadi shatavitR^iNaH shatAyurvA ayam
puruShaH shatatejAH shatavIryastasmAcatavitR^iNo yadyu navavitR^iNo naveme puruShe
prANAstasmAnnavavitR^iNaH



5.5.4.[28]

taM shikyodutam | uparyuparyAhavanIyaM dhArayanti sA yA parishiShTA parisrudbhavati
tAmAsi¤cati tAM vikSharantImupatiShThate pitÌNAM somavatAM tisR^ibhirR^igbhiH pitÌNAm
barhiShadAM tisR^ibhirR^igbhiH pitÌNAmagniShvAttAnAM
tisR^ibhirR^igbhistadyadevamupatiShThate yatra vai soma indramatyapavata sa
yatpitÌnagacattrayA vai pitarastenaivainametatsamardhayati kR^itsnaM karoti
tasmAdevamupatiShThate



5.5.4.[29]

athaitAni havIMShi nirvapati | sAvitraM dvAdashakapAlaM vAShTAkapAlaM vA puroDAshaM
vAruNaM yavamayaM carumaindramekAdashakapAlam puroDAsham 



5.5.4.[30]

sa yatsAvitro bhavati | savitA vai devAnAm prasavitA savitR^iprasUta evaitadbhiShajyati
tasmAtsAvitro bhavati 



5.5.4.[31]

atha yadvAruNo bhavati | varuNo vA ArpayitA tadya evArpayitA tenaivaitadbhiShajyati
tasmAdvAruNo bhavati 



5.5.4.[32]

atha yadaindro bhavati | indro vai yaj~nasya devatA sA yaiva yaj~nasya devatA
tayaivaitadbhiShajyati tasmAdaindro bhavati 



5.5.4.[33]

sa yadi haitayApi somAtipUtam bhiShajyet | iShTA anuyAjA bhavantyavyUDhe
srucAvathaitairhavirbhiH pracarati pashcAdvai somo 'tipavate pashcAdevainametena
medhenApidadhAtyAshvinamu tarhi dvikapAlam puroDAshaM nirvapedatha yadA
vapAbhiH pracaratyathaitenAshvinena dvikapAlena puroDAshena pracarati 



5.5.4.[34]

tadu tathA na kuryAt | hvalati vA eSha yo yaj~napathAdetyeti vA eSha yaj~napathAdya evaM
karoti tasmAdyatraivaiteShAm pashUnAM vapAbhiH pracaranti tadevaitairhavirbhiH
pracareyurno tarhyAshvinaM dvikapAlam puroDAshaM nirvapet



5.5.4.[35]

tasya napuMsako gaurdakShiNA | na vA eSha strI na pumAnyannapuMsako gauryadaha
pumAMstena na strI yadu strI teno na pumAMstasmAnnapuMsako gaurdakShiNAshvA vA
rathavAhI sA hi na strI na pumAnyadashvA rathavAhI yadaha rathaM vahati tena na strI
yadu strI teno na pumAMstasmAdashvA rathavAhI dakShiNA 



5.5.5.[1]

aindravaiShNavaM dvAdashakapAlam puroDAshaM nirvapati | tadyadetayA yajate vR^itre ha
vA idamagre sarvanAma yadR^ico yadyajUMShi yatsAmAni tasmA indro vajram prAjihIrShat



5.5.5.[2]

sa ha viShNumuvAca | vR^itrAya vai vajram prahariShyAmyanu mA tiShThasveti tatheti ha
viShNuruvAcAnu tvA sthAsye prahareti tasmA indro vajramudyayAma sa
udyatAdvajrAdvR^itro bibhayAM cakAra



5.5.5.[3]

sa hovAca | asti vA idaM vIryaM tannu te prayacAni mA tu me prahArShIriti tasmai
yajUMShi prAyacattasmai dvitIyamudyayAma 



5.5.5.[4]

sa hovAca | asti vA idaM vIryaM tannu te prayacAni mA tu me prahArShIriti tasmA R^icaH
prAyacattasmai tR^itIyamudyayAma 



5.5.5.[5]

asti vA idaM vIryaM tannu te prayacAni mA tu me prahAShIriti tasmai sAmAni
prAyacattasmAdapyetarhyevamevairvedairyaj~naM tanvate yajurbhirevAgre
'thargbhiratha sAmabhirevaM hyasmA etatprAyacat



5.5.5.[6]

tasya yo yonirAshaya Asa | tamanuparAmR^ishya
saMlupyAcinatsaiSheShTirabhavattadyadetasminnAshaye tridhAturivaiShA vidyAsheta
tasmAttraidhAtavI nAma



5.5.5.[7]

atha yadaindrAvaiShNavaM havirbhavati | indro hi vajramudayacadviShNuranvatiShThata



5.5.5.[8]

atha yaddvAdashakapAlo bhavati | dvAdasha vai mAsAH saMvatsarasya
saMvatsarasammitaiSheShTistasmAddvAdashakapAlo bhavati 



5.5.5.[9]

tamubhayeShAM vrIhiyavANAM gR^ihNAti | vrIhimayamevAgre piNDamadhishrayati
tadyajuShAM rUpamatha yavamayaM tadR^icAM rUpamatha vrIhimayaM tatsAmnAM rUpa
tadetattrayyai vidyAyai rUpaM kriyate saiShA rAjasUyayAjina udavasAnIyeShTirbhavati



5.5.5.[10]

sarvAnvA eSha yaj~nakratUnavarunddhe | sarvA iShTIrapi darvihomAnyo rAjasUyena yajate
tasya yAtayAmeva yaj~no bhavati so 'smAtparAÇiva bhavatyetAvAnvai sarvo yaj~no
yAvAneSha trayo vedastasyaitadrUpaM kriyata eSha yonirAshayastadetena trayeNa vedena
punaryaj~namArabhate tathAsyAyAtayAmA yaj~no bhavati tatho asmAnna parAÇ bhavati



5.5.5.[11]

sarvAnvA eSha yaj~nakratUnavarunddhe | sarvA iShTIrapi darvihomAnyo rAjasUyena yajate
devasR^iShTo vA eSheShTiryattraidhAtavyanayA me 'pIShTamasadanayApi sUyA iti tasmAdvA
eShA rAjasUyayAjina udavasAnIyeShThirbhavati 



5.5.5.[12]

atho yaH sahasraM vA bhUyo vA dadyAt | tasya hApyudavasAnIyA syAdriricAna iva vA eSha
bhavati yaH sahasraM vA bhUyo vA dadAtyetadvai sahasraM vAcaH prajAtaM yadeSha trayo
vedastatsahasreNa riricAnam punarApyAyayati tasmAdu ha tasyApyudavasAnIyA syAt 



5.5.5.[13]

atho ye dIrghasattramAsIran | saMvatsaraM vA bhUyo vA teShAM hApyudavasAnIya
syAtsarvaM vai teShAmAptam bhavati sarvaM jitaM ye dIrghasattramAsate saMvatsaraM vA
bhUyo vA sarvameShA tasmAdu ha teShAmapyudavasAnIyA syAt



5.5.5.[14]

atho hainayApyabhicaret | etayA vai bhadrasenamAjAtashatravamAruNirabhicacAra
kShipraM kilAstR^iNuteti ha smAha yAj~navalkyo 'pi ha vA enayendro
vR^itrasyAsthAnamacinadapi ha vA enayAsthAnaM cinatti ya enayAbhicarati tasmAdu
hainayApyabhicaret 



5.5.5.[15]

atho hainayApi bhiShajyet | yaM nvevaikayarcA bhiShajyedekena yajuShaikena sAmnA taM
nvevAgadaM kuryAtkimu yaM trayeNa vedena tasmAdu hainayApi bhiShajyet



5.5.5.[16]

tasyai trINi shatamAnAni hiraNyAni dakShiNA | tAni brahmaNe dadAti na vai brahmA
pracarati na stute na shaMsatyatha sa yasho na vai hiraNyena kiM cana kurvantyatha
tadyashastasmAttrINi shatamAnAni brahmaNe dadAti



5.5.5.[17]

tisro dhenUrhotre | bhUmA vai tisro dhenavo bhUmA hotA tasmAttisro dhenUrhotre 



5.5.5.[18]

trINi vAsAMsyadhvaryave | tanute vA adhvaryuryaj~naM tanvate vAsAMsi tasmAttrINi
vAsAMsyadhvaryave gAmagnIdhe 



5.5.5.[19]

tA vA etAH | dvAdasha vA trayodasha vA dakShiNA bhavanti dvAdasha vA vai trayodasha vA
saMvatsarasya mAsAH saMvatsarasammitaiSheShTistasmAddvAdasha vA trayodasha vA
dakShiNA bhavanti



