SATAPATHA-BRAHMANA 11

Data input by H.S. Ananthanarayana and W. P. Lehman.

Bracketted numbering added mechanically.


ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ THIS TEXT FILE IS FOR REFERENCE PURPOSES ONLY!	³
³ COPYRIGHT AND TERMS OF USAGE AS FOR SOURCE FILE.	³
³							³
³ Text converted to Ronald E. Emmerick's encoding for   ³
³ WordPerfect 5.1 DOS and related utility programmes 	³
³ BHELA, CARAKA etc. (DOS versions): 			³
³ 							³
³ description             character  =	ASCII		³
³  							³
³ long a                  A             195		³
³ long A                  ù             249		³
³ long i                  I             197		³
³ long I                  ı             253		³
³ long u                  U             198		³
³ long U                  ô             244		³
³ vocalic r               R^i             173		³
³ vocalic R               A             227		³
³ long vocalic r          Ì             204		³
³ vocalic l               Ê             202		³
³ long vocalic l          Ë             203		³
³ velar n                 Ç             199		³
³ velar N                 §             167		³
³ palatal n               ¤             164		³
³ palatal N               ¥             165		³
³ retroflex t             T             194		³
³ retroflex T             è             232		³
³ retroflex d             D             172		³
³ retroflex D             Ö             214		³
³ retroflex n             N             239		³
³ retroflex N             ×             215		³
³ palatal s               sh             211		³
³ palatal S               Á             193		³
³ retroflex s             Sh             171		³
³ retroflex S             å             229		³
³ anusvara                M             230		³
³ capital anusvara        õ             245		³
³ visarga                 H             247		³
³ capital visarga         ê             234		³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ





11.1.1.[1]

saMvatsaro vai yaj~naH prajApatiH  tasyaitaddvAraM yadamAvAsyA candramA eva
dvArapidhAnaH



11.1.1.[2]

sa yo'mAvAsyAyAmagnI Adhatte  yathA vivR^itAyAM dvAri dvArA puram prapadyeta sa tata
eva svargaM lokamiyAdevaM tadyo'mAvAsyAyAmAdhatte



11.1.1.[3]

atha yo nakShatra Adhatte  yathApihitAyAM dvAryadvArA puram prapitsetsa jihmaH
puraH syAdevaM tadyo nakShatra Adhatte tasmAnna nakShatra AdadhIta 



11.1.1.[4]

yadaharevaiShaH  na purastAnna pashcAddR^ishyeta tadaharupavasettarhi hyeSha imaM
lokamAgacati tasminniha vasati



11.1.1.[5]

sarve devA vasanti  sarvANi bhUtAni sarvA devatAH sarva R^itavaH sarve stomAH sarvANi
pR^iShThAni sarvANi candAMsi



11.1.1.[6]

sarveShu ha vA asya deveShu  sarveShu bhUteShu sarvAsu devatAsu sarveShvR^ituShu
sarveShu stomeShu sarveShu pR^iShTheShu sarveShu candaHsvagnI Ahitau bhavato
yo'mAvAsyAyAmAdhatte tasmAdamAvAsyAyAmevAgnI AdadhIta



11.1.1.[7]

yo'sau vaishAkhasyAmAvAsyA tasyAmAdadhIta sA rohiNyA sampadyata AtmA vai prajA
pashavo rohiNyAtmanyevaitatprajAyAm pashuShu pratitiShThatyamAvAsyA vA
agnyAdheyarUpaM tasmAdamAvAsyAyAmevAgnI AdadhIta
paurNamAsyAmanvArabhetAmAvAsyAyAM dIkSheta



11.1.2.[1]

ghnanti vA etadyaj~nam  yadenaM tanvate yannveva rAjAnamabhiShuNvani[ tattaM
ghnanti yatpashuM saJNj~napayanti vishAsati tattaM ghnantyulUkhalamusalAbhyAM
dR^iShadupalAbhyAM haviryaj~naM ghnanti 



11.1.2.[2]

taM hatvA yaj~nam  agnAveva yonau reto bhUtaM si¤catyagnirvai yoniryaj~nasya sa tataH
prajAyate taddasha tA AhutIH sampAdayedyAbhyo vaShaTkriyate 



11.1.2.[3]

ayaM vai yaj~no yo'yam pavate  so'yameka ivaiva pavate so'yam puruShe'ntaH praviShTo
dashadhAvihitaH sa evam kLptaiH prANairagneryoneradhijAyate saiShA dashAkSharA virAT
saiShA sampatsa yaj~naH



11.1.2.[4]

atho api nava syuH  tannyUnAM virAjaM karoti prajananAya nyUnAdvA imAH prajAH
prajAyante saiShA sampatsa yaj~naH 



11.1.2.[5]

atho apyekAtiriktA syAt  sA prajApatimabhyatiricyate saiShA sampatsa yaj~naH



11.1.2.[6]

atho api dve atirikte syAtAm  dvandvaM vai mithunam prajananam
mithunamevaitatprajananaM kriyate saiShA sampatsa yaj~naH



11.1.2.[7]

atho api tisro'tiriktA syuH  dvandvamaha mithunam prajananamatha yajjAyate
tattR^itIyaM saiShA sampatsa yaj~naH



11.1.2.[8]

atho api catasro'tiriktAH syuH  tadyathaikaivaM catasrastrayo vA ime lokAstadimAneva
lokAMstisR^ibhirApnoti prajApatirvA atImAMlokAMshcaturthastatprajApatimeva
caturthyApnoti saiShA sampatsa yaj~naH 



11.1.2.[9]

sa yaddvAbhyAmUnaM tadUnaM  so'yaj~no yatpa¤cabhiratiriktaM tadatiriktaM so'yaj~naH
saiShaiva dashatyadhi sampadeShA viMshatyAmeShA sahasrAt 



11.1.2.[10]

AjiM vA ete dhAvanti  ye darshapUrNamAsAbhyAM yajante sa vai pa¤cadasha varShANi yajeta
teShAm pa¤cadashAnAM varShANAM trINi ca shatAni ShaShTishca
paurNamAsyashcAmAvAsyAshca
trINi ca vai shatAni ShaShTishca saMvatsarasya rAtrayastadrAtrIrApnoti



11.1.2.[11]

athAparANi pa¤cadashaiva varShANi yajeta  teShAm pa¤cadashAnAM varShANAM trINi caiva
shatAni ShaShTishca paurNamAsyashcAmAvAsyAshca trINi ca vai shatAni ShaShTishca
saMvatsarasyAhAni tadahAnyApnoti  tadveva saMvatsaramApnoti



11.1.2.[12]

martyA ha vA agre devA AsuH  sa yadaiva te saMvatsaramApurathAmR^itA AsuH sarvaM vai
saMvatsaraH sarvaM vA akShayyameteno hAsyAkShayyaM sukR^itam bhavatyakShayyo lokaH



11.1.2.[13]

sa AjisR^itAmekaH  ya evaM vidvAMstriMshataM varShANi yajate tasmAdu triMshatameva
varShANi yajeta yadyu dAkShAyaNayaj~nI syAdatho api pa¤cadashaiva varShANi yajetAtra
hyeva sA sampatsampadyate dve hi paurNamAsyau yajate dve amAvAsye atro eva khalu
sA sampadbhavati 



11.1.3.[1]

paurNamAseneShTvA  indrAya vimR^idhe'nunirvapati tena yatheShTyaivaM yajata
AmAvAsyeneShTvAdityai carumanunirvapati tena yatheShTyaivaM yajate 



11.1.3.[2]

sa yatpaurNamAseneShTvA  indrAya vimR^idhe'nunirvapatIndro vai yaj~nasya
devatAthaidagnIShomIyam paurNamAsaM havirbhavati tatra nendrAya tveti kiM cana
kriyata eteno hAsyaitatsendraM havirbhavatyetena sendro yaj~no'tha yadvimR^idhe tveti
sarvA u hi mR^idho nAShTrAH paurNamAsena hanti



11.1.3.[3]

atha yadAmAvAsyeneShTvA  adityai carumanunirvapatyeSha vai somo rAjA
devAnAmannaM yaccandramAH sa yatraiSha etAM rAtriM na purastAnna pashcAddadR^ishe
tenaitadanaddheva havirbhavati tenApratiShThitamiyaM vai pR^ithivyaditiH seyamaddhA
seyam pratiShThitaiteno hAsyaitadaddheva havirbhavatyetena pratiShThitametannu
tadyasmAdanunirvapatyatha yasmAnnAnunirvapet



11.1.3.[4]

sa yatpaurNamAseneShTvA  indrAya vimR^idhe'nunirvapati sendro me yaj~no'saditi sarvo
vai yaj~na indrasyaiva sa yatsarvo yaj~na indrasyaivaiteno hAsyetatsendraM
havirbhavatyetena sendro yaj~naH 



11.1.3.[5]

atha yadAmAvAsyeneShTvA  adityai carumanunirvapatyAmAvAsyaM vA anunirvApyam
paurNamAsena vA indro vR^itramahaMstasmA etadvR^itraM jaghnuShe devA
etaddhaviranuniravapanyadAmAvAsyaM kimanunirvApye'nunirvapediti
tasam:nnAnunirvapet 



11.1.3.[6]

sa yatpaurNamAseneShTvA 
athAnyaddhaviranunirvapatyAmAvAsyeneShTvAthAnyaddhaviranunirvapati dviShantaM
ha sa bhrAtR^ivyaM pratyucrayate'tha yaH paurNamAsIM yajata
AmAvAsyenAmAvAsyAmasapatnA haivAsyAnupabAdhA shrIrbhavati



11.1.3.[7]

paurNamAsena vai devAH  paurNamAsIM yajamAnA AmAvAsyenAmAvAsyAM kShipra eva
pApmAnamapAghnata kShipre prAjAyanta sa yo haivaM vidvAnpaurNamAsenaiva
paurNamAsIM yajata AmAvAsyenAmAvAsyAM kShipra eva pApmAnamapahate kShipre
prajAyate sa yadyanunirvapeddadyAddakShiNAM nAdakShiNaM haviH syAditi
hyAhurdarshapUrNamAsayorhyevaiShA dakShiNA yadanvAhArya iti
nvanunirvApyasyAthAbhyuditasya 



11.1.4.[1]

taddhaike dR^iShTvopavasanti  shvo nodetetyabhrasya vA hetoranirj~nAya
vAthotopavasantyathainamutAbhyudeti sa yadyagR^ihItaM havirabhyudiyAtpraj~nAtameva
tadeShaiva vratacaryA yatpUrvedyurdugdhaM dadhi havirAta¤canaM tatkurvanti
pratipramu¤canti vatsAMstAnpunarapAkurvanti



11.1.4.[2]

tAnaparAhNe parNashAkhayApAkaroti  tadyathaivAdaH praj~nAtamAmAvAsyaM
havirevameva
tadyadyu vratacaryAM vA nodAshaMseta gR^ihItaM vA havirabhyudiyAditaratho tarhi
kuryAdetAneva taNDulAntsuphalIkR^itAnkR^itvA sa ye'NIyAMsastAnagnaye dAtre'ShTAkapAlam
puroDAshaM shrapayati



11.1.4.[3]

atha yatpUrvedyuH  dugdhaM dadhi tadindrAya pradAtre'tha tadAnIMdugdhe viShNave
shipiviShTAyaitAMstaNDulA¤cUte caruM shrapayati caruru hyeva sa yatra kva ca
taNDulAnAvapanti



11.1.4.[4]

tadyadevam bhavati  eSha vai somo rAjA devAnAmannaM
yaccandramAstametadupaitsIttamapArAtsIttamasmA agnirdAtA dadAtIndraH pradAtA
prayacati tamasmA indrAgnI yaj~naM dattastenendrAgnibhyAM dattena yaj~nena
yajate'tha yadviShNave shipiviShTAyeti yaj~no vai viShNuratha yacipiviShTAyeti
yamupaitsIttamapArAtsIttacipitamiva yaj~nasya bhavati tasmAcipiviShTAyeti tatro
yacaknuyAttaddadyAnnAdakShiNaM haviH syAditi hyAhuratha yadaiva
nodiyAdathopavaset



11.1.5.[1]

adyAmAvAsyeti manyamAna upavasati  athaiSha pashcAddadR^ishe sa haiSha divyaH shvA sa
yajamAnasya pashUnabhyavekShate tadapashavyaM syAdaprAyashcittikR^ita etasmAdu
haitadbhIShAvacandramasAditi 



11.1.5.[2]

cAyAmupasarpanti  eteno haitadupatapadAcakShate shvalucitamityetamu
haivaitadAcakShate 



11.1.5.[3]

shashashcAndramasa iti  candramA vai somo devAnAmannaM tam
paurNamAsyAmabhiShuNvanti so'parapakShe'pa oShadhIH pravishati pashavo vA apa
oShadhIradanti tadenametAM rAtrIm pashubhyaH saMnayati



11.1.5.[4]

so'dyAmAvAsyeti manyamAna upavasati  athaiSha pashcAddadR^ishe tadyajamAno
yaj~napathAdeti tadAhuH kathaM kuryAditvA yaj~napathAdyajetA3 na yajetA3 iti yajeta
haiva na hyanyadapakramaNam bhavati shvaH shva evaiSha jyAyAnudeti sa
AmAvAsyavidhenaiveShTvAtheShTimanunirvapati tadaharvaiva shvo vA



11.1.5.[5]

tasya trINi havIMShi bhavanti  agnaye pathikR^ite'ShTAkapAlam puroDAshamindrAya
vR^itraghna ekAdashakapAlamagnaye vaishvAnarAya dvAdashakapAlam puroDAsham



11.1.5.[6]

sa yadagnaye pathikR^ite nirvapati  agnirvai pathaH kartA sa yasmAdevAdo yajamAno
yaj~napathAdeti tamenamagniH panthAnamApAdayati



11.1.5.[7]

atha yadindrAya vR^itraghne  pApmA vai vR^itro yo bhUtervArayitvA tiShThati
kalyANAtkarmaNaH sAdhostametadindreNaiva vR^itraghnA pApmAnaM vR^itraM hanti
tasmAdindrAya vR^itraghne



11.1.5.[8]

atha yadagnaye vaishvAnarAya  dvAdashakapAlam puroDAshaM nirvapati yatra vA indro
vR^itramahaMstamagninA vaishvAnareNa samadahattadasya sarvam pApmAnaM
samadahattatho evaiSha etadindreNaiva vR^itraghnA pApmAnaM vR^itraM hatvA tamagninA
vaishvAnareNa saMdahati tadasya sarvam pApmAnaM saMdahati sa yo haivaM
vidvAnetayeShTyA yajate na hAsyAlpashcana pApmA parishiShyate



11.1.5.[9]

tasyai saptadasha sAmidhenyo bhavanti  upAMshu devatA yajati yAH kAmayate tA
yAjyAnuvAkyAH karotyevamAjyabhAgAvevaM saMyAjye 



11.1.5.[10]

tisR^idhanvaM dakShiNAM dadAti  dhanvanA vai shvAnam bAdhante tadetamevaitadbAdhate
yattisR^idhanvaM dakShiNAM dadAti 



11.1.5.[11]

daNDaM dakShiNAM dadAti  daNDena vai shvAnam bAdhante tadetamevaitadbAdhate
yaddaNDaM dakShiNAM dadAtyeShA nvAdiShTA dakShiNA dadyAttvevAsyAmapyanyadyA
itarA
dakShiNAstAsAM yatsampadyeta sA haiShA pashavyeShTistayApyanabhyuddR^iShTo yajetaiva



11.1.6.[1]

Apo ha vA idamagre salilamevAsa  tA akAmayanta kathaM nu prajAyemahIti tA
ashrAmyaMstAstapo'tapyanta tAsu tapastapyamAnAsu hiraNmayamANDaM sambabhUvAjAto
ha tarhi saMvatsara Asa tadidaM hiraNmayamANDaM yAvatsaMvatsarasya velA
tAvatparyaplavata



11.1.6.[2]

tataH saMvatsare puruShaH samabhavat  sa prajApatistasmAdu saMvatsara eva strI vA
gaurvA vaDabA vA vijAyate saMvatsare hi prajApatirajAyata sa idaM hiraNmayamANDaM
vyarujannAha tarhi kA cana pratiShThAsa tadenamidameva hiraNmayamANDaM
yAvatsaMvatsarasya velAsIttAvadbibhratparyaplavata 



11.1.6.[3]

sa saMvatsare vyAjihIrShat  sa bhUriti vyAharatseyam pR^ithivyabhavadbhuva iti
taditamantarikShamabhavatsvariti sAsau dyaurabhavattasmAdu saMvatsara eva kumAro
vyAjihIrShati saMvatsare hi prajApatirvyAharat



11.1.6.[4]

sa vA ekAkSharadvyakSharANyeva  prathamaM
vadanprajApatiravadattasmAdekAkSharadvyakSharANyeva prathamaM vadankumAro
vadati



11.1.6.[5]

tAni vA !etAni  pa¤cAkSharANi tAnpa¤cartUnakuruta ta ime pa¤cartavaH sa
evamimAMlokAnjAtAntsaMvatsare prajApatirabhyudatiShThattasmAdu saMvatsara eva
kumAra uttiShThAsati saMvatsare hi prajApatirudatiShThat



11.1.6.[6]

sa sahasrAyurjaj~ne  sa yathA nadyai pAram parApashyedevaM svasyAyuShaH pAram
parAcakhyau



11.1.6.[7]

so'rca¤crAmyaMshcacAra prajAkAmaH  sa Atmanyeva prajAtimadhatta sa Asyenaiva
devAnasR^ijata te devA divamabhipadyAsR^ijyanta taddevAnAM devatvaM
yaddivamabhipadyAsR^ijyanta tasmai sasR^ijAnAya divevAsa tadveva devAnAM devatvaM
yadasmai sasR^ijAnAya divevAsa 



11.1.6.[8]

atha yo'yamavAÇ prANaH  tenAsurAnasR^ijata ta imAmeva pR^ithivImabhipadyAsR^ijyanta
tasmai sasR^ijAnAya tama ivAsa



11.1.6.[9]

so'vet  pApmAnaM vA asR^ikShi yasmai me sasR^ijAnAya tama ivAbhUditi tAMstata eva
pApmanAvidhyatte tata eva parAbhavaMstasmAdAhurnaitadasti yaddaivAsuraM
yadidamanvAkhyAne tvadudyata itihAse tvattato hyeva tAnprajApatiH
pApmanAvidhyatte tata eva parAbhavanniti 



11.1.6.[10]

tasmAdetadR^iShiNAbhyanUktam  na tvaM yuyutse katamaccanAharna te'mitro
maghavankashcanAsti  mAyetsA te yAni yuddhAnyAhurnAdya shatruM na nu purA yuyutsa
iti 



11.1.6.[11]

sa yadasmai devAntsasR^ijAnAya  divevAsa tadaharakurutAtha yadasmA asurAntsasR^ijAnAya
tama ivAsa tAM rAtrimakuruta te ahorAtre



11.1.6.[12]

sa aikShata prajApatiH  sarvaM vA atsAriShaM ya imA devatA asR^ikShIti sa
saMvatsaro'bhavatsaMvatsaro ha vai nAmaitadyatsaMvatsara iti sa yo
haivametatsaMvatsarasya saMvatsaratvaM veda yo hainam pApmA mAyayA tsarati na
hainaM so'bhibhavatyatha yamabhicaratyabhi haivainam bhavati ya
evametatsaMvatsarasya saMvatsaratvaM veda



11.1.6.[13]

sa aikShata prajApatiH  imaM vA AtmanaH pratimAmasR^ikShi yatsaMvatsaramiti
tasmAdAhuH prajApatiH saMvatsara ityAtmano hyetam pratimAmasR^ijata yadveva
caturakSharaH saMvatsarashca!turakSharaH prajApatisteno haivAsyaiSha pratimA 



11.1.6.[14]

tA vA etAH  prajApateradhi devatA asR^ijyantAgnirindraH somaH parameShThI prAjApatyaH



11.1.6.[15]

tAH sahasrAyuSho jaj~nire  tA yathA nadyai pAram parApashyedevaM svasyAyuShaH pAram
parAcakhyuH



11.1.6.[16]

tA arcantyaH shrAmyantyashceruH  tata etam parameShThI prAjApatyo
yaj~namapashyadyaddarshapUrNamAsau tAbhyAmayajata
tAbhyAmiShTvAkAmayatAhamevedaM sarvaM syAmiti sa Apo'bhavadApo vA idaM sarvaM tA
yatparame sthAne tiShThanti yo hIhAbhikhanedapa evAbhivindetparamAdvA
etatsthAnAdvarShati yaddivastasmAtparameShThI nAma 



11.1.6.[17]

sa parameShThI prajApatim pitaramabravIt  kAmapraM vA ahaM yaj~namadarshaM tena
tvA yAjayAnIti tatheti tamayAjayatsa iShTvAkAmayatAhamevedaM sarvaM syAmiti sa
prANo'bhavatprANo vA idaM sarvamayaM vai prANo yo'yam pavate sa prajApatistasya
dR^iShTiryadeva vedetthAdvAtIti yadvai kiM ca prANi sa prajApatiH sa yo haivametAm
prajApaterdR^iShTiM vedAviriva haiva bhavati



11.1.6.[18]

sa prajApatirindram putramabravIt  anena tvA kAmapreNa yaj~nena yAjayAni yena
mAmidam parameShThyayIyajaditi tatheti tamayAjayatsa iShTvAkAmayatAhamevedaM
sarvaM syAmiti sa vAgabhavadvAgvA idaM sarvaM tasmAdAhurindro vAgiti 



11.1.6.[19]

sa indro'gnIShomau bhrAtarAvabravIt  anena vAM kAmapreNa yaj~nena yAjayAni yena
mAmidam pitA prajApatirayIyajaditi tatheti
tAvayAjayattAviShTvAkAmayetAmAvamevedaM sarvaM syAveti tayorannAda
evAnyataro'bhavadannamanyataro'nnAda evAgnirabhavadannaM somo'nnAdashca vA
idaM sarvamannaM ca



11.1.6.[20]

tA vA etAH  pa¤ca devatA etena kAmapreNa yaj~nenAyajanta tA yatkAmA ayajanta sa
AbhyaH kAmaH samArdhyata yatkAmo ha vA etena yaj~nena yajate so'smai kAmaH
samR^idhyate



11.1.6.[21]

ta iShTvA prAcIM dishamapashyan  tAm prAcImevAkurvata seyam prAcyeva
diktasmAdimAH prajAH prAcyaH sarpanti prAcIM hyetAmakurvatopainAmitaH
kurvImahIti tAmUrjamakurvatemAM khalUrjam pashyemeti sAsau dyaurabhavat



11.1.6.[22]

atha dakShiNAM dishamapashyan  tAM dakShiNAmevAkurvata seyaM dakShiNaiva diktasmAdu
dakShiNata eva dakShiNA upatiShThante dakShiNato'bhyavAjanti dakShiNAM
hyetAmakurvatopainAmitaH kurvImahIti taM lokamakurvatemaM khalu lokam
pashyemeti tadidamantarikShamabhavadeSha vai lokaH sA yathA haiveyam
pratiShThAvirasmiMloke pR^ithivyevamu haivaiShA pratiShThAviramuShmiMloka
idamantarikShaM sa yadiha sannamuM lokaM na pashyati tasmAdAhuH paro'kShamasau
loka iti 



11.1.6.[23]

atha pratIcIM dishamapashyan  tAmAshAmakurvata tasmAdyatprAÇ sR^itvA vindata etAmeva
tena dishametyAshAM hyetAmakurvatopainAmitaH kurvImahIti tAM shriyamakurvatemAM
khalu shriyam pashyemeti seyam pR^ithivyabhavacrIrvA iyaM tasmAdyo'syai bhUyiShThaM
vindate sa eva shreShTho bhavati 



11.1.6.[24]

athodIcIM dishamapashyan  tAmapo'kurvatopainAmitaH kurvImahIti taM
dharmamakurvata dharmo vA ApastasmAdyademaM lokamApa Agacanti sarvamevedaM
yathAdharmam bhavatyatha yadAvR^iShTirbhavati balIyAneva tarhyabalIyasa Adatte
dharmo hyApaH 



11.1.6.[25]

tA vA etAH  ekAdasha devatAH pa¤ca prayAjA dvAvAjyabhAgau sviShTakR^ittrayo'nuyAjA



11.1.6.[26]

tA ekAdashAhutayaH  etAbhirvA AhutibhirdevA ihAMlokAnajayannetA dishastatho evaiSha
etAbhirAhutibhirimAMlokAnjayatyetA dishaH



11.1.6.[27]

catasro'vAntaradishaH  ta eva catvAraH patnIsaMyAjA avAntaradisho vai devAshcaturbhiH
patnIsaMyAjairajayannavAntaradisha u evaiSha etairjayati



11.1.6.[28]

atheDA  annAdyamevaitayA devA ajayaMstatho evaiSha etayAnnAdyameva jayatyeShA nu
devatrA darshapUrNamAsayoH sampat 



11.1.6.[29]

athAdhyAtmam  pa¤ceme puruShe prANA R^ite cakShurbhyAM ta eva pa¤ca prayAjA
cakShuShI AjyabhAgau



11.1.6.[30]

ayamevAvAÇ prANaH sviShTakR^it  sa yattamabhyardha ivetarAbhya Ahutibhyo juhoti
tasmAdetasmAtprANAtsarve prANA bIbhatsante'tha yatsviShTakR^ite sarveShAM
haviShAmavadyati tasmAdyatkiM cemAnprANAnApadyata etameva tatsarvaM samavaiti



11.1.6.[31]

trINi shishnAni  ta eva trayo'nuyAjAH sa yo'yaM varShiShTho'nuyAjastadidaM
varShiShThamiva shishnaM taM vA anavAnanyajedityAhustatho hAsyaitadamR^idhram
bhavatIti 



11.1.6.[32]

sa vai sakR^idavAnyAt  ekaM hyetasya parvAtha yadaparvakaM syAtpratR^iNaM vaiva
tiShThellambeta vA tasmAdetaducca tiShTati padyate ca tasmAtsakR^idavAnyAt



11.1.6.[33]

dvau bAhU dvA UrU  ta eva catvAraH patnIsaMyAjAH pratiShThAyameva prANa iDA yattAM
nAgnau juhoti yatsApradagdheva tasmAdayamanavatR^iNaH prANaH 



11.1.6.[34]

asthyeva yAjyAnuvAkyAH  mAMsaM havistanmitaM cando yadyAjyAnuvAkyAstasmAdu
samAvantyevAsthIni medyatashca kR^ishyatashca bhavantyatha yadbhUya iva ca havirgR^ihNAti
kanIya iva ca tasmAdu mAMsAnyeva medyato medyanti mAMsAni kR^ishyataH kR^ishyanti
tenaitena yaj~nena yAM kAmayate devatAM tAM yajati yasyai havirbhavati 



11.1.6.[35]

tA vA etAH  anapoddhAryA Ahutayo bhavanti sa
yaddhaitAsAmapoddharedyathaikamaN^gaM shR^iNIyAtprANaM vA nirhaNyAdevaM
tadanyAnyeva havIMShyupa cAhriyante'pa ca hriyante 



11.1.6.[36]

tA vA etAH  ShoDashAhutayo bhavanti ShoDashakalo vai puruShaH puruSho
yaj~nastasmAtShoDashAhutayo bhavanti 



11.1.7.[1]

tadvA ado vratopAyana udyate  yadi nAshnAti pitR^idevatyo bhavati yadyu ashnAti
devAnatyashnAtIti tadAraNyamashnIyAditi tatra sthApayanti 



11.1.7.[2]

sa yadi grAmyA oShadhIrashnAti  puroDAshasya medhamashnAti yadyAraNyA
oShadhIrashnAti
barhiSho medhamashnAti yadi vAnaspatyamashnAtIdhmasya medhamashnAti yadi payaH
pibati sAMnAyyasya cAjyasya ca medhamashnAti yadyapaH pibati praNItAnAm
medhamashnAti yadi nAshnAti pitR^idevatyo bhavati



11.1.7.[3]

tadAhuH  kimayanamiti svayaM haivaite rAtrI agnihotraM juhuyAtsa yaddhutvA prAshnAti
tenApitR^idevatyo bhavatyAhutirvA eShA sa yadevaitAmAtmannAhutiM juhoti teno eteShAm
medhAnAM nAshnAti



11.1.7.[4]

ete ha vai rAtrI  sarvA rAtrayaH samavayanti yA ApUryamANapakShasya rAtrayastAH sarvAH
paurNamAsIM samavayanti yA apakShIyamANapakShasya rAtrayastAH sarvA amAvAsyAM
samavayanti sa yo haivaM vidvAntsvayamupavasathe juhoti sarvadA haivAsya svayaM
hutam bhavati 



11.1.8.[1]

devAshca vA asurAshca  ubhaye prAjApatyAH paspR^idhire tato'surA atimAnenaiva kasminnu
vayaM juhuyAmeti sveShvevAsyeShu juhvatashceruste'timAnenaiva
parAbabhUvustasmAnnAtimanyeta parAbhavasya haitanmukhaM yadatimAnaH



11.1.8.[2]

atha devAH  anyo'nyasminneva juhvatashcerustebhyaH prajApatirAtmAnam pradadau
yaj~no haiShAmAsa yaj~no hi devAnAmannaM 



11.1.8.[3]

sa devebhya AtmAnam pradAya  athaitamAtmanaH pratimAmasR^ijata yadyaj~naM
tasmAdAhuH prajApatiryaj~na ityAtmano hyetam pratimAmasR^ijata



11.1.8.[4]

sa etena yaj~nena  devebhya AtmAnaM nirakrINIta sa yadvratamupaiti yathaiva
tatprajApatirdevebhya AtmAnam prAyacadevamevaiSha etaddevebhya AtmAnam
prayacati tasmAdu saMyata evaitAM rAtriM cicariShedyathA haviShA caredevaM havirhyeSha
devAnAm bhavati



11.1.8.[5]

atha yadyaj~naM tanute  yaj~nenaivaitaddevebhya AtmAnaM niShkrINIte yathaiva
tatprajApatirnirakrINItaivamatha yaddhavirnirvapati haviShaivaitadyaj~naM niShkrINAti
haviranuvAkyayAnuvAkyAmavadAnenAvadAnaM yAjyayA yAjyAM vaShaTkAreNa
vaShaTkAramAhutyA tasyAhutirevAniShkrItA bhavati 



11.1.8.[6]

sa yathAgraprashIrNo vR^ikShaH  evamasyaiSha yaj~no bhavatyAhutimevAnvAhAryeNa
niShkrINAti tadyadetaddhInaM yaj~nasyAnvAharati tasmAdanvAhAryo nAmaivamu
hAsyaiSha sarva eva yaj~no niShkrIto bhavatyeSha ha vai yajamAnasyAmuShmiMloka AtmA
bhavati yadyaj~na sa ha sarvatanUreva yajamAno'muShmiMloke sambhavati ya evaM
vidvAnniShkrItyA yajate



11.2.1.[1]

trirha vai puruSho jAyate  etannveva mAtushcAdhi pitushcAgre jAyate'tha yaM yaj~na
upanamati sa yadyajate taddvitIyaM jAyate'tha yatra mriyate
yatrainamagnAvabhyAdadhati sa yattataH sambhavati tattR^itIyaM jAyate tasmAttriH
puruSho jAyata ityAhuH



11.2.1.[2]

tA vA etAH  ekAdasha sAmidhenIranvAha dasha vA ime puruShe prANA AtmaikAdasho
yasminnete prANAH pratiShThitA etAvAnvai puruShastadenaM kR^itsnaM janayatyatha
yadUrdhvaM sAmidhenIbhyaH sA pratiShThA tadenaM janayitvA pratiShThApayati



11.2.1.[3]

nava prasavasya vyAhR^itayaH  navame puruShe prANAstadenaM dvitIyaM
janayatyAshrAvaNam pratyAshrAvaNaM sA pratiShThAtha yadevAdaH sR^iShTau janmodyate
tadenaM tR^itIyaM janayati patnIsaMyAjA eva tatra pratiShThA



11.2.1.[4]

trirhi vai puruSho jAyate  evamevainametadyaj~nAttrirjanayati tAsAmekAdashAnAM triH
prathamAmanvAha triruttamAm 



11.2.1.[5]

tAH pa¤cadasha sAmidhenyaH  dvAvAghArau pa¤ca prayAjA iDA trayo'nuyAjAH
sUktavAkashca shamyorvAkashca tAstrayodashAhutayo'tha yadevAdaH patnIsaMyAjeShu
sampragR^ihNAti samiShTayajushca 



11.2.1.[6]

tAH pa¤cadashAhutayaH  tAsAm pa¤cadashAnAmAhutInAmetA anuvAkyA etAH pa¤cadasha
sAmidhenya etAsAmanuvAkyAnAmetA yAjyA ya evAtra mantro yo
nigadastadyAjyArUpameteno hAsyaitA Ahutayo'nuvAkyavatyo bhavantyetAbhiH
sAmidhenIbhiretAbhirAhutibhiretA anuvAkyA yAjyavatyashcAhutivatyashca bhavanti 



11.2.2.[1]

gAyatrImanuvAkyAmanvAha  tripadA vai gAyatrI traya ime lokA imAnevaitallokAndevAH
pratyaShThApayan



11.2.2.[2]

atha triShTubhA yajati  catuShpadA vai triShTupcatuShpAdAH pashavastatpashUnevaitadeShu
lokeShu pratiShThiteShu devAH pratyaShThApayan



11.2.2.[3]

dvyakSharo vaShaTkAraH  dvipAdvai puruShastatpuruShamevaitaddvipAdameShu pashuShu
pratiShThiteShu pratyaShThApayan 



11.2.2.[4]

so'yaM dvipAtpuruShaH  pashuShu pratiShThita evamevaiSha etallokAnpratiShThApayati
lokeShu pratiShThiteShu pashUnpratiShThApayati pashuShu pratiShThiteShvAtmAnam
pratiShThApayatyevameSha puruShaH pashuShu pratiShThito ya evaM vidvAnyajate 



11.2.2.[5]

atha yadvaShaTkR^ite juhoti  eSha vai vaShaTkAro ya eSha tapati sa eSha
mR^ityustadenamupariShTAnmR^ityoH saMskaroti tadenamato janayati sa etam
mR^ityumatimucyate yaj~no vA asyAtmA bhavati tadyaj~na eva
bhUtvaitanmR^ityumatimucyata eteno hAsya sarve yaj~nakratava etam mR^ityumatimuktAH



11.2.2.[6]

atha yAmetAmAhutiM juhoti  eShA ha vA asyAhutiramuShmiMloka AtmA bhavati sa
yadaivaMvidasmAllokAtpraityathainameShAhutiretasya pR^iShThe satyAhvayatyehyahaM vai
ta ihAtmAsmIti tadyadAhvayati tasmAdAhutirnAma



11.2.3.[1]

brahma vA idamagra AsIt  taddevAnasR^ijata taddevAntsR^iShTvaiShu lokeShu
vyArohayadasminneva loke'gniM vAyumantarikShe divyeva sUryam 



11.2.3.[2]

atha ye'tha UrdhvA lokAH  tadyA ata UrdhvA devatAsteShu tA devatA vyArohayatsa yathA
haivema AvirlokA imAshca devatA evamu haiva ta AvirlokAstAshca devatA yeShu tA devatA
vyArohayat 



11.2.3.[3]

atha brahmaiva parArdhamagacat  tatparArdhaM gatvaikShata kathaM
nvimAMlokAnpratyaveyAmiti taddvAbhyAmeva pratyavaidrUpeNa caiva nAmnA ca sa
yasya kasya ca nAmAsti tannAma yasyo api nAma nAsti yadveda rUpeNedaM rUpamiti
tadrUpametAvadvA idaM yAvadrUpaM caiva nAma ca



11.2.3.[4]

te haite brahmaNo mahatI abhve  sa yo haite brahmaNo mahatI abhve veda
mahaddhaivAbhvam bhavati 



11.2.3.[5]

te haite brahmaNo mahatI yakShe  sa yo haite brahmaNo mahatI yakShe veda
mahaddhaiva yakSham bhavati tayoranyatarajjyAyo rUpameva yaddhyapi nAma
rUpameva tatsa yo haitayorjyAyo veda jyAyAnha tasmAdbhavati yasmAjjyAyAnbubhUShati 



11.2.3.[6]

martyA ha vA agre devA AsuH  sa yadaiva te brahmaNApurathAmR^itA AsuH sa yam manasa
AghArayati mano vai rUpam manasA hi vededaM rUpamiti tena rUpamApnotyatha yaM
vAca AghArayati vAgvai nAma vAcA hi nAma gR^ihNAti teno nAmApnotyetAvadvA idaM
sarvaM yAvadrUpaM caiva nAma ca tatsarvamApnoti sarvaM vA akShayyameteno
hAsyAkShayyaM sukR^itam bhavatyakShayyo lokaH 



11.2.3.[7]

tadvA ada AgneyyAmiShTA udyate  yathA tadR^iShibhyo yaj~naH prArocata taM yathAtanvata
tadyaj~naM tanvAnAnR^iShIngandharvA upaniSheduste ha sma saMnidadhatIdaM vA
atyarIricannidamUnamakranniti sa yadaiShAM yaj~naH saMtasthe'thainAMstaddarshayAM
cakruridaM vA atyarIricatedamUnamakarteti 



11.2.3.[8]

sa yadatirecayAM cakruH  yathA girirevaM tadAsAtha yadUnaM cakruryathA shvabhrAH
pradarA evaM tadAsa



11.2.3.[9]

sa yatra shamyorAha  tadabhimR^ishati yaj~na namashca ta upa ca yaj~nasya shive
saMtiShThasva sviShTe me saMtiShThasveti sa yadatirecayati tannamaskAreNa
shamayatyatha yadUnaM karotyupa ceti tena tadanyUnam bhavati yaj~nasya shive
saMtiShThasveti yadvai yaj~nasyAnyUnAtiriktaM tacivaM tena tadubhayaM shamayati sviShTe
me saMtiShThasveti yadvai yaj~nasyAnyUnAtiriktaM tatsviShTaM teno tadubhayaM
shamayatyevamu hAsyaitena yaj~nenAnyUnAtiriktenaiveShTam bhavati ya evaM
vidvAnevamabhimR^ishati tasmAdevamevAbhimR^ishette ha te gandharvA AsuH shUrpaM
yavamAnkR^iShirudvAlavAndhAnAntarvAn



11.2.4.[1]

eSha vai pUrNamAH  ya eSha tapatyaharaharhyevaiSha pUrNo'thaiSha eva darsho
yaccandramA dR^idR^isha iva hyeShaH



11.2.4.[2]

atho itarathAhuH  eSha eva pUrNamA yaccandramA etasya hyanu pUraNam
paurNamAsItyAcakShate'thaiSha eva darsho ya eSha tapati dadR^isha iva hyeShaH 



11.2.4.[3]

iyameva pUrNamAH  pUrNeva hIyamasAveva dyaurdarsho dadR^isha iva hyasau dyauH 



11.2.4.[4]

rAtrireva pUrNamAH  pUrNeva hIyaM rAtrirahareva darsho dadR^isha iva hIdamahareShA nu
devatrA darshapUrNamAsayormImAMsA



11.2.4.[5]

athAdhyAtmam  udAna eva pUrNamA udAnena hyayam puruShaH pUryata iva prANa eva
darsho dadR^isha iva hyayam prANastadetAvannAdashcAnnapradashca darshapUrNamAsau



11.2.4.[6]

prANa evAnnAdaH  prANena hIdamannamadyata udAna evAnnaprada udAnena
hIdamannam pradIyate sa yo haitAvannAdaM cAnnapradaM ca darshapUrNamAsau
vedAnnAdo haiva bhavati pra hAsmA annAdyaM dIyate 



11.2.4.[7]

mana eva pUrNamAH  pUrNamiva hIdam mano vAgeva darsho dadR^isha iva hIyaM
vAktadetAvadhyAtmam pratyakShaM darshapUrNamAsau sa yadupavasathe
vratopAyanIyamashnAti tenaitAvadhyAtmam pratyakShaM darshapUrNamAsau prINAti
yaj~nena prAtardaivau 



11.2.4.[8]

tadAhuH  yanna pUrNamAsAyeti havirgR^ihyate na darshAyeti havirgR^ihyate na
pUrNamAsAyAnubrUhi na darshAyAnubrUhi na pUrNamAsaM yaja na darshaM yajetyatha
kenAsya darshapUrNamAsAviShTau bhavata iti sa yam manasa AghArayati mano vai
pUrNamAstena pUrNamAsaM yajatyatha yaM vAca AghArayati vAgvai darshasteno darshaM
yajatyeteno hAsya darshapUrn\amAsAviShTau bhavataH



11.2.4.[9]

taddhaike  carU nirvapanti paurNamAsyAM sarasvate'mAvAsyAyAM sarasvatyA
etatpratyakShaM darshapUrNamAsau yajAmaha iti vadantastadu tathA na kuryAnmano vai
sarasvAnvAkSharasvatI sa yadevaitAvAghArAvAghArayati tadevAsya
darshapUrNamAsAviShTau bhavatastasmAdetau carU na nirvapet



11.2.4.[10]

tadAhuH  AgUrtI vA eSha bhavati yo darshapUrNamAsAbhyAM yajate paurNamesena
hIShTvA
vedAmAvAsyena yakShya ityAmAvAsyeneShTvA veda punaH paurNamAsena yakShya iti sa
AgUrtyevAmuM lokameti yadAmuM lokameti kathamanAgUrtI bhavatIti sa yadevaitA
ubhayatrAghArAvAghArayati tadevAsya darshapUrNamAsau saMtiShThete sa saMsthitayoreva
darshapUrNamAsayorathAmuM lokameti tathAnAgUrtI bhavati



11.2.5.[1]

api ha vA etarhi  devebhyo'shvamedhamAlabhante tadAhuH prAkR^ito'shvamedha itItara
innUnaM sa tadvA eSha evAshvamedho yaccandramAH



11.2.5.[2]

tadAhuH  pade-pade'shvashya medhyasyAhutiM juhvatIti sa yatsAyamprAtaragnihotraM
juhoti dve sAyamAhutI juhoti dve prAtastAshcatasra AhutyashcatuShpAdvA ashvastadasya
pade-pada evAhutirhutA bhavati



11.2.5.[3]

tadAhuH  vivR^itte'shvasyeShTiM nirvapatItyeSha vai somo rAjA devAnAmannaM
yaccandramAH sa yatraiSha etAM rAtriM na purastAnna pashcAddadR^ishe tadimaM
lokamAgacati so'smiMloke vivartate 



11.2.5.[4]

sa yadAmAvAsyena yajate  vivR^itta evAsyaitadiShTiM nirvapatyatha yatpaurNamAsena
yajate'shvamedhamevaitadAlabhate tamAlabhya devebhyaH prayacati saMvatsare vA
itaramashvamedhamAlabhanta eSha vai mAsaH pariplavamAnaH saMvatsaraM karoti
tadasya saMvatsare saMvatsara evAshvamedha Alabdho bhavati



11.2.5.[5]

taM vA etam  mAsi-mAsyevAshvamedhamAlabhante sa yo haivaM vidvAnagnihotraM ca
juhoti darshapUrNamAsAbhyAM ca yajate mAsi-mAsi haivAsyAshvamedheneShTam
bhavatyetadu hAsyAgnihotraM ca darshapUrNamAsau cAshvamedhamabhisampadyete 



11.2.6.[1]

shiro ha vA etadyaj~nasya yatpraNItAH  sa yatpraNItAH praNayati shira evaitadyaj~nasya
saMskaroti sa vidyAcira eva ma etatsaMskriyata iti



11.2.6.[2]

prANa evAsyedhmaH  prANena hIdaM sarvamiddhaM yatprANabhR^innimiShadyadejati sa
vidyAdahamevaiSha idhma iti 



11.2.6.[3]

anUkamevAsya sAmidhenyaH  tasmAttA brUyAtsaMtanvanniva me'nubrUhIti saMtatamiva
hIdamanUkam manashcaivAsya vAkcAghArau sarasvAMshca sarasvatI ca sa
vidyAnmanashcaiva me vAkcAghArau sarasvAMshca sarasvatI ceti 



11.2.6.[4]

pa¤ca prayAjAH  ima evAsya te shIrShaNyAH pa¤ca prANA mukhamevAsya prathamaH
prayAjo dakShiNA nAsikA dvitIyaH savyA nAsikA tR^itIyo dakShiNaH karNashcaturthaH savyaH
karNaH pa¤camo'tha yaccaturthe prayAje samAnayati tasmAdidaM shrotramantarataH
saMtR^iNaM cakShuShI AjyabhAgau sa vidyAccakShuShI eva ma etAviti 



11.2.6.[5]

atha ya AgneyaH puroDAshaH  ayamevAsya sa dakShiNo'rdho hR^idayamevAsyopAMshuyAjaH
sa yattenopAMshu caranti tasmAdidaM guheva hR^idayam



11.2.6.[6]

atha yo'gnIShomIyaH puroDAshaH  ayamevAsya sa uttaro'rdha aindraM vA
sAMnAyyamantarAMsamevAsya sviShTakR^idviSham prAshitram



11.2.6.[7]

sa yatprAshitramavadyati  yathaiva tatprAjApaterAviddhaM
nirakR^intannevamevaitasyaitadyadveShTitaM yadgrathitaM yadvaruNyaM tanniShkR^intanti
sa vidyAdyathaiva tatprajApaterAviddhaM nirakR^intannevameva ma idaM yadveShTitaM
yadgrathitaM yadvaruNyaM tanniShkR^intantIti



11.2.6.[8]

udaramevAsyeDA  tadyathaivAda iDAyAM samavadyantyevamevedaM
vishvarUpamannamudare samavadhIyate



11.2.6.[9]

trayo'nuyAjAH  ima evAsya te'vA¤castrayaH prANA bAhU evAsya sUktavAkashca
shamyorvAkashca catvAraH patnIsaMyAjAshcatasro vai pratiShThA UrU dvAvaShThIvantau
dvau prAdAvevAsya samiShTayajuH 



11.2.6.[10]

tA ekaviMshatirAhutayaH  dvAvAghArau pa¤ca prayAjA dvAvAjyabhAgAvAgneyaH
puroDAshastaddashAgnIShomIya upAMshuyAjo'gnIshomIyaH puroDAsho'gniH sviShTakR^idiDA
trayo'nuyAjAH sUktavAkashca shamyorvAkashcAtha yadevAdaH patnIsaMyAjeShu
sampragR^ihNAti samiShTayajushca 



11.2.6.[11]

tA ekaviMshatirAhutayaH  dvAdasha vai mAsAH saMvatsarasya pa¤cartavastrayo
lokAstadviMshatireSha evaikaviMsho ya eSha tapati saiShA gatireShA pratiShThA tadetAM
gatimetAm pratiShThAM gacati



11.2.6.[12]

taddha smaitadAruNirAha  ardhamAsasho vA ahamamunAdityena saloko bhavAmi
tAmahaM darshapUrNamAsayoH sampadaM vedeti 



11.2.6.[13]

tadAhuH  AtmayAjI shreyA3ndevayAjI3 ityAtmayAjIti ha brUyAtsa ha vA AtmayAjI yo
vededam me'nenAN^gaM saMskriyata idam me'nenAN^gamupadhIyata iti sa yathAhistvaco
nirmucyetaivamasmAnmartyAcarIrAtpApmano nirmucyate sa R^iÇmayo yajurmayaH
sAmamaya AhutimayaH svargaM lokamabhisambhavati 



11.2.6.[14]

atha ha sa devayAjI yo veda  devAnevAhamidaM yaje devAntsaparyAmIti sa yathA
shreyase pApIyAnbaliM haredvaishyo vA rAj~ne baliM haredevaM sa sa ha na tAvantaM lokaM
jayati yAvAntamitaraH



11.2.7.[1]

saMvatsaro yaj~naH  sa yo ha vai saMvatsaro yaj~na iti vedAnte haivAsya
saMvatsarasyeShTam bhavatyatho yatkiM ca saMvatsare kriyate sarvaM haivAsya
tadAptamavaruddhamabhijitam bhavati 



11.2.7.[2]

R^itava R^itvijaH  sa yo ha vA R^itava R^itvija iti vedAnte haivAsyartUnAmiShTam bhavatyatho
yatkiM cartuShu kriyate sarvaM haivAsya tadAptamavaruddhamabhijitam bhavati 



11.2.7.[3]

mAsA havIMShi  sa yo ha vai mAsA havIMShIti vedAnte haivAsya mAsAnAmiShTam
bhavatyatho yatkiM ca mAseShu kriyate sarvaM haivAsya
tadAptamavaruddhamabhijitam bhavati



11.2.7.[4]

ardhamAsA haviShpAtrANi  sa yo ha vA ardhamAsA haviShpAtrANIti vedAnte
haivAsyArdhamAsAnAmiShTam bhavatyatho yatkiM cArdhamAseShu kriyate sarvaM
haivAsya tadAptamavaruddhamabhijitam bhavati 



11.2.7.[5]

ahorAtre pariveShTrI  sa yo ha vA ahorAtre pariveShTrI iti vedAnte
haivAsyAhorAtrayoriShTam bhavatyatho yatkiM cAhorAtrayoH kriyate sarvaM haivAsya
tadAptamavaruddhamabhijitam bhavati 



11.2.7.[6]

iyameva prathamA sAmidhenI  agnirdvitIyA vAyustR^itIyAntarikShaM caturthI
dyauShpa¤camyAdityaH ShaShThI candramAH saptamI mano'ShTamI vAÇnavamI tapo
dashamI brahmaikAdashyetA hi vA idaM sarvaM samindhata etAbhiridaM sarvaM
samiddhaM tasmAtsAmidhenyo nAma



11.2.7.[7]

sa vai triH prathamAmanvAha  sa yatprathamamanvAha prAcIM tena dishaM jayati
yaddvitIyaM dakShiNAM tena dishaM jayati yattR^itIyamUrdhvAmeva tena dishaM jayati 



11.2.7.[8]

trirvevottamAmanvAha  sa yatprathamamanvAha pratIcIM tena dishaM jayati
yaddvitIyamudIcIM tena dishaM jayati yattR^itIyamimAmeva tena pratiShThAM
jayatyevamu hAbhirimAMlokAnjayatyetA dishaH 



11.2.7.[9]

R^itameva pUrva AghAraH  satyamuttaro'va ha vA R^itasatye runddhe'tho yatkiM
cartasatyAbhyAM jayyaM sarvaM haiva tajjayati



11.2.7.[10]

tviShireva prathamaH prayAjaH  apacitirdvitIyo yashastR^itIyo brahmavarcasaM
caturtho'nnAdyam pa¤camaH 



11.2.7.[11]

sa prathamam prayAjamanumantrayeta  tviShimAnbhUyAsamityapacitimAnbhUyAsamiti
dvitIyaM yashasvI bhUyAsamiti tR^itIyam brahmavarcasI bhUyAsamiti caturthamannAdo
bhUyAsamiti pa¤camaM tviShimAnha vA apacitimAnyashasvI brahmavarcasyannAdo
bhavati ya evametadveda 



11.2.7.[12]

etaddha sma vai tadvidvAnAha  shvetaketurAruNeyaH kaM svidevAparIShu
mahAnAgamivAbhisaMsAraM didR^ikShitAro ya evametatprayAjAnAM yasho vediteti



11.2.7.[13]

bhUtameva pUrva AjyabhAgaH  bhaviShyaduttaro'va ha vai bhUtaM ca bhaviShyacca
runddhe'tho yatkiM ca bhUtena ca bhaviShyatA ca jayyaM sarvaM haiva tajjayati 



11.2.7.[14]

brahmAgneyaH puroDAshaH  sa yo ha vai brahmAgneyaH puroDAsha iti vedAva ha
brahma runddhe'tho yatkiM ca brahmaNA jayyaM sarvaM haiva tajjayati



11.2.7.[15]

kShatramupAMshuyAjaH  sa yo ha vai kShatramupAMshuyAja iti vedAva ha kShatraM
runddhe'tho yatkiM ca kShatreNa jayyaM sarvaM haiva tajjayati tadyadupAMshuyAjaM
kurvantyeke naike tasmAduccaishcopAMshu ca kShatrAyAcakShate 



11.2.7.[16]

viduttaraH puroDAshaH  sa yo ha vai viduttaraH puroDAsha iti vedAva ha vishaM
runddhe'tho yatkiM ca vishA jayyaM sarvaM haiva tajjayati tadyadAgneyashca puroDAsha
upAMshuyAjashca pUrvau bhavatastasmAdubhe brahma ca kShatraM ca vishi pratiShThite



11.2.7.[17]

rAShTraM sAMnAyyaM  sa yo ha vai rAShTraM sAMnAyyamiti vedAva ha rAShTraM
runddhe'tho yatkiM ca rAShTreNa ja yyaM sarvaM haiva tajjayati tadyatsaMnayantyeke
naike tasmAdrAShTraM saM caiti vi ca 



11.2.7.[18]

tapaH sviShTakR^it  sa yo ha vai tapaH sviShTakR^iditi vedAva ha tapo runddhe'tho yatkiM ca
tapasA jayyaM sarvaM haiva tajjayati



11.2.7.[19]

lokaH prAshitraM  sa yo ha vai lokaH prAshitramiti vedAva ha lokaM runddhe'tho yatkiM
ca lokena jayyaM sarvaM haiva tajjayati no ha lavena lokAdvyathathe lavena ha vA
amuShmiMloke lokAdvyathante'tha ya evaM veda na ha bahu cana pApaM kR^itvA
lokAdvyathate



11.2.7.[20]

shraddheDA  sa yo ha vai shraddheDeti vedAva ha shraddhAM runddhe'tho yatkiM ca
shraddhayA jayyaM sarvaM haiva tajjayati



11.2.7.[21]

ashanireva prathamo'nuyAjaH  hrAdunirdvitIya ulkuShI tR^itIyaH 



11.2.7.[22]

sa prathamamanuyAjamanumantrayeta  ashanyamuM jahIti yaM
dviShyAddhrAdunyamuM jahIti dvitIyamulkuShyamuM jahIti tR^itIyam



11.2.7.[23]

sa ya eSha kShipram mriyate  ashanirha tamanuyAjo hantyatha yo visravanmishra iva
hrAdunirha tamanuyAjo hantyatha yo'bhyuShTamishra ivolkuShI ha tamanuyAjo hanti



11.2.7.[24]

saiShA yaj~nameniH  etayA vai menyA devA asurAnparAbhAvayAM cakrustatho
evaivaMvidyajamAnaH pApmAnaM dviShantam bhrAtR^ivyam parAbhAvayati



11.2.7.[25]

sa yadanuyAjAnto yaj~naH syAt  ashanyantaH syAddhrAdunyanta utkuShyantastasmAdvai
devAnAM yaj~na iDAnto vaiva shamyvanto vA 



11.2.7.[26]

prayAjairvai devAH  svargaM lokamAyaMstAnasurA anvAjigAMsaMstAnanuyAjaiH
pratyauhaMstadyadanuyAjA ijyante pApmAnameva taddviShantam bhrAtR^ivyaM
yajamAnaH pratyUhati



11.2.7.[27]

prANA vai prayAjAH  apAnA anuyAjAstasmAtprayAjAH prA¤co hUyante taddhi prANarUpam
pratya¤co'nuyAjAstadapAnarUpametA ha vai darshapUrNamAsayorupasado
yadanuyAjAstasmAtta upasadrUpeNa pratya¤co hUyante



11.2.7.[28]

saMsthA sUktavAkaH  sa yo ha vai saMsthA sUktavAka iti vedAva ha saMsthAM runddhe'tho
yatkiM ca saMsthayA jayyaM sarvaM haiva tajjayati gacati vayasaH saMsthAm



11.2.7.[29]

pratiShThA shamyorvAkaH  sa yo ha vai pratiShThA shamyorvAk iti vedAva ha pratiShThAM
runddhe'tho yatkiM ca pratiShThayA jayyaM sarvaM haiva tajjayati gacati pratiShThAm



11.2.7.[30]

te devAH  etAnpatnIsaMyAjAnpashcAtparyauhanta mithunamevaitadupariShTAdadadhata
prajAtyai tadyatpatnIsaMyAjA ijyante mithunamevaitadupariShTAddhatte prajAtyai
devAnAM ha vai prajAtimanu prajAyate mithunena-mithunena ha prajAyate ya
evametadveda 



11.2.7.[31]

annaM samiShTayajuH  sa yo ha vA annaM samiShTayajuriti vedAva hAnnaM runddhe'tho
yatkiM cAnnena jayyaM sarvaM haiva tajjayati 



11.2.7.[32]

saMvatsaro yajamAnaH  tamR^itavo yAjayanti vasanta AgnIdhrastasmAdvasante
dAvAshcaranti taddhyagnirUpaM grIShmo'dhvaryustapta iva vai
grIShmastaptamivAdhvaryurniShkrAmati varShA udgAtA tasmAdyadA balavadvarShati
sAmna ivopabdiH kriyate sharadbrahmA tasmAdyadA sasyam pacyate brahmaNvatyaH
prajA ityAhurhemanto hotA tasmAddhemanvaShaTkR^itAH pashavaH sIdantyetA ha vA enaM
devatA yAjayanti sa yadyenamaiShAvIrA yAjayeyuretA eva devatA manasA dhyAyedetA
haivainaM devatA yAjayanti



11.2.7.[33]

atha haiShaiva tulA  yaddakShiNo vedyantaH sa yatsAdhu karoti tadantarvedyatha
yadasAdhu tadbahirvedi tasmAddakShiNaM vedyantamadhispR^ishyevAsIta tulAyAM ha vA
amuShmiMloka Adadhati yataradyaMsyati tadanveShyati yadi sAdhu vAsAdhu vetyatha ya
evaM vedAsminhaivaloke tulAmArohatyatyamuShmiMloke tulAdhAnam mucyate
sAdhukR^ityA haivAsya yacati na pApakR^ityA



11.3.1.[1]

vAggha vA etasyAgnihotrasyAgnihotrI  mana eva vatsastadidam manashca vAkca
samAnameva sannAneva tasmAtsamAnyA rajjvA vatsaM ca mAtaraM cAbhidadhati  teja
eva shraddhA satyamAjyam 



11.3.1.[2]

taddhaitajjanako vaidehaH  yAj~navalkyam papraca vetthAgnihotraM yAj~navalkyA3 iti
veda samrADiti kimiti paya eveti



11.3.1.[3]

yatpayo na syAt  kena juhuyA iti vrIhiyavAbhyAmiti yadvrIhiyavau na syAtAM kena
juhuyA iti yA anyA oShadhaya iti yadanyA oShadhayo na syuH kena juhuyA iti yA AraNyA
oShadhtyeneti yadvAnaspatyaM na syAtkena juhuyA ityadbhiriti yadApo na syuH kena
juhuyA iti



11.3.1.[4]

sa hovAca  na vA iha tarhi kiM canAsIdathaitadahUyataiva satyaM shraddhAyAmiti
vetthAgnihotraM yAj~navalkya dhenushataM dadAmIti hovAca



11.3.1.[5]

tadapyete shlokAH  kiM svidvidvAnpravasatyagnihotrI gR^ihebhyaH  kathaM svidasya
kAvyaM kathaM saMtato agnibhiriti kathaM svidasyAnapaproShitam bhavatItyevaitadAha



11.3.1.[6]

yo javiShTho bhuvaneShu  sa vidvAnpravasanvide tathA tadasya kAvyaM tathA saMtato
agnibhiriti mana evaitadAha manasaivAsyAnapaproShitam bhavatIti 



11.3.1.[7]

yatsa dUram paretya  atha tatra pramAdyati  kasmintsAsya hutAhutirgR^ihe yAmasya
juhvatIti yatsa dUram paretyAtha tatra pramAdyati kasminnasya sAhutirhutA
bhavatItyevaitadAha



11.3.1.[8]

yo jAgAra bhuvaneShu  vishvA jAtAni yo'bibhaH  tasmintsAsya hutAhutirgR^ihe yAmasya
juhvatIti prANamevaitadAha tasmAdAhuH prANa evAgnihotramiti 



11.3.2.[1]

yo ha vA agnihotre  ShaNmithunAni veda mithunena-mithunena ha prajAyate sarvAbhiH
prajAtibhiryajamAnashca patnI ca tadekam mithunaM tasmAdasya patnIvadagnihotraM
syAdetanmithunamupApnavAnIti vatsashcAgnihotrI ca tadekam mithunaM tasmAdasya
puMvatsAgnihotrI syAdetanmithunamupApnavAnIti sthAlI cAN^gArAshca tadekam
mithunaM srukca sruvashca tadekam mithunamAhavanIyashca samicca tadekam
mithunamAhutishca svAhAkArashca tadekam mithunametAni ha vA agnihotre
ShaNmithunAni tAni ya evaM veda mithunena-mithunena ha prajAyate sarvAbhiH
prajAtibhiH



11.3.3.[1]

brahma vai mR^ityave prajAH prAyacat  tasmai brahmacAriNameva na
prAyacatso'bravIdastu mahyamapyetasminbhAga iti yAmeva rAtriM samidhaM nAharAtA
iti tasmAdyAM rAtrim brahmacArI samidhaM nAharatyAyuSha eva tAmavadAya vasati
tasmAdbrahmacArI samidhamAharennedAyuSho'vadAya vasAnIti 



11.3.3.[2]

dIrghasattraM vA eSha upaiti  yo brahmacaryamupaiti sa
yAmupayantsamidhamAdadhAti sA prAyaNIyA yAM snAsyantsodayanIyAtha yA antareNa
sattryA evAsya tA brAhmaNo brahmacaryamupayan



11.3.3.[3]

caturdhA bhUtAni pravishati  agnim padA mR^ityum padAcAryam padAtmanyevAsya
caturthaH pAdaH parishiShyate 



11.3.3.[4]

sa yadagnaye samidhamAharati  ya evAsyAgnau pAdastameva tena parikrINAti taM
saMskR^ityAtmandhatte sa enamA!vishati 



11.3.3.[5]

atha yadAtmAnaM daridrIkR^ityeva  ahrIrbhUtvA bhikShate ya evAsya mR^ityau
pAdastameva tena parikrINAti taM saMskR^ityAtmandhatte sa enamAvishati 



11.3.3.[6]

atha yadAcAryavacasaM karoti  yadAcAryAya karma karoti ya evAsyAcArye pAdastameva
tena parikrINAti taM saMskR^ityAnmandhatte sa enamAvishati



11.3.3.[7]

na ha vai snAtvA bhikSheta  apa ha vai snAtvA bhikShAM jayatyapa
j~nAtInAmashanAyAmapa pitÌNAM sa evaM vidvAnyasyA eva bhUyiShThaM shlAgheta tAm
bhikShetetyAhustallokyamiti sa yadyanyAM bhikShitavyAM na vindedapi
svAmevAcAryajAyAm bhikShetAtho svAm mAtaraM nainaM
saptamyabhikShitAtIyAttamevaM vidvAMsamevaM carantaM sarve vedA Avishanti yathA ha
vA agniH samiddho rocata evaM ha vai sa snAtvA rocate ya evaM vidvAnbrahmacaryaM
carati 



11.4.1.[1]

uddAlako hAruNiH  udIcyAnvR^ito dhAvayAM cakAra tasya niShka upAhita Asaitaddha sma
vai tatpUrveShAM vR^itAnAM dhAvayatAmekadhanamupAhitam bhavatyupavalhAya
bibhyatAM tAnhodIcyAnAm brAhmaNAnbhIrviveda 



11.4.1.[2]

kaurupa¤cAlo vA ayam brahmA brahmaputraH  yadvai no'yamardhaM na paryAdadIta
hantainam brahmodyamAhvayAmahA iti kena vIreNeti svaidAyaneneti shaunako ha
svaidAyana Asa 



11.4.1.[3]

te hocuH  svaidAyana tvayA vIreNemam pratisaMyatAmahA iti sa hovAcopAtra khalu
ramatAhaM nvenaM vedAnIti taM hAbhiprapede taM hAbhiprapannamabhyuvAda
svaidAyanA3 iti ho3 gautamasya putretItaraH pratishushrAva taM ha tata eva praShTuM
dadhre 



11.4.1.[4]

sa vai gautamasya putra vR^ito janaM dhAvayet  yo darshapUrNamAsayoraShTau
purastAdAjyabhAgAnvidyAtpa¤ca madhyato havirbhAgAnShaT prAjApatyAnaShTA
upariShTAdAjyabhAgAn



11.4.1.[5]

sa vai gautamasya putra vR^ito janaM dhAvayet 
yastaddarshapUrNamAsayorvidyAdyasmAdimAH prajA adantakA jAyante yasmAdAsAM
jAyante yasmAdAsAm prabhidyante yasmAdAsAM saMstiShThante yasmAdAsAm
punaruttame vayasi sarva eva prabhidyante yasmAdadhara evAgre jAyante'thottare
yasmAdaNIyAMsa evAdhare prathIyAMsa uttare yasmAddaMShTrA varShIyAMso yasmAtsamA
eva jambhyAH 



11.4.1.[6]

sa vai gautamasya putra vR^ito janaM dhAvayet 
yastaddarshapUrNamAsayorvidyAdyasmAdimAH prajA lomashA jAyante yasmAdAsAm
punariva shmashrUNyaupapakShyANi durbIriNAni jAyante yasmAcIrShaNyevAgre palito
bhavatyatha punaruttame vayasi sarva eva palito bhavati 



11.4.1.[7]

sa vai gautamasya putra vR^ito janaM dhAvayet 
yastaddarshapUrNamAsayorvidyAdyasmAtkumArasya retaH siktaM na sambhavati
yasmAdasya madhyame vayasi sambhavati yasmAdasya punaruttame vayasi na
sambhavati



11.4.1.[8]

yo gAyatrIM hariNIm  jyotiShpakShAM yajamAnaM svargaM lokamabhivahantIM vidyAditi
tasmai ha niShkam pradadAvanUcAnaH svaidAyanAsi suvarNaM vAva suvarNavide dadatIti
taM hopaguhya nishcakrAma taM ha papracuH kimivaiSha gautamasya putro'bhUditi



11.4.1.[9]

sa hovAca  yathA brahmA brahmaputro mUrdhAsya vipatedya enamupavalheteti te ha
tata eva vipreyustaM ha tata eva samitprANiH praticakram upa tvAyAnIti
kimadhyeShyamANa iti yAneva mA prashnAnaprAkShIstAneva me vibrUhIti sa
hovAcAnupetAyaiva ta enAnbravANIti



11.4.1.[10]

tasmA u haitaduvAca  dvAvAghArau pa¤ca prayAjA Agneya AjyabhAgo'ShTama ete'ShTau
purastAdAjyabhAgAH saumya AjyabhAgo havirbhAgANAm prathamo havirhi soma
AgneyaH puroDAsho'gnIShomIya upAMshuyAjo'gnIShomIyaH puroDAsho'gniH sviShTakR^idete
pa¤ca madhyato havirbhAgAH 



11.4.1.[11]

prAshitraM ceDA ca  yaccAgnIdha AdadhAti brahmabhAgo yajamAnabhAgo'nvAhArya ete
ShaT prAjApatyAstrayo'nuyAjAshcatvAraH patnIsaMyAjAH samiShTayajuraShTamamete'ShTA
upariShTAdAjyabhAgAH



11.4.1.[12]

atha yadapuro'nuvAkyakAH prayAjA bhavanti  tasmAdimAH prajA adantakA jAyante'tha
yatpuro'nuvAkyavanti havIMShi bhavanti tasmAdAsAM jAyante'tha yadapuro'nuvAkyakA
anuyAjA bhavanti tasmAdAsAm prabhidyante'tha yatpuro'nuvAkyavantaH patnIsaMyAjA
bhavanti tasmAdAsAM saMtiShThante'tha yadapuro'nuvAkyakaM samiShTayajurbhavati
tasmAdAsAm punaruttame vayasi sarva eva prabhidyante 



11.4.1.[13]

atha yadanuvAkyAmanUcya  yAjyayA yajati tasmAdadhara evAgre jAyante'thottare'tha
yadgAyatrImanUcya triShTubhA yajati tasmAdaNIyAMsa evAdhare prathIyAMsa uttare'tha
yatprA¤cAvAghArAvAghArayati tasmAddaMShTrA varShIyAMso'tha yatsacandasAveva
saMyAjye bhavatastasmAtsamA eva jambhyAH



11.4.1.[14]

atha yadbarhi stR^iNAti  tasmAdimAH prajA lomashA jAyante'tha yatpunariva prastaraM
stR^iNAti tasmAdAsAm punariva shmashrUNyaupapakShyANi durbIriNAni jAyante'tha
yatkevalamevAgre prastaramanupraharati tasmAcIrShaNyevAgre palito bhavatyatha
yatsarvameva barhiranupraharati tasmAtpunaruttame vayasi sarva eva palito bhavati 



11.4.1.[15]

atha yadAjyahaviShaH prayAjA bhavanti  tasmAtkumArasya retaH siktaM na
sambhavatyudakamivaiva bhavatyudakamiva hyAjyamatha yanmadhye yaj~nasya
dadhnA puroDAsheneti yajanti tasmAdasya madhyame vayasi sambhavati drapsIvaiva
bhavati drapsIva hi reto'tha yadAjyahaviSha evAnuyAjA bhavanti tasmAdasya
punaruttame vayasi na sambhavatyudakamivaiva bhavatyudakamiva hyAjyam 



11.4.1.[16]

vedireva gAyatrI  tasyai ye'ShTau purastAdAjyabhAgAH sa dakShiNaH pakSho ye'ShTA
upariShTAdAjyabhAgAH sa uttaraH pakShaH saiShA gAyatrI hariNI jyotiShpakShA yajamAnaM
svargaM lokamabhivahati ya evametadveda



11.4.2.[1]

athAtaH srucorAdAnasya  taddhaitadeke kushalA manyamAnA dakShiNenaiva
juhUmAdadate savyenopabhR^itaM na tathA kuryAdyo hainaM tatra brUyAtpratipratiM nvA
ayamadhvaryuryajamAnasya dviShantam bhrAtR^ivyamakatpratyudyAminamitIshvaro ha
tathaiva syAt



11.4.2.[2]

itthameva kuryAt  ubhAbhyAmeva prANibhyAM juhUm
parigR^ihyopabhR^ityadhinidadhyAttasya nopamImAMsAsti tatpashavyamAyuShyaM te
asaMshi¤jayannAdadIta yatsaMshi¤jayedayogakShemo
yajamAnamR^icettasmAdasaMshi¤jayannAdadIta 



11.4.2.[3]

athAto'tikramaNasya  vajreNa ha vA anyo'dhvaryuryajamAnasya pashUnvidhamati vajreNa
hAsmA anya upasamUhatyeSha ha vA adhvaryurvajreNa yajamAnasya pashUnvidhamati ya
AshrAvayiShyandakShiNenAtikrAmati savyenAshrAvyAtha hAsmA eSha upasamUhati ya
AshrAvayiShyantsavyenAtikrAmati dakShiNenAshrAvyaiSha hAsmA upasamUhati



11.4.2.[4]

athAto dhAraNasya  taddhaitadeke kushalA manyamAnAH pragR^ihya bAhU srucau
dhArayanti na tathA kuryAdyo hainaM tatra brUyAcUlau nvA ayamadhvaryurbAhU akR^ita
shUlabAhurbhaviShyatItIshvaro ha tathaiva syAdatha haiSha madhyamaH prANastasmAdu
tamupanyacyevaiva dhArayet 



11.4.2.[5]

athAta AshrAvaNasya  ShaDu vA AshrAvitAni nyaktiryagUrdhvaM kR^ipaNam bahiHshryantaHshri



11.4.2.[6]

etaddha vai nyak  yo'yamuccairAdAya shanairnidadhAti sa yamicetpApIyAntsyAditi
tasyoccairAdAya shanairnidadhyAttena sa pApIyAnbhavati 



11.4.2.[7]

atha haitattiryak  yo'yaM yAvataivAdatte tAvatA nidadhAti sa yamicennaiva
shreyAntsyAnna pApIyAniti tasya yAvataivAdadIta tAvatA nidadhyAttena sa naiva shreyAnna
pApIyAnbhavati



11.4.2.[8]

atha haitadUrdhvam  yo'yaM shanairAdAyoccairnidadhAti sa yamicecreyAntsyAditi tasya
shanairAdAyoccairnidadhyAttena sa shreyAnbhavati 



11.4.2.[9]

atha haitatkR^ipaNam  yo'yamaNu dIrghamasvaramAshrAvayati yo hainaM tatra
brUyAtkR^ipaNaM nvA ayamadhvaryuryajamAnamakaddviShato
bhrAtR^ivyasyopAvasAyinamitIshvaro ha tathaiva syAt 



11.4.2.[10]

atha haitadbahiHshri  yo'yamapavyAdAyauShThA uccairasvaramAshrAvayati shrIrvai svaro
bAhyata eva tacriyaM dhatte'shanAyuko bhavati 



11.4.2.[11]

atha haitadantaHshri  yo'yaM saMdhAyauShThA uccaiH svaravadAshrAvayati shrIrvai
svaro'ntarata eva tacriyaM dhatte'nnAdo bhavati



11.4.2.[12]

sa vai mandramivorasi  parAstabhyobhayatobArhatamuccairantato nidadhyAttasya
nopamImAMsAsti tatpashavyamAyuShyam 



11.4.2.[13]

athAto homasya  taddhaitadeke kushalA manyamAnAH prAcIM srucamupAvahR^itya hutvA
paryAhR^ityopabhR^ityadhinidadhati na tathA kuryAdyo hainaM tatra brUyAdanuyuvaM nvA
ayamadhvaryuryajamAnamakaddviShato bhrAtR^ivyasyAnvavasAyinamitIshvaro ha
tathaiva syAt



11.4.2.[14]

pArshvata u haike  srucamupAvahR^itya hutvA paryAhR^ityopabhR^ityadhinidadhati na tathA
kuryAdyo hainaM tatra brUyAdatIrthena nvA ayamadhvaryurAhutIH prArautsItsaM vA
shariShyate ghuNirvA bhaviShyatItIshvaro ha tathaiva syAt



11.4.2.[15]

itthameva kuryAt  prAcImeva srucamupAvahR^itya hutvA
tenaivAdhihR^ityopabhR^ityadhinidadhyAttasya nopamImAMsAsti tatpashavyamAyuShyam 



11.4.2.[16]

pradagdhAhutirha vA anyo'dhvaryuH  AhutIrhAnyaH saMtarpayatyeSha ha vai
pradagdhAhutiradhvayuryo'yamAjyaM hutvAvadAnAni juhotyetaM ha vai
tadadR^ishyamAnA vAgabhyuvAda pradagdhAhutirnvA ayamadhvaryurityatha hainA eSha
saMtarpayati yo'yamAjyaM hutvAvadAnAni juhotyatha punarantata AjyenAbhijuhotyeSha
hainAH saMtarpayati tAsAM saMtR^iptAnAM devA hiraNmayAMshcamasAnpUrayante



11.4.2.[17]

tadu hovAca yAj~navalkyaH  yadvA upastIryAvadAyAbhighArayati tadevainAH saMtarpayati
tAsAM saMtR^iptAnAM devA hiraNmayAMshcamasAnpUrayante'yasthUNagR^ihapatInAM vai
shaulbAyano'dhvaryurAsa



11.4.2.[18]

sa hovAca  idamahedaM sattraM kR^ishapashvalpAjyamathAyaM gR^ihapatirasmIti manyata iti



11.4.2.[19]

sa hovAca  adhvaryavA vai no'krukSha ete vai te srucau ye tvaM saMvatsaraM nAshaka
AdAtuM yadvai tvAhametayoranushiShyAm pra prajayA pashubhirjAyethA abhi svargaM
lokaM vaheriti 



11.4.2.[20]

sa hovAca  upa tvAyAnIti sa hovAcAtra vAva khalvarhasi yo naH
saMvatsare'dhvaryurabhUranupetAyaiva ta etadbravANIti tasmA u haitadeva
srucorAdAnamuvAca yadetadvyAkhyAm tasmAdevaMvidamevAdhvaryuM
kurvItanAnevaMvidam



11.4.3.[1]

prajApatirvai prajAH sR^ijamAno'tapyata  tasmAcrAntAttapAnAcrIrudakrAmatsA dIpyamAnA
bhrAjamAnA lelAyantyatiShThatAM dIpyamAnAm bhrAjamAnAM lelAyantIM devA
abhyadhyAyan 



11.4.3.[2]

te prajApatimabruvan  hanAmemAmedamasyA dadAmahA iti sa hovAca strI vA eShA
yacrIrna vai striyaM ghnantyuta tvA asyA jIvantyA evAdadata iti



11.4.3.[3]

tasyA agnirannAdyamAdatta  somo rAjyaM varuNaH sAmrAjyam mitraH kShatramindro
balam bR^ihaspatirbrahmavarcasaM savitA rAShTram pUShA bhagaM sarasvatI puShTiM
tvaShTA rUpANi 



11.4.3.[4]

sA prajApatimabravIt  A vai ma idamadiShateti sa hovAca yaj~nenainAnpunaryAcasveti 



11.4.3.[5]

saitAM dashahaviShamiShTimapashyat  AgneyamaShTAkapAlam puroDAshaM saumyaM caruM
vAruNaM dashakapAlam puroDAsham maitraM carumaindramekAdashakapAlam
puroDAsham bArhaspatyaM caruM sAvitraM dvAdashakapAlaM vAShTAkapAlaM vA puroDAsham
pauShNaM caruM sArasvataM caruM tvAShTraM dashakapAlam puroDAsham



11.4.3.[6]

tAnetayAnuvAkyayAnvavadat  agniH somo varuNo mitra indro bR^ihaspatiH savitA yaH
sahasrI pUShA no gobhiravasA sarasvatI tvaShTA rUpANi samanaktu yaj~nairiti te
pratyupAtiShThanta 



11.4.3.[7]

tAnetayA yAjyayA  parastAtpratilomam pratyaittvaShTA rUpANi dadatI sarasvatI pUShA
bhagaM savitA me dadAtu  bR^ihaspatirdadadindro balam me mitraM kShatraM varuNaH
somo agniriti te punardAnAyAdhriyanta 



11.4.3.[8]

saitAnupahomAnapashyat  agnirannAdo'nnapatirannAdyamasminyaj ¤e mayi dadhAtu
svAhetyAhutimevAdAyAgnirudakrAmatpunarasyA annAdyamadadAt



11.4.3.[9]

somo rAjA rAjapatiH  rAjyamasminyaj~ne mayi dadhAtu svAhetyAhutimevAdAya soma
udakrAmatpunarasyai rAjyamadadAt



11.4.3.[10]

varuNaH samrAT samrATpatiH  sAmrAjyamasminyaj~ne mayi dadhAtu
svAhetyAhutimevAdAya varuNa udakrAmatpunarasyai sAmrAjyamadadAt 



11.4.3.[11]

mitraH kShatraM kShatrapatiH  kShatramasminyaj~ne mayi dadhAtu
svAhetyAhutimevAdAya mitra! udakrAmatpunarasyai kShatramadadAt



11.4.3.[12]

indro balam balapatiH  balamasminyaj~ne mayi dadhAtu svAhetyAhutimevAdAyendra
udakrAmatpunarasyai balamadadAt 



11.4.3.[13]

bR^ihaspatirbrahma brahaspatiH  brahmavarcasamasminyaj~ne mayi dadhAtu
svAhetyAhutimevAdAya bR^ihaspatirudakrAmatpunarasyai brahmavarcasamadadAt 



11.4.3.[14]

savitA rAShTraM rAShTrapatiH  rAShTramasminyaj~ne mayi dadhAtu svAhetyAhutimevAdAya
savitodakrAmatpunarasyai rAShTramadadAt



11.4.3.[15]

pUShA bhagam bhagapatiH  bhagamasminyaj~ne mayi dadhAtu svAhetyAhutimevAdAya
pUShodakrAmatpunarasyai bhagamadadAt



11.4.3.[16]

sarasvatI puShTim puShTipatiH  puShTimasminyaj~ne mayi dadhAtu
svAhetyAhutimevAdAya sarasvatyudakrAmatpunarasyai puShTimadadAt



11.4.3.[17]

tvaShTA rUpANAM rUpakR^idrUpapatiH  rUpeNa pashUnasminyaj~ne mayi dadhAtu
svAhetyAhutimevAdAya tvaShTodakrAmatpunarasyai rUpeNa pashUnadadAtsha dakShiNA
dashaMdashinI virAT shrIrvirAT shriyAM hasha dakShiNA dashaMdashinI virAT shrIrvirAT
shriyAM ha



11.4.3.[18]

tA vA etAH  dasha devatA dasha havIMShi dashAhutayo daitadvirAjyannAdye pratitiShThati 



11.4.3.[19]

tasyai pa¤cadasha sAmidhenyo bhavanti  upAMshu devatA yajati pa¤ca prayAjA bhavanti
trayo'nuyAjA ekaM samiShTayajuH puShTimantAvAjyabhAgAvagninA
rayimashnavatpoShameva dive-dive yashasaM vIravattamam  gayasphAno amIvahA
vasuvitpuShTivardhanaH  sumitraH soma no bhaveti  sahasravatyau saMyAjye nU no
rAsva sahasravattokavatpuShTimadvasu  dyumadagne suvIryaM
varShiShThamanupakShitam  uta no brahmannaviSha uktheShu devahUtamaH  shaM naH
shocA marudvR^idho'gne sahasrasAtama iti



11.4.3.[20]

tAM haitAM gotamo rAhUgaNaH  vidAM cakAra sA ha janakaM vaideham pratyutsasAda tAM
hAN^gijidbrAhmaNeShvanviyeSha tAmu ha yAj~navalkye viveda sa hovAca sahasram bho
yAj~navalkya dadno yasminvayaM tvayi mitravindAmanvavidAmeti vindate mitraM
rAShTramasya bhavatyapa punarmR^ityuM jayati sarvamAyureti ya evaM vidvAnetayeShTyA
yajate yo vaitadevaM veda



11.4.4.[1]

athAto haviShaH samR^iddhiH  ShaDDha vai brahmaNo dvAro'gnirvAyurApashcandramA
vidyudAdityaH 



11.4.4.[2]

sa ya upadagdhena haviShA yajate  agninA ha sa brahmaNo dvAreNa pratipadyate
so'gninA brahmaNo dvAreNa pratipadya brahmaNaH sAyujyaM salokatAM jayati 



11.4.4.[3]

atha yo vipatitena haviShA yajate  vAyunA ha sa brahmaNo dvAreNa pratipadyate sa
vAyunA brahmaNo dvAreNa pratipadya brahmaNaH sAyujyaM salokatAM jayati



11.4.4.[4]

atha yo'shR^itena haviShA yajate  adbhirhi sa brahmaNo dvAreNa pratipadyate
so'dbhirbrahmaNo dvAreNa pratipa



11.4.4.[5]

atha ya uparaktena haviShA yajate  candramasA ha sa brahmaNo dvAreNa pratipadyate
sa candramasA brahmaNo dvAreNa pratipa



11.4.4.[6]

atha yo lohitena haviShA yajate  vidyutA ha sa brahmaNo dvAreNa pratipadyate sa
vidyutA brahmaNo dvAreNa pratipa



11.4.4.[7]

atha yaH sushR^itena haviShA yajate  Adityena ha sa brahmaNo dvAreNa pratipadyate sa
Adityena brahmaNo dvAreNa pratipadya brahmaNaH sAyujyaM salokatAM jayati saiShA
haviShaH samR^iddhiH sa yo haivametAM haviShaH samR^iddhiM veda sarvasamR^iddhena
haivAsya haviSheShTam bhavati 



11.4.4.[8]

athAto yaj~nasya samR^iddhiH  yadvai yaj~nasya nyUnam prajananamasya tadatha
yadatiriktam pashavyamasya tadatha yatsaMkasukaM shriyA asya tadatha yatsampannaM
svargyamasya tat



11.4.4.[9]

sa yadi manyeta  nyUnam me yaj~ne'bhUditi prajananam ma etatprajaniShya ityeva
tadupAsIta



11.4.4.[10]

atha yadi manyeta  atiriktam me yaj~ne'bhUditi pashavyam ma
etatpashumAnbhaviShyAmItyeva tadupAsIta



11.4.4.[11]

atha yadi manyeta  saMkasukam me yaj~ne'bhUditi shriyai ma etadA mA shrIstejasA yashasA
brahmavarcasena parivR^itA gamiShyatItyeva tadupAsIta



11.4.4.[12]

atha yadi manyeta  sampannam me yaj~ne'bhUditi svargyam ma etatsvargaloko
bhaviShyAmItyeva tadupAsIta saiShA yaj~nasya samR^iddhiH sa yo haivametAM yaj~nasya
samR^iddhiM veda sarvasamR^iddhena haivAsya yaj~neneShTam bhavati



11.5.1.[1]

urvashI hApsarAH  purUravasamaiDaM cakame taM ha vindamAnovAca triH sma mAhno
vaitasena daNDena hatAdakAmAM sma mA nipadyAsai mo sma tvA nagnaM darshameSha
vai na strINAmupacAra iti



11.5.1.[2]

sA hAsminyoguvAsa  api hAsmAdgarbhiNyAsa tAvajjyogghAsminnuvAsa tato ha
gandharvAH samUdire jyogvA iyamurvashI manuShyeShvavAtmIdupajAnIta yatheyam
punarAgacediti tasyai hAvirdvyuraNA shayana upabaddhAsa tato ha gandharvA
anyataramuraNam pramethuH



11.5.1.[3]

sA hovAca  avIra iva bata me'jana iva putraM harantIti dvitIyam pramethuH sA ha
tathaivovAca 



11.5.1.[4]

atha hAyamIkShAM cakre  kathaM nu tadavIraM kathamajanaM syAdyatrAhaM syAmiti sa
nagna evAnUtpapAta ciraM tanmene yadvAsaH paryadhAsyata tato ha gandharvA
vidyutaM janayAM cakrustaM yathA divaivaM nagnaM dadarsha tato haiveyaM tirobabhUva
punaraimItyettirobhUtAM sa AdhyA jalpankurukShetraM samayA cacArAnyAtaHplakSheti
bisavatI tasyai hAdhyantena vavrAja taddha tA apsarasa Atayo bhUtvA paripupluvire 



11.5.1.[5]

taM heyaM j~nAtvovAca  ayaM vai sa manuShyo yasminnahamavAtsamiti tA hocustasmai
vA AvirasAmeti tatheti tasmai hAvirAsuH 



11.5.1.[6]

tAM hAyaM j~nAtvAbhiparovAda  haye jAye manasA tiShTha ghore vacAMsi mishrA
kR^iNavAvahai nu na nau mantrA anuditAsa ete mayaskaranparatare canAhannityupa nu
rama saM nu vadAvahA iti haivainAM taduvAca



11.5.1.[7]

taM hetarA pratyuvAca  kimetA vAcA kR^iNavA tavAham prAkramiShamuShasAmagriyeva 
purUravaH punarastam parehi durApanA vAta ivAhamasmIti na vai tvaM
tadakaroryadahamabravaM durApA vA ahaM tvayaitarhyasmi punargR^ihAnihIti
haivainaM taduvAca



11.5.1.[8]

atha hAyam paridyUna uvAca  sudevo adya prapatedanAvR^itparAvatam paramAm
gantavAu  adhA shayIta nirR^iterupasthe'dhainaM vR^ikA rabhasAso adyuriti sudevo'dyodvA
badhnIta pra vA patettadenaM vR^ikA vA shvAno vAdyuriti haiva taduvAca



11.5.1.[9]

taM hetarA pratyuvAca  purUravo mA mR^ithA mA prapapto mA tvA vR^ikAso ashivAsa u
kShan  na vai straiNAni sakhyAni santi sAlAvR^ikANAM hR^idayAnyeteti maitadAdR^ithA na vai
straiNaM sakhyamasti punargR^ihAnihIti haivainaM taduvAca 



11.5.1.[10]

yadvirUpAcaram  martyeShvavasaM rAtrIH sharadashcatasraH  ghR^itasya stokaM sakR^idahnu
AshnAM tAdevedaM tAtR^ipANA carAmIti tadetaduktapratyuktam pa¤cadasharcam bahvR^icAH
prAhustasyai ha hR^idayamAvyayAM cakAra



11.5.1.[11]

sA hovAca  saMvatsaratamIM rAtrimAgacatAttanma ekAM rAtrimante shayitAse jAta u
te'yaM tarhi putro bhaviteti sa ha saMvatsaratamIM rAtrimAjagAmeddhiraNyavimitAni
tato hainamekamUcuretatprapadyasveti taddhAsmai tAmupaprajidhyuH 



11.5.1.[12]

sA hovAca  gandharvA vai te prAtarvaraM dAtArastaM vR^iNAsA iti taM vai me tvameva
vR^iNIShveti yuShmAkamevaiko'sAnIti brUtAditi tasmai ha prAtargandharvA varaM daduH
sa hovAca yuShmAkamevaiko'sAnIti 



11.5.1.[13]

te hocuH  na vai sA manuShyeShvagneryaj~niyA tanUrasti yayeShTvAsmAkamekaH syAditi
tasmai ha sthAlyAmopyAgnim pradaduraneneShTvAsmAkameko bhaviShyasIti taM ca ha
kumAraM cAdAyAvavrAja so'raNya evAgniM nidhAya kumAreNaiva grAmameyAya
punaraimItyettirobhUtaM yo'gnirashvatthaM taM yA sthAlI shamIM tAM sa ha
punargandharvAneyAya



11.5.1.[14]

te hocuH  saMvatsaraM cAtuShprAshyamodanam paca sa etasyaivAshvatthasya tisrastisraH
samidho ghR^itenAnvajya samidvatIbhirghR^itavatIbhirR^igbhirabhyAdhattAtsa
yastato'gnirjanitA sa eva sa bhaviteti



11.5.1.[15]

te hocuH  paro'kShamiva vA etadAshvatthImevottarAraNiM kuruShva
shamImayImadharAraNiM sa yastato'gnirjanitA sa eva sa bhaviteti



11.5.1.[16]

te hocuH  paro'kShamiva vA etadAshvatthImevottarAraNiM kuruShvAshvatthImadharAraNiM
sa yastato'gnirjanitA sa eva sa bhaviteti



11.5.1.[17]

sa AshvatthImevottarAraNiM cakre  AshvatthImadharAraNiM sa yastato'gnirjaj~ne sa eva sa
Asa teneShTvA gandharvANAmeka Asa tasmAdAshvatthImevottarAraNiM
kurvItAshvatthImadharAraNiM sa yastato'gnirjAyate sa eva sa bhavati teneShTvA
gandharvANAmeko bhavati




11.5.2.[1]

prajApatirha cAturmAsyairAtmAnaM vidadhe  sa imameva dakShiNam bAhuM
vaishvadevaM havirakuruta tasyAyamevAN^guShTha AgneyaM haviridaM saumyamidaM
sAvitraM 



11.5.2.[2]

sa vai varShiShThaH puroDAsho bhavati  tasmAdiyamAsAM varShiShThedaM sArasvatamidam
pauShNamatha ya eSha upariShTAddhastasya saMdhistanmArutamidaM vaishvadevaM
dordyAvApR^ithivIyaM tadvA aniruktam bhavati tasmAttadaniruktam



11.5.2.[3]

ayameva dakShiNa UrurvaruNapraghAsAH  tasya yAni pa¤ca havIMShi samAyIni tA imAH
pa¤cAN^gulayaH kulphAvevaindrAgnaM havistadvai dvidevatyam bhavati tasmAdimau
dvau kulphAvidaM vAruNamidam mArutamanUkaM kAyastadvA aniruktam bhavati
tasmAttadaniruktam



11.5.2.[4]

mukhamevAsyAnIkavatIShTiH  mukhaM hi prANAnAmanIkamuraH sAMtapanIyorasA hi
samiva tapyata udaraM gR^ihamedhIyA pratiShThA vA udaram pratiShThityA eva
shishnAnyevAsya kraiDinaM haviH shishnairhi krIDatIvAyamevAvAÇ prANa AdityeShTiH



11.5.2.[5]

ayamevottara UrurmahAhaviH  tasya yAni pa¤ca havIMShi samAyIni tA imAH
pa¤cAN^gulayaH kulphAvevaindrAgnaM havistadvai dvidevatyam bhavati tasmAdimau
dvau kulphAvidam mAhendramidaM vaishvakarmaNaM tadvA aniruktam bhavati
tasmAttadaniruktamatha yadidamantarudare tatpitR^iyaj~nastadvA aniruktam bhavati
tasmAttadaniruktam



11.5.2.[6]

ayamevottaro bAhuH shunAsIrIyam  tasya yAni pa¤ca havIMShi samAyIni tA imAH
pa¤cAN^gulayo'tha ya eSha upariShTAddhastasya saMdhistacunAsIrIyamidaM vAyavyaM doH
sauryaM tadvA aniruktam bhavati tasmAttadaniruktam 



11.5.2.[7]

tAni vA etAni  cAturmAsyAni triShaMdhIni dvisamastAni tasmAdimAni puruShasyAN^gAni
triShaMdhIni dvisamastAni teShAM vai caturNAM dvayostrINi-trINi havIMShyaniruktAni
bhavanti dve-dve dvayoH 



11.5.2.[8]

teShAM vai caturShvagnim manthanti  tasmAccaturbhiraN^gairAyute dvayoH praNayanti
tasmAddvAbhyAmetyevamu ha prajApatishcAturmAsyairAtmAnaM vidadhe tatho
evaivaMvidyajamAnashcAturmAsyairAtmAnaM vidhatte 



11.5.2.[9]

tadAhuH  svargAyatraM vaishvadevaM haviH syAtsarvatraiShTubhaM varuNapraghAsAH
sarvajAgatam mahAhaviH sarvAnuShTubhaM shunAsIrIyaM catuShTomasyApsyA iti tadu
tathA na kuryAdyattvA etAnyabhisampadyante tenaivAsya sa kAma upApto bhavati 



11.5.2.[10]

tAni vA etAni  cAturmAsyAni dvAShaShTAni trINi shatAni bR^ihatyaH sampadyante tadebhiH
saMvatsaraM ca mahAvrataM cApnotyatho dvipratiShTho vA ayaM yajamAno
yajamAnamevaitatsvarge loka AyAtayati pratiShThApayati



11.5.3.[1]

shauceyo ha prAcInayogyaH  uddAllkamAruNimAjagAma brahmodyamagnihotraM
vividiShAmIti 



11.5.3.[2]

sa hovAca  gautama kA te'gnihotrI ko vatsaH kimupasR^iShTA kiM saMyojanaM kiM
duhyamAnaM kiM dugdhaM kimAhriyamANaM kimadhishritaM kimavajyotyamAnaM
kimadbhiH pratyAnItaM kimudvAsyamAnaM kimudvAsitaM kimunnIyamAnaM
kimunnItaM kimudyataM kiM hriyamANaM kiM nigR^ihItam 



11.5.3.[3]

kAM samidhamAdadhAsi kA pUrvAhutiH kimupAsIShadaH kimapaikShiShThAH kottarAhutiH



11.5.3.[4]

kiM hutvA prakampayasi  kiM srucam parimR^ijya kUrce nyamArjIH kiM dvitIyam
parimR^ijya dakShiNato hastamupAsIShadaH kim pUrvam prAshIH kiM dvitIyaM
kimutsR^ipyApAH kiM srucyapa AnIya niraukShIH kiM dvitIyaM kiM tR^itIyametAM
dishamudaukShIH kiM jaghanenAhavanIyamapo nyanaiShIH kiM samatiShThipo yadi vA
etadvidvAnagnihotramahauShIratha te hutaM yadyu vA avidvAnahutameva ta iti



11.5.3.[5]

sa hovAca  iDaiva me mAnavyagnihotrI vAyavyo vatsaH sajUrupasR^iShTA virAT
saMyojanamAshvinaM duhyamAnaM vaishvadevaM dugdhaM
vAyavyamAhriyamANamAgneyamadhishritamaindrAgnamavajyotyamnAnaM
vAruNamadbhiH pratyAnItaM vAyavyamudvAsyamAnaM
dyAvApR^ithivyamudvAsitamAshvinamunnIyamAnaM vaishvadevamunnItam
mahAdevAyodyataM vAyavyaM hriyamANaM vaiShNavaM nigR^ihItam 



11.5.3.[6]

atha yAM samidhamAdadhAmi  AhutInAM sA pratiShThA yA pUrvAhutirdevAMstayApraiShaM
yadupAsIShadam bArhaspatyaM tadyadapaikShiShImaM cAmuM ca lokau tena samadhAM
yottarAhutirmAM tayA svarge loke'dhAm 



11.5.3.[7]

atha yaddhutvA prakampayAmi  vAyavyaM tadyatsrucam parimR^ijya kUrce
nyamArjiShadhivanaspatIMstenApraiShaM yaddvitIyam parimR^ijya dakShiNato
hastamupAsIShadaM pitÌMstenApraiShaM yatpUrvam prAshiSham mAM tenApraiShaM
yaddvitIyam prajAM tenAtha yadutsR^ipyApAm pashUMstenApraiShaM yatsrucyapa AnIya
niraukShiShaM sarpadevajanAMstenApraiShaM yaddvitIyaM gandharvApsarasastenAtha
yattR^itIyametAM dishamudaukShiShaM svargasya lokasya tena dvAraM vyavAriShaM
yajjaghanenAhavanIyamapo nyanaiShamasmai lokAya tena vR^iShTimadAM
yatsamatiShThipaM yatpR^ithivyA UnaM tattenApUpuramityetannau bhagavantsaheti hovAca 



11.5.3.[8]

shauceyo j~naptaH  prakShyAmi tveva bhagavantamiti pR^icaiva prAcInayogyeti sa hovAca
yasminkAla uddhR^itAste'gnayaH syurupAvahR^itAni pAtrANi hoShyantsyA atha ta
AhavanIyo'nugacedvettha tadbhayaM yadatra juhvato bhavatIti vedeti hovAca purA
cirAdasya jyeShThaH putro mriyeta yasyaitadaviditaM
syAdvidyAbhistvevAhamatAriShamiti kiM viditaM kA prAyashcittiriti prANa
udAnamapyagAditi gArhapatya AhutiM juhuyAM saiva prAyashcittirna tadAgaH
kurvIyetyetannau bhagavantsaheti hovAca 



11.5.3.[9]

shauceyo j~naptaH  prakShyAmi tveva bhagavantamiti pR^icaiva prAcInayogyeti sa hovAca
yatra ta etasminneva kAle gArhapatyo'nugadvettha tadbhayaM yadatra juhvato
bhavatIti vedeti hovAca purA cirAdasya gR^ihapatirmriyeta yasyaitadaviditaM
syAdvidyAbhistvevAhamatAriShamiti kiM viditaM kA prAyashcittirityudAnaH
prANamapyagAdityAhavanIya AhutiM juhuyAM saiva prAyashcittirna tadAgaH
kurvIyetyetannau bhagavantsaheti hovAca 



11.5.3.[10]

shauceyo j~naptaH  prakShyAmi tveva bhagavantamiti pR^icaiva prAcInayogyeti sa hovAca
yatra ta etasminneva kAle'nvA?Aryapacano'nugacedvettha tadbhayaM yadatra juhvato
bhavatIti vedeti hovAca purA cirAdasya sarve pashavo mriyeranyasyaitadaviditaM
syAdvidyAbhistvevAhamatAriShamiti kiM viditaM kA prAyashcittiriti vyAna
udAnamapyagAditi gArhapatya AhutiM juhuyAM saiva prAyashcittirna tadAgaH
kurvIyetyetannau bhagavantsaheti hovAca



11.5.3.[11]

shauceyo j~naptaH  prakShyAmi tveva bhagavantamiti pR^icaiva prAcInayogyeti sa hovAca
yatra ta etasminneva kAle sarve'gnayo'nugaceyurvettha tadbhayaM yadatra juhvato
bhavatIti vedeti hovAca purA cirAdasyAdAyAdaM kulaM syAdyasyaitadaviditaM
syAdvidyAbhistvevAhamatAriShamiti kiM viditaM kA prAyashcittiriti purA cirAdagnim
mathitvA yAM dishaM vAto vAyAttAM dishamAhavanIyamuddhR^itya vAyavyAmAhutiM
juhuyAM sa vidyAM samR^iddham me'gnihotraM sarvadevatyaM vAyuM hyeva sarvANi
bhUtAnyapiyanti vAyoH punarvisR^ijyante saiva prAyashcittirna tadAgaH kurvIyetyetannau
bhagavantsaheti hovAca 



11.5.3.[12]

shauceyo j~naptaH  prakShyAmi tveva bhagavantamiti pR^icaiva prAcInayogyeti sa hovAca
yatra ta etasminneva kAle nivAte sarve'gnayo'nugaceyurvettha tadbhayaM yadatra
juhvato bhavatIti vedeti hovAcApriyamevAsmiMloke
pashyetApriyamamuShminyasyaitadaviditaM syAdvidyAbhistvevAhamatAriShamiti kiM
viditaM kA prAyashcittiriti purA cirAdagnim mathitvA prA¤camAhavanIyamuddhR^itya
jaghanenAhavanIyamupavishyAhamevainatpibeyaM sa vidyAM samR^iddham me'gnihotraM
sarvadevatyam brAhmaNaM hyeva sarvANi bhUtAnyapiyanti brAhmaNAtpunarvisR^ijyante
saiva prAyashcittirna tadAgaH kurvIyetyatha vA ahametannAvediShamiti hovAca 



11.5.3.[13]

shauceyo j~naptaH  imAni samitkAShThAnyupAyAni bhagavantamiti sa hovAca yadevaM
nAvakShyo mUrdhA te vyapatiShyadehyupehIti tatheti taM hopaninye tasmai haitAM
shokatarAM vyAhR^itimuvAca yatsatyaM tasmAdu satyameva vadet 



11.5.4.[1]

brahmacaryamAgAmityAha  brahmaNa evaitadAtmAnaM nivedayati
brahmacAryasAnItyAha brahmaNa evaitadAtmAnam paridadAtyathainamAha ko
nAmAsIti prajApatirvai kaH prAjApatyamevainaM tatkR^itvopanayate 



11.5.4.[2]

athAsya hastaM gR^ihNAti  indrasya
brahmacAryasyagnirAcAryastavAhamAcAryastavAsAvityete vai shreShThe baliShThe devate
etAbhyAmevainaM shreShThAbhyAm baliShThAbhyAM devatAbhyAm paridadAti tathA hAsya
brahmacArI na kAM canArtimArcati na sa yaevaM veda 



11.5.4.[3]

athainam bhUtebhyaH paridadAti  prajApataye tvA paridadAmi devAya tvA savitre
paridadAmItyete vai shreShThe varShiShThe devate etAbhyAmevainaM shreShThAbhyAM
varShiShThAbhyAM devatAbhyAm paridadAti tathA hAsya brahmacArI na kAM
canArtimArcati na sa ya evaM veda 



11.5.4.[4]

adbhyastvauShadhIbhyaH paridadAmIti  tadenamadbhyashcauShadhibhyashca paridadAti
dyAvApR^ithivIbhyAM tvA paridadAmIti tadenamAbhyAM dyAvApR^ithivIbhyAm paridadAti
yayoridaM sarvamadhi vishvebhyastvA bhUtebhyaH paridadAmyariShTyA iti tadenaM
sarvebhyo bhUtebhyaH paridadAtyariShTyai tathA hAsya brahmacArI na kAM
canArtimArcati na sa ya evaM veda 



11.5.4.[5]

brahmacAryasItyAha  brahmaNa evainaM tatparidadAtyapo'shA netyamR^itaM vA
Apo'mR^itamashAnetyevainaM tadAha karma kurviti vIryaM vai karma vIryaM
kurvityevainaM tadAha samidhamAdhehIti samintsvAtmAnaM tejasA
brahmavarcasenetyevainaM tadAha mA shuShupthA iti mA mR^ithA ityevainaM
tadAhApo'shAnetyamR^itaM vA Apo'mR^itamashAnetyevainaM tadAha tadenamubhayato'mR^itena
parigR^ihNAti tathA hAsya brahmacArI na kAM canArtimArcati na sa ya evaM veda 



11.5.4.[6]

athAsmai sAvitrImanvAha  tAM ha smaitAm purA saMvatsare'nvAhuH saMvatsarasammitA
vai garbhAH prajAyante jAta evAsmiMstadvAcaM dadhma iti



11.5.4.[7]

atha ShaTsu mAseShu  ShaDvA R^itavaH saMvatsarasya saMvatsarasammitA vai garbhAH
prajAyante jAta evAsmiMstadvAcaM dadhma iti



11.5.4.[8]

atha caturviMshatyahe  caturviMshatirvai saMvatsarasyArdhamAsAH saMvatsarasammitA vai
garbhAH prajAyante jAta evAsmiMstadvAcaM dadhma iti 



11.5.4.[9]

atha dvAdashAhe  dvAdasha vai mAsAH saMvatsarasya saMvatsarasam 



11.5.4.[10]

atha ShaDahe  ShadvA R^itavaH saMvatsarasya saMvatsarasaM 



11.5.4.[11]

atha tryahe  trayo vA R^itavaH saMvatsarasya saMvatsarasaM



11.5.4.[12]

tadapi shlokaM gAyanti  AcAryo garbhI bhavati hastamAdhAya dakShiNam  tR^itIyasyAM sa
jAyate sAvitryA saha brAhmaNa iti sadyo ha tvAva brAhmaNAyAnubrUyAdAgneyo vai
brAhmaNaH sadyo vA agnirjAyate tasmAtsadya eva brAhmaNAyAnubrUyAt



11.5.4.[13]

tAM haitAmeke  sAvitrImanuShTubhamanvAhurvAgvA anuShTuptadasminvAcaM dadhma
iti na tathA kuryAdyo hainaM tatra brUyAdA nvA ayamasya vAcamadita mUko
bhaviShyatItIshvaro ha tathaiva syAttasmAdetAM gAyatrImeva sAvitrImanubrUyAt



11.5.4.[14]

atha haike dakShiNataH  tiShThate vAsInAya vAnvAhurna tathA kuryAdyo hainaM tatra
brUyAdbulbaM nvA ayamimamajIjanata bulbo bhaviShyatItIshvaro ha tathaiva
syAttasmAtpurastAdeva pratIce samIkShamANAyAnubrUyAt



11.5.4.[15]

tAM vai paco'nvAha  trayo vai prANAH prANa udAno
vyAnastAnevAsmiMstaddadhAtyathArdharcasho dvau vA imau prANau prANodAnAveva
prANodAnAvevAsmiMstaddadhAtyatha kR^itsnAmeko vA ayam prANaH kR^itsna eva
prANamevAsmiMstatkR^itsnaM dadhAti 



11.5.4.[16]

tadAhuH  na brahmaNam brahmacaryamupanIya mithunaM caredgarbho vA eSha
bhavati yo brahmacaryamupaiti nedimam brahmaNaM viShiktAdretaso janayAnIti



11.5.4.[17]

tadu vA AhuH  kAmameva careddvayyo vA imAH prajA daivyashcaiva manuShyashca tA vA
imA manuShyaH prajAH prajananAtprajAyante candAMsi vai daivyaH prajAstAni mukhato
janayate tata etaM janayate tasmAdu kAmameva caret



11.5.4.[18]

tadAhuH  na brahmacArI sanmadhvashnIyAdoShadhInAM vA eSha paramo raso yanmadhu
nedannAdyasyAntaM gacAnItyatha ha smAha shvetaketurAruNeyo brahmacArI
sanmadhvashnaMstrayyai vA etadvidyAyai shiShTaM yanmadhu sa tu raso
yasyedR^ikshiShTamiti yathA ha vA R^icaM vA yajurvA sAma vAbhivyAharettAdR^iktadya evaM
vidvAnbrahmacArI sanmadhvashnAti tasmAdu kAmamevAshnIyAt



11.5.5.[1]

devAnvA UrdhvAntsvargaM lokaM yataH  asurAstamasAntaradadhuste hocurna vA
asyAnyena sattrAdapaghAto'sti hanta sattramAsAmahA iti



11.5.5.[2]

te shatAgniShTomaM sattramupeyuH  te yAvadAsInaH
parApashyettAvatastamo'pAghnataivameva shatokthyena
yAvattiShThanparApashyettAvatastamo'pAghnata 



11.5.5.[3]

te hocuH  apa vAva tamo hanmahe na tveva sarvamiva hanta prajApatim pitaram
pratyayAmeti te prajApatim pitaram pratItyocurasurA vai no bhagava UrdhvAntsvargaM
lokaM yatastamasAntaradadhuH



11.5.5.[4]

te shatAgniShTomaM sattramupaima  te yAvadAsInaH
parApashyettAvatastamo'pAhanmahyevameva shatokthyena
yAvattiShThanparApashyettAvatastamo'pAhanmahi pra no bhagava¤cAdhi
yathAsurAMstamo'pahatya sarvam pApmAnamapahatya svargaM lokam praj~nAsyAma iti



11.5.5.[5]

sa hovAca  asarvakratubhyAM vai yaj~nAbhyAmaganta yadagniShTomena cokthyena ca
shatAtirAtraM sattramupeta tenAsurAMstamo'pahatya sarvam pApmAnamapahatya
svargaM lokam praj~nAsyatheti



11.5.5.[6]

te shatAtirAtraM sattramupeyuH  tenAsurAMstamo'pahatya sarvam pApmAnamapahatya
svargaM lokam prajaj~nusteShAmarvAkpa¤cAsheShvevAhaHsvaharabhi rAtrisAmAni parIyU
rAtrimabhyahaHsAmAni



11.5.5.[7]

te hocuH  amuhAma vai na prajAnImo hanta prajApatimeva pitaram pratyayAmeti te
prajApatimeva pitaram pratItyocurahanno rAtrisAmAni rAtryAmahno bhavanti naH 
vipashcidyaj~nAnmugdhAnvidvAndhIro'nushAdhi na iti 



11.5.5.[8]

tAnhaitadupajagau  mahAhimiva vai hradAdbalIyAnanvavet]ya anutta
svAdAsthAnAttataH sattraM na tAyata iti 



11.5.5.[9]

AshvinaM vai vaH shasyamAnam  prAtaranuvAkamAsthAnAdanutta yamAsthAnAdanuddhvaM
dhIrAH santo adhIravat  prashAstrA tamupeta shanairapratishaMsateti



11.5.5.[10]

te hocuH  kathaM nu bhagavaH shastaM kathamapratishastamiti sa hovAca yatra
hotAshvinaM shaMsannAgneyAsya kratorgAyatrasya candasaH pAraM gacAttatpratiprasthAtA
vasatIvarIH parihR^itya maitrAvaruNasya havirdhAnayoH
prAtaranuvAkamupAkurutAduccairhotA shaMsati shanairitaro ja¤japyamAna ivAnvAha
tanna vAcA vAcam pratyeti na candasA candaH 



11.5.5.[11]

parihite prAtaranuvAke  yathAyatanamevopAMshvantaryAmau hutvA droNakalashe
pavitram prapIDyaM nidadhAti tiro'hnayaishcaritvA pratya¤caH pratiparetya
tirohnayAneva bhakShayAdhvA athAnupUrvaM yaj~napucaM saMsthApya ya UrdhvA
antaryAmAdgrahAstAngR^ihItvA vipruShAM homaM hutvA saMtaniM ca bahiShpavamAnena
stutvAhareva pratipadyAdhvA iti



11.5.5.[12]

tadete'bhi shlokAH  caturbhiH saindhavairyuktairdhIrA vyajahustamaH  vidvAMso ye
shatakratu devAH sattramatanvateti 



11.5.5.[13]

catvAro hyatra yuktA bhavanti dvau hotArau dvAvadhvaryU  pavernu shakveva hanUni
kalpayannahnorantau vyatiShajanta dhIrAH  na dAnavA yaj~niyaM tantumeShAM vijAnImo
vitatam mohayanti naH  pUrvasyAhnaH pariShiMShanti karma
taduttareNAbhivitanvate'hnA  durvij~nAnaM kAvyaM devatAnAM somAH somairvyatiShaktAH
plavante  samAnAntsadamukShanti hayAnkAShThabhR^ito yathA  pUrNAnparisrutaH
kumbhAnjanamejayasAdana ityasurarakShasAnyapeyuH



11.5.6.[1]

pa¤caiva mahAyaj~nAH  tAnyeva mahAsattrANi bhUtayaj~no manuShyayaj~naH pitR^iyaj~no
devayaj~no brahmayaj~na iti



11.5.6.[2]

aharaharbhUtebhyo baliM haret  tathaitam bhUtayaj~naM
samApnotyaharahardadyAdodapAtrAttathaitam manuShyayaj~naM samApnotyaharahaH
svadhAkuryAdodapAtrAttathaitam pitR^iyaj~naM samApnotyaharahaH svAhAkuryAdA
kAShThAttathaitaM devayaj~naM samApnoti 



11.5.6.[3]

atha brahmayaj~naH  svAdhyAyo vai brahmayaj~nastasya vA etasya brahmayaj~nasya
vAgeva juhUrmana upabhR^iccakShurdhruvA medhA sruvaH satyamavabhR^ithaH svargo
loka udayanaM yAvantaM ha vA imAm pR^ithivIM vittena pUrNAM dadaMlokaM jayati
tristAvantaM jayati bhUyAMsaM cAkShayyaM ya evaM vidvAnaharahaH svAdhyAyamadhIte
tasmAtsvAhyAyo'dhyetavyaH



11.5.6.[4]

payAahutayo ha vA etA devAnAm  yadR^icaH sa ya evaM vidvAnR^ico'harahaH
svAdhyAyamadhIte payAahutibhireva taddevAMstarpayati ta enaM tR^iptAstarpayanti
yogakShemeNa prANena retasA sarvAtmanA sarvAbhiH puNyAbhiH sampadbhirghR^itakulyA
madhukulyAH pitÌ!ntsvadhA abhivahanti



11.5.6.[5]

AjyAhutayo ha vA etA devAnAm  yadyajUMShi sa ya evaM vidvAnyajUMShyaharahaH
svAdhyAyamadhIta AjyAhutibhireva taddevAMstarpayati ta enaM tR^iptAstarpayanti
yogakShemeNa prANena re 



11.5.6.[6]

somAhutayo ha vA etA devAnAm  yatsAmAni sa ya evaM vidvAntsAmAnyaharahaH
svAdhyAyamadhIte somAhutibhireva taddevAMstarpayati ta enaM tR^iptAstarpayanti
yogakShemeNa prANena re 



11.5.6.[7]

medAahutayo ha vA etA devAnAm  yadatharvAN^girasaH sa ya evaM
vidvAnatharvAN^giraso'harahaH svAdhyAyamadhIte medAahutibhireva
taddevAMstarpayati ta enaM tR^iptAstarpayanti yogakShemeNa prANena re 



11.5.6.[8]

madhvAhutayo ha vA etA devAnAm  yadanushAsanAni vidyA vAkovAkyamitihAsapurANaM
gAthA nArAshaMsyaH sa ya evaM vidvAnanushAsanAni vidyA vAkovAkyamitihAsapurANaM
gAthA nArAshaMsIrityaharahaH svAdhyAyamadhIte madhvAhutibhireva
taddevAMstarpayati ta enaM tR^iptAstarpayanti yogakShemeNa prANena re



11.5.6.[9]

tasya vA etasya brahmayaj~nasya  catvAro vaShaTkArA yadvAto vAti yadvidyotate
yatstanayati yadavasphUrjati tasmAdevaMvidvAte vAti vidyotamAne
stanayatyavasphUrjatyadhIyItaiva vaShaTkArANAmacambaTkArAyAti ha vai punarmR^ityum
mucyate gacati brahmaNaH sAtmatAM sa cedapi prabalamiva na shaknuyAdapyekaM
devapadamadhIyItaiva tathA bhUtebhyo na hIyate 



11.5.7.[1]

athAtaH svAdhyAyaprashaMsA  priye svAdhyAyapravacane bhavato yuktamanA
bhavatyaparAdhIno'harahararthAntsAdhayate sukhaM svapiti paramacikitsaka Atmano
bhavatIndriyasaMyamashcaikArAmatA ca praj~nAR^iddhiryasho lokapaktiH praj~nA
vardhamAnA caturo dharmAnbrAhmaNamabhiniShpAdayati brAhmaNyam
pratirUpacaryAM yasho lokapaktiM lokaH pacyamAnashcaturbhirdharmairbrAhmaNam
bhunaktyarcayA ca dAnena cAjyeyatayA cAvadhyatayA ca



11.5.7.[2]

ye ha vai ke ca shramAH  ime dyAvApR^ithivI antareNa svAdhyAyo haiva teShAm paramatA
kAShThA ya evaM vidvAntsvAdhyAyamadhIte tasmAtsvAdhyAyo'dhyetavyaH 



11.5.7.[3]

yadyaddha vA ayaM candasaH  svAdhyAyamadhIte tena-tena haivAsya
yaj~nakratuneShTam bhavati ya evaM vidvAntsvAdhyAyamadhIte
tasmAtsvAdhyAyo'dhyetavyaH



11.5.7.[4]

yadi ha vA apyabhyaktaH  alaMkR^itaH suhitaH sukhe shayane shayAnaH svAdhyAyamadhIta
A haiva sa nakhAgrebhyastapyate ya evaM vidvAntsvAdhyAyamadhIte
tasmAtsvAdhyAyo'dhyetavyaH



11.5.7.[5]

madhu ha vA R^icaH  ghR^itaM ha sAmAnyamR^itaM yajUMShi yaddha vA ayaM
vAkovAkyamadhIte kShIraudanamAMsaudanau haiva tau 



11.5.7.[6]

madhunA ha vA eSha devAMstarpayati  ya evaM vidvAnR^ico'harahaH svAdhyAyamadhIte ta
enaM tR^iptAstarpayanti sarvaiH kAmaiH sarvairbhogaiH 



11.5.7.[7]

ghR^itena ha vA eSha devAMstarpayati  ya evaM vidvAntsAmAnyaharahaH
svAdhyAyamadhIte ta enaM tR^iptA



11.5.7.[8]

amR^itena ha vA eSha devAMstarpayati  ya evaM vidvAnyajUMShyaharahaH
svAdhyAyamadhIte ta enaM tR^iptA 



11.5.7.[9]

kShIraudanamAMsaudanAbhyAM ha vA eSha devAMstarpayati  ya evaM
vidvAnvAkovAkyamitihAsapurANamityaharahaH svAdhyAyamadhIte ta enaM tR^iptA 



11.5.7.[10]

yanti vA ApaH  etyAditya eti candramA yanti nakShatrANi yathA ha vA etA devatA neyurna
kuryurevaM haiva tadaharbrAhmaNo bhavati yadahaH svAdhyAyaM nAdhIte
tasmAtsvAdhyAyo'dhyetavyastasmAdapyR^icaM vA yajurvA sAma vA gAthAM vA kuMvyAM
vAbhivyAharedvratasyAvyavacedAya



11.5.8.[1]

prajApatirvA idamagra AsIt  eka eva so'kAmayata syAm prajAyeyeti so'shrAmyatsa
tapo'tapyata tasmAcrAntAttepAnAttrayo lokA asR^ijyanta pR^ithivyantarikShaM dyauH



11.5.8.[2]

sa imAMstrIMlokAnabhitatApa  tebhyastaptebhyastrINi jyotIMShyajAyantAgniryo'yam
pavate sUryaH



11.5.8.[3]

sa imAni trINi jyotIMShyabhitatApa  tebhyastaptebhyastrayo vedA ajAyantAgnerR^igvedo
vAyoryajurvedaH sUryAtsAmavedaH



11.5.8.[4]

sa imAMstrInvedAnabhitatApa  tebhyastaptebhyastrINi shukrANyajAyanta
bhUrityR^igvedAdbhuva iti yajurvedAtsvariti sAmavedAttadR^igvedenaiva hotramakurvata
yajurvedenAdhvaryavaM sAmavedenodgIthaM yadeva trayyai vidyAyai shukraM tena
brahmatvamathoccakrAma 



11.5.8.[5]

te devAH prajApatimabruvan  yadi na R^ikto vA yajuShTo vA sAmato vA yaj~no
hvaletkenainam bhiShajyemeti 



11.5.8.[6]

sa hovAca  yadyR^ikto bhUriti caturgR^ihItamAjyaM gR^ihItvA gArhapatye juhavatha yadi
yajuShTo bhuva iti caturgR^ihItamAjyaM gR^ihItvAgnIdhrIye juhavathAnvAhAryapacane vA
haviryaj~ne yadi sAmataH svariti caturgR^ihItamAjyaM gR^ihItvAhavanIye juhavatha yadyu
avij~nAtamasatsarvANyanudrutyAhavanIye juhavatha tadR^igvedenaivargvedam
bhiShajyati yajurvedena yajurvedaM sAmavedena sAmavedaM sa yathA parvaNA parva
saMdadhyAdevaM haiva sa saMdadhAti ya etAbhirbhiShajyatyatha yo hAto'nyena
bhiShajyati yathA shIrNena shIrNaM saMdhitsedyathA vA shIrNe garamabhinidadhyAdevaM
tattasmAdevaMvidameva brahmANaM kurvIta nAnevaMvidam



11.5.8.[7]

tadAhuH  yadR^icA hotraM kriyate yajuShAdhvaryavaM sAmnodgItho'tha kena
brahmatvamityanayA trayyA vidyayeti ha brUyAt 



11.5.9.[1]

prajApatirha vA eSha yadaMshuH  so'syaiSha AtmaivAtmA hyayam prajApatirvAgevAdAbhyaH
sa yadaMshuH gR^ihItvAdAbhyaM gR^ihNAtyAtmAnamevAsyaitatsaMskR^itya tasminnetAM vAcam
pratiShThApayati 



11.5.9.[2]

atha mano ha vA aMshuH  vAgadAbhyaH prANa evAMshurudAno'dAbhyashcakShurevAMshuH
shrotramadAbhyastadyadetau grahau gR^ihNanti sarvatvAyaiva kR^itsnatAyai



11.5.9.[3]

atha devAshca ha vA asurAshca  ubhaye prAjApatyA aspardhanta ta etasminneva yaj~ne
prajApatAvaspardhantAsmAkamayaM syAdasmAkamayaM syAditi 



11.5.9.[4]

tato devAH arcantaH shrAmyantashcerusta etaM grahaM dadR^ishuretamadAbhyaM
tamagR^ihNata te savanAni prAvR^ihanta te sarvaM yaj~naM
samavR^i¤jatAntarAyannasurAnyaj~nAt



11.5.9.[5]

te hocuH  adabhAma vA enAniti tasmAdadAbhyo na vai no'dabhanniti tasmAdadAbhyo
vAgvA adAbhyaH seyamadabdhA vAktasmAdvevAdAbhya evaM ha vai dviShato
bhrAtR^ivyasya sarvaM yaj~naM saMvR^iN^kta evaM dviShantam bhrAtR^ivyaM
sarvasmAdyaj~nAnnirbhajati bahirdhA karoti ya u evametadveda 



11.5.9.[6]

sa yenaiva pAtreNAMshuM gR^ihNAti  tasminneva pAtre nigrAbhyAbhyo'pa AnIya
tasminnetAnaMshUngR^ihNAti



11.5.9.[7]

upayAmagR^ihIto'si  agnaye tvA gAyatracandasaM gR^ihNAmIti gAyatram prAtaHsavanaM
tatprAtaHsavanam pravR^ihatIndrAya tvA triShTupcandasaM gR^ihNAmIti traiShTubham
mAdhyandinaM savanaM tanmAdhyandinaM savanam pravR^ihati vishvebhyastvA devebhyo
jagaccandasaM gR^ihNAmIti jAgataM tR^itIyasavanaM tattR^itIyasavanam
pravR^ihatyanuShTupte'bhigara iti yadvA UrdhvaM savanebhyastadAnuShTubhaM
tadevaitatpravR^ihati tannAbhiShuNoti vajro vai grAvA vAgadAbhyo nedvajreNa vAcaM
hinasAnIti



11.5.9.[8]

aMshUnevAdhUnoti  vreshInAM tvA patmannAdhUnomi kukUnanAnAM tvA
patmannAdhUnomi bhandanAnAM tvA patmannAdhUnomi madintamAnAM tvA
patmannAdhUnomi madhuntamAnAM tvA patmannAdhUnomItyetA vai
daivIrApastadyAshcaiva daivIrApo yAshcemA mAnuShyastAbhirevAsminnetadubhayIbhI
rasaM dadhAti



11.5.9.[9]

shukraM tvA shukra AdhUnomIti  shukraM hyetacukra AdhUnotyahno rUpe sUryasya
rashmiShviti tadahnashcaivainametadrUpe sUryasya ca rashmiShvAdhUnoti 



11.5.9.[10]

kakubhaM rUpaM vR^iShabhasya rocate bR^ihaditi  etadvai kakubhaM rUpaM vR^iShabhasya
rocate bR^ihadya eSha tapati shukraH shukrasya purogAH somaH somasya purogA iti
tacukramevaitacukrasya purogAM karoti somaM somasya purogAM yatte somAdAbhyaM
nAma jAgR^ivi tasmai tvA gR^ihNAmItyetaddha vA asyAdAbhyaM nAma jAgR^ivi
yadvAktadvAcamevaitadvAce gR^ihNAti



11.5.9.[11]

athopaniShkramya juhoti  tasmai te soma somAya svAheti tatsomamevaitatsomAya
juhoti tatho vAcamagnau na pravR^iNaktyatha hiraNyamabhivyanityasAveva
bandhustasya tAvatIreva dakShiNA yAvatIraMshoH 



11.5.9.[12]

athAMshUnpunarapyarjati  ushiktvaM deva somAgneH priyam pAtho'pIhi vashI tvaM deva
somendrasya priyaM pAtho'pIhyasmatsakhA tvaM deva soma vishveShAM devAnAm
priyam pAtho'pIhIti savanAni vA adaH pravR^ihati
tAnyevaitatpunarApyAyayatyayAtayAmAni karoti tairayAtayAmairyaj~naM tanvate



11.6.1.[1]

bhR^igurha vai vAruNiH  varuNam pitaraM vidyayAtimene taddha varuNo vidAM
cakArAtivai mA vidyayA manyata iti 



11.6.1.[2]

sa hovAca  prAÇ putraka vrajatAttatra yatpashyetaddR^iShTvA dakShiNA vrajatAttatra
yatpashyestaddR^iShTvA pratyagvrajatAttatra yatpashyestaddR^iShTvodagvrajatAttatra
yatpashyestaddR^iShTvaitayoH pUrvayoruttaramanvavAntaradeshaM vrajatAttatra
yatpashyestanma AcakShIthA iti 



11.6.1.[3]

sa ha tata eva prAÇ pravavrAja  edu puruShaiH puruShAnparvANyeShAm parvashaH
saMvrashcam parvasho vibhajamAnAnidaM tavedam mameti sa hovAca bhIShmam bata
bhoH puruShAnnvA etatpuruShAH parvANyeShAM saMvrashcam parvasho vyabhakShateti te
hocuritthaM vA ime'smAnamuShmiMloke'sacanta tAnvayamidamiha pratisacAmahA iti sa
hovAcAstIha prAyashcittI3rityastIti kA-ti pitA te vedeti



11.6.1.[4]

sa ha tata eva dakShiNA pravavrAja  edu puruShaiH puruShAnparvANyeShAm parvashaH
saMkartam parvasho vibhajamAnAnidaM tavedam mameti sa hovAca bhIShmam bata
bhoH puruShAnnvA etatpuruShAH parvANyeShAm parvashaH saMkartam parvasho
vyabhakShateti te hocuritthaM vA ime'smAnamuShmiMloke'sacanta tAnvayamidamiha
pratisacAmahA iti sa hovAcAstIha prAyashcittI3rityastIti kA-ti pitaiva te vedeti 



11.6.1.[5]

sa ha tata eva pratyaÇ pravavrAja  edu puruShaiH
puruShAMstUShNImAsInAMstUShNImAsInairadyamAnAntsa hovAca bhIShmam bata bhoH
puruShAnnvA etatpuruShAstUShNImAsInAMstUShNImAsInA adantIti te hocuritthaM vA
ime'smAnamuShmiMloke'sacanta tAnvayamidamiha pratisacAmahA iti sa hovAcAstIha
prAyashcittI3rityastIti kA-ti pitaiva te vedeti 



11.6.1.[6]

sa ha tata evodaÇ pravavrAja  edu puruShaiH puruShAnAkrandayata
AkrandayadbhiradyamAnAntsa hovAca bhIShmam bata bhoH puruShAnnvA etatpuruShA
Akrandayata Akrandayanto'dantIti te hocuritthaM vA ime'smAnamu



11.6.1.[7]

sa ha tata evaitayoH pUrvayoH  uttaramanvavAntaradesham pravavrAjedu striyau
kalyANIM cAtikalyANIM ca te antareNa puruShaH kR^iShNaH piN^gAkSho daNDapANistasthau
taM
hainaM dR^iShTvA bhIrviveda sa hetya saMvivesha taM ha pitovAcAdhIShva svAdhyAyaM
kasmAnnu svAdhyAyaM nAdhISha iti sa hovAca kimadhyeShye na kiM canAstIti taddha
varuNo vidAM cakArAdrAgvA iti 



11.6.1.[8]

sa hovAca  yAnvai tatprAcyAM dishyadrAkShIH puruShaiH pu ruShAnparvANyeShAm parvashaH
saMvrashcam parvasho vibhajamAnAnidaM tavedam mameti vanaspatayo vai te
abhUvantsa yadvanaspatInAM samidhamAdadhAti tena vanaspatInavarunddhe tena
vanaspatInAM lokaM jayati 



11.6.1.[9]

atha yAnetataddakShiNAyAM dishyadrAkShIH  puruShaiH puruShAnparvANyeShAm parvashaH
saMkartam parvasho vibhajamAnAnidaM tavedam mameti pashavo vai te abhUvantsa
yatpayasA juhoti tena pashUnavarundhe tena pashUnAM lokaM jayati 



11.6.1.[10]

atha yAnetatpratIcyAM dishyadrAkShIH  puruShaiH
puruShAMstUShNImAsInAMstUShNImAsInairadyamAnAnoShadhayo vai tA abhUvantsa
yattR^iNenAvajyotayati tenauShadhIravarunddhe tenauShadhInAM lokaM jayati



11.6.1.[11]

atha yAnetadudIcyAM dishyadrAkShIH  puruShaiH puruShAnAkrandayata
AkrandayadbhiradyamAnAnApo vai tA abhUvantsa yadapaH pratyAnayati
tenApo'varunddhe tenApAM lokaM jayati 



11.6.1.[12]

atha ye ete  striyAvadrAkShIH kalyANIM cAtikalyANIM ca sA yA kalyANI sA shraddhA sa
yatpUrvAmAhutiM juhoti tena shraddhAmavarunddhe tena shraddhAM jayatyatha
yAtikalyANI sAshraddhA sa yaduttarAmAhutiM juhoti tenAshraddhAmavarunddhe
tenAshraddhAM jayati 



11.6.1.[13]

atha ya ene so'ntareNa puruShaH  kR^iShNaH piN^gAkSho daNDapANirasthAtkrodho vai
so'bhUtsa yatsrucyapa AnIya ninayati tena krodhamavarunddhe tena krodhaM jayati sa
ya evaM vidvAnagnihotraM juhoti tena sarvaM jayati sarvamavarunddhe



11.6.2.[1]

janako ha vai vaideho  brAhmaNairdhAvayadbhiH samAjagAma shvetaketunAruNeyena
somashuShmeNa sAtyayaj~ninA yAj~navalkyena tAnhovAca kathaM-kathamagnihotraM
juhutheti



11.6.2.[2]

sa hovAca  shvetaketurAruNeyo gharmAveva samrADahamajasrau yashasA
viShyandamAnAvanyo'nyasminjuhomIti kathaM tadityAdityo vai gharmastaM
sAyamagnau juhomyagnirvai gharmastam prAtarAditye juhomIti kiM sa bhavati ya
evaM juhotyajasra eva shriyA yashasA bhavatyetayoshca devatayoH sAyujyaM salokatAM
jayatIti



11.6.2.[3]

atha hovAca shomashuShmaH sAtyayaj~niH  teja eva samrADahaM tejasi juhomIti kathaM
tadityAdityo vai tejastaM sAyamagnau juhomyagnirvai tejastam prAtarAditye juhomIti
kiM sa bhavati ya evaM juhotIti tejasvI yashasvyannAdo bhavatyetayoshcaiva devatayoH
sAyujyaM salokatAM jayatIti



11.6.2.[4]

atha hovAca yAj~navalkyaH  yadahamagnimuddharAmyagnihotrameva
tadudyacAmyAdityaM vA astaM yantaM sarve devA anuyanti te ma etamagnimuddhR^itaM
dR^iShTvopAvartante'thAham pAtrANi nirNijyopavApyAgnihotrIM dohayitvA
pashyanpashyatastarpayAmIti tvaM nediShThaM yAj~navalkyAgnihotrasyAmImAMsiShThA
dhenushataM dadAmIti hovAca na tvevainayostvamutkrAtriM na gatiM na pratiShThAM na
tR^iptiM na punarAvR^ittiM na lokam pratyutthAyinamityuktvA rathamAsthAya pradhAvayAM
cakAra 



11.6.2.[5]

te hocuH  ati vai no'yaM rAjanyabandhuravAdIddhantainam brahmodyamAhvayAmahA
iti sa hovAca yAj~navalkyo brAhmaNA vai vayaM smo rAjanyabandhurasau yadyamuM
vayaM jayema kamajaiShmeti brUyAmAtha
yadyasAvasmAnjayedbrAhmaNAnrAjanyabandhurajaiShIditi no
brUyurmedamAdR^iDhvamiti taddhAsya jaj~nuratha ha yAj~navalkyo
rathamAstAyAnupradhAvayAM cakAra taM hAnvAjagAma sa hovAcAgnihotraM yAj~navalkya
veditU3mityagnihotraM samrADiti



11.6.2.[6]

te vA ete  AhutI hute utkrAmataH te antarikShamAvishataste antarikShamevAhavanIyaM
kurvAte vAyuM samidham marIcIreva shukrAmAhutiM te antarikShaM tarpayataste tata
utkrAmataH 



11.6.2.[7]

te divamAvishataH  te divamevAhavanIyaM kurvAte AdityaM samidhaM candramasameva
shukrAmAhutiM te divaM tarpayataste tata Avartete 



11.6.2.[8]

te imAmAvishataH  te imAmevAhavanIyaM kurvAte agniM samidhamoShadhIreva
shukrAmAhutiM te imAM tarpayataste tata utkrAmataH 



11.6.2.[9]

te puruShamAvishataH  tasya mukhamevAhavanIyaM kurvAte jihvAM
samidhamannameva shukrAmAhutiM te puruShaM tarpayataH sa ya evaM
vidvAnashnAtyagnihotramevAsya hutam bhavati te tata utkrAmataH



11.6.2.[10]

te striyamAvishataH  tasyA upasthamevAhavanIyaM kurvAte dhArakAM samidhaM dhArakA
ha vai nAmaiShaitayA ha vai prajApatiH prajA dhArayAM cakAra reta eva shukrAmAhutiM
te striyaM tarpayataH sa ya evaM vidvAnmithunamupaityagnihotramevAsya hutam
bhavati yastataH putro jAyate sa lokaH pratyutthAyyetadagnihotraM yAj~navalkya nAtaH
paramastIti hovAca tasmai ha yAj~navalkyo varaM dadau sa hovAca kAmaprashna eva me
tvayi yAj~navalkyAsaditi tato brahmA janaka Asa 



11.6.3.[1]

janako ha vaideho  bahudakShiNena yaj~neneje sa ha gavAM
sahasramavarundhannuvAcaitA vo brAhmaNA yo brahmiShThaH sa udajatAmiti



11.6.3.[2]

sa hovAca yAj~navalkyo  'rvAcIretA iti te hocustvaM svinno yAj~navalkya brahmiShTho'sI3
iti sa hovAca namo'stu brahmiShThAya gokAmA eva vayaM sma iti



11.6.3.[3]

te hocuH  ko na imam prakShyatIti sa hovAca vidagdhaH shAkalyo'hamiti taM ha
pratikhyAyovAca tvAM svicAkalya brAhmaNA ulmukAvakShayaNamakratA3iti



11.6.3.[4]

sa hovAca kati devA yAj~navalkyeti trayashca trI ca shatA trayashca trI ca sahasretyomiti
hovAca katyeva devA yAj~navalkyeti trayastriMshadityomiti hovAca katyeva devA
yAj~navalkyeti traya ityomiti hovAca katyeva devA yAj~navalkyeti dvAvityomiti hovAca
katyeva devA yAj~navalkyetyadhyardha ityomiti hovAca katyeva devA yAj~navalkyetyeka
ityomiti hovAca katame te trayashca trI ca shatA trayashca trI ca sahasreti 



11.6.3.[5]

sa hovAca  mahimAna evaiShAmete trayastriMshattveva devA iti katame te
trayastriMshadityaShTau vasava ekAdasha rudrA dvAdashAdityAsta ekatriMshadindrashcaiva
prajApatishca trayastrMshAviti 



11.6.3.[6]

katame vasava iti  agnishca pR^ithivI ca vAyushcAntarikShaM cAdityashca dyaushca
candramAshca nakShatrANi caite vasava ete hIdaM sarvaM vAsayante te yadidaM sarvaM
vAsayante tasmAdvasava iti



11.6.3.[7]

katame rudrA iti  dasheme puruShe prANA AtmaikAdashaste
yadAsmAnmartyAcarIrAdutkrAmantyatha rodayanti tadyadrodayanti tasmAdrudrA iti



11.6.3.[8]

katama AdityA iti  dvAdasha mAsAH saMvatsarasyaita AdityA ete hIdaM sarvamAdadAnA
yanti te yadidaM sarvamAdadAnA yanti tasmAdAdityA iti 



11.6.3.[9]

katama indraH katamaH prajApatiriti  stanayitnurevendro yaj~naH prajApatiriti katama
stanayitnurityashaniriti katamo yaj~na iti pashava iti 



11.6.3.[10]

katame te trayo devA iti  ima eva trayo lokA eShu hIme sarve devA iti katamau tau
dvau devAvityannaM caiva prANashceti katamo'dhyardha iti yo'yam pavata iti katama
eko deva iti prANa iti



11.6.3.[11]

sa hovAca  anatiprashnyAm mA devatAmatyaprAkShIH puretithyai mariShyasi na te'sthIni
cana gR^ihAnprApsyantIti sa ha tathaiva mamAra tasya hApyanyanmanyamAnAH
parimoShiNo'sthInyapajahrustasmAnnopavAdI syAduta hyevaMvitparo bhavati



11.7.1.[1]

pashubandhena yajate  pashavo vai pashubandhaH sa yatpashubandhena yajate
pashumAnasAnIti tena gR^iheShu yajeta gR^iheShu pashUnbadhnA iti tena suyavase yajeta
suyavase pashUnbadhnA iti jIryanti ha vai juhvato yajamAnasyAgnayo'gnInjIryato'nu
yajamAno yajamAnamanu gR^ihAshca pashavashca 



11.7.1.[2]

sa yatpashubandhena yajate  agnInevaitatpunarNavAnkurute'gnInAm punarNavatAmanu
yajamAnamanu gR^ihAshca pashavashcAyuShyo ha vA asyaiSha AtmaniShkrayaNo bhavati
mAMsIyanti ha vai juhvato yajamAnasyAgnayaste yajamAnameva dhyAyanti yajamAnaM
saMkalpayanti pacanti vA anyeShvagniShu vR^ithAmAMsamathaiteShAM nAto'nyA mAMsAshA
vidyate yasyo caite bhavanti 



11.7.1.[3]

sa yatpashubandhena yajate  AtmAnamevaitanniShkrINIte vIreNa vIraM vIro hi
pashurvIro yajamAna etadu ha vai paramannAdyaM yanmAMsaM sa
paramasyaivAnnAdyasyAttA bhavati taM vai saMvatsaro nAnIjanamatIyAdAyurvai
saMvatsara AyurevaitadamR^itamAtmandhatte 



11.7.2.[1]

haviryaj~navidho ha vA anyaH pashubandhaH  savavidho'nyaH sa haiSha haviryaj~navidho
yasminvratamupanayati yasminnapaH praNayati yasminpUrNapAtraM ninayati
yasminviShNukramAnkramayatyatha haiSha savavidho yasminnetAni na kriyante 



11.7.2.[2]

tadAhuH  iShTiH pashubandhA3 mahAyaj~nA3 iti mahAyaj~na iti ha brUyAdiShTiM vai tarhi
pashubandhamakarvyenamakR^ikShathA ityenam brUyAt



11.7.2.[3]

tasya prayAjA eva prAtaHsavanam  anuyAjAstR^itIyasavanam puroDAsha eva mAdhyandinaM
savanam 



11.7.2.[4]

taddhaike  vapAyAM hutAyAM dakShiNA nayanti tadu tathA na kuryAdyo hainaM tatra
brUyAdbahirdhA nvA ayam prANebhyo dakShiNA anaiShInna prANAnadadakShadandho vA
srAmo vA badhiro vA pakShahato vA bhaviShyatItIshvaro ha tathaiva syAt 



11.7.2.[5]

itthameva kuryAt  puroDAsheDAyAmevopahUtAyAM dakShiNA nayedaindro vA ayam
madhyataH prANa imamevaitadaindram madhyataH prANaM
dakShiNAbhirdakShayatyaindraM vai mAdhyandinaM savanam mAdhyandine vai savane
dakShiNA nIyante tasmAtpuroDAsheDAyAmevopahUtAyAM dakShiNA nayet 



11.7.2.[6]

tadAhuH  adhvaryo yaddIkShitasya nAnavabhR^itho'vakalpate kvainamadidIkSha
ityAvabhR^ithAdanUddR^iMheyuradhvaryushca pratiprasthAtA ca hotA ca maitrAvaruNashca
brahmA cAgnIdhrashcaitairvA eSha ShaDDhotA tamanudrutya ShaDDhotAraM
juhotyekAmAhutiM kR^itvA pa¤ca vAjyA dyauShpR^iShThamantarikShamAtmAN^gairyaj~nam
pR^ithivIM sharIraiH  vAcaspate'cidrayA vAcAcidrayA juhvA divi devAvR^idhaM
hotrAmairayatsvAheti saiva dIkShA 



11.7.2.[7]

tadAhuH  adhvaryo yaddIkShitasya nAnavabhR^itho'vakalpate
kvainamavabhR^ithamavaneShyasIti sa yaddhR^idayashUlena caranti sa haivaitasyAvabhR^ithaH



11.7.2.[8]

madhuko ha smAha paiN^gyaH  visomena vA eke pashubandhena yajante sasomenaike
divi vai soma AsIttaM gAyatrI vayo bhUtvAharattasya yatparNamacidyata tatparNasya
parNatvamiti nvA etadbrAhmaNamudyate visomena vA eke pashubandhena yajante
sasomenaike sa haiSha visomena pashubandhena yajate yo'nyam pAlAshAdyUpaM
kurute'tha haiSha sasomena pashubandhena yajate yaH pAlAshaM yUpaM kurute
tasmAtpAlAshameva yUpaM kurvIta 



11.7.3.[1]

sa ya eSha bahusAraH  sa hApashavyastasmAttAdR^isham pashukAmo yUpaM na kurvItAtha ya
eSha phalguprAsahaH sa ha pashavyastasmAttAdR^isham pashukAmo yUpaM kurvIta 



11.7.3.[2]

atha yasyaitadvakrasya sataH  shUla-ivAgram bhavati sa ha kapotI nAma sa yo ha
tAdR^ishaM yUpaM kurute purA hAyuSho'muM lokameti tasmAttAdR^ishamAyuShkAmo yUpaM na
kurvIta



11.7.3.[3]

atha ya eSha AnataH  upariShTAdapanato madhye so'shanAyai rUpaM sa yo ha tAdR^ishaM
yUpaM kurute'shanAyukA hAsya bhAryA bhavanti tasmAttAdR^ishamannAdyakAmo yUpaM na
kurvItAtha ya eSha Anata upariShTAdupanato madhye so'nnAdyasya rUpaM
tasmAttAdR^ishamannAdyakAmo yUpaM kurvIta 



11.7.4.[1]

sa yatpashunA yakShyamANaH  ekAratniM yUpaM kuruta imameva tena lokaM jayatyatha
yaddvyaratnimantarikShalokameva tena jayatyatha yattryaratniM divameva tena
jayatyatha yaccaturartniM disha eva tena jayati sa vA eSha tryaratnirvaiva caturaratnirvA
pashubandhayUpo bhavatyatha yo'ta UrdhvaH saumyasyaiva so'dhvarasya 



11.7.4.[2]

tadAhuH  yajedAjyabhAgau nA3 iti yajedityAhushcakShuShI vA ete yaj~nasya yadAjyabhAgau
kimR^ite puruShashcakShurbhyAM syAditi yAvadvai bhAginaM svena bhAgadheyena na
nirbhajantyanirbhakto vai sa tAvanmanyate'tha yadaiva taM svena bhAgadheyena
nirbhajantyathaiva sa nirbhakto manyate sa yatraitaddhotAnvAhAsnA rakShaH
saMsR^ijatAditi tadenaM svena bhAgadheyena nirbhajati



11.7.4.[3]

etadvai pashoH saJNj~napyamAnasya  hR^idayaM shukShamavaiti hR^idayAcUlaM tadye saha
hR^idayena pashuM shrapayanti punaH pashuM shuganuviShpandeta pArshvata evainatkAShThe
pratR^idya shrapayet 



11.7.4.[4]

upastR^iNIta Ajyam  tatpR^ithivyai rUpaM karoti hiraNyashakalamavadadhAti tadagne rUpaM
karoti vapAmavadadhAti tadantarikShasya rUpaM karoti hiraNyashakalamavadadhAti
tadAdityasya rUpaM karotyatha yadupariShTAdabhighArayati taddivo rUpaM karoti sA vA
eShA pa¤cAvattA vapA bhavati pAN^kto yaj~naH pAN^ktaH pashuH pa¤cartavaH saMvatsarasya
tasmAtpa¤cAvattA vapA bhavati 



11.8.1.[1]

tadyathA ha vai  idaM rathacakraM vA kaulAlacakraM vApratiShThitaM krandedevaM
haiveme lokA adhruvA apratiShThitA AsuH 



11.8.1.[2]

sa ha prajApatirIkShAM cakre  kathaM nvime lokA dhruvAH pratiShThitAH syuriti sa
ebhishcaiva parvatairnadIbhishcemAmadR^iMhadvayobhishca marIcibhishcAntarikShaM
jImUtaishca nakShatraishca divam 



11.8.1.[3]

sa maha iti vyAharat  pashavo vai mahastasmAdyasyaite bahavo bhavanti
bhUyiShThamasya kule mahIyante bahavo ha vA asyaite bhavanti bhUyiShThaM hAsya
kule mahIyante tasmAdyadyenamAyatanAdbAdheranvA pra vA yApayeyuragnihotraM
hutvA maha ityupatiShTheta prati prajayA pashubhistiShThati nAyatanAccyavate



11.8.2.[1]

catvAro ha vA agnayaH  Ahita uddhR^itaH prahR^ito vihR^ito'yameva loka Ahito'ntarikShaloka
uddhR^ito dyauShprahR^ito disho vihR^ito'gnirevAhito vAyuruddhR^ita AdityaH
prahR^itashcandramA vihR^ito gArhapatya evAhita AhavanIya uddhR^ito'tha
yametamAhavanIyAtprA¤cam praNayanti sa prahR^ito'tha yametamuda¤cam
pashushrapaNAyAharanti yaM copayaÇbhyaH sa vihR^itastasmAtprahArye'gnau pashubandhena
yajeta 



11.8.3.[1]

tadAhuH  kiMdevatya eSha pashuH syAditi prAjApatyaH syAdityAhuH prajApatirvA
etamagre'bhyapashyattasmAtprAjApatya evaiSha pashuH syAditi 



11.8.3.[2]

atho apyAhuH  saurya evaiSha pashuH syAditi tasmAdetasminnastamite pashavo badhyante
badhnantyekAnyathAgoShThameka upasamAyanti tasmAtsaurya evaiSha pashuH syAditi 



11.8.3.[3]

atho apyAhuH  aindrAgna evaiSha pashuH syAdityete vai devate anvantye devA yadyArto
yajate pArayata eva yadi mahasAyajate pArayata eva tasmAdaindrAgna evaiSha pashuH
syAditi



11.8.3.[4]

prANa eva pashubandhaH  tasmAdyAvajjIvati nAsyAnyaH pashUnAmIShTe baddhA
hyAsminnete bhavanti



11.8.3.[5]

sa ha prajApatiragnimuvAca  yajai tvayA tvA labhA iti neti hovAca vAyum brUhIti sa ha
vAyumuvAca yajai tvayA tvA labhA iti neti hovAca puruSham brUhIti sa ha
puruShamuvAca yajai tvayA tvA labhA iti neti hovAca pashUnbrUhIti sa ha pashUnuvAca
yajai yuShmAbhirA vo labhA iti neti hocushcandramasam brUhIti sa ha
candramasamuvAca yajai tvayA tvA labhA iti neti hovAcAdityam brUhIti sa
hAdityamuvAca yajai tvayA tvA labhA iti tatheti hovAca ya u ta ete nAcIkamanta kimu
ma eteShu syAditi yadyatkAmayethA iti tatheti tamAlabhata so'syAyam pashurAlabdhaH
saJNj~napto'shvayattametAbhirAprIbhirAprINAttadyadenametAbhirAprIbhirAprINAttasm
AdAp
riyo nAma tasmAdu pashuM saJNj~naptam brUyAcetAM nu muhUrtamiti sa
yAvantamashvamedheneShTvA lokaM jayati tAvantametena jayati 



11.8.3.[6]

tam prAcI dik  prANetyanuprANatprANamevAsmiMstadadadhAttaM dakShiNA
digvyAnetyanuprANadvyAnamevAsmiMstadadadhAttam pratIcI
digapAnetyanuprANadapAnamevAsmiMstadadadhAttamudIcI
digudAnetyanuprANadudAnamevAsmiMstadadadhAttamUrdhvA
dikShamAnetyanuprANatsamAnamevAsmiMstadadadhAttasmAdu putraM
jAtamakR^ittanAbhim pa¤ca brAhmaNAnbrUyAdityenamanuprANiteti yadyu tAnna
vindedapi svayamevAnuparikrAmamanuprANyAtsa sarvamAyuretyA haiva jarAyai jIvati



11.8.3.[7]

sa prANamevAgnerAdatta  tasmAdeSha nAnupadhmAto nAnupajvalito jvalatyAtto hyasya
prANa A ha vai dviShato bhrAtR^ivyasya prANaM datte ya evaM veda 



11.8.3.[8]

rUpameva vAyorAdatta  tasmAdetasya lelayata ivaivopashR^iNvanti na tvenam
pashyantyAttaM hyasya rUpamA ha vai dviShato bhrAtR^ivyasya rUpaM datte ya evaM veda 



11.8.3.[9]

cittameva puruShasyAdatta  tasmAdAhurdevacittaM tvAvatu mA manuShyacittamityAttaM
hyasya cittamA ha vai dviShato bhrAtR^ivyasya cittaM datte ya evaM veda



11.8.3.[10]

cakShureva pashUnAmAdatta  tasmAdete cAkashyamAnA ivaiva na jAnantyatha
yadaivopajighrantyatha jAnantyAttaM hyeShAM cakShurA ha vai dviShato bhrAtR^ivyasya
cakShurtatte ya evaM veda



11.8.3.[11]

bhAmeva candramasa Adatta  tasmAdetayoH sadR^ishayoH satornatarAM candramA
bhAtyAttA hyasya bhA A ha vai dviShato bhrAtR^ivyasya bhAM datte ya evaM veda
tadyadAdatta tasmAdAdityaH 



11.8.4.[1]

keshigR^ihapatInAmu ha  samrADdughAM shArdUlo jaghAna sa ha sasattriNa AmantrayAM
cakre keha prAyashcittiriti te hocurneha prAyashcittirasti khaNDika evaudbhArirasya
prAyashcittiM veda sa u ta etAdR^ikcaiva kAmayate'tashca pApIya iti 



11.8.4.[2]

sa hovAca  saMgrahItaryuN^gdhi me syantsyAmi sa yadyaha me vakShyati samApsyAmi
yadyu mA mArayiShyati yaj~naM vikR^iShTamanu vikrakShya iti



11.8.4.[3]

sa ha yuktvA yayAvAjagAma  taM ha pratikhyAyovAca yannvetAnyevAjinAni mR^igeShu
bhavantyathaiShAm pR^iShTIrapishIrya pacAmahe kR^iShNAjinam me grIvAsvAbaddhamityeva
medamadhR^iSho'bhyavasyanttU3 miti 



11.8.4.[4]

neti hovAca  samrADdughAM vai me bhagavaH shArdUlo'vadhItsa yadyaha me vakShyasi
samApsyAmi yadyu mA mArayiShyasi yaj~naM vikR^iShTamanu vikrakShya iti 



11.8.4.[5]

sa hovAca  AmantraNIyAnnvAmantrayA iti tAnhAmantryovAca yadyasmai
vakShyAmyamuShyaivedam prajA bhaviShyati na mama lokI tvaham bhaviShyAmi yadyu
vA asmai na vakShyAmi mamaivedam prajA bhaviShyati nAmuShya lokI tvasau
bhaviShyatIti te hocurmA bhagavo voco'yaM vAva kShatriyasya loka iti sa hovAca
vakShyAmyevAmUrvai rAtrayo bhUyasya iti 



11.8.4.[6]

tasmA u haitaduvAca  spR^itIrhutvAnyAmAjateti brUtAtsA te samrADdughA syAditi
candrAtte mana spR^iNomi svAhA sUryAtte cakShu spR^iNomi svAhA vAtAtte prANAntspR^iNomi
svAhA digbhyaste shrotraM spR^iNomi svAhAdbhyaste lohitaM spR^iNomi svAhA pR^ithivyai te
sharIraM spR^iNomi svAhetyathAnyAmAjateti brUtAtsA te samrADdughA syAditi tato haiva
sa
utsasAda kaishinIrevemA apyetarhi prajA jAyante



