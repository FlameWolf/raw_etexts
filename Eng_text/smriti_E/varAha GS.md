Varahagrhyasutra
Based on the edition by Raghu Vira
New Delhi: Meharchand Lachhmandas, 1982
(Panini Vaidika Granthamala ; 2)

Input by Oliver Hellwig


___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ù             249
long i                  I             197
long I                  ý             253
long u                  U             198
long U                  ô             244
vocalic r               R^i             173
vocalic R               ã             227
long vocalic r          Ì             204
vocalic l               Ê             202
long vocalic l          Ë             203
velar n                 Ç             199
velar N                 §             167
palatal n               ¤             164
palatal N               ¥             165
retroflex t             T             194
retroflex T             è             232
retroflex d             D             172
retroflex D             Ö             214
retroflex n             N             239
retroflex N             ×             215
palatal s               sh             211
palatal S               Á             193
retroflex s             Sh             171
retroflex S             å             229
anusvara                M             230
capital anusvara        õ             245
visarga                 H             247
capital visarga         ê             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________





VArAhagR^ihyasUtra, 1
ataH paraM parishiShTA maitrAyaNIyasUtrasya /
gR^ihyapuruShaH prAyashcittam anugrahikahautR^ikashulvikottareShTakavaiShNavAdhvaryavikacAturhotR^ikagonAmikAkulapAdarahasyapratigrahayamakavR^iShotsargaprashnadraviNaShaTkAraNapradhAnasAMdehikapravarAdhyAyarudravidhAnachando'nukramaNyantarkyakalpapravAsavidhiprAtarupasthAnabhUtotpattir iti dvAviMshatiH parishiShTasaMkhyAnAm // VGrs_1.1
gR^ihye 'gnau pAkayaj~nAn viharet // VGrs_1.2
hrasvatvAt pAkayaj~naH /
hrasvaM hi pAka ityAcakShate // VGrs_1.3
darshapUrNamAsaprakR^itiH pAkayaj~navidhir aprayAjo 'nanuyAjo 'sAmidhenIkaH // VGrs_1.4
svAhAkArAntaM nigadya homAH // VGrs_1.5
paratantrotpattir dakShiNAgnAv AhitAgniH kurvIta shAlAgnAv anAhitAgniH // VGrs_1.6
gomayena gocarmamAtraM caturasraM sthaNDilam upalipyeShumAtraM tasmin lakShaNaM kurvIta satyasadasIti pashcArdhAd udIcIM lekhAM likhati /
R^itasadasIti dakShiNArdhAt prAcIm /
gharmasadasIty uttarArdhAt prAcIm /
madhye dve tisro vA prAcIH /
UrjasvatIti dakShiNAm /
payasvatIty uttarAm /
indrAya tveti madhyAd vA /
sarvAH prAdeshamAtryo darbheNAvalikhet // VGrs_1.7
adbhiH prokShyAgniM sAdayati // VGrs_1.8
parisamuhya paristIrya paryukShya tUShNIm idhmAbarhiH saMnahya grAgagrair dakShiNArambhair udaksaMsthairayugmair dhAtubhiH stR^iNAti // VGrs_1.9
dakShiNato 'gner brahmANam upaveshyottarata udapAtram // VGrs_1.10
barhiShaH pavitre kurute // VGrs_1.11
samAv apracchinnaprAntau darbhau prAdeshamAtrau pavitre stho vaiShNavye ityoShadhyA chittvA viShNormanasA pUte stha ity adbhis trir unmR^ijya prokShaNIr dharmaiH saMskR^itya praNItAM praNIya nirvapaNaprokShaNasaMvapanam iti yathAdevataM carum adhishritya sruksruvaM pramR^ijyAbhyukShyAgnau pratApyAditir asi nAcchinnapattrety Ajyam agnAv adhishrayati // VGrs_1.12
pR^ishneH payo 'sIty AjyaM nirvapati // VGrs_1.13
pari vAjapatir ityAjyahavish ca triH paryagnikaroti // VGrs_1.14
devas tvA savitotpunAtv ityAjyaM shrapayati // VGrs_1.15
tUShNIm idhmAbarhir viprokShya yathA mnAtam abhiparistR^iNAti // VGrs_1.16
paridhIn paridadhAti // VGrs_1.17
tejo 'sItyAjyamavekShya pashcAdagnerdarbheShvAsAdayati // VGrs_1.18
abhighArya sthAlIpAkamuttarata udvAsayati // VGrs_1.19
sakR^idevedhmamAdhAya vairUpAkShaH prathamo homAnAm // VGrs_1.20
brahmANam Amantrya samidham AdhAyAghArAv AghAryAjyabhAgau hutvA yunajmi tveti ca yojayitvA // VGrs_1.21
nahy ayukto havyaM vahata iti ha vij~nAyate // VGrs_1.22
kAmaM purastAddhuro juhoti /
yukto vaha jAtavedaH purastAdidaM viddhi kriyamANaM yatheha /
tvaM bhiShagbheShajasyAsi goptA tvayA prasUtA gAmashvaM pUruShaM sanema /
svAhA /
iti // VGrs_1.23
vishvA agne tvayA vayaM dhArA udanyA iva /
atigAhemahi dviSham // VGrs_1.24
iti /
nakShatramiShTvA devatAM yajeta /
ahorAtramR^ituM tithiM ca // VGrs_1.25
abhighArya yaddevataM haviH syAttac ca juhuyAd yathAdevataM yathAdevatayA carcA // VGrs_1.26
AkUtAya svAhA /
AkUtaye svAheti jayAn juhuyAt // VGrs_1.27
prajApatiH prAyacchat /
iDAm agna iti sviShTakR^itam uttarArdhapUrvArdhe juhuyAt // VGrs_1.28
mekShaNam upayAmaM pavitre cAnvAdadhyAt // VGrs_1.29
anv adya no 'numatiH /
anv id anumate tvam iti /
bhUH svAheti prAyashcittAhutIshca // VGrs_1.30
tvan no 'gne /
sa tvan no 'gne /
mano jyotiH /
trayastriMshattantavaH /
ayAshcAgne 'sIti ca // VGrs_1.31
imaM stanaM madhumantaM dhayApAM prapInamagne salilasya madhye /
utsaM juShasva madhumantam UrmiM samudryaM sadanam Avishasva /
svAhA /
iti paridhivimokam abhijuhoti // VGrs_1.32
annapata ityannasya juhuyAt // VGrs_1.33
edho 'syedhIShImahi svAheti samidham AdadhAti /
samidasi samedhiShImahIti dvitIyAm // VGrs_1.34
barhiShi pUrNapAtraM ninayet // VGrs_1.35
eSho 'vabhR^ithaH // VGrs_1.36
pAkayaj~nAnAm etattantram // VGrs_1.37
ApohiShThIyAbhir mArjayitvA paryukSheta // VGrs_1.38
varo dakShiNA /
ashvaM varaM vidyAt /
gAmityeke // VGrs_1.39


VArAhagR^ihyasUtra, 2
prAÇmukham udaÇmukhaM vA sUtikAlayaM kalpayitvA dhruvaM prapadye shubhaM prapadya AshAM prapadya iti kAle prapAdayet // VGrs_2.1
reto mUtramiti cyAvanIbhyAM dakShiNaM kukShim abhimR^ishet /
shrAvayedvA // VGrs_2.2
putraM jAtam anvakShaM snAtaM na mAtopahanyAd A mantraprayogAt // VGrs_2.3
agner abhyAhitasya parisamUDhasya paristIrNasya pashcAd ahate vAsasi kumAraM prAkshirasam uttAnaM saMveshya palAshasya madhyamaM parNaM praveShTya tenAsya karNAv Ajapet bhUs tvayi dadhAnIti dakShiNe /
bhuvas tvayi dadhAnIti savye /
svas tvayi dadhAnIti dakShiNe /
bhUr bhuvaH svas tvayi dadhAnIti savye // VGrs_2.4
athainam abhimantrayete /
ashmA bhava parashur bhava hiraNyam astR^itaM bhava /
aN^gAd aN^gAt sambhavasi hR^idayAd adhijAyase /
AtmA vai putranAmAsi sa jIva sharadaH shatam /
iti // VGrs_2.5
yatra shete tadabhimR^ishet veda te bhUmi hR^idayaM divi candramasi shritam /
vedAmR^itasya devA mAhaM putryam aghaM rudam /
iti // VGrs_2.6
AjyaM saMskR^itya brahmANam Amantrya samidham AdhAyAghArAv AghAryAjyabhAgau hutvA vyAhR^itibhish catasra AjyAhutIr juhuyAt /
jayAbhyAtAnAnAM rAShTrabhR^itash caike // VGrs_2.7
kAMsye camase vAhUtisampAtAn avanIya tasmin suvarNaM saMnighR^iShya vyAhR^itibhiH kumAraM catuH prAshayet /
atyantam eke suvarNaprAshanam udake nighR^iShyA dvAdashavarShatAyAH // VGrs_2.8
iShaM pinva /
UrjaM pinveti stanau prakShAlya pradhApayet /
dakShiNaM pUrvaM savyaM pashcAt // VGrs_2.9
sviShTakR^ite hutvA prAyashcittAhutIshca samidhamAdhAya paryukShati // VGrs_2.10
eSha karmAnto bahirdvAre 'gnir nityaH /
kaNasarShapayavAnAM homaH /
vyAhR^itibhir juhuyAt // VGrs_2.11
apratirathaM japet /
indro bhUtasyeti ShaDarcaM ca // VGrs_2.12
sUtikAlayaM yathAkAlaM samantAd udakena pariShi¤cet // VGrs_2.13


VArAhagR^ihyasUtra, 3
evam eva dashamyAM kR^itvA pitA mAtA ca putrasya nAma dadhyatAm ghoShavadAdyantarantasthaM dIrghAbhiniShTAnAntaM kR^itaM na taddhitaM dvyakSharaM caturakSharaM vA tyaktvA pitur nAmadheyAt nakShatradevateShTanAmAno vA // VGrs_3.1
dvinAmA tu brAhmaNaH // VGrs_3.2
nAmaiva kanyAyAH akAravyavadhAnam AkArAntam ayugmAkSharaM nadInakShatracandrasUryapUShadevadattarakShitAvarjam // VGrs_3.3
navanItena pANI pralipya somasya tvA dyumnenety enamabhimR^ishet // VGrs_3.4
sarveShu kumArakarmasv AgneyaH sthAlIpAkaH prAjApatyo vA // VGrs_3.5
sarvatrAnAdeshe 'gniH puMsAm aryamA strINAm // VGrs_3.6
saMvatsaraM mAtApitarau na mAMsam ashnIyAtAm // VGrs_3.7
putrasya jAtadante yajetAgniM gavA pashunA vA // VGrs_3.8
viproShitaH pratyetya putrasya mUrdhAnaM trir Ajighret pashUnAM tvA hiMkAreNAbhijighrAmIti // VGrs_3.9
jAtakarmavaddhastAN^guliM praveShTya tenAsya karNAv Ajapet // VGrs_3.10
athainamabhimantrayate ashmA bhaveti // VGrs_3.11
agnidhanvantarI putravratI chAgameShAbhyAm iShTvA dIrghANAM vyAhR^itibhiH kumAraM catuH prAshayet /
AyurdA deveti ca // VGrs_3.12
kumArakarmANi shukla udagayane puNye nakShatre navamIvarjam /
sarva R^itavo vivAhe 'mAghacaitrau mAsau parihApyottaraM ca naidAgham // VGrs_3.13
anvArambhayitvA havanam // VGrs_3.14


VArAhagR^ihyasUtra, 4
tR^itIyavarShasya jaTAH kurvanti /
yathA vA kulakalpaH // VGrs_4.1
agnim upasamAdhAya parisamuhya paristIrya paryukShya dakShiNato 'gner brahmANam upaveshyottarata udapAtraM shamIshamakavat // VGrs_4.2
athainam abhimantrayate hiraNyavarNAH shucaya iti catasR^ibhiH /
yA oShadhaya ityanuvAkena /
shaM no devIr abhiShTaya Apo bhavantu pItaye /
shaM yor abhisravantu naH /
priyAH shaM na Apo dhanvanyAH shaM naH santu nUpyAH /
shaM naH samudryA ApaH sham u naH santu kUpyAH /
shaM no mitraH shaM varuNaH shaM no bhavatv aryamA /
shaM na indrash cAgnish ca shaM no viShNur urukramaH /
iti /
tAsAm udakArthAn kurvIta paryukShaNe 'bhyundane snApane ca // VGrs_4.3
AjyaM saMskR^itya brahmANam Amantrya samidham AdhAyAghArAv AghAryAjyabhAgau hutvA agnA AyUMShi pavasa iti saptabhiH sapta hutvA // VGrs_4.4
AyurdA deveti ca /
ye keshinaH prathame sattram Asata yebhir AvR^itaM yadidaM virAjati /
tebhyo juhomy AyuShe dIrghAyutvAya svastaye /
iti // VGrs_4.5
vyAhR^itibhishca // VGrs_4.6
uktaH karmAntaH pUrveNa // VGrs_4.7
shItena vAya udakenedhi /
uShNena vAya udakenedhIti taptA itarAbhiH saMsR^ijya ArdradAnava stha jIvadAn avasthondatIriShamAvadety apo 'bhimantrya dakShiNaM keshAntam abhyundyAt /
aditiH keshAn vapatvApa undantu jIvase /
dIrghAyutvAya svastaye /
iti // VGrs_4.8
dakShiNasmin keshAnte darbham UrdhvAgraM nidadhAti // VGrs_4.9
oShadhe trAyasvainam iti darbhamantardadhAti // VGrs_4.10
svadhite mainaM hiMsIr iti kShureNAbhinidadhAti // VGrs_4.11
yenAvapatsavitA kShureNa somasya rAj~no varuNasya vidvAn /
tena brahmANo vapatedam asyAyuShmAn ayaM jaradaShTir yathAsat /
ahamasau /
iti pravapati // VGrs_4.12
dakShiNato mAtAnyA vAvidhavAnaDuhena gomayenAbhUmigatAn keshAn parigR^ihNIyAt // VGrs_4.13
mA te keshAn anugAd varca etattathA dhAtA dadhAtu te /
tubhyamindro varuNo bR^ihaspatiH savitA varca AdadhuH /
iti prapatato 'numantrayate // VGrs_4.14
tena dharmeNa punar apo 'bhimantryAparaM keshAntam abhyundyAd uttaraM ca // VGrs_4.15
anyau tu pravapanau yena pUShA bR^ihaspater agner indrasya cAyuShe 'vapat /
tena te vapAmyAyuShe dIrghAyutvAya svastaye /
iti pashcAt /
yena bhUyash caratyayaM jyok ca pashyasi sUryam /
tena te vapAmy AyuShe dIrghAyutvAya sushlokyAya suvarcase /
ityuttarataH // VGrs_4.16
yat kShureNa parcayatA supeshasA vaptar vapasi keshAn /
shundha shiro mAsyAyuH pramoShIH /
iti lohAyasaM kShuraM keshavApAya prayacchati // VGrs_4.17
yathArthaM keshayatnAn kurvanti dakShiNataH kapardA vasiShThAnAm ubhayato 'tribhArgavakAshyapAnAM pa¤cacUDA AN^girasaH shikhino 'nye // VGrs_4.18
vAjim eke maN^galArtham // VGrs_4.19
tryAyuShaM kashyapasya jamadagnes tryAyuSham agastyasya tryAyuSham /
yad devAnAM tryAyuShaM tan me astu shatAyuSham /
iti shiraH saMmR^ishati // VGrs_4.20
parigR^ihya gomayena keshAn uttarapUrvasyAM gR^ihasya mUShyAm antarA gehAt paladaM ca nidadhyAt /
arikte vA vapane /
uptvAya keshAntAn varuNAya rAj~no bR^ihaspatiH savitA viShNurindraH /
tebhyo nidhAnaM mahad anvavindann antarA dyAvApR^ithivI apa svaH // VGrs_4.21
iti /
kartre varaM dadAti // VGrs_4.22
pakShmaguNaM tilapishitaM ca keshavApAya prayacchati // VGrs_4.23
saMvatsaraM mAtA nAmlAya dhArayet /
roShAya nAshnIyAt /
lavaNavarjaM tUShNIm // VGrs_4.24
kanyAyA Ahutivarjam // VGrs_4.25
viduSho brAhmaNAn arthasiddhiM vAcayet // VGrs_4.26
evam uttareShu // VGrs_4.27


VArAhagR^ihyasUtra, 5
garbhAShTameShu brAhmaNamupanayet /
ShaShThe saptame pa¤came vA // VGrs_5.1
tato garbhaikAdasheShu kShatriyaM garbhadvAdasheShu vaishyam // VGrs_5.2
prAkShoDashAd varShAd brAhmaNasyApatitA sAvitrI dvAviMshAt kShatriyasya caturviMshAd vaishyasya /
ata UrdhvaM patitasAvitrikA bhavanti /
nainAn yAjayeyur nAdhyApayeyur na vivaheyur na vivAhayeyuH // VGrs_5.3
abhyantaraM jaTAkaraNaM bahir upanayanam // VGrs_5.4
ukto 'gnisaMskAro brahmaNashca // VGrs_5.5
kumAraM paryuptinaM snAtam abhyaktashirasam upasparshanakalpe nopaspR^iShTam agnerdakShiNato 'vasthApya dadhikrAvNo akAriSham iti dadhnaH kumAraM triH prAshayet // VGrs_5.6
iyaM duruktAt paribAdhamAnA varNaM pavitraM punatI na AgAt /
prANApAnAbhyAM balam AbhajantI shivA devI subhagA mekhaleyam /
R^itasya goptrI tapasas tarutrI ghnatI rakShaH sahamAnA arAtIH /
sA mA samantam anuparyehi bhadre dhartAras te subhage mekhale mA riShAma /
iti mau¤jIM triguNAM triH parivItAM mekhalAm AbadhnIte /
maurvIM dhanurjyAM kShatriyasya shANIM vaishyasya // VGrs_5.7
upavItam asi yaj~nasya tvopavItenopavyayAmIti yaj~nopavItam // VGrs_5.8
yA akR^itan yA atanvan yA avAyan yA avAharan /
yAsh cAgnA devIr antAn abhito 'tanvata tAstvA devIr jarase saMvyayantAm /
AyuShmAn ayaM paridhatta vAsaH paridhatta varcaH /
shatAyuShaM kR^iNuhi dIrghamAyuH /
shataM ca jIva sharadaH purUcIr vasUni cAyyo vibhajAya jIyAn /
ity ahataM vAsa AcchAdya mitrasya cakShurdharaNaM balIyastejo yashasvi sthaviraM ca dhR^iShNu /
anAhanasyaM vasanaM cariShNu parIdaM vAjyaM vAjinaM dadhe 'ham /
iti kR^iShNAjinaM ca // VGrs_5.9
AjyaM saMskR^itya brahmANam Amantrya samidham AdhAyAghArAv AghAryAjyabhAgau hutvAShTau jaTAkaraNIyAn juhuyAt // VGrs_5.10
vyAhR^itibhishca // VGrs_5.11
uktaH karmAntaH pUrveNa // VGrs_5.12
kAlAya vAM gotrAya vAM jaitrAya vAm audbhetrAya vAm annAdyAya vAm avanenijed ity udakenA¤jaliM pUrayitvA sukR^itAya vAmiti pANI prakShAlya idamahaM duryamanyA niShplAvayAmIty Acamya niShThIvati // VGrs_5.13
bhrAtR^ivyANAM sapatnAnAm ahaM bhUyAsam uttama iti dvitIyam // VGrs_5.14
prAtar jitaM bhagamugraM huvema vayaM putram aditeryo vidhartA /
Adhrash cidyaM mantamAnasturash cidrAjA cidyaM bhagaM bhakShImahIty Aha /
ity Adityam upatiShTheta // VGrs_5.15
brahmacaryam upAgAmupa mA hvayasveti brUyAt // VGrs_5.16
ehi brahmopehi brahma brahma tvA sa brahmasantam upanayAmy aham asAv iti // VGrs_5.17
athAsyAbhivAdanIyaM nAma gR^ihNAti // VGrs_5.18
devasya te savituH prasave 'shvinorbAhubhyAM pUShNo hastAbhyAM hastaM gR^ihNAmy aham asAv ity asya hastaM dakShiNena dakShiNam uttAnam abhIvAN^guShTham abhIva lomAni gR^ihNIyAt // VGrs_5.19
mAm evAnvetu te mano mAmevApi tvam anvihi /
agnau dhR^itamiva dIpyatAM hR^idayaM tava yan mayi /
ityenaM prekShamANaM samIkShate // VGrs_5.20
pR^iShThato 'sya pANim anvavahR^itya hR^idayadesham anvArabhya japet prANAnAM granthir asi sa mA visrasad iti /
brahmaNo granthirasIti nAbhidesham // VGrs_5.21
gaNAnAM tvA gaNapatiM havAmahe kaviM kavInAm upamashravastamam /
jyeShTharAjaM brahmANaM brahmaNaspata A naH kR^iNvann UtibhiH sIda sAdanam /
iti pradakShiNamagniM pariNayet // VGrs_5.22
pashcAdagner darbheShUpavishati dakShiNatashca brahmacArI // VGrs_5.23
adhIhi bho ity upavishya japati // VGrs_5.24
prabhujya dakShiNaM jAnuM pANI saMdhAya darbhahastAv oM ity uktvA vyAhR^itIH sAvitrIM cAnubrUyAt /
evaM kANDAnuvacaneShu // VGrs_5.25
tatsaviturvareNyam iti gAyatrIM brAhmaNAya /
A devo yAtu savitA suratna iti triShTubhaM kShatriyAya /
yu¤jate mana iti jagatIM vaishyAya /
paccho 'rdharcashaH sarvAm antataH // VGrs_5.26
pAlAshaM daNDaM brAhmaNAya prayacchati naiyagrodhaM kShatriyAyAshvatthaM vaishyAya /
sushravaH sushravasaM mAM kuru /
yathA tvaM sushravaH sushravA asy evam ahaM sushravaH sushravA bhUyAsam /
yathA tvaM devAnAM vedasya nidhigopo 'syevamahaM manuShyANAM brahmaNo nidhigopo bhUyAsamiti pratigR^ihNAti // VGrs_5.27
UrdhvakapAlo brAhmaNasya kamaNDaluH parimaNDalaH kShatriyasya nicalkalo vaishyasya /
imA ApaH prabharAmy ayakShmA yakShmacAtanIH /
R^itenApaH prabharAmy amR^itena sahAyuShA /
iti pratigR^ihNAmIti pratigR^ihya bhaikShyacaryaM caret bhavati bhikShAM dehIti brAhmaNaH bhavati madhyAM kShatriyaH bhavaty antyAM vaishyaH /
catasraH ShaDaShTau vAvidhavA apratyAkhyAyinyaH /
mAtaraM prathamameke // VGrs_5.28
gurave nivedya // VGrs_5.29
vAgyataH prAg grAmAt saMdhyAm Aset /
tiShThanpUrvAm /
sAvitrIM trir adhItya adhvanAm adhvapate svastyasyAdhvanaH pAramashIya /
yA medhA apsaraHsu gandharveShu ca yanmanaH /
yA medhA daivI mAnuShI sA mAm AvishatAm iha /
iti // VGrs_5.30
pratyetyAgniM paricaret /
imaM stomamarhata iti parisamUhet /
edho 'sy edhiShImahIti samidham AdadhAti /
samid asi samedhiShImahIti dvitIyAm // VGrs_5.31
apo 'dyAnvacAriSham ityupatiShThate // VGrs_5.32
taM mA saMsR^ija varcaseti mukhaM parimR^ijIta // VGrs_5.33
yadagne tapasA tapo brahmacaryam upemasi /
priyAH shrutasya bhUyasmAyuShmantaH sumedhasaH /
agne samidham ahAriShaM bR^ihate jAtavedase /
sa me shraddhAM ca medhAM ca jAtavedAH prayacchatu /
svAhA /
iti samidham AdadhAti // VGrs_5.34
tejasA mA samaN^gdhi varcasA mA samaN^gdhi brahmavarcasena mA samaN^gdhIti mukhaM parimR^ijIta // VGrs_5.35
AyurdhA agne 'sIti yathArUpaM gAtrANi saMmR^ishati // VGrs_5.36
iha dhR^itiriti paryAyair aMsaM grIvAshcArcirAlabhya rucaM no dhehIti lalATam abhimR^ishet // VGrs_5.37
AdyantayoH paryukShaNam // VGrs_5.38
gurave brahmaNe ca varam uttarAsaN^gaM ca dadAti // VGrs_5.39
dvAdasharAtram akShAralavaNam Ashet // VGrs_5.40
akShArameke // VGrs_5.41
vyuShTe dvAdasharAtre ShaDrAtre vA grAmAt prAcIM vodIcIM vA disham upaniShkramya pashcAt palAshasya yaj~nIyasya vA vR^ikShasya sAvitreNa sthAlIpAkeneShTvA jayaprabhR^itibhishcAjyasya purastAt sviShTakR^ito mekhalAM daNDaM cApsu prAsyet // VGrs_5.42
tatraiva haviHsheShaM bhu¤jIteti shrutiH // VGrs_5.43


VArAhagR^ihyasUtra, 6
upanayanaprabhR^iti vratacArI syAt // VGrs_6.1
upanayanena vratAdeshA vyAkhyAtAH // VGrs_6.2
mArgavAsAH saMhatakeshaH bhaikShAcaryavR^ittiH sashalkadaNDaH saptamau¤jIM mekhalAM dhArayed AcAryasyApratikUlaH sarvakArI // VGrs_6.3
yadenam upeyAt tad asmai dadyAt /
bahUnAM yena saMyuktaH // VGrs_6.4
nAsya shayyAmAvishet // VGrs_6.5
na rathamArohet // VGrs_6.6
na saMvaset // VGrs_6.7
na vihArArtho jalpet // VGrs_6.8
na rucyarthaH kaMcanaM dhArayet // VGrs_6.9
sarvANi sAMsparshakAni strIbhyo varjayet // VGrs_6.10
na snAyAd daNDavat // VGrs_6.11
nodakamabhyupeyAt // VGrs_6.12
na divA svapet // VGrs_6.13
traividyakaM brahmacaryaM caret // VGrs_6.14
indriyasaMyataH sAyaM prAtar bhaikShyavR^ittiH // VGrs_6.15
sAyaM prAtar agniM paricaret // VGrs_6.16
adhaHshAyI AcAryAdhInavR^ittiH tannisargAd ashanam ayAcitaM lavaNam // VGrs_6.17
vAgyato 'shnIyAt // VGrs_6.18
madhumAMse varjayet // VGrs_6.19
acchannavastrAM vivR^itAM striyaM na pashyet // VGrs_6.20
yaupyasya vR^ikShasya daNDI syAt // VGrs_6.21
nAnena praharedgave na brAhmaNAya // VGrs_6.22
na nR^ityagIte gacchet // VGrs_6.23
na caine kuryAt // VGrs_6.24
nAvalikhet // VGrs_6.25
shikhAjaTaH sarvajaTo vA syAt // VGrs_6.26
shANIkShaumAjinavAsAH // VGrs_6.27
raktaM vasanakambalam aiNeyaM brAhmaNasya rauravaM kShatriyasya AjaM vaishyasya // VGrs_6.28
etena dharmeNa dvAdashavarShANy ekavede brahmacaryaM caret /
caturviMshati dvayoH ShaTtriMshati trayANAm aShTAcatvAriMshati sarveShAm /
yAvad grahaNaM vA // VGrs_6.29
malaj~nurabalaH kR^ishaH snAtvA sa sarvaM labhate yat kiMcin manasepsitamiti // VGrs_6.30
etena dharmeNa sAdhv adhIte // VGrs_6.31
mantrabrAhmaNAnyadhItya kalpaM mImAMsAM ca yAj~niko 'dhItya vaktraM padaM smR^itiM caicchikaH // VGrs_6.32
tau snAtakau // VGrs_6.33
shrotriyo 'nyo vedapAThI /
na tasya snAnam // VGrs_6.34
upavishyAcamanaM vidhIyate /
antarjAnu bAhU kR^itvA trir AcAmet // VGrs_6.35
dviH parimR^ijet /
khAni copaspR^ishecchIrShaNyAni // VGrs_6.36


VArAhagR^ihyasUtra, 7
atha cAturhotR^ikI dIkShA saMvatsaram // VGrs_7.1
AghArAv AghAryAjyabhAgau hutvA caturhot n svakarmaNo juhuyAt /
saha pa¤cahotrA ShaDDhotrA ca saptahotAram antataH // VGrs_7.2
hutvA vrataM pradAyAdito dvAv anuvAkAv anuvAcayet // VGrs_7.3
athAgnivratAshvamedhikI dIkShA saMvatsaraM dvAdasharAtraM vA // VGrs_7.4
AkUtamagnimiti ShaDDhutvA vrataM pradAyAdito 'ShTAv anuvAkAn anuvAcayet // VGrs_7.5
triShavaNam udakam Aharet trIMs trIn kumbhAn // VGrs_7.6
trIMshca samitpulAn // VGrs_7.7
bhasmani shayIta karIShe sikatAsu bhUmau vA // VGrs_7.8
nodakam abhyupeyAt // VGrs_7.9
saMvatsare samApte ghR^itavatApUpenAgnim iShTvA vAtsapraM vAcayet // VGrs_7.10
smArtena yAvad adhyayanaM kANDavratavisheShA homArthash cAdyantayor juhuyAt // VGrs_7.11
athainaM paridadIta agnaye tvA paridadAni /
vAyave tvA paridadAni /
sUryAya tvA paridadAni /
prajApataye tvA paridadAnIti // VGrs_7.12
etenaivAshvamedho vyAkhyAtaH // VGrs_7.13
navamenAnuvAkena hutvA dashamenopatiShTheta // VGrs_7.14
ashvAya ghAsamudakasthAnam udakaM cAbhyupeyAt // VGrs_7.15
etAbhyAm evamantrAbhyAM traividyakaM vratamupeyAt // VGrs_7.16
rahasyamadhyeShyatA pravargyaH // VGrs_7.17
tasya rahasye vratopAyanaM saminmantrashca // VGrs_7.18
tiShThed ahani rAtrAv AsIta vAgyataH // VGrs_7.19
parvasu caivaM syAt // VGrs_7.20
sarvajaTashca syAt // VGrs_7.21
saMvatsarAvaraH pravargyo bhavati // VGrs_7.22


VArAhagR^ihyasUtra, 8
varShAsu shravaNenAdhyAyAn upAkaroti /
hastena vA /
prauShThapadIm ityeke // VGrs_8.1
atha juhoti /
apvA nAmAsi tasyAste joShTrIM gameyam /
aham iddhi pituH pari medhA amR^itasya jagrabha /
ahaM sUrya ivAjani /
svAhA /
apvo nAmAsi tasya te joShTraM gameyam /
aham iddhi pituH pari medhA amR^itasya jagrabha /
ahaM sUrya ivAjani /
svAhA /
iti // VGrs_8.2
yuktirnAmAsi /
yogo nAmAsi /
matir nAmAsi /
sumatirnAmAsi /
sarasvatI nAmAsi /
sarasvAn nAmAsi /
tasyAste tasya te ity anuShajet // VGrs_8.3
yuje svAhA /
prayuje svAhA /
saMyuje svAhA /
udyuje svAhA /
udyujyamAnAya svAheti jayaprabhR^itibhish cAjyasya purastAt sviShTakR^ito 'ntevAsinAM yogam icchann atha japati R^itaM vadiShyAmi satyaM vadiShyAmi brahma vadiShyAmi tan mAm avatu tadvaktAram avatv avatu mAmavatu vaktAram /
vAÇ me manasi pratiShThitA mano me vAci pratiShThitam Avir Ayur mayi dhehi /
vedasya vANI stha /
upatiShThantu chandAMsy upAkurmahe 'dhyAyAn // VGrs_8.4
oM bhUr bhuvaH svariti darbhapANis triH sAvitrIm adhItyAditash ca trIn anuvAkAMs tathAN^gAnAm ekaikam /
ko vo yunaktIti ca // VGrs_8.5
tasyAnadhyAyAH /
sataH valIkakShAraprabhR^iti varShaM na vidyotamAne na stanayatIti shrutiH AkAlikaM devatu mUlaM vidyuddhanvolkAtyakSharAH shabdAH AcAreNAnye // VGrs_8.6
ardhapa¤camAn mAsAn adhItya pa¤cArdhaShaShThAn vA dIkShaNAyanaM vAdhItyAthotsR^ijanty etena dharmeNa R^itam avAdiShaM satyam avAdiShaM brahmAvAdiShaM tan mAm AvIt tadvaktAram AvId AvIn mAm AvId vaktAram /
vAÇ me manasi pratiShThitA mano me vAci pratiShThitam Avir Ayur mayi dhehi /
vedasya vANI stha /
pratishvasantu chandAMsy utsR^ijAmahe 'dhyAyAn // VGrs_8.7
oM bhUr bhuvaH svar ity antam adhItya ko vo vimu¤catIti ca // VGrs_8.8
pakShiNIM rAtrIM nAdhIyIta /
ubhayataH pakShAM vA // VGrs_8.9
nAta UrdhvamabhreShu // VGrs_8.10
AkAlikavidyutstanayitnuvarShaM varShaM ca // VGrs_8.11
athopaniShadarhAH /
brahmacArI sucaritI medhAvI karmakR^id dhanadaH priyaH vidyayA vA vidyAm anvicchan // VGrs_8.12
tAni tIrthAni brahmaNaH // VGrs_8.13


VArAhagR^ihyasUtra, 9
ShoDashavarShasya godAnam /
agniM vAdhyeShyamANasya /
agnigodAno maitrAyaNiH // VGrs_9.1
jaTAkaraNenokto mantravidhiH // VGrs_9.2
upastha upakakShayosh cAdhiko mantraprayogaH /
yat kShureNa parcayatA supeshasA vaptar vapasi keshashmashrUn /
shundha shiro mukhaM mAsyAyuH pramoShIH /
iti // VGrs_9.3
bhUmau keshAn nikhanet // VGrs_9.4
ante gAM dadyAt // VGrs_9.5
vede guruNAnuj~nAtaH snAyAt // VGrs_9.6
chandasy arthAn buddhvA snAsyan gAM kArayet // VGrs_9.7
AcAryamarhayet // VGrs_9.8
Apo hi ShTheti tisR^ibhiH hiraNyavarNAH shucaya iti catasR^ibhiH snAtvAhate vAsasI paridadhIta vasvasi vasumantaM mAM kuru sauvarcasAya vAM tejase brahmavarcasAya paridadhAnIti // VGrs_9.9
vishvajanasya chAyAsIti chattraM dhArayate // VGrs_9.10
mAlAmAbadhnIte yAm ashvinau dhArayetAM bR^ihatIM puShkarasrajam /
tAM vishvair devair anumatAM mAlAmAropayAmi /
iti // VGrs_9.11
tejo 'sIti hiraNyaM bibhR^iyAt // VGrs_9.12
pratiShThe stho devate mA mA saMtAptam ityupAnahau // VGrs_9.13
viShTambho 'sIti dhArayedvaiNavIM yaShTim // VGrs_9.14
sodakaM ca kamaNDalum // VGrs_9.15
nityavratAny Ahur AcAryAH // VGrs_9.16
dvivastro 'ta Urdhvam /
shobhanaM vAso bhartavyamiti shrutiH // VGrs_9.17
Amantrya gurUn gurvadhInAMshca svAn gR^ihAnvrajet // VGrs_9.18
pratiShiddham aparayA dvArA niHsaraNaM malavadvAsasA saha sambhAShA rajasvadvAsasA saha shayyA gor guror duruktavacanam asthAne shayanaM sthAnaM smayanaM yAnaM gAnaM smaraNamiti /
tAni varjayet // VGrs_9.19
yAjanaM vR^ittiH /
u¤chaM shilamayAcitapratigrahaH sAdhubhyo vA yAcitam /
asaMsidhyamAnAyAM vA vaishyavR^ittiH // VGrs_9.20
svAdhyAyavirodhino 'rthAn utsR^ijet // VGrs_9.21


VArAhagR^ihyasUtra, 10
vinItakrodhaH saharShaH saharShIM bhAryAM vindetAnanyapUrvAM yavIyasIm // VGrs_10.1
asamAnapravarair vivAhaH /
UrdhvaM saptamAt pitR^ibandhubhyaH pa¤camAn mAtR^ibandhubhyo bIjinashca // VGrs_10.2
kR^ittikAsvAtipUrvair iti varayet // VGrs_10.3
mR^igashiraHshraviShThottarANIty upayamet // VGrs_10.4
pa¤ca vivAhakArakANi bhavanti vittaM rUpaM vidyA praj~nA bAndhavamiti // VGrs_10.5
ekAlAbhe vittaM visR^ijet /
dvitIyAlAbhe rUpam /
tR^itIyAlAbhe vidyAm /
praj~nAyAM tu bAndhave ca vivadante // VGrs_10.6
anR^ikSharA R^ijavaH santu panthA yebhiH sakhAyo yantu no vareyam /
samaryamA saM bhago no 'nunIyAt saM jAspatyaM suyamamastu devAH /
iti varakAn vrajato 'numantrayate // VGrs_10.7
bandhumatIM kanyAm aspR^iShTamaithunAm upayacchetAnagnikAM shreShThAm // VGrs_10.8
vij~nAnamasyai kuryAt /
caturo loShTAn Aharet sItAloShTaM vediloShTaM gomayaloShTaM shmashAnaloShTaM ca // VGrs_10.9
teShAmekaM gR^ihNIShveti brUyAt /
shmashAnaloShTaM ced gR^ihNIyAn nopayaccheta // VGrs_10.10
asaMspR^iShTAM dharmeNopayaccheta brAhmeNa shaulkena vA // VGrs_10.11
shatamitirathaM dadyAd gomithunaM vA // VGrs_10.12
ubhayAMs tejanIShv Asej janyAn kaumArikAMsh ca /
pUrve janyAH syur apare kaumArikAH // VGrs_10.13
caturo gomayapiNDAn kR^itvA dvAv anyebhyas tathAnyebhya iti prayacchet // VGrs_10.14
dhanaM na iti brUyuH /
putrapashavo na iti janyAH // VGrs_10.15
dadAni /
pratigR^ihNAnIti trir brahmadeyAm // VGrs_10.16
kR^itenAMsena visaMkaseyuH // VGrs_10.17
trir AnandaM mAgadho hvayet // VGrs_10.18


VArAhagR^ihyasUtra, 11
ShaDarghyArhA bhavanti R^itvigAcAryo vivAhyo rAjA snAtakaH priyashceti // VGrs_11.1
aprAkaraNikAnnA parisaMvatsarAd arhayanti /
anyatra yAjyAt karmaNo vivAhAc ca // VGrs_11.2
na jIvapitR^iko 'rghyaM pratigR^ihNIyAt // VGrs_11.3
athainam arhayanti // VGrs_11.4
kAMsye camase vA dadhani madhvAsicya varShIyasApidhAya virAjo doho 'si virAjo doho 'si virAjo doham ashIya mayi dohaH padyAyai virAja iti madhuparkarmAhiyamANaM pratIkShate // VGrs_11.5
sAvitreNa viShTarau pratigR^ihya rAShTrabhR^id asIty AsaMdyAm udagagram AstR^iNAti // VGrs_11.6
ahaM varShma sadR^ishAnAm udyatAnAm iva sUryaH /
idam ahaM tam adharaM karomi yo mA kashcAbhidAsati /
ity ekasminn upavishati // VGrs_11.7
mA tvadyoSham ity anyataram adhastAt pAdayor upakarShati // VGrs_11.8
viShTara AsInAyaikaikaM triH prAha // VGrs_11.9
naiva bho ityAha /
na mA riShAmeti // VGrs_11.10
AcamanIyAH prathamAH pratipadyante // VGrs_11.11
amR^itopastaraNam asIty AcAmati // VGrs_11.12
padyena pAdau prakShAlayati // VGrs_11.13
spR^ishaty argham // VGrs_11.14
tataH praNayati // VGrs_11.15
sAvitreNobhayato viShTaraM madhuparkaM pratigR^ihya adityAs tvA pR^iShThe sAdayAmIti bhUmau pratiShThApyAvasAyya suparNasya tvA garutmatash cakShuShAvekSha ityavekShya namo rudrAya pAtrasada iti prAdeshena pratidishaM vyuddishyAN^guShThenopamadhyamayA ca madhu vAtA R^itAyata iti tisR^ibhiH saMsR^ijati // VGrs_11.16
satyaM yashaH shrIH shrayatAmiti triH prAshnAti bhUyiShTham // VGrs_11.17
suhR^ide 'vashiShTaM prayacchati // VGrs_11.18
amR^itapidhAnam asIty AcAmati // VGrs_11.19
asiviShTarapANir gAM prAha // VGrs_11.20
hato me pApmA pApmAnaM me hata /
yAM tvA devA vasavo 'nvajIviShur AdityAnAM svasAraM rudramAtaram /
daivIM gAmaditiM janAnAm ArabhantAm arhatAm arhaNAya /
oM kuruteti sampreShyati // VGrs_11.21
catur avarAn brAhmaNAn nAnAgotrAn ityekaikaM pashvaN^gaM pAyasaM vA bhojayet // VGrs_11.22
yadyutsR^ijet mAtA rudrANAM duhitA vasUnAM svasAdityAnAm amR^itasya nAbhiH /
pra nu vocaM cikituShe janAya mA gAmanAgAmaditiM vadhiShTa // VGrs_11.23
om utsR^ijata tR^iNAnyat tUdakaM pibatu // VGrs_11.24
ityukte pashum Alabhante // VGrs_11.25
shaM no mitra iti pANI prakShAlya yathArtham // VGrs_11.26


VArAhagR^ihyasUtra, 12
athAlaMkaraNam alaMkaraNam asi sarvasmA alaM bhUyAsam // VGrs_12.1
prANApAnau me tarpayAmi samAnavyAnau me tarpayAmy udAnarUpe me tarpayAmi cakShuHshrotre me tarpayAmi sucakShA aham akShibhyAM bhUyAsaM suvarcA mukhena sushrutkarNAbhyAm iti gandhAcchAdane // VGrs_12.2
paridhAsye yasho dhAsye dIrghAyutvAya jaradaShTir asmi /
shataM ca jIva sharadaH purUcIrvasUni cAyyo vibhajAya jIyAm /
ityahataM vAsa AcchAdyAgniM prajvAlya vyAhR^itibhir vrIhiyavAn hutvA maN^galAny AshAset // VGrs_12.3


VArAhagR^ihyasUtra, 13
atha pravadane kanyAmupavasitAM snAtAM sashiraskAm ahatenAcchinnadashena vAsasA saMvItAM saMstIrNasya purastAd vihitAni vAditrANi vidhivadupakalpya purastAt sviShTakR^ito vAce pathyAyai pUShNe pR^ithivyA agnaye senAyai dhenAyai gAyatryai triShTubhe jagatyA anuShTubhe paN^ktaye virAje rAkAyai sinIvAlyai kuhvai tvaShTra AshAyai sampattyai bhUtyai nirR^ityA anumatyai parjanyAyAgnaye sviShTakR^ite ca juhuyAt // VGrs_13.1
AjyasheSheNa pANI pralipya kanyAyA mukhaM saMmArShTi priyAM karomi pataye devarANAM shvashurAya ca /
rucyai tvAgniH saMsR^ijatu ruciShyA pataye bhava /
saubhAgyena tvA saMsR^ijatv ilA devI ghR^itapadIndrANy agnAyyashvinI rAT /
vAgilA dyaur arundhatI /
iti ca // VGrs_13.2
sarvANi vAditrANy abhimantrayate yA caturdhA pravadaty agnau yA vAte yA bR^ihatyuta /
pashUnAM yAM brAhmaNe nyadadhuH shivA sA pravadatv iha /
iti // VGrs_13.3
sarvANi vAditrANy alaMkR^itya kanyA pravAdayate shubhaM vada dundubhe suprajAstvAya gomukha /
prakrIDantu kanyAH sumanasyamAnAH sahendrANyA savayasaH sanIDAH /
prajApatiryo vasati prajAsu prajAs tanvate sumanasyamAnAH /
sa imAH prajA ramayatu prajAtyai svayaM ca no ramatAM shaM dadhAnaH /
iti // VGrs_13.4
pravadanti kArAlikAni // VGrs_13.5
kanyAm udakenAbhiShi¤cet // VGrs_13.6


VArAhagR^ihyasUtra, 14
khe rathasya khe 'nasaH khe yugasya shatakratoH /
abAlAm indrastriH pUrtty akR^iNot sUryavarcasaH /
ityathAsyA ahataM vAsaH prayacchati // VGrs_14.1
athainAM darbhashulvena saMnahyati saM tvA nahyAmi payasA pR^ithivyAH saM tvA nahyAmy adbhiroShadhIbhiH /
saM tvA nahyAmi prajayA dhanena saha saMnaddhA sunuhi bhAgadheyam /
iti // VGrs_14.2
athainAM vAsaso 'ntaM grAhayitvAbhyudAnayati aghoracakShur apatighny edhi /
ehi shivA pashubhyaH sumanAH suvarcAH /
dIrghAyupatnI prajayA svarvid indrapraNayIr upa no vastum ehi /
iti // VGrs_14.3
samUhanollepanoddhananAvekShaNam ity agnikAle bhUmisaMskArAn sarvatra yathAnimittam // VGrs_14.4
pashcAdagneH kaTe tejanyAM vA darbheShv Asanam // VGrs_14.5
shucau bhUmipradeshe shamIshamakashyAmAkAnAM priyaN^gudUrvAgaurasarShapANAM yathAlAbhagandhasakShIraphalavadbhyo vanaspatibhyo haritparNakushayavAdibhish cAnnair yA oShadhayaH /
samanyA yantIty anuvAkena shaM no devIriti ca sahiraNyApo 'bhimantrya praNItodakumbhaM praNayet // VGrs_14.6
taM lAjAhutIShu hUyamAnAsu bhrAtA brahmacArI vodgR^ihya dhArayed dakShiNatashca // VGrs_14.7
lAjAn saMskR^itAn shamIparNamishrAn shUrpeNa dakShiNato mAtAnyA vAvidhavA // VGrs_14.8
AjyaM saMskR^itya brahmANam Amantrya samidham AdhAyAghArAv AghAryAjyabhAgau hutvA // VGrs_14.9
atha juhoti /
agnaye janavide svAhA /
somAya janavide svAhA /
gandharvAya janavide svAhA /
somaH prathamo vivide gandharvo vivida uttaraH /
tR^itIyo 'gniShTe patisturyo 'haM manuShyajAH /
svAhA /
somo 'dadad gandharvAya gandharvo 'dadad agnaye /
rayiM ca putrAMsh cAdAd agnir mahyamatho imAm /
iti // VGrs_14.10
hiraNyagarbha ityaShTAbhiH pratyR^icam AjyAhutIr juhuyAt // VGrs_14.11
yena karmaNertset tatra jayA¤ juhuyAditi jayAnAM shrutiH /
tvA yathoktam /
AkUtyai tvA svAhA /
bhUtyai tvA svAhA /
kAmAyai tvA svAhA /
rakShAyai tvA svAhA /
samR^idhe tvA svAhA /
samR^iddhyai tvA svAhA /
R^icA stomam /
prajApataye /
bhUH svAhA /
ayAsh cAgne 'sIti ca // VGrs_14.12
uttarato 'gner darbheShu prAcIM kanyAm avasthApya purastAt pratyaÇmukha upayantA devasya te savituH prasave 'shvinor bAhubhyAM pUShNo hastAbhyAM hastaM gR^ihNAmy aham asAv ity athAsyA upanayanavaddhastaM gR^ihNAti nIcAriktam ariktena /
gR^ihNAmi te saubhagatvAya hastaM mayA patyA jaradaShTir yathAsat /
bhago 'ryamA savitA puraMdhir mahyaM tvAdurgAharpatyAya devAH /
UrdhvA vAk samabhavat purA devAsurebhyaH /
yAM tvA vishvasya bhUtasya prAg AyAmy asyA agrataH /
sarasvati predam ava subhage vAjinIvati /
yena bhUtaM samabhavad yena vishvamidaM jagat tAmadya gAthAM gAsyAmo yA strINAm uttamaM manaH /
sA tvam asy amo 'ham amo 'hamasmi sA tvam /
dyaur ahaM pR^ithivI tvaM bR^ihad ahaM rathaMtaraM tvam /
reto 'ham asmi retodhR^ik tvam /
sAmAham asmi R^iktvaM mano 'hamasmi vAktvam /
sA mAm anuvratA bhava sA mAm anuprajAyasva /
prajAM sR^ijAvahA ubhau puMse putrAya kartave /
shriyai putrAya vethaveha sUnR^ite /
iti // VGrs_14.13
pradakShiNamagniM pariNayet // VGrs_14.14
pashcAd agner darbheShvashmAnamavasthApayati AtiShThemam ashmAnamashmeva tvaM sthirA bhava /
kR^iNvantu vishve devA AyuShTe sharadaH shatam /
iti // VGrs_14.15
atraivAsyA dvitIyaM vAsaH prayacchati // VGrs_14.16
uparyagnAv a¤jalau lAjAn bhrAtA brahmacArI vopastIrNa Avapet // VGrs_14.17
tAn abhighAritAn avicchindatI juhuyAt /
kartAnumantrayeta /
iyaM nAry upabrUte lAjAn AvapantikA /
dIrghAyurastu me patir edhantAM j~nAtayo mama /
aryamaNaM nu devaM kanyAgnim ayakShata /
so 'smAndevo 'ryamA preto mu¤cAtu mAmuta /
svAhA /
iti // VGrs_14.18
vIrasUr jIvapatnIr bhUyAsam iti sarvatra vAcayet // VGrs_14.19
tubhyamagre paryaNayaM sUryAM vahatunA saha /
punaH patibhyo jAyAM dA agne prajayA saha /
iti dvitIyaM pariNayet // VGrs_14.20
evameva tR^itIyam /
avasthApanaprabhR^iti samAnam /
pUShaNaM nu devam /
varuNaM nu devamiti homau /
kanyAgnim ayakShateti samAnam // VGrs_14.21
kAmena caturthI pUrayitvA dvir abhighAryottarArdhapUrvArdhe juhuyAt // VGrs_14.22
athainAM prAcIM sapta padAni prakramayati ekam iShe viShNustvAM nayatu /
dve Urje /
trINi rAyaspoShAya /
catvAri mAyobhavAya /
pa¤ca prajAbhyaH /
ShaD R^itubhyaH /
sapta saptabhyo hotrAbhyaH /
viShNus tvAM nayatv iti dvitIyaprabhR^ityanuShajet /
sakhI saptapadI bhava sakhyaM te gameyaM sakhyAtte mA riSham iti saptama enAM prekShamANAM samIkShate // VGrs_14.23
pra tvA mu¤cAtu varuNasya pAshAd yena tvAbadhnAt savitA sushevaH /
dhAtushca yonau sukR^itasya loke hR^iShTA saM saha patyA bhUyAsam /
iti shulvaM visraMsyodakumbhena mArjayante punantu mA pitara ityanuvAkena /
ApohiShThIyenety eke // VGrs_14.24
sumaN^galIr iyaM vadhur imAM sametya pashyata /
saubhAgyamasyai dattvA yathArthaM viparetana /
iti // VGrs_14.25
sthAlIpAkena sheSho vyAkhyAtaH // VGrs_14.26
pR^ithaktvet /
yena dyaur ugrety evaMprabhR^itaya udvAhe homAH syuH /
nApANigrahaNe lAjAH /
samAnaM prakramaNaM mArjanaM ca // VGrs_14.27


VArAhagR^ihyasUtra, 15
aN^kau nyaN^kAv abhito rathaM ye dhvAntA vAtA agram abhi ye saMpatanti /
dUrehetiH patatrI vAjinIvAMs te no 'gnayaH paprayaH pArayantu /
iti cakram abhimantrayate // VGrs_15.1
sukiMshukaM shalmaliM vishvarUpaM hiraNyavarNaM sudhuraM sucakram /
Aroha sUrye amR^itasya panthAMs tena yAhi gR^ihAn svasti /
ityAropayet // VGrs_15.2
upa mAyantu devatA upa brahma suvIryam /
upa kShatraM ca yadbalamupa mAmaitu yadbalam /
iti prayAsyan japati // VGrs_15.3
anu mAyantu devatA anu brahma suvIryam /
anu kShatraM ca yad yashamanu mAmaitu yadyasham /
iti prA¤caM prayApya pradakShiNamAvR^itya yathArthalakShaNyavR^ikShaM caityaM vopatiShTheta // VGrs_15.4
namo rudrAyaikavR^ikShasada ityekavR^ikShe japati /
ye vR^ikSheShu shaShpi¤jarA iti ca // VGrs_15.5
namo rudrAya catuShpathasada iti catuShpathe /
ye pathAM pathirakShaya iti ca // VGrs_15.6
namo rudrAya shmashAnasada iti shmashAne /
ye bhUtAnAm adhipataya iti ca // VGrs_15.7
namo rudrAya pAtrasada iti piban /
ye anneShu vividhyantIti ca // VGrs_15.8
ye tIrthAnIti tIrthe // VGrs_15.9
yatrApas taritavyA AsId ati samudrAya vayunAya sindhUnAM pataye namaH /
nadInAM sarvAsAM pitve juhutA vishvakarmaNe /
vishvahAdAbhyaM haviH /
ity apsUdakA¤jalIr juhuyAt // VGrs_15.10
yAvatAM sakhAyAnaM svastimicchet tAvata udakA¤jalIr juhuyAt amR^itam Asye juhomyAyuH prANe pratidadhAmi amR^itaM brahmaNA saha mR^ityuM tarema /
prAsahAd itIShTir asyaditir eva mR^ityuMdhayamiti trir AcAmet // VGrs_15.11
dviH parimR^ijet // VGrs_15.12
yadyakShA shamyANir vA riShyeta tatraivAgnim upasamAdhAyAgneyena sthAlIpAkeneShTvA jayaprabhR^itibhish cAjyasya pustAt sviShTakR^itaH // VGrs_15.13
aparasyAhnaH saMdhikAle gR^ihAn prapAdayet // VGrs_15.14
rathAdyaupAsanAt saMtatAmulaparAjIM stR^iNAti // VGrs_15.15
tayAbhyupaiti // VGrs_15.16
gR^ihAnahaM sumanasaH prapadye 'vIraghnI vIravataH sushevA /
irAM vahantI ghR^itam ukShamANAMs teShv ahaM sumanAH saMvishAmi /
ity abhyAhitAgniM sodakaM sauShadhamAvasathaM prapadye /
revatyA rohiNyA yadvA puNyoktam // VGrs_15.17
AnaDuhe carmaNyupavishya // VGrs_15.18
athAsyA brahmacAriNaM jIvapitR^ikaM jIvamAtR^ikam utsaN^gamupaveshayet // VGrs_15.19
phalAnAma¤jaliM pUrayet tilataNDulAnAM vA // VGrs_15.20
acyutA dhruvA dhruvapatnI dhruvaM pashyema vishvata iti dhruvaM jIvantIM saptarShIn arundhatImiti darshayitvA prAjApatyena sthAlIpAkeneShTvA jayaprabhR^itibhish cAjyasya purastAt sviShTakR^ita AjyasheShe dadhyAsicya dadhikrAvNo akAriSham iti dadhnaH pumAMstriH prAshnAti // VGrs_15.21
cakram ivAnaDuhaH padaM mAmevAnvetu te manaH /
mAM ca pashyasi sUryaM ca mA cAnyeShu manaskR^ithAH /
cAkravAkaM saMvasanaM tan nau saMvananaM kR^itam /
ityavashiShTaM jAyAyai prayacchati // VGrs_15.22
tUShNIM sA prAshnAti // VGrs_15.23
saMvatsaraM mudA tau brahmacaryaM carataH /
dvAdasharAtraM trirAtram ekarAtraM vA // VGrs_15.24
evameva caturthyAM kR^itvA hiraNyagarbha ityaShTAbhiH sthAlIpAkasya hutvA jayaprabhR^itibhishcAjyasya purastAtsviShTakR^itaH // VGrs_15.25
athAsyAH savye 'Mse pUShA te granthiM grathnAtv iti vAsaso granthiM kriyamANam anumantrayate // VGrs_15.26
catasro 'vidhavAH kurvanti /
tAbhyo hiraNyaM dadAti // VGrs_15.27
saMvatsaraM na pravaset /
dvAdasharAtraM trirAtram ekarAtraM vA // VGrs_15.28


VArAhagR^ihyasUtra, 16
tau saMnipAtayataH /
apashyaM tvA manasA cekitAnaM tapaso jAtaM tapaso 'bhibhUtam /
iha prajAmiha rayiM rarANaH prajAyasva prajayA putrakAma /
apashyaM tvA manasA dIdhyAnAM svAyAM tanUm R^itviye nAdhamAnAm /
upa mAm uccA yuvatir babhUyAt prajAyasva prajayA putrakAme /
prajApate tanvaM me juShasva tvaShTA vIraiH sahasAham indraH /
indreNa devairvIrudhaH saMvyayantAM bahUnAM puMsAM pitarau syAva /
ahaM prajA ajanayaM pR^ithivyAm ahaM garbham adadhAmoShadhIShu /
ahaM vishveShu bhuvaneShvantar ahaM prajAbhyo bibharShi putrAn /
iti stryAdivyatyAsaM japataH // VGrs_16.1
karad iti bhasadabhimR^ishet // VGrs_16.2
janad ity uparijananam // VGrs_16.3
bR^ihad iti jAtaH pratiShThitam // VGrs_16.4
athAsyAstR^itIye garbhamAse puMsA nakShatreNa yad ahashcandramA na dR^ishyeta tadahar vopoShyAplAvyAhataM vAsa AcchAdya nyagrodhAvarohashuN^gAnyudapeShaM piShTvA dakShiNAsminnAsikAchidra Asi¤cet hiraNyagarbhaH /
adbhyaH saMbhR^ita ityetAbhyAm // VGrs_16.5
athAsyA dakShiNaM kukShim abhimR^ishet pumAn agniH pumAnindraH pumAndevo bR^ihaspatiH /
pumAnagnishca vAyushca pumAngarbhas tavodare /
pumAMsau mitrAvaruNau pumAMsAv ashvinAv ubhau /
pumAMsaM garbhaM jAyasva tvaM pumAn anujAyatAm /
ityetAbhyAm // VGrs_16.6
athAsyAH pa¤came ShaShThe saptame vA garbhamAse maN^galyaiH snApayitvA prAjApatyena sthAlIpAkeneShTvA jayaprabhR^itibhishcAjyasya purastAtsviShTakR^itaH /
pashcAdagnerdarbheShv AsInAyAH sarvAn keshAn vipramucya tvamaryamA bhavasi yatkanInAM devaH svadhAvo guhyaM bibharShi /
a¤janti vipraM sukR^itaM na gobhir yad dampatI sumanasA kR^iNoShi /
iti navanItena pANI pralipya sarvAn keshAn saMprayauti // VGrs_16.7
indrANI cakre kaN^kataM sa sImantaM visarpatu iti kaN^kataM gR^ihNAti // VGrs_16.8
punaH patnImagniriti keshaprasAdhanaM kuryAt // VGrs_16.9
shalalyA shamIshAkhayA sapalAshayA /
antarvatI pumAMsaM dIrghaM jIvantaM shatAyuSham /
dIrghAyur asyA yaH patir jIvAtu sharadaH shatam /
iti trishvetayA sImantaM karoti // VGrs_16.10
athAsyAH patir dvedhA keshAn badhnAti nIlalohitena sUtreNa jIvorNayA vA // VGrs_16.11


VArAhagR^ihyasUtra, 17
atha vaishvadevaM vyAkhyAsyAmaH // VGrs_17.1
tatra sAyaMprAtaHprabhR^itInAm agnihotravat parisamuhya paristIrya paryukShya sAyaM prAtaH syAdityeke // VGrs_17.2
haviShyasya vA siddhasya vaishvadevaH // VGrs_17.3
agnaye somAya prajApataye dhanvantaraye vAstoShpataye vishvebhyo devebhyo 'gnaye sviShTakR^ite ca juhuyAt // VGrs_17.4
avashiShTasya baliM haret // VGrs_17.5
dadhimadhumishrasyAgnaye purastAt yamAya dakShiNataH somAya pashcAt varuNAyottarataH madhye varuNAryamabhyAM brahmaNe ca /
agnaye pR^ithivyai vAyave 'ntarikShAya sUryAya dive candramase nakShatrebhya iti // VGrs_17.6
adbhyaH kumbhadeshe // VGrs_17.7
oShadhivanaspatibhyo madhyadeshe // VGrs_17.8
kAmAya /
gR^ihapataya iti shayyAdeshe // VGrs_17.9
shriyai ca // VGrs_17.10
rakShojanebhyo 'ntaH sharaNe // VGrs_17.11
AkAshAyeti sthalikANDAbhyAm // VGrs_17.12
tUShNIM niShkramyopari sharaNe // VGrs_17.13
kavyaM prAcyAm // VGrs_17.14
pitR^ibhyaH svadhetyanuShajet // VGrs_17.15
nama ityante ca // VGrs_17.16
ye brAhmaNAH prAcyAM dishyarhantu /
ye devA yAni bhUtAni prapadye tAni me svastyayanaM kurvantviti /
dakShiNasyAm /
pratIcyAm /
uttarasyAm /
UrdhvAyAm /
ye brAhmaNA iti sarvatrAnuShajet // VGrs_17.17
snehavad amAMsam annaM bhojayitvA viduSho brAhmaNAn arthasiddhiM vAcayet // VGrs_17.18
baliharaNasyAnte yAmAshiSham icchet tAm AshAsIta // VGrs_17.19
gR^ihapatiH oM akShayam annam astv ity Aha // VGrs_17.20
bhikShAM pradAya sAyaM bhojanameva prAtar Ashet // VGrs_17.21
viproShya gR^ihAnupatiShThet // VGrs_17.22
