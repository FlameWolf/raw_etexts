Isa-Upanisad (Isopanisad or Isavasyopanisad), Kanva recension
with the commentary ascribed to Samkara


Input by members of the Sansknet project
(formerly: www.sansknet.org)


This GRETIL version has been converted from a custom Devanagari encoding.
Therefore, word boundaries are usually not marked by blanks.
These and other irregularities cannot be standardized at present.

The mula text has been checked against the ed. by V.P. Limaye and R.D. Vadekar
(Eighteen Principal Upanisads, vol. 1, Poona 1958).

The text of the commentary is not proofread!


REFERENCE SYSTEM:
IsUp_n = mula text
IsUpBh_n = Samkara's Bhasya

#<...># = BOLD



___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ù             249
long i                  I             197
long I                  ý             253
long u                  U             198
long U                  ô             244
vocalic r               R^i             173
vocalic R               ã             227
long vocalic r          Ì             204
vocalic l               Ê             202
long vocalic l          Ë             203
velar n                 Ç             199
velar N                 §             167
palatal n               ¤             164
palatal N               ¥             165
retroflex t             T             194
retroflex T             è             232
retroflex d             D             172
retroflex D             Ö             214
retroflex n             N             239
retroflex N             ×             215
palatal s               sh             211
palatal S               Á             193
retroflex s             Sh             171
retroflex S             å             229
anusvara                M             230
capital anusvara        õ             245
visarga                 H             247
capital visarga         ê             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________






#<oM>#


tat sad brAhmaNe namaH


#<IshAvAsyopaniShad>#


oM pUrNam adaH pUrNam idaM
pUrNAt pUrNam udacyate /

pUrNasya pUrNam AdAya pUrNam evAvashiShyate //


oM shAntiH shAntiH shAntiH /


IshA vAsyamityAdayo mantrAH karmasvaviniyuktAH /
teShAmakarmasheShasyAtmano yAthAtmyaprakAshakatvAt /
yAthAtmyaM cAtmanaH shuddhatvApApaviddhatvaikatvanityatvAsharIratvasarvagatatvAdi vakShyamANam /
tacca karmaNA virudhyeteti yukta evaiShAM karmasvaviniyogaH /
na hyevaM lakShaNamAtmano yAthAtmyamutpAdyaM vikAryamApyaM saMskAryaM kartR^ibhoktR^irUpaM vA yena karmasheShatA syAt /
sarvAsAmupaniShadAmAtmayAthAtmyanirUpaNenaiva upakShayAt /
gItAnAM mokShadharmANAM caivaM paratvAt /
tasmAdAtmano 'nekatvakartR^itvabhoktR^itvAdi cAshuddhatvApApaviddhatvAdi copAdAya lokabuddhisiddhakarmANi vihitAni /
yo hi karmaphalenArthI dR^iShTena brahmavarcasAdinAdR^iShTena svargAdinA ca dvijAtirahaM na kANakubjatvAdyanadhikAraprayojakadharmavAnityAtmAnaM manyate so 'dhikriyate karmasviti hyadhikAravido vadanti /
tasmAdete mantrA Atmano yAthAtmyaprakAshanena AtmaviShayaM svAbhAvikamaj~nAnaM nivartayantaH shokamohAdisaMsAradharmavicchittisAdhanamAtmaikatvAdivij~nAnamutpAdayanti /
ityevamuktAdhikAryabhidheyasambandhaprayojanAnmantrAnsaMkShepato vyAkhyAsyAmaH /


_______________________________________________________________________

START IsUp 1

#<oM>#


#<IshA vAsyam idaM sarvaM yat kiJNca jagatyAM jagat  |
tena tyaktena bhuJNjIthA mA gR^idhaH kasya sviddhanam  || IsUp_1 ||>#


__________


IsUpBh_1
IshA IShTa itIT teneshA /
IshitA parameshvaraH paramAtmA sarvasya /
sa hi sarvamIShTe sarvajantUnAmAtmA sanpratyagAtmatayA tena svena rUpeNAtmaneshA vAsyamAcchAdanIyam /
kim? idaM sarva yatkiJNca yatkiJNcijjagatyAM pR^ithivyAM jagattatsarvaM svenAtmanA Ishena pratyagAtmatayAhamevedaM sarvamiti paramArthasatyarUpeNAnR^itamidaM sarvaM carAcaramAcchAdanIyaM svena paramAtmanA /
yathA candanAgarvAderudakAdisambandhajakledAdijamaupAdhikaM daurgandhyaM tatsvarUpanigharShaNena AcchAghate svena pAramArthikena gandhena /
tadvadeva hi svAtmani adhyastaM svAbhAvikaM kartR^itvabhoktR^itvAdilakShaNaM jagadadvaitarUpaM jagatyAM pR^ithivyAm, jagatyAmiti upalakShaNArthatvAtsarvameva nAmarUpakarmAkhyaM vikArajAtaM paramArthasatyAtmabhAvanayA tyaktaM syAt /
evamIshvarAtmabhAvanayA yuktasya putrAdyeShaNAtrayasaMnyAsa evAdhikAro na karmasu /
tena tyaktena tyAgenetyarthaH /
na hi tyakto mR^itaH putro vA bhR^ityo vA AtmasambandhitAyA abhAvAt AtmAnaM pAlayati atastyAgena ityayameva vedArthaH-- bhuJNjIthAH pAlayethAH /
evaM tyaktaiShaNastvaM mA gR^idhaH gR^idhimAkAN^kShAM mA kArShIrdhanaviShayAm kasyasviddhanaM kasyacitparasya svasya vA dhanaM mA kAN^kShIrityarthaH /
svidityanarthako nipAtaH /
athavA mA gR^idhaH /

kasmAt? kasyasviddhanamityAkShepArtho na kasyaciddhanamasti yadgR^idhyeta /
AtmaivedaM sarvamitIshvarabhAvanayA sarvaM tyaktamata Atmana evedaM sarvamAtmaiva ca sarvamato mithyAviShayAM gR^idhiM mA kArShIrityarthaH //1//



_______________________________________________________________________

START IsUp 2  


evamAtmavidaH putrAdyeShaNAtrayasaMnyAsenAtmaj~nAnaniShThatayAtmA rakShitavya ityeSha vedArthaH /
atha itarasyAnAtmaj~natayA AtmagrahaNAya ashaktasyedamupadishati mantraH--

#<kurvann eveha karmANi jijIviShecchataM samAH |
evaM tvayi nAnyatheto 'sti na karma lipyate nare || IsUp_2 ||>#


__________


IsUpBh_2
kurvanneva iha nivartayanneva karmANyagnihotrAdIni jijIviShejjIvitumicchecchataM shatasaN^khyAkAH samAH saMvatsarAn /
tAvaddhi puruShasya paramAyurnirUpitam /
tathA ca prAptAnuvAdena yajjijIviShecchataM varShANi tat kurvanneva karmANItyetadvidhIyate /

evamevamprakAreNa tvayi jijIviShati nare naramAtrAbhimAninIta etasmAdagnihotrAdIni karmANi kurvato vartamAnAtprakArAdanyathA prakArAntaraM nAsti yena prakAreNAshubhaM karma na lipyate karmaNA na lipyata ityarthaH /
ataH shAstravihitAni karmANyagnihotrAdIni kurvanneva jijIviShet /

kathaM punaridamavagamyate pUrveNa saMnyAsino j~nAnaniShThoktA dvitIyena tadashaktasya karmaniShTheti /

ucyateH j~nAnakarmaNorvirodhaM parvatavadakampyaM yathoktaM na smarasi kim /
ihApyuktaM 'yo hi jijIviShet sa karma kurvan' 'IshAvAsyamidaM sarvam' 'tena tyaktena bhuJNjIthAH' 'mA gR^idhaH kasyasviddhanam' iti ca /
'na jIvite maraNe vA gR^idhiM kurvItAraNyamiyAditi ca param ; tato na punariyAt' iti saMnyAsAsanAt /
ubhayoH phalabhedaM ca vakShyati /

imau dvAveva panthAnAvanuniShkrAntatarau bhavataH kriyApathashcaiva purastAtsaMnyAsashcottareNa /
nivR^ittimArgeNa eShaNAtrayasya tyAgaH /
tayoH saMnyAsapatha evAtirecayati /
"nyAsa evAtyarecayat"iti ca taittirIyake /

"dvAvimAvatha panthAnau yatra vedAH pratiShThitAH /
pravR^ittilakShaNo dharmo nivR^ittashca vibhAvitaH" //


ityAdi putrAya vicArya nishcitamuktaM vyAsena vedAcAryeNa bhagavatA vibhAgaJNcAnayoH darshayiShyAmaH   //2 //


_______________________________________________________________________

START IsUp 3

athedAnImavidvannindArtho 'yaM mantra Arabhyate --

#<asuryA nAma te lokA andhena tamasAvR^itAH |
tAMste pretyAbhigacchanti ye ke cAtmahano janAH || IsUp_3 ||>#


__________


IsUpBh_3
asuryAH paramAtmabhAvamadvayamapekShya devAdayo 'pyasurAsteShAJNca svabhUtA lokA asuryA nAma /
nAmashabdo 'narthako nipAtaH /
te lokAH karmaphalAni /
lokyante dR^ishyante bhujyanta iti janmAni /
andhenAdarshanAtmakenAj~nAnena tamasAvR^itA AcchAditAH tAMsthAvarAntAnpretya tyaktvemaM dehamabhigacchanti yathAkarma yathAshrutam /

AtmAnaM ghnantItyAtmahanAH /
ke te janAH ye 'vidvAMsaH /
kathaM ta AtmAnaM nityaM hiMsanti /
avidyAdoSheNa vidyamAnasyAtmanaH tiraskaraNAt vidyamAnasya Atmano yatkAryaM phalamajarAmaratvAdisaMvedanalakShaNaM taddhatasyeva tirobhUtaM bhavatIti prAkR^itAvidvAMso janAH janAH Atmahana ucyante /
tena hyAtmahananadoSheNa saMsaranti te   //3 //


_______________________________________________________________________

START IsUp 4

yasyAtmano hananAdavidvAMsaH saMsaranti tadviparyayeNa vidvAMso janA mucyante te nAtmahanaH tat kIghshamAtmatacvamityucyate--

#<anejad ekaM manaso javIyo nainaddevA ApnuvanpUrvamarShat |
taddhAvato 'nyAnatyeti tiShThat tasminn apo mAtarishvA dadhAti || IsUp_4 ||>#

__________


IsUpBh_4
anejat na ejat /
ejR^i kampane, kampanaM calanaM svAvasthApracyutistadvarjitaM sarvadaikarUpamityarthaH /
taccaikaM sarvabhUteShu manasaH saN^kalpAdilakShaNAd javIyo javavattaram /

kathaM viruddhamucyate dhruvaM nishcalamidaM manaso javIya iti ca /
naiSha doShaH /
nirupAdhyupAdhimattvenopapatteH tatra nirupAdhikena svena rUpeNocyate anejadekamiti manaso 'ntaHkaraNasya saN^kalpavikalpalakShaNasyopAdheranuvarttanAd iha dehasthasya manaso brahmalokAdidUragamanaM saN^kalpena kShaNamAtrAdbhavatItyato manaso javiShThatvaM loke prasiddham /
tasmin manasi brahmalokAdIn drutaM gacchati sati prathamaM prApta ivAtmacaitanyAvabhAso gR^ihyate 'to manaso javIya ityAha /
nainaddevA dyotanAddevAshcakShurAdInIndriyANyetatprakR^itamAtmatattvaM nApnuvanna prAptavantaH /
tebhyo mano javIyaH manovyApAravyavahitatvAd AbhAsamAtramapi Atmano naiva devAnAM viShayIbhavati /

yasmAjjavanAnmanaso 'pi pUrvamarShat pUrvameva gataM vyomavadvyApitvAt sarvavyApi tadAtmatattva sarvasaMsAradharmavarjitaM svena nirupAdhikena svarUpeNAvikriyameva sadupAdhikR^itAH sarvAH saMsAravikriyA anubhavatItyavivekinAM mUDhAnAmanekamiva ca pratidehaM pratyavabhAsata ityetadAha /

taddhAvato drutaM gacchato 'nyAnAtmavilakShaNAnmanovAgindriyaprabhR^itInatyeti atItya gacchati iva /
ivArthaM svayameva darshayati tiShThaditi svayamavikriyameva sadityarthaH /

tasminnAtmatattve sati nityacaitanyasvabhAve mAtarishvA vAyuH sarvaprANabhR^it kriyAtmako yadAshrayANi kAryakaraNajAtAni yasminnotAni protAni ca yatsUtrasaMj~nakaM sarvasya jagato vighArayitR^i sa mAtarishvA; apaH karmANi prANinAM ceShTAlakShaNAni, agnyAdityaparjanyAdInAM jvalanadahanaprakAshAbhivarShaNAdilakShaNAni dadhAti vibhajati ityarthaH /

dhArayatIti vA"bhIShAsmAdvAtaH pavate" (tai. u. 2 / 8 / 1) ityAdi shrutibhyaH /
sarvA hi kAryakaraNAdivikriyA nityacaitanyAtmasvarUpe sarvAspadabhUte satyeva bhavantItyarthaH  //4//



_______________________________________________________________________

START IsUp 5

na mantrANAM jAmitAstiti pUrvamantroktamapyartha punarAha--

#<tad ejati tan naijati tad dUre tad v antike |
tad antar asya sarvasya tad u sarvasyAsya bAhyataH || IsUp_5 ||>#

__________


IsUpBh_5
tadAtmatattvaM yatprakR^itaM tadejati calati tadeva ca naijati svato naiva calati svato 'calameva sat
calatIvetyarthaH /
kiJNca taddUre varShakoTishatairapyaviduShAmaprApyatvAd dUra iva /
tad u antike iti cchedaH /
tadvantike samIpe 'tyantameva viduShAmAtmatvAnna kevalaM dUre 'ntike ca /
tadantarabhyantare 'sya sarvasya"ya AtmA sarvAntaraH"(bR^i. u. 3 / 4 / 1) iti shruteH asya sarvasya jagato nAma rUpakriyAtmakasya tadu api sarvasya asya bAhyato vyApakatvAdAkAshavanniratishayasUkShmatvAd antaH /
"praj~nAnaghana eva"(bR^i. u. 4 / 5 / 13) iti ca shAsanAnnirantaraM ca  //5//


_______________________________________________________________________

START IsUp 6

#<yas tu sarvANi bhUtAny Atmany evAnupashyati |
sarvabhUteShu cAtmAnaM tato na vijugupsate || IsUp_6 ||>#

__________


IsUpBh_6
yaH parivrAD mumukShuH sarvANi bhUtAnyavyaktAdIni sthAvarAntAni AtmanyevAnupashyatyAtmavyatiriktAni na pashyatItyarthaH, sarvabhUteShu ca teShveva cAtmAnaM teShAm api bhUtAnAM svamAtmAnamAtmatvena yathAsya dehasya kAryakaraNasaÇdhAtasyAtmA ahaM sarvapratyayasAkShibhUtashcetayitA kevalo nirguNo 'nenaiva svarUpeNAvyaktAdInAM sthAvarAntAnAmahamevAtmeti sarvabhUteShu cAtmAnaM nirvisheShaM yastvanupashyati sa tatastasmAdeva darshanAnna vijugupsate vijugupsAM ghR^iNAM na karoti /
prAptasyaivAnuvAdo 'yam /
sarvA hi ghR^iNAtmano 'nyadduShTaM pashyato bhavati, AtmAnamevAtyantavishuddhaM nirantaraM pashyato na ghR^iNAnimittam arthAntaramastIti prAptameva /
tato na vijugupsata iti  //6//


_______________________________________________________________________

START IsUp 7

imamevArthamanyo 'pi mantra Aha--

#<yasmin sarvANi bhUtAny AtmaivAbhUd vijAnataH |
tatra ko mohaH kaH shoka ekatvam anupashyataH || IsUp_7 ||>#


__________


IsUpBh_7
yasminkAle yathoktAtmani vA tAnyeva bhUtAni sarvANi paramArthAtmadarshanAdAtmaivAbhUd Atmaiva saMvR^itaH paramArthavastu vijAnataH tatra tasminkAle tatrAtmani vA ko mohaH kaH shokaH /
shokashca mohashca kAmakarmabIjam ajAnato bhavati /
na tvAtmaikatvaM vishuddhaM gaganopamaM pashyataH ko mohaH kaH shoka iti shokamohayoravidyAkAryayorAkShepeNa asambhavapradarshanAt sakAraNasya saMsArasyAtyantamevocchedaH pradarshito bhavati  //7 //


_______________________________________________________________________

START IsUp 8

yo 'yamatItairmantrairukta AtmA sa svena rUpeNa kiMlakShaNa ityAhAyaM mantraH--

#<sa paryagAc chukram akAyam avraNam asnAviraM shuddham apApaviddham /
kavir manIShI paribhUH syayambhUr yAthAtathyator 'thAn vyadadhAc chAshvatIbhyaH samAbhyaH || IsUp_8 ||>#


__________


IsUpBh_8
sa yathokta AtmA paryagAt pari samantAdagAdgatavAnAkAshavadvyApI ityarthaH /
shukraM shuddhaM jyotiShmaddIptimAnityarthaH /
akAyamasharIro liN^gasharIravarjita ityarthaH /
avraNam akShatam /
asnAviraM snAvAH shirA yasminna vidyanta ityasnAviram /
avraNamasnAviramityAbhyAM sthUlasharIrapratiShedhaH /
shuddhaM nirmalamavidyAmalarahitamiti kAraNasharIrapratiShedhaH /
apApaviddhaM dharmAdharmAdipApavarjitam /
shukramityAdIni vacAMsi pulliN^gatvena pariNeyAni /
sa paryagAdityupakramya kavirmanIShItyAdinA pulliN^gatvenopasaMhArAt /

kaviH krAntadarshI sarvAdR^ik /
"nAnyo 'to 'sti draShTA"(bR^i. u. 3 / 8 / 11) ityAdishruteH /
maniShI manasa IShitA sarvaj~na Ishvara ityarthaH /
paribhUH sarveShAM paryupari bhavatIti paribhUH /
svayambhUH svayameva bhavatIti /
yeShAmupari bhavati yashcopari bhavati sa sarvaH svayameva bhavatIti svayambhUH /

sa nityamukta Ishvaro yAthAtathyataH sarvaj~natvAdyathAtathAbhAvo yAthAtathyaM tasmAdyathAbhUtakarmaphalasAdhanator'thAn karttavyapadArthAn vyadadhAdvihitavAn yathAnurUpaM vyabhajadityarthaH, shAshvatIbhyo nityAbhyaH samAbhyaH saMvatsarAkhyebhyaH prajApatibhya ityarthaH //8//


_______________________________________________________________________

START IsUp 9


atrAdyena mantreNa sarvaiShaNAparityAgena j~nAnaniShThoktA prathamo vedArthaH"IshA vAsyamidaM sarvaM...mA gR^idhaH kasyasviddhanam"iti /
aj~nAnAM jijIviShUNAM j~nAnaniShThAsambhave"kurvanneveha karmANi...jijIviShet"iti karmaniShThoktA dvitIyo vedArthaH /

anayoshva niShThayorvibhAgo mantrapradarshitayorbR^ihadAraNyake 'pi pradarshitaH "so 'kAmayata jAyA me syAt"(bR^i. u. 1 / 4 / 17) ityAdinA aj~nasya kAminaH karmANIti /
"mana evAsyAtmA vAgjAyA"(bR^i. u. 1 / 4 / 17) ityAdivacanAd aj~natvaM kAmitvaM ca karmaniShThasya nishcitamavagamyate /
tathA ca tatphalaM saptAnnasargasteShvAtmabhAvenAtmasvarUpAvasthAnam /

jAyAdyeShaNAtrayasaMnyAsena ca AtmavidAM karmaniShThAprAtikUlyenAtmasvarUpaniShThaiva darshitA"kiM prajayA kariShyAmo yeShAM no 'yamAtmAyaM lokaH"(bR^i. u. 4 / 4 / 22) ityAdinA /
ye tu j~nAnaniShThAH saMnyAsinastebhyo 'suryA nAma ta ityAdinA avidvannindAdvAreNa Atmano yAthAtmyaM sa paryagAt ityetadantairmantrairupadiShTam /
te hyatrAdhikR^itA na kAmina iti /
tathA ca shvetAshvatarANAM mantropaniShadi"atyAshramibhyaH paramaM pavitraM provAca samyagR^iShisaN^ghajuShTam"(shve. u. 6 / 21) ityAdi vibhajyoktam /


ye tu karmiNaH karmaniShThAH karma kurvanta eva jijIviShavastebhya idamucyate--

#<andhaM tamaH pravishanti ye 'vidyAm upAsate |
tato bhUya iva te tamo ya uvidyAyAM ratAH || IsUp_9 ||>#


__________


IsUpBh_9
kathaM punarevamavagabhyate na tu sarveShAm iti /
ucyate--akAminaH sAdhyasAdhanabhedopamardena 'yasmin sarvANi bhUtAnyAtmaivAbhUddhijAnataH /
tatra ko mohaH kaH shoka ekatvamanupashyataH ' iti yadAtmaikatvavij~nAnam[uktam Tatanna kenacitkarmaNA j~nAnAntareNa vA hyamUDhaH samuccicIShati /
iha tu samuccicIShayA avidvadAdinindA kriyate /
tatra ca yasya yena samuccayaH sambhavati nyAyataH shAstrato vA tadihocyate yaddaivaM vittaM devatAviShayaM j~nAnaM karmasambandhitvenopanyastaM na paramAtmaj~nAnam /
"vidyayA devalokaH"(bR^i.u.1 / 5 / 16) iti pR^ithakphalashravaNAt /
tayorj~nAnakarmaNoriha ekaikAnuShThAnanindA samuccicIShayA na nindAparaiva ekaikasya pR^ithakphalashravaNAt"vidyayA tadArohanti" "vidyayA devalokaH"(bR^i.u.1 / 5 / 16) "na tatra dakShiNA yanti" "karmaNA pitR^ilokaH"(bR^i.u.1 / 8 / 16) iti /
na hi shAstravihitaM kiJNcidakartavyatAmiyAt /

tatra andhaM tamaH adarshanAtmakaM tamaH pravishanti /
ke? ye 'vidyAM vidyAyA anyA avidyA tAM karma ityarthaH,

karmaNo vidyAvirodhitvAt ; tAmavidyAmagnihotrAdilakShaNAmeva kevalAmupAsate tatparAH santo 'nutiShThantItyabhiprAyaH /
tatastasmAdandhAtmakAttamaso bhUya iva bahutarameva te tamaH pravishanti, ke? karma itvA ye u ye tu vidyAyAmeva devatAj~nAna eva ratAH abhiratAH /
tatrAvAntaraphalabhedaM vidyAkarmaNoH samuccayakAraNamAha ; anyathA phalavadaphalavatoH sannihitayoraN^gAN^gitaiva syAt ityarthaH   //9//


_______________________________________________________________________

START IsUp 10

#<anyad evAhur vidyayAn yad Ahur avidyayA |
iti shushruma dhIrANAM ye nas tad vicacakShire || IsUp_10 ||>#


__________


IsUpBh_10
anyatpR^ithageva vidyayA kriyate phalamityAhurvadatti"vidyayA devalokaH"(bR^i.u.1 / 6 / 16) "karmaNA kriyate karmaNA pitR^ilokaH"(bR^i.u.1 / 5 / 16) iti shruteH /
ityevaM shushruma shrutavanto vayaM dhIrANAM dhImatAM vacanam /
ye AcAryA no 'smabhyaM tatkarma ca j~nAnaM ca vicacakShire vyAkhyAtavantasteShAmayamAgamaH pAramparyAgata ityarthaH   // 10 //   


_______________________________________________________________________

START IsUp 11

#<vidyAM cAvidyAM ca yas tad vedobhayaM saha |
avidyayA mR^ityuM tIrtvA vidyayAmR^itam ashnute || IsUp_11 ||>#

__________


IsUpBh_11
yata evamato vidyAM cAvidyAM ca devatAj~nAnaM karma cetyarthaH /
yastadetadubhayaM sahaikena puruSheNa anuShTheyaM veda tasyaivaM samuccayakAriNa eva ekapuruShArthasambandhaH krameNa syAdityucyate /

avidyayA karmaNA agnihotrAdinA mR^ityuM svAbhAvikaM karma j~nAnaM ca mR^ityushabdavAcyamubhayaM tIrtvA atikramya vidyayA devatAj~nAnenAmR^itaM devatAtmabhAvamashnute prApnoti /
taddhyamR^itamucyate yaddevatAtmagamanam //11//


_______________________________________________________________________

START IsUp 12

adhunA vyAkR^itAvyAkR^itopAsanayoH samuccicIShayA pratyekaM nindocyate /

#<andhaM tamaH pravishanti ye 'sambhUtim upAsate |
tato bhUya iva te tamo ya u sambhUtyAM ratAH || IsUp_12 ||>#

__________


IsUpBh_12
andhaM tamaH pravishanti ye asambhUtiM sambhavanaM sambhUtiH sA yasya kAryasya sA sambhUtiH tasyA anyA asambhUtiH prakR^itiH kAraNamavidyA avyAkR^itAkhyA tAmasambhUtimavyAkR^itAkhyAM prakR^itiM kAraNamavidyAM kAmakarmabIjabhUtAmadarshanAtmikAmupAsate ye te tadanurUpamevAndhaM tamo 'darshanAtmakaM pravishanti /
tatastasmAdapi bhUyo bahutaramiva tamaH pravishanti ya u sambhUtyAM kAryabrahmaNi hiraNyagarbhAkhye ratAH   // 12 //


_______________________________________________________________________

START IsUp 13

adhunobhayorupAsanayoH samuccayakAraNamavayavaphalabhedamAha--

#<anyad evAhuH saMbhavAd anyad Ahur asaMbhavAt |
iti shushruma dhIrANAM ye nas tad vicacakShire || IsUp_13 ||>#

__________


IsUpBh_13
anyadeva pR^ithagevAhuH phalaM sambhavAtsambhUteH kAryabrahmopAsanAdaNimAdyaishvaryalakShaNaM vyAkhyAtavanta ityarthaH /
tathA cAnyadAhuH asambhavAdasambhUtekhyAkR^itAd avyAkR^itopAsanAt /
yaduktamandhantamaH pravishantIti prakR^itilaya iti ca paurANikairucyata ityevaM shushruma dhIraNAM vacanaM ye nastadvicacakShire vyAkR^itAvyAkR^itopAsanaphalaM vyAkhyAtavanta ityarthaH   // 13 //


_______________________________________________________________________

START IsUp 14

yata evamataH samuccayaH sambhUtyasambhUtyupAsanayoryukta evaikapuruShArthatvAccetyAha--

#<saMbhUtiM ca vinAshaM ca yas tad vedobhayaM saha |
vinAshena mR^ityuM tIrtvA saMbhUtyAmR^itam ashnute || IsUp_14 ||>#

__________


IsUpBh_14
sambhUtiM ca vinAshaM ca yastadvedobhayaM saha vinAsho dharmo yasya kAryasya sa tena dharmiNA abhedena ucyate vinAsha iti, tena tadupAsanenAnaishvaryamadharmakAmAdidoShajAtaM ca mR^ityuM tIrtvA-- hiraNyagarbhopAsanenApti hyANimAdiprAptiH phalam, tenAnaishvaryAdimR^ityumatItya asambhUtyA avyAkR^itopAsanayA amR^itaM prakR^itilayalakShaNamashnute /
sambhUtiM ca vinAshaM cetyatrAvarNalopena nirdesho draShTavyaH prakR^itilayaphalashrutyanurodhAt //14//



_______________________________________________________________________

START IsUp 15

mAnuShadaivavittasAdhyaM phalaM shAstralakShaNaM prakR^itilayAntam /
etAvatI saMsAragatiH /
ataH paraM pUrvoktamAtmaivAbhUdvijAnata iti sarvAtmabhAva eva sarveShaNAsaMnyAsaj~nAnaniShThAphalam /
evaM dviprakAraH pravR^ittinivR^ittilakShaNo vedArtho 'tra prakAshitaH /
tatra pravR^ittilakShaNasya vedArthasya vidhipratiShedhalakShaNasya vedArthasya vidhipratiShedhalakShaNasya kR^itsnasya prakAshane pravargyAntaM brAhmaNamupayuktam /
nivR^ittilakShaNasya vedArthasya prakAshane 'ta UrdhvaM bR^ihadAraNyakamupayuktam /

tatra niShekAdishmashAnAntaM karma kurvan jijIviShedyo vidyayA sahAparabrahmaviShayayA taduktaM 'vidyAM cAvidyAM ca yastadvedobhayaM saha /
avidyayA mR^ityuM tIrtvA vidyayAmR^itamasnute' iti /

tatra kena mArgeNAmR^itatvamashnuta ityucyate /
tadyattatsatyamasau sa Adityo ya eSha etasminmaNDale puruSho yashcAyaM dakShiNe 'kShanpuruSha etadubhayaM satyam /
brahmopAsIno yathoktakarmakR^icca yaH so 'ntakAle prApte satyAtmAnamAtmanaH prAptidvAraM yAcate 'hiraNmayena pAtreNa' iti /


#<hiraNmayena pAtreNa satyasyApihitaM mukham /
tat tvaM pUShann apAvR^iNu satyadharmAya dR^iShTaye || IsUp_15 ||>#


__________


IsUpBh_15
hiraNmayamiva hiraNmayaM jyotirmayamityetat /
tena pAtreNeva apidhAnabhUtena satyasyaivAdityamaNDalasthasya brAhmaNo 'pihitam AcchAditaM mukhaM dvAram /
tattvaM he pUShannapAvR^iNvapasAraya satyasya upAsanAtsatyaM dharmo yasya mama so 'haM satyadharmA tasmai mahyamathavA yathAbhUtasya dharmasyAnuShThAtre dR^iShTaye tava satyAtmana upalabdhaye //15//


_______________________________________________________________________

START IsUp 16

#<pUShann ekarShe yama sUrya prAjApatya vyUha rashmIn samUha  tejaH |
yat te rUpaM kalyANatamaM tat te pashyAmi yo 'sAv asau puruShaH so 'ham asmi || IsUp_16 ||>#

__________


IsUpBh_16
he pUShan! jagataH poShaNAtpUShA ravistathaika eva R^iShati gacchati ityekarShiH-- he ekarShe! tathA sarvasya saMyamanAdyamaH-- he yama! tathA rashmInAM prANAnAM rasAnAJNca svIkaraNAt sUryaH-- he sUrya! prajApaterapatyaM prAjApatyaH-- he prAjApatya! vyUha vigamaya rashmInsvAn /
samUha ekIkuru upasaMharate tejastApakaM jyotiH /

yatte tava rUpaM kalyANatamam atyantashobhanaM tatte tavAtmanaH prasAdAt pashyAmi /
kiJNcAhaM na tu tvAM bhR^ityavadyAce yo 'sAvAdityamaNDalastho vyAhR^ityavayavaH puruShaH puruShAkAratvAtpUrNaM vAnena prANabuddhayAtmanA jagatsamastamiti puruShaH puri shayanAdvA puruShaH so 'hamasmi bhavAmi //16//


_______________________________________________________________________

START IsUp 17

#<vAyur anilam amR^itam athedaM bhasmAntaM sharIram |
oM krato smara kR^itaM smara krato smara kR^itaM smara || IsUp_17 ||>#

__________


IsUpBh_17
athedAnIM mama mariShyato vAyuH prANo 'dhyAtmaparicchedaM hitvAdhidaivatAtmAnaM sarvAtmakamanilamamR^itaM sUtrAtmAnaM pratipadyatAmiti vAkyasheShaH /
liN^gaM cedaM j~nAnakarmasaMskR^itamutkrAmatviti draShTavyam, mArgayAcanasAmarthyAt /
athedaM sharIramagnau hutaM bhasmAntaM bhUyAt /
om iti yathopAsanam oMpratIkAtmakatvAtsatyAtmakamagnyAkhyaM brahmAbhedenocyate /
he krato! saN^kalpAtmaka! smara yanmama smartavyaM tasya kAlo 'yaM pratyupasthito 'taH smara /
etAvantaM kAlaM bhAvitaM kR^itamagne smara yanmayA bAlyaprabhR^ityanuShThitaM karma tacca smara /
krato smara kR^itaM smareti punarvacanamAdarArtham //17//


_______________________________________________________________________

START IsUp 18

punaranyena mantreNa mArgaM yAcate--

#<agne naya supathA rAye asmAn vishvAni deva vayunAni vidvAn |
yuyodhy asmaj juhurANam eno bhUyiShThAM te nama uktiM vidhema || IsUp_18 ||>#


__________


IsUpBh_18
he agne! naya gamaya supathA shobhanena mArgeNa /
supratheti visheShaNaM dakShiNamArganivR^ittyartham /
nirviNNo 'haM dakShiNena mArgeNa gatAgatalakShaNenAto yAce tvAM punaH punargamanAgamanavarjitena shobhanena pathA naya /
rAye dhanAya karmaphalabhogAyetyarthaH, asmAnyathoktadharmaphalavishiShTAn vishvAni sarvANi he deva! vayunAni karmANi praj~nAnAni vA vidvAJNjAnan /

kiJNca yuyodhi viyojaya vinAshaya asmadasmatto juhurANaM kuTilaM vaJNcanAtmakamenaH pApam /
tato vayaM vishuddhAH santa iShTaM prApsyAma ityabhiprAyaH /
kintu vayamidAnIM te na shaknumaH paricaryAM kartum /
bhUyiShThAM bahutarAM te tubhyaM nama uktiM namaskAravacanaM vidhema namaskAreNa paricarema ityarthaH /

'avidyayA mR^ityuM tIrtvA vidyayAmR^itamashnute /
' (I.u.11) 'vinAshena mR^ityuM tIrtvAsambhUtyAmR^itamashnute' (I.u.14) iti shrutvA kecitsaMshayaM kurvanti /
atastannirAkaraNArthaM saMkShepato vicAraNAM kariShyAmaH /

tatra tAvaktinnimittaH saMshaya ityucyate /

vidyAshabdena mukhyA paramAtmavidyaiva kasmAnna gR^ihyate 'mR^itatvaJNca /
nAnuktAyAH paramAtmavidyAyAH karmaNashca virodhAtsamuccayAnupapattiH /

satyam /
virodhastu nAvagamyate virodhAvirodhayoH shAstrapramANakatvAt /
yathAvidyAnuShThAnaM vidyopAsanaJNca shAstrapramANakaM tathA tadvirodhAvirodhAvapi /
yathA ca na hiMsyAtsarvA bhUtAnIti shAstrAdavagataM punaH shAstreNaiva bAdhyate 'dhvare pashuM hiMsyAditi /
evaM vidyAvidyayorapi syAt /
vidyAkarmaNoshca samuccayaH /

na"dUramete viparIte viShUcI avidyA yA ca vidyA"(ka.u.1 / 2 / 4) iti shruteH /

vidyAM cAvidyAM ceti vacanAdavirodha iti cet?

na ; hetusvarUpaphalavirodhAt /

vidyAvidyAvirodhAvirodhayorvikalpAsambhavAtsamuccayavidhAnAdavirodha eveti cet?

na? sahasambhavAnupapatteH /

krameNaikAshraye syAtAM vidyAvidye iti cet?

na ; vidyotpattau avidyAyA hyAstatvAttadAshraye 'vidyAnupapatteH /
na hyagniruShNaH prakAshashceti vij~nAnotpattau yasminnAshraye tadutpannaM tasminnevAshraye shIto 'gniraprakAsho vetyavidyAyA utpattirnApi saMshayo 'j~nAnaM vA"yasmin sarvANi bhUtAnyAtmaivAbhUdvijAnataH /
tatra ko mohaH kaH shoka ekatvamanupashyataH"(I.u.7) iti shokamohAdyasambhavashruteH /
avidyAsambhavAttadupAdAnasya karmaNo 'pyanupapattim avocAma /

amR^itamashnuta ityApekShikam amR^itam /
vidyAshabdena paramAtmavidyAgrahaNe hiraNmayenetyAdinA dvAramArgAdiyAcanamanupapannaM syAt /
tasmAdupAsanayA samuccayo na paramAtmavij~nAneneti yathAsmAbhirvyAkhyAta eva mantrANAmartha ityuparamyate //18//


iti shrImatparamahaMsaparivrAjakAcAryasya shrIshaN^karabhagavataH kR^itAvIshAvAsyopaniShadbhAShyaM sampUrNam /
