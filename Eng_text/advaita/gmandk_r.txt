Gaudapada: Mandukya-Upanisadkarika (Mandukyopanisadkarika,
also known as Gaudapadakarika, Mandukyakarika or Agamasastra)

1) Agamaprakarana
2) Vaitathyaprakarana
3) Advaitaprakarana
4) Alatasantiprakarana
(text extracted from the commented version (see: Agamasastra))



Input by members of the Sansknet project
(formerly: www.sansknet.org)



This GRETIL version has been converted from a custom Devanagari encoding.
Therefore, word boundaries are usually not marked by blanks.
These and other irregularities cannot be standardized at present.

In addition, the Sansknet version came in a kind of semi-pausa format, 
with Sandhi rules applied only in part. 
In this GRETIL version Sandhi rules are applied throughout, 
although some cases may have escaped the conversion routine.

The text of Gaudapada's Karikas has been checked against the ed. by A.V. Kathavate,
Poona 1890 (Anandasrama Sanskrit Series, 10).



___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ù             249
long i                  I             197
long I                  ý             253
long u                  U             198
long U                  ô             244
vocalic r               R^i             173
vocalic R               ã             227
long vocalic r          Ì             204
vocalic l               Ê             202
long vocalic l          Ë             203
velar n                 Ç             199
velar N                 §             167
palatal n               ¤             164
palatal N               ¥             165
retroflex t             T             194
retroflex T             è             232
retroflex d             D             172
retroflex D             Ö             214
retroflex n             N             239
retroflex N             ×             215
palatal s               sh             211
palatal S               Á             193
retroflex s             Sh             171
retroflex S             å             229
anusvara                M             230
capital anusvara        õ             245
visarga                 H             247
capital visarga         ê             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________







bahiHpraj~no vibhuH vishvo hy antaHpraj~nas tu taijasaH /
ghanapraj~naH tathA prAj~na eka eva tridhA smR^itaH // MandUpK_1.1 //

dakShiNAkShimukhe vishvo manasy antas tu taijasaH /
AkAshe ca hR^idi prAj~nas tridhA dehe vyavasthitaH // MandUpK_1.2 //

vishvaH hi sthUlabhuÇ nityaM taijasaH praviviktabhuk /
Anandabhuk tathA prAj~nastridhA bhogaM nibodhata // MandUpK_1.3 //

sthUlaM tarpayate vishvaM praviviktaM tu taijasam /
Anandash ca tathA prAj~naM tridhA tR^iptiM nibodhata // MandUpK_1.4 //

triShu dhAmasu yadbhojyaM bhoktA yash ca prakIrtitaH /
vadaitadubhayaM yas tu sa bhuJNjAno na lipyate // MandUpK_1.5 //

prabhavaH sarvabhAvAnAM satAm iti vinishcayaH /
sarvaM janayati prANash ceto 'MshUn puruShaH pR^ithak // MandUpK_1.6 //

vibhUtiM prasavaM tv anye manyante sR^iShTicintakAH /
svapnamAyAsarUpeti sR^iShTir anyaiH vikalpitA // MandUpK_1.7 //

icchAmAtraM prabhoH sR^iShTir iti sR^iShTau vinishcitAH /
kAlAt prasUtiM bhUtAnAM manyante kAlacintakAH // MandUpK_1.8 //

bhogArthaM sR^iShTir iti anye krIDArtham iti cApare /
devasyaiSha svabhAvo 'yam AptakAmasya kA spR^ihA // MandUpK_1.9 //

nivR^itteH sarvaduHkhAnAm IshAnaH prabhur avyayaH /
advaitaH sarvabhAvAnAM devAs turyo vibhuH smR^itaH // MandUpK_1.10 //

kAryakAraNabaddhau tAv iShyete vishvataijasau /
prAj~naH kAraNabaddhas tu dvau tau turye na sidhyataH // MandUpK_1.11 //

nAtmAnaM na parAsh caiva na satyaM na api cAnR^itam /
prAj~naH kiJNcana saMvetti turyaM tat sarvadR^ik sadA // MandUpK_1.12 //

dvaitasyAgrahaNaM tulyam ubhayoH prAj~naturyayoH /
bIjanidrAyutaH prAj~naH sA ca turye na vidyate // MandUpK_1.13 //

svapnanidrAyutAv Adyau prAj~nas tv asvapnanidrayA /
na nidrAM naiva ca svapnaM turye pashyanti nishcitaH // MandUpK_1.14 //

anyathA gR^ihNataH svapno nidrA tattvam ajAnataH /
viparyAse tayoH kShINe turIyaM padam ashnute // MandUpK_1.15 //

anAdimAyayA supto yadA jIvaH prabudhyate /
ajam anidram asvapnam advaitaM budhyate tadA // MandUpK_1.16 //

prapaJNco yadi vidyeta nivarteta na saMshayaH /
mAyAmAtram idaM dvaitam advaitaM paramArthataH // MandUpK_1.17 //

vikalpo vinivarteta kalpito yadi kenacit /
upadeshAd ayaM vAdo j~nAte dvaitaM na vidyate // MandUpK_1.18 //

vishvasyAtvavivakShAyAm AdisAmAnyam utkR^iShTam /
mAtrAsaMpratipattau syAd AptisAmAnyam eva ca // MandUpK_1.19 //

taijasasyotvavij~nAna utkarSho dR^ishyate sphuTam /
mAtrAsaMpratipattau syAd ubhayatvaM tathA vidham // MandUpK_1.20 //

makArabhAve prAj~nasya mAnasAm anyam utkaTam /
mAtrAsaMpratipattau tu layasAmAnyam eva ca // MandUpK_1.21 //

triShu dhAmasu yat tulyaM sAmAnyaM vetti nishcitaH /
sa pUjyaH sarvabhUtAnAM vandyash caiva mahAmuniH // MandUpK_1.22 //

akAro nayate vishvam ukArash cApi taijasam /
makArash ca punaH prAj~naM nAmAtre vidyate gatiH // MandUpK_1.23 //

oMkAraM pAdasho vidyAt pAdA mAtrA na saMshayaH /
oMkAraM pAdasho j~nAtvA na kiJNcid api cintayet // MandUpK_1.24 //


yuJNjIta praNave cetaH praNavo brahma nirbhayam /
praNave nityayuktasya na bhayaM vidyate kvacit // MandUpK_1.25 //

praNavo hy aparaM brahma praNavash ca paraH smR^itaH /
apUrvo 'nantaro 'bAhyo 'naparaH praNavo 'vyayaH // MandUpK_1.26 //

sarvasya praNavo hy Adir madhyam antas tathaiva ca /
evaM hi praNavaM j~nAtvA vyashnute tad anantaram // MandUpK_1.27 //

praNavaM hIshvaraM vidyAt sarvasya hR^idi saMsthitam /
sarvavyApinam oMkAraM matvA dhIro na shocati // MandUpK_1.28 //

amAtro 'nantamAtrash ca dvaitasyopashamaH shivaH /
oMkAro vidito yena sa munir netAro janaH // MandUpK_1.29 //


_______________________________________________________________________



vaitathyaM sarvabhAvAnAM svapna Ahur manIShiNaH /
antaHsthAnAt tu bhAvAnAM saMvR^itatvena hetunA // MandUpK_2.1 //

adIrghatvAc ca kAlasya gatvA deshAn na pashyati /
pratibuddhash ca vai sarvas tasmin deshe na vidyate // MandUpK_2.2 //

abhAvash ca rathAdInAM shrUyate nyAyapUrvakam /
vaitathyaM tena vai prAptaM svapna AhuH prakAshitam // MandUpK_2.3 //

antasthAnAt tu bhedAnAM tasmAj jAgarite smR^itam /
yathA tatra tathA svapne saMvR^itatvena bhidyate // MandUpK_2.4 //

svapnajAgaritasthAne hy ekam Ahur manIShiNaH /
bhedAnAM hi samatvena prasiddhenaiva hetunA // MandUpK_2.5 //

AdAvante ca yan nAsti vartamAne 'pi tat tathA /
vitathaiH sadR^ishAH santo 'vitathA iva lakShitAH // MandUpK_2.6 //

saprayojanatA teShAM svapne vipratipadyate /
tasmAd Adyantavatvena mithyaiva khalu te smR^itAH // MandUpK_2.7 //

apUrvaM sthAnidharmo hi yathA svarganivAsinAm /
tAnayaM prekShate gatvA yathaiveha sushikShitaH // MandUpK_2.8 //

svapnavR^ittAv api tv antash cetasA kalpitaM tv asat /
bahish cetogR^ihItaM sad dR^iShTaM vaitathyam etayoH // MandUpK_2.9 //

jAgradvR^ittAvapi tv antash cetasA kalpitaM tv asat /
bahishcetogR^ihItaM sad yuktaM vaitathyam etayoH // MandUpK_2.10 //

ubhayor api vaitathyaM bhedAnAM sthAnayor yadi /
ka etAn budhyate bhedAn ko vai teShAM vikalpakaH // MandUpK_2.11 //

kalpayaty AtmanAtmAnam AtmA devaH svamAyayA /
sa eva budhyate bhedAn iti vedAntanishcayaH // MandUpK_2.12 //

vikaroty aparAn bhAvAn antashcitte vyavasthitAn /
niyatAMsh ca bahishcitta evaM kalpayate prabhuH // MandUpK_2.13 //

cittakAlA hi ye 'ntas tu dvayakAlAsh ca ye bahiH /
kalpitA eva te sarve visheSho nAnyahetukaH // MandUpK_2.14 //

avyaktA eva ye 'ntas tu sphuTA eva ca ye bahiH /
kalpitA eva te sarve visheShas tv indriyAntare // MandUpK_2.15 //

jIvaM kalpayate pUrvaM vaco bhAvAn pR^ithagvidhAn /
bAhyAn AdhyAtmikAMsh caiva yathAvidyas tathAsmR^itiH // MandUpK_2.16 //

anishcitA yathA rajjur andhakAre vikalpitA /
sarpadhArAdibhir bhAvais tadvad AtmA vikalpitaH // MandUpK_2.17 //

nishcitAyAM yathA rajjvAM vikalpo vinivartate /
rajjur eveti cAdvaitaM tadvad AtmavinishcayaH // MandUpK_2.18 //

prANAdibhir anantaish ca bhAvair etair vikalpitaH /
mAyaiShA tasya devasya yayA saMmohitaH svayam // MandUpK_2.19 //

prANa iti prANavido bhUtAnIti ca tadvidaH /
guNA iti guNavidas tattvAnIti ca tadvidaH // MandUpK_2.20 //

pAdA iti pAdavido viShayA iti ca tadvidaH /
lokA iti lokavido devA iti ca tadvidaH // MandUpK_2.21 //

vedA iti vedavido yaj~nA iti ca tadvidaH /
bhokteti ca bhoktR^ivido bhojyam iti ca tadvidaH // MandUpK_2. 22 //

sUkShma iti sUkShmavidaH sthUla iti ca tadvidaH /
mUrta iti mUrtavido 'mUrta iti ca tadvidaH // MandUpK_2.23 //

kAla iti kAlavido disha iti ca tadvidaH /
vAdA iti vAdavido bhuvanAnIti tadvidaH // MandUpK_2.24 //

mana iti manovido buddhir iti ca tadvidaH /
cittam iti cittavido dharmAdharmau ca tadvidaH // MandUpK_2.25 //

paJNcaviMshaka ity eke ShaDvisha iti cApare /
ekatriMshaka ity Ahur ananta iti cApare // MandUpK_2.26 //

lokAMl lokavidaH prAhur AshramA iti tadvidaH /
strIpuMnapuMsakaM laiN^gAH parAparam athApare // MandUpK_2.27 //

sR^iShTir iti sR^iShTivido laya iti ca tadvidaH /
sthitir iti sthitividaH sarve ceha tu sarvadA // MandUpK_2.28 //

yaM bhAvaM darshayed yasya taM bhAvaM sa tu pashyati /
taM cAvati sa bhUtvAsau tadgrahaH samupaiti tam // MandUpK_2.29 //

etair eSho 'pR^ithagbhAvaiH pR^ithag eveti lakShitaH /
evaM yo veda tattvena kalpayet so 'vishaN^kitaH // MandUpK_2.30 //

svapnamAye yathA dR^iShTaM gandharvanagaraM yathA /
tathA vishvam idaM dR^iShTaM vedAnteShu vicakShaNaiH // MandUpK_2.31 //

na nirodho na cotpattir na baddho na ca sAdhakaH /
na mumukShur na vai mukta ity eShA paramArthatA // MandUpK_2.32 //

bhAvair asadbhir evAyam advayena ca kalpitaH /
bhAvA apy advayenaiva tasmAd advayatA shivA // MandUpK_2.33 //

nAtmabhAvena nAnedaM na svenApi kathaJNcana /
na pR^ithaÇ nApR^ithak kiJNcid iti tattvavido viduH // MandUpK_2.34 //

vItarAgabhayakrodhair munibhir vedapAragaiH /
nirvikalpo hy ayaM dR^iShTaH prapaJNcopashamo 'dvayaH // MandUpK_2.35 //

tasmAd evaM viditvainam advaite yojayet smR^itim /
advaitaM samanuprApya jaDavallokam Acaret // MandUpK_2.36 //

niHstutir nirnamaskAro niHsvadhAkAra eva ca /
calAcalaniketash ca yatir yAdR^icchiko bhavet // MandUpK_2.37 //

tattvam AdhyAtmikaM dR^iShTvA tattvaM dR^iShTvA tu bAhyataH /
tattvIbhUtas tadArAmas tattvAd apracyuto bhavet // MandUpK_2.38 //


_______________________________________________________________________



upAsanAshrito dharmo jAte brahmaNi vartate /
prAgutpatter ajaM sarvaM tenAsau kR^ipaNaH smR^itaH // MandUpK_3.1 //

ato vakShyAmy akArpaNyam ajAti samatAM gatam /
yathA na jAyate kiJNcij jAyamAnaM samantataH // MandUpK_3.2 //

AtmA hy AkAshavajjIvair ghaTAkAshair ivoditaH /
ghaTAdivac ca saMghAtair jAtAv etan nidarshanam // MandUpK_3.3 //

ghaTAdiShu pralIneShu ghaTAkAshAdayo yathA /
AkAshe saMpralIyante tadvaj jIvA ihAtmani // MandUpK_3.4 //

yathaikasmin ghATAkAshe rajodhUmAdibhir yute /
na sarve saMprayujyante tadvaj jIvAH sukhAdibhiH // MandUpK_3.5 //

rUpakAryasamAkhyAsh ca bhidyante tatra tatra vai /
AkAshasya na bhedo 'sti tadvaj jIveShu nirNayaH // MandUpK_3.6 //

nAkAshasya ghaTAkAsho vikArAvayavau yathA /
naivAtmanaH sadA jIvo vikArAvayavau tathA // MandUpK_3.7 //

yathA bhavati bAlAnAM gaganaM malinaM malaiH /
tathA bhavaty abuddhAnAm AtmApi malino malaiH // MandUpK_3.8 //

maraNe saMbhave caiva gatyAgamanayor api /
sthitau sarvasharIreShu AkAshenAvilakShaNaH // MandUpK_3.9 //

saMghAtAH svapnavat sarve AtmamAyAvisarjitAH /
Adhikye sarvasAmye vA nopapattir hi vidyate // MandUpK_3.10 //

rasAdayo hi ye koshA vyAkhyAtAs taittirIyake /
teShAm AtmA paro jIvaH khaM yathA saMprakAshitaH // MandUpK_3.11 //

dvayor dvayor madhuj~nAne paraM brahma prakAshitam /
pR^ithivyAmudare caiva yathAkAshaH prakAshitaH // MandUpK_3.12 //

jIvAtmanor ananyatvam abhedena prashasyate /
nAnAtvaM nindyate yac ca tad evaM hi samaJNjasam // MandUpK_3.13 //

jIvAtmanoH pR^ithaktvaM yat prAgutpatteH prakIrtitam /
bhaviShyadvR^ityA gauNaM tan mukhyatvaM hi na yujyate // MandUpK_3.14 //

mR^illohavisphuliN^gAdyaiH sR^iShTir yA coditAnyathA /
upAyaH so 'vatArAya nAsti bhedaH kathaJNcana // MandUpK_3.15 //

AshramAstrividhA hInamadhyamotkR^iShTadR^iShTayaH /
upAsanopadiShTeyaM tadartham anukampayA // MandUpK_3.16 //

svasiddhAntavyavasthAsu dvaitino nishcitA dR^iDham /
parasparaM virudhyante tairayaM na virudhyate // MandUpK_3.17 //

advaitaM paramArtho hi dvaitaM tadbheda ucyate /
teShAm ubhayathA dvaitaM tenAyaM na viruddhyate // MandUpK_3.18 //

mAyayA bhidyate hy etan nAnyathAjaM kathaJNcana /
tattvato bhidyamAne hi martyatAm amR^itaM vrajet // MandUpK_3.19 //

ajAtasyaiva bhAvasya jAtim icchanti vAdinaH /
ajAto hy amR^ito bhAvo martyatAM katham eShyati // MandUpK_3.20 //

na bhavaty amR^itaM martyaM na martyam amR^itaM tathA /
prakR^iter anyathAbhAvo na kathaJNcid bhaviShyati // MandUpK_3.21 //

svabhAvenAmR^ito yasya bhAvo gacchati martyatAm /
kR^itakenAmR^itas tasya kathaM sthAsyati nishcalaH // MandUpK_3.22 //

bhUtato 'bhUtato vApi sR^ijyamAne samA shrutiH /
nishcitaM yuktiyuktaM ca yat tad bhavati netarat // MandUpK_3.23 //

neha nAneti cAmnAyAd indro mAyAbhir ity api /
ajAyamAno bahudhA mAyayA jAyate tu saH // MandUpK_3.24 //

saMbhUter apavAdAc ca saMbhavaH pratiShidhyate /
ko nv enaM janayed iti kAraNaM pratiShidhyate // MandUpK_3.25 //

sa eSha neti netIti vyAkhyAtaM nihnute yataH /
sarvam agrAhyabhAvena hetunAjaM prakAshate // MandUpK_3.26 //

sato hi mAyayA janma yujyate na tu tattvataH /
tattvato jAyate yasya jAtaM tasya hi jAyate // MandUpK_3.27 //

asato mAyayA janma tattvato naiva yujyate /
vandhyAputro na tattvena mAyayA vApi jAyate // MandUpK_3.28 //

yathA svapne dvayAbhAsaM spandate mAyayA manaH /
tathA jAgraddvayAbhAsaM spandate mAyayA manaH // MandUpK_3.29 //

advayaM ca dvayAbhAsaM manaH svapne na saMshayaH /
advayaM ca dvayAbhAsaM tathA jAgran na saMshayaH // MandUpK_3.30 //

manodR^ishyam idaM dvaitaM yat kiJNcit sacarAcaram /
manaso hy amanIbhAve dvaitaM naivopalabhyate // MandUpK_3.31 //

AtmasatyAnubodhena na saMkalpayate yadA /
amanastAM tadA yAti grAhyAbhAve tadagraham // MandUpK_3.32 //

akalpamajaM j~nAnaM j~neyAbhinnaM pracakShate /
brahma j~neyam ajaM nityam ajenAjaM vibudhyate // MandUpK_3.33 //

nigR^ihItasya manaso nirvikalpasya dhImataH /
pracAraH sa tu vij~neyaH suShupte 'nyo na tatsamaH // MandUpK_3.34 //

lIyate hi suShupte tan nigR^ihItaM na lIyate /
tad eva nirbhayaM brahma j~nAnalokaM samantataH // MandUpK_3.35 //

ajam anindram asvapnam anAmakam arUpakam /
sakR^idvibhAtaM sarvaj~naM nopacAraH kathaJNcana // MandUpK_3.36 //

sarvAbhilApavigataH sarvacintAsamutthitaH /
suprashAntaH sakR^ijjyotiH samAdhir acalo 'bhayaH // MandUpK_3.37 //

graho na tatra notsargash cintA yatra na vidyate /
AtmasaMsthaM tadA j~nAnam ajAti samatAM gatam // MandUpK_3.38 //

asparshayogo vai nAma durdarshaH sarvayogibhiH /
yogino bibhyati hy asmAd abhaye bhayadarshinaH // MandUpK_3.39 //

manaso nigrahAyattam abhayaM sarvayoginAm /
duHkhakShayaH prabodhash cApy akShayA shAntir eva ca // MandUpK_3.40 //

utseka udadher yadvat kushAgreNaikabindunA /
manaso nigrahas tadvad bhaved aparikhedataH // MandUpK_3.41 //

upAyena nigR^ihNIyAd vikShiptaM kAmabhogayoH /
suprasannaM laye caiva yathA kAmo layas tathA // MandUpK_3.42 //

duHkhaM sarvam anusmR^itya kAmabhogAn nivartayet /
ajaM sarvamanusmR^itya jAtaM naiva tu pashyati // MandUpK_3.43 //

laye saMbodhayec cittaM vikShiptaM shamayet punaH /
sakaShAyaM vijAnIyAt samaprAptaM na cAlayet // MandUpK_3.44 //

nAsvAdayet sukhaM tatra niHsaN^gaH praj~nayA bhavet /
nishcalaM nishcarac cittam ekIkuryAt prayatnataH // MandUpK_3.45 //

yadA na lIyate cittaM na ca vikShipyate punaH /
aniN^ganam anAbhAsaM niShpannaM brahma tat tadA // MandUpK_3.46 //

svasthaM shAntaM sanirvANam akathyaM sukham uttamam /
ajam ajena j~neyena sarvaj~naM paricakShate // MandUpK_3.47 //

na kashcij jAyate jIvaH saMbhavo 'sya na vidyate /
etat tad uttamaM satyaM yatra kiJNcin na jAyate // MandUpK_3.48 //


_______________________________________________________________________



j~nAnenAkAshakalpena dharmAnyo gaganopamAn /
j~neyAbhinnena saMbuddhas taM vande dvipadAM varam // MandUpK_4.1 //

asparshayogo vai nAma sarvasattvasukho hitaH /
avivAdo 'viruddhash ca deshitas taM namAmy aham // MandUpK_4.2 //

bhUtasya jAtim icchanti vAdinaH kecid eva hi /
abhUtasyApare dhIrA vivadantaH parasparam // MandUpK_4.3 //

bhUtaM na jAyate kiJNcid abhUtaM naiva jAyate /
vivadanto 'dvayA hy evam ajAtiM khyApayanti te // MandUpK_4.4 //

khyApyamAnAm ajAtiM tair anumodAmahe vayam /
vivadAmo na taiH sArdham avivAdaM nibodhata // MandUpK_4.5 //

ajAtasyaiva dharmasya jAtim icchanti vAdinaH /
ajAto hy amR^ito dharmo martyatAM katham eShyati // MandUpK_4.6 //

na bhavaty amR^itaM martyaM na martyam amR^itaM tathA /
prakR^iter anyathAbhAvo na kathaJNcid bhaviShyati // MandUpK_4.7 //

svabhAvenAmR^ito yasya dharmo gacchati martyatAm /
kR^itakenAmR^itas tasya kathaM sthAsyati nishcalaH // MandUpK_4.8 //

sAMsiddhikI svAbhAvikI sahajA akR^itA ca yA /
prakR^itiH seti vij~neyA svabhAvaM na jahAti yA // MandUpK_4.9 //

jarAmaraNanirmuktAH sarve dharmAH svabhAvataH /
jarAmaraNam icchantash cyavante tanmanIShayA // MandUpK_4.10 //

kAraNaM yasya vai kAryaM kAraNaM tasya jAyate /
jAyamAnaM katham ajaM bhinnaM nityaM kathaM ca tat // MandUpK_4.11 //

kAraNAd yady ananyatvam ataH kAryam ajaM yadi /
jAyamAnAd dhi vai kAryAt kAraNaM te kathaM dhruvam // MandUpK_4.12 //

ajAd vai jAyate yasya dR^iShTAntas tasya nAsti vai /
jAtAc ca  jAyAmAnasya na vyavasthA prasajyate // MandUpK_4.13 //

hetor AdiH phalaM yeShAm Adir hetuH phalasya ca /
hetoH phalasya cAnAdiH kathaM tair upavarNyate // MandUpK_4.14 //

hetor AdiH phalaM yeShAm Adir hetuH kalasya ca /
tathA janma bhavet teShAM putrAj janma pitur yathA // MandUpK_4.15 //

saMbhave hetuphalayor eShitavyaH kramas tvayA /
yugapatsaMbhave yasmAd asaMbandho viShANavat // MandUpK_4.16 //

phalAd utpadyamAnaH san na te hetuH prasidhyati /
aprasiddhaH kathaM hetuH phalam utpAdayiShyati // MandUpK_4.17 //

yadi hetoH phalAt siddhiH phalasiddhish ca hetutaH /
katarat pUrvaniShpannaM yasya siddhir apekShayA // MandUpK_4.18 //

ashaktir aparij~nAnaM kramakopo 'tha vA punaH /
evaM hi sarvathA buddhair ajAtiH paridIpitA // MandUpK_4.19 //

bIjAN^kurAkhyo dR^iShTAntaH sadA sAdhyasamo hi sa /
na hi sAdhyasamo hetuH siddhau sAdhyasya yujyate // MandUpK_4.20 //

pUrvAparAparij~nAnam ajAteH paridIpakam /
jAyamAnAd dhi vai dharmAt kathaM pUrvaM na gR^ihyate // MandUpK_4.21 //

svato vA parato vApi na kiJNcid vastu jAyate /
sad asat sadasad vApi na kiJNcid vastu jAyate // MandUpK_4.22 //

hetur na jAyate 'nAdeH phalaM cApi svabhAvataH /
Adir na vidyate yasya tasya hy Adir na vidyate // MandUpK_4.23 //

praj~napteH sanimittatvam anyathA dvayanAshataH /
saMkleshasyopalabdhesh ca paratantrAstitA matA // MandUpK_4.24 //

praj~napteH sanimittatvam iShyate yuktidarshanAt /
nimittasyAnimittatvam iShyate bhUtadarshanAt // MandUpK_4.25 //

cittaM na saMspR^ishaty arthaM nArthAbhAsaM tathaiva ca /
abhUto hi yatash cArtho nArthAbhAsas tataH pR^ithak // MandUpK_4.26 //

nimittaM na sadA cittaM saMspR^ishaty adhvasu triShu /
animitto viparyAsaH kathaM tasya bhaviShyati // MandUpK_4.27 //

tasmAn na jAyate cittaM cittadR^ishyaM na jAyate /
tasya pashyanti ye jAtiM khe vai pashyanti te padam // MandUpK_4.28 //

ajAtaM jAyate yasmAd ajAtiH prakR^itis tataH /
prakR^iter anyathAbhAvo na kathaJNcid bhaviShyati // MandUpK_4.29 //

anAder antavattvaM ca saMsArasya na setsyati /
anantatA cAdimato mokShasya na bhaviShyati // MandUpK_4.30 //

AdAvante ca yan nAsti vartamAne 'pi tat tathA /
vitathaiH sadR^ishAH santo 'vitathA iva lakShitAH // MandUpK_4.31 //

saprayojanatA teShAM svapne vipratipadyate /
tasmAd Adyantavattvena mithyaiva khalu te smR^itAH // MandUpK_4.32 //

sarve dharmA mR^iShA svapne kAyasyAntanidarshanAt /
saMvR^itte 'smin pradeshe vai bhUtAnAM darshanaM kutaH // MandUpK_4.33 //

na yuktaM darshanaM gatvA kAlasyAniyamAd gatau /
pratibuddhash ca vai sarvas tasmin deshe na vidyate // MandUpK_4.34 //

mitrAdyaiH saha saMmantrya saMbuddhau na prapadyate /
gR^ihItaM cApi yat kiJNcit pratibuddho na pashyati // MandUpK_4.35 //

svapne cAvastukaH kAyaH pR^ithag anyasya darshanAt /
yathA kAyas tathA sarvaM cittadR^ishyam avastukam // MandUpK_4.36 //

grahaNAj jAgaritavat taddhetuH svapna iShyate /
tad dhetutvAt tu tasyaiva sajjAgaritam iShyate // MandUpK_4.37 //

utpAdasyAprasiddhatvAd ajaM sarvam udAhR^itam /
na ca bhUtAd abhUtasya saMbhavo 'sti kathaJNcana // MandUpK_4.38 //

asaj jAgarite dR^iShTvA svapne pashyati tanmayaH /
asatsvapne 'pi dR^iShTvA ca pratibuddhau na pashyati // MandUpK_4.39 //

nAsty asaddhetukam asat sadasaddhetukaM tathA /
sac ca saddhetukaM nAsti saddhetukam asat kutaH // MandUpK_4.40 //

viparyAsAd yathA jAgrad acintyAn bhUtavat spR^ishet /
tathA svapne viparyAsAd dharmAMs tatraiva pashyati // MandUpK_4.41 //

upalambhAt samAcArAd asti vastutvavAdinAm /
jAtis tu deshitA buddhair ajAtes trasatAM sadA // MandUpK_4.42 //

ajAtes trasatAM teShAm upalambhAd viyanti ye /
jAtidoShA na setsyanti doSho 'py alpo bhaviShyati // MandUpK_4.43 //

upalambhAt samAcArAn mAyAhastI yathocyate /
upalambhAt samAcArAd asti vastu tathocyate // MandUpK_4.44 //

jAtyAbhAsaM calAbhAsaM vastvAbhAsaM tathaiva ca /
ajAcalam avastutvaM vij~nAnaM shAntam advayam // MandUpK_4.45 //

evaM na jAyate cittam evaM dharmA ajAH smR^itAH /
evam eva vijAnanto na patanti viparyaye // MandUpK_4.46 //

R^ijuvakrAdikAbhAsam alAtaspanditaM yathA /
grahaNagrAhakAbhAsaM vij~nAnaspanditaM tathA // MandUpK_4.47 //

aspandamAnam alAtam anAbhAsam ajaM yathA /
aspandamAnaM vij~nAnam anAbhAsam ajaM tathA // MandUpK_4.48 //

alAte spandamAne vai nAbhAsA anyato bhuvaH /
na tato 'nyatra nispandAn nAlAtaM pravishanti te // MandUpK_4.49 //

na nirgatA alAtAt te dravyatvAbhAvayogataH /
vij~nAne 'pi tathaiva syur AbhAsasyAvisheShataH // MandUpK_4.50 //

vij~nAne spandamAne vai nAbhAsA anyatobhuvaH /
na tato 'nyatra nispandAn na vij~nAnaM vishanti te // MandUpK_4.51 //

na nirgatAs te vij~nAnAd dravyatvAbhAvayogataH /
kAryakAraNatAbhAvAd yato 'cintyAH sadaiva te // MandUpK_4.52 //

dravyaM dravyasya hetuH syAd anyad anyasya caiva hi /
dravyatvam anyabhAvo vA dharmANAM nopapadyate // MandUpK_4.53 //

evaM na cittajA dharmAsh cittaM vApi na dharmajam /
evaM hetuphalAjAtiM pravishanti manIShiNaH // MandUpK_4.54 //

yAvad dhetuphalAveshas tAvad dhetuphalodbhavaH /
kShINe hetuphalAveshe nAsti hetuphalodbhavaH // MandUpK_4.55 //

yAvad dhetuphalAveshaH saMsAras tAvadAyataH /
kShINe hetuphalAveshe saMsAraM na prapadyate // MandUpK_4.56 //

saMvR^ityA jAyate sarvaM shAshvataM nAsti tena vai /
sadbhAvena hy ajaM sarvam ucchedas tena nAsti vai // MandUpK_4.57 //

dharmA ya iti jAyante jAyante te na tattvataH /
janma mAyopamaM teShAM sA ca mAyA na vidyate // MandUpK_4.58 //

yathA mAyAmayAd bIjAj jAyate tanmayoN^kuraH /
nAsau nityo na cocchedI tadvad dharmeShu yojanA // MandUpK_4.59 //

nAjeShu sarvadharmeShu shAshvatAshAshvatAbhidhA /
yatra varNA na vartante vivekas tatra nocyate // MandUpK_4.60 //

yathA svapne dvayAbhAsaM cittaM calati mAyayA /
tathA jAgrad dvayAbhAsaM cittaM calati mAyayA // MandUpK_4.61 //

advayaM ca dvayAbhAsaM cittaM svapne na saMshayaH /
advayaM ca dvayAbhAsaM tathA jAgran na saMshayaH // MandUpK_4.62 //

svapnadR^ik pracaran svapne dikShu vai dashasu sthitAn /
aNDajAn svedajAn vApi jIvAn pashyati yAn sadA // MandUpK_4.63 //

svapnadR^ikcittadR^ishyAs te na vidyante tataH pR^ithak /
tathA tad dR^ishyam evedaM svapnadR^ikcittam iShyate // MandUpK_4.64 //

cara¤ jAgarite jAgrad dikShu vai dashasu sthitAn /
aNDajAn svedajAn vApi jIvAn pashyati yAn sadA // MandUpK_4.65 //

jAgrac cittekShaNIyAs te na vidyante tataH pR^ithak /
tathA tad dR^ishyam evedaM jAgratash cittam iShyate // MandUpK_4.66 //

ubhe hy anyonyadR^ishye te kiM tad astIti cocyate /
lakShaNAshUnyam ubhayaM tan mate naiva gR^ihyate // MandUpK_4.67 //

yathA svapnamayo jIvo jAyate mriyate 'pi ca /
tathA jIvA amI sarve bhavanti na bhavanti ca // MandUpK_4.68 //

yathA mAyAmayo jIvo jAyate mriyate 'pi ca /
tathA jIvA amI sarve bhavanti na bhavanti ca // MandUpK_4.69 //

yathA nirmitako jIvo jAyate mriyate 'pi ca /
tathA jIvA amI sarve bhavanti na bhavanti ca // MandUpK_4.70 //

na kashcij jAyate jIvaH saMbhavo 'sya na vidyate /
etat tad uttamaM satyaM yatra kiJNcin na jAyate // MandUpK_4.71 //

cittaspandikam evedaM grAhyagrAhakavad dvayam /
cittaM nirviShayaM nityam asaN^gaM tena kIrtitam // MandUpK_4.72 //

yo 'sti kalpitasaMvR^ityA paramArthena nAsty asau /
paratantrAbhisaMvR^ityA syAn nAsti paramArthataH // MandUpK_4.73 //

ajaH kalpitasaMvR^ityA paramArthena nApy ajaH /
paratantrAdiniShpattyA saMvR^ityA jAyate tu saH // MandUpK_4.74 //

abhUtAbhinivesho 'sti dvayaM tatra na vidyate /
dvayAbhAvaM sa buddhvaiva nirnimitto na jAyate // MandUpK_4.75 //

yadA na labhate hetUn uttamAdhamamadhyamAn /
tadA na jAyate cittaM hetvabhAve phalaM kutaH // MandUpK_4.76 //

animittasya cittasya yAnutpattiH samAdvayA /
ajAtasyaiva sarvasya cittadR^ishyaM hi tadyataH // MandUpK_4.77 //

buddhvA nimittatAM satyAM hetuM pR^ithag anApnuvan /
vItashokaM tathAkAmam abhayaM padam ashnute // MandUpK_4.78 //

abhUtAbhiniveshAd dhi sadR^ishe tat pravartate /
vastvabhAvaM sa budhvaiva niHsaN^gaM vinivartate // MandUpK_4.79 //

nivR^ittasyApravR^ittasya nishcalA hi tathA sthitiH /
viShayaH sa hi buddhAnAM tat sAmyam ajam advayam // MandUpK_4.80 //

ajam anidram asvapnaM prabhAtaM bhavati svayam /
sakR^idvibhAto hy evaiSha dharma dhAtusvabhAvataH // MandUpK_4.81 //

sukham Avriyate nityaM duHkhaM vivriyate sadA /
yasya kasya ca dharmasya graheNa bhagavAn asau // MandUpK_4.82 //

asti nAsty asti nAstIti nAsti nAstIti vA punaH /
calasthirobhayAbhAvair AvR^iNotye va bAlishaH // MandUpK_4.83 //

koThyash catasra etAs tu grahair yAsAM sadA vR^itaH /
bhagavAn Abhir aspR^iShTo yena dR^iShTaH sa sarvadR^ik // MandUpK_4.84 //

prApya sarvaj~natAM kR^itsnAM brAhmaNyaM padam advayam /
anApannAdimadhyAntaM kim ataH param Ihate // MandUpK_4.85 //

viprANAM vinayo hy eSha shamaH prAkR^ita ucyate /
damaH prakR^itidAntatvAd evaM vidvA¤ shamaM vrajet // MandUpK_4.86 //

savastu sopalambhaM ca dvayaM laukikam iShyate /
avastu sopalambhaM ca shuddhaM laukikam iShyate // MandUpK_4.87 //

avastv anupalambhaM ca lokottaram iti smR^itam /
j~nAnaM j~neyaM ca vij~neyaM sadA buddhaiH prakIrtitam // MandUpK_4.88 //

j~nAne ca trividhe j~neye krameNa vidite svayam /
sarvaj~natA hi sarvatra bhavatIha mahAdhiyaH // MandUpK_4.89 //

heyaj~neyApyapAkyAni vij~neyAny agrayANataH /
teShAm anyatra vij~neyAd upalambhas triShu smR^itaH // MandUpK_4.90 //

prakR^ityAkAshavaj j~neyAH sarve dharmA anAdayaH /
vidyate na hi nAnAtvaM teShAM kvacana kiJNcanaH // MandUpK_4.91 //

AdibuddhAH prakR^ityaiva sarve dharmAH sunishcitAH /
yasyaivaM bhavati kShAntiH so 'mR^itatvAya kalpate // MandUpK_4.92 //

AdishAntA hy anutpannAH prakR^ityaiva sunirvR^itAH /
sarve dharmAH samAbhinnA ajaM sAmyaM vishAradam // MandUpK_4.93 //

vaishAradyaM tu vai nAsti bhede vicaratAM sadA /
bhedanimnAH pR^ithagvAdAs tasmAt te kR^ipaNAH smR^itAH // MandUpK_4.94 //

aje sAmye tu ye kecid bhaviShyanti sunishcitAH /
te hi loke mahAj~nAnAs tac ca loko na gAhate // MandUpK_4.95 //

ajeShv ajam asaMkrAntaM dharmeShu j~nAnam iShyate /
yato na kramate j~nAnam asaN^gaM tena kIrtitam // MandUpK_4.96 //

aNumAtre 'pi vaidharmye jAyamAne 'vipashcitaH /
asaN^gatA sadA nAsti kimutAvaraNacyutiH // MandUpK_4.97 //

alabdhAvaraNAH sarve dharmAH prakR^itinirmalAH /
Adau buddhAs tathA muktA budhyanta iti nAyakAH // MandUpK_4.98 //

kramate na hi buddhasya j~nAnaM dharmeShu tAyinaH /
sarve dharmAs tathA j~nAnaM naitad buddhena bhAShitam // MandUpK_4.99 //

durdarsham atigambhIram ajaM sAmyaM vishAradam /
buddhvA padam anAnAtvaM namaskurmo yathAbalam // MandUpK_4.100 //

