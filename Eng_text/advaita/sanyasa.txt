%@@1
% File name             : sanyasa.itx
%--------------------------------------------
% Text title            : Sanyasa Upanishad
% Author                : Vedic tradition
% Language              : Sanskrit
% Subject               : philosophy/hinduism/religion
% Description/comments  : # 65 / 108; Sama veda - sanyasa upanishad
% Transliterated by     : Sunder Hattangadi
% Proofread by          : Sunder Hattangadi
% Latest update         : July 20, 2000
% Send corrections to   : sanskrit@cheerful.com
%
% Special Instructions:
% i1h.hdr,ijag.inc,itrans.sty,multicol.sty,iarticle.sty
% Transliteration scheme: ITRANS 5.2
% Site access  :         
% http://sanskrit.gde.to
% http://www.alkhemy.com/sanskrit/
% ftp://jaguar.cs.utah.edu/sanskrit/sanskrit.html
%-----------------------------------------------------
% The text is to be used for personal studies and research only.
% Any use for commercial purpose is prohibited as a 'gentleman's'
% agreement.
% @@2
%
% Please ignore the following commands upto #indian and others with
% \ mark,
% which are needed for devanaagarii output and formatting.
%--------------------------------------------------------
%--------------------------------------------------------
%--------------------------------------------------------

\documentstyle[11pt,multicol,itrans]{article}
%\documentclass[11pt]{article}
%\usepackage{multicol}
#include=ijag.inc
#endwordvowel=.h
\portraitwide
\parindent=100pt                
\let\usedvng=\Largedvng      % for 1 column     
\pagenumbering{itrans} 
\def\engtitle#1{\hrule\medskip\centerline{\large #1}}
\def\itxtitle#1{\medskip\centerline{\LARGEdvng #1}\medskip\hrule}
\def\endtitles{\medskip\obeyspaceslines}
%%
\begin{document}

\engtitle{.. Sanyasa Upanishad ..}##
\itxtitle{.. sa.nnyaasopanishhat.h..}##\endtitles##
sa.nnyaasopanishhadvedya.n sa.nnyaasipaTalaashrayam.h .
sattaasaamaanyavibhava.n svamaatramiti bhaavaye ..
AUM aapyaayantu maamaa~Ngaani vaakpraaNashchakshuH 
shrotramatho balamindriyaaNi cha .. sarvaaNi sarvaM brahmopanishhadaM
maahaM brahma niraakuryaaM maa maa brahma niraakarodaniraakaraNa\-
mastvaniraakaraNaM mestu tadaatmani nirate ya upanishhatsu dharmaaste
mayi santu te mayi santu . AUM shaantiH shaantiH shaantiH ..
hariH AUM athaataH sa.nnyaasopanishhada.n vyaakhyaasyaamo
yo.anukrameNa sa.nnyasyati sa sa.nnyasto bhavati . ko.aya.n sa.nnyaasa
uchyate katha.n sa.nnyasto bhavati . ya aatmaana.n kriyaabhirgupta.n karoti 
maataraM pitaraM bhaaryaaM putraanbandhuunanumodayitvaa ye
chaasyartvijastaansarvaa.nshcha puurvavatpraaNitvaa vaishvaanareshhTi.n 
nirvapetsarvasva.n dadyaadyajamaanasya gaa R^itvijaH sarvaiH paatraiH 
samaaropya yadaahavaniiye gaarhapatye vaanvahaaryapachane 
sabhyaavasathyoshcha praaNaapaanavyaanodaanasamaanaansarvaansarveshhu
samaaropayet.h . sashikhaankeshaanvisR^ijya yaj~nopaviita.n chhittvaa putra.n 
dR^ishhTvaa tva.n yaj~nastva.n sarvamityanumantrayet.h .
yadyaputro bhavatyaatmaanamevema.n dhyaatvaa.anavekshamaaNaH
praachiimudiichi.n vaa dishaM pravrajechcha . trishhu varNeshhu 
bhikshaacharya.n charet.h . paaNipaatreNaanaashana.n kuryaat.h .
aushhadhavadahanamaacharet.h . aushhadhavadashanaM praashniiyaat.h .
yathaalaabhamashniiyaatpraaNasandhaaraNaartha.n yathaa medovR^iddhirna
jaayate . kR^isho bhuutvaa graama ekaraatra.n nagare pa~ncharaatra.n 
chaturomaasaanvaarshhikaangraame vaa nagare vaapi vaset.h . 
vishiirNavastra.n valkala.n vaa pratigR^ihNiiyaanaanyatpratigR^ihNiiyaadyadyashakto
bhavati kleshatastapyate  tapa iti . yo vaa eva.n krameNa sa.nnyasyati yo vaa
evaM pashyati kimasya yaj~nopaviita.n kaasya shikhaa katha.n vaasyopasparshanamiti .
ta.n hovaachedamevaasya tadyaj~nopaviita.n yadaatmadhyaana.n vidyaa shikhaa 
niiraiH sarvatraavasthitaiH kaarya.n nirvartayannudarapaatreNa jalatiire niketanam.h .
brahmavaadino vadantyastamita aaditye katha.n vaasyopasparshanamiti . 
taanhovaacha yathaahani tathaa raatrau naasya nakta.n na divaa tadapyetadR^ishhiNoktam.h .
sa.nkR^iddivaa haivaasmai bhavati ya eva.nvidvaanetenaatmaana.n sa.ndhatte ..
iti prathamo.adhyaayaH .. 1.. 
AUM chatvaari.nshhatsa.nskaarasaMpannaH sarvato 
viraktashchittashuddhimetyaashaasuuyershhyaaha.nkaara.n 
dagdhvaa saadhanachatushhTayasaMpanna eva sa.nnyastumarhati .
sa.nnyaasa.n nishchaya.n kR^itvaa punarna cha karoti yaH .
sa kuryaatkR^ichchhramaatra.n tu punaH sa.nnyastumarhati ., 1..
sa.nnyaasaM paatayedyastu patita.n nyaasayettu yaH .
sa.nnyaasavighnakartaa cha triinetaanpatitaanviduH .. 2.. iti..
atha shhaNDaH patito.a~NgavikalaH straiNo badhiro.arbhako muukaH 
paashhaNDashchakrii li~Ngii kushhThii vaikhaanasaharadvijau
bhR^itakaadhyaapakaH shipivishhTo.anagniko naastiko vairaagyavanto.apyete 
na sa.nnyaasaarhaaH . sa.nnyastaa yadyapi mahaavaakyopadeshe naadhikaariNaH .. 
aaruuDhapatitaapatya.n kunakhii shyaavadantakaH .
kshiibastathaa~Ngavikalo naiva sa.nnyastumarhati .. 3..
saMpratyavasitaanaa.n cha mahaapaatakinaa.n tathaa .
vraatyaanaamabhishastaanaa.n sa.nnyaasa.n na kaarayet.h .. 4..
vratayaj~natapodaanahomasvaadhyaayavarjitam.h .
satyashauchaparibhrashhTa.n sa.nnyaasa.n na kaarayet.h .. 5..
ete naarhanti sa.nnyaasamaatureNa vinaa kramam.h .
AUM bhuuH svaaheti shikhaamutpaaTya yaj~nopaviitaM
bahirna nivaset.h . yasho bala.n j~naana.n vairaagyaM
medhaaM prayachchheti yaj~nopaviita.n chhittvaa AUM bhuuH
svaahetyapsu vastra.n kaTisuuya.n cha visR^ijya sa.nnyastaM
mayeti trivaaramabhimantrayet.h . 
sa.nnyaasina.n dvija.n dR^ishhTvaa sthaanaachchalati bhaaskaraH . 
eshha me maNDalaM bhittvaa paraM brahmaadhigachchhati .. 6..
shhashhTi.n kulaanyatiitaani shhashhTimaagaamikaani cha .
kulaanyuddharate praaj~naH sa.nnyastamiti yo vadet.h .. 7..
ye cha santaanajaa doshhaa ye doshhaa dehasaMbhavaaH .
praishhaagnirnirdahetsarvaa.nstushhaarinniva kaa~nchanam.h .. 8..
sakhaa maa gopaayeti daNDaM parigrahet.h .
daNDa.n tu vaaNava.n saumya.n satvacha.n samaparvakam.h .
puNyasthalasamutpanna.n naanaakalmashhashodhitam.h .. 9..
adagdhamahata.n kiiTaiH parvagranthiviraajitam.h .
naasaadaghna.n shirastulyaM bhruvorvaa bibhR^iyaadyatiH .. 10..
daNDaatmanostu sa.nyogaH sarvathaa tu vidhiiyate .
na daNDena vinaa gachchhedishhukshepatrayaM budhaH .. 11..
jagajjiivana.n jiivanaadhaarabhuutaM maate maamantrayasva sarvasaumyeti
kamaNDaluM parigR^ihya yogapaTTaabhishhikto bhuutvaa yathaasukha.n viharet.h ..
tyaja dharmamadharma.n cha ubhe satyaanR^ite tyaja .
ubhe satyaanR^ite tyaktvaa yena tyajasi tattyaja .. 12..
vairaagyasa.nnyaasii j~naanasa.nnyaasii j~naanavairaagyasa.nnyaasii
karmasa.nnyaasiiti chaaturvidhyamupaagataH . tadyatheti dR^ishhTaanushravika\-
vishhayavaitR^ishhNyametya praakpuNyakarmavisheshhaatsa.nnyastaH 
sa vairaagyasa.nnyaasii . shaastraj~naanaatpaapapuNyalokaanubhavashravaNaa\-
tprapa~nchoparato dehavaasanaa.n shaastravaasanaa.n lokavaasanaa.n tyaktvaa
vamanaannamiva pravR^itti.n sarva.n heyaM matvaa saadhanachatushhTayasaMpanno
yaH sa.nnyasyati sa eva j~naanasa.nnyaasii . krameNa sarvamabhyasya sarvamanubhuuya 
j~naanavairaagyaabhyaa.n svaruupaanusandhaanena dehamaatraavashishhTaH sa.nnyasya 
jaataruupadharo bhavati sa j~naanavairaagyasa.nnyaasii . brahmacharya.n samaapya
gR^ihii bhuutvaa vaanaprasthaashramametya vairaagyaabhaave.apyaashramakramaanusaareNa
yaH sa.nnyasyati sa karmasa.nnyaasii . sa sa.nnyaasaH shhaDvidho bhavati
kuTiichakabahuudakaha.nsaparamaha.nsaturiiyaatiitaavadhuutaashcheti . kuTiichakaH 
shikhaayaj~nopaviiti daNDakamaNDaludharaH kaupiinashaaTiikanthaadharaH 
pitR^imaatR^igurvaaraadhanaparaH piTharakhanitrashikyaadimaatrasaadhanapara
ekatraannaadanaparaH shvetordhvapuNDradhaarii tridaNDaH . bahuudakaH shikhaadikanthaadhara\-
stripuNDradhaarii kuTiichakavatsarvasamo madhukaravR^ittyaashhTakavalaashii .
ha.nso jaTaadhaarii tripuNDrordhvapuNDradhaarii asa.nklR^iptamaadhuukaraannaashii
kaupiinakhaNDatuNDadhaarii . paramaha.nsaH shikhaayaj~nopaviitarahitaH pa~nchagR^iheshhu
karapaatrii ekakaupiinadhaarii shaaTiimekaameka.n vaiNava.n daNDamekashaaTiidharo vaa
bhasmoddhR^ilanaparaH sarvatyaagii turiiyaatiito gomukhavR^ittyaa phalaahaarii annaahaarii
chedgR^ihatraye dehamaatraavashishhTo digaMbaraH kuNapavachchhariinvR^ittikaH .
avadhuutastvaniyamaH patitaabhishastavarjanapuurvaka.n sarvavarNeshhvajagaravR^ittyaahaaraparaH svaruupaanusandhaanaparaH . 
jagattaavadida.n naaha.n savR^ikshatR^iNaparvatam.h . yadbaahya.n
jaDamatyanta.n tatsyaa.n kathamaha.n vibhuH .. 13..   
kaalenaalpena vilayii deho naahamachetanaH .
jaDayaa karNashashhkulyaa kalpamaanakshaNasthayaa .. 14..
shuunyaakR^itiH shuunyabhavaH shabdo naahamachetanaH .
tvachaa kshaNavinaashinyaa praapyo.apraapyo.ayamanyathaa .. 15..
chitprasaadopalabdhaatmaa sparsho naahamachetanaH .
labdhaatmaa jihvayaa tuchchho lolayaa lolasattayaa .. 16..
svalpasyando dravyanishhTho raso naahamachetanaH .
dR^ishyadarshanayorliina.n kshayikshaNavinaashinoH .. 17..
kevale drashhTari kshiiNa.n ruupa.n naahamachetanam.h .
naasayaa gandhajaDayaa kshayiNyaa parikalpitaH .. 18..
pelavo niyataakaaro gandho naahamachetanaH .
nirmamo.amananaH shaanto gatapa~nchendriyabhramaH .. 19..
shuddhachetana evaaha.n kalaakalanavarjitaH .
chaityavarjitachinmaatramahameshho.avabhaasakaH .. 20..
sabaahyaabhyantaravyaapii nishhkalo.aha.n nira~njanaH .
nirvikalpachidaabhaasa eka aatmaasmi sarvagaH .. 21..
mayaiva chetaneneme sarve ghaTapaTaadayaH .
suuryaantaa avabhaasyante diipenevaatmatejasaa .. 22..
mayaivaitaaH sphurantiiha vichitrendriyavR^ittayaH .
tejasaantaHprakaashena yathaagnikaNapa~NktayaH .. 23..
anantaanandasaMbhogaa paropashamashaalinii .
shuddheya.n chinmayii dR^ishhTirjayatyakhiladR^ishhTishhu .. 24..
sarvabhaavaantarasthaaya chaityamuktachidaatmane .
pratyakchaitanyaruupaaya mahyameva namo namaH .. 25..
vichitraaH shaktayaH svachchhaaH samaa yaa nirvikaarayaa .
chitaa kriyante samayaa kalaakalanamuktayaa .. 26..
kaalatrayamupekshitryaa hiinaayaashchaityabandhanaiH .
chitashchaityamupekshitryaaH samataivaavashishhyate .. 27..
saa hi vaachaamagamyatvaadasattaamiva shaashvatiim.h .
nairaatmasiddhaatmadashaamupayaataiva shishhyate .. 28..
iihaaniihaamayairantaryaa chidaavalitaa malaiH .
saa chinnotpaaditu.n shaktaa paashabaddheva pakshiNii .. 29..
ichchhaadveshhasamutthena dvandvamohena jantavaH .
dharaavivaramagnaanaa.n kiiTaanaa.n samataa.n gataaH .. 30..
aatmane.astu namo mahyamavichchhinnachidaatmane .
paraamR^ishhTo.asmi labdho.asmi prodito.asmyachiraadaham.h .
uddhR^ito.asmi vikalpebhyo yo.asmi so.asmi namo.astu te .. 31..
tubhyaM mahyamanantaaya mahya.n tubhya.n chidaatmane .
namastubhyaM pareshaaya namo mahya.n shivaaya cha .. 32..
tishhThannapi hi naasiino gachchhannapi na gachchhati .
shaanto.api vyavahaarasthaH kurvannapi na lipyate .. 33..
sulabhashchaayamatyanta.n suj~neyashchaaptabandhuvat.h .
shariirapadmakuhare sarveshhaameva shhaTpadaH .. 34..
na me bhogasthitau vaa~nchhaa na me bhogavisarjane .
yadaayaati tadaayaatu yatprayaati prayaatu tat.h .. 35..
manasaa manasi chchhinne niraha.nkaara.n gate .
bhaavena galite bhaave svasthastishhThaami kevalaH .. 36..
nirbhaava.n niraha.nkaara.n nirmanaskamaniihitam.h .
kevalaaspandashuddhaatmanyeva tishhThati me ripuH .. 37..
tR^ishhNaarajjugaNa.n chhitvaa machchhariirakapa~njaraat.h .
na jaane kva gatoDDiiya niraha.nkaarapakshiNii .. 38..
yasya naaha.nkR^ito bhaavo buddhiryasya na lipyate .
yaH samaH sarvabhuuteshhu jiivita.n tasya shobhate .. 39..
yo.antaHshiitalayaa buddhyaa raagadveshhavimuktayaa .
saakshivatpashyatiida.n hi jiivita.n tasya shobhate .. 40..
yena samyakparij~naaya heyopaadeyamujjhataa .
chittasyaante.arpita.n chitta.n jiivita.n tasya shobhate .. 41..
graahyagraahakasaMbandhe kshiiNe shaantirudetyalam.h .
sthitimabhyaagataa shaantirmokshanaamaabhidhiiyate .. 42..
bhrashhTabiijopamaa bhuuyo janmaa~Nkuaravivarjitaa .
hR^idi jiivadvimuktaanaa.n shuddhaa bhavati vaasanaa .. 43..
paavanii paramodaaraa shuddhasattvaanupaatinii .
aatmadhyaanamayii nityaa sushhuptistheva tishhThati .. 44..
chetana.n chittarikta.n hi pratyakchetanamuchyate .
nirmanaskasvabhaavatvaanna tatra kalanaamalam.h .. 45..
saa satyataa saa shivataa saavasthaa paaramaatmikii .
sarvaj~nataa saa sa.ntR^iptirnatu yatra manaH kshatam.h .. 46..
pralapanvisR^ijangR^ihNannunmishhannimishhannapi .
nirastamananaanandaH sa.nvinmaatraparo.asmyaham.h .. 47..
mala.n sa.nvedyamutsR^ijya mano nirmuulayanparam.h .
aashaapaashaanala.n chhittvaa sa.nvinmaatraparo.asmyaham.h .. 48..
ashubhaashubhasa.nkalpaH sa.nshaanto.asmi niraamayaH .
nashhTeshhTaanishhTakalanaH sa.nmaatraparosmyaham.h .. 49..
aatmataaparate tyaktvaa nirvibhaago jagatsthitau .
vajrastaMbhavadaatmaanamavalaMbya sthiro.asmyaham.h .. 50..
nirmalaayaa.n niraashaayaa.n svasa.nvittau sthito.asmyaham.h .
iihitaaniihitairmukto heyopaadeyavarjitaH .. 51..
kadaantastoshhameshhyaami svaprakaashapade sthitaH .
kadopashaantamanano dharaNiidharakandare .. 52..
sameshhyaami shilaasaamya.n nirvikalpasamaadhinaa .
nira.nshadhyaanavishraantimuukasya mama mastake .. 53..
kadaa taarNa.n karishhyanti kulaaya.n vanaputrikaaH .
sa.nkalpapaadapa.n tR^ishhNaalata.n chhittvaa manovanam.h .. 54..
vitataaM bhuvamaasaadya viharaabhi yathaasukham.h .
pada.n tadanu yaato.asmi kevalo.asmi jayaamyaham.h .. 55..
nirvaaNo.asmi niriiho.asmi nira.nsho.asmi niriipsitaH .
svachchhatorjitataa sattaa hR^idyataa satyataa j~nataa .. 56..
aananditopashamataa sadaa pramuditoditaa .
puurNatodaarataa satyaa kaantisattaa sadaikataa .. 57..
ityeva.n chintayanbhikshuH svaruupasthitima~njasaa .
nirvikalpasvaruupaj~no nirvikalpo babhuuva ha .. 58..
aaturo jiivati chetkramasa.nnyaasaH kartavyaH .
na shuudrastriipatitodakyaa saMbhaashhaNam.h .
na yaterdevapuujanotsavadarshanam.h . 
tasmaanna sa.nnyaasina eshha lokaH .
aaturakuTiichakayorbhuulokabhuvarlokau .
bahuudakasya svargalokaH .
ha.nsasya tapolokaH . paramaha.nsasya satyalokaH . 
turiiyaatiitaavadhuutayoH svaatmanyeva kaivalya.n
svaruupaanusandhaanena bhramarakiiTanyaayavat.h .
svaruupaanusandhaanavyatiriktaanyashaastraabhyaasa
ushhTraku.nkumabhaaravadvyarthaH . na yogashaastrapravR^ittiH .
na saa.nkhyashaastraabhyaasaH . na mantratantravyaapaaraH .
netarashaastrapravR^ittiryaterasti . asti chechchhavaala.nkaarava\-
tkarmaachara vidyaaduuraH . 
na parivraaNnaamasa.nkiirtanaparo yadyatkarma karoti tattatphalamanubhavati .
eraNDatailaphenavatsarvaM parityajet.h . na devataaprasaadagrahaNam.h .
na baahyadevaabhyarchana.n kuryaat.h . svavyatirikta.n sarva.n tyaktvaa
madhukaravR^ittyaahaaramaaharankR^ishiibhuutvaa medovR^iddhimakurvanviharet.h .
maadhuukareNa karapaatreNaasyapaatreNa vaa kaala.n nayet.h .
aatmasaMmitamaahaaramaaharedaatmavaanyatiH . 
aahaarasya cha bhaagau dvau tR^itiiyamudakasya cha . 
vaayoH sa.ncharaNaarthaaya chaturthamavasheshhayet.h ..59..
bhaiksheNa vartayennitya.n naikaannaashii bhavetkvachit.h . 
niriikshante tvanudvignaastadgR^iha.n yatnato vrajet.h .. 60..
pa~nchasaptagR^ihaaNaa.n tu bhikshaamichchhetkriyaavataam.h .
godohamaatramaakaa~Nkshennishhkraanto na punarvrajet.h .. 61..
naktaadvarashchopavaasa upavaasaadayaachitaH .
ayaachitaadvaraM bhaikshya.n tasmaatbhaiksheNa vardhayet.h .. 62..
naiva savyaapasavyena bhikshaakaale vishedgR^ihaan.h .
naatikraamedgR^ihaM mohaadyatra doshho na vidyate .. 63..
shrotriyaanna.n na bhiksheta shraddhaabhaktibahishhkR^itam.h .
vraatyasyaapi gR^ihe bhikshechchhraddhaabhaktipuraskR^ite .. 64..
maadhuukaramasa.nklR^iptaM praakpraNiitamayaachitam.h .
taatkaalika.n chopapannaM bhaiksha.n pa~nchavidha.n smR^itam.h .. 65..
manaHsa.nkalparahitaa.nstriingR^ihaanpa~ncha sapta vaa .
madhumakshikavatkR^itvaa maadhuukaramiti smR^itam.h .. 66..
praataHkaale cha puurvedyuryadbhaktaiH praathitaM muhuH .
tadbhaikshaM praakpraNiita.n syaatsthiti.n kuryaattathaapi vaa .. 67..
bhikshaaTanasamudyogaadyena kena nimantritam.h .
ayaachita.n tu tadbhaikshaM bhoktavya.n cha mumukshubhiH .. 68..
upasthaanena yatproktaM bhikshaarthaM braahmaNena tat.h .
taatkaalikamiti khyaataM bhoktavya.n yatibhistadaa .. 69..
siddhamanna.n yadaaniita.n braahmaNena maThaM prati .
upapannamiti praahurmunayo mokshakaa~NkshiNaH .. 70..
charenmaadhuukaraM bhaiksha.n yatirmlechchhakulaadapi .
ekaanna.n natu bhu~njiita bR^ihaspatisamaadapi .
yaachitaayaachitaabhyaa.n cha bhikshaabhyaa.n kalpayetsthitam.h .. 71..
na vaayuH sparshadoshheNa naagnirdahanakarmaNaa .
naapo muutrapuriishhaabhyaa.n naannadoshheNa maskarii .. 72..
vidhuume sannamusale vya~Ngaare bhuktavajjane .
kaale.aparaahNe bhuuyishhThe bhikshaacharaNamaacharet.h .. 73..
abhishata.n cha patitaM paapaNDa.n devapuujakam.h .
varjayitvaa charedbhaiksha.n sarvavarNeshhu chaapadi .. 74..
ghR^ita.n svamuutrasadR^ishaM madhu syaatsurayaa samam.h .
taila.n suukaramuutra.n syaatsuupa.n lashunasaMmitam.h .. 75..
maashhaapuushhaadi gomaa.nsa.n kshiiraM muutrasamaM bhavet.h .
tasmaatsarvaprayatnena ghR^itaadiinvarjayedyatiH .
ghR^itasuupaadisa.nyuktamanna.n naadyaatkadaachana .. 76..
paatramasya bhavetpaaNistena nitya.n sthiti.n nayet.h .
paaNipaatrashcharanyogii naasakR^idbhaikshamaacharet.h .. 77..
aasyena tu yadaahaara.n govanmR^igayate muniH .
tadaa samaH syaatsarveshhu so.amR^itatvaaya kalpate .. 78..
aajya.n rudhiramiva tyajedekatraannaM palalamiva 
gandhalepanamashuddhalepanamiva kshaaramantyajamiva 
vastramuchchhishhTapaatramivaabhya~Nga.n striisa~Ngamiva 
mitraahlaadakaM muutramiva spR^ihaa.n gomaa.nsamiva 
j~naatacharadesha.n chaNDaalavaaTikaadiva striyamahimiva
suvarNa.n kaalakuuTamiva sabhaasthala.n shmashaanasthalamiva 
raajadhaanii.n kuMbhiipaakamiva shavapiNDavadekatraanna.n na 
devataarchanam.h . prapa~nchavR^ittiM parityaya jiivanmukto bhavet.h ..
aasanaM paatralopashcha sa.nchayaH shishhyasa.nchayaH .
divaasvaapo vR^ithaalaapo yaterbandhakaraaNi shhaT.h .. 79..
varshhaabhyo.anyatra yatsthaanamaasana.n tadudaahR^itam.h .
utkaalaabvaadipaatraaNaamekasyaapiiha sa.ngrahaH .. 80.. 
yateH sa.nvyavaharaaya paatralopaH sa uchyate .
gR^ihiitasya tu daNDaaderdvitiiyasya parigrahaH .. 81..
kaalaantaropabhogaartha.n sa.nchayaH parikiirtitaH .
shushruushhaalaabhapuujaartha.n yashortha.n vaa parigrahaH .. 82..
shishhyaaNaa.n natu kaaruNyaachchhishhyasa.ngraha iiritaH .
vidyaa divaa prakaashatvaadavidyaa raatriruchyate .. 83..
vidyaabhyaase pramaado yaH sa divaasvaapa uchyate .
aadhyaatmikii.n kathaaM muktvaa bhikshaavaartaa.n vinaa tathaa .. 84..
anugrahaM pariprashna.n vR^ithaajalpo.anya uchyate .
ekaannaM madamaatsarya.n gandhapushhpavibhuushhaNam.h .. 85..
taambuulaabhya~njane kriiDaa bhogaakaa~Nkshaa rasaayanam.h .
katthana.n kutsana.n svasti jyotishcha krayavikrayam.h .. 86..
kriyaakarmavivaadashcha guruvaakyavila~Nghanam.h .
sa.ndhishcha vigraho yaanaM ma~nchaka.n shuklavastrakam.h .. 87..
shuklotsargo divaasvaapo bhikshaadhaarastu taijasam.h .
vishha.n chaivaayudhaM biija.n hi.nsaa.n taikshNya.n cha maithunam.h .. 88..
tyakta.n sa.nnyaasayogena gR^ihadharmaadika.n vratam.h .
gotraadicharaNa.n sarvaM pitR^imaatR^ikula.n dhanam.h .
pratishhiddhaani chaitaani sevamaano vrajedadhaH .. 89..
sujiirNo.api sujiirNaasu vidvaa.nstriishhu na vishvaset.h .
sujiirNaasvapi kanthaasu sajjate jiirNamambaram.h .. 90..
sthaavara.n ja~NgamaM biija.n taijasa.n vishhamaayudham.h .
shhaDetaani na gR^ihNiiyaadyatirmuutrapuriishhavat.h .. 91..
naivaadadiita paatheya.n yatiH ki.nchidanaapadi .
pakvamaapatsu gR^iNhiiyaadyaavadanna.n na labhyate .. 92..
niirujashcha yuvaa chaiva bhikshurnaavasathe vaset.h .
paraartha.n na pratigraahya.n na dadyaachcha katha.nchana .. 93..
dainyabhaavaattu bhuutaanaa.n saubhagaaya yatishcharet.h .
pakva.n vaa yadi vaa.apakva.n yaachamaano vrajedadhaH .. 94..
annapaanaparo bhikshurvastraadiinaaM pratigrahii .
aavika.n vaanaavika.n vaa tathaa paTTapaTaanapi .. 95..
pratigR^ihya yatishchaitaanpatatyeva na sa.nshayaH .
advaita.n naavamaashritya jiivanmuktatvamaapnuyaat.h .. 96..
vaagdaNDe maunamaatishhTetkaayadaNDe tvabhojanam.h .
maanase tu kR^ite daNDe praaNaayaamo vidhiiyate .. 97..
karmaNaa badhyate janturvidyayaa cha vimuchyate .
tasmaatkarma na kurvanti yatayaH paaradarshinaH .. 98..
rathyaayaaM bahuvastraaNi bhikshaa sarvatra labhyate .
bhuumiH shayyaasti vistiirNaa yatayaH kena duHkhitaH .. 99..
prapa~nchamakhila.n yastu j~naanaagnau juhuyaadyatiH .
aatmanyagniinsamaaropya so.agnihotrii mahaayatiH .. 100.. 
pravR^ittirdvividhaa proktaa maarjaarii chaiva vaanarii .
j~naanaabhyaasavataamoturvaanariibhaaktvameva cha .. 101..
naapR^ishhTaH kasyachidbruuyaanna chaanyaayena pR^ichchhataH .
jaanannapi hi medhaavii jaDavallokamaacharet.h .. 102..
sarveshhaameva paapaanaa.n sa~Nghaate samupasthite .
taara.n dvaadashasaahasramabhyasechchhedana.n hi tat.h .. 103..
yastu dvaadashasaahasraM praNava.n japate.anvaham.h .
tasya dvaadashabhirmaasaiH paraM brahma prakaashate.. 104.. 
ityupanishhat.h  hariH AUM tatsat .. iti dvitiiyo.adhyaayaH .. 2..
AUM aapyaayantu maamaa~Ngaani vaakpraaNashchakshuH 
shrotramatho balamindriyaaNi cha .. sarvaaNi sarvaM brahmopanishhadaM
maahaM brahma niraakuryaaM maa maa brahma niraakarodaniraakaraNa\-
mastvaniraakaraNaM mestu tadaatmani nirate ya upanishhatsu dharmaaste
mayi santu te mayi santu . AUM shaantiH shaantiH shaantiH ..
iti sa.nnyaasopanishhatsamaaptaa ..
##
\medskip\hrule\obeylines
\medskip
{\rm Please send corrections to sanskrit@cheerful.com}
{\rm Last updated \today}
\end{document}


