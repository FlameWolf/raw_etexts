Agamasastra
1) Agamaprakarana (including Mandukya-Upanisad)

containing:
1) Mandukya-Upanisad (=Mandukyopanisad)
2) Mandukyamulamantrabhasya (commentary on MandUp ascribed to Samkara)
3) Mandukyopanisatkarika by Gaudapada 
   (also known as Gaudapadakarika, Mandukyakarika or Agamasastra)
4) Agamasastrabhasya (commentary ascribed to Samkara)

NOTE: The term "Agamasastra" is applied to the entire compilation.


Input by members of the Sansknet project
(formerly: www.sansknet.org)



This GRETIL version has been converted from a custom Devanagari encoding.
Therefore, word boundaries are usually not marked by blanks.
These and other irregularities cannot be standardized at present.

In addition, the Sansknet version came in a kind of semi-pausa format, 
with Sandhi rules applied only in part. 
In this GRETIL version Sandhi rules are applied throughout, 
although some cases may have escaped the conversion routine.

The mula text has been checked against the ed. by V.P. Limaye and R.D. Vadekar
(Eighteen Principal Upanisads, vol. 1, Poona 1958).

The text of Gaudapada's Karikas has been checked against the ed. by A.V. Kathavate,
Poona 1890 (Anandasrama Sanskrit Series, 10).

The text of the commentary is not proofread!



REFERENCE SYSTEM (added):
MandUp_ = MANDUkya-UpaniShad
MandUpC = MANDUkyamUlamantrabhAShya (i.e., ÁaMkara's comm. on MandUp)
MandUpK_ = GauDapAda's MANDUkyopaniShatkArikA
MandUpKC = ùgamashAstrabhAShya (i.e., ÁaMkara's comm. on MandUpK)

#<...># = BOLD




___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ù             249
long i                  I             197
long I                  ý             253
long u                  U             198
long U                  ô             244
vocalic r               R^i             173
vocalic R               ã             227
long vocalic r          Ì             204
vocalic l               Ê             202
long vocalic l          Ë             203
velar n                 Ç             199
velar N                 §             167
palatal n               ¤             164
palatal N               ¥             165
retroflex t             T             194
retroflex T             è             232
retroflex d             D             172
retroflex D             Ö             214
retroflex n             N             239
retroflex N             ×             215
palatal s               sh             211
palatal S               Á             193
retroflex s             Sh             171
retroflex S             å             229
anusvara                M             230
capital anusvara        õ             245
visarga                 H             247
capital visarga         ê             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________








#<oM>#


tatsadbrahmaNe+namaH


#<mANDUkyopaniShad>#


(MANDUKYA UPANISHAD)


#<shAntipATha>#


#<oM bhadraM karNebhiH shR^iNuyAma devA bhadraM pashyemAkShabhiryajatrAH />#

#<sthirairaN^gaistuShTuvA sastanUbhirvyashema devahitaM yadAyuH >#//

#<oM shAntiH !! shAntiH !! shAntiH !!!>#

#<svasti na indro vR^iddhashravAH svasti naH pUShA vishvavedAH />#

#<svasti nastArkShyo ariShTanemiH svasti no bR^ihaspatirdadhAtu >#//


#<oM shAntiH !! shAntiH !! shAntiH!!!>#

#<Agama  prakaraNa>#





INVOCATION

praj~nAnAMshupratAnaiH sthiracaranikaravyApibhir vyApya lokAn bhuktvA bhogAnsthaviShThAnpunarapi dhiShaNodbhAsitAnkAmajanyAn /
pItvA sarvAn visheShAn svapiti madhurabhuÇ mAyayA bhojayanno mAyAsaMkhyAturIyaM paramamR^itamajaM brahma yattannato 'smi //1//

yo vishvAtmA vidhijaviShayAn prAshya bhogAn sthaviShThAn pashcAc cAnyAn svamativibhavA¤ jyotiShA svena sUkShmAn /
sarvAn etAn punar api shanaiH svAtmani sthApayitvA hitvA sarvAnvisheShAnvigataguNagaNaH pAtvasau nasturIyaH //2//




     _______________________________________________________________________


     START MandUp 1
     
     omityetadakSharamidaM sarvam /
     tasyopavyAkhyAnaM vedAntArthasArasaMgrahabhUtamidaM prakaraNacatR^iShTayamomityetadakSharamityAdyArabhyate /
     ata eva na pR^ithaksambandhAbhidheyaprayojanAni vaktavyAni /
     yAnyeva tu vedAnte sambandhAbhidheya prayojanAni tAnyeveha bhavitumarhanti /
     tathApi prakaraNavyAcikhyAsunA saMkShepato vaktavyAni /
     
     
     tatra prayojanavat sAdhanAbhivyaJNjakatvenAbhidheyasambaddhaM shAstraM pAramparyeNa vishiShTasaMbandhAbhidheyaprayojanavad bhavati /
     kiM punas tat prayojanam ity ucyate rogArtasyaiva roganivR^ittau svasthatA /
     tathA duHkhAtmakasyAtmano dvaitaprapaJNcopashame svasthatA /
     advaitabhAvaH prayojanam /
     
     dvaitaprapaJNcasyAvidyAkR^itatvAd vidyayA tad upashamaH syAd iti brahmavidyAprakAshanAyAsya ArambhaH kriyate /
     
     "yatra hi dvaitam iva bhavati"(bR^i.u 2 / 4 / 14) "yatra vAnyad iva syAt tatrAnyo 'nyat pashyed anyo 'nyad vijAnIyAt"(bR^i.u 4 / 3 / 31) "yatra vAsya sarvam AtmaivAbhUt tat kena kaM pashyet kena kaM vijAnIyAt"(bR^i.u 2 / 4 / 14) ity Adi shrutibhyo 'syArthasya siddhiH /
     
     tatra tAvad oMkAranirNayAya prathamaM prakaraNam AgamapradhAnAm Atmatattvapratipatty upAyabhUtam /
     yasya dvaitaprapaJNcasyopashame 'dvaitapratipattI rajjvAm iva sarpAdivikalpa upashame rajjutattvapratipattis tasya dvaitasya hetuto vaitathyapratipAdanAya dvitIyaM prakaraNam /
     tathAdvaitasyApi vaitathyaprasaN^gaprAptau yuktitas tathAtvadarshanAya tR^itIyaM prakaraNam /
     advaitasya tathAtvapratipattipakShabhUtAni yAni vAdAntarANyavaidikAni teShAm anyonyavirodhitvAdatathArthatvena tadupapattibhir eva nirAkaraNAya caturthaM prakaraNam /
     
     kathaM puna oMkAranirNaya Atmatattvapratipatty upAyatvaM pratipadyata ity ucyate"oM ity etat"(ka.u 1 / 2 / 15) "etad Alambanam"(ka.u.1 / 2 / 17) "etad vai satyakAma"(pra.u.5 / 2) "oM ity AtmAnaM yuJNjIta"(maitryu.6 / 3) "oM iti brahma"(tai.u.1 / 8 / 1) "oMkAra evedaM sarvam" (chA.u.2 / 23 / 3) ity Adi shrutibhyaH /
     
     rajjur Adir iva sarpAdivikalpasyAspado 'dvaya AtmA paramArthaH sanprANAdivikalpasyAspado yathA tathA sarvo 'pi vAkprapaJNcaH prANAdy AtmavikalpaviShaya oMkAra eva /
     sa cAtmasvarUpam eva tadabhidhAyakatvAt /
     oMkAravikArashabdAbhidheyash ca sarvaH prANAdir Atmavikalpo 'bhidhAnavyatirekeNa nAsti /
     "vAcArambhaNaM vikAro nAmadheyam"(chA.u.6 / 1 / 4) "tad asyedaM vAcA tantyA nAmabhir dAmabhiH sarvaM sitam" "sarvaM hIdaM nAmAni"ity Adi shrutibhyaH /
     
     ata Aha
     
     
     
     #<oM ity etad akSharam idaM sarvaM tasyopavyAkhyAnaM bhUtaM bhavad bhaviShyad iti sarvam oMkAra eva |
     yac cAnyat trikAlAtItaM tad apy oMkAra eva || MandUp_1 ||>#
     
     
     __________

     MandUpC_1
     oM ity etad akSharam idaM sarvam iti /
     yad idam arthajAtam abhidheyabhUtaM tasyAbhidhAnAvyatirekAd abhidhAnasya ca oMkArAvyatirekAd oMkAra evedaM sarvam /
     paraM ca brahmAbhidhAnAbhidheya upAyapUrvakam eva gamyata ity oMkAra eva /
     
     tasyaitasya parApara brahmarUpasyAkSharasya oM ity etasyopavyAkhyAnam; brahmapratipatty upAyatvAd brahmasamIpatayA vispaShTaM prakathanam upavyAkhyAnaM prastutaM veditavyam iti vAkyasheShaH /
     
     bhUtaM bhavadbhaviShyad iti kAlatrayaparicchedyaM yat tad apy oMkAra evoktanyAyataH /
     yac cAnyat trikAlAtItaM kAryAdhigamyaM kAlAparicchedyamavyAkR^itAdi tad apy oMkAra eva //1//
     




     _______________________________________________________________________


     START MandUp 2
     
     abhidhAnAbhidheyayor ekatve 'py abhidhAnAprAdhAnyena nirdeshaH kR^itaH /
     oM ity etad akSharam idaM sarvam ity Ady abhidhAnaprAdhAnyena nirdiShTasya puno 'bhidheyaprAdhAnyena nirdesho 'bhidhAnAbhidheyayor ekatvapratipatty arthaH /
     itaro 'thA hy abhidhAnatantrAbhidheyapratipattir ity abhidheyasyAbhidhAnatvaM gauNAm ity AshaN^kA syAt /
     ekatvapratipattesh ca prayojanam abhidhAnAbhidheyayor ekenaiva prayatnena yugapatpravilAparyastadvilakShaNaM brahma pratipadyeta iti /
     tathA ca vakShyati"pAdA mAtrA mAtrAsh ca pAdAH" (mA.u.8) iti /
     tadAha
     
     
     #<sarvaM hy etad brahmAyam AtmA brahma so 'yam AtmA catuShpAt || MandUp_2 ||>#
     
     __________

     MandUpC_2
     sarvaM hy etad brahmeti /
     sarvaM yad uktam oMkAramAtram iti tadetad brahma /
     tac ca brahma parokShAbhihitaM pratyakShato visheSheNa nirdishatyayamAtmA brahmeti /
     ayam iti catuShpAtvena pravibhajyamAnaM pratyagAtmatayAbhinayena nirdishati ayam Atmeti /
     so 'yamAtma oMkArAbhidheyaH parAparatvena vyavasthitash catuShpAtkArShApaNavan na gaur iveti /
     trayANAM vishvAdInAM pUrvapUrvapravilApanena turIyasya pratapattir iti karaNasAdhanaH pAdashabdaH /
     turIyasya padyata iti karmasAdhanaH pAdashabdaH //2//
     



     _______________________________________________________________________


     START MandUp 3
     
     kathaM catuShpAtvam ity Aha
     
     #<jAgaritasthAno bahiHpraj~naH saptAN^ga ekonaviMshatimukhaH sthUlabhug vaishvAnaraH prathamaH pAdaH || MandUp_3 ||>#
     
     
     __________

     MandUpC_3
     jAgaritaM sthAnam asyeti jAgaritasthAnaH /
     bahiShpraj~naH svAtmavyatirikte viShaye praj~nA sa bahiShpraj~no bahir viShaya eva praj~nAvidyAkR^itAv avabhAsata ity arthaH /
     tathA saptAN^gAnyasya"tasya ha vaitasyAtmano vaishvAnarasya mUrdhaiva sutejAsh cakShurvishvarUpaH prANaH pR^ithagvartmAtmA saMdoho bahulo vastir eva rayiH pR^ithivy eva pAdau" (chA.u.5 / 18 / 2) ity agnihotrakalpanAsheShatvenAhavanIyo 'gnir asya mukhatvenokta ity evaM saptAN^gAni yasya sa saptAN^gaH /
     
     tathaikonaviMshatir mukhAny asya buddhIndriyANi karmendriyANi ca dasha vAyavash ca prANAdayaHpaJNca mano buddhirahaN^kAraccittam iti mukhAnIva mukhAni tAny upalabdhidvArANityarthaH sa evaM vishiShTo vaishvAnaro yathoktair dvAraiH shabdAdIn sthUlAn viShayAn bhuN^kta iti sthUlabhuk /
     vishveShAM narANAm anekadhA nayanAd vaishvAnaraH /
     yad vA vishvash cAsau narash ceti vishvAnaraH /
     vishvAnara eva vaishvAnaraH /
     sarvapiNDAtmananyatvAt saH prathamaH pAdaH /
     etat pUrvakatvAd uttarapAdAdhigamasya prAthamyamasya /
     
     katham ayamAtmA brahmeti pratyagAtmano 'sya catuShpAttve prakR^ite dyulokAdInAM mUrdhAdyaN^gatvam iti /
     naiSha doShaH /
     sarvasyaprapaJNcasya sAdhidaivikasyAnena AtmanA catuShpAttvasya vivakShitatvAt /
     evaM ca sati sarvaprapaJNca upashame 'dvaitasiddhiH /
     sarvabhUtasthash cAtmaiko dR^iShTaH syAt sarvabhUtAni cAtmani /
     "yas tu sarvANi bhUtAni"(I.u.6) ity AdishrutyarthopasaMhR^itash caivaM syAt /
     anyathA hi svadehaparicchinna eva pratyAgAtmA sAMkhyAdibhir iva dR^iShTaH syAt tathA ca satyadvaitam iti shrutikR^ito visheSho na syAt sAMkhyAdidarshanenAvisheShAt /
     iShyate ca sarva upaniShadAM sarvAtmaikyapratipAdakatvam /
     ato yuktam evAsyAdhyAtmikasya piNDAtmano dyulokAdy aN^gatvena virADAtmanAdhidaivikenaikatvam abhipretya saptAN^gatvavacanam /
     "mUrdhA te vyapatiShyat"(chA.u 5 / 12 / 2) ity Adi liN^gadarshanAc ca /
     
     virAja ekatvam upalakShaNArthaM hiraNyagarbhAvyAkR^itAtmanoH /
     uktaM caitan madhubrAhmaNe"yash cAyam asyAM pR^ithivyAM tejomayo 'mR^itamayaH puruSho yac cAyam adhyAtmam"(bR^i.u.2 / 5 / 1) ityAdi /
     suShuptAvyAkR^itayaH sa tv ekatvaM siddham eva nirvisheShatvAt /
     evaM ca satyetat siddhaM bhaviShyati sarvadvaita upashame cAdvaitam iti //3//
     



     _______________________________________________________________________


     START MandUp 4
     
     #<svaprasthAno 'ntaHpraj~naH saptAN^ga ekonaviMshatimukhaH praviviktabhuktaijaso dvitIyaH pAdaH || MandUp_4 ||>#
     
     __________

     MandUpC_4
     svapnaH sthAnasya taijasasya svapnasthAnaH /
     jAgratpraj~nAnekasAdhanA bahir viShaya evAvabhAsamAnA manaHspandanamAtrA satI tathAbhUtaM saMskAraM manasyAdhatte /
     tan manas tathA saMskR^itaM citrita iva paTo bAhyasAdhanAn anapekSham avidyAkAmakarmabhiH preryamANaM jAgradvadavabhAsate /
     tathA coktam"asya lokasya sarvAvato mAtrAm apAdAya"(bR^i.u.4 / 3 / 9) iti /
     tathA"pare deve manasy ekIbhavati"(pra.u.4 / 2) iti prastutya"atraiSha devaH svapne mahimAnam anubhavati"(pra.u.4 / 5) ityAtharvaNe /
     
     indriyApekShayAntaHsthatvAn manasas tad vAsanArUpA ca svapne praj~nA yasyAtyantaHpraj~naH /
     viShayashUnyAnAM praj~nAyAM kevalaprakAshasvarUpAyAM viShayitvena bhavatIti taijasaH /
     vishvasya saviShayatvena praj~nAyAH sthUlAyA bhojyatvam /
     
     iha punaH kevalA vAsanAmAtrA praj~nA bhojyeti pravivikto bhoga iti /
     samAnamanyat /
     dvitIyaH pAdas taijasaH //4//
     



     _______________________________________________________________________


     START MandUp 5
     
     darshanAdarshanavR^ittyas tatvAprabodhalakShaNasya svApasya tulyatvAt suShuptigrahaNArthaM yatra supta ityAdi visheShaNam /
     atha vA triShv api sthAneShu tattvApratibodhalakShaNaH svApo 'vishiShTa iti pUrvAbhyAM suShuptaM vibhajate
     
     
     #<yatra supto na kaJNcana kAmaM kAmayate na kaJNcana svapnaM pashyati tat suShuptam |
     suShuptasthAna ekIbhUtaH praj~nAnaghana evAndamayo hy AnandabhukcetomukhaH prAj~naH tR^itIyaH pAdaH || MandUp_5 ||>#
     
     __________

     MandUpC_5
     yatra yasmin sthAne kAle vA supto na kaJNcana svapnaM pashyati na kaJNcana kAmaM kAmayate /
     na hi suShupte pUrvayor ivAnyathAgrahaNalakShaNaM svapnadarshanaM kAmo vA kashcana vidyane /
     tadetat suShuptaM sthAnam asyeti suShuptasthAnaH /
     
     sthAnadvayapravibhaktaM manaH spanditaM dvaitajAtaM tathA rUpAparityAgenAvivekApannaM naishatamograstamivAhaH saprapaJNcamekIbhUtam ity ucyate /
     ata eva svapnajAgran manaHspandanAni praj~nAnAni ghanIbhUtAnIva seyamavasthAvivekarUpatvAt praj~nAnaghanocyate /
     yathA rAtrau naishena tamasA vibhajyamAnaM sarvaM ghanam iva tadvat praj~nAnaghana eva /
     eva shabdAn na jAtyantaraM praj~nAnavyatirekeNAstItArthaH /
     
     manaso viShayIviShayyAkAraspandanAyAsaduHkhAbhAvAdAnandamaya AnandaprAyo nAnanda eva /
     yathA loke nirAyAsasthitaH sukhyAnandabhugucyate 'tyantAnAyAsarUpA hIyaM sthitiranenAnubhUyata ity Anandabhuk"eSho 'sya parama AnandaH"(bR^i.u.4 / 3 / 32) iti shruteH /
     
     svapnAdipratibodhicetaH prati dvArIbhUtatvAc cetomukhaH /
     bodhalakShaNaM vA ceto dvAraM mukham asya svapnAdy AgamanaM pratIti cetomukhaH /
     bhUtabhaviShyaj j~nAtR^itvaM sarvaviShayaj~nAtR^itvam asyaiti prAj~naH /
     suShupto 'pi hi bhUtapUrvagatyA prAj~nocyate /
     athavA praj~naptimAtram asyaivAsAdhAraNaM rUpam iti prAj~na itarayor vishiShTam api vij~nAnam asti /
     so 'yaM prAj~nas tR^itIyaH pAdaH //5//
     



     _______________________________________________________________________


     START MandUp 6
     
     #<eShaH sarveshvara eSha sarvaj~na eSho 'ntaryAmy eSha yoniH sarvasya prabhavApyayau hi bhUtAnAm || MandUp_6 ||>#
     
     __________

     MandUpC_6
     eSha hi svarUpAvasthaH sarveshvaraH sAdhidaivikasya bhedajAtasya sarvasyeshitA naitasmAj jAtyantarabhUto 'nyeShAm iva /
     "prANabandhanaM hi somya manaH"(chA.u.6 / 8 / 2) iti shruteH /
     ayam eva hi sarvasya sarvabhedAvastho j~nAtetyeSha sarvaj~naH /
     eSho 'ntaryAmy antaranupravishya sarveShAM bhUtAnAM niyantApy eSha eva /
     ata eva yathoktaM sabhedaM jagatprasUyata ity eSha yoniH sarvasya /
     yata evaM prabhavash cApi yash ca prabhavApyayau hi bhUtAnAm eSha eva //6//
     

==========================================================================


#<atha gauDapAdIyakArikAH>#




_______________________________________________________________________


START MandUpK 1.1

atraitasmin yathokte 'rtha ete shlokA bhavanti


#<bahiHpraj~no vibhuH vishvo hy antaHpraj~nas tu taijasaH /
ghanapraj~naH tathA prAj~na eka eva tridhA smR^itaH // MandUpK_1.1 //>#


__________

MandUpKC_1.1
bahiHpraj~na iti /
paryAyeNa tristhAnatvAt sa aham iti smR^ityA pratisandhAnAc ca sthAnatrayavyatiriktamekatvaM shuddhatvam asaN^gatvaM ca siddham ity abhiprAyaH /
mahAmatsyAdidR^iShTAntashruteH //1//



_______________________________________________________________________


START MandUpK 1.2

jAgaritAvasthAyAm eva vishvAdInAM trayANAm anubhavapradarshanArtho 'yaM shlokaH


#<dakShiNAkShimukhe vishvo manasy antas tu taijasaH /
AkAshe ca hR^idi prAj~nas tridhA dehe vyavasthitaH // MandUpK_1.2 //>#


__________

MandUpKC_1.2
dakShiNam akShyeva mukhaM tasminprAdhAnyena draShTA sthUlAnAM vishvo 'nubhUyate"indho ha vai nAmaiSha yo 'yaM dakShiNe 'kShan puruShaH" /
iti shruteH /
indho dIptiguNo vaishvAnaraH /
AdityAntargato vairAja AtmA cakShuShi ca draShTaikaH /

nanv ayo hiraNyagarbhaH kShetraj~no dakShiNo 'kShi(kSha)NyakShNorniyantA draShTA cAnyo dehasvAmI /

na svato bhedAnabhyupagamAt /
"eko devaH sarvabhUteShu gUDhaH"(shve.u.6 / 11) iti shruteH /
"kShetraj~naM cApi mAM viddhiM sarvakShetreShu bhArata" /
(gItA 13 / 2) "AvibhaktaM ca bhUteShu vibhaktamiva ca sthitam" /
(gItA 13 / 16) iti smR^iteH /
"sarveShu karaNeShv avisheShe 'pi dakShiNAkShaNy upalabdhipATavadarshanAt tatra visheSheNa nirdesho vishvasya /

dakShiNAkShigato rUpaM dR^iShTvA nimIlitAkShas tadeva smaran manasyantaH svapna iva tadeva vAsanArUpAbhivyaktaM pashyati /
yathAtra tathA svapne /
ato manasyantas tu taijaso 'pi vishva eva /

AkAshe ca hR^idi smaraNAkhyavyApAroparame prAj~na ekIbhUto ghanapraj~na eva bhavati manovyApArAbhAvAt /
darshanasmaraNa eva hi manaHspandite tadabhAve hR^idyevAvisheSheNa prANAtmanAvasthAnam /
"prANo hy evaitAn sarvAn saMvR^iN^kte"(chA.4 / 3 / 3) iti shruteH /
taijaso hiraNyagarbho manaHsthatvAt /
"liN^gaM manaH"(bR^i.u4.4.6) /
"manomayo 'yaM puruShaH" (bR^i.u5 / 3 / 1) ityAdishrutibhyaH /

nanu vyAkR^itaH prANaH suShupte /
tadAtmakAni karaNAni bhavanti /
katham avyAkR^itatA?

naiSha doSho 'vyAkR^itasya deshakAlavisheShAbhAvAt /
yadyapi prANAbhimAne sati vyAkR^itataiva prANasya tathApi piNDaparicchinnavisheShAbhimAnanirodhaH prANobhavatItyavyAkR^ita eva prANaH suShupte paricchinnAbhimAnavatAm /

yathA prANalaye paricchinnAbhimAninAM prANo 'vyAkR^itas tathA prANAbhimAnino 'py avisheShApattAvavyAkR^itatA samAnA prasavabIjAtmakatvaM ca tadadhyakShash caiko 'vyAkR^itAvasthaH /
paricchinnAbhimAninAm adhyakShANAM ca tena ekatvam iti pUrvoktaM visheShaNamekIbhUta praj~nAnaghana ityAdyupapantam /
tasminn uktahetutvAc ca /

kathaM prANashabdatvam avyAkR^itasya /

"prANabandhanaM hi somya manaH"(chA.u6 / 8 / 2) iti shruteH /

nanu tatra"sadeva somya"(chA.u6 / 2 / 1) iti prakR^itaM sadbrahma prANashabdavAcyam /

naiSha doSho bIjAtmakatvAbhyupagamAtsataH /
yady api tadbrahma prANashabdavAcyaM tatra tathApi jIvaprasavabIjAtmakatvam apiratyajya eva prANashabdatvaM sataH sacchabdavAcyatA ca /
yadi hi nirbIjarUpaM vivakShitaM brahmAbhaviShyat"neti neti"(bR^i.u.4.4.2.24.5.15)"yato vAco nivartante"(tai.u.2.9)"anyadeva tadviditAd athAviditAt"(ke.u1.3) ityavakShyata"na sattannAsaducyate"(gItA.13.12) iti smR^iteH /

nirbIjatayaiva cet sati lInAnAM suShuptapralayayoH punarutthAnAnupapattiH syAt /
muktAnAM ca punarutpattiprasaN^go bIjAbhAvAvisheShAt /
j~nAnadAhyabIjAbhAve ca j~nAnAnarthakyaprasaN^gaH /
tasmAt sa bIjatvAbhyupagamena eva sataH prANatvavyapadeshaH sarvashrutiShu ca kAraNatvavyapadeshaH /

ata eva"akSharAtparataH paraH"(mu.u2.1.2) /
"sabAhyAbhyAntaro hy ajaH" (mu.u2.1.2) /
"yato vAco nivartante"(tai.u2.9) /
"neti neti"(bR^i.u4.4.12) ityAdinA bIjavatvApanayanena vyapadeshaH /
tAM bIjAvasthAM tasyaiva prAj~nashabdavAcyasya turIyatvena dehAdisaMbandhajAgradAdirahitAM pAramArthikIM pR^ithagvakShyati /
bIjAvasthApi na kiJNcidavediShamityutthitasya pratyayadarshanAddehe 'nubhUyata eveti tridhA dehe vyavasthitety ucyate //2//



_______________________________________________________________________


START MandUpK 1.3-4


#<vishvaH hi sthUlabhuÇ nityaM taijasaH praviviktabhuk /
Anandabhuk tathA prAj~nastridhA bhogaM nibodhata // MandUpK_1.3 //>#

#<sthUlaM tarpayate vishvaM praviviktaM tu taijasam /
Anandash ca tathA prAj~naM tridhA tR^iptiM nibodhata // MandUpK_1.4 //>#


__________

MandUpKC_1.3-4
uktArthau shlokau //3-4 //




_______________________________________________________________________


START MandUpK 1.5


#<triShu dhAmasu yadbhojyaM bhoktA yash ca prakIrtitaH /
vadaitadubhayaM yas tu sa bhuJNjAno na lipyate // MandUpK_1.5 //>#


__________

MandUpKC_1.5
triShu dhAmasu jAgradAdiShu sthUlapraviviktAnandAkhyaM bhojyam ekaM tridhAbhUtam /
yash ca vishvataijasaprAj~nAkhyo bhoktaikaH sa aham ityekatvenapratisaMdhAnAddraShTutvAvisheShAc ca prakIrtitaH /
yo vedaitadubhayaM bhojyabhoktR^itayAnekadhA bhinnaM sa bhuJNjAno na lipyate /
bhojyasya sarvasyaikasya bhoktur bhojyatvAt /
na hi yasya yo viShayaH sa tena hIyate vardhate vA na hy agniH svaviShayaM dagdhvA kAShThAdi tadvat //5//




_______________________________________________________________________


START MandUpK 1.6


#<prabhavaH sarvabhAvAnAM satAm iti vinishcayaH /
sarvaM janayati prANash ceto 'MshUn puruShaH pR^ithak // MandUpK_1.6 //>#


__________

MandUpKC_1.6
satAM vidyamAnAnAM svenAvidyAkR^itanAmarUpamAyAsvarUpeNa sarvabhAvAnAM vishvataijasaprAj~nabhedAnAM prabhavotpattiH /
vakShyati ca"vandhyAputro na tattvena mAyayA vApi jAyate"iti /
yadi hy asatAm eva janma syAd brahmaNo 'vyavahAryasya grahaNadvArAbhAvAdasatvaprasaN^gaH /
dR^iShTaM ca rajjusarpAdInAm avidyAkR^itamAyAbIjotpannAnAM rajjvAdy AtmanA satvam /
na hi nirAspadA rajjusarpamR^igatR^iShNikAdayaH kvacid upalabhyante kenacit /
yathA rajjvAM prAksarpotpatte rajjvAtmanAM sarpaH sanneva AsId evaM sarvabhAvAnAm utpatteH prAkprANabIjAtmanaiva satvam /
ityataH shrutir api vakti"brahmaivedam"(mu.u2.2.11)"Atmaivedam agra AsIt"(bR^i.u.1.4.1) iti /

sarvaM janayati prANashcetoM'shUnaMshava iva ravesh cidAtmakasya puruShasya cetorUpA jalArkasamAH prAj~nataijasavishvabhedena devatiryagAdidehabhedeShu vibhAvyamAnAsh cetoMshavoyetAn puruShaH pR^ithag viShayabhAvavilakShaNAn agniviShphuliN^gavat salakShaNAJNjalArkavac ca jIvalakShaNAMstvitarAn sarvabhAvAn prANo bIjAtmA janayati"yathorNanAbhiH"(mu.u.1.1.7)"yathAgneH kShudrArvisphuliN^gAH"(bR^i.u.2.1.20) ityAdishruteH //6//




_______________________________________________________________________


START MandUpK 1.7


#<vibhUtiM prasavaM tv anye manyante sR^iShTicintakAH /
svapnamAyAsarUpeti sR^iShTir anyaiH vikalpitA // MandUpK_1.7 //>#


__________

MandUpKC_1.7
vibhUtir vistAreshvarasya sR^iShTir iti sR^iShTicintakA manyante na tu paramArthacintakAnAM sR^iShTav Adara ity arthaH /
"indro mAyAbhiH pururUpeyate" (bR^i.u.2.5.19) iti shruteH /
na hi mAyAvinaM sUtram AkAshe nikShipya tena sAyudham Aruhya cakShurgocaratAm atItya yuddhena khaNDashashchinnaM patitaM punarutthitaM ca pashyatAM tat kR^itaM mAyAdisatatvacintAyAm Adaro bhavati /
tathaivAyaM mAyAvinaH sUtraprasAraNasamaH suShuptasvapnAdivikAsastadArUDhamayAvisamash ca tatsthaH prAj~nataijasAdiH /
sUtratadArUDhAbhyAmanyaH paramArthamAyAvI sa eva bhUmiShTho mAyAchanno 'dR^ishyamAna eva sthito yathA tathA turIyAkhyaM paramArthatattvam /
atas tac cintAyAm evAdaro mumukShUNAmAryANAM na niShprayojanAyAM sR^iShTav Adara ityataH sR^iShTicintakAnAm evaite vikalpety Aha svapnamAyAsarUpeti /
svapnarUpA mAyAsarUpA ceti //7//




_______________________________________________________________________


START MandUpK 1.8


#<icchAmAtraM prabhoH sR^iShTir iti sR^iShTau vinishcitAH /
kAlAt prasUtiM bhUtAnAM manyante kAlacintakAH // MandUpK_1.8 //>#


__________

MandUpKC_1.8
icchAmAtraM prabhoH satyasaMkalpatvAt sR^iShTir ghaTAdiH saMkalpanAmAtraM na saMkalpanAtiriktam /
kAlAd eva sR^iShTir iti kecit //8//



_______________________________________________________________________


START MandUpK 1.9


#<bhogArthaM sR^iShTir iti anye krIDArtham iti cApare /
devasyaiSha svabhAvo 'yam AptakAmasya kA spR^ihA // MandUpK_1.9 //>#


__________

MandUpKC_1.9
bhogArthaM krIDArtham iti cAnye sR^iShTiM manyante /
anayoH pakShayor dUShaNaM devasyaiSha svabhAvo 'yam iti devasya svabhAvapakSham Ashritya sarveShAM vA pakShANAm AptakAmasya kA spR^iheti /
na hi rajjvAdInAm avidyAsvabhAvavyatirekeNa sarpAdyAbhAsatve kAraNaM shakyaM vaktum //9//






     _______________________________________________________________________


     START MandUp 7
     
     caturthaH pAdaH kramaprApto vaktavya ity AhanAntaHpraj~nam ityAdinA /
     sarvashabdapravR^ittinimittashUnyatvAt tasya shabdAnabhidheyatvam iti visheShapratiShedhena eva ca turIyaM nirdidikShati /
     
     shUnyam eva tarhi tat /
     
     na mithyAvikalpasya nirnimittatvAnupapatter na hi rajatasarpapuruShamR^igatR^iShNikAdivikalpAH shuktikArajjusthANur USharAdi vyatirekeNAvastvAspadAH shakyAH kalpayitum /
     
     evaM tarhi prANAdisarvavikalpAspadatvAt turIyasya shabdavAcyatvam iti na pratiShedhaiH pratyAyyatvam /
     udakAdhArAder iva ghaTAdeH /
     
     na prANAdivikalpasyAsatvAc chuktikAdiShv iva rajatAdeH /
     na hi sadasatoH saMbandhaH shabdapravR^ittinimittabhAgavastutvAt /
     nApi pramANAntaraviShayatvaM svarUpeNa gavAdivad Atmano nirupAdhikatvAd /
     gavAdivan nApi jAtimatvamadvitIyatvena sAmAnyavisheShAbhAvAt /
     nApi kriyAvatvaM pAcakAdivadavikriyatvAt /
     nApi guNavatvaM nIlAdivan nirguNatvAt /
     ato nAbhidhAnena nirdesham arhati /
     
     shashaviShANAdisamatvAn nirarthakatvaM tarhi /
     
     nAtmatvAvagame turIyasyAnAtmatR^iShNAvyAvR^ittihetutvAc chuktikAvagama iva rajatatR^iShNAyAH /
     na hi turIyasyAtmatvAvagame satyavidyAtR^iShNAdidoShANAM sambhavo 'sti /
     na ca turIyasyA'tmatvAnavagame kAraNamasti sarvopaniShadAM tAdarthyenopakShayAt /
     "tatvamasi"(chA.u.6.8.16)"ayamAtmA brahma"(bR^i.u.2.5.19)"tatsatyaM sa AtmA"(chA.u.6.8.16)"yatsAkShAdaSharokShAdbrahma"(bR^i.u.3.4.1)"sabAhyAbhyantaro hyajaH"(mu.u.2.1.2) /
     "AtmaivedaM sarvam"(chA.u.7.25.2) ityAdInAm /
     
     so 'yam AtmA paramArthAparamArtharUpash catuShpAda ity uktas tasyAparamArtharUpam avidyAkR^itaM rajjusarpAdisamam uktaM pAdatrayalakShaNaM bIjAN^kurasthAnIyam /
     athedAnIM bIjAtmakaM paramArthasvarUpaM rajjusthAnIyaM sarpAdisthAnIyoktasthAnatrayAnirAkaraNenAha nAntaH praj~namityAdi /
     
     
     
     #<nAntaHpraj~naM na bahiHpraj~naM nobhayataHpraj~naM na praj~nAnaghanaM na praj~naM nApraj~nam |
     adR^iShTam avyavahAryam agrAhyam alakShaNam acintyam avyapadeshyam ekAtmapratyayasAraM prapaJNcopashamaM shAntaM shivam advaitaM caturthaM manyante |
     sa AtmA sa vij~neyaH || MandUp_7 ||>#
     
     __________

     MandUpC_7
     nanv Atmanash catuShpAtvaM pratij~nAya prAdatrayakathanena eva caturthasyAntaH praj~nAdibhyo anyatve siddhe nAntaH praj~na ityAdi pratiShedho 'narthakaH /
     na sarpAdivikalpapratiShedhena eva rajjusvarUpapratipattivattryavasthasya evAtmanas turIyatvena pratipipAdayiShitatvAt /
     "tattvamasi"(chA.u.6.8.16) itivat /
     yadi hi tryavasthAtmavilakShaNaM turIyam anyat tatpratipattidvArAbhAvAcchAstropadeshAnarthakyaM shUnyatApattir vA /
     rajjur iva sarpAdibhirvikalpyamAnA sthAnatraye 'py Atmaika evAntaH praj~nAditvena vikalpyate yadA tadAntaH praj~natvAdipratiShedhavij~nAnapramANasamakAlamevAtmany anarthaprapaJNcanivR^ittilakShaNaphalaM parisamAptam iti turIyAdhigame pramANAntaraM sAdhanAntaraM vA ma mR^igyam /
     rajjusarpavivekasamakAla iva rajjvAM sarpanivR^ittiphale sati rajjvadhigayasya /
     yeShAM punas tamo 'panayavyatirekeNa ghaTAdhigame pramANaM vyApriyate teShAM chedyAvayavasambandhaviyogavyatirekeNAny anyatarAvayave 'picchidirvyA priyata ity uktaM syAt /
     yadA punarghaTatamaso vivekakaraNe pravR^ittaM pramANamanupAditsitatamonivR^ittiphalAvasAnaM chidirivacchedyAvayavasaMbandhavivekakaraNe pravR^ittA tadavayavadvaidhIbhAvaphalAvasAnA tathA nAntarIyakaM ghaTavij~nAnaM na tat pramANaphalam /
     na ca tadvad apy Atmany adhyAropitAntaH praj~natvAdivivekakaraNe pravR^ittasya pratiShedhavij~nAnapramANasyAnupAditsitAntaH praj~natvadinivR^ittivyatirekeNa turIye vyApAra upapattiH /
     antaH praj~natvAdinivR^ittisamakAlameva pramAtR^itvAdibhedanivR^itteH /
     tathA ca vakShyati"j~nAte dvaitaM na vidyate"(mANDU.kA.1.18) iti /
     j~nAnasya dvaitanivR^ittikShaNavyatirekeNa kShaNAntarAnavasthAnAt /
     avasthAne cAnavasthAprasaN^gAd dvaitAnivR^ittiH /
     tasmAt pratiShedhavij~nAnapramANavyApArasamakAlair vAtmany adhyAropitAntaH praj~natvAdyanarthAnivR^ittir iti siddham /
     
     nAntaH praj~nam iti taijasapratiShedho na bahiShpraj~nam iti vishvapratiShedhaH /
     na ubhayataH praj~nam iti jAgratsvaprayorantarAlAvasthApratiShedhaH /
     na praj~nAnaghanam iti suShuptAvasthApratiShedho bIjabhAvAvivekarUpatvAt /
     na praj~nam iti yugapatsarvaviShapraj~nAtR^itvapratiShedhaH /
     nApraj~nam iti caitanyapratiShedhaH /
     
     kathaM punarantaH praj~natvAdInAm Atmani gamyamAnAnAM rajjvAdau sarpAdivat pratiShedhAdasatvaM gamyata ity ucyate /
     j~nasvarUpAvisheShe 'pItaretaravyabhicArAdrajjvAdAv iva sarpadhArAdivikalpita bhedavat sarvatrAvyabhicArAjj~nasvarUpasya satyatvam /
     
     suShupte vyabhicaratIti cen na /
     suShuptasyAnubhUyamAnatvAt"na hi vij~nAtur vij~nAter viparalopo vidyate"(bR^i.u.4.3.30) iti shruteH /
     
     ata evAdR^iShTam /
     yasmAd adR^iShTaM tasmAd avyavahAryam /
     agrAhyaM karmendriyaiH /
     alakShaNamaliN^gam ity etad ananumey ity arthaH /
     ata evAcintyam /
     ata evAvyapadeshyaM shabdaiH /
     ekAtmapratyayasAraM jAgradAdisthAneShv eko 'yam AtmetyavyabhicArI yaH pratyayastenAnusaraNIyam /
     athavaika AtmapratyayaH sAraM pramANaM yasya turIyasyAdhigame tat turIyamekAtmapratyayasAram /
     "AtmetyevopAsIta"(bR^i.u.1.4.7) iti shruteH /
     
     antaH praj~natvAdisthAnidharmaH pratiShedhaH kR^itaH /
     prapaJNca upashamam iti jAgradAdisthAnadharmAbhAvocyate /
     ata eva shAntamavikriyaM shivaM yato 'dvaitaM bhedavikalparahitam /
     caturthaM turIyaM manyante pratIyamAnapAdatrayarUpavailakShaNyAt /
     sa AtmA sa vij~neya iti pratIyamAnasarpabhUchidradaNDAdivyatiriktA yathA rajjus tathA tattvamasItyAdivAkyArtha AtmA"adR^iShTo draShTA"(bR^i.u.3.7.23)"na hi draShTur dR^iShTeviparilopo vidyate"(bR^i.u.4.3.23) ityAdibhirukto yaH /
     sa vij~neya iti bhUtapUrvagatyA j~nAte dvaitAbhAvaH //7//
     



_______________________________________________________________________


START MandUpK 1.10

atraite shlokA bhavanti


#<nivR^itteH sarvaduHkhAnAm IshAnaH prabhur avyayaH /
advaitaH sarvabhAvAnAM devAs turyo vibhuH smR^itaH // MandUpK_1.10 //>#


__________

MandUpKC_1.10
prAj~nataijasavishvalakShaNAnAM sarvaduHkhAnAM nivR^itte IshAnas turIya AtmA /
IshAna ity asya vyAkhyAnaM prabhur iti /
duHkhanivR^ittiM prati prabhur bhavatIty arthaH /
tad vij~nAnanimittatvAd duHkhanivR^itteH /

avyayo na vyeti svarUpAn na vyabhicaratIti yAvat /
etat kutaH /
yasmAd advaitaH sarvabhAvAnAM rajjusarpavanmR^iShAtvAt sa eSha devo dyotanAt turIyash caturtho vibhuvyApI smR^itaH //10//




_______________________________________________________________________


START MandUpK 1.11
vishvAdInAM sAmAnyavisheShabhAvo nirUpyate turyayAthAtmyAvadhAraNArtham


#<kAryakAraNabaddhau tAv iShyete vishvataijasau /
prAj~naH kAraNabaddhas tu dvau tau turye na sidhyataH // MandUpK_1.11 //>#


__________

MandUpKC_1.11
kAryaM kriyata iti phalabhAvaH /
kAraNaM karotIti bIjabhAvaH /
tattvAgrahaNAn yathAgrahaNAbhyAM bIjaphalabhAvAbhyAM tau yathoktau vishvataijasau baddhau saMgR^ihItAviShyete /
prAj~nas tu bIjabhAvenaiva baddhaH /
tattvApratibodhamAtram eva hi bIjaM prAj~natve nimittam /
tato dvau tau bIjaphalabhAvau tatvAgrahaNAn yathA grahaNe turye na sidhyato na vidyete na sambhavata ity arthaH //11//




_______________________________________________________________________


START MandUpK 1.12

kathaM punaH kAraNabaddhatvaM prAj~nasya turIye vA tattvAgrahaNAn yathAgrahaNalakShaNau bandhau na sidhyata iti /
yasmAt


#<nAtmAnaM na parAsh caiva na satyaM na api cAnR^itam /
prAj~naH kiJNcana saMvetti turyaM tat sarvadR^ik sadA // MandUpK_1.12 //>#


__________

MandUpKC_1.12
AtmavilakShaNam avidyAbIjaprasUtaM bAhyaM dvaitaM prAj~no na kiJNcana saMvetti tathA vishvataijasau /
tatash cAsau tattvAgrahaNena tamasAnyathA grahaNabIjabhUtena baddho bhavati /
yasmAt turIyaM tatsarvadR^iksadA turIyAdanyasyAbhAvAt sarvadA sadaivaiti sarvaM ca tadddR^ikceti sarvadR^ik tasmAn na tattvAgrahaNalakShaNaM bIjaM tatra /
tat prasUtasyAnyathAgrahaNasyApyataivAbhAvo na hi savitari sadA prAkAshAtmake tad viruddham aprakAshanam anyathA prakAshanaM vA sambhavati /
"na hi draShTur dR^iShTer viparilopo vidyate"

(bR^i.u.4 / 3 / 23) iti shruteH /

atha vA jAgratsvapnayoH sarvabhUtAvasthaH sarvavastudR^igAbhAsas turIyaiveti sarvadR^iksadA"nAnyad ato 'sti draShTR^i"(bR^i.u.3.8.11) ityAdi shruteH //12//




_______________________________________________________________________


START MandUpK 1.13


#<dvaitasyAgrahaNaM tulyam ubhayoH prAj~naturyayoH /
bIjanidrAyutaH prAj~naH sA ca turye na vidyate // MandUpK_1.13 //>#


__________

MandUpKC_1.13
nimittAntaraprAptAshaN^kAnivR^ityartho 'yaM shlokaH /
kathaM dvaitAgrahaNasya tulyatvAt kAraNabaddhatvaM prAj~nasya eva na turIyasyeti prAptAshaN^kA nivartyate /

yasmAdbIjanidrAyutas tattvApratibodho nidrA /
sa eva ca visheShapratibodhaprasavasya bIjaM sA bIjanidrA tayA yutaH prAj~naH /
sadA dR^iksvabhAvatvAt tattvApratibodhalakShaNA nidrA turIye na vidyate 'to na kAraNabandhastasminnityAbhiprAyaH //13//




_______________________________________________________________________


START MandUpK 1.14


#<svapnanidrAyutAv Adyau prAj~nas tv asvapnanidrayA /
na nidrAM naiva ca svapnaM turye pashyanti nishcitaH // MandUpK_1.14 //>#


__________

MandUpKC_1.14
svapno 'nyathAgrahaNaM sarpa iva rajjvAm /
nidroktA tattvApratibodhalakShaNaM tama iti /
tAbhyAM svapnanidrAbhyAM yuktau vishvataijasau /
atas tau kAryakAraNabaddhAv ity uktau /
prAj~nas tu svapnavarjitakevalaiva nidrayA yuta iti kAraNabaddha ity uktam /
nobhayaM pashyanti turIye nishcitA brahmavido viruddhatvAt savitarIva tamaH /
ato na kAryakAraNabaddha ity uktas turIyaH //14//




_______________________________________________________________________


START MandUpK 1.15

kadA turIye nishcito bhavatItyucyate


#<anyathA gR^ihNataH svapno nidrA tattvam ajAnataH /
viparyAse tayoH kShINe turIyaM padam ashnute // MandUpK_1.15 //>#


__________

MandUpKC_1.15
svapnajAgaritayoranyathA rajvAM sarpa iva gR^ihNatastattvaM svapno bhavati /
nidrA tattvam ajAnatas tisR^iShvavasthAsu tulyA /
svapnanidrayos tulyatvAd vishvataijasayor ekarAshitvam /
anyathAgrahaNaprAdhAnyAc ca guNabhUtA nidreti tasmin viparyAsaH svapnaH /
tR^itIye tu sthAnetattvAj~nAnalakShaNA nidraiva kevalA viparyAsaH /

atas tayoH kAryakAraNasthAnayor anyathAgrahaNAgrahaNalakShaNaviparyAse kAryakAraNabandharUpe paramArthatatvapritabodhataH kShINe turIyaM padam ashnute /
tadobhayalakShaNaM bandharUpaM tatrApashyaMs turIye nishcito bhavatIty arthaH //15//




_______________________________________________________________________


START MandUpK 1.16


#<anAdimAyayA supto yadA jIvaH prabudhyate /
ajam anidram asvapnam advaitaM budhyate tadA // MandUpK_1.16 //>#


__________

MandUpKC_1.16
yo 'yaM saMsArI jIvaH sobhayalakShaNena tattvApratibodharUpeNa bIjAtmanAnyathAgrahaNalakShaNena cAnAdikAlapravR^ittena mAyAlakShaNena svapnena mamAyaM pitA putro 'yaM naptA kShetraM pashavo 'ham eShAM svAmI sukhI duHkhI kShayito 'ham anena vardhitash cAnena ity evaMprakArAn svapnAn sthAnadvaye 'pi pashyan suptaH /
yadA vedAntArthatattvAbhij~nena paramakAruNikena guruNA nAsyaivaM tvaM hetuphalAtmakaH kiM tu tattvam asIti pratibodhyamAnas tadaivaM pratibudhyate
katham? nAsmin bAhyam AbhyantaraM vA janmAdibhAvavikAro 'sty ato 'jaM sabAhyAbhyantarasarvabhAvikAravarjitam ityarthaH /
yasmAj janmAdikAraNabhUtaM nAsminn avidyAtamobIjaM nidrA vidyata ity anidram /
anidraM hi tat turIyamata evAsvapnaM tan nimittatvAd anyathAgrahaNasya /
yasmAc cAnidram asvapnaM tasmAd ajam advaitaM turIyam AtmAnaM budhyate tadA //16//




_______________________________________________________________________


START MandUpK 1.17

prapaJNcanivR^ityA cet pratibudhyate 'nivR^itte prapaJNce katham advaitam ity ucyate


#<prapaJNco yadi vidyeta nivarteta na saMshayaH /
mAyAmAtram idaM dvaitam advaitaM paramArthataH // MandUpK_1.17 //>#


__________

MandUpKC_1.17
satyam avaM syAt prapaJNco yadi vidyeta rajjvAM sarpa iva kalpitatvAn na tu sa vidyate /
vidyamAnash cen nivarteta na saMshayaH /
na hi rajjvAM bhrAntibuddhyA kalpitaH sarpo vidyamAnaH sanvivekato nivR^ittaH /
naiva mAyA mAyAvinA prayuktA tad darshinAM cakShurbandhApagame vidyamAnA satI nivR^ittA /
tathedaM prapaJNcAkhyaM mAyAmAtraM dvaitaM rajjuvan mAyAvivaccadvaitaM paramArthatas tasmAn na kashcit prapaJNcaH pravR^itto nivR^itto vAstItIty abhiprAyaH //17//



_______________________________________________________________________


START MandUpK 1.18
nanu shAstA shAstraM shiShya iti vikalpaH kathaM nivartata ity ucyate


#<vikalpo vinivarteta kalpito yadi kenacit /
upadeshAd ayaM vAdo j~nAte dvaitaM na vidyate // MandUpK_1.18 //>#


__________

MandUpKC_1.18
vikalpo vinivarteta yadi kenacit kalpitaH syAt /
yathAyaM prapaJNco mAyArajjusarpavat tathAyaM shiShyAdi bhedavikalpo 'pi prAk pratibodhAdevopadeshanimitto 'topadeshAdayaM vAdaH shiShyaH shAstA shAstram iti /
upadeshakArye tu j~nAne nirvR^itte j~nAte paramArthatatve dvaitaM na vidyate //18//



     _______________________________________________________________________


     START MandUp 8
     abhidheyapradhAna oMkArash catuShpAdAtmeti vyAkhyAto yaH
     
     
     
     #<so 'yam AtmAdhyakSharam oMkAraH |
     adhimAtraM pAdA mAtrA mAtrAshca pAdA akAra ukAro makAra iti || MandUp_8 ||>#
     
     __________

     MandUpC_8
     so 'yam AtmAdhyakSharamakSharam adhikR^ityAbhidhAnaprAdhAnyena varNyamAno 'dhyakSharam /
     kiM punas tadakSharam ity Aha oMkAraH /
     so 'yam oMkAraH pAdashaH pravibhajyamAno 'dhimAtraM mAtrAm adhikR^itya vartata ity adhimAtram /
     katham? Atmano ye pAdAsta oMkArasya mAtrAH /
     kAs tAH? akArokAro makAra iti //8//
     



     _______________________________________________________________________


     START MandUp 9
     
     tatra visheShaniyamaH kriyate
     
     
     #<jAgaritasthAno vaishvAnaraH akAraH prathamA mAtrApterAdimattvAd vA |
     Apnoti ha vai sarvAn kAmAn Adish ca bhavati ya evaM veda || MandUp_9 ||>#
     
     __________

     MandUpC_9
     jAgaritasthAno vaishvAnaro yaH sa oMkArasyAkAraH prathamA mAtrA /
     kena sAmAnyenety Aha ApterAptirvyAptikAreNa sarvA vAg vyAptA /
     "akAro vai sarvA vAk"(ai.A.2 / 3 / 6) iti shruteH /
     tathA vaishvAnareNa jagat"tasya ha vaitasyAtmano vaishvAnarasya mUrdhaiva sutejAH"(chA.u.5 / 18 / 2) ityAdi shruteH /
     abhidhAnAbhidheyayarekatvaM cAvocAma /
     Adirasya vidyata ityAdi madyathaivAdimadakArAkhyamakSharaM tathaiva vaishvAnaras tasmAd vA sAmAnyAd akAratvaM vaishvAnarasya /
     tad ekatvavidaH phalam Aha Apnoti ha vai sarvAn kAmAnAdiH prathamash ca bhavati mahatAM ya evaM veda yadoktam ekatvaM vedety arthaH //9//
     



     _______________________________________________________________________


     START MandUp 10
     
     #<svapnasthAnas taijasa ukAro dvitIyA mAtrotkarShAd ubhayatvAd vA |
     utkarShati ha vai j~nAnasaMtatiM |
     samAnash ca bhavati |
     nAsyAbrahmavit kule bhavati ya evaM veda || MandUp_10 ||
     >#
     __________

     MandUpC_10
     svapnasthAnas taijaso yaH sa oMkArasyokAro dvitIyA mAtrA /
     kena sAmAnyety AhotkarShAt /
     akArAd utkR^iShTa iva hy ukAras tathA taijaso vishvAd ubhayatvAd akAramakArayor madhyasyokAras tathA vishvaprAj~nayor madhye taijaso 'tobhayabhAktvasAmAnyAt /
     
     vidvatphalamucyate utkarShati ha vai j~nAnasaMtatim /
     vij~nAnasaMtatiM vardhayatIty arthaH /
     samAnas tulyash ca mitrapakShasyaiva shatrupakShANAm apy apradveShyo bhavati /
     abrahmavidasya kule na bhavati ya evaM veda //10//
     



     _______________________________________________________________________


     START MandUp 11
     
     #<suShuptasthAnaH prAj~no makAraH tR^itIyA mAtrA miter apIter vA |
     minoti ha vA idaM sarvam apItish ca bhavati ya evaM veda || MandUp_11 ||>#
     
     __________

     MandUpC_11
     
     suShuptasthAnaH prAj~no yaH sa oMkArasya makAras tR^itIyA mAtrA /
     kena sAmAnyenety Aha sAmAnyamidam atra mito 'mitirmAnaM mIyata iva vishvataijasau prAj~nena pralayotpattyoH /
     praveshanirgamAbhyAM prastheneta yavAs tathauMkArasamAptau punaH prayoge ca pravishya nirgacchata ivAkAroMkArau makAre /
     
     apIter vA /
     apIty apy aya ekIbhAvaH /
     oMkAra uccAraNe hy antyAkShara ekIbhUtAvivAkAra oMkArau /
     tathA vishvataijasau suShuptakAle prAj~ne /
     ato vA sAmAnyAd ekatvaM prAj~nam akArayoH /
     
     vidvatphalam Aha minoti ha vedaM sarvaM jagad yAthAtmyaM jAnAtIty arthaH /
     apItish ca jagat kAraNAtmA bhavatIty arthaH /
     atrAv atrAvAntaraphalavacanaM pradhAnasAdhanastutyartham //11//
     



_______________________________________________________________________


START MandUpK 1.19

atraite shlokA bhavanti


#<vishvasyAtvavivakShAyAm AdisAmAnyam utkR^iShTam /
mAtrAsaMpratipattau syAd AptisAmAnyam eva ca // MandUpK_1.19 //>#


__________

MandUpKC_1.19
vishvasyAtvamakAramAtratvaM yadA vivakShyate tadAditvasAmAnyamuktanyAyenotkaTamudbhR^itaM dR^ishyata ity arthaH /
atvavivakShAyAmity asya vyAkhyAnaM mAtrAsaMpratipattAv iti /
vishvasyAkAramAtratvaM yadA saMpratipadyata ity arthaH /
AptisAmAnyam eva cotkaTam ity anuvartate ca shabdAt //19//




_______________________________________________________________________


START MandUpK 1.20


#<taijasasyotvavij~nAna utkarSho dR^ishyate sphuTam /
mAtrAsaMpratipattau syAd ubhayatvaM tathA vidham // MandUpK_1.20 //>#


__________

MandUpKC_1.20
taijasasyAtvavij~nAnokAratvavivakShAyAmutkarSho dR^ishyate sphuTaM spaShTa ity artha ubhayatvaM ca sphuTam eveti /
pUrvavat sarvam //20//



_______________________________________________________________________


START MandUpK 1.21


#<makArabhAve prAj~nasya mAnasAm anyam utkaTam /
mAtrAsaMpratipattau tu layasAmAnyam eva ca // MandUpK_1.21 //>#


__________

MandUpKC_1.21
makAratve prAj~nasya mitilayAvutkR^iShTe sAmAnya ity arthaH //21//



_______________________________________________________________________


START MandUpK 1.22


#<triShu dhAmasu yat tulyaM sAmAnyaM vetti nishcitaH /
sa pUjyaH sarvabhUtAnAM vandyash caiva mahAmuniH // MandUpK_1.22 //>#


__________

MandUpKC_1.22
yathoktasthAnatraye yastulyam uktaM sAmAnyaM vetyavam evaitad iti nishcito yaH sa pUjyo vandyash ca brahmavilloke bhavati //22//



_______________________________________________________________________


START MandUpK 1.23
yathoktaiH sAmAnyair AtmapAdAnAM mAtrAbhiH sahaikatvaM kR^itvA yathoktam oMkAraM pratipadya yo dhyAyati tam


#<akAro nayate vishvam ukArash cApi taijasam /
makArash ca punaH prAj~naM nAmAtre vidyate gatiH // MandUpK_1.23 //>#


__________

MandUpKC_1.23
akAro nayate vishvaM prApayati /
akArAlambanam oMkAraM vidvAn vaishvAnaro bhavatIty arthaH /
tathAkAras taijasam /
makArash cApi punaH prAj~nam /
ca shabdAn nayata ity anuvartate /
kShINe tu makAre bIjabhAvakShayAdamAtra oMkAre gatir na vidyate kvacid ity arthaH //23//






     _______________________________________________________________________


     START MandUp 12
     
     #<amAtrash caturtho 'vyavahAryaH prapaJNcopashamaH shivo 'dvaitaH |
     evam oMkAra Atmaiva |
     saMvishaty AtmanAtmAnaM ya evaM veda || MandUp_12 ||>#
     
     
     __________
     
     MandUpC_12
     amAtro mAtrA yasya nAsti sa amAtra oMkArash caturthas turIya Atmaiva kevalo 'bhidhAnAbhidheyarUpayor avAÇmanasayoH kShINatvAd avyavahAryaH /
     prapaJNca upashamaH shivo 'dvaitaH saMvR^itta evaM yathokta vij~nAnavatA prayukta oMkAras trimAtras tripAda Atmaiva /
     saMvishaty AtmanA svenaiva /
     svaM pAramArthikam AtmAnaM ya evaM veda /
     paramArthadarshI brahmavit tR^itIyaM bIjabhAvaM dagdhvAtmAnaM praviShTa iti na puno jAyate turIyasyAbIjatvAt /
     
     na hi rajjusarpayor viveke rajjvAM praviShTaH sarpo buddhisaMskArAt punaH pUrvavattad vivekinAm utthAsyati /
     mandamadhyamadhiyAM tu pratipannasAdhakabhAvAnAM sanmArgagAminAM saMnyAsinAM mAtrANAM pAdAnAM ca kÊptasAmAnyavidAM yathAvad upAsyamAna oMkAro brahmapratipattaya AlambanI bhavati tathA ca vakShyati'AshramAs trividhAH'(mA.kA.3.16) ityAdi //12//
     (iti mANDUkyamUlamantrabhAShyam)
     



_______________________________________________________________________


START MandUpK 1.24

pUrvavad atraite shlokA bhavanti


#<oMkAraM pAdasho vidyAt pAdA mAtrA na saMshayaH /
oMkAraM pAdasho j~nAtvA na kiJNcid api cintayet // MandUpK_1.24 //>#


__________

MandUpKC_1.24
yathoktaiH sAmAnyaiH pAdaiva mAtrA mAtrAsh ca pAdAs tasmAd oMN^kAraM pAdasho vidyAd ityarthaH /
evam oMkAre j~nAte dR^iShTArtham adR^iShTArthaM vA na kiJNcit prayojanaM cintayet kR^itArthatvAd ityarthaH //24//




_______________________________________________________________________


START MandUpK 1.25



#<yuJNjIta praNave cetaH praNavo brahma nirbhayam /
praNave nityayuktasya na bhayaM vidyate kvacit // MandUpK_1.25 //>#


__________

MandUpKC_1.25
yuJNjIta samAdadhyAdyathAvyAkhyAte paramArtharUpe praNave ceto manaH /
yasmAt praNavo brahma nirbhayam /
na hi tatra sadA yuktasya bhayaM vidyate kvacit 'vidvAn na bibheti kutashcana'(tai.u.2.9) iti shruteH //25//



_______________________________________________________________________


START MandUpK 1.26


#<praNavo hy aparaM brahma praNavash ca paraH smR^itaH /
apUrvo 'nantaro 'bAhyo 'naparaH praNavo 'vyayaH // MandUpK_1.26 //>#


__________

MandUpKC_1.26
parApare brahmANi praNavaH /
paramArthatA kShINeShu mAtrApAdeShu para evAtmA brahmeti na pUrvaM kAraNam asya vidyata ity apUrvaH /
nAsyAntaraM bhinnajAtIyaM kiJNcid vidyata ity anantaraH /
tathA bAhyam anyan na vidyata ity abAhyaH /
aparaM kAryam asya na vidyata ity anaparaH /
sabAhyAbhyAntaro hy ajaH saindhavaghanavat praj~nAnaghana ityarthaH //26//



_______________________________________________________________________


START MandUpK 1.27


#<sarvasya praNavo hy Adir madhyam antas tathaiva ca /
evaM hi praNavaM j~nAtvA vyashnute tad anantaram // MandUpK_1.27 //>#


__________

MandUpKC_1.27
AdimadhyAntotpattisthitipralayAH sarvasyaiva /
mAyAhastirajjusarpamR^igatR^iShNikAsvapnAdivad utpadyamAnasya viyadAdiprapaJNcasya yathA mAyAvyAdayaH /
evaM hi praNavamAtmAnaM mAyAvyAdisthAnIyaM j~nAtvA tatkShaNAdeva tad AtmabhAvaM vyashnuta ity arthaH //27//




_______________________________________________________________________


START MandUpK 1.28


#<praNavaM hIshvaraM vidyAt sarvasya hR^idi saMsthitam /
sarvavyApinam oMkAraM matvA dhIro na shocati // MandUpK_1.28 //>#



__________

MandUpKC_1.28
sarvaprANijAtasya smR^itipratyayAspade hR^idaye sthitam IshvaraM praNavaM vidyAt sarvavyApinaM vyomavad oMkAram AtmAnam asaMsAriNaM dhIro buddhimAn matvA na shocati /
shokanimittAn anupapatteH /
"tarati shokam Atmavit"(chA.u.7 / 1 / 3) ityAdi shrutibhyaH //28//



_______________________________________________________________________


START MandUpK 1.29


#<amAtro 'nantamAtrash ca dvaitasyopashamaH shivaH /
oMkAro vidito yena sa munir netAro janaH // MandUpK_1.29 //>#


__________

MandUpKC_1.29
amAtras turIya oMkAraH /
mIyate 'nayeti mAtrA paricchittiH sAnantA yasya sa anantamAtraH /
naitAvatvam asya paricchettuM shakyata ityarthaH /
sarvadvaita upashamatvAd eva shivaH /
oMkaro yathA vyAkhyAto vidito yena sa paramArthatatvasya mananAn muniH /
netaro janaH shAstravidapItyarthaH //29//

