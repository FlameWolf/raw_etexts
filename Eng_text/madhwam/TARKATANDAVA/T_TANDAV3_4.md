pu - 194.              nyAyadIpayutatarkatANDavam            (tR^i.parichChedaH
--------------------------------------------------------------------------
            ?2atha paJNchAvayavAdiniyamabhaN^gaH || 20 ||
   punarapyanumAnaM dvividham| sArthaM parArthaM cha 1 | tatra paropadeshAnapakShaM svArtham| tatsApekShaM parArtham|
--------------------------------------------------------------------------
             ?2 atha paJNchAvayavAdiniyamabhaN^gaH || 21 ||
  punaranumAnaM dvividham sArthaM parArthaM chetyAdinA paddhatyuktaM vivR^iNvAna Aha -- punariti|| prAguktavibhAgApekShayA punaHshabdaH| vyAptivishiShTaliN^gaj~nAnarUpamanumAnamityarthaH| tatra tayormadhye| paropadeshaM vahnivyApyadhUmavAnayamityAdirUpaparakR^itopadeshaM nApekShata iti paropadeshAnapekSham| vyAptivishiShTaliN^gaj~nAnamiti visheShyaM atrottaratra cha yojyam|
--------------------------------------------------------------------------
1. cheti -Ta.rA.
--------------------------------------------------------------------------
paJNchA-vavani-bhaN^gaH)                vibhAgavAdaH              pu - 195.
--------------------------------------------------------------------------
sasAmarthyaliN^gapatipAdakavAkyAtmakaH paropadeshopi parArthAnumAnamityupacharyata itisthite tasya paropadeshasya jij~nAsAsaMshayashakya 1 prAptiprayojanasaMshayanirAsapratij~nAhotUdAharaNopanayatA 2 nIti dashAvayavA iti jarannaiyAyikAH| pratij~nAdayo 4 dAharaNAdayo vA traya 5 iti mImAMsakAH| udAharaNopanayau dvAveveti 6 saugatAH||
--------------------------------------------------------------------------
paropadeshasvarUpasya paddhatAvanukteH "anumA yuktirevokteti" yuktipAdIyAnuvyAkhyAnasudhoktamAha -- sasAmarthyeti|| vyAptisamuchitadeshavR^ittitvarUpasAmarthyasahitam| yadvA vyAptireva sAmarthyam| tatsahitaM yalliN^kaM dhUmAdi tatpratipattijanakaM vAkyaM paropadesha ityarthaH| sa cha vahnivyApyadhUmavanAyamityAdirUpaH| vAkyamAtrasya paropadeshatAnivR^ittaye pratipAdaketyantoktiH| 
sasAmarthyaliN^gapratipattisAmAnyakAraNAddR^iShTamanaHsaMyogAdiShvativyAptivAraNAya vAkyAtmaka ityuktiH| dhUmostIti vAkye.ativyAptinirAsAya 7 sAmarthyeti| paddhatau "tajjanakatvAtparopadeshopi parArthAnumAnamiti kvachidupacharyate" ityukterAha -- parArtheti|. ityupacharyata ityarthaH||
      yattu -- sasAmarthyaliN^gapratipAdakavAkyaM na paropadeshaH tasminneva vAkye.ativyApteriti tanna| sasAmarthyaliN^gapratipAdakaM vAkyamiti -
---------------------------------------------------------------------------
1.shaktya - rA.  2.ya nigamanAnIti- ka.ga.Ta.rA.  3.kA AhuH -ka.ga.Ta.rA.  4. vA -ka.TarA.  5. ya eveti -Ta.  6.dvAviti -ga.Ta.rA.  7.sasA -Ta.Da.
---------------------------------------------------------------------------
pu - 196.               nyAyadIpayutatarkatANDavam           (tR^i.parichChedaH
---------------------------------------------------------------------------
  tanna| AdyapaJNchakasyAshabdAtmakatayA vAkyAvayavatvasyaivAbhAvAt uktaniyameShu hetvabhAvAchcha|| 
    nanu --
    yAvatA vyAptipakShadharmatAdivishiShTaliN^gadhIstAvadAkAN^kShAkrameNAbhidheyaM anyathA nyUnatvApatteH| tatra sAdhyAnupasthitau hetvAkAN^kShaiva nodetIti tadupasthityarthaM pratij~nA |
---------------------------------------------------------------------------
-vAkyasya tAdR^ishavarNamAlArUpavAkyapratipAdakatvena tAdR^ishaliN^gApratipAdakatvAt| anyathA ghaTAbhAvaj~nAnamapi ghaTaj~nAnaM 1 ghaTAbhAvavyavahAropi ghaTavyavahArA ityApAtAt| anyAnavachChedena ghaTAvagAhi ghaTaj~nAnamiti chet anyAnavachChedena tAdR^ishaliN^gapratipAdakaM paropadeshaH| na chaivamitiprasaN^gosti| anyathA ChalottarartavaM syAditi bhAvaH| Adyeti|| jij~nAsA j~nAtumichChA vahnimAnna vetyAdisaMshayaH prAptuM yogyatA shakyaprAptiH prayojanaM prasiddhaM vahnimAnna vetyAdisaMdahanirAsa ityevaMrUpAdyapaJNchakasyetyarthaH||
    tatra pratij~nAdisvarUpaM pakShavachanaM pratij~nA liN^gaM heturityAdinA mithyAtvAnumAnakhaNDanataTTIkAtadbhAvaprakAshikAsu pramANapaddhatyAdau cha vyaktatvAttasvarUpamanuktvA paJNchaivAyavayavAH krameNaiva prayojyAH na nyUnAH, traya eva 
prayojyAH na nyUnAH nAdhikAH, dvAveva prayojyau natvadhika iti vAdinAM yo niyamapakShastannirAse yuktipAdIyAnuvyAkhyAnasudhAdyuktiM hR^idi kR^itvA hetumAha -- uktaniyameShviti|| AkAN^kShaiva heturiti bhAvena sudhAshaN^kitarItyA maNyAdyuktarItyA cha shaN^kate -- nanviti||
---------------------------------------------------------------------------
       1. syAt ityadhikam - Tha.
---------------------------------------------------------------------------
paJNchA-vavani-bhaN^gaH)              vibhAgavAdaH         pu - 197.
---------------------------------------------------------------------------
tataH kasmAtpramANAdidaM j~neyaM ityAkAN^kShAyAM 1 parAN^tApannaliN^gasvarUpamAtrapratipAdakaM dhUmAditi hetuvachanam| tatosya sAmarthyajij~nAsAyAM prathamaM vyAptipradarshanArtha 2 mudAharaNam| pashchAtpakShadhmatApra 3 tipAdanArthamupanayaH| tataH sarvasyaikabuddhyArohAyaikavAkyatAmApAdayituM 4 nigamanam||
    yadvA 5 pakShe pratij~nayA prameye upasthApite 6 hetunA cha tadavadhAraNArthaM liN^garUpe pramANa ukte tasya nirastasamastadoSha 7 shaN^kasyaiva prameyAvadhArakatvAchChaN^kAnirAsArthaM 8 udAharaNAdayo.apekShitAH| tatra vyAptidarshakenodAharaNena viruddhAnaikAntikAnava 9 dhyasitAnAM nirAsaH| upanayenAsiddheH| nigamane 10 nApi siddhe satyArambhasya niyamArthatvAt tasmAdeva nAnyasmAditi hetvanuvAdena siddhasAdhanatayA --
---------------------------------------------------------------------------
para AhetyAdinA sudhoktaM pakShAntaramanuvadati -- yadveti|| anadhyavasitapadenAsAdhAraNAnaikAntikagrahaH| sudhoktarItyA nirAha -- Adya ityAdinA ||
---------------------------------------------------------------------------
1.pramAN^gatA -ga.  pramANatA -Ta.rA.  2.rthaM yo yo dhUmavAnasAvagnimAnityudAharaNam| pakShAdikShitasthaladharmatApratipAdanArthamagnivyAptadhUmavAMshchAyamityupanayaH' iti haMsavAdena pUritamasti-Ta.  3.pradarshanArthamagnivyAptadhUmavAMshchAyamityupanayaH ga.rA.  
4.tasmAdagnimAneveti ni-Ta.  5.pakShe iti nAsti -Ta.rA. 6.tepi -ga.rA.  7.ShAshaM -ka.Ta.rA.  8. rthaM vyAptipradarshakeno -ityAdyasti -ka.ga.Ta.rA.  9.nadhyavasi -ka.ga.Ta.rA.  10. nepi -ka.ga.rA.
---------------------------------------------------------------------------
pu - 198.            nyAyadIpayutatarkatANDavam          (tR^i.parichChedaH
---------------------------------------------------------------------------
- agnimAneva na tvanagnika iti sAdhyAnuvAdena bAdhasatpratipakShayornirAsa iti kathaM paJNchAvayavaniyame hetvabhAva iti||
    uchyate --
  AdyaH pakShastAvanna yuktaH| na hi vAdivAkyamAptavAkyatayA vyAptyAdivishiShTaliN^gapramApakam| yenAkAN^kShAkrameNAvayavaniyamaH syAt| vAdinoH parasparamanAshvAsAt| anyathA pratij~nayaivAlam| kiM tu gR^ihItavyAptyAdikaM puruShaM prati tatsAdhakatvenAgR^ihItavyAptyAdikaM prati tu tajjij~nAsAjanakatvenopayujyate||
  tathA cha vyAptipakShadharmatAbhyAM vA vyAptisamuchitadeshasiddhibhyAM vA vishiShTaliN^gasmR^itiryAvatA bhavati tAvadeva vaktavyam| anyathAdhikyApAtAt||
   sA cha parvatognimAndhUmavatvAnmahAnasavaditi pratij~nAhetUdAharaNaikadeshadR^iShTAntavachanamAtreNa vA,
---------------------------------------------------------------------------
pararItyA -- vyAptipakShadharmatAbhyAmiti|| svamatenAha -- vyAptisamuchitadeshasiddhibhyAmiti||
   nanUktarUpilaN^gasmR^itiH kiyatA bhavatItyataH paddhatyAdyuktasaptaprakArairbhavatItyAha -- sA cheti 1 || jAyamAnetyanvayaH 2 | vyAptyabhidhAnapUrvaM dR^iShTAntavachanaM hyudAharaNam|
---------------------------------------------------------------------------
1.udAharaNasyaikadesho yo dR^iShTAntastadvachanamAtreNetyarthaH| udAharaNeneti| ityadhikam -Ta.  2.udAharaNetiityadhikam -Tha.
---------------------------------------------------------------------------
paJNchA-vavani-bhaN^gaH)               vibhAgavAdaH            pu - 199.
---------------------------------------------------------------------------
agnivyAptadhUmavatparvato.agnimAniti hetugarbhapratij~nAmAtreNa vA, vivAdenaiva pratij~nAsiddhau kutaH parvato.ag.hnimAniti prashne.agnivyAptadhUmavatvAditi hetumAtreNa vA parvatasyAgnimatve kiM pramANamiti prashne.agnivyAptadhUmavatvamiti liN^goktimAtreNa vA, dhUmavanmahAnasavatparvatognimAniti sapratij~nena hetugarbheNa dR^iShTAntavachanamAtreNa vA, agninA vyApto dhUmaH parvatestItyupanayamAtreNa vA, vyApti 1 maddUma 2 vatvAtparvato.agnimAniti nigamanamAtreNa vA, jAyamAnAnubhUyata iti kiM paJNchAvayavAdiniyamena||
   Adye hyanumAnamudrAbhij~nasya vyAptigrahaNasthale ukte vyAptismR^itirbha vatyeveti na nyUnatA| vyAptivAchakashabdastu yo yo dhUmavAnasAvagnimAnityudAharaNabhAgAntarepi nAsti||
---------------------------------------------------------------------------
tatra yo yo dhUmavAnasAvagnimAniti vyAptyuktyaMshatyAgena mahAnasavaditi dR^iShTAntavachanamAtreNetyarthaH| uktasarvapakSheShu vyAptismR^ityutpAdaprakAramupapAdayannyUnatAdidoShaM nirAha-- Adye hItyAdinA||
    nanu vyAptibodhakashabdAbhAve kathaM vyAptismR^itirityata Aha-- vyAptivAchaketi|| yo ya iti sAdhye sakalasAdhanAdhikaraNasatvabodhakagasyaiva satvAvdyAptIti padAbhAvAditi bhAvaH| nanvevamAdyapakShe --
---------------------------------------------------------------------------
1.vyAptyAdi ma -ka.Ta.   2.matvAt pa -ga.  mavatparva -Tha.
---------------------------------------------------------------------------
pu - 200.                nyAyadIpayutatarkatANDavam          (tR^i.parichChedaH
---------------------------------------------------------------------------
   dvitIyepi loke shAsre cha hetugarbhavisheShaNa 1 prayogAndR^iShTavato vyutpannasya dhUmavatvaM heturiti dhUrbhavatyeveti na nyUnatA||
  tR^itIyepi dhUmavatvAdityasya prashnasthenAgnamAnityanenAnvayAnnApArthakatA| nApi pratij~nAbhAvena 2 sAdhyAnupasthiternyUnatA| vivAdenaiva tadupasthiteH| na cha samayabandhAdinA vipratipattirvyavahiteti vAchyam| samayabandhAnantarabhAvinA kuto.agnimAniti prashnena punarapi sAdhyopasthiteH| AdyapakShastu svapakShaM 
sAdhayetyAdyanuyoga eva pravR^itta iti svapakShabhUtasAdhyopasthityarthaM tatra pratij~nApekShitaiva||
    nanu -- tathApi hetumAtrAkAN^kShAshAmakena hetuvachanena dhUmAdityevaMrUpeNaiva bhAvyam| na tu dhUmavatvAdityevaMrUpeNa| tathA cha pakShadharmatAyA alAbhAt 3 punarapi tR^itIye nyUnataiva| manmate tUpanayenatallAbha iti chenna| pakShasya sAdhyavatve ko heturityAkAN^kShAshAmakena hetuvachanena hetau pakShasaMbandhasyApi bodhanIyatvAt| ata evopanayo.adhikaH||
---------------------------------------------------------------------------
1.visheShaNapadaM na -ga.Ta.rA.  2.ve cha sA -rA.  3.abhAvAt pu -rA.
---------------------------------------------------------------------------
paJNchA-vavani-bhaN^gaH)               vibhAgAvAdaH            pu - 201.
---------------------------------------------------------------------------
  paJNchamepi mahAnasavadityanena vyApterdhUmavaditi dR^iShTAntavisheShaNena pakShadharmatAyAshchopasthitiriti na nyUnatA||
   na chaivaM vAdivAkyasyAptavAkyavadanusaraNIyatve nigrahodbhAvanaM na syAditi vAchyam| pramApakatvAMshatyAgena j~nApakatvAMshe lokashAsraprahatarItyanusAriNo vAdivAkyasyApyanusAriNIyatvAt| anyathAgnimAnityukte.agnishabdasya chitramUlArthatvamAdAyArthAntarAdyudbhAvanaM syAt||
   kiM cha tvatpakSha eva nyUnAdinigrahodbhAvanaM na syAt| nyUnAdikaM prati lokasiddhamaryAdAyA evAvadhitvAt| matpakShe nigrahodbhAvanaM tu lokasiddharItyatikrame sAvakAsham||
---------------------------------------------------------------------------
vyartha iti yAvat| pramApakatvAMsheti|| AptavAkya iva vAdivAkye pramApakatvAbhAvepi j~nApakatvamAtrasya satvAdbAdhitArthakavAkyasyApi bodhakatAyA yogyatAvAde sAdhanAditi bhAvaH||
   chitramUlAdIti|| nanu tathoktau Chalena nigR^ihyeteti chet tadeva kutaH| prakaraNAdyanusaMdhAnAditi chet samaM prakR^itepIti bhAvaH|| lokasiddheti|| asmaduktaprakArA eva lokasaddhamaryAdAnusAriNa iti bhAvaH| nanu yuktipAdIyasudhAyaM vyAptipakShadharmatvayogaranyataradevAbhidheyam| vyAptyabhidhAnaM nAvashyakamiti 1 pratIteH 
prAguktapakSheShu cha dvayorapyabhidhAnapratItervirodha ityataH sudhoktamanUdya chaturdhAbhiprAyoktyA virodha nirAha -- yAtusudhAyamAmityAdinA||
---------------------------------------------------------------------------
          1. sudhAvAkyAtpratIteH-  Ta.Tha
---------------------------------------------------------------------------
pu - 202.                  nyAyadIpayutatarkatANDavam         (tR^i.parichChedaH
---------------------------------------------------------------------------
    1 yAtu sudhAyAM saMskArodbodhopayuktaM sAdR^ishyasaMbandhAdikaM kimapyedR^iShTavyamityAdinA vyAptipakShadharmatayoranyatarasminnukte.anyasya smR^itirbhaviShyatItyuktiH sA dR^ishyate khalu loke padaikadeshena 2 padArtha 3 smR^itirityuktivatkathA 4 bAhyaprayogAbhiprAyA vA, vAdakathAbhiprAyA vA, ekoktimAtreNa 5 dvyaMshasmR^itimatpuruShavisheShAbhiprAyA vA, kaimutyAbhiprAyA vA, na tu dvayoranyataradevAbhidheyamityabhiprAyA||
   ata eva viShNutatvanirNayaTIkAyAM -- smaraNaM tu padaikadeshAdinApi dR^iShTaM kimuta pratij~nAdibhirityuktam| ata eva cha brahmatarke -- 
---------------------------------------------------------------------------
sa 6 ityasyArdhavAkyaprayogAbhiprAyA vetyAdinAnvayaH| vAdeti|| tatra nirNItAptabhAvatvena nigrahastAnAbhAvena chaikadeshakIrtanepyubhayasmR^itisaMbhavAditi bhAvaH|| kaimutyeti|| evamekadeshakIrtanenApi sasAmarthyaliN^gasmR^itirbhavati kimu prAguktasaptaprakAraiH tatrApekShitashabdAnAM satvAditi kaimutyAbhiprAyA vetyarthaH| ata eva cheti|| vyAptyAdyabhidhAnasyAvashyakatvAdevetyarthaH| sUchitamityanvayaH| brahmatarka iti|| tatvanirNayodAhR^ite| yuktirvyAptyAdimalliN^gam| pratij~nArUpaM nirUpakaM smR^ityAdijananI yasyAH sA tathoktA| evaM heturUpikAdR^iShTAntarUpiketyAdyapi vyAkhyeyam ||
---------------------------------------------------------------------------
1.yattu - ga.rA.  2.shAditopi-iti shodhitam-Ta.  3.smaraNAdikami - iti shodhitam -Ta.  4. dartha vAkyaprayo -ga.Ta.rA.  5.NAnyasmR^i -ga.Ta.rA.  6.satyasya vAkyArtha -Tha.  sA ityasyArdhavAkya -Da.
---------------------------------------------------------------------------
paJNchA-vavani-bhaN^gaH)               vibhAgavAdaH            pu - 203.
---------------------------------------------------------------------------
           yuktiH pratij~nArUpA cha hetudR^iShTAntarUpikA|
           tathopanayarUpA cha parA nigamanAtmikA ||
ityavayavapaJNchakasya pratyekaM parArthAnumAnatvaM pratij~nAyante vyAptimAshritya kevalamityuktyA sarvatrApi vyAptyabhidhAnaM sUchitam||
  viShNutatvanirNayaTIkAyAmapi "vyAptimAshrityetyapi 1 pakShAntaradarshanamityuktyA pratij~nAdAvapi vyAptyabhidhAnaM sUchitam||
  2 pramANapaddhatAvapi upanayegnimA vyApto dhUmaH parvate.astIti, nigamanepi vyAptyAdimaddhUmavatvAditi vyAptirUktA|
---------------------------------------------------------------------------
   dR^iShTAntashabdena tadvachanamupalakShyate| udAharaNaikadeshagrahaNArthaM dR^iShTAntetyuktam| yuktirnigamanajanyasmR^itimatItyarthe nigamanAtmiketyaupachArikaprayogaH| yukterekatvepi tatsmR^itijanakabhedAbhiprAyeNopachAretyuktam| atra sarvatra hetugarbhapratij~nArUpeti sapratij~naheturUpiketi hetugarbhasapratij~nadR^iShTAntarUpiketi sapratij~nopanayarUpetye 3 vaM pUraNIyam| pratij~nAhetu 4 rUpaivetyAdivAkyasheShAt|| viShNutatveti|| ataevetyanuShaN^gaH| atra sapratij~nopanayarUpetiprAguktapakShApekShayA savyAptikopanayarUpetyetadarthaparatvapratItAvapi tulyanyAyatvAtpratij~nAdAvapItyuktam| prAk svoktarItyeti bhAvaH|
---------------------------------------------------------------------------
1.'tyatra' iti sthitaM 'tyetyetat' iti shodhitamasti-Ta.  2.pramANapadaM na -ga.Ta.rA. 3.ti sapratij~nAnigamanarUpetye -Tha.  4.tu garbhetyAdi vA-Ta.Tha.Da.
---------------------------------------------------------------------------
pu - 204.             nyAyadIpayutatarkatANDavam           (tR^i.parichChedaH
---------------------------------------------------------------------------
pramANalakShaNe.api "hetugarbhA pratij~nA kevalA.api, siddhau pratij~nAyAM hetumAtraM cha, dR^iShTAntaH sapratij~no hetugarbha iti vyApyarUpaliN^gavachanArthakena hetushabdena sarvatrApi vyAptyabhidhAnaM sUchitam| sudhAyAmapi sasAmarthyaliN^gapratItijanakaM vAkyamupadesha ityuktam||
   yadvA dhUmavatvAdityeva hetuH| na tu vyAptadhUmavatvAditi| evamavayavAntare.api draShTavyam| tathApi na nyUnatA| prativAdina AkAN^kShAkrameNa vyAptyAde 1 stR^itIyAdikakShyAsUktisaMbhavAt| svIkR^itA cha tvayApyAkAN^kShAkrameNoktiH|
---------------------------------------------------------------------------
sudhAyAmiti|| "vyAptireva tu sA smR^ite" ti yuktipAdIyAnuvyAkhyAnavyAkhyAvasare sudhAyAmityarthaH| evamavayavAntarepIti|| pratij~nAdayaH paJNchApyavayavAH hetvAdikiMchitsahitAH santaH pratyekaM paropadesha ityuktam| tatra prAguktasaptasu paropadeshaprakAravAkyeShvavayavabhUto yo hetvaMshaH sa vyAptyabhidhAnashUnyaH| kevala evAbhidheya ityarthaH|| tR^itIyAdIti||
  dhUmavatvAdIti vAdinaH prathamakakShA 2 vyAptirnAstyopalabhyate kathaM vyAptirita 3 vAdino dvitIyA kakShyA, yo yo dhUmavAniti 4 vyAptyabhidhAnavAdinaH tR^itIyA kakShA,  kathaM vyAptasya pakShaniShThatA samuchitadeshavR^ittirveti prativAdinashchaturthI kakShA, vahnivyApto dhUmaH purvate.astItyupanayavAdino vAdinaH paJNchamI kakShetyevaMrUpeNa kathApravR^ittestR^itIyA-
---------------------------------------------------------------------------
1.derdvitIyAdikakShyAsU iti shodhitam -Ta.  2.kShyA -Tha.Da.  3.ti prati vA-Ta.Tha.Da.  4.tyAdi -Ta.Tha.Da.
---------------------------------------------------------------------------
paJNchA-vavani-bhaN^gaH)               vibhAgavAdaH           pu - 205.
---------------------------------------------------------------------------
kiM tupa tavamate prativAdinA dvitIyAdikakShyAsvAkAN^kShiShyamANamapi vyAptyAdikaM vAdinA paJNchAvayavena mahAvAkyenAdyakakShyAyAmeva vaktavyamiti niyamaH| mama tu na| uttaratrAkAN^kShiShyamANasyApyAdAvevoktAvAkathAparisamApti yAvadvaktavyaM tAvata AdAvevoktiprasaN^gAt||
  kiMcha yugapaduktiniyame.api tadabhimatasyopanayasya nigamanasya cha pratyekaM vyAptyAdyuktau shaktatvAtkimavayavAntareNa | tasmAdAdyaH pakSho na yuktaH||
  nApi sakalashaN^kAnirAsArthaM paJNchAvayavaniyama iti dvitIyaH| AdAveva sakalashaN^kAnirAsakasyaiva --
---------------------------------------------------------------------------
-dikakShyA 1 svityuktam| mama tu netyayuktam| AkAN^kShiShyamANasyApyAdAveva vaktavyatvAdityata Aha-- uttaratreti|| pararItyApyupanayanigamanAnyatarAbhyAmevAlamanyavdyarthamityAha-- kiJNcheti||
         na paJNchAvayavoktau tu vivAdAvasitirbhavet|
         dR^iShTAntAdiShu chaivaM syAt||
    ityanuvyAkhyAnasudhoktadishA nirAha -- AdAvevetyAdinA|| nanu hetvAbhAsAdidoShaduShTatArUpAvAntarashaN^gApaJNchAvayavaprayogamAtreNa nirasyata iti tAvadevaikaM mahAvAkyamityuchyata iti chettarhi parvato vahnimAnna veti shaN^kAnivartakatvaM parvato.agnimA.aniti pratij~nAyAH kutognimatvamiti saN^kAnirAsakatvaM dhUmava 2 tvAditihetuvachanasya, kathamasya vyAptyAdI-
---------------------------------------------------------------------------
1.atra sarvatra kShyA ityevAsti- Ta.Tha.  2. matvA-Tha.़Da.
---------------------------------------------------------------------------
pu - 206.                 nyAyadIpayutatarkatANDavam          (tR^i.parichChedaH
---------------------------------------------------------------------------
parArthAnumAne pa़JNchAvayavaprayogeNaiva tannivR^ittau tAvataiva kathAmudraNApAtena tannivartikAyA kR^itsnakathAyA eva parArthAnumAnatvaprasaN^gAt| avAntarashaN^kAnivartakatvaM tu pratyekaM pratij~nAderapyasti||
   kiMchoktarItyaikaikAvayavenApi vyAptipakShadharmatayorabhidhAnAtsakalashahkAnivartakatvaM tasyApyasti| api chAsmin pakShe kaNTakoddhAro.api pR^ithaN^na kartavyaH syAt| tasmAtpakShadvayamapyayuktam||
  api cha paJNchAvayavAdiniyamopi vipratipannaM pratyanumAnenaiva sAdhyaH| tasya pratyakShAdyaviShayatvAt| paJNchAvayavaprayogeNaiva 1 tatsAdhane mImAMsakAdi pratyAdhikya prasaN^gAt| tatparihArArthaM paJNchAvayavaniyamasya tAtvikatvasAdhanechAnavasthAnAt|
tadrItyA tryavayavAdiprayoge cha tavanyUnatvApAtAt||
---------------------------------------------------------------------------
2 ti shahkAniShedhakatvamudAharaNasya, ityevaM rUpeNAvAntarashaN^kA ekaikAvayavoktAvapi nivartyata iti pratij~nAdikamapi pratyekaM paropadesharUpamahAvAkyaM syAdityarthaH| pUrvapakSha ivAsmin pakShopi parItyA 
sarvAbhAsanirAsasya pratyekaM saMbhAdavayavAntaraM vyarthamevetyata Aha -- kiMchoktarItyeti|| sA cha parvatognimAn  dhUmavatvAdityAdinoktarItyetyarthaH| tasyApIti|| pratij~nAhetudR^iShTAntarUpAdyaikaikAvayava 3 syApItyarthaH||
           tripaJNchAvayavAmevapa yugmAvayavavinAmapi|
           niyamAdyonumAM brUyAttaM brUyA 4 dyaditA dR^ishIm||
ityanuvyAkhyAnasudhoktayuktyA cha niyamapakShaM nirAha-- api cha paJNchAvayaveti|| pratyakShAdyaviShayatvAditi|| Agamasya chAbhAvAdityapi dhyeyam|
---------------------------------------------------------------------------
1. Na cha -ga.rA.  2.dikamami-Tha. diri-Da.  3.voktA va -Ta.Da.  4.tAdR^ishIyadi -Ta.Da.
---------------------------------------------------------------------------
paJNchA-vavani-bhaN^gaH)              vibhAgavAdaH            pu - 207.
---------------------------------------------------------------------------
tattanmatarItyA prayoktavyamiti vA, yAvato vyAptyAdivishiShTaliN^gadhIstAvatprayoktavyamiti vA, samayabandhena cha mImAMsakAdinA svAbhimatAvayavaniyamasiddhyarthaM kR^itena vyavayavAdiprayoge 1 na tava vyAptismR^ityAdirAvashyaka iti svIkR^itatvena tvayaiva paJNchAvayavaniyamastyaktavyaH| evaM mImAMsakAdibhirapi svAbhimato niyamastyaktavya iti kathaM tanniyamaH||
---------------------------------------------------------------------------
avanavasthAnAditi|| paJNchAvayavaniyamasya paJNchAvayavayuktAnumAnena mImAMsakamavayavatrayaniyamavAdinaM prati sAdhane tvayA kR^ite mImAMsakenAdhikaM 2 nigrahasthAnamityukte punastvayA.a.adhikyadoShanirAsArthaM paJNchAvayavaniyama eva paramArthatvamiti paJNchAvayavayuktenAnumAnenaiva syAdhyam| tatrApi tena pUrvoktadoShe|bhihite punaranumAnAntareNa tvayA tathaiva sAdhyamityanavasthAnAdityarthaH| tadrItyA mImAMsakarItyA||
   evaM mImAMsakAdibhiriti|| avayavatrayayuktAnumAne mImAMsakenokte nyUnatayAnaiyAyikena pratyukte.avayatrayaniyamasya tAtvikatAsAdhanamapi tAdR^ishaprayogeNaivapa kAryamityanavasthAnAt| nyAyamatarItyA mImAMsakenokte svamatenAdhikyaM tattanmatarItyA prayoktavyamityAdyuktau cha nyAyamatarItyA naiyAyikena 
paJNchAvayavaprayoge kR^ite tena tava vyAptismR^ityAdi --
---------------------------------------------------------------------------
1.geNa ta -ka.Ta.rA.  2. nAmetyadhikam -़Da.
---------------------------------------------------------------------------
pu - 208.            nyAyadIpayutatarkatANDavam       (tR^i.parichChedaH
---------------------------------------------------------------------------
  kiMcha nedaM svasAdhyasAdhakaM, asiddhatvAdityAdya 1 sAdhakAnumAneShu nAyamasiddhaH tallakShaNarahitatvAt ityAdikaNTakoddhArAnumAneShu prathamaprayuktahetorvyAptipakShadharmatAdau vipratipattau tatsAdhakeShu dvitIyAdikakShyAnipAtiShu shAkhAnumAneShu vAdibhyAM kathAmadhye svAbhimatatattatprameyasiddhyarthaM paJNchAvayavatAM vinApyuchyamAneShu parisheShArthApatyAdirUpeShUpashAkhAnumAneShu cha tvayaiva niyamastyakta iti kathamanyatra tanniyamaH||
   nanvasiddhatvA 2 derasAdhakatvAdinA vyAptyasvIkAre 
---------------------------------------------------------------------------
bhavatItyupeyamityavayavatrayaniyamastyakta 3 eva| evaM bauddhenApi svAbhimato niyamastyaktavya eve 4 tyarthaH||
   kvachitklR^iptatvAtprAthamikasthApanAnumAnepi na paJNchAvayavAdiniyamo grAhya iti pratibandImukhenApi niyamabhaN^gaM sAdhayati-- kiMcha nedamiti|| tathaiva hetvAbhAsAnte maNau vyaktatvAditi bhAvaH| shAkhAnumAneShviti|| prathamaM pradhAnaprameyasAdhanArthaM prayuktamanumAnaM pradhAnaM mahAvR^ikShasthAnIyaM tadupayuktatayA taddUShakatayA vA prayuktAni shAkhAnumAnAni madhyemadhye.avAntaraprameyopayuktA 5 nyanumAnAnyupashAkhAnumAnAnIti shAkhAnumAneShUpashAkhAnumAneShviti choktam||
  paramukhenottaraM vAchayitvA samamityAha-- nanviti|| avivAde tu nAvayavAntaraprayoga ityatra doShAntaramAha -- kiMcha kevalAnvayinIti||
---------------------------------------------------------------------------
1.dyasAdhakatAsAdhanAnumA --ga.rA.  2.de rasAdhakatvAdinA vyAptyA -ka.ga.rA.  3.ktavya e-Ta.Tha.  4.eveti nAsti-Ta.Tha|  5.anumAnAnIti nAsti-Ta.Tha.
---------------------------------------------------------------------------
paJNchA-vavani-bhaN^gaH)        vibhAgavAdaH                   pu - 209.
---------------------------------------------------------------------------
kathAnadhikAreNa tatra vyApterubhayasaMmatatvAtpakShadharmatAmAtraM pradarshanIyamiti chet tarhi kR^itakatvAnityatvayorapi vyAptermImAMsakasammatatvAttatra kevalAnvayisAdhyake hetau cha vyabhichArashaN^kAnudayAttatrApi pakShadharmatAmAtraM pradarshanIyaM syAt||
  kiMcha kevalAnvayihetau pakShadharmatAyAH sarvasaMtatvAttatra vyAptimAtraM pradarshanIyaM syAt||
   yadi cha vyAptyAdau prativAdinaH saMma 1 tepi vAdinA svarvakartavyaM 2 tarhyasiddhatvAsAdhakatvayorvyAptipradarshanamapi kartavyameva| kiMchaivamasiddhasyApi sAdhakatvasvIkAre kathAnadhikAra ityapi suvachatvenAsAdhakatAnumAnaM viphalam||
   yadi cha tatsvIkAriNo.api kathamAnadhikAre vipratipannaM prati asAdhakatAnumAnaM saphalam| tarhyasiddhatvAsAdhakatvayorvyAptau vipratipannaM prati 3 tatpradarshanamapi saphalameva||
  kiJNchaivaM shAkhopashAkhA 4 numAneShu kA gatiH tatra vyApterubhayasammatyabhAvAt maduktarItireva vaktavyeti mUlAnumAneShu 5 tathai.avAstu||
---------------------------------------------------------------------------
maduktarItiriti|| yAvatA tadbodhaH tAvanmAtramityAdinA prAguktasaptaprakArAnyatamamevAnusartavyamityarthaH| sajAtoyanvayadarshanarUpaM vA -
---------------------------------------------------------------------------
1.matAvapi -ka.ga.rA.  2.kartavyamityadhikam-ka.ga.rA. 3.vyApti pra-ka.ga.rA.  4.khAdyanumA -ka.ga.Ta.rA. 5.neta -ga.  nepita -Ta.rA.
---------------------------------------------------------------------------
pu - 210.                  nyAyadIpayutatarkatANDavam       (tR^i.parichChedaH
---------------------------------------------------------------------------
  api chAgninA vyApto dhUmaH parvatestIti vAkyaM AptoktaM vyAptyAdivishiShTaliN^gapramApakaM dR^iShTamiti tadeva vAdyuktaM kathaM tajj~nApakaM na syAt| kiMcha tvayA.api tvatkalpitapaJNchAvayavaniyamavismR^itidashAyAmavayavAniyamo.ayuktaH atiprasaN^kA 1 dityetAvataivA 2 vayavAniyamAyuktatvasya sAdhyamAnatvAtsvakriyAvirodhaH||
   nanvevamaniyamavAdimate kathagaM nyUnAdyudbhAvanamiti chenna| udAharaNAntamudAharaNAdi vAvayavatrayameveti para 3 mate kathamaprAptakAlAdyudbhAvanam|
---------------------------------------------------------------------------
anvayitAvachCheda 4 kavatvaMrUpaM vA yogyatAvatvaM hetvavayavepyastIti tadevAnumitihetuliN^gaj~nAnajanakamityavayavAntaraM vyarthameva| tAvataiva sarvadoShashaN^kAnivR^ittisaMbhavAchcheti bhAvenAha -- 5 api cha agnineti||
   vyAghAtAchcha niyamapakShastyAjya ityAha-- kiJNcha tvayApIti|| ityetAvataiva sAdhyamAnatvAdityanvayaH| ityetAvataiva -- pratij~nAheturUpAvayavadvayenaivetyarthaH| tatra htustvatkalpitetyAdi|| aniyameti|| paJNchAvayaniyamapakShasya yadayuktatvaM tasyetyarthaH| pratibandyottaramAha-- udAharaNAntamiti|| manmata iva tanmatepyaniyamasya tulyatvAditi bhAvaH|| aprApteti|| kramaviparyAsoprAptakAlamityaprAptakAlAkhyanigrahasthAnAdyudbhAvanamityarthaH| kathaMchetyasya nyUnAdyudbhAvanamityanvayaH|  ---------------------------------------------------------------------------
1.N^gatvAdi-ga.Ta.rA.  2.vAniyamA-ga.rA. 'vAnimA' iti sthitaM vaniyamA iti shodhitam-Ta.  3.bhaTTa -ga.Ta.rA.  4.katva-Tha.Da.  5.api cheti| Agnineti| vyA - ityAdyasti -Da.
---------------------------------------------------------------------------
paJNchA-vavani-bhaN^gaH)                  vibhAgavAdaH             pu - 211.
---------------------------------------------------------------------------
kathaM chodAharaNe dR^iShTAntoktiH yachChabdatachChabdayorvIpsA vishiShya kaNTakoddhAraH asAdhakat.anumAnaM upAdheH svashabdo 1 .adbhAvanaM chAniyatamiti naiyAyikamate nyUnAdyudbhAvanam||
  samayabandhAnusAreNeti chet| samaM prakR^ite.api| uktapakSheShvetaM pakShamAshritya vaktavyamiti vA lokashAstra 2 sarvAvagatamArgeNa vyAptipakShadharmatAvishiShTaliN^gopasthitiryavatA tAvadvaktavyamiti vA samayasya bandhanIyatvAt| ata eva brahmatarke||
           "pR^ithakpR^ithakpramANatvaM yAti yuktitayaiva tu" |
  ityatra parArthAnumAnatve yuktishabdavAchyavyAptipakShadharmatAvishiShTaliN^gopasthApakatvameva tantramityuktama| yachchoktaM sAdhyopasthApakatvAtpratij~naiva prathameti| tanna| kvachidvidhitopyarthavAdasya prAdhamyavat, bhaTTAdimate udAharaNasya prAdhamyavat,
---------------------------------------------------------------------------
aniyatapadaM pratyekamanveti| tenaivottaraM vAchayati- samayeti|| tvayodAharaNAntameva vAchyamiti samayabandhe sati tadatikrameNodAharaNAdiprayoge kathite nigrahasthAnodbhAvanamiti chedityarthaH| aniyamapakShe samayabandha ityata Aha-- uktapakSheShviti|| sA chetyAdinA prAguktasaptapakSheShu||
   nanu yAvatetyAdinA granthena pratij~nAdyavayavAnAM yaH paurvAparyarUpakramaH shaN^kitaH tamapi pratyAchaShTe -yachcheti|| vidhitopyarthavAdasyeti||
---------------------------------------------------------------------------
1.bdeno -ga.Ta.rA.   2.straprahatamA-ka.ga.Ta.rA.
---------------------------------------------------------------------------
pu - 212.                     nyAyadIpayutatarkatANDavam      (tR^i.parichChedaH
---------------------------------------------------------------------------
  "AmnAyasya kriyArthatvAdAnArthakyamatadarthAnAM tasmAdanityamuchyate" "ata eva prANaH" "pravR^ittisAmarthyAdarthavatpramANaM" ityAdau nigamane cha hetoH prAthamyavachcha loka 1 shAstravyavahR^itenopAdyatanyAyena 2 hetorapi prAthamya 3 sambhavAt| vivAdenaiva sAdhyopasthiteruktatvAchcha|
---------------------------------------------------------------------------
  "prajApatirvA idameka AsIt, sokAmayata prajAH pashUn sR^ijeyeti sa chAtmano vapAmudakhitattAmagnau prAgR^ihNAttatojastUparaH samabhavat taM svAyai devatAya Alabhatta 4 to vai sa prajAH pashUnasR^ijata yaH prajAkAmaH pashukAmassyAtsa etaM prAjApatyamajaM tUparamAlabhete" tyAdAvarthavAdasya prAthamyaM yathetyarthaH||
  bhaTTAdItyAdipadena bauddhagrahaH| hetoH prAthamye.arthavAdAdhikaraNagatajaiminisUtramudAharati -- AmnAyasyeti|| vedasya dharmAdharmarUpakarmalakShaNakriyAbodhakatvAt| atadarthAnAmakriyArthakAnAM arthavAdAnAmAnarthakyaM 
tasmAdarthahInatvAdanityamivAnityamapramANamuchyate.arthavAdajAtamiti pUrvapakShAsUtrArthaH| tatraiva vyAsasUtramudAharati -- ata eveti|| niravakAshaliN^gAdeva prANashabdArtho brahmeti sUtrArthaH| tatraiva gautamasUtramudAharati -- pravR^ittIti|| saphapravR^ittijanakatvAdarthAvagAhipramANamityarthaH|| nigamaneti|| tasmAtparvato vahnimAniti nigamanAkhyAvayave 5 tyarthaH| atrApi kathakAnumAnaprayogasthalepItyarthaH| pratij~nAyA evA 6 naiyatyaM kutastatprAthamyanaiyatyamityAha -- vivAdeti||
---------------------------------------------------------------------------
  1. ke shAstre cha prahateno -ka.ga.Ta.rA.  2.nAtrApi he-ka.ga.Ta.rA.  3.tataH 'niyamavismR^itidashAyAM | ityAdyevAsti-ga.rA.  4.alabhada tataH -Tha.Da.  5.va i-Tha.  6.vayai -Tha.Da.
---------------------------------------------------------------------------
paJNchA-vavani-bhaN^gaH)             vibhAgavAdaH              pu - 213.
---------------------------------------------------------------------------
parvatasyAgnimatvaM kuta iti prashne pratij~nAyA ananvayAchcha| tvayA.api tvatkalpitapratij~nAprAthamyaniyamavismR^itidashAyAM kadAchiddhetorapi pUrvamuktyA svakriyAvirodhAchcha||
  ata eva hetuvachanasya dvitIyatvaniyamo.api nirastaH| upanayasya sArthakyArthaM 1 hetuvachanasya matubAdirAhityaM tu prAgeva nirastam| pR^ithivItvAdi 2 saMbandhAtpR^ithivItyAdisvabhAShyaviruddhaM cha ||
  yachchoktaM pratij~nAyAmagnishabde 3 hetau dhUmashabde 4 cha tajj~nAne 5 lakShaNA| anyathA dhUmasyAgniM pratyakAraNatvena paJNchamyA ayogAditi|
---------------------------------------------------------------------------
   nanu giriragnimAn giriranagnika iti vivAda eva svaparapakSha pratij~nArUpa iti vadantaM prati prakArAntareNa tadanaiyatyamAha -- parvatasyeti|| ata eveti|| hetuvachanaprAthamyasya pradarshitatvAdevetyarthaH| yattu maNyAdau kathAyAM dhUmAdityeva prayoktavyaM na tu  dhUmavatvAditi| matubo vyarthatvAt| pakShadharmatA tUpanayabhyetyuktaM tannirAha --upayanasyeti|| matubAdItyAdipedana udAharaNasArthakyArthaM yadyyAptirAhityamuktaM tadgrahaH| vahnivyApyadhUmavatvAditi prayogasya 
darshitatvAditibhAvaH|| prAgeveti|| nanu tathApi hetumAtrAkAN^kShAshAmaketyAdigrantheneti 6 bhAvaH|| iti svabhAShyeti|| gotamasUtrabhAShye| hetuvachana eva matubarthasya pakShasaMbandhasyopAdAnena hetuvachane matubo rAhityakathanaM tadviruddhamityarthaH| maNyAdyuktamanyadapi nirAha -- yachcheti|| agnimAnityasyAgnij~nAnamityarthaH| dhUmAdityasya cha dhUmaj~nAnAdityarthaH|
---------------------------------------------------------------------------
1.paroktamityadhikam -ka.ga.rA.  parokta he-Ta.  2.tvAbhi saM -ga.rA.  3.bdasya iti shodhitam-Ta.  4.bdasya iti shodhitam-Ta.  5.nala -rA.  6.tyarthaH -Tha.
---------------------------------------------------------------------------
pu - 214.             nyAyadIpayutatarkatANDavam            (tR^i.parichChedaH
---------------------------------------------------------------------------
tanna| dhUme vahnij~nAnajanakaj~nAnaviShayatvarUpaj~nApakahetutvasya satvAt||
   nanu tadviShayakaj~nAnajanakatvameva j~nApakahetutvaM tachcha dhUmaj~nAnasyaiva na tu dhUmasyeti chenna| dhUmaj~nAnagataM hi j~nApakatvaM na tAvadvahniM prati| dhUmaj~nAnAdvahnirita kadA.apyaprayogAt| nApi vahnij~nAnaM prati| 1 tatra kArakahetutvasyaiva saMbhavAt| vyAvR^ittidhIhetudhIviShaye daNDAdau vyAvartakashabdasyeva vahnidhIhetudhIviShaye dhUma eva vahnij~nApaka shabdasya prayogAchcha||
  j~nApakahetau chAnupapattiprati 2 sandhAnanirapekShaprachuraprayogAdinA paJNchamI mukhyaiva| anyathA sAkArakahetAvevAmukhyA syAt|
---------------------------------------------------------------------------
dhUmAdiprAtipadikena j~nAnalakShaNAyAM hetutvArthakapaJNchamI mukhyaiva saMpadyata ityarthaH| yaj~napatyAdyuktadishA nirAha-- dhUma iti|| vyAvR^ittIti|| daN‍DavishiShTe adaN‍Dito vyAvR^ittItyarthaH||  
  nanu dhUme vahnij~nApakashabdaprayogo lakShaNayAstvityata Aha-- j~nApakahetau cheti|| mukhyArthAnupapattItyarthaH| eva prayoge.api lakShaNetyuktau 3 bAdhakamAha -- anyatheti|| yadvA nanvanyAyashchAnekArthatvamitinyAyenaikatraiva mukhyatva 4 manyatrAmukhyatva 5 mupeyamityata Aha -- anyatheti||
---------------------------------------------------------------------------
1.tatpra -ga.Ta.  2.tyanusaM -ka.ga.Ta.rA.  3.sAdhaka -Ta.  4.khyArtha-Ta.  
5.khyArtha-Ta.
---------------------------------------------------------------------------
paJNchA-vavani-bhaN^gaH)                 vibhAgavAdaH            pu - 215.
---------------------------------------------------------------------------
kArakahetAveva mukhyatvepi paJNchamyAmeva lakShaNA.astu| na tu pradhAne dhUmaprAtipAdike| na cha subvibhaktau na lakShaNeti kuladharmaH| vede "prayAjasheSheNa harvIShyabhidhArayati" ityAdau, tvanmate chaturviMshatiguNAH, ekaH samavAya ityAdau cha taddarshanAt| na hi guNA ityAdivibhaktyuktA 1 bahutvAdisaMkhyA tvanmate guNAdAvasti|
---------------------------------------------------------------------------
astu vA tvadrItyA kArahetAveva paJNchamI mukhyA| tathApyanyatra j~nApaka 2 hetau lAkShaNikIti syAdityAha -- kArakahetAveveti||
   nanu subvibhaktau lakShaNA na yuktetyata Aha-- na cheti|| kvApyanupalambhAnna subvibhaktau lakShaNetyata Aha-- veda iti|| prayAjasheSheNeti|| vAjapeyagate prayAjasheSheNeti vAkye dvitIyAtR^itIyAbhyAM sheShasya havissaMskArArthatvapratItyA prayAjanAmakayAgasAdhanAjyadravyasheSheNa havissaMskuryAdityartha iti prApte sheShasya pratipattimAtrApekSha 3 tvAttatpratipadikasvArasyAnurodhena prayAjanAmakayAgasAdhanAjyasheShaM haviShShu sthApayedityarthasya chaturthasyAdyapAde "abhidhAraNe viprakarShAdanuyAjanavatpAtrabhedaH syA" diti trayodashe.adhikaraNe vyavasthitatvena tR^itIyAdvitIyayoH karmatvAdhikarArthatvasvIkAradarshanAdityarthaH| 4 bahuvachanaikavachanayoravivakShitArthatvabhrAntinirAsAya 5 chaturviMshatIti eka iti cha visheShaNopAdAnam| taddarshanAditi|| guNyAdisthasaMkhyAlakShaNayA darshanAdityarthaH||
---------------------------------------------------------------------------
1.kta va-ga.Ta.rA.  2.ke he -Tha.  3.kShita -Ta.Tha.़Da.  4.dvitIyayorityArabhya nAsti -़Da.  taddarshanAditi iti paryantaM nAsti -Tha.  5.taddarshanAditi iti paryantaM nAsti-Ta.
---------------------------------------------------------------------------
pu - 216.          nyAyadIpayutatarkatANDavam           (tR^i.parichChedaH
---------------------------------------------------------------------------
pratyuta hetuvachane j~nAnalakShaNAyAmudAharaNe upanaye cha j~nAnasya gamakatvArthaM tasyaiva 
vyAptyAdiviShayakatvaM vaktavyam| na tu liN^gasya vyAptyAdimatvam||
    kiMchAvayavenAnumityaN^gameva j~nAnamutpAdayitavyam| liN^gaj~nAnameva cha tadaN^gam| na tu liN^gaj~nAnaj~nAnam| 1 nApi vahnishabde 2 lakShaNA| paJNchamyuktaj~nApakatvAntargataj~nAnaM prati viShayatayA vA j~nApakatvaM pratyeva j~nApyatayA vA.anvayenaiva 3 vahnerj~nApyatvasiddheH| dR^ishyate cha chaitramAtetyAdau strItvavishiShTajanakatvarUpamAtR^itvAntargatajanakatvena saha chaitrasya janyatayA.anvayaH| udAharaNepi yoyo dhUmavAnasAva 4 gnimAnita pUrvabhAgenaiva vA,
---------------------------------------------------------------------------
  liN^gaj~nAnameva cheti|| na tu liN^gaj~nAnam| j~nAnalakShaNApakShe cha liN^gaj~nAnaj~nAnamevotpAdyam| gaN^gApadena tIraj~nAnamiva| tachcha nAnumityaN^gamiti bhAvaH| hetau j~nAnalakShaNAM nirasya sAdhyepi tAM nirAha-- natviti|| vahnij~nAnajanakaj~nAnaviShayatvarUpaj~nApakatvAntargatavahnij~nAnaM pratItyarthaH| j~nApyatayeti|| j~nAnajanakatvarUpaj~nApakatvaM pratyeva tajjanyaj~nAnaviShayatvarUpaj~nApyatayetyarthaH||
   nanvAdyapakShe padArthaikadeshena kathamanvaya ityata Aha-- dR^ishyatecheti|| udAharaNarUpAvayavamapi parAbhipretaM nirAha-- udAharaNepIti||
---------------------------------------------------------------------------
1.na tu ityAdi nAsti-Ta.rA.  2.bdenala-ka.ga.rA.  3.hnij~nApyat -ga.Tha.rA.  4.sAvasAya -ka.rA.
---------------------------------------------------------------------------
paJNchA-vavani-bhaN^gaH)             vibhAgavAdaH             pu - 217.
---------------------------------------------------------------------------
yathA mahAnasa ityuttarabhAgenaiva vA vyAptyupasthiteranyataravdyartham||
  ata eva dR^iShTAntAbhidhAna sAmiyakamiti chenna| anupayuktamapyabhidheyamitisamayabandhasyaivAyogAt| yasya puMsaH pUrvabhAgena na vyAptismR^iti 1 staM prati dR^iShTAntasyApyuktiriti chenna| tathAtve.avayavAniyamasiddheH||
   yachcha sakalasyApi sAdhanavataH sAdhyavatvarUpavyAptyantargatasAkalyArthaM yachChabde 2 vIpsetyuktama| tanna| "gaurna padA spaShTavyA" "yasyobhayaM havirArtimA 3 rChet" 
yo brAhmaNAyAvagurettaM shatena yAtayA" dityAdAviva vIpsAM vinA.api yo dhUmavAniti sAmAnyatoktyaiva tatsiddheH|
---------------------------------------------------------------------------
shaN^kate -- ata eveti|| pUrvabhAgamAtreNa vyAptyupasthiterjAtatvAdeva| sAmayikaM samayabandhakR^itamityarthaH|| avayaveti||  avayavAniyamasyAsmatpakShasya siddherityarthaH||
  gauriti|| yA gauH sA padA na spaShTavyetyabhiprAyaNa "gaurna padA spaShTavye" tyuchyate vede, tathA " yasyobhayaM sAyaN^kAlInaM prAtaHkAlInaM cha haviH krimikITAdivashenArtiM nAshamApnuyAt aindraM paJNchasharAvamodanaM nirvape" dityatra yasya yasya puMsa iti vaktavye yasyeti sakR^idevoktiryathA, ata yo brAhmaNAyAvaguret vadhodyogaM kuryAt taM shatayAtanAkhyanarakiNaM vidyAdityAdau yoya iti vIpsAM vinA yathoktirityarthaH||
---------------------------------------------------------------------------
1.dhIstaM -ga.rA.  2.bdAdau -ga.rA.  3. rChati atha yo-Ta.rA.
---------------------------------------------------------------------------
pu - 218.            nyAyadIpayutatarkatANDavam        (tR^i.parichChedaH
---------------------------------------------------------------------------
idametadabhinnam, etadasAdhAraNadharmAdhikaraNatvAt etadvadityabhedAnumAne sapakShavyaktibhedAbhAvena vIpsArthAbhAvAchcha| kvachidvIpsA tu spaShTatArthA| ata eva vimato bhinno muktatvAdyaditthaM tattathetyAdAvAchAryo 1 ktau na vIpsA||
  upanayopi hetuvachanena gatArthaH| agnivyAptadhUmavAMshchAyamiti tvadabhimate upanaye udAharaNasiddhavyAptyanuvAdAMshavaiyarthyaM cha| nigamanamapi pratij~nayA gatArtham| na chopasaMhArArthaM tat| vijAtIyabahuprameyAvyavadhAnena tadanapekShaNAt| anyathA pratyekaM kaNTakoddhArA 2 nantaraM tasmAtsarva-
---------------------------------------------------------------------------
   nanu kathaM tarhi "yadyatpApaM prati jahi jagannAtha 3 tanme" "yAM yAM priyaH praikShate" tyAdau vIpsoktirityata Aha-- kvachiditi|| AchAryoktAviti|| tatvodyote| upanayAkhyAvayavatvaM cha nirAha -- upanayopIti|| paJNchamAvayavaM cha nirAha -- nigamanamapIti|| upasaMhArArthamiti|| 
pR^ithakpR^ithagvAkyoktAnAmekabuddhyArohArthamityarthaH| pratyekaM kaNTaketi|| nAyamasiddhaH tallakShaNahInatvAdityuktvA tasmAdasiddharAhityAdidaM sAdhakam, nAyaM viruddhaH tallakShaNarAhityAdityuktvA viruddharAhityAdidaM sAdhakamiti pratyekaM 4 nigamanaM syAt, tathA nAyamAbhAsaH tallakShaNairhInatvAdityanantaraM tasmAtsarvadoSharAhityAdidaM sAdhakamiti,
---------------------------------------------------------------------------
1.ktiH -Ta.  2.rAyAnaM-ka.  3.namrasya- iti pUritam-Da.  4.sAdhakaM ityasti-Da.
---------------------------------------------------------------------------
svAtA-nuna-doShAH)             anumAdoShavAdaH            pu - 219.
---------------------------------------------------------------------------
doSharAhityAdidaM sAdhakamityAdyapi nigamanaM niyataM syAt| 1 na cha bAdhAdishaN^kAnirAsArthaM tat| udAharaNopanayoktavyAptipakShadharmatAbhyAmeva svavirodhisarvadoShapratikShepAt||
             tasmAtpaJNchAvayavAdiniyamo na yukta iti||
                ?2paJNchAvayavAdiniyamabhaN^gaH || 20 ||
---------------------------------------------------------------------------
tathA idamasAdhakaM asiddhatvAditi dUShakatAnumAnepi tasmAdasiddhatvAdidamasAdhakaM tasmAdAbhAsakatvAdidamasAdhakamityupasaMhAraH syAt| nanu kadAchittatrApIShyata evetyata Aha -- niyatamiti|| taditi|| nigamanamityarthaH| pUrvoktadisheti bhAvaH||
                   ?2paJNchAvayavAdiniyamabhaN^gaH || 21 ||
---------------------------------------------------------------------------
                     ?2atha svAbhimatAnumAnadoShaH || 21 ||
         athAnumAnadoSha uchyate ||
---------------------------------------------------------------------------
                    ?2atha svAbhimatAnumAnadoShaH || 22 ||
   nirdoShopapattiranumetyuktam| tatra doShaj~nAne satyeva tadviviktatayopapattiH suj~nAnetyataH "atha nirdoShopapattiranumAnamityuktam 2 ke tatropapattidoShA" ityAdinA paddhatyAdyukteShvanumAnadoShAnniShkR^iShya vivR^iNvAna Aha -- atheti|| 
evamanumAno 3 payuktAsheShoktyanantaramityavasarasaN^gatimathapadena sUchayati|
---------------------------------------------------------------------------
1.nApi-Ta. 2.kte ke-Tha.  3.noktadau -Ta. eva manyopayuktA doShoktyanaMtaraM itvasarasaMgatirathapadeneti sUchayati-Tha. nopayuktadauShoktyanantaraM ityava -Da.
---------------------------------------------------------------------------
pu - 120.                nyAyadIpayutatarkatANDavam           (tR^i.parichChedaH
---------------------------------------------------------------------------
  yatsadbhAve liN^gAbhimataM pramAM na janayati sonumAnadoShaH| pramAjanakatvAbhAvashcha saMshayaviparyayajanake 1 j~nAnAjanAke chAnugataH ||
  sa cha trividhaH| pratij~nAhetudR^iShTAntabhedena|
---------------------------------------------------------------------------
anumAnapadenAtra liN^gatvenAbhimatamuchyate| tathAchAryadoShoktereveyaM pratij~nA na tu vachanadoShasyApi| tasyApi paramparayA.arthadoShatve.api sAkShAdarthadoSha evAtrochyata ityarthaH| upalakShaNametat| pratij~nAdR^iShTAntadoShashchochyata ityapi dhyeyam||
  yadvA़.anumAnadoSha etAvAniti niShkR^iShyochyata ityarthaH| pratij~nAdR^iShTAntadoShoktiragretanI anumAnadoShavivekArthA| athAvA anumAnapadenAtra pratij~nAdR^iShTAntarUpaparikarasahitaM liN^gamuchyate| tasya doSha ityarthaH| ata evAgre pratij~nAditritayadoShasAdhAraNaM sAmAnyalakShaNamuchyate||
  yatsadbhAva iti|| vyAptyAdimalliN^gasya pramitijanakatvaniyamAdasaMbhavanirAsAya liN^gamityanuktvA liN^gAbhimatamityuktam| svaj~nAnadvAreti yojyam| liN^gAbhimatasya pramityajanakatApAdakatvaM doShatvamityarthaH| 2 etasya j~nAnamAtrajanake 3 saMshayaviparyayajanake cha bhAvAda 4 vyAptirityAha-- pramAjanakatvAbhAvashcheti|| cha shabdena j~nAnAjanaka 5 grahaH| paddhatyAdau "yatsadbhAve 6 liN^gAbhimataM j~nAnaM na janayati, saMshayaviparyayau vA karotI" tyuktistu vispaShTArtheti bhAvaH| paroktahetvAbhAsAnAM sarveShAM na hetudoShatvaM kiM tu keShAM chideveti vaktuM vibhAgamAha-- sa cheti|| pratij~neti|| pratij~nAhetupadAbhyAM tadarthagrahaNam| yadvA.arthadoSha eva tadbodhakavachanasyApIti pratij~nAhetvityevoktam|
---------------------------------------------------------------------------
1. kaMchAnu ga - ga.rA.  2.nanvasya-Ta.  3.satvepi saMshayajanake cha abhA ityasti -Ta.  4.vAnnAvyA -Ta.Tha.Da.  5.parigra- Tha. saMgra-Ta.  6.vAlliN^gAnumataM-Da.
---------------------------------------------------------------------------
svAtA-nuna-doShAH)             anumAnadoShavAdaH          pu - 221.
---------------------------------------------------------------------------
tatra pratij~nAtArthasya pramANavirodhaH pratij~nAdoShaH| sa dvividhaH| 1 balavat pramANavirodhaH| samabalapramANavirodhashcheti| hInabalasyAkiMchitkaratvAt| samabalatvaM chAbhimAnikam||
   dvayamapi punastrividham| pratyakShAnumAnAgamavirodhabhedAt| anumAnavirodhopi dvividhaH| tenaiva hetunA hetvantareNa 2 cheti| tatrAdyaH paraiH prakaraNasama ityuchyate| dvitIyastu satpratipakSha iti|
---------------------------------------------------------------------------
"trivadho virodhaH pratij~nAhetudR^iShTAntabhedene" tyAdipramANalakShaNAnurodhenAyaM nirdeSho.agre lakShaNoktirapIti j~neyam| sAdhyadharmavishiShTo dharmI pratij~nArthaH tasyetyarthaH| hInabalapramANavirodhasyApi satvAstrividha iti vAchyamiti Aha-- hInabalasyeti|| vastuno dvairUpyApAtena samabalatvamasaMbhAvitamityata Aha-- sameti|| punastrividhamiti|| samabalapratyakShavirodhaH, prabalapratyakShavirodhaH, samabalAnumAnavirodhaH, prabalAnumAnavirodhaH, samabalAgamavirodhaH, prabalAgamavirodha iti trividha ityarthaH| trividhamadhye dvitIyamapi vibhajyAha -- anumAneti||
  nanu pakShadvayepi trirUpo hetuH prakaraNasama iti samabalo bhavati| sa cha na yuktaH| shabdo.anityaH guNatvAt, shabdo nityaH guNatvAdityatrAnityatvavAdino hi ghaTarUpAdiH sapakShaH, nityatvavAdinaH sa eva vipakShaH| tathA cha sapakShe satvaM tato vyAvR^ittatvaM cha dvayamekasya na yuktam| ata ubhayanirUpitavyAptyorekatrA 3 yuktatvAttenaiva hetunA virodho.asambhavatItyAshaN^kya nirAha -- na chAdya iti||
---------------------------------------------------------------------------
1.prabala pra-ga.Ta.rA.  2.iti iti nAsti-ga.Ta.rA.  3.rekatvAyukta-Da.
---------------------------------------------------------------------------
pu - 222.         nyAyadIpayutatarkatANDavam             (tR^i.parichChedaH
---------------------------------------------------------------------------
na chAdyosambhavI| ekasmin pakShe sAdhyatadabhAvavyApyayorivaikasmin hetau sAdhyatadabhAvavyAptyorapyabhimAnataH sambhavAt||
   hetoH sAdhyapramAjananasAmarthyAbhAvo hetudoShaH| sa dvividhaH asiddhiravyApti 1 shcheti| samuchitadeshe hetorabhAvosiddhiH| vyAptiviraho.avyAptiH| sA cha tredhA saMbhavati| sAdhanasya sAdhyAbhAveneva sAdhyenApyasambandhena satyapi sAdhyasambandhe tadabhAvenApi sambandhena sAdhyAbhAvenaiva sambhandhena cheti||
---------------------------------------------------------------------------
vyApyayoriveti|| satpratipakShahetvorivetyarthaH| ekasyaiva hetoH vAdinaH sAdhyavyApyatvAbhimAnaH| prativAdinastadabhAvavyApyatvAbhimAna iti sapakShasatvAdikamapyabhimAna eveti dhyeyam| evaM pratij~nAdoShaM nirUpya hetudoShamAha-- hetoriti|| liN^gasyetyarthaH| sAmarthyeti|| vyAptisamuchitadeshavR^ittitvarUpasAmarthyAbhAva ityarthaH| anugatasAmAnyAbhAve vibhAgAyogAtpaddhatyAdyanuktamapi svayamAha-- vyAptIti|| anyathAnupapattirUpavyAptiviraha ityarthaH| sAdhanasya sAdhyAbhAvenevetyAditrayamapi paraiH kramAdasAdhAraNAnaikAntikasAdhAraNAnaikAntikaviruddhashabdairgIyate||
---------------------------------------------------------------------------
1. ptiriti - ga. rA.
---------------------------------------------------------------------------
svAtA-nuna-doShAH)                  anumAnadoShavAdaH            pu - 223.
---------------------------------------------------------------------------
  vyAptigrahaNAnAnukUlyaM dR^iShTAntadoShaH| sa dvividhaH| sAdhyavaikalyaM sAdhanavaikalyaM cheti| tatra pramANavirodhAkhya Adyo doShaH pratyakShAgamasAdhAraNaH| itarau tvanumAnAsAdhAraNau||
  uktaM hi pramANalakShaNaTIkAyAm| atra pratij~nAvirodhaH sAdhAraNaH| itarau tvasAdhAraNAviti| na cha hetudoShavibhAgasya nyUnatA| parAbhimatAH savyabhichAraviruddhavyApyatvAsiddhyo avyAptAvantarbhUtA iti bAdhapratirodhau tu hetudoShAveva neti AshrayAsiddhivyadhikaraNAsiddhI tu satyAM vyAptau na doShAviti vakShyamANatvAt| siddhasAdhanasya tu manmate svArthAnumAne.adoShatvAt| parArthAnumAne chAsaN^gatAvantarbhAvAt| anukUlatarkAbhAvasya pratikUlatarkasya 
chAvyAptAvantarbhAvAt| upAdherapi --
---------------------------------------------------------------------------
  pratij~nAhetudoShau nirUpya dR^iShTAntadoShamAha-- vyAptIti|| grahaNapadena pramAgrahaH| yasmin sati vyAptirna pramAtuM shakyate sa dR^iShTAntadoShaH| evaM virodhatrayaM nirUpya tadvivekamAha-- tatreti|| pratij~nAhetudR^iShTAntavirodhamadhye| itarau tviti|| hetudR^iShTAntadoShau| nirUpitavibhAgasya phalaM vaktumAha-- na cheti|| paroktAnAM savyabhichAra viruddhasatpratipakShabAdhitAnAM maNyAdyuktAnAM tadavAntarabhedAnAM cha bahUnAM satvAt| teShAM chehAparigaNanAditi bhAvaH| kuto na nyUnatetyata Aha-- parAbhimatA iti|| iti shabdadvayasyApyagretanetishabhdasyeva vakShyamANatvAdityanenAnvayaH| asabhaN^gatAviti|| virodhosaN^gatishcheti dvAvarthadoShau| tatra virodhasyaivAtra prapaJNchanaM kR^itam| na tvasaN^gateH|
---------------------------------------------------------------------------
pu - 224.             nyAyadIpayutatarkatAN‍Davam            (tR^i.parichChedaH
---------------------------------------------------------------------------
satpratipakShe.avyAptau chAntarbhAvasyoktatvAt| vyarthavisheShaNA 1 deshchAdhikyentarbhAvAt||
    tasmAdasiddhiravyAptishcheti dvAveva hetudoShau ||
           ?2svAbhimatAnumAnadoShaH 2 || 21 || ?2  
---------------------------------------------------------------------------
sA tvAkAN^kShAviraho.asaN^gatirityAdinA paddhatyAdau prapaJNchitetIha tyaktA| iShTApattiH siddhasAdhanatvAdasaN^gatameveti pramANalakShaNAdyukteriti bhAvaH| uktatvAditi|| upAdherdUShakatAbIjauktiprastAve uktatvAdityarthaH||
    vyartheti|| yadyapi, " visheShaNe, vaiyarthyamekAsiddhau cha vishiShTAsiddhireva hi" iti bhaktipAdIyAnuvyAkhyAnasudhAyAM visheShaNavaiyarthye tu vishiShTasya vyApyatvAbhAvAddoShatvamityuktam| tathA.api yadbAdhikyAntarbhUtamevaitadityapyuktatvAdevamuktamityadoShaH || 
            ?2svAbhimatAnumAnadoShAH || 22 ||
---------------------------------------------------------------------------
      ?2atha svamate bAdhAdervyabhichArAdyasaN^karaH || 22 ||
     nanu pakShe sAdhyAbhAvapramitidashAyAM 3 heturapramitaH pramito vA|
---------------------------------------------------------------------------
                 ?2atha svamate bAdhAdervyAbhichArAsaN^karaH || 23 ||
  pratij~nAdoShasya hetudoShAtpArthakyaM yaduktaM tadayuktam| hetudoShAbhyAM asiddhyavyAptibhyAmeva saN^grahasaMbhavAditi bhAvena -- 
          "svavAkyena virodhe.api naiva sAdhakatAM vrajet" |
   iti yuktipadIyAnuvyAkhyAnasudhoktaM vivR^iNvAna AkShipati -- nanviti|| prabalapramANavirodhApekShayoktaM sAdhyAbhAvapramitIti| pratirodhApekShayA tu sAdhyAbhAvaj~nAnadashAyAmiti dhyeyam|
---------------------------------------------------------------------------
1.NatvAde-Ta.rA.   2.ShAH -Ta.rA.  3.tatretyadhikam -Ta.rA.
--------------------------------------------------------------------------
svate-bAde-rvyachA-dyaN^garaH)           anumAdoShavAdaH         pu - 225.
---------------------------------------------------------------------------
Adye pramityasiddhiH| dvitIye pakSha eva vyabhichAro j~nAta iti klR^iptena vyabhichArAdinaiva duShTatvenAsaN^kIrNodAharaNAbhAvAtkiM bAdhapratirodhayordoShatvakalpanayeti chet na| pakShadvaye.api doShAbhAvAt||
  tathA hi -- AdyastAvadastu| pramityasiddhirhi karaNasAmarthyavighaTanadvArA.anumitipratibandhikA| hetuvachanAdhInopasthitikA cha| bAdhAdistu sAkShA 1 tpatibandhakaH| pratij~nAdhInopasthitikashcha| na chAntaraN^ge pUrvopasthite pratyakShA 2 dau klR^ipte cha -
---------------------------------------------------------------------------
vyabhichAro j~nAta iti|| prabalapramANavirodhe vyabhichAraj~nAnaM nishchayarUpaM, samabalavirodhapakShe tu saMshayarUpaM dhyeyam| ata eva j~nAta iti sAmAnyoktiH| na cha pakShIyavyabhichArasandehonukUla eva nAnumAnapratikUlaH tathAtve़.anumAnamAtrochChedApAtteriti chenna| svArasikavyabhichArasandehasyAnukUlatve.api pramANavirodhA 3 dyAhitasandehasya pratikUlatvAt| anyathA sandigdhopAdhyodaradoShatvApAtAditi bhAvaH| pakShadvayepIti|| apramitatvapramititvarUpapakShadvaya ityarthaH|| sAmarthyeti|| 
samuchitadeshasthatvarUpasAmarthavighaTanadvAretyarthaH| anumitiviShayAbhAvAnavagAhinastathaiva pratibandhakatvAditi bhAvaH|| hetuvachaneti|| pratij~nAmAtreNa tadanupasthiteritibhAvaH|| pratij~nAdhIneti|| "pratij~nAmAtreNAsyasphuraNA" diti pramANalakShaNaTIkokteriti bhAvaH|
---------------------------------------------------------------------------
1.ttatprati -rA.  2. dikShu klR^i -Ta.rA.  3. dhAddhyA -Ta.  dhAdAhi -Tha.
---------------------------------------------------------------------------
pu - 226.                   nyAyadIpayutatarkatANDavam        (tR^i.parichChedaH
---------------------------------------------------------------------------
bAdhAdau 1 labdhe tadviparItasyAsiddhatvasya pratIkShA yuktA| anyathochyamAnagrAhye nigrahe labdhepi uktagrahyaH pratIkSheta||
  dvitIyo vA.astu| heturhi sAdhyAbhAvavArtAnabhij~nena j~nAnAntareNa pakShe pramitaH sAdhyAbhAvastu hetuvArtAnabhij~nena bAdhena| hetoH sAdhyAbhAvasAmAnAdhikaraNyarUpavyabhichArastu na kenApi| tadviShayakasya sAdhyAbhAvavati heturiti j~nAnasyAbhAvAt| tathA cha bAdhAdyupasthitidashAyAM sannapi vyabhichAro na dhIstha iti drAgdhIsthatvAdviShayApahAritvenotkaTatvAchcha bAdhAdireva doShaH| yathA mUko vaktetyAdau pramANavirodhe satyapi drAgdhIsthaH pratij~nApadavirodha eva doShaH| yathA cha mAtA vandhyA prameyatvAdityatra vyabhachAre satyapyutkaTaH pratij~nAvirodha eva doShaH| astu vA sAdhyAbhAvavati pakShe heturiti vishiShTaj~nAnam| tathApi pakShe sAdhyaM neti j~nAnAMshaH pakShe heturiti j~nAnAMshanirapekSha eva doShaH|
---------------------------------------------------------------------------
treNAsyasphuraNA" diti pramANalakShaNaTIkokteriti bhAvaH|| uchyamAneti|| mUkohamityAdau svakriyAvirodha uchyamAnagrAhya pramANavirodha uktyanantaragrAhyatvAduktagrahyaH| pUrvaM hetoH sAdhyAbhAvasAmAnAdhikaraNyarUpavyabhichAro nopasthita ityupetya pR^ithagdoShatvaM bAdhAderuktam| idAnIM vyabhichAropasthitimabhyupetyApi pR^ithagdoShatvaM bAdhAderAha -- astu veti||
---------------------------------------------------------------------------
1.dau siddhe ta -Ta.rA.
---------------------------------------------------------------------------
vApra-royoH-praj~nA-dotva-sanam)           anumAdoShavAdaH          pu - 227.
---------------------------------------------------------------------------
viShayApahAritvAt| pakShe heturiti j~nAnAMshastu pakShe sAdhyaM neti j~nAnAMshasApekSha eva doShaH| tannirapekShasya tasya guNatvAt| tathA cha yathA sAdhAraNye sapakShavR^ittitve satyapi vipakShavR^ittitvameva doShaH tathA pakShe hetuj~nAne satyapi prAptAprAptavivekena pakShe sAdhyAbhAvapramArUpabAdhAdyaMsha eva doShaH||
              ?2svamate bAdhAdarvyabhichArAdya 1 saN^karaH || 22 ||
---------------------------------------------------------------------------
sAdhAraNa iti|| pakShasapakShavipakShavR^ittirUpasAdhAraNAnaikAntika ityarthaH| vipakShavR^ittitvameveti|| pakShasapakShavR^ittitvasyAnumityanukUlatvena vipakShavR^ittitvamAtrasyaiva pratikUlakatvena tasyaiva doShatAyA hetvAbhAsagranthe maNyAdAvukteriti bhAvaH|| prAptAprApteti|| doShatvena prApta sAdhyAbhAvapramAMshaH doShatvenAprAptaH hetusatvapramAMshaH iti prAptAprAptavivekenetyarthaH||
             ?2svamate bAdhAdervabhichArA 2 saN^karaH || 23 ||
---------------------------------------------------------------------------
     ?2atha bAdhapratirodhayoH pratij~nAdoShatvasamarthanam||
  kechittu bAdhapratirodhau hetudoShAvityAhuH |
---------------------------------------------------------------------------
      ?2atha bAdhapratirodhayoH pratij~nAdoShatvasamarthanam || 24 ||
  nanvathApi bAdhapratirodhayorasiddhyavyAptirUpahetudoShatvAbhAvepi bAdhitaviShayatvAdirUpaM pR^ithageva hetudoShatvamastu tathaiva maNyAdyukteH pratij~nAdoShatvaM kathamityatastatsamarthayitumAha -- kechitviti|| tArkikAdayaH||
---------------------------------------------------------------------------
1.rAsaM -Ta.rA.   2.rasa - Tha.Da.
---------------------------------------------------------------------------
pu - 228.          nyAyadIpayutatarkatANDavam         (tR^i.parichChedaH
---------------------------------------------------------------------------
kuThAre kuNThatvAdidoShAbhAvepyAkAshasya ChedanAyogyatvenaiva 1 ChedAnutpattivat, 
chakShurAdau kAchAdidoShAbhAvepyatidUratvAtisAmIpyasamAnAbhihArasAdR^ishyAdyarthadoSheNaiva pratyakShapramAnutpattivta, agninA siJNcha 2 tItyAdishabde nirabhidheyatvanyUnatvAdishabdadoShAbhAvepyayogyatvarUpArthadoShAdeva shAbdapramAnutpattivadanityo ghaTaH prameyatvAdityAdau prameyadoShAbhAvepi hetudoSheNaiva duShTatvavachcha, sarvaM tejo.anuShNaM prameyatvAdityAdyanumAne hetudoShAbhAvepi pratij~nAtA 3 rthasya pramANAntaraviruddhatvena sAdhanAnarhatvarUpaprameyadoSheNaivAnumAnikapramAnutpattervaktavyatvAt||
---------------------------------------------------------------------------
        "virodhopi tridhaivasyAtpratij~nArthaviruddhatA|
     liN^garAhityamavyApti"
   rityAdiyuktipAdIyAnuvyAkhyAnasudhoktaM hR^idi kR^itvA karaNasyAduShTatvepyarthadoShanibandhanakAryAnutpattisthale 4 doShasyaiva vAchyatvAditi sadR^iShTAntamAha-- kuThAre 5 ti|| samAneti|| kShIranIrAdau mASharAshimaShyAdau sAdR^ishyasUkShmatvarUpArthadoSheNetyarthaH| vijAtIyakaraNaM sajAtIyapratyakShashabdarUpakaraNaM cha dR^iShTAntIkR^ityAntaraN^gAnumAnarUpakaraNaM cha dR^iShTAntayati -- anitya iti|| prameyeti|| sAdhyadoShAbhAvepItyarthaH| hetudoShAbhAvepIti|| sarvatejasaH pakShatayA tadanyasya vyabhichArasthalasyAbhAvena vyabhichAradoShAbhAvAt asiddhyAderanAshaN^kyatvAditi bhAvaH||
---------------------------------------------------------------------------
1.ChidA- Ta.rA.  2.JNchodityA-Ta.rA.  3.j~nArthaM -Ta.rA.  4.lertha -Tha.  5.ra i-Ta.Da.
---------------------------------------------------------------------------
vApra-royoH-praj~nA-dotva-sanam)              anumAdoShavAdaH       pu - 229.
---------------------------------------------------------------------------
    kiMcha bAdhapratirodhayoranumitigrAhyaviruddhaviShayatvena paramukhanirIkShaNanirapekShatayA pratyakShAdAvivAnumAnepi sAkShAdevAnumitirUpaphalapratibandhakatve saMbhavati bakabandhanyAyena karaNavaikalyasaMpAdanadvArA phalapratibandhakakalpanamayuktam| anyathA sAdR^ishyAdyarthadoSheNaiva dUShite pratyakShe kAchAdikaraNadoShaH kalpyeta||
---------------------------------------------------------------------------
    nanu bAdhasya pakShaniShThatvena pramitAbhAvapratiyogisAdhakatve na rUpeNa hetudoShatvoktAvapyA 1 numAnikapramAnutpattiryukteti vAdinaM prati lakShaNaTIkoktarItyA doShAntaraM chAha -- kiMcheti|| pratyakShAdAviti|| pItaH shaN^kha ityAdipratyakShe shvetaH shaN^kha iti pratyakShasya yathA sAkShAdgrAhyaviruddhaviShayakatvena pItatvapratyakShapratibandhakatvaM, ghaTosti, ghaTo  nAstItyanayoH shabdaj~nAnayoryathA viruddhaviShayakatvena pratibadhyapratibandhakabhAvastathetyarthaH||  
   bakabandheti|| kena chitkaMchitpratibandhopAyaM brUhIti pR^iShTe vadati| bakasya shirasi navanIte nihite satyAtapena navanIte dravIbhUte chakShuShormadhye patite sati chakShuShornimIlanaM yadA bakasya bhavati tadA tadbandhanaM kAryamiti| tatra navanItanidhAnadashAyAmeva bandhasaMbhave pashchAdbandhanopAyo yathA vakrastathA vyAptirUpakaraNavaikalyasaMpAnadvArA hetudoShatvakalpanamapi vakratvAdayuktamityarthaH| yadvA parAmarsharUpakaraNe vyAptiviShayakatvavaikalyasaMpAdanadvAretyarthaH||
---------------------------------------------------------------------------
1. pyanumAnatvAttiryu - Ta.
---------------------------------------------------------------------------
pu - 230.                 nyAyadIpayutatarkatANDavam      (tR^i.parichChedaH
---------------------------------------------------------------------------
    api cha yo hi yanniShThatayA j~nAtaH sannanumitipratibandhakaH sa tasya doShaH| anyathA pratij~nAhAnyAdikamapi hetuhAnyAdikaM syAt| nityaH shabdaH anitya iti pratij~nAshritAH svavachanavirodhAdayaH anityo varNa iti mAmAMsakaprayukta pratij~nAshritApasiddhAntAdayashya hetudoShAH syuH| na cha bAdhAdirhetuniShThatayA j~nAtastatpratibandhakaH| pratij~nAnantaraM hetUpasthiteH prAgeva pratItena tenAnumitipratibandhAt||
  yadi cha pakShaniShThatvena pramitAbhAvapratiyogisAdhakatvaM bAdha iti bAdhasya hetuniShThatvena j~nAnaM kalpyate|
---------------------------------------------------------------------------
  gurutvAnna hetudoShatvakalpanaM yuktamityuktam| kalpakAbhAvAchcha na hetudoShatvaM yuktamiti sAmAnyanyAyaM vipakShabAdhapUrvamAha-- api cheti|| pratij~neti|| yena yadyathA pratij~nAtaM tena tasya tathA parityAgaH pratij~nAhAniH, Adipadena 
pratij~nAntarapratij~nAvirodhapratij~nAsannyAsAdigrahaH| pUrvaM shabda ityavishiShTatayokte sAdhyabhAge varNAtmako nitya iti visheShaNaprakShepaH pratij~nantaram| mitho vyAghAtaH pratij~nAvirodhaH| svoktApalApaH pratij~nAsannyAsaH| pratij~nAhAnyAdinigrahasthAnamapi tyaktapratij~nakatvAdirUpeNa hetuhAnyAdikaM syAdityarthaH| hetudoShAH syuriti|| viruddhapratij~nakatvAdirUpeNa hetuniShThatayeti bhAvaH| vyAptiM samarthya pakShe nAstItyAha -- na cheti||
  bAdhakabhAvAchcha na hetudoShatvakalpanaM yuktamityAha -- yadi cheti|| yadvA bAdhAdirapi hetuniShThatvenaiva j~nAto doSho nAnyatheti vAdinaM pratibAdhakamAha -- yadi cheti||
---------------------------------------------------------------------------
vApra-royoH-praj~nA-dotva-sanam)             anumAdoShavAdaH       pu - 231.
---------------------------------------------------------------------------
tarhi pakShaniShThatvena pramitAbhAvapratiyogisAdha 1 katvamasiddhiH vyAptirAhitasAdhaka 2 tvamavyAptirityasiddhyavyAptyerapi sAdhyaniShThatvena j~nAnaM kalpyatAm||
  api cha bAdhAdiH pratyakShAdisAdhAraNaH| hetvAbhAsatve tu hetvasAdhAraNadoShatvaM tantram| anyathA manonavadhAnAdirapi hetvAbhAsaH syAt||
   nanu sAdhAraNye.api j~nAyamAnatvenAnumitipratibandhakatayA mano.anavadhAnAdivilakShaNatvAdbAdhAderhetvAbhAsatvamiti chenna| tvanmate.anumitipratibandhakasAdhyasiddhiM prati viShayasya sAdhyasyApi hetvAbhAsatvAt||
---------------------------------------------------------------------------
    pratij~nAvirodhaH sAdhAraNaH itarau tvasAdhAraNAviti lakShaNaTIkAsUchitayuktyA cha hetudoShatvaM nirAha-- api cha bAdhAdiriti|| pratirodha AdipadArthaH| tAvatA kuto na hetudoShatetyata Aha -- hetviti|| anyatheti|| pratyakShAdisAdhAraNadoShasyApi hetvAbhAsatva ityarthaH vaiShamyamAshaN^kya nirAha-- nanvityAdinA || sAdhayasyApIti|| sAdhyasiddheH pratibandhakatve sAdhyasyApi j~nAyamAnatayA pratibandhakatvAditi bhAvaH||
   bAdhAdeH pratyakShAdisAdhAraNyamevAsiddhaM yena hetudoShatvaM na syAditi shaN^kate --nanviti||
---------------------------------------------------------------------------
1. dhanaka- rA.  2.dhanaka -rA.
--------------------------------------------------------------------------
pu - 232.                nyAyadIpayutatarkatANDavam          (tR^i.parichChedaH
---------------------------------------------------------------------------
    nanu pratyakShAdAvutpannasya j~nAnasya bAdhenApramANatvameva bodhyate diN^mohAdau darshanAt 1 anumitau tUtpattireva pratibadhyate ityasAdhAraNyamiti chenna| 2 tathApi 3 shabdasyAtyantAsatyapi dhIhetutvena 4 liN^gAbhAsasyApi taddhetutvAvashyaMbhAvAt 5 matsAdhAraNyaparihArAt| viShayabAdhe.avishiShTe 6 shabdAbhAsa evAsadarthabodhako na tu liN^gAbhAsa ityasya cha paribhAShAmAtratvAt| dR^ishyate cha bAdhAvatArAnantaramapi tvadanumitamasadityanu 7 vAdaH||
  kiM cha yaH karaNasAmarthyarUpavyAptipakShadharmatAnyataravighaTanarUpaH sa eva hetvAbhAsaH| bAdhAdistu na tathA| karaNAsaMsparshitvAt||
---------------------------------------------------------------------------
bAdhena viparItaj~nAnenetyarthaH|| utpattireveti|| anumityutpattireva bAdhena pratibadhyata ityarthaH| utpattipratibandha evAsiddhaH  yenAsAdhAraNyaM syAdityAha -- shabdAbhAsasyeti|| shashaviShANamastItyAdivAkyAdgoviShANamastIti vAkyAdiva buddhyutpattervAdivAkyAdasadarthakAtprativAdino bodhotpAdanasya yogyatAvAde vyutpAditatvAditi bhAvaH||
  nanu tatra bAdhAvatArAnantaraM shabdAdavagatamasa 8 devetyanubhavAdastu shabdAbhAsasyAbodhakatvaM na tu liN^gAbhAsasya| tathAnanubhavAdityata Aha -- dR^ishyate cheti|| karaNasaMsparshitatvAditi|| 
---------------------------------------------------------------------------
1.parokShAyAM ityadhikam -ga.Ta.rA.  2.tathApi iti na -ga.Ta.rA.  3.bdAbhAsasyA-ga.Ta.rA.  4.tvadarshanena-ga.Ta.rA.  5.matsAdhAraNyAparihArAt iti na -ga.rA.  6.ShTepi -ga.Ta.rA.  7.nubhavaH-ga.Ta.rA.  8.dityanu-Ta.
---------------------------------------------------------------------------
vApra-royoH-praj~nA-dotva-sanam)                 anumAdoShavAdaH     pu - 233.
---------------------------------------------------------------------------
  tasmAdbAdhapratirodhau sAdhanAhetvarUpapremeyadoShatvAt, sAkShAdevAnumitipratibandhakatvAt, pratij~nAnantaraM hetUpasthitataH prAgeva pratibhAsAt, pratyakShashabdasAdhAraNyAt, karaNasAmarthyAvighaTa 1 natvAchcha na hetudoShau| kiM tu pratij~nAdoShAviti|| 
  yA tu TIkAkArItyA --
      "adR^iShTe vyabhichAretu sAdhakaM taditisphuTam|
       j~nAyate sAkShiNaivAdvA mAnabAdhe na tadbhavet||
ityanuvyAkhyAnas pratyakShabAdhenAnumAnasya vyabhichAro bhavatIti vyAkhyA sA vyAptigrahaNadashAbhiprAyA| tadA pratij~nAdivibhAgAbhAvAt| anumitidashAyAM tu bAdho viShayApahAreNa pratij~nA doSha eva| anyathA pramANaviruddhArthapratij~nA pratij~nAvirodha iti pramANalakShaNavirodhAt||
    yA.api anuvyAkhyAne --
---------------------------------------------------------------------------
sAdhyAbhAvapramAyAM 2 karaNApratIteriti bhAvaH| tasmAdityetatprAguktarItyA paJNchadhA vyAchaShTe -- sAdhanAnarhatvetyAdinA|| bhaktipAdIyasudhAvirodha 3 mAshaN^kya tadabhiprAyoktyA nirAha-- yAtviti|| setyanvayaH| vyAptigrahaNeti|| vyAptigrahaNasamaye.avyApterutthApako bAdha iti pakShastviShyata eva "mAnabAdhe na tadbhavediti vakShyamANatvA" diti yuktipAdIyasudhokteriti bhAvaH| yuktipAdIyAnuvyAkhyAnoktivirodhaMcha nirAha -- yA.apIti|| tatra pratij~nArthavirodha ityevoktAvapi sudhAyAM vakShyamANa--
---------------------------------------------------------------------------
1.TakatvA-ga.Ta.rA.  2.yAH -ka.Tha.   3.rodhAyAsha --Da.Tha.
---------------------------------------------------------------------------
pu - 234.                nyAyadIpayutatarkatANDavam        (tR^i.parichChedaH
---------------------------------------------------------------------------
   "virodhopi tridhaiva syAtpratij~nArthaviruddhatA|
   liN^garAhityamavyAptiH"
  iti bAdhapratirodhayorasiddhyAdinA saha hetudoShatvoktiH sA.api bAdhAdinaiva dUShite viShaye pravartamAnasya hetorapyaviShayavR^ittitvaM nAma doShostItyabhipretyaiva | na tu 
bAdhAdin viShayadoSha iti||
           ?2bAdhapratirodhayoH pratij~nAdoShatvasamarthanam|| 23 ||
---------------------------------------------------------------------------
vibhAgAnurodhena bAdhapratirodhayorityanuvAdaH| ityabhipratyeti|| tathai.avasudhAyAM pratIteriti bhAvaH||
            ?2bAdhapratirodhayoH pratij~nAdoShatvasamarthanam|| 24 ||
---------------------------------------------------------------------------
      ?2atha sAdhyasAdhanavaikalyayordR^iShTAntadoShatvasamarthanam || 24 ||
  nanu sAdhyavikalo dR^iShTAnto vipakSha eveti tatra vartamAno hetuH sapakShAntaravR^ittau satyAM pakShatrayavR^ittitvAtsAdhAraNaH|
---------------------------------------------------------------------------
      ?2atha sAdhyasAdhanavaikalyayordR^iShTAntadoShatvasamarthanam || 25 ||
  sAdhyavaikalyAderhetudoShatvena 1 pArthakyaM prAguktamayuktamityAshaN^kya nirAha -- nanvityAdinA ||
---------------------------------------------------------------------------
1.saMgrahasaMbhavAddR^iShTAntadoShatvena ityadhikam -Tha.़Da.
---------------------------------------------------------------------------
sAmAna-vailyayo-dR^intadotva-sanam)        anumAdoShavAdaH        pu - 235.
---------------------------------------------------------------------------
asatyAM tu sapakShavR^ittau pakShavipakShayoreva vartamAnatvAdviruddhaH| sAdhyadharmavati dR^iShTAnte sAdhanavikale heturvyApyatvAsiddha iti dR^iShTAntAbhAso hetvAbhAsAntargata eveti chenna| bAdhAdeH pakShAshritatayevAvyAptyAderhetvAshritatayeva cha sAdhyavaikalyAderdR^iShTAntAshritatayaiva pratibhAsAt| pratibhAsAnusAreNa chodbhAvyAtvAt| udbhAvyasya chaiva vyutpAdyatvAt||
  kiMchopajIvyatvenAnumAnAN^gadR^iShTAntadoSheNaivAnumAne duShTe kathaM piShTapeShakahetvAbhAsapratIkShA| anyathA  bAdhe pakShasyaiva vipakShatvAt bAdho vyabhichAre.a 1 ntarbhUtaH syAt| savya 2 bhichAraviruddhau 3 cha vyAptihInatvAvdyApyatvAsiddhe.antarbhUtau syAtAm| asAdhAraNe cha sapakShasya sapakShasya sAdhanavaikalyAvashyaMbhAvAtsopi sAdhanavaikalyentarbhUtaH syAt|
---------------------------------------------------------------------------
           "sAdhyasAdhanavaikalyaM dR^iShTAntasya visheShaNe"|
    4 iti bhaktipAdIyAnuvyAkhyAnasudhoktarItyA dR^iShTAntadoShatvamupapAdayati -- bAdhAderiti|| nanu sAdhyavaikalyAdisthale vyabhichArAderapi sAmagrIbalena spurasaNasaMbhavAt vyabhichArAdirapyudbhAvya iti hetvAbhAsatvena vyutpAdanaM yuktamiti chettadA.apyupajIvyatvAddR^iShTAntadoSha evetyAha-- kiMchiti|| vipakShe.anekabAdhakasatvA 5 chcha dR^iShTAntadoShatvameva yuktamityAha -- anyatheti||
---------------------------------------------------------------------------
1.rAnta -ga.Ta.rA.  2.vyabhichA - ga.rA.  3.viruddhauchAvyAptyadhInatvAt vyApyatvAsiddhau antarbhU -Ta. viruddhau cha vyA-rA.  4.ityAdi 
bha -Tha.  5.sadbhAvAchcha -Tha.
---------------------------------------------------------------------------
pu - 236.           nyAyadIpayutatarkatANDavam               (tR^i.parichChedaH
---------------------------------------------------------------------------
anupasaMhAriNi cha dR^iShTAntAbhAva Avashyaka iti sopi dR^iShTAntAbhAsentarbhUtaH syAt||
   kiMcha jIvachCharIrajAtaM sAtmakaM prANAdimatvAt ghaTavadityatra shabdo.abhidheyaH prameyatvAvdyatirekeNa ghaTavadityatra cha krameNa vyatirekavyApteranvayavyApteshcha satvena hetudoShAbhAvepi dhUmAnumAnepi hR^ide dR^iShTAntite hetudoShAbhAvepi dR^iShTAnto duShTa iti taddoShaH pR^ithageva| tatrApyanupadarshitavyAptikatvAvdyApyatvAsiddhireveti chenna| tathApyathadoShAbhAvAt| tatraiva mAhanase dR^iShTAntite vyApyatvAsiddhirneti tasyAnityadoShatvApAtAchcha | hR^ide dR^iShTAntitepi yatra dhUmastatrAgniriti pUrvabhAgena vyApterupadarshitatvAchcha||
---------------------------------------------------------------------------
hetudoShasAN^karyamAtreNa hetudoShatva ityarthaH| anupasaMhAriNicheti|| savyabhichAbhedabhinne sarvamanityaM kAryatvAdityAdAvityarthaH| hetudoShAsaMN^kIrNatvAchcha dR^iShTAntadoShaH pR^ithagityAha-- kiMcha jIvachCharIreti|| sapakShAntarae vartamAnasya sAdhanasya dR^iShTAntIkR^ite "sapakShe vR^ittau hetvAbhAvasatvAnupapatteshche" ti paddhatyuktamAha -- dhUmeti|| hetudoShasAN^karyamAshaN^kate -- tatrApIti|| tatraiveti|| dhUmAnumAna 
evetyarthaH| tasyAH vyApyatvAsiddheH| upadarshitavyAptikatvadashAyAM vyApyatvAsiddhishaN^kApi netyAha-- hR^ida iti||
   nanvastvevaM sAdhyavaikalyAderdR^iShTAntadoShatvaM tathA.api dR^iShTAntadoSho dvividha ityayuktaM tasyAnekavidhatvAdityata Aha-- ubhayeti|| sudhoktamevAha-- ekavaikalyenaiveti||
---------------------------------------------------------------------------
1.richetyuktasavyabhichA -Tha.
---------------------------------------------------------------------------
sAsAna-vailyayo-hantadotva-sanam)          anumAdoShavAdaH      pu - 237.
---------------------------------------------------------------------------
   ubhayavaikalyaM tu na pR^ithagdoShaH| ekavaikalyenaiva duShTatvasiddhe 1 ritaravaikalyasya vaiyarthyAt| saMbhavamAtreNa pR^ithagvachane anaikAntikakAlAtItatvaM asiddhakAlAtItatvamityAdyapi hetvAbhAsAntaraM syAt| AshrayahInatvAvyAptyabhidhAnAdyudAharaNAbhAsasyAntarbhAvaH paddhatyAdau dR^iShTavyaH||
   yA tu " sAdhyasya sAdhanasya vA.ananugamo dR^iShTAntavirodha" iti pramANalakShaNavyAkhyAvasare TIkAkArIyA "ubhayorveti grAhya" mityuktiH sA yathA mano.anityaM mUrtatvAtparamANuvat karmavat ityatra krameNa sAdhyavaikalyaM sAdhanavaikalyaM cha doShaH tathA gaganavadityAdau ubhayavaikalyAkhyau doShau sta ityabhipretyaiva| na tUbhavaikalya 2 dUShaNasya pR^ithagdoShatvamityabhipretya| anyathaikekavaikalyena dR^iShTAntasya duShTatve samuditakalpanAvaiyarthyAdityAdi--
---------------------------------------------------------------------------
    nanvathApi dR^iShTAntarUpAshrayAsiddhivyAptyanabhidhanaviparItavyAptyabhidhAnAdInAM dR^iShTAntadoShANAM kAM gatirityata Aha-- AshrayahInatveti|| Adipadena pramANalakShaNaTIkA grAhyA| ubhayavaikalyasyApi doShatvena lakShaNaTIkAyAmuktatvapratIteH tadvirodhamAshaN^kyanirAha-- 3 yAtviti||
---------------------------------------------------------------------------
1.ddho ita- ga.Ta.rA.  2.lyarUpeNaikadoShatvami-ga.rA.  3.N^kyA -Da.
---------------------------------------------------------------------------
pu - 238.             nyAyadIpayutatarkatANDavam           (tR^i.parichChedaH
---------------------------------------------------------------------------
sudha 1 yobhayavaikalyaM na pR^ithaggaNanIyamati 2 pramANapaddhatyA cha virodhAt||
          ?2sAdhyasAdhanavaikalyayordR^iShTAntadoShatvasamarthanam|| 24 ||
---------------------------------------------------------------------------
sudhayeti || bhaktipAdIya sudhayetyarthaH || 
         ?2sAdhyasAdhanavaikalyayordR^iShTAntadoShatvasamarthanam || 25 ||
---------------------------------------------------------------------------
               ?2athAshrayAsiddherdoShatvabhaN^gaH || 25 ||
     AshrayAsiddhistu na doShaH| tathA hi --
     na tAvadAshrayAsiddhatvaM anityo ghaTaH kAryatvAt --
---------------------------------------------------------------------------
               ?2athAshrayAsiddherdoShatvabhaN^gaH || 26 ||
   nanu yaduktamasiddhiravyAptiriti dvAveva hetudoShAviti tadayuktam| AshrayAsiddhatvAtprasiddhasAdhyakatvavyadhikaraNAsiddhatvarUpahetudoShANAM bhAvAdityataH "AshrayasAdhyavyadhikaraNAsiddhayo na dUShaNam" ityAdipramANalakShaNataTTIkAdyuktarItyAshrayAsiddhatvAderadoShatvaM vyutpAdayitukAma AshrayAsiddhatvAMshe tAvaduktamAha -- AshrayAsiddhistviti|| tatkimAshrayAsiddhatvaM siddhasAdhakatvaM vA pakShIkR^itAkAreNAsatvaM vA abhAvAshrayatvaM vA 3 asadAshrayatvaM vA asadAshrayakatvaM vA AdyatrayaM tAvannayuktamiti nirAkaroti-- na tAvaditi, nApi svarNamaya iti, nApyatyantAbhAveti cha granthena||
---------------------------------------------------------------------------
1.dhAyAM -ga.Ta.rA.  2.pramANapadaM na -ga.Ta.rA.  3.asadAshrayatvaM vA iti nAsti -Tha. asadAshrayakatvaM vA iti na -Da.
---------------------------------------------------------------------------
AyAddheHdotvabhaN^gaH)              anumAdoShavAdaH          pu - 239.
---------------------------------------------------------------------------
ghaTavadityAdAviva siddhasAdhakatvaM tatra sandehagarbhitapakShatvAbhAvena pakSharUpAshrayAbhAvAditi yuktam| sandehAbhAvepi 1 pakShatAyA uktatvAt| tasya manmatepyasaN^ga 2 tatvAntarbhAveNa doShatvAt||
   nApi svarNamayodriragnimAnityAdAviva pakShavisheShaNAbhAvena pakShIkR^itAkAreNAsatvaM tasya manmate.api bAdhAntarbhAveNa 3 doShatvAt||
  nApyatyantAbhAvashraya 4 katvam abhAvasya tuchChatvena pratibandhakAbhAve 5 kAraNatvasyevAbhAve AshrayatvasyApyabhAvAt atyantAbhAvasyAprAmANikapratiyogikatvenAprAmANikatvAchcheti yuktam| atyantAbhAvapratiyogina eva tuchChatvenAbhAvasyAtuchChatvAt|
---------------------------------------------------------------------------
na tAvadityasya yuktamityanvayaH| siddhasAdhakasya kathamAshrayAsiddhatvamityato dUShaNasaukaryAyAha -- tatreti|| uktatvAditi|| pakShalakShaNoktiprastAve sAdhya 6 dharmavishiShTaH pakSha ityuktatvAdityarthaH| doShatvAditi|| parArthAnumAne.asaN^gatirUpanigrahasthAnAntarbhUtatvena doShatvasya svAbhimatAnumAnadoShoktiprastAve kathitatvAditi bhAvaH|| pakShavisheShaNAbhAveneti|| AshrayavisheShaNAsiddhyA chAshrayAsiddhirasaMkIrNeti maNyukteriti bhAvaH|| bAdhAntarbhAveneti|| pakShatadvisheShaNasAdhyatadvisheShaNAdibAdhabhedena bAdhasyonakavidhatvAtpakShavisheShaNabAdhe 7 ntarbhAva iti bhAvaH|| nApIti|| yuktamityanvayaH||
  abhAvapakShakatve AshrayAsiddhatvaM hetoH kuta ityata Aha -- abhAvasyeti|| aprAmANikatvAchcheti|| tathA cha tasya kataM pakShatvenAnumAnapramANaviShayatetyarthaH|
---------------------------------------------------------------------------
1.apipadaM na -ga.Ta.rA.  2.N^gatyanta- ka.ga.Ta.rA.  3.vena do -ka.ga.Ta.rA.  4.yakatvaM -ka.ga.rA.  5.kAraNatvAshrayatvAbhAve -ka. ve Ashraya -Tha. 6.dharmapadaM na -Tha.Da.  7. ntarbhavatIti -Tha.
---------------------------------------------------------------------------
pu - 240.             nyAyadIpayutatarkatANDavam           (tR^i.parichChedaH
---------------------------------------------------------------------------
pratibandhakAbhAvasyA 1 pyanyathAsiddhyaivAkAraNatvAt| aprAmANikatvasya prAmANikAtyantAbhAvapratiyogitvarUpatvena hetorviruddhatvAchcha| tasyApyabhAvatvAprAmANika 2 pratiyogikatvAdidharmAshrayatvAchcha| taduktam| "na chAtyantAbhAvo.api sarvadharmarahita" iti||
   kiMtu vandhyAsuto na vaktA achetanatvAdityAdAvivAsadAshrayatvAt| tasya tu doShatvaM kimasato nirdharmakatvena,
---------------------------------------------------------------------------
kathaM tarhi pratibandhakAbhAvasya kAraNatvaM netyuktaM dvitIyaparichChede ityatastasyAsatvAdakAraNatvaM na bhavatItyAha -- pratibandhaketi|| dvitIyo heturayukta ityAha -- aprAmANikatvasyeti|| atyantAbhAvoprAmANikaH aprAmANikapratiyogikatvAdityuktirayuktA 3 aprAmANikapratiyogikatvAdityasyatu 4 prAmANikAtyantAbhAvapratiyogI yaH tatpratiyogikatvAdityarthaH| tathA chAtyantAbhAvopAmANika iti yatsAdhyaM tadabhAvena prAmANikatvenAprAmANikapratiyogikatvAditiheturvyApta iti kathaM na viruddhahetvAbhAsa ityarthaH| tasyApIti|| tathAchAshrayatvasyaivAbhAvAditi vyAhatamiiti bhAvaH|| taduktamiti|| pramANalakShaNe||
  evaM pakShatraye niraste pashnapUrvaM chaturthamavasheShayati -- kiMtviti||
---------------------------------------------------------------------------
1.apipadaM na -ga.Ta.  2.katvapra -ga.rA.  3.aprAmANika ityasya prAmANikAtyantAbhAvapratiyogItyarthaH - Ta.  4.sya prA - Da.
---------------------------------------------------------------------------
AyAddhe-dotvabhaN^gaH)               anumAdoShavAdaH            pu - 241.
---------------------------------------------------------------------------
sAdhyadharmAnAshrayatvena bAdhAt sAdhanAbhAvenAsiddhervA pratItyaviShayatvena vidhiniShedharUpasakalavyavahArAbhAjanatvAdvA 1 aprAmANikatvena pramANAnaN^gatvAdvA tasyAdoShatve.atiprasaN^gAdA niradhikaraNayordharmayorniyatasAmAnAdhikaraNyarUpavyAptyabhAvAdvA||
   nAdyau| asati tvaduktayoH sAdhyasAdhanadharmAnAshrayatvarUpayoH sAdhyayornirdhamakatvarUpasya sAdhanasya chAsaMbhavena tavApi bAdhAdiprasaN^gAt| tvaduktadharmANAmabhAvarUpatvAttatra saMbhe 2 cha tata eva maduktAvaktR^itvAchetanatvAderapi saMbhavAt| bhAvarUpANAM tu mayApyanaN^gIkArAt||
   yadi cha sAdhyadharmA 3 dyabhAvAdyAshrayatvAbhAve.api --
---------------------------------------------------------------------------
              "doSho vyAhatirevAsti nR^ishrR^iN^gAstitvasAdhana"
ityAdibhaktipAdIyAnuvyAkhyAnAvataraNaprastAve sudhAyAM vikalpirItyA ShoDhA vikalpayati -- kimityAdinA|| bAdhAdityAdipaJNchamyantAnAM doShatvamityanenAnvayaH|| dharmayoriti|| sAdhyasAdhanarUpadharmayorityarthaH| nAdyAviti|| sAdhyaM nAsti sAdhanaM nAstIti kalpAvityarthaH| bAdhAdItyAdipadenAsiddhigrahaH|| tvaduktadharmANAmiti|| sAdhyadharmAnAshrayatvasAdhanadharmAnAshrayatvanirdharmakatvarUpadharmANAmityarthaH| tatreti|| vandhyAsutAdAvasatItyarthaH| etenetyuktaM vyanakti --
---------------------------------------------------------------------------
1.apramANatvenAnAN^gatvAdvA -Ta.  2.aprAmANikatvAdvA -rA.  2.vena tata -ka.ga.  3.AdipadaM na -ka.ga.Ta.rA.
---------------------------------------------------------------------------
pu - 242.             nyAyadIpayutatarkatANDavam          (tR^i.parichChedaH
---------------------------------------------------------------------------
sAdhyadharmAdyanAshrayatvasya satvAttava na bAdhAdiH 1 tarhi vaktR^itvAbhAvA 2 shrayatvAbhAve.api vaktR^itvA 3 nAshrayatvasya satvAnmamApi na bAdhAdi||
    etenAsatvAdeva vaktR^itvAdivadavaktR^itvAdikamapi neti bAdhAdIti nirastam| vandhyAsutavishiShTasya vaktR^itvasyAbhAvaM prati vandhyAsutAsatvasya sAdhakatvenAbAdhakatvAt| visheShaNavisheShyayorabhAve vishiShTAbhAvadArDhyAt| tata eva prAmANikatva 4 vadaprAmANikatvasyApyabhAvApAtAchcha||
   nanvaprAmANikatvAdikamasatvAnuguNaM tadabhAve prAmANikatvena 5 satvApAtAditi chet| samaM prakR^ite.api avaktR^itvAbhAve vaktR^itvena satvApAtAt||
   kiMcha vaktR^itvavadaktR^itvasyAbhAve bAdhavadabAdhopi syAt|
---------------------------------------------------------------------------
vandhyeti|| kathaM sAdhakatvamityata Aha-- visheShaNeti|| vandhyAsuta 3 rUpavisheShaNasya vaktR^itvarUvisheShas chAbhAva ityarthaH| tata eveti|| asatvAdevetyarthaH| samamityuktaM vyanakti -- avaktR^itveti|| avaktatR^itvavaditi|| avaktR^itvasyevetyarthaH| vandhyAsuto na vaktA.achetanatvAdityatrAvaktR^itvarUpasAdhyadharmAbhAvAdbAdha ityuktaM tvayA, mayA 
avaktR^itvAbhAve vaktR^itvaM syAdityuktama| vaktR^itvamapi na chettarhi avaktR^itvaM neti kR^itvA bAdha iti tvayochyate tatA tadabhAvarUpavaktR^itvamapi netyabAdhopi syAdityarthaH|
---------------------------------------------------------------------------
1.di -ga.rA. 'di' iti shodhitam-Ta.  2.vAdyAshra -ga.rA.  3.tvAdyanA -ga.Ta.rA.  4.vadaprAmANikateti nAsti-ka.ga.Ta.rA.  5.nAsatvAbhAvApA -rA.  6.tatvarU -Tha.  7.apipadaM adhikaM -ga.Ta.rA.
---------------------------------------------------------------------------
AyAddheH-dotva-bhaN^gaH)                anumAdoShavAdaH           pu - 243.
---------------------------------------------------------------------------
api cha tvaduktavaktR^itvAvaktR^itvobhayAbhAvarUpaM sAdhyamasatvarUpaM sAdhanaM cha na syAditi tavApi bAdhAdi syAt| nanvaprAmANikatvAdikaM pratyasato nAshrayatve.api aprAmANikatvAdike tadAshritatvaM vA asatyeva tajj~nAnahetubhUtaj~nAnaviShayatvavisheSharUpaM nirUpakatvaM vA yuktam AtItAdau viShayatva 1 rUpadharmAbhAvepi tajj~nAne ta 2 dviShayakatvadarshanAt| shuktirUpyatAdAtmyAdau pratItamAtreNa nirUpakatvadarshanAchcheti chet| samaM prakR^itepi||
---------------------------------------------------------------------------
asadAshrayasthale bAdhAsiddhyorudbhAvanaM svavyAhataM chetyAha-- api cha tvaduktamiti| vandhyAsute vaktR^itvavadavaktR^itvamapi nAsti asatvAdeveti tvaduktamityarthaH| na syAditi|| asatvAditi tvaduktahetoreveti bhAvaH|| bAdhAdIti|| bAdhAsiddhI syAtAmityarthaH 3 ||
    paramukhena samAdhiM vAchayitvA sAmyenottaramAha -- nanvityAdinA|| etajj~nAneti|| aprAmANikatvAdikaM prati asat Ashraya iti nirUpaktavamasti| nirUpakatvaM cha nirUpyaj~nAnahetubhUtaj~nAnaviShayatvamityarthaH| ghaTAdivyavahAraM prati nirUpakaghaTAdiniShThanirUpakatvavyAvR^ityarthaM visheSharUpamityuktam| keShAMchidAshrayAbhAve asatvameva dR^iShTamiti kathamAshrayAbhAve dharmANAM satvamityataH svabhAva evAya dharmANAmiti bhAvena sudhoktamevAha-- vichitrA hItyAdinA||
---------------------------------------------------------------------------
1.tvapratiyogitvarU -ga.Tha.rA.  2.dabhAve cha viShayitvasya tatpratiyogikatvasya chada -ga.Ta.rA.  3.ghaTAdivyavahAraM prati nirUpakaghaTAdiniShThanirUpakatvavyAvR^ittyarthaM 
visheSharUpamityapi ityadhikam -Tha.
---------------------------------------------------------------------------
pu - 244.               nyAyadIpayutatarkatANDavam          (tR^i.parichChedaH
---------------------------------------------------------------------------
  vichitrA hi dharmAH| kechidAshritAH| yathA rUpAdayaH| kechinyAshritA anyonaparaJNjakAH| yathA j~nAnAdayo ghaTAdInAm| kechidanAshritAH| yathA.asatvAdayaH shashashraN^gamasadityabAdhitapratIteH| anyathA tasyAsatvAsiddheH||
  kiM cha tvanmate bhUtalaghaTAbhAvayorapi saMbandho na saMyogAdiH nApyUrdhvAdharIbhAvAdiH| kiMtu nirUpyasyAbhAvasya svarUpameva| na tu nirUpakasyAdhikaraNasyobhayorvA svarUpam| 1 ghaTatajj~nAnayoH sambandhasya nirUpyaj~nAnamAtrasvarUpatvadarshanAt|
---------------------------------------------------------------------------
    nanu vandhyAsatu vaktR^itvAbhAvarUpasAdhyAsaMbandho na vandhyAsutasatvaM vinopapadyata iti kathaM tatrAchetanatvahetunA sAdhyasambandhaH sidhyedityato.abhAvasvarUpameva tatra saMmbandha iti dR^iShTAntapUrvamAha -- kiMcha tvanmata iti|| saMyogAdiH samavAya AdipadArthaH| dravyatvAdirUpatvAbhAvAditi bhAvaH| nApIti|| ghaTAdi 2 mUrtatvAbhAvAditi bhAvaH| natu nirUpakasyeti|| tathAtve bhUtalollekhyapi j~nAnamabhAvollekhi syAditi bhAvaH|| ubhayorveti|| anekatvApatteH bhUtaladhiyobhAvAnullekhitvAchcheti bhAvaH| abhAvasya svarUpamevetyatra hetumAha-- ghaTasyeti|| yadvA abhAvasvarUpamevetyatra natvityAdinoktasAdhyadvaye cha hetumAha -- ghaTasyeti|| nAyamiti|| vaktR^itvAbhAvasambandha ityarthaH||
---------------------------------------------------------------------------
1.ghaTasya svaj~nAnasvAbhAvAbhyAM saMbandhasya nirUpyaj~nAnAbhAvasvarUpamAtratvadarshanAt - ga.Ta.rA.  2. divanmUrta -Tha.Da.
---------------------------------------------------------------------------
AyAdveH-dotva-bhaN^gaH)                  anumAdoShavAdaH          pu - 245.
---------------------------------------------------------------------------
evaM vandhyAsutavaktR^itvAbhAvayorapyabhAvasvarUpameva saMbandha iti nAyamadhikaraNasatvApekShaH||
  manmate.api bhUtalaghaTAbhAvayoriva vandhyAsutavaktR^itvAbhAvayorapi saMyogAdyanyo.abhAvamAtrAshritaH saMbandho nAdhikaraNasatvApekShaH| atItatajj~nAnayo 1 rasattajj~nAnayoH 2 shuktirUpyatAdAtmyatadabhAvayoratIte 3 vartamAnaM 4 nAstItyabAdhita 5 pratItyA atItavartamAnAbhAvayoH shashashraN^gamasa 6 dityabAdhitapratItyA shashashraN^gasatvAbhAvayoH sambandhe nirUpyaj~nAnAbhAvAdisvarUpamAtrAshritatvadarshanAt| tadvadachetanatvA-
---------------------------------------------------------------------------
   nanvevamapi bhavanmate satvApekShaH syAdityata Aha-- manmatepIti|| abhAvamAtrAshrita ityatra hetumAha-- atIteti|| ShaShThIdvivachanAntAnAM ShaNNAM sambandha ityanenAnvayaH| evaM vandhyAsuto na vaktA achetanatvAdityatra bAdhadoShaM nirasyAsiddhyAdi nirAha-- tadvaditi|| aprAmANikatvAderiva| tasyA yathA asadAshritatvAdikamuchyate tathetyarthaH|
---------------------------------------------------------------------------
1.ratItardhvaMsayorasa - ga.Ta.rA.  2.shashashraN^gamasadityabAdhitapratIteH shashashraN^gasatvAbhAvayoH atIta - Ta.  3.teva -ka.ga.Ta.rA.  4.natvaM nA-Ta.rA.  5.tapratIteratItavartamAnatvAbhAvayoH shuktirUpyatAdAtmyAbhAvayorabhAvamAtrAshrita-Ta.  6.tvadyabhA - ga.
---------------------------------------------------------------------------
pu - 246.                 nyAyadIpayutatarkatANDavam         (tR^i.parichChedaH
---------------------------------------------------------------------------
derasatvAderasadAshritatvasya vA tannirUpyasvabhAvatvarUpasvarUpasambandhasya vA abhAvamAtrAshritasya sambandhAntarasya vA.asiddhyAdishabdArthatvAnnAsiddhyAdi||
   na tR^itIyaH| pratItyaviShaya iti pratItiviShayatvavam sakalavyavahArAbhAjanamiti vyavahAraviShayatvavachcha na vaktetyAdipratItiviShayatvavyavahArabhAjanatvayorapi saMbhavAt| vistR^itaM chaitannyAyAmR^ite||
  kiMcha sakalavyavahArAbhAjanatve tava maunaM syAt| na chAprAmANikerthe vAvadUkatvAdapi mUkatvameva varamiti vAchyam| vandhyAsutasyAprANikatvepi tadaprAmANikatvasyeva tadavaktR^itvasyApiprAmANikatvAt|
---------------------------------------------------------------------------
abhAvamAtreti|| chetanatvAbhAvamAtretyarthaH| siddhyAdipadArthatvAditipadachChedaH| Adipadena 1 bAdhagrahaH| pratItyaviShayatvena vidhiniShedharUpasakalavyavahArAbhAjanatvAdveti pakShaM nirAha-- na tR^itIya iti|| nyAyAmR^ita iti|| asatopi sAdhyasAdhanadharmAshrayatvAdikamastItyetat mithyAtvaniruktibhaN^ge asataH pratiyogitvasamarthanavAde cheti bhAvaH| tavamaunamiti|| vandhyAsuto na vaktA achetanatvAdityAdAvasmAbhirukte sati tatra pratyuttaraM na 2 shakyaM syAditibhAvaH||
    satyamevamavaktR^itvasyAprAmANikatve mUkatvameva varamiti bhAShaNaM na chaitadaprAmANimityAha -- vandhyAsutasyeti|| aprAmANikasaMbandhinaH kathaM prAmANikaktamityato dR^iShTAntoktiH|
---------------------------------------------------------------------------
1.na pakShadharmatAdigrahani - Ta.  2.vAchyam syA - Da.
---------------------------------------------------------------------------
AyAdve-dotva-bhaN^gaH)                anumAdoShavAdaH           pu - 247.
---------------------------------------------------------------------------
aprAmANitakerthe ityuktvA punarmUkatvoktau, mUkatvavidhaucha vyAghAtAchcha| aprAmANikamasadAshrayakatvaM niSheddhuM 1 prakamya vyAghAtodbhAvane.apratibhayA madhye mUkIbhAvAdapi AdAveva mUkUbhAvasya varatvena maduktAsadAshrayatvanirAsAsiddheshcha||
    na chaturthaH| asanna pramANAN^gaM aprAmANikatvAditi pramANA 2 N^gatvAt na vaktA achetanatvAditi pramANAN^gatvasyApi sambhavAt||
---------------------------------------------------------------------------
svakriyAvirodhaM chAha -- aprAmANikerthe iti|| punarmUkatvoktau vyAghAtAdityanvayaH| prakArAntereNApi vyAhatimAha -- vidhiniShedheti|| asadAshrayatvamiti|| asataH sAdhanAshrayatvamiti vA sAdhyasAdhanayorasadAshrayatvaM vA aprAmANikamiti niSheddhumupakramya vartamAnasya tava pratItyaviShashaya iti pratItiviShayatvavadityAdinA.asmAbhirvyAghAtodbhAvane kR^ite sati pratyuttarAparisphUrtirUpApratibhayA kathAmadhye mUkIbhAvAdapi kathopakrama eva mUkIbhAvasya varatvenetyarthaH||
   asatoprAmANikatvena pramANAnaN^gatvAdvA.asadAshrayatvaM doSha iti pakShaM nirAha-- 
na chaturtha iti|| asadAshratvasyAdoShatve.atiprasaN^gAditi pakShaM nirAha -- na paJNchama iti ||
---------------------------------------------------------------------------
1.ddhumupaka -ka.ga.Ta.        2.NAnaN^ga-ga.Ta.rA.
---------------------------------------------------------------------------
pu - 248.          nyAyadIpayutatarkatANDavam            (tR^i.parichChedaH
---------------------------------------------------------------------------
  na paJNchamaH| bAdhAdihInasya vandhyAsuto na vaktetyAdeH saddhetutvena shashashraN^gamasti shrR^iN^gatvAt vandhyAsuto vaktA satatvAdityAderasaddhetoshcha bAdhAsiddhyAdinaiva duShTatvena chAtiprasaN^gabhAvAt| sutatvAbhAvepi vandhyAsuto na vaktetyAdau pakShIkaraNaM cha vandhyAsutashabdena tathA pratItimAtreNa yuktam| nahi vandhyAsutosanniti niShedhaprayojanaka prasaktyarthaM vandhyAsuta ityuktimAtreNa 1 sutatvasya satvaM sidhyati| atiprasaN^gAt||
   na ShaShThaH| sadAshrayatvepi prameyatvAnityatvAdau -
--------------------------------------------------------------------------
atiprasaN^go hi nR^ishrR^iN^gAstitvAdirapi sidhyediti vaktavyaH| sa tu na yuktaH| doShAntareNaiva tatsiddhipratibandhAditi bhAvena --
      "doSho vyAhatirevAsti nR^ishrR^iN^gAstitva sAdhane"
  ityAdyanuvyAkhyAnasudhoktamAha -- bAdhAdIti|| nanu sutatvAbhAvAdvandhyAsuta iti pakShIkaraNAyogAtsopyasaddheturevetyata Aha -- sutatvAbhAvepIti|| atiprasaN^gAditi| shuktirUpyatAdAtmyaM nAsti, iha ghaTo nAsti, shashe viShANaM nAstItyAdAvapi niShedhyasya tatra satvApAtAditi bhAvaH| sAmAnAdhikaraNyarUpavyAptyabhAvAdasadAshrayatvaM doSha iti pakShaM pratyAha -- na ShaShTha iti|| sAdhyasAdhanayorvyAptyabhAve AshrayasyAsatvaM na prayojakaM vyatirekatonvayatashcha vyabhichArAt| 
---------------------------------------------------------------------------
1.sutashabdena -- ityAdiretAvAnpranthaH nAsti -ga.rA.
---------------------------------------------------------------------------
AyaddheH-dotva-bhaN^gaH)                anumAdoShavAdaH        pu - 249.
---------------------------------------------------------------------------
vyAptyadR^iShTyA asadAshrayatvepyaprAmANikatvAsatvayorvyAptidR^iShTyA chAvaktR^itvAchetanatvayorapi vyabhichArAdarshanenAvinAbhAvarUpavyApteH saMbhavAt| tayorghaTAdau sAmAnAdhikaraNyadarshanAchcha||
   kiMcha asadAshrayasya sAdhakatvaM netyapi kenachilliN^gena sAdhanIyam| tatra chAsannAshrayaH evaM vatvAdityasanvA pakShIkartavyaH, asadAshrayo heturna sAdhyasAdhakaM evaM 1 tvAdityasadAshrayo heturvA ubhayathA.api saheturasadAshraya eva| asati saddharmAnaN^gIkArAt|
---------------------------------------------------------------------------
kiMtu vyabhAchAradarshanAdikameva| tadabhAve.asadAshrayayorapi vyAptiravadhArayituM shakyata evetiti vyAptyabhAvosiddha ityAha-- asadAshrayatvepItyAdinA||
   nanu kathamasadAshrayatve sAmAnAdhikaraNyaghaTitavyAptirityata uktaM avinAbhAveti|| tAdR^ishavyApteH prAgeva nirAsAditi bhAvaH| tAdR^ishavyAptimaN^gIkR^ityApyAha-- tayoriti|| avaktR^itvAchetanatvayorityarthaH| yattu sudhAyAmatroktarItyA.asadAshrayatvasya doShatvaM ShoDhA vikalpyAtiprasaN^gakalpakamekaM nirasyante "etena kalpitAH pakShAH samastA api nirastA" iti bhaktipAdIyasudhAvAkyamatra pratipakShadUShaNAbhidhAnena vivR^itaM dhyeyam| asadAshrayasya sAdhakatve netyapi vyAptiM vinA kathaM nivAryata" iti pramANalakShaNataTTIkayoruktaM vivR^iNvAnaH asadAshrayasAdhyasAdhanayorvyAptyabhAve bAdhakaM chAha - kiJNcheti||
   nanu hetupakShakaprayoge prAguktahetoH kathamasadAshrayatvaM yenobhayathApi heturasadAshraya eveti syAdityata Aha-- asatIti|| 
---------------------------------------------------------------------------
1. pUrvatrAtra cha vaMrUpatvAt ityasti -Ta.
---------------------------------------------------------------------------
pu - 250.           nyAyadIpayutatarkatANDavam             (tR^i.parichChedaH
---------------------------------------------------------------------------
tachcha liN^gaM vyAptyabhAve.asAdhakatvasAdhakaM na syAditi kathamasadAshrayadharmayorvyAptyabhAvaH||
  taduktaM bhagavatpAdaiH| "asadAshrayasya sAdhakatve netyapi vyAptiM vinA kathaM 
nivAryate" iti|| 
   tasmAddoShAntarAsaN^kIrNodAharaNAbhAvA 1 nniShedhaM prati pakShatvasya cha pratItimAtreNopapatteH nAshrayAsiddhirdoSha iti||
   taduktaM bhagavatpAdaiH| "asatyApi vyAptirastyeve" ti| pakShe asatyApi avinAbhAvarUpA vyAptirastyevetyarthaH||
             ?2AshrayAsiddhirdoShatva bhaN^gaH || 25 ||
---------------------------------------------------------------------------
tathA chAsanniShThatvena prayuktAchetanatvAdi 2 rUpadharmopyasati nAstyeveti tatpakShakopyasadAshraya eveti bhAvaH|| dharmayoriti|| sAdhyasAdhanarUpayorityarthaH| taduktamiti|| pramANalakShaNe| tasmAdityuktahetuM dvedhA vyanakti-- doShAntareti|| niShedhaM pratyavaktR^itvAdirUpavaktR^itvAdiniShedhaM pratItyarthaH| avinAbhAvarUpavyApteH saMbhavAdityukterthe pramANalakShaNavAkyaM saMvAdayati -- taduktamiti||
                       ?2AshrayAsiddherdoShatvabhaN^gaH || 26 ||
---------------------------------------------------------------------------
1.vAdasatvapratikUladharmaM pratipakShatvAsaMbhavepyaprAmANikatvAdikaM pratIva asattAnukUlAnni -ka.ga.Ta.  2. dihaturU -Ta.Tha.Dha.
---------------------------------------------------------------------------
apraddha-visheShasya-dotvaN^gaH)               anumAdoShavAdaH       pu - 251.
---------------------------------------------------------------------------
           ?2athAprasiddhavisheShaNatvasya doShatvabhaN^gaH || 26 ||
   evaM sAdhyAprasiddhirapi na doShaH tathA hi -- tasyA doShatvaM kimatiprasaN^gAt, sAdhyakoteraprasiddhyA sandehAbhAvena tadghaTitapakShadharmatAvighaTanAdvA 1 vyAptivighaTanAdvA pratij~nAvAkyasyAvidita-
---------------------------------------------------------------------------
             ?2athAprasiddhavisheShaNatvasya doShatvabhaN^gaH || 27 ||
             anyatsadasatorvishvamiti cha vyAhateramA|
             asiddhasAdhane doShaH ko vyAptiryadi vidyate||
iti bhaktipAdIyAnuvyAkhyAnasuthoktadishA vikalpayati --kimatiprasaN^gAditi|| vimataM sadasadvilakShaNaM bAdhyatvAt, bhUH shashashrR^iN^gavatI bhUtvAdityAderapi 
pramANatvApattirUpAtiprasaN^gAdityarthaH|| tadghaTiteti|| sandigdhasAdhyadharmakadharmIrUpapakShaniShThatvarUpatvAt pakShadhmatA iti bhAvaH| vyAptIti|| sAdhyAprasiddhau tannirUpitavyAptigrahAsaMbhavena vyAptivighaTanAdityarthaH| aviditeti|| bhUH shashaviShANollikhiteti pratij~nAvAkye shashaviShANapadArtho na j~nAtaH aprasiddhatvAt| tathA cha tasya tatra shaktigrahAsaMbhavena 2 tatpadArthasmR^iterayogAt pratij~nAvAkyasya tadanvayAbodhakatvaprasaN^gAdityarthaH| sudhAnuktaM koThyantaraM tArkikarItimanusR^itya tArkikarItimanusR^itya svayaM pakShAntaraM vikalpayati -- kAraNasyeti|
---------------------------------------------------------------------------
1.vyAptivighaTanAdvA iti nAsti - Ta.rA.  2.tadAnIm ityadhikam-Ta.Tha.Da.
---------------------------------------------------------------------------
pu - 252.            nyAyadIpayutatarkatANDavam            (tR^i.parichChedaH
---------------------------------------------------------------------------
padArthakatvenAbodhakatvaprasaN^gAdvA, kAraNasya visheShaNaj~nAnasyAbhAve kAryasya vishiShTaj~nAnasyAyogAt||
  nAdyaH| asAdhutvena saMmatasya vimataM sadasadvilakShaNaM bAdhyatvAdityAdeH klR^iptena vyAghAtAdinA doShAntareNaiva iyaM bhUH shashashrR^iN^gavatI etadbhUtvAdityAderyogyashR^iN^gasAdhakatve yogyAnupalabdhibAdhAdinA doShAntareNaivAyogyasAdhakatve.atIndriye 1 shvarAdibhiH - 
---------------------------------------------------------------------------
vishiShTaj~nAnasyeti|| anumitirUpasyetyarthaH| sudhoktadishA nirAha-- asAdhutvenetyAdinA|| vyAghAtAdineti| sannetyukte asatvamuktaM syAt| satvapratikSheparUpatvAdasatvasya punarasannetyukte svavachanyAghAtaH| evamasannetyuktyA "dvau naJNau prakR^itamarthaM sAtishayaM gamayata iti satvaM labdham| punaH sannetyukte svavachanavyAghAta eva| Adipadena pramANabAdhavyAptyabhAvAdigrahaH||
   nanu vyAghAtAdereva doShatvamupetya tatra sAdhyAprasiddhirdoSha ityevopeyatAmityata uktam -- klR^ipteneti|| mAtA vandhyetyAdau doShatvena klR^iptenetyarthaH| shrR^iN^gavatItyatra shrR^iN^gashabdena mahatvasamAnAdhikaraNodbhUtarUpavAn shirassaMyukto.avayavavisheShobhipre 2 yato.atha kashchidatIndriyaH| Adya Aha -- 
yogyeti|| vyAptyabhAvAdirAdipadArthaH| dvitIya Aha-- ayogyeti|| shrR^iN^geti nAmamAtram| na hyatIndriyaM nAma shrR^iN^gamasti| ata evAdipadaprayogaH| --
             aprasiddhasya sAdhyasya sAdhakatvaM yadeShyate|
---------------------------------------------------------------------------
1.yaiH shrR^iN^gAdibhiH si- ga.Ta.rA.   2.pretaH atha -Tha.
---------------------------------------------------------------------------
apraddha-vishesya-dotvaN^gaH)                   anumAdoShavAdaH       pu -253.
---------------------------------------------------------------------------
siddhasAdhanAdinA cha doShAntareNaiva duShTatvAt doShAntararahitatvena saMmatasya tu jIvachCharIrajAtaM sAtmakaM prANAdimatvAdityAdeH sAdhutvAtadiprasaN^gAbhAvAt||
   pratyuta aprasiddhasyA 1 siddhAvevAtiprasaN^gaH| parvatAgnisaMbandhasya kAryatvAdyanumAne IshvarasArvaj~nyAdeshchAprasiddhasyaiva siddheH| vahnerapi mahAnasAdyasambaddhasya vastugatyA apUrvasyaiva vahnitvena 2 bhaumavahnitvena cha prakAreNa siddheshcha||
  nanu -- pakShadharmatAbalalabhyAdanyasyAprasiddhasya siddhirna sAdhyasya pakShasaMbandhAdikaM tu pakShadharmatAbalalabhyam sArvaj~nyamapi tathA| dvyaNukAdibhUgolakaparyantasyAnAdyanantakAlInasya kAryasya pakShatvAditi chenna| kAryatvAnumeShu tadalabhyasyApi kartraikatvAdeH siddheH||
---------------------------------------------------------------------------
   ityanuvyAkhyAnasudhoktaM hR^idi kR^itvA.a.aha -- pratyuteti|| atiprasaN^ga iti|| parvatAgnisaMbandhasyeshvarasArvaj~nyAdeshchAsiddhyApAtAdityarthaH| iShTApattirityata Aha-- parvateti|| sambandhasyAprasiddhasya siddhAvapi na vahneH sAdhyabhUtasyAprasiddhsaya siddhiriti vadantaM pratyAha-- vahnerapIti|| aprasiddhasAdhyakatvamAtraM na doSho yenoktAtiprasaN^gaH syAditi shaN^kate -- nanviti|| kShityAdikaM sakartR^ikaM kAryatvAdityatra sArvaj~nyaM kathaM pakShadharmatAbalalabhyamityato vyanakti -- vdyaNukAdIti|| tAdR^ishapakShadharmatvaM kAryahetoH kartuH sArvaj~nyaM vinA na yuktamitIti bhAvaH| tadalabhyasya pakShadharmatAbalalalabhyasyetyarthaH|
---------------------------------------------------------------------------
1.pyasiddhAvati -ga.Ta.rA.  ddhatvA -devA-ga.rA.  2.nAkAreNa siddheshcha -ga.Ta.  na prakAreNa -rA.
--------------------------------------------------------------------------
pu - 254.               nyAyadIpayutatarkatANDavam         (tR^i.parichChedaH
---------------------------------------------------------------------------
  atha vyAptibalalabhyasya sAdhyatAvachChedakAvachChinnasyAprasiddhasyA 1 siddhirna kartraikyaM tu na vyAptibalalabhyaM lAghatarkAnugrahalalabhyatvAditi chenna| atrApi prANAdimatvasya sAtmakatvaprayojyatayA vyAghAtatarkAnugrahAdevAprasiddhasya siddhyupapatteH| tvayApyayaM vahnitvenAnubhavaH| vahnitvAbhAvavavati vahnitvaprakArako netyAdyabhAvasAdhyake kevalavyatirekiNi sAdhyatAvachChedakAvachChinnasAdhyasyAprasiddhasya siddhisvIkArAchcha| na cha tatrAbhAvarUpaM -
---------------------------------------------------------------------------
Adipadena j~nAnanityatvAdigrahaH| ekatvAdAvatiprasaN^gAbhAvamAshaN^kya nirAha-- atheti|| lAghaveti|| anekakartR^ikalpanApekShayaikakartR^ikalpanamAtreNa kAryatvahetorupapattirUpalAghavatarketyarthaH| vyAghAteti|| prANAdimatvamupetya sAtmakatvAnaN^gIkAre prayojanyopagamena prayojakAnaN^gIkArAtkAryAddeshena kAraNe pravR^ittirUpasvakriyAvirodharUpavyAghAtatarketyarthaH| tathAcha tasya doShatvamupetya sAmAnyaprasiddhyarthaM naklesho.anubhoktavya ityarthaH| athetyAdinA vadataH shaN^kAsya vyAhatetyAha -- tvayApIti|| ityAdyabhAvasAdhyaka iti| aprAmANyAbhAvAdisAdhyaketyarthaH| veShamyamAshaN^kya pratibandyottaramAha -- na cha tatretyAdinA ||
---------------------------------------------------------------------------
1. sya siddhi -Ta.rA.
---------------------------------------------------------------------------
apraddha-vishesya-dotvaN^gaH)                anumAdoShavAdaH         pu - 255.
---------------------------------------------------------------------------
yatsAdhyaM tadabhAvarUpasya bhAvasyaiva 1 vyAptigrahaH tatra chAbhAvarUpasAdhyAtmakapratiyogij~nAnaM nApekShitamiti vyAptigrahasaMbhavAt 
sAdhyAprasiddhiradoSha iti vAchyam| bhUH shashashrR^iN^gatavatItyAdAvapi shashashrR^iN^garAhityAbhAvaH sAdhyaH| sAtmakamityatrApi nirAtmakatvAbhAva eva sAdhya iti suvachatvAchcha||
  2 kiMcha tattanmataprAptakoTiprasiddhimUlAyAM jagatparamANUpAdAnakaM vA, pradhAnopAdanakaM veti vipratipattau satyAM tadanusAreNa vimataM paramANUpAdAnakaM tadanyopAdAnakatve bAdhakopapannatve sati sopAdAnakatvAditi sAmAnyavyAptimAshritya tArkikaprayukte.anumAne kathaM sAdhyaprasiddhiH| nachAtrApi vipratipattyananusAriNI arthAntarApraptakAla-
---------------------------------------------------------------------------
           3 "sAdhanaM paramANvAderyadasiddhasya cheShyate"|
ityanuvyAkhyAnasudhoktiM hR^idi kR^itvA.aha -- kiMcheti|| nanu tatra pareNa sAdhyAprasiddhAvudbhAvitAyAM naiyAyikena vdyaNukasyApratyakShatve.api tryaNukaM sopAdAnakaM kAryadravyatvAditi vdyaNukaM prasAdhya vdyaNukaM sopAdAnakaM bhAvakAryatvAdghaTa 4 vadityanumAnena paramANuprasiddhiM saMpAdya sAdhyAprasiddhiH parihAraNIyetyata Aha -- na chAtrApIti|| kevalaM kAryAtavAdiprayoge -
---------------------------------------------------------------------------
1.vyatirekagrahaH-ka.  2.tvayApyayaM ityAdiretAvAngranthaH nAsti- ga.Ta.rA.  3.athetyAdina vadataH shaN^kAsya -ityArabhya etAvAnpranthaH nAsti-Ta.Tha.Da.  4.ThAviva -Da.
---------------------------------------------------------------------------
pu - 256.             nyAyadIpayutatarkatANDavam           (tR^i.parichChedaH
---------------------------------------------------------------------------
-tvAnyatarApAdikA tryaNukopAdAnatvena vdyaNukaM prasAdhya tadupAdanatvena paramANuH sAdhyata iti kliShTakalpanaivAshrayaNIyetyatra heturasti||
  kiMcha bhATTairyatra guNaguNyAdau samAnAdhikR^itatvAnyAyAnupapattirUpArthApatyA bhedAbhedau sAdhyete tatrArthApatteranumAnatvAdinA tArkiteNAnumAnenaiva taddhIrvAchyeti kathamanumAnenAprasiddhasyAsiddhiH||
---------------------------------------------------------------------------
prayogottarakAlaM sAdhane prakR^itAnupayuktAnvitoktirUpArthAntarApAdikA prayogAtpUrvaM 
vipratipatyanantarameva sAdhane kramaviparyAsarUpAprAptakAlatvApAdikA iti kalpanetyanvayaH| ubhayatra heturvipratipatyananusAriNIti| paramANUpAdAnakaM pradhAnopAdAnakaM veti vipratipattau paramANUpAdAnakatvarUpeNa sAdhyaprasiddhisaMpAdanasyaivAnuguNatvAditi bhAvaH --
         kliShTakalpanayaivAtra sAdhyamityatidurvachaH|
ityanuvyAkhyAnokteriti bhAvaH||
         parisheSho mithaH siddhishchakrakaH svAshrayAdayaH|
         asiddhasAdhakatvena paJNchAvayatAM vinA||
         aN^gIkAryA"
ityanuvyAkhyAnasudhoktaM hR^idi kR^itvA parisheSha ityupalakShaNaM matvAha-- kiMcheti|| samAnAdhikaraNyaprayogo.asti, atyantAbhinne cha ghaTaH karIra iti prayogosti,
---------------------------------------------------------------------------
1.tveti - Ta. Tha. Da.
---------------------------------------------------------------------------
apraddha-visheShasya-dotvaN^gaH)                 anumAdoShavAdaH      pu - 257.
---------------------------------------------------------------------------
   api cha yathAtmAshrayAnyonyAshrayachakrakAnavasthAvyAghAtAdyApAdakeShu tarkeShvaprasiddhasyaivAtmAshrayAderApAdanaM tathApasiddhasya sAdhanamapi kiM na syAt| na hyAtmAshrayAdikaM kvachitpramitam| na chAprasiddhamApAdyaM na tu sAdhyamityatra heturasti||
   kiMcha manmate tarkopyanumAnaM tvanmatetvananumAnarUpopi tarko vyAptisApekSha iti kathamanumAnaM prasiddhisApekShaM tarkastu tannirapekSha iti vyavasthA||
  api chAprasiddhasyA 1 pi siddhau shashashrR^iN^gAdikamapi sidhyediti tvAyA.a.apAdyamAnAsyApyatiprasaN^gasyAprasiddhatvAtkathamApAdAnamiti dik||
---------------------------------------------------------------------------
guNaguNyAdau tu nIlo ghaTaH shuklaH paTa ityasti sAmAnAdhikaraNyaprayogaH, sa cha tayorbhedAbhedau vinA nopapadyata iti tadanyathAnupapattirUpArthApatyetyarthaH| taddhIH bhedAbhadadhIrityarthaH| arthApatyaiva taddhIjanmAN^gIkAre.arthApatteH bhATTAnAM bhedAbhedadhIranumitirUpaiva| athApyatrArthApattiphalatvAbhimAnamAtramiti naiyAyikena 
vAchyamityarthaH| kathamApAdanamiti digiti||
---------------------------------------------------------------------------
   nanvaprasiddhamapyApAdayituM shakyate na tu sAdhayitumiti chenna| hetvAbhAvena nirAkR^itatvAt| vyAptisApekShatvasyApAdAne sAdhane chobhayatra tulyatvAt| nanu shabdAbhAsAdinA shashashrR^iN^gAdij~nAne sati -
---------------------------------------------------------------------------
1.syasi - ga.Ta.rA.
---------------------------------------------------------------------------
pu - 258.               nyAyadIpayutatarkatANDavam         (tR^i.parichChedaH
---------------------------------------------------------------------------
   nApi pakShadharmatAvighaTanAditi dvitIyaH| pakShadharmatAsaMdehAnapekShetyuktatvAt||
     na tR^itIyaH| ukteShu paramANUpAdanakatvAdisAdhakeShvanumAneShvarthApattisthale AtmAshrayAdyApAdatarkarUpAnumAneShu cha sAdhyAprasiddhAvapi vyApteH satvAt| kevalavyatirekimAtre sAdhyAprasiddhAvapi -
---------------------------------------------------------------------------
shashashrR^iN^gAdisiddhirApAdayituM shakyate eva| yadapi vimataM paramANUpAdAnakamityAdau sAdhyAprasiddhiH kathamiti|| tanna| kAraNAdAdivAdivAkyena parasya tajj~nAnasaMbhavAt| tAvanmAtreNa tatprasiddhyA 1 pattau pramANenaiva prasiddhyA bhAvyamiti nirbandhA 2 pAtAt| naiyAyikasyApi kAraNAdAdyupadeshena vA svArthAnumAnena vA paramANvAdyavagatisaMbhavena sAdhyaprasiddheriti chettarhi sAtmakatvAdisthale.apyevaM vaktuM shakyatvAdaprasiddhatvaM na doShAyetyevamupeyamityAdyUhyamiti bhAvaH| uktatvAditi|| pakShalakShaNoktiprastAva ityarthaH| vyAptivighaTanAdvAdoShatvamiti pakShaM nirAha-- na tR^itIya iti|| kiM vyAptisvarUpavighaTakatvamabhipretaM uta tadgrahavighaTakatvam| Adye --
          "vyAptishcha vyatirekeNa tatrataishchAvagamyate"|
ityanuvyAkhyAnasudhoktaM hR^idi nidhAyAha-- ukteShvityAdi|| tarkasyAnumAnatAyAH sAdhitatvAttarkarUpAnumAneShvatyuktam| vyatirekamAtra iti|| mAtrashabdaH kArsnyaparaH| sarvakevalavyatirekiShu bhUritarebhyo bhidyate bhUtatvAt, jIvachCharIraM sAtmakamityevamAdiShvityarthaH||
---------------------------------------------------------------------------
1.ddhadyupapattau -Ta.Tha.Da.  2.ndhosti- -Ta. ndhAbhAvAt -Tha.Da.
---------------------------------------------------------------------------
apraddha-visheShasya-dotvaN^gaH)                  anumAnadoShavAdaH    pu - 259.
---------------------------------------------------------------------------
mamAnvayavyAptestava vyatirekavyApteH satvAchcha| shiShTaM vyatirekibhaN^ge uktam||
   nanu vyatirekiNyaprasiddhena sAdhyena  sAdhanasya kathamanvayavyAptiriti che 1 nna| vyatirekavyAptirapi katham| pratiyogyaj~nAne vyatirekAnirUpaNAt| kiMcha manmate sAdhyaM vinA sAdhanasyAnupapattireva vyAptiH| tatra cha vinAshabdoktasAdhyAbhAvaj~nAnAya pratiyogibhUtasAdhyadhIrevApekShitA|  na tu pUrvaM tatpramitiH|
---------------------------------------------------------------------------
   nanu bhUritarabhinnetyAdau trayodashAnyonyAbhAvAnAM vishakalitatayA prasiddhatvenaikabuddhyupArUDhAnAM teShAM vyatirekavyAptinirUpaNaM sushakam| ghaTAdAveva vA sAdhyaprasiddhiH| na cha tathAtvenvayitvaM. tasya pakShaikadeshatvAt| na chaivamanumAnaM vyartham| uddeshyasiddhyarthatvAditi chettarhi tatra hetusatvAsatvAbhyAmanvayitvAsAdhAraNyorApAtta ityAdyabhiprAyeNAha-- shiShTamiti|| nanu mamAnvayavyApterityayuktam| sAdhyAprasiddhau tatsAmAnAdhikaraNyasya hetau kvApyagraheNa sAmAnAdhikaraNyaghaTitAnvayavyApterasambhavAditi shaN^kate -- nanviti|| pratibandImAha -- vyatireketi|| nanu parapakShe.anupapatyuktimAtreNa kathaM svapakShe.anupapattiparihAraH| na hi parAN^gaM dagdhamiti svAN^gadAhaH shAmyadItyataH na kevalaM pratibandI upapattishchAsmatpakShe.astItyAha -- kiMchiti||
---------------------------------------------------------------------------
1.sattubhyAM -Ta.Tha.
---------------------------------------------------------------------------
pu - 260.                 nyAyadIpayutatarkatANDavam       (tR^i.parichChedaH
---------------------------------------------------------------------------
astu vA sAmAnAdhikaraNyaniyamo vyAptiH| tathApi na tAvadaprasiddhena sAdhyena sAdhanasyAnanvaya eveti yuktam| vyatirekiNo viruddhahetvAbhAsatvApAtAt| sAdhyaprasiddhervyAptihetutvena vyAptiM pratyahetutvAchcha| nApi satyA 1 manvayavyAptau 
tadgraho 2 na shakya iti vAchyam| pakShAdipravibhAgAtprAk svashIrarAdAveva pratyakSheNopadeshAdinA 3 vA.avagatasAtmakatvasya puMso bhUyodarshanAdinA dhUmAgnyoriva prANAdimatvasAtmakatvayorapyanvayavyAptigrahasyasvArthAnumitau 4 sambhavAt| na cha jIvachCharIramAtrasya pakShIkaraNAdanvayadR^iShTAntAbhAvaH| abhedasAdhakAnumAna ivAnumityAdinA pakShasyApi svasharIrasya nishchitasAdhyakatayA dR^iShTAntatvasyApi sambhavAt||
---------------------------------------------------------------------------
nanvathApi nyAyamatasiddhasAmAnAdhikaraNyaniyamarUpavyAptirashakyaivetyataH tatrApyupapattimAha -- astu veti|| ananvaya eveti|| asAmAnAdhikaraNyamevetyarthaH| tathAtve nityaH shabdaH kR^itakatvAditivat viruddhahetvAbhAsaH syAdityarthaH| nanvastu sAmAnAdhikaraNyaM tanniyamarUpavyAptistu sAdhyAprasiddhisthale kathamityata Aha -- sAdhyeti|| tathA cha sAdhyAprasiddhisthale tannirUpitavyAptij~napterabhAvep.api niyatasAmAnAdhikaraNyarUpavyApterapratibandhAvdyAptivighaTanAtsAdhyAprasiddhirdoSha iti na yuktamiti bhAvaH| dvitIyaM nirAha-- nApIti|| sudhoktamAha-- pakShAdIti|| vyitarekavAde maNyuktaM sarvamatrAha-- abhedeti||
---------------------------------------------------------------------------
1.mapya -ga.Ta.rA.  2.hosha -ga.Ta.  3.nAchAva -ga.Ta.  4.teshcha -Ta.rA.
---------------------------------------------------------------------------
apraddhaHvishesya-dotvaN^gaH)              anumAdoShavAdaH           pu - 261.
------ --------------------------------------------------------------------
   nApi siddhasAdhanam| svArthAnumAne tasyAdoShatvAt| uddeshyAyAH sharIratvAvachChedena sAdhyapratIteH prAgasiddheshcha| na cha 1 pakShasya pakShaikadeshasya vA dR^iShTAntatve sapakShatvena 2 vyatirekitvabhaN^gaprasaN^go vyatirekavAdinastaveva tadabhAvavAdino mamApyaniShTaH||
    nanu svena gR^ihItA.api vyAptiH sharIramAtre vipratipannaM prati kathaM darshanIyeti chenna| taM prati 3 vyAptigrahaNasthalasyAvipratipatyA pratiruddhatvena pradarshayitumashakyatve.api jIvachCharIrajAtaM sAtmakaM prANAdimatvAt yatkAryavattatkAraNavat yathAN^kuravatI bhUmirbIjagarbheti sAmAnyavyAptipradarshanasya vA 
prANAdimatvaM sAtmakatvena vyAptaM tadabhAvavyApakAbhAvapratiyogi tattena vyAptaM yathA dhUmo vahnineti  vyatirekavyAptyA 4 visheShyAnvayavyAptisAdhanasya vA, anupapattirUpAnvayavyAptervishiShyapradarshanasya vA saMbhavAt|
---------------------------------------------------------------------------
   nanu prAgvyatirekibhaN^ge pakShaikadeshasya dR^iShTAntatve vyatirekitvabhaN^go bhavaddhirevApAditaH sa doShastarhi syAdityAshaN^kyA nirAha-- na cheti|| svArthAnumAdoShatvA 5 sambhavepi parArthaprayoge doSha iti shaN^kate -- nanviti|| sudhoktadishA samAdhimAha-- taM pratItyAdinA|| anupapattirUpeti||
---------------------------------------------------------------------------
1.pakShasyeti na -ga.Ta.rA.  2.sapakShatveneti nAsti-ga.rA.  3.vishiShTasyetyadhikam-ga.Ta.rA.  4.vishiShTAnvavyatirekavyAptiprasesA -Ta. tivyAtirekavyAptyAnvayavyAptipra -rA.  5.mAnAsaMbha - Ta.Tha.
---------------------------------------------------------------------------
pu - 262.              nyAyadIpayutatarkatANDavam         (tR^i.parichChedaH
---------------------------------------------------------------------------
yathA cha vyabhichArasthalAnuktAvapyupAdhinA vyabhaichAraH, yathA vA dR^iShTAntAnuktAvapi dhUmo vahnivyApya iti AptavAkyena vyAptiH, tathA.anvayadR^iShTAntAnuktAvapyanenAnumAnenAnvayavyAptiH sidadhyatyeva||
   etena sAdhyarUpratiyogyaj~nAnAttadabhAva 1 rUpaj~nAnaM na yuktamiti sAdhyAbhAvasya sAdhanAbhAvena vyAptij~nAnaM na saMbhavatIti nirastam| uktarItyA pratyakSheNopadeshAdinA vA sAdhyasAdhanarUpAsAdhAraNadharmAvekatropalabdhavataH tato.anyatra sarvatrApi tadabhAvaM cha pashyato vAdinaH prativAdinopi vAdivAkyAvagatapratiyoginastadabhAvagrahasaMbhavena vyatirekavyApti 2 grahasya sulabhatvAt| na cha pramANenaiva pratiyogI j~nAtavya iti nayamosti| shashashraN^gAdyabhAvAsiddhyA shashashraN^gAderasatvAsiddhiprasaN^gAt| na hyasato niShedhaH svaviriddhasatvApekShaH||
---------------------------------------------------------------------------
praNAdimatvasya sAtmakatvaprayojyatayA prANAdimatvaM sAtmakatvena vinA.anupapannamityevaMrUpeNAnupapattirUpAnvayavyAptervishiShya pradarshanasaMbhavAdityarthaH| 
nanu pramANena pratiyogino.anavagatau kvachitsatvAbhAvAtkathaM tanniShedha ityata Aha-- na hyasata iti| satve sati niShedhasyaivAyogAditi bhAvaH|
---------------------------------------------------------------------------
1.rUpapadaM na -ga.ka.Ta.rA.  2.j~nAnasya -ka.ga.rA.
---------------------------------------------------------------------------
apraddha-vishesya-dotvaN^gaH)             anumAdoShavAdaH        pu - 163.
---------------------------------------------------------------------------
   kiM chaivaM sati tattadvAdinAM parAbhimatasaptama 1 padArthapradhAnaparamANvAdiniShedho na syAt| na cha tatrApi pradhAnAdikaM neti na niShedhaH| kiM tu jagadupAdAnaM paramANvA 2 dikaM netyevaM 3 tathAcha khaN‍DashaH pramitarastIti vAchyam| pararItyAprasaktasya svarUpeNaiva niShedhasaMbhave svAbhimatasya niShedhapratiyogipramANikatvasya nirvAhAyAnAnubhAvikaklR^iShTakalpane.anyonyAshrayAt||
---------------------------------------------------------------------------
saptameti|| dravyaguNakarmasAmAnyavisheShasamavAyAH ShaDeva bhAvapadArthAH| na saptamostIti saptamapadArthasya sAN^kyAbhimatapradhAnasya cha niShedho naiyAyikasya na syAt| tathA sAN^khyAdeH paramANvAdiniShedho na syAdityarthaH| khaNDasha iti|| jagati paramANva 6 tiriktapadArthasya cha pramitirastItyarthaH| parItyAprasaktasyeti|| tadIyavAkyAbhAsaprasaktasyetyarthaH| anyonyAshrayAditi|| tvaduktarItyaiva niShedhe siddhe niShedhyasya prAmANikatvasiddhiH| siddhe cha tasminnuktarItyA niShedhasiddhirityanyonyAshrayAdityarthaH||
     tvaduktarItyA 7 niShedho na yukta eva| jagadupAdAnamiti paramANutvenopAdAna 8 mabhipratemuta sAMkhyAbhimatapradhAnatvenAthobhayAnugatopAdAnatvarUpasAmAnyadharmeNopAdanamAtramiti vikalpAn krameNa nirAha-- 
---------------------------------------------------------------------------
1.ptapadA- ka.Ta.  2.NvatiriktaM -ka.ga.Ta.rA.  3.tatashcha-ka.ga.Ta.  4.tpadArthasya upA -Ta.Tha.  upAdAnabhUta -Tha. 5.sya cha -Ta.  6.NupadArtha -syAtiriktapadArthasya cha -Ta.   7.tyApi -Da.  8.na tvama -Tha.
---------------------------------------------------------------------------
pu - 264.                nyAyadIpayutatarkatANDavam      (tR^i. parichChedaH
---------------------------------------------------------------------------
   kiMcha jagadupAdanashabdena paramANoravoktau siddhasAdhanam| pradhAnoktAvAshrayAsiddhiH| pramANikApramANikAnugataM sAmAnyaM tu nAstyevaH||
    etena sAtmakatvarUpasAdhyaghaTitAnvayavyAptirUpasAdhyApramitA 1 nvayavyAptyA saha vyatirekavyApteranvayavyAptyagrahAtkathaM vyatirekavyAptyA.anvayavyAptyanumitiH|
---------------------------------------------------------------------------
kiMchetyAdinA| pramANiketi|| paramANurhi tvanmate prAmANikaH pradhAnamapramANikaM na hi shashavishaShANayorviShANatvasAmAnyamiva prAmANikAprAmANikaparamANupradhAnarUpobhayagatamupAdAnatva 2 sAmAnyamasti| AshrayAbhAve dharmAyogAt| na hi pratiyogitvAsatvAdivadupAdAnatvaM dharmisattAnirapekSham| yena pratiyogitvAdipratibandI syAditi bhAvaH||
    nanu vyatirekavyAptyAnvayavyAptyanumAnaM prAguktamayuktam| sAdhyasyAprasiddhau tannirUpitAnvavyapterapyaprasiddhyA tayA saha liN^gabhUtavyatirekavyAptervyAptigrahAsaMbhavAdityAshaN^kAmanUdya nirAha -- eteneti|| nanu vyatirekavyAptirUpaliN^genAnvayavyAptirUpasAdhyasyAnumAnasthale.api liN^galiN^gibhUtayorvyatirekavyAptyanvayavyAptyoranvayavyAptistayorvyatirekavyAptyAnumitA satI sAtmakatvaprANAdimatvaniShThAnvayavyAptyanumityanukUlAstvityata Aha-- tatrApIti||
---------------------------------------------------------------------------
1.tAvanva -ka.Ta.rA.  2.rUpapadamadhikam- Ta.Da.
---------------------------------------------------------------------------
apraddha-vishesya-dotvaN^gaH)                anumAdoShavAdaH      pu - 265.
---------------------------------------------------------------------------
tatrApi vyatirekavyAptyAshrayaNe chAnavastheti nirastam| yadyadabhAvavyApakAbhAvapratiyogi tattena vyAptaM yathA dhUmognineti sAmAnyavyApteH| anupapattirUpAyA vishiShyAnvayavyApteshcha darshitatvAt| evaM shabdaH aShTadravyAtiriktadravyAshritaH, aShTadravyAshritatve bAdhakopapannatve sati guNatvAt| gaganamitarebhyo bhidyate shabdA 1 shrayatvAdityAdikevalavyatirekiShvapi yoyadA 2 
shrayatve bAdhakopapannatve sati guNaH sa tadanyAshritaH, yadya 3 dasAdhAraNadharmavat tatto bhidyata iti sAmAnyavyAptirvA| kaNAdopadeshAdinA shabde gagane cha sAdhyasAdhane upalabdavataH " tadanyatra sarvatra tadabhAvaM cha pashyata" ityAdi pUrvoktarItyA vyatirekavyAptyA 4 vishiShyA.anvayavyAptirvA anupapattirUpA vishiShTAnvayavyaptirvA upapAdyA ||
---------------------------------------------------------------------------
vyatirekyantareShvapi sudhoktaM hR^idi kR^itvA prAguktarItyAnvayavyAptiM tredhopapAdayati -- evamityAdinA||
    yattu maNyAditArkikagranthe vyatirekyanugrahArthaM sAmAnyaprasiddhisaMpAdakaM sAmAnyatodR^iShTAnumAnaM niyamiti tatkathanaM tadAshaN^kya nirAha--
---------------------------------------------------------------------------
1.shrayatvAdityAdi vyatire -ka.Ta.rA.  2.dAshritatve -ga.Ta.  3.davR^ittidharmA -ka.Ta.rA.  4. ptyanumiteti shodhitam -Ta.
---------------------------------------------------------------------------
pu - 266.                nyAyadIpayutatarkatANDavam         (tR^i.parichChedaH
---------------------------------------------------------------------------
   nachA 1 trApi shabdaH kvachidAshrito guNatvAdityanumAnena sAdhyaM sAmAnyataH prasiddhamiti vAchyam| uktarItyA sAdhyApramitAvapi tredhA vyAptigrahasaMbhavena sAmAnyatodR^iShTAnapekShaNAt||
   kiMcha sAmAnyatodR^iShTasyAvashyakatve tadeva tarkaM vinAkR^itamanirdhAritAshrayavisheShamAshritatva 2 sAmAnyaM gR^iN^Nadapi itarabAdhakatarkAnugR^ihItaM punaranusandhIyamAnamaShTAtiriktAshritatvarUpavisheShameva grahIShyati| ekasyaiva sahakArivaichitryeNa vichitrakAryajanakatvadarshanAt| sAmAnyasyaikavisheShabAdhe visheShAntare paryavasAnaniyamAchcheti kiM vyatirekiNA| na chAdR^iShTadravyAtiriktadravyAshritatvaprakArikA pratItirvyatirekisAdhyA sA cha na sAmAnyato dR^iShTena 3 sidhyati tataH prAga 4 nupasthiteriti shaN^kyam|  IshvarAnumAne -
---------------------------------------------------------------------------
na cha tatrApIti|| tadapekShAyAM bAdhakaM chAha-- kiMcheti|| itareti|| itarAshritatve 
yadbAdhakaM tAdR^ishatarkAnugR^ihItamityarthaH| ekasyaiveti|| kAryatvAdyanumAnaM lAghavatarkAnugR^ihItaM sat kartraikyamapi gR^ihNAti na chetkartR^imAtraM gR^ihNAti| saMskArAdisahakR^itaM chakShurAdi tattAmapi gR^ihNAti na chedidaMtAmevetyevaM darshanAdityarthaH| vyAptibalAchcha sAmAnyasyaiva visheShe paryavasAnaM nyAyyamityAha-- sAmAnyasyeti|| uddeshyasiddhyarthatvena vyatirekisArthakyamAshaN^kya nirAha -- na chedityAdinA ||
---------------------------------------------------------------------------
1. cha tatrApi ka. Ta.rA.  2.j~nAnetyadhikam ga.rA.  3.nanasi- ga.Ta.rA.  4.guktarUpasya prakArasyA, 5.anuvyavasAye ityAdi nAsti- ga.rA.
---------------------------------------------------------------------------
apraddha-vishesya-dotvaN^gaH)              anumAdoShavAdaH      pu - 267.
---------------------------------------------------------------------------
kartraikatvavadanuvyavasAye rajatatvaprakArakatva 5 vadabhAvaj~nAne.anuyogitvapratiyogitvAdivachcha prAganupasthitasyApi prakAratvopapatteH||
    nanu tathApi kathaMchitsAdhyaprasiddhirAvashyakIti tvayApi svIkR^itatvatkathaM tadAvashyakatvanirAsa iti chenna| mama hi parAbhipretAyAH pakShAdanyatra sAdhyatAvachChedakAvachChinnatvena prakAreNa prativAdinaM prati sAdhyaprasiddherAvashyakataiva nirasyA| na tu pratItimAtrasya | uktaM hi TIkAyAm| pratyakSheNopadeshAdinA vA.asAdhAraNadharmAvekatropalabdhavata ityAdi| TIkAkArIyA pareNa vyatirekiNi sAmAnyenAnvayavyAptyAdike shaN^kite taM prati kliShTakalpanatvoktistu vyatirekavAdinastavAnvayavyAptyuktiH -
---------------------------------------------------------------------------
kathaM chiditi|| pramAprasAdhAraNyenetyarthaH| svIkR^itatvAditi|| prativAdinopi vAdivAkyAvagatetyAdipUrvagranthena tathA pratIterapi bhAvaH| uktaM hIti|| bhaktipAde -- "yathAnubhavamevaitannAN^gIkAryaM kutastadA" ityetavdyAkhyAvasare sudhAyAmityarthaH| pUrvayatredhA vyAptyupapAdanaM vyatirekiNi kR^itaM tatra bhaktipAdIyasudhAvAkyavirodhamAshaN^kya tadabhiprAyoktyA nirAha -- TIkAkArIyetyAdinA||
---------------------------------------------------------------------------
1. eveti nAsti -ga.Ta.rA.
---------------------------------------------------------------------------
pu - 268.                nyAyadIpayutatarkatANDavam         (tR^i.parichChedaH
---------------------------------------------------------------------------
vyatirekitvahAnyApAdakatvAtkliShTetyabhiprAyeNaiva| na tu svamatepi kliShTetyabhiprAyeNa| siddhAnte.api sAmAnyavyAptyAdeH satvAdeva 1 | tasmAtsAdhyAprasiddhirvyAptivighaTiketi tR^itIyo na yuktaH||
   taduktaM bhagavatpAdaiH -- asatyapi vyAptirastyeveti|| sAdhyasya prasiddhatve.asatyapi sAdhyaM vinA.anupapattirUpA vA, niyatasAmAnAdhikaraNyaM vyAptiriti pakShe.api sAmAnyato.anvayavyAptirvA vyatirekavyAptyanumitA vishiShTAnvayavyAptirvA uktarItyA.astyevetyarthaH||
   nApi chaturthaH| uktarItyA svena j~nAtasya sAtmakamityAdishabdArthasya vAdinApi prativAdinaM prati samavAyAntyavisheShAdishabdArthasyeva vyutpAdane.aviditapadArthakatvAbhAvAt| tadarthaj~nAne tatra vivAdAyogAchch.a
---------------------------------------------------------------------------
taduktamiti|| sAdhyAprasiddhAvapi vyAptirastItyetatpramANalakShaNe uktamityarthaH| prAgArthAntarasyoktatvAtprakR^itopayogitayA.atrArthamAha-- sAdhyasyeti|| pratij~nAvAkyasyAviditapadArthatvenAbodhakatvaprasaN^gAtsAdhyAsiddherdoShatvamiti pakShaM nirAha -- nApi chaturtha iti|| uktarItyeti|| svasharIrAdau  patyakSheNopadeshAdinA vAvagatasAtmakatvasya puMsa ityAdinoktarItyetyarthaH| asti nAstIti vivAdarUpakAryeNaiva tajj~nAnaM vAdiprativAdinoH siddhamiti kathamavidipadArthakatvaM pratij~nAvAkyasyeti bhAvenAha -- tadarthAj~nAna iti|| kAraNasya visheShaNaj~nAnasyAbhAve kAryasya vishiShTaj~nAnasyAyogAdvA sAdhyAsiddherdoShatvamiti pakShaM nirAha -- na paJNchama iti||
---------------------------------------------------------------------------
vyakaNAddheH- dotvaN^gaH)               anumAdoShavAdaH        pu 269.
---------------------------------------------------------------------------
na paJNchamaH| visheShaNaj~nAnaM vishiShTaj~nAnaheturneti nirvikalpakabhaN^ge uktatvAt| hetutvepyaprAmANyAbhAvasAdhyakAnumAna ivAdau sA dhyavisheShyakaiva dhIH 
pashchAtsAdhyavisheShaNiketi suvachatvAchcha||
      tasmAtsAdhyAprasiddhirna doSha iti||
            ?2aprasiddhavisheShaNatvasya doShatvabhaN^gaH || 26 ||
---------------------------------------------------------------------------
apramANyetyAdi|| vyaktametatprAmANyavAde paramate prAmANyAnumityasaMbhavoktiprastAve||
    nanvevama "nirvachanIyAsiddheraprasiddhavisheShaNaH pakShaH" iti prakaraNAdau tatratatrAprasiddhavisheShaNatvasya doShatvenodbhAvanaM virudhyata iti chenna| tasya paramatAnusAritvasya tatra TIkAyAmeva vyaktatvAditi bhAvaH||
              ?2 aprasiddhavisheShaNatvasya doShatvabhaN^gaH || 27 ||
---------------------------------------------------------------------------
27-6-2001.
