yathAsomya ityAdivAkye mR^iNmayAdInAM mR^idAdi vikAratva vivakShAyAmeka piNDamaNishabdAH upalakShaNametat.h | vyarthAH vigatArthAH viruddhArthAshchasyuH | tathAhi | mR^idAvij~nAtayA mR^iNmayaM vij~nAtaM syAt.h | lohena vij~nAtena lohamayaM vij~nAtaM syAt.h | kR^iShNAyasena vij~nAtena kR^iShNAyasaM vij~nAtaM syAdityetAvatA pUrNatvena trayANAmeka shabdanAM piNDamaNi nakhanikR^intana shabdanAM sarvashabdAnAM cha vigatArtatvaM syAt.h | rsamR^iNmayAdInAmakamR^itpiNDaDe Aropitam.h | kAraNavyatirekeNa kAyarAsattvavivakShAyAM mR^iNmayasya mR^idAtmanA sattvavat.h prapaMchasyApi brahmAtmanA sattvApAtAditi | asmAkaM tu sAdR^ishya vivakShAyAmeka sarvashabdau tAvat.h sArthakAveva | ekamR^ittvasya anuyoginyapi satvAt.h na tatsAdR^ishya pratiyogitAvachChekamiti piNDashabdopAdAnam.h | pratiyogiprAdhAnyAtyalpatva j~nApanArthameva maNinakhakR^intana shabdopAdAnam.h | maNirmukhaM pradhAnaM cheti vachanena maNishabdasya prAdhAnyavAchakatvAvagateH | nakhanikR^intanasyarUpasya atyalpatvAditi | evaM yathAsomyetyAdivAkya vyAkhyAnaM dUShayitvA vAchArambhaNavAkyatraya vyAkhyAnamapi dUShayati || mR^ittiketIti || tadeva vivR^iNoti || vikAreti || vAchArambhaNa vAkye vikAramithyAtva vivakShAyAM kR^itAyAM vAchArambhaNaM vikAromR^ittikaiva satyaM vAchArambhaNaM vikArolohamaNiva satyaM vAchArambhaNaM vikAraH kArShNAyasaM eva satyamityevasyAt.h | natu nAmadeya shabdA iti shabdAshcha | nAmadheyaM nAmaivakevalamiti tvayA vyAkhyAtatvena vAcharambhaNamityanena punaruktatvAt.h | mR^ittikAshabdasya shabdaparArthakatvamanaMgIkR^ityArthapAdArthakatvAMgIkR^itA vitishabdasya apyanapekShaNAt.h | padArthaviparyAsa eva hyati shabdaH | arthAntarAsambhavAt.h | sacha shabdaprakaraNe shabdapadArtakatvaM nivAryArthapadArtakatvaM vyavasthApayati yathAna veti vibhASheti | arthaprakaraNe tu shabdapadArthakatvaM yathAgaurityayamAheti | arthashAstraM chedam.h | tato vinaiveti shabdena prakAraNAdevamR^ittikAshabdasya arthapadArthakatve siddhe kimiti shabdena | asmAkaM tu shabdapadArthakatva vyavasthApanArtakatvAtsArthaka eveti bhAvaH | kiM cha kathamidaM vAkyaM vikAramithyAtva param.h | mithyAtva vAchishabdAbhAvAt.h | vAchArambhaNashabdostIti chet.h sakiM mithyAtverUDhaH kiM vAyaugikaH | nAdyaH | abhidhAnAdyabhAvAt.h | na dvitIyaH | avayavavR^ittyAmithyAtvAlAbhAt.h | nanu yathA annamAtraM bhuktamityukte vyaMjanA nachaivam.h | tatashchAshruta kalpanameva doSha ityatharH | nachAtrAbbhakShovAyu bhaN^akSha ityAdivat.h avadhAraNakalpakaM kiMchidastIti bhAvaH | kiMcha vAchA kevalaM astItyArabhyata iti yogamabhipretya vAchArambhaNaM vAgAlambanamiti vyAkhyAnamayuktam.h | ArambhaNa shabdasya lyuDantatvAt.h | lyaTashchakarmaNi vidhAnAbhAvAt.h | nacha kR^ityalyuTo bahulamiti karmaNilyuT.h prabalaniyAmakamantareNa buhulagrahaNasya vyAkhyAtuM ashakyatvAditi bhAvenAha || nacheti || ArabhyaM chennArambhaNam.h | kiM tarhi tadityata Aha || kriyeti || utpAdanAparaparyAyArambhaNakriyaiva ArambhaNashabdenochyate | lyuTo bhave vidAnasya prasiddhatvAdityarthaH | yadyapi karaNAdhikaraNayorapi lyuD.hivahitaH | tathApi tasya prakR^itAnupayogAdagrahaNam.h | evaM vAchArambhaNa vAkyasya paravyAkhyAM dUShayitvA svayaM vyAchaShye || ata iti || paravyAkhyAnasya anupapannatvadityartha iti sambandha; | vAchAvAgindriyeNa nAmnAM saMskR^itAtiriktanAnAM ArambhaNamuchchAraNaM vikAra ityanuvAdena vividhAkAra iti vyAkhyAnam.h | nanu vividhAkAro vividhakaraNam.h | nacha nAmnAM ArambhaNaM vividhakaraNamityata uktam.h || vikrayamANa iti || vividhatvena kriyamANa ityarthaH | nAyaM kArashabdo bhAvasAdhanaH kintu karmasAdhana iti bhAvaH | nAmadheyaM mR^ittiketyeva satyamityetadanvayaM darshakan.h vyAchaShye || satyamiti || satyashabdaH kathaM sarvadAvidyamAnatvArthaH | tatra tasya yogarUDhyorabhAvAditi chet.h | na | etatsatyaM brahmapuramityuttaratra satyashabdasya nitye prayogAdrUDhisiddheH | yogopyastItyAha || sattveti || satyamityatra sadityasyArthaH sattveneti | ta ityasya tatamiti | tatiH kAlikI vivakShiteti bhAvena kAlata ityuktam.h | yamityasya artho j~nAyata iti | vidvAdbhiriti yogyatayAlabdham.h | ayamapi sachChabdAtharo vA | nityatvena prasiddhamiti nirvachanalabhyArthoktiH | saMskR^itAtiriktanAmnAM ArambhaNaM vividhAkAra ityuktam.h | tatkuta ityata Aha || saMketeneti || hi yasmAtsaMskR^itAtiriktAni nAmAni puruShamati vai(shva)rUpya janmanAsaMketena kriyamANAnyato vikAra rUpANi | vividhatvena kriyamANAni | tatashcha anityAnItyarthaH | nanvArambhaNaM vikAra iti kathaM visheShaNavisheShyabhAvaH | ArambhaNa shabdasya napuMsakaliMgatvAdvikAra shabdasya chapulliMgatvAdityata Aha || vikArashabdasyeti || ArambhaNashabdasya bhAvavihitalyuDantasya niyatanapuMsakaliMgatvAditi sheShaH | tathAbhUtayoH api visheShaNavisheShyabhAvaH kvadR^iShya ityata uktam.h || vedA iti || nanvatra pramANashabdo bhAvasAdhanaH karaNasAdhano vA | nAdyaH | sAmAnAdhikaraNyAnupapatteH | na dvitIyaH | karaNe vihitalyuDantasya visheShyanighnatvena pramANashabdasyApi pulliMganirdeshApatteriti | maivam.h | bhAvasAdhanatvAbhyupagamAt.h | sAmAnAdhikaraNyaM tu bhAktam.h | ata eva sudhAyAM pipIlikAlipishchApi pramANamiti vAkyavyAkhyAnAvasara evaM evoktam.h | nanu karaNasAdhanatvepi pramANamiti sAmAnyenoddishya vedatvavidhAnAnnadoSha iti chet.h | tarhyatrApyArambhaNamityuddishya vikAratva vidhAnamiti sAmyAditi | nvastvatra sAMketikasaMskR^itanAmnAM vikAratvasatyatvekatyete iti | tena neti shabdavaiyarthyAdi doShaH | tathApi sAMketikaM nAmasaMskR^itanAmavikAra ityeva tAtparyaM kiM na syAt.h | evaM chAsya dR^iShyAntAntaratvepi jagato brahmavikAratva eva dR^iShyanto bhaviShyatItyata Aha || nacheti || maMNumAtItyAdi sAMketikanAmnaH saMskR^itApabhraShyatpa na saMskR^itopAdAnakatvam.h | ubhayorapyAkAshopAdAnakatvAt.h | tayoH parasparaM bhedenaivopalambhAchcheti bhAvaH | yadi vAchArambhaNa dR^iShyAntena brahmaNo jagadupAdAnatvaM na vivakShitam.h | tarhi kiM vikShatamityata Aha || prAdhAnyameveti || sAMketikanAma vajjagato prAdhAnyaMchetpa grAhyam.h | eva shabdaH paroktani rAsakaH | ayamarthaH | uktaM tAvadvikAratvAtsAMketikaM nAmA.anityaM saMskR^itaM tu nityamiti | tenAnityatvAt.h sAMketikaM nAmA pradhAnam.h | nityatvAt.h saMskR^itaM pradhAnamiti labhyate | evaMcha taddR^iShyAntena brahmajagatoH prAdhAnyAprAdhAnye eva vivakShite | tatashcha yathA prAdhAnyAt.h saMskR^itaj~nAnamAtreNa sAMketikaM j~nAtaM bhavati | tajj~nAnaphalasya vidvadvayavahAragocharatvAderanenaiva siddheH | tathA prAdhAnyAt.h bhagavajj~nAnenaiva apradhAnaM devatA karmAdimishrayaMsakalamapi vishvaM j~nAtaM bhavati | tajj~nAnaphalasya api atraivAntarbhAvAditi | nanu yadyatra jagato brahmavikAratvaM na vivakShitam.h | tarhyuttaratra sadeva somya idamagra AsIdityAdinA sR^iShyikathanamasaMgatam.h syAt.h | taddhijagato brahmavikAratvaM prapaMchayituM pravR^ittamityata Aha || sR^iShyishcheti || syAdevaM yadyatra jagato brahmavikAratvaM prapaMchayituM sR^iShyiruchyate | nachaivaM kiM nAma yanmR^ittikAdinAmavat.h bhagavataH prAdhAnyaM vivakShitaM tatkathamityAkAMkShAyAM jagannimittakAraNatvAdinA bhagavato jagatprAdhAnya j~nApanArthameva sR^iShyiratrochyata ityarthaH || khaM-1 || tatashchAyaM khaNDArthaH || shvetaketuH nAmataH AruNe yo aruNasya pautro.aruNAyAH putra iti vA | Asaha | taM prati pitoddAlaka uvAchaha kilakimiti | he shvetaketovasa brahmacharyaM vedAdhyayanArthaM gurukulavAsaM kurvityarthaH | kutaH | he somyA.asmatkulIno.ananUchya vedAnanadItya brahmabandhuriva naiva bhavatIti hetoH | brAhmaNAn.h bandhUn.h vyapadishati na svayaM brAhmaNo asau brahmabandhuH | brAhmaNyAM brAhmaNAjjAto saMskR^ito vA brahmabandhuH || 1 || sa pitroktaH shvetaketuH dvAdashavarShaH sannupetyAchAryakulaM dvAdashAbdataH sarvAn.h vedAnadhItyamahAmanAH prAyashonAsmimAnuShaH | devo vA keshavAMshoveti svasminnati mahattva buddhiH | tatra heturanUchAnamAnI | sAMgavedAdhyayanavAn.h ahamityabhimAnavAn.h | ahameva praj~nAdhika iti manyamAna iti yAvat.h | ata eva stabdho.avinIto darpapUrNa iti yAvat.h | chaturviMshati varShaH sanneyAyapituH sakAsham.h | taM svAtmAnanurUpaM putraM dR^iShTvA pito uvAcha | svAtantAbhimAninaH tasyAhaMkAra shAntyartham.h | he somya yat.h yadA idaM mahAmanAH itthamahaMkAravAn.h anUchAnamAnI stabdhosi | tarhi kastetishayaH prApta upAdhyAyAt.h | yaj~nAdi samastakarmaviShayo devatAviShayashcha sarvopi vedaH sAMgopAMgomayAdhIta iti chet.h kiM karmAdi viShayavedAbhyAsena vR^ithAshrAntatosi | uta shabdArthaH | taM sarvavedaprasiddhaM Adishyata ityAdeshaM nArAyaNaM aprAkShyaH kiM | prAyo nArAyaNaM devaM naivatvaM pR^iShyavAnasi | kathaM tasmin.h j~nAte evaM ahaMkAraH syAditi bhAvaH || 2 || tamAdeshaM vishinaShyi || yeneti || yena shrutena ashrutamapi devatAkamarAdikaM shrutaM bhavati | yena matena amatamapi mataM bhavati | yena vij~nAtena dhyatenAvij~nAtamapi vij~nAtaM bhavati tamiti pUrveNa sambandhaH | evaM pitroktena shvetaketunA he bhagavobhagavan.h | sa Adesho bhagavajj~nAnena devatAkarmAdij~nAnaM bhavatItyupadeshaH kathamevopapanno bhavati || 3 || anyaj~nAnena anyaj~nAnasya kvapyadarshanAdityAkShipte sAdR^ishyAt.h prAdhAnyat.h kAraNatvAchchaika vij~nAnena sarvavij~nAnopapatteH nAnupapattirityAshayavAn.h uddAlakaH sAdR^ishyAdekavimAnena sarvavij~nAnetAvat.h dR^iShyAntamAha || yatheti || he somyayathaikena mR^itpiNDena vij~nAtena mR^ittvAdinA tatsAdR^ishyAt.h sarvaM mR^iNmayaM vij~nAtaM syAt.h | evaM somya sa Adesho bhavati | ekena brahmaNAsattvAdinA j~nAtena tatsAdR^ishyAjjagadapi tathAvij~nAtaM syAdityarthaH | prAdhAnyAdeka vij~nAnena sarvavij~nAne mR^itpiNDAbhidheya prasaMgAyAtaM tadabhidhAnarUpaM dR^iShyAntamAha || vAcheti || yathA somya tena tadvij~nAtaM syAdityanuvartanIyam.h | vAchAvAgindriyeNa nAmnAM saMskR^itAtiriktAnAM maMNumAtItyAdInAM ArambhaNamuchchAraNam.h | vikArovikriyamANa ato.anityaH | satyaM sarvadAvidyamAnaM nAmadheyaM mR^ittiketyevetyarthaH | tathAcha yathA somya nityatvAt.h prAdhAnabhUtena saMskR^itanAmnA vij~nAtena anityatvAt.h apradhAnaM sAMketikaM nAmavij~nAtaM syAt.h | vij~nAtaphalaM syAditi yAvat.h | evaM somya sa Adesho bhavati | pradhAnabhUtena paramAtmanA j~nAtenA.apradhAnabhUtaM devatA karmAdimishraM jagadvij~nAtaM syAt.h | vij~nAtaphalaM syAditi bhAvaH || 4 || evaM sadR^ishamAtra j~nAnAt.h sadR^ishAntaraj~nAnaM bhavatItyatra dR^iShyAntamabhidAya pradhAnabhUta sadR^ishaj~nAnAt.h apradhAnabhUta sadR^ishaj~nAnaM bhavatItyatra dR^iShyAntamAha || yathAsomyeti || he somya yathaikena lohamaNinAlohapradhAnena svarNena vij~nAtena svarNatvena lohatvena vA | tatsAdR^ishyAt.h sarvaM lohamayaM kaTakamukuTAdikaM vij~nAtaM syAt.h | evaM somya sa Adesho bhavati evaM ekena brahmaNAvij~nAtena j~nAnAnandAdinA tatsAdR^ishyAt.h jIvarUpamapi vij~nAtaM syAdityarthaH | prAdhAnyAt.h eka vij~nAnena sarvavij~nAne lohamaNilakShaNAbhideya prasaMgAyAtaM tadAbhidAnarUpaM dR^iShyAntaM chAha || vAchArambhaNamiti || yojanApUrvavat.h || 5 || sAdR^ishyAdekavij~nAnena sarvavij~nAne dR^iShyAntAntaramAha || yatheti || he somya yathA.atyalpenApi nakhanikR^intanena vij~nAtena tatsAdR^ishyAt.h bahvapi sarvaM kArShNAyasaM vij~nAtaM syAt.h | evaM somya sa Adesho bhavati | kimu tadAbahunA viShNunA vij~nAtena idR^ishamatyalpaM jagadvij~nAyata iti vaktavyamiti bhAvaH | yadvA.ayamapi sadR^ishamAtra j~nAnAt.h sadR^ishAntara j~nAnaM bhavatItyatra dR^iShyAntaH | abhyAsastAtparyArtha ityanyatroktam.h | prAdhAnyAdeka vij~nAnena rvavij~nAne kArShNAyasarUpAbhideya prasaMgAyAtaM tadabhidAnarUpaM dR^iShyAntamAha || vAcharambhaNamiti || evaM he somya sa Adesho yenAshrutaM bhavatItyupadesho bhavatItyarthaH || 6 || ityupadiShyaH putra ApriyashiShyAyanAvakShyan.h | iti tasmAt.h | bhagavAnevaM imaM ayat.h vAchArambhaNa dR^iShyAntena bhagavataH prAdhAnyAdikamuktam.h | tattuvisheShAkAreNa bravItviti putreNa arthitaH pitA tatheti hovAcha || 7 || prathamaH khaNDaH || 1 || prAdhAnyapratipattyarthaM eva sR^iShyimAha || sadeveti || yadvA bhagavAMstvevaM etat.h bravItu yatkAraNatvAdeka vij~nAnena sarvavij~nAnaM bhavatItyuktam.h | tatkAraNatvaM eva visheShAkAreNa bravItviti putreNa prArthitaH pitA taShati hovAcha | tadevakAraNatvamAha || sadeveti || atra ekamevAdvitIyaM iti vAkyaM shaMkareNetthaM vyAkhyAtam.h | 
svakAryapatitamanyannAstItyekamevochyate | mR^idvayatirekeNa mR^ido yathAnyat.h ghaTAdyAkAreNa pariNAmayitR^ikulAlAdinimittakAraNaM dR^iShyaM | tathA sadvayatirekeNa sataH sahakArikAraNaM dvitIyaM prAptaM pratiShidhyate | advitIyamiti nAsyadvitIyaM vastvaMravidyata iti | tadasat.h | advitIyapadena evakAryakAraNamadhyapatitadvitIyaMmAtra niShedha sambhavena ekamevetyasya vaiyarthyAt.h | atra kashchit.h | vR^ikShasya svagato bhedaH patrapuShpaphalAdibhiH | vR^ikShAntarAt.h sajAtIyo vijAtIyaH shilAditaH | tatAsadvastuno bhedatrayaM prAptaM niShidhyate | ekyAvadhAraNadvaita pratiShedhaistribhiH kramAditi | tadapyasaditi bhAvena svayaM tAvat.h anUdya vyAchaShye || ekameveti || ekamevetyasya arthaH svagatabhedavarjitamiti | svavayavaguNakarmAdi bheda varjitamityarthaH | advitIyamityasya samAnavarjitamiti | svakR^itaM vyAkhyAnaM pramANena draDhayati || ekameveti || tachChAshvataM brahmasvagatAnAM bhedAnAM abhAvAdekamevetyuchyate | samAbhyadhika varjanAdadvitIyaM ityuchyata iti sambandhaH | adhikavarjanaM kaimutya labdhamiti sphuTamanupadameva | etadeva pramANAntareNa vishadayati || bhedAbhedeti || abhedapratipattvarthamekashabda ityAdau yojyam.h | nArAyaNya svAvayavAdineti sheShaH | evashabdasya arthAntaratve bhedAbhedanirAsakatvAnupapatteravadharaka ityuktam.h | nanvekaM abhinnamityekashabdena eva bhedanirAse bhedAbhesyApi nivR^ittilAbhAt.h avadhAraNaM vyarthamityata Aha || bhedAbhedepIti|| avayavinighaTAdau bhedAbhedevidyamAnepi ekashabdaH sthitoyataH | tasya abhedamAtra bodhakatvena bhedanirAsakatvAsambhavAt.h | ataH tadvadatrApyekamityanena bhedAbhedaprasaktau tannivR^ittyarthaM ekamevetyAhetyarthaH | nArAyaNamityanena shrutau sachChabdo nArAyaNa para ityuktaM bhavati | samAdhikanivR^ittyarthaM advitIyapadamityayuktam.h | advitIyapadena dvitIyamAtra niShedhAvagateH ityataH tadvayutpAdayati || sama iti || tathAchoktaM mahAbhAShye | asya gordvitIyena bhAvyamityukte sadR^ishogaurevopAdIyate nAshvona gardabha iti | dvitIyapadena dvitIyamAtroktAvadvitIyashabdena eva svetarasavarniShedhasambhavena sajAtIyaniShedhakaiva shabdAdivaiyarthyam.h | tadavaiyarthyAdvitIyashabdasya vijAtIya paratvena saMkochecha agra ityanenA.avirodhAya samadvitIya paratvenApi saMkochaH syAditi bhAvaH | astu tarhi samarAhityamevA.advitIyashabdArtho nAdhikarAhityamityataH padArtastusa eva | ayaM tvArthikArtha iti bhAvenAha || sAdhika iti || ata eva prAk.h samAnavarjitamityevoktam.h | evaM svayaM vyAkhyAya yaduktaM vijAtIyabhedavarjanaM advitIyashabdArtha iti taddUShayati || nacheti || syAdeva advitIyapadaM vijAtIyabhedanirAsArthakam.h | yadi vijAtIyabhedavarjanaM nAma kutrachit.h prasiddhaM syAt.h | nahyarthasya aprasiddhau padasya tadarthakatvaM yujyate | vyutpatteH eva anupapatteH | nacha tatprasiddham.h | vR^ikShasya shilAditobhAvaH | nanu shashaviShANAdeH aprasiddhatvepi shashaviShANAdipadasya tadarthatvavadvijAtIyabheda varjanasya aprasiddhatvepyadvitIpadaM tadarthakaM kiM na syAditi chenna | yataH phalitamasmanmanorathadrameNa | vijAtIyabhedAbhAvasyA.aprAmANikatve vijAtIya bhedasya prAmANikatvaprApteH | dUShaNAntaramAha || tatpramANeti || tattatra advitIyashabdasya vijAtibhedarAhityArthatve | asti shashaviShANAdishabdasya shashaviShANAdyarthatve pramANam.h | tena tadupasthiteH | nacha atra tathAstIti bhAvaH | shrutivirodhAchcha natvaM dukto.advitIyashabdArthaH | kiM tvasmadukta eveti bhAvena shruti vAkye paThati || eka iti || advitIyapadasyaiva vyAkhyAnamidam.h | shrutishcheti chashabdAnvayaH | kiMcha vijAtIyasyaiva abhAvAdvijAtIya bhedopi nAstItyuchyate | athavA vijAtIyaM kiMchidaMgIkR^ityabhedamApritikShipyate | nAdyaH | vijAtIyAbhAvepi tadbhedasya sambhavAt.h | anyathA pAramArthike.anirvachanIye cha asadvailakShaNyAsidhyApAtAt.h | dUShaNAntaramAha || vijAtIyeti || sati brahmavijAtIye dvitIye vastunitasyA shrutatvAdi visheShaNaM bhavet.h | tadabhAve tadviruddhArthamityarthaH | dvitIyaM pakShaM dUShayati || yasyeti || yadi vijAtIyamaMgIkR^itya tadbhedamAtraM nirasya te tarhi ghaTAdeH brahmaNashcha bhedAbhAvAdyasya kasyachidghaTAdeH j~nAnameva brahmaj~nAnaM bhavatIti yena vij~nAtena avij~nAtaM vij~nAtaM syAditi viruddhAtharM syAt.h | nahi ghaTaj~nAnena anyat.h sarvaM vij~nAtaM bhavatItyatharH | dUShaNAntaramAha || aj~nAnamapIti || vijAtIya bhedasyaiva abhAve j~nAnaj~nAnayoH api bhedAbhAvAt.h aj~nAnamapi j~nAnameva syAt.h | tatashchAvij~nAtaM vij~nAtaM syAdityuktiH na syAditi bhAvaH | yadvA vijAtIya bhedAbhAve jagadupAdAna brahmaNorapi bhedAbhAvAt.h j~nAnamapi j~nAnarUpaM brahmaiva syAdityarthaH | yaduktaM yasya kasyachit.h j~nAnameva brahmaj~nAnamiti tadayuktam.h | ghaTAdikaM mithyAbrahmatu satyamiti tayoH bhedAt.h | ata eva aj~nAnamapi brahmaiva syAdityapyayuktamityata Aha || nacheti || kuto netyata Aha || tasyaiveti || yadi ghaTAdeH brahmaNashcha mithyAtvasatyatvAbhyAM bhedoMgIkriyate | tarhi tasyaiva mithyAbhUtasya brahmabhinnasya ghaTAdeH aj~nAnasya vA vijAtIyatva prApteH vijAtIyabhedarAhityamadvitIyashabdArta iti bhagnamityarthaH | syAdevaM yadi mithyAsatyayoH bhedaH satyaHsyAt.h | nachaivam.h | kiM nAma | sopi mithyaiva | tathAcha satyapi mithyAbhUte vijAtIyabhede tasyApi mithyAtvAt.h advitIyamiti tanniShedho yujyata ityata Aha || tadbhedasyeti || mithyAsatyayoH bhedasya mithyAtve tadabhedasya satyatvaM syAt.h | parasparaviruddhayoH anyataraniShedhasya anyataravidhinAM tarIyakatvAt.h | shuktau shuktibhedasya mithyAtve tadabhedasya satyatva darshannAchcha | tathAcha ghaTAdeH brahmatvamaj~nAnasyApi j~nAnatvaM syAditi sAdhUktamiti bhAvaH | etena sajAtIyabhedavarjanaM avadhAraNArtha ityetadapi parAstam.h | nacha sajAtIyabhedavarjanaM nAmakutrachitprasiddham.h | vR^ikShasya vR^ikShAntarAdbhedepi tadrAhityasya kutrApyabhAvAt.h | anyathA vR^ikShasya vakShAntareNAbhedaprAptyA tadbhedaghaTitasAjAtyasyaiva anupapatterityAdinyAyasAmyAt.h | idAnIM sajAtIyavijAtIya svarUpamaMgIkR^itya tadbhedamAtra pratikShepe.ati prasaMgAntaramAha || mithyeti || jIvesha bhedAdeH api satyatvaprasaMga ityupalakShaNam.h | brahmaNopi mithyAtvaprasaMga ityapi draShyavyam.h | yadi mithyAbhUtasnaya sajAtIyasya vijAtIyasya satyabhUta brahmaNashchaikyamaMgIkriyate | tadAsarvaM mithyaiva vAsatyaM vAsyAt.h | natu mithyAsatyavivekaH | tathAcha ekavidhetasminnidaM satyamidaM mithyeti vivekAbhAvAt.h brahmaNopi mithyAtvaM jIveshabhedAderapi satyatvaM vA syAdityarthaH | atra jIvesheti sajAtIya grahaNam.h | bhedAderiti vijAtIya grahaNam.h | kiMtata iti chet.h | tathAsati brahmaikameva paramArthasatyaM anyanmithyeti siddhAntopi bhagnaH syAdityAha || ata iti || brahmaNopi mithyAtvasya jIveshabhedAdeH satyatvasya chAMgIkArAdityarthaH | kiMchaikamiti svagatabhedaniShedho.artha ityanupapannam.h | ekashabdasya abhedamAtra bodhakasya bhinnAbhinne ghaTAdAvapi sattvena bhedaniShedhakatvAbhAvAdityuktatvAt.h | evashabda sahitasya svagatabhedaniShedhakatve tu sajAtIya bhedaniShedhAsiddhiH | tanniShedhaka padAbhAvAt.h | tasmAttvaduktarItyaiva arthovaktavya iti nirbandhashchettarhyatra vAkye.advitIyapadena sadR^ishAkhyaH sajAtIyaH ekamevetyanena svagatabhedo.advitIyapadena eva arthAdadhikAkhyaM vijAtIyaM cha niShidhyata ityeva arthostviti bhAvenopasaMharati || ata iti || hInasya vijAtIyasya sattvAdadhikAyamityuktam.h | yadyapi svagatabheda ityanantaraM sajAtIya iti vaktavyam.h | tathApyatra parakR^itAdvitIya padavyAkhyAnanirAsasyaiva prastutatvAt.h dvitIyapadapratipAdyoktirAdau | tadanantaraM ekamevetyasya pratipAdyoktiH | tato.advitIyapadArthikArthoktiH ityavagantavyam.h | evaM shrotuH shrutyodvignatvanirAsAyaikamevA.advitIyamiti vAkyaM vyAkhyAyedAnIM apratipattivipratipattinirAsAya sadevetyAdi prakaraNaM pramANenaiva vyAchaShye || sarvottamatvAditi || sachChabda uttamaM brUyAdityukteH | sadityastitAmAtraM nirvisheShaM sarvagatamekaM niraMjanaM nityaM niravayavaM yadavagamyate sarvavedAntebhya iti vyAkhyAnamasat.h | mAtrashabdAshravaNena asti tAmAtramiti vyAkhyAnAyogAt.h | sUkShmatvAdeH sachChabdArthatve mAnAbhAvAt.h | mAtrashabdena asadvayAvR^ittilAbhepi sthaulyAdivyAvR^itteralAbhAt.h | svarUpakathanamAtraparatve tu sUkShmatvAdeH eva visheShatvena nirvisheShatvokti vyAghAtAt.h | sUkShmatva sarvagatatvayoH virodhAchcha | aishvaryAMgIkArAt.h | vedAntanAmanyathA tatra tatra vyAkhyAtatvAchcha | ato nikhilaguNagaNADhyameva brahmasachChabdAbhideyamiti bhAvenoktam.h || nArAyaNa iti || evaM tattejo.asR^ijateti vAkyastha tachChabdaparAmarshya pradarshanAya sachChabdaM vyAkhyAya tadvAkyaM vyAchaShye || sa iti || anena sachChabdasya nirvisheShaparatve tadaikShata tattejo sR^ijatetyAdi parAmarshAnupapattiH | nirvisheShasya sraShyR^itvAdyayogAt.h | mAyAshabalasya sachChabdAnuktvAditi sUchitaM bhavati | teja AkhyAMshriyaM ityAdinA tejobannashabdAH bhUtamAtraparA iti vyAkhyAnaM nirastam.h | tatteja aikShata tA Apa aikShante tIkShaNakartR^itvAliMgena chetanatva avagamAt.h | nacha kUlaM pipatiShatItyAdi vadIkShaNamupacharitamiti vAchyam.h | tadaiakShatetyapyupacharitatvaprasaMgena pradhAnasyaiva jagatkAraNatva prasaMgAt.h | anyathA prAyapAThavirodhAt.h | abhimAnyadhikaraNanyAyena tejobannashabdAnAM devatAparatvAchcha | asti cha atrApi imAH tisro devatA ityAdi bahushodevatA shrutyabhyAsaH | tadidaM vakShyati | IkShaNAdinA chetanatvAvagateriti | kiMcha bhUtasR^iShyivivakShAyAmAtmana AkAsha ityAdAvivA.akAshAdyArabhyaiva sR^iShyiH kuto noktA | AkAshavAyusargAnaMtaraM tattejo sR^ijatetyarthAMgIkAre ashrutakalpanApAtAt.h | sR^iShyikramAvivakShAyAM tejobanneShvapi vyatyAsoktyApAtAt.h | bhUtavivakShayAM paMchIkaraNasyaiva vivakShaNIyatvena trivR^itkaraNavivakShAyA apyayogAt.h | tasmAdbhagavataH prathamotpannatvena uyamAnAsteja AdyAlakShmAdaya eva | tadidamuktam.h || prathamamiti || vakShyati cha prAthamyAchchateja AdyAlakShmAt.h aya iti siddhamiti || tarhyatra bhUtamapi vivakShitaM na vA | vivakShitamikati brUmaH | nacha prAthamyarUpayaktikathanavirodhaH | pratyakShabhUteShu tejasaH prAthamyAbhiprAyeNa tadupapatteH | anyathA mahattatvAdeH savvena Atmana AkAsha ityAkAshasyApi prAthamyAnupapatteH | IkShaNAdyuktiH cha somo vai rAjAgandharveShvAsIditi vadabhimAni vivakShayA bhaviShyati | tathAchoktam.h | abhimanyamAna sahitAstraya ete abhimAninaH | viShNoH jAtAH krameNaiva pUvarsmAduttaramiti | nanu teja AkhyAM shriyamiti kathaM tejaH shabdasya tatra rUDheH abhAvAditi chet.h na | dyotamAnatva lakShaNatejastvasya sattvana rUDheH anAvashyakatvAditi bhAvenoktam.h | devIM dyotamAnAmiti | sadeva somyedamagra AsIdityuktatvepyasyAH pralayena abhAvaH shaMkanIya iti bhAvenoktam.h || satImiti || anAdito vidyamAnAmityarthaH nachaivaM brahmaNaH sakAshAtsarjanAnupapattiH | rUpAntareNa sattyA api rUpAntareNa sarjanopapatteH | nacha tatra mAnAbhAvaH | tejaH shabdasyaiva tadavagamakatvAditi bhAvena taM shabdaM tasyAM dvedhAnirvakti || tata iti || tate vyAptenArAyaNesthite na rUpeNa yataH sA sadA.ajaivahiprasiddhA tasmAtsAteja ityuchyata ityarthaH | anena te sthitena rUpeNa na jAyata iti teja iti vyAkhyAtam.h | ta tevyApte bhagavati nimitte satyeva rUpavisheSheNa janervAteja ityuchyata ityarthaH | tadava vivR^iNoti || yaditi || tena rUpeNeti sheShaH | tejobhimAnavAn.h brahmeti vyAkhyAnaM tvavAntarAbhimAni vivakShayetyavagantavyam.h | tadaposR^ijatetyetadvayAchaShye || manvAkhya iti || vidyAkhyaM manvAkhya iti granthAntarAvirodhAyoktam.h | tadarthamevAha atha prANotpattyanantaraM brAhmaNAdi chaturvarNAbhimAnI brahmAchAsya ajAyata iti | vAyureva brahmA bhavitumahatIti darshayituM vAyoH sR^iShyiH prathamamuktA | vAyureva yato brahmapadaM niyamato vrajet.h | sahaiva jananepyasmAtpUrvaM vAyoH janiM vadet.h | kvachittu brahmaNaH pUrvaM prAdhAnyAt.h tatpadasya cheti brahmatarkavachanAt.h | prANasyaiva vishaShaNametadityapyAhuH | tA annamasR^ijantetyetadvayAchaShye || tatashcheti || jAyata ityanuvartate | nanvatra tejobannashabdAnAM devatArthatve tasmAdyatra kvachashochati svedatevApuruShastejasa eva tadvayApojayanta ityuktirayuktA | nahi devatayoH kAryakAraNabhAve bhUtayoH kAryakAraNabhAvoktiH pramANamityato bhimAnyamAna sahitAnAmeva atra vivakShitatvAnnAnupapattiriti bhAvenAha || tejaH saMstheti || teja sa eva prasiddhAt.h | dharmAdirUpAvedAdirUpA Apo jAyanta ityarthaH | tasmAdyatra kvachavarShati tadevabhUyiShThamannaM bhavatItyetadapi ghaTayati || annasthita iti || nanu shrutyantyare ad.hybhaH pR^ithivI pR^ithivyA oShadhayaH oShadhIbhyo.annamiti oShadhIbhyo.annasR^iShyeH uktatvena kathamatrAd.hybhonnasR^iShyiruchyata ityata Aha || pR^ithivItviti || nAtrAnnashabdana prasiddhAnnamuchyate | kintu pR^ithivyeva | bhUtAdhikAratvAt.h | yatkR^iShNaM tadannasyeti kR^iShNarUpashravaNAt.h | kArShNyaprachurAcha pR^ithivI | nAnnasya tathAvisheShaH | pR^ithivI vA annamityAdi shabdAntarAdannashabdasya pR^ithivyAM shaktimattvAchcheti bhAvaH | tatA cha sUtram.h | pR^ithivyadhikArarUpa shabdAntarAdibhya iti || khaM-2 || seyaM devatetyAdikaravANItyantaM vAkyaM prasiddhajIvarUpeNeti pratItiM nivArayan.h saMsagatikaM vyAchaShye || sR^iShyeShviti || 