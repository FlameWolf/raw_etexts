pradyumnavAsudevavarAhanArAyaNAniruddhanR^isiMhasaMkarShaNasvarUpeNetyarthaH | hiMkAra iti tyakSharam.h | prastAva iti tyakSharam.h | tatsamamityAdau hiMkArAdi iti tyakSharaM prastAva iti tyakSharamityAdivAkyaM vyAchaShye || j~nAnAdIti || sarvashopi tyakSharANihiMkArAdIninAmAni sarvashaH varNashaH sarveShAmapi rUpANAM j~nAnAditra ya vAchInihiyasmAttasmAttAnij~nAnAnandabalaiH samAnItyarthaH | hiMkArAdinAmnAM varNashoj~nAnAditrayavAchakatvaprakArastu pramANAntarAdavagantavyaH | AdiritidvayakSharam.h | pratihAra iti chaturakSharam.h | tata ihaikaM tatsamamityatra pratihAranAmnaH kovarNa AdinAmniyojya ityatastaM darshayan.h tadvayAchaShye || AdinAmna iti || pratihAranAmnaH prashabdaH AdinAmnAyojyaH syAt.h | tena pra Adiriti Adipra ita vaikaM nAma tihAra ityanyaditi prabhornAmadvayamapi tyakSharamevasyAdityarthaH | akSharamatishiShyata ityupadravanAmnayekamakSharamatirichyata ityuktaM kiM tadakSharaM kiM vA tadvAchyamityata Aha || upadravetviti || tathApi savaHkAronArAyaNasyaiva nAma | uktavyUhAMntargatodgIthAkhyanArAyaNavyAvR^ittyarthaM kShIrAbdhishAyina ityuktam.h | nanvevaM vaHkArasya tyakSharatvAbhAvAttadvAchyasya nArAyaNasya j~nAnAdiguNaiH sAmyAbhAve prAguktavirodha ityAshaMkAnivartakatayAtyakSharaM tatsamambhavatIti vAkyaM vyAchaShye || vyaMjaneti || vyaMjanasvarasargaistrivarNatvAdityanvayaH | sopivaH kAropi | apishabdena hiMkArAdisamuchchayaH | yatastataH sopi nArAyaNopi | pradyumnAdisamuchchayArthamapi shabdaH | dvAviMshena paramAdityAjjayatIti phalavAkyaM vyAchaShye || vaHkaroti || ekaviMshatyA.a.adityamApnotIti vAkyaM vyAchaShye || ekaviMsheti || ekaviMshArNavAchyarUpaj~nAnAdityarthaH | sUryamaNhale sthita iti sheShaH | tAni havA etAni dvAviMshatirakSharANIti vAkyaM prasiddhArthapratItinirAsAya vyAchaShye || sa eveti || nanu pradyumanAdisvarUpeNa saviShNuH saptadhAsthita ityuktatvena kathaM dvAviMshadrUpavAnityuktamityata Aha || yataH || tAnyeveti || iti tasmAt.h dvAviMshatiH rUpANIti sheShaH | nanvetAnidvAviMshatirUpANi kiM nAmakAni kutra tiShThantItyatastAvat.h dvAdashamAsAH paJNcharttavastraya imelokA asAvAditya ekaviMsha iti shrutyantarAnusAreNaikaviMshati mUrtIrAha || pradyumnAdyA ityAdinA || pradyumanavAsudeva varAha nArAyaNAshchatvAraH pratyakaM trishastrishobhUtvAkeshavAdyAH keshavAdinAmAnaH santodviShaNmaseShu saMsthitA itrata sambandhaH | paJNchamoniruddhastasya rUpatrayamiti yAvat.h | ShaShThasya nR^isiMhasya rUpadvayamiti rUpapaJNchakaM matsyAdipaJNchakaM sat.h vasantAdiShu paJNchartuShu saMsthitamityarthaH | atrApi hemantashishirayoraikyena paJNchatvoktiH | ShaShThasya tR^itIyaM rUpaM pR^ithivI saMstham.h | saptamasya saMkarShaNasya tanUrAmaH kR^iShNaH kalkiriti tridhAsatyantarikShadyusUryeShu sthiteti sambandhaH | ekaviMshatyAdityamApnoti dvAviMshena paramAdityAjjayatItyatraikaviMshadvAviMsharUpaj~nAnayoreva phalamuktaM | natvitararUpaj~nAnasya | ata etadupalakShaNam.h | tatashchatattajj~nAnAttattatprAptiH bhavati | anantaraM dvAviMshAkSharapratipAdyarUpapraptiH sarveShAmibatyabhipretyAha || tajj~nAnAditi || dvAviMshenadvAviMsharUpaj~nAnena | yAvachChvetaM na gachChati yogItAvannamuktaH syAdityAderiti bhAvaH | tannAkaM tadvishokamityetat.h vyAchaShye || etaditi || kaMsukhamakamukhaMduHkhamiti yAvat.h | tadrahitaM nAkamatyichyata iti bhAvenAsukhavarjanAdityuktam.h | duHkhavarjanAdityarthaH | dvaunaJNau prakR^itamarthaM sAtishayaM gamayata iti nyAyenArthAntaramAha || pUrNeti || nanu nAkapadasya prAchInArthatve vishokapadaM punaruktamityatastasyArthAntaramAha || vishokamiti || bhaktAnAmiti sheShaH | yatpUrvamabhipretamupAsitatattadrUpaM svasvaprApakamiti tadayuktam.h | tathAsati pR^ithivyAdisthitarUpasyAdityastharUpAprApakatvaprAptyAdityastharUpasya chetararUpAprApakatvaprAptyA AtmasaMmitamityuktam.h | sarvarUpasAmyamanupapannaM syAdityAshaMkAmAtmasaMmitatvAdinAsaptavidhasAmopAsakasya phalakathanavyAjenaparihartuM prAptamApnItIhAdityasya jayaM parohasyAdityajayAjjayobhavatIti vAkyadvayaM krameNAnUdya vyAchaShye || ApnotItyAdinA || aikyAdityuttaratrApi sambadhyate | anenaikarUpaprAptyApItararUpaprApakatvAmarthyena sarvatra sAmyopetabhagavatprAptirevAtmasaMmitatvAdinAsaptavidhasAmopAsakasya phalaM upAsanAnusArityAtphalasyetyuktaM bhavati | ihapR^ithivyAdiShu sthitetyuktArthe pramANamAha || svarUpamiti || tarhi rUpAntaropAstirvyarthAsyAdityata Aha || tathApIti || rUpAntarasamprAptirityarthaH | bhagavataH prAptyetyAdinA jayashabdaH prAptyartho vyAkhyAtaH | tadupapAdayatiM pratijAnIte || jaya iti || atreti sheShaH | jayAbhibhavayorevajidhAtvarthatvAtkathametadityataH prayogatonugantavyA iti nyAyamanusR^itya jayashabdasya prAptivAchakatve prayogamAha || dhanajita iti || dhanaprAptimate | svarjitesvargaprAptimate | sa trAjite satraprAptimate | vishvajita ityasyAditvepi tasya jayArthatvepi sambhavAttadanudAharaNam.h | indrAya somaM bharetyuttareNAnvayaH | ityAdivat.h ityAdau yathAjichChabdaH prAptyarthastathAtrApItyarthaH | nanu ekaviMshovA ito sAvAditya ityatrAdityasthasya bhagavata ita ekaviMshatvamuchyate | tati ityanena parAmR^ishyaM na pratIyate | nacha pR^ithivIsthaM rUpamita ityanena grAhyam.h | pR^ithivIstha jamadagnyAkhyarUpApekShayAdityasthasyaikaviMshatvAbhAvAt.h | keshavApekShayAhyAdityasthasya kalkerekaviMshatvam.h | nacha tasya mAsagatasyeta iti nirdeshoyujyata ityata Aha || keshavAdIti || yomAsagataH keshavAdidvAdashavidhobhagavAnsa evAdhtmaM lalATAdiShu saMsthitaH | lalATekeshavaM vidyAnnArAyaNamathodara ityAdismR^iteH | evaMcha keshavasyAdhyAtmaM lalATepi sattvAdita ityatanenAvadhitayA parAmarshaH sambhavatIti bhAvaH | nanu dvAdashamAsAH paJNchatarvastraya imelokA asAvAditya ekaviMsha iti shrutau mAsAdInAmeva shravaNAtkathaM mAsAdisthabhagavadrUpANigR^ihItAnItyatastatrApi mAsalokAdityanAmabhiH bhagavAneva grAhya iti bhAvena tatra pramANamAha || chitrAdIti || pUrNachandrasya chitrAdiyogadAtR^itvAddhariH svayaM mukhyatashchaitrAdimAsanAmA | atrachitrAshabdena pUvarottaratArake api grAhye | Adishabdena vishAkhAdigrahaNam.h | uktaM cha | chitrAditArakAdvandvaM yadApUrNendusayayutam.h | chaidimAsAvij~neyA iti | apAmadanAdbhakShaNashadrashmibhiH svIkArAditi yAvat.h | prAgeva yAkhyAtatvAdR^itu shabdona vyAkhyAtaH || tatashchAyaM khaNDArthaH || atha khalu AtmasaMmitaM svasya svayamevasaMmitaM natvanyat.h yasya tadAtmasaMmitaM svasamaM vA | mR^ityumatikrAntaM atimR^ityumarahitam.h | saptavidhaM pradyumnAdirUpeNasaptadhAsthitam.h | sAmasAmanAmakaM paraM brahmopAsIta | atrAtmasaMmitaM sAmetyuktyA AtmasaMmitatvaM sAmashabdapravR^ittinimittamityuktaM bhavati | nanu sAmanAmakAnAM teShAM saptAnAmapi rUpANAM kathamAtmasaMmitatvamityato yatastAnisarvANij~nAnAnandabalaiH samAnIti vaktuM kutasteShAM j~nAnAdibhiH samatvamityato j~nAnAditrayavAchakAkSharatrayopetanAmavatttsarveShAmapi rUpANAmiti bhAvena pradyumnAdivAchakahiMkArAdinAmnAM tyakSharatvaprakAraM darshayannAha || hiMkAra itIti || hiMkAra iti tyakSharam.h | atastannAmadvayaM samam.h | yata evaM nAmadvayaM j~nAnAditrayavAchakatyakSharatvena samaMtattasmAttatpradyumnavAsudevAkhyarUpapadvayamapi ttatpratipAdyaj~nAnAditrayavattvena samamiti yojyam.h || 1 || Adiriti dvayakSharam.h | pratihAra iti chaturakSharam.h | kathaM tarhi varAhAniruddhanAmnostyakSharatvamityata Aha || tata iti || tataH pratihAranAmata ekaM pra ityekamakSharamihAdinAmniyojyaM syAt.h | kiMtata ityata Aha || tatsamamiti || tattasmAttannAmadvayamapi samaMtyakSharamevasyAdityarthaH | yata evaM tannAmadvayaM guNatrayavAchakatyakSharatna samaMtattasmAdvarAhAniruddhAyarUpadvayamapi tardaj~nAnAditrayavattvenasamaMbhavatItyapi yojyam.h || 2 || udgItha iti tyakSharaM udityasyaikatvena parisaMkhyAnAt.h | upadrava iti chatukSharam.h | kathaM tarhi nR^isiMhamAmnastyakSharatvamityatashchaturakSharatvepi natyakSharatvahAniriti bhAvenAha || tribhiriti || tannAmadvayaM tribhiH tribhirakSharaiH samaMbhavati yata evaM tasmAttat.h nArAyaNanR^isiMhAkhyarUpadvayamapi tadvAchyaistribhistribhirj~nAnAnandabalarUpaiH guNaiH samaMbhavatItyarthaH | yadyapyudravevaH kArarUpamakSharamatishiShy.atirichyate tathApi savaHkAraH kShIrAbdhishAyinonArAyaNasyaiva nAmeti j~nAtavyam.h | nanu yadivaH kArasya bhagavadrUpAntaranAmatvamaMgIkriyate | tarhi tasyApi j~nAnAditrayavAchakatAsidhyarthaM tyakSharatvaM vaktavyam.h | nacha tatsambhavati | tasyaikAkSharatvAdityata Aha || tyakSharamiti || va ityetadapi vyaMjanasvarasargaistyakSharam.h | atastatsamamitaranAmasadR^ishaM bhavatyevetyarthaH | yata evaM tasmAttatkShIrAbdhishAyibhagavadrUpamapi samaMtadvAchyaj~nAnAnAnandabalaiH samamiti yojyam.h || 3 || nidhanamiti tyakSharam.h | atastannAmetaranAmasamaMbhatvevetyarthaH | yata evaM tasmAttatsaMkarShaNakhyaM bhagavadrUpaM samam.h | rUpAntaravattadvAchyaj~nAnAdibhiH samaMbhavatyevetyarthaH | evaM hiMkArAdinAmAnivarNashoj~nAnAditrayavAchInItyuktam.h | idAnImupAstyarthaM pratyekamekaikamakSharamekaikabhagavadrUpavAchakamityAha || tAnihavA iti || tAnyetAnihiMkArAdIni nidhanAntAnidvAviMshatirakShaNANi va ityasyekAkSharatvAt.h | havA iti pramANaprasiddhimAha || atastAnyetAnidvAviMshatyakSharapratipAdyAnyakSharANyanAshAdakSharanAmakAnibhagavadrUpANidvAviMshatiH | katham.h | tAnisaptarUpANitridhAtridhAvibhidyanta ityekaviMshatiH | ekaH payobdhishayana iti dvAviMshatiH | tAnicha ekaviMshatirUpANi keshavAdidvAdashamatsyAdi nava | tatra keshavAdyAH dvAdashamAseShu matsyAdyAH paJNchapaJNchartuShu | jAmadagnyAdyAshchatvAraH pR^ithivyantarikShadyusUryeShusthitA iti j~neyam.h || 4 || tatra nidhanashabdAntargatanakAralakShaNaikaviMshArNavAchyakalkirUpaikaviMshabhagavadrUpaj~nAninaH phalamupalakShaNayAha || ekaviMshatyeti || ekaviMshatyA ekaviMshAkSharavAchyakalkij~nAnenAdityamAdityAntargataM bhagavantaM prApnoti | anenaikaviMshAkSharavAchyakalkirevAdityasthaH upAsyasyaiva prApyvAdityuktaM bhavati | nanvAdinatyasthasya kalkeH kuta ekaviMshatvamityata Aha || ikaviMsha iti || asAvAdityasthaH kalkiritaH sharIrasthalalATagatakeshavAkhyabhagavadrUpApekShayaikaviMshoprasiddhamityarthaH | kShIrAbdhishAyibhagavadupAsakasya phalamAha || dvAviMsheneti || dvAviMshena vaH kArarUpadvAviMshArNavAchyena kShIrAbdhishayanAkhyadvAviMshena rUpeNatadupAstyeti yAvat.h | AdityAtparamAdityamaNDalAtparato varttamAnaM kShIrAbdhistha shvetadvIpagataM bhagavantaM jayati prApnoti | tasya bhagavato mahAtmyamAha || tannAkamiti || tat.h dvAviMshakaM bhagavadrUpaM nAkaM na vidyate akaM duHkhaM sukhAbhAvovAyasmiMstannAkam.h | tadvishokaM bhaktashokanAshakamityarthaH || 5 || yadabhipretaM mAsAdisthakeshavAsirUpopAsanayAtattadrUpaprAptiriti tadayuktam.h | tathAsati pR^ithivyAdisthitarUpasyAdityastharUpAprApakatvaprAptatyAdityastharUpasya chetararUpAprApakatvaprAptyA AtmasaMmitamityuktaM sarvarUpasAmyamanupapannaM syAdityashaMkAM pariharannAtmasaMmitatvAdiprakAreNa pUrvoktasaptavidhabhagavadupAsteH phalamAha || ApnotIti || yodhikArI etatsaptavidhabhagavadrUpameva muktarItyAvidvAnAtmasamitamatimR^ityu saptavidhaM sAmopAste | sa upAsaka iha pR^ithivyAdiShu sthita jAmadagyAdirUpaprAptAvapyAdityasthasya kalkyAkhyabhagavato jayaM prAptimApnoti | ekyAt.h | tathAsyopAsakasyAdityajayAdAdityastha bhagavatprAptyAparojayorUpAntaraprAptirapi bhati | ekyAdeveti bhAvaH | tathAcha svaprAptAvapi svetaraprapApakatvAdinA sarvatra sAbhyopeta bhagavatprAptirevaitadupAsanaphalamityuktaM bhavati | saptavidhabhagavadupAstividyoktArthAvadAraNArthA dviruktiH || dashamaH khaNDaH || 10 || punashchahiMkArAdisAmabhaktipratipAdyasya hiMkArAdinAmnaH pradyumnAdi paJNcharUpasya bhagavata upAstyarthaM prANAgnyAdyadhiShThanoktipUrvakaM gAyatrarathantarAdisAmavAchyatvatanniyAmakatvarUpamAhAtmyamekAdashakhaNDairAha || mana ityAdinA || tatra pUrvokteShveva prANAdiShu prakArAntareNa paJNchavidhabhagavadupAstikathanapUrvaM tasya gAyatrasAmaprotatvamAha || mana ityAdyakhaNDena | atra manohiMkAra ityAdeH prAguktarItyArthaH spaShya iti bhAvenaitadgAyatraM prANeShu protamityetadvayAchaShye || prANeti || anena prAsiddhaprANeShu gAyatraM protamityapAstam.h | protashabdasya tatsthatvamAtramartha iti pratItinirAsAyArthamAha || tadvAchakamiti || nanu pUrvagAyatrasAmno aprakR^itatvAtkathametaditi parAmarsha ityata Aha || prANastheti || prANasya viShNoH sAmIpyAnmanohiMkAra ityAdinAsamIpe prakR^itatvAttatsthaM gAyatraM sAmApi prakR^itam.h | ataH tatsthaM gAyatraM sA
maitadityanena parAmR^ishyata ityarthaH | ata evaitachChabdena prANastha viShNusaMsthatvasya lAbhAtprotamityasyArthAntarapUrvaM prakR^itaviShNusthameva kiJNchitparAmR^ishyate na viShNurityata Aha || kvachiditi || kvachidviShNoH nirdeshasAmIpyAtsamIpa eva nirdiShyatvAt.h sa evaitadityAdAvapyetachChabdena pUrvaprakR^itaviShNustheti parAmR^ishyata ityarthaH | prANIbhavatItyAderavikalakaraNo bhavati | shatavarShANi jIvati ujvalanjIvatItyartha pratIti nirAsAya pramANenArthamAha || khaM0 11 || abhimanthati sasahiMkAra iti khaNDasya bhagavatparatvaj~nApanAyasayaevametadrathantaramagnau protaM vedabrahmavarchasvyAnnedo bhavatItyAdi phalavAkyaM pramANena vyAchaShye || manthanAdIti || tattatkriyaikahetutvAt.h mathana dhUtkArAdikriyAmukhyahetutvAdityarthaH | khaM0 12 || upamantrayata iti khaNDopi bhagavatpara iti j~nApanAya sa ya evametadvAmadevyaM mithuneprotaM vedamithunIbhavatItyAdiphalavakyaM pramANena vyAchaShye || mithunasthamiti || mithunIbhavatItyasyArstho.atyAgIcha svabhAyarANAmiti | anena nakAJNchanapariharedityasya svabhAryANAM madhye na kAJNchachanaparityajedityarthaH sUchitaH | tena kAJNchana kAJNchidapi striyaM svatalpaprAptAM samAgamArthinIM na pariharediti vyAkhyAnaM parastrIrAgapAravashyena kR^itamityupekShyamiti sUchitam.h | pratiShedhashAstravirodhAt.h | nacha vAmadevyApAsanAMgatvena vidhAnAdevatasmAdanyatra pratiShedhasmR^itayaH | vachanaprAmANyAdasya cha dharmatvAvageteriti vAchyam.h | etadvachanasyaiva bahusmR^iti virodhenoktarItyAnyArthatvAt.h | mithuneprotamityuktomithunashabdomithunasthabhagavatpara ityuktam.h | tatra taM shabdaM nirvakti || mitha iti || okArasyokAronirvachanatvAt.h || khaM013 || udyan.h hiMkAra ityAdikhaNDAShyakasya bhagavatparatvaj~nApanAya sa ya evametadbR^ihadAdityeprotaM veda sa ya evametadvairUpaM parjanyeprotaM veda sa ya evametadvairAjamatuShuprotaM veda sa ya evametAH shakvaryolokeShu protaveda sa yaevametArevatyaH pashuShu protAveda sa ya evametadvaj~nAyaj~nIyamaMgeShu protaM veda sa ya evametadrAjanaM devatAsuprotaM veda sa ya evametatsAmasarvasminprotaM vedetyaShyau phalavAkyAnipramANena vyAchaShye || Adityeti || paJNchAtmanyabhidhyAta ityanenodyanhiMkAra ityAdikamupAsanArthamevoktamityuktaM bhavati | bR^ihadAdyamityAdipadena rUpAdi grahaNam.h | atra prakaraNAShyakeprAyaH sarveShAM shabdAnAM bhagavatparatayA vyAkhyAtatvAdavyAkhyAtAnkAMshchichChabdAnvyAchakSharANastAvatsamudronidhanamityuktaM samudrashabdaM bhagavati nirvakti || samudrekAditi || samyagudrekAdityarthaH | dishaH pratihAra ityuktadik.h shabdaM nirvakti || deshanAditi || lomahiMkAra ityuktalomashabdaM nirvakti || lopakatvAditi || tvak.h prastAra ityuktaM tvak.hshabdaM nirvakti || tavorUpa iti || prakAsharUpa ityarthaH | mAM samudgItha ityuktamAMsashabdanirvakti || mAdanAditi || AhlAdanAdityarthaH | anusvArashchAdhikyArthaka iti j~neyam.h | asthipratihAra ityuktAsthishabdaM nirvakti || asthitviti || sthiramAsanAdasthItyuchyata ityarthaH | tushabdovadhAraNAtharH | majjAnidhanamityuktamajjAshabdArthamAha || madasyeti || etadvaj~nAyaj~nIyamaMgeShu protamityuktAMgashabdaM nirvakti || soMgamiti || antikagatatvata ityarthaH | vAyuH prastAva ityuktavAyushabdArthamAha || vAyuriti || j~nAnAditi vashabdArthaH | AyuShTvAdityAyuH shabdArthaH | ayupradatvAdityarthaH | nakShatrANi pratihAra ityuktanakShatrashabdArthamAha || nakShatraJNcheti || na vidyate kShatraM kShatra jAtyavachChinnaM niyAmakaM yasya tannakShatramiti shabdAtharmabhipretyasvatantrata ityuktam.h | chandramAnidhanamityuktachandramashshabdArthamAha || chandramA iti || chadi AhlAdana iti dhAtoH | trayIvidyAhiMkAra ityuktatrayIvidyAshabdArthamAha || traividya iti || j~nAnarUpatoj~nAnaviShayatvata ityarthaH | tena trayyAvedyata iti traividyetyartha ityuktaM bhavati | nakShatrANivayAMsimarIchayaH pratihAra ityanena nakShatrashabdasya vyAkhyAtatvAdvayAMsimarIchaya ityetadvayAchaShye || vAyAMsiti || vAyAMsicheti chashabdAnvayaH | evashabdena prasiddhArthaM paroktamapAkaroti | apratIteH vyayanAdityuktaM vivR^iNoti || vItyAkAsha iti || tathAshabdashchashabdArthaH | vIti chAkAsha uchyate | tatr.akAshe.ayanAdgamanAdityarthaH | mitaruktvataH pramitaprakAshatvata ityarthaH | sarpAgandharvAH pitarastannidhanamityuktasarpAdishabdAnvyAchaShye || sarpa iti || saparNahetutvAdgamanahetutvAt.h sR^iplR^igatau | gaurbhUrvidyAvA | etatsAmasarvasminprotamityuktasarvashabdaM vyAchaShye || sarvamiti || uktanimittena samudrAdishabdAbhidheyaH ka ityata Aha || etairiti || 13-21 || sarvaM habhavatItyasyopAsakaH sarvasvarUpo bhavatItyartha iti vyAkhyAnanirAsAya pramANenaivatadvayAchaShye || yAdR^ishIti || AyatiH prAptiH | etena sarvaM bhavatyasya savareshvaro bhavati | nirUpacharitasarvottamatve hi digbhyobaliprAptyupapattiriti vyAkhyAnaM chApAstam.h | upAsakenirupacharitasavareshvaratvasya bAdhitatvAt.h | nanu sarvabhAvaH sarvasvarUpatvamevakinnasyAditi chet.h | na | pramANainainyathAvyAkhyAtatvAt.h | kiM cha sarvabhAvohyupAsanAphalatvenochyate | nacha sarvasvarUpatvaM puruShArthaH yenAtra sarvabhAvashabdArthaH syAdityAha || nacheti || kuto netyata Aha || nArakitvAderiti || nanu sarvaM bhavatItyasyAvityAkR^itAsarvatvavyAvR^ittirartho na pratIta eva | evaM cha nArakitvAderAvidyakatvAnnoktadoSha ityata Aha || nacheti || kuto neti chet.h | asarvatvasvadyAkR^itatve tadvayAvR^itteshcha sarvabhAvashabdArthatve cha pramANAbhAvAdityata Aha || pramANAbhAvAditi || nanu sarvamasmItyupAsItetyuttaravAkye sarvAtmakatve nopAsanAvidhIyate | ataH sarvaM ha bhavatIti phalavAkyamapi tathaiva vyAkhyeyam.h | upAsanAnusAritvAtphalasyetyatastadapi vAkyaM pramANainaiva yathAvadvayAchaShye || asanAditi || nirasanAt.h | mitirUpatjjAnarUpatvAdityarthaH | tasya savarrUpatvaM bAdhitamityata uktam.h || pUrNateti || anenAsmi asminAmakaM brahmasarvaM pUrNamityupAsIteti vAkyaM yojitaM bhavati | nanvasmItyasya kiM yogavR^ittyAbhagavatparatvaMgIkAreNottamapuruShatvameva kiM na syAt.h | nacha sarvabhAva upAsakasya bAdhita iti vAchyam.h | yatotra na svasya nAtmaprapaJNchAtmakatnopAsana muchyate | yena shrutyarthobAdhitaH syAt.h | kiM tvanAtmaprapaJNchasya mithyAtvAt.h | yatsarvaM sarvanigatamAropAdhiShThAnachaitanyaM tadasmItyupAsIteti sarvachetanAtmakatvenetyatastAvatsarvasya mithyAtvAMgIkAre bAdhakamAha || sarvamiti || uttamapuruShatve sarvasya mithyAtve chAMgIkR^ita iti sheShaH | kuto vyarthAvityata Aha || anyasyaiveti || yadi sarvamasmItyasyottamapuruShatna sarvasya mithyAtvamabhipretaM syAttadAnyasyaivA bhAvena pUvaramudAhR^itashloketebhyonyannAstItyeva vaktavyatayottamatvArthakajyAyaH parashabdau vyarthausyAtAmityatharH | tebhya ityasya cha bhagavatparatvamAchArya evottaratra vakShyati | yata evaM sarvasya mithyAtvAMgIkAre jyAyaH parashabdau vyatharAvatastebhyonyadaMgIkR^ityajyAyaH paraniShedha evAMgIkarttavyaH | evaM cha na sarvasya mithyAtvaM vakta६u yuktamityAha || ata iti || tebhya ityasya tata ityanuvAdaH | nanu bhavatpakShepi jyAyaH parashabdayoranyatarasya vaiyarthyam.h | tebhyonyatparaM jyAyovAnetyevatAvatApUrteH | ubhayopAdAnaM tvayuktam.h | tebhyonyatparaM jyAyAnAstItyukte bhagavatparasadbhAva prAptyAnatatsamashchAbhyadhikashcha dR^ishyata iti shruti virodhAditi chenna | yatotra tebhya itipaJNchamyantamanyadityasya pratiyogimAtra bodhakaM na tu kaM natu paraM jyAya ityatrAvadhibodhakam.h | yenoktadoShaprasaMga iti bhAvena tadvAkyaM vyAchaShye || ata iti || parapakShejyAyaH parashabdayorvaiyarthyaprasaMgAdityarthaH | brahmAdyapekShayeti sheShaH | jyAyomAtraniShedhanirAsAya sarvaM vAkyaM sAvadhAraNamiti nyAyenaivetyuktam.h | nanu yadi tatonyajjyAyovidyeta tadA paramajyAya eva nAstIti niShedhoyuktaH syAt.h | nacha tadastItyata Aha || parameti || natu tatonyaH | evaMcha bhagavatsadR^ishaniShedhortho.asyavAkyasyeti bhAvaH | evamanAtmaprapaJNchasya mithyAtvaM dUShayitvedAnIMyaduktaM sarvaM sarvatrAnugataM yachchaitanyatadasmItyupAsIteti | taddUShayati || jIveti || sarvamasmItyasyArthatveneti sheShaH | jIvasyopAsakasya sarvachaitanyaikyAMgIkAra ityarthaH | api shabdena tebhyona jyAyaH paramanyadastItyasya samuchchayaH | uktarItyAtadvAkyena bhagavavadatiriktachetanasadbhAva pratateH tachChabdopyayuktaH syAt.h | tena hi yachChabdatanirdiShyAdupAsakAdbhinnamevakiMchidupAsyaM pratIyata ityarthaH | aikyapakSheprayogaprakArapradarshanena tadevopapAdayati || tadeti || yaduktaM sarvamasmItyasya jIvaikyAtarma ityaMgIkAreyastadvedetyAdivirodhaH syAditi tanna | jIveshvarabhedasya pratyakShAnumAnasiddhatvena yastadvedetyAdeH prasiddhabhedAnuvAditayA durbalatvAt.h | abhedasya pramANAntarAsiddhatvena sarvamasmItyAderanuvAdakatayA prabalatvAt.h | nacha prabalaM durbalena bAdhyata ityata Aha || nacheti || kuto netyata Aha || shrutimiti || tatsvarUpasyeshvarasvarUpasya | idamuktaM bhavati | bhedastAvaddharmipratiyogipratIti sApekShapratItikaH | tatreshvaradharmikojIva pratiyogiko vA jIvadharmikha IshvarapratiyogikovA bhedaH pramANAntarasiddha iti vaktavyam.h | tatra yadyapi jIvaH sAkShivedyaH | tathApIshvarasiddhiH na tAvachChativyatirikta pramANena | svabhAva viprakR^iShyatayA pratyakShatosiddhatvAt.h | viparyayeNApyanumAtuM shakyatvena kevalAnumAnAsiddhatvAchcha | tatashcha shrutiM vineveshvarastadbhedovAsiddha iti yastadvedetyAdistadanuvAda ityaMgIkAretenaiva vAkyenAbhedavAkyya bAdhaH syAditi hR^idayam.h |jIva brahmaikyAMgIkAre bAdhakAntaramAha || aikya iti || atreshvarashabdena brahmochyate | tasyaiva svAdhInamAyAbalasyeshvaratvena parairaMgIkArAt.h | aishvaryAdivishiShyena jIvasyAbhedAnupapatteH | idamuktaM bhavati | jIvabrahmaNorabhedapakSheyachChuddhaM brahmachaitanyaM tatsvasvarUpaM vetti navA | dvitIye.adhiShThAna j~nAnAbhAvena shuddhasyApi saMsAropalambhaprasaMgaH | tadAtmAnamevAvedityAdi shrutivirodhashcha | AdyetatsvarUpasya jIvasyApi shravaNAdyabhAvepi brahmaj~nAnamastIti tasya brahmAj~nAnaM na syAt.h | j~nAnAj~nAnayoH virodhAt.h | tathAcha aj~nAnakR^itasaMsAropalambhopi na syAditi | Adipadena saMsAragrahaNam.h | nanu brahmaNaH svaj~nAnasadbhAvepi tadrUpasya jIvasyAj~nAnAdikaM yujyata eva | svabhAvatastadrUpatvepyaupAdhikabhedasya sattvenopAdhinAjIvasyAj~nAtvAdyupapatterityata Aha || aupAdhiketi || yadyaupAdhikabheda satvenopAdhirjIvasyAj~natvaM kuryAttarhi brahmaNopyaj~natvaM kuyarAt.h | jIvabrahmaNoraikyAdityarthaH | na kevalametAvAt.h kiM tarhItyata Aha || upAdhIti || doShAduHkhAdayaH | etane brahmaNoj~natvaM mayAMgIrkiyata eva | aj~nAnanasya shuddhabrahmAshrayatvAMgIkArAdityetadapi parAstam.h | nanu jIvabrahmaNoraikyepyupAdhirjIvasyaivAj~natvaM kuryAt.h | upAdhinimittaduHkhAdidoShAshchasyaiva syuH | upAdheH jIva eva sambaddhatvAt.h | tasya cha svasambaddha eva kAryakAritvAdityata Aha || upAdhIti || ubhayorapItyanuvartate | nahi darpaNaM mukhasambandhIti shakyate vaktumiti bhAvaH | nanUpAdhisambandhasyobhayatra samatvepyupAdhirjIvabhAga eva svakAryaM karoti | na brahmabhAga iti visheShoyujyate | upAdheH pratibimbapakShapAtitvaniyamAt.h | yathAkhalu darpaNAdikaM mukhasambandhyapi pratimukha eva mAlinyAdikaM karoti | na mukha iti vishaSha ityata Aha || upAdhisbandhasyeti || asmiJNjIva bhAge anyathA brahmabhAgApekShayAsvakAryakAtvimiti yAvat.h | tasmin.h brahmabhAge anyathA jIvabhAgApekShayAsvakAryakAritvamiti yAvat.h | upAdhisambandhasyobhayatra samatvepyupAdhijarIvabhAga eva svakAryaM karoti na brahmabhAga iti vadanpraShyavyaH | jIvabrahmaNoraikyamuta bheda iti | nAdyaH | uktavisheSherthamayamasAviti nirdeshaviShayatvena bhedasvApekShitatvAt.h | dvitIye sakimaupAdhikaH svAbhAviko vA | nAdyaH | AtmAshrayAdyApAtena bhedasyopAdhiM vinAsvata evApekShitatvAt.h | na dvitIyaH | vivAdaparyavasanApetteH | upAdhisaMkIrtanavaiphalyAchcheti bhAvaH | mukhapratimukhayorapi svAbhAvikabhedasya sattvAnnadR^iShyAntaH sampratipanna iti hR^idayam.h | nanu yadi jIvabrahmaNoH mukhapratimukhayoH vA svAbhAvikabhedaH syAttarhyupAdhiH vyatharH syAt.h | tasyAvidyamAnabhedakaraNavyatirekeNa kAryAntarAbhAvAt.h | dR^iShyaM chopAdheravidyamAnabhedakArakatvam.h ghaTamaThAdyupAdheH svato.abhinnAkAshabhedakatva darshanAdityata Aha || ata iti || yata evamupAdhiM vinAsvata evabhedasyApekShitatvamata ityarthaH | visheShovidyamAnabhedaj~nApanarUpaH | ayamAshayaH | nAkAshAdAvapa ghaTAderavidyamAnabhedakArakatvaM vaktuM yuktam.h | asambaddhasyopAdheH bhedakatve.atiprasaMgAt.h | upAdhisambandhasya savardeshavR^ittitvetvabhedakatvaprasaMgAt.h | pradeshavR^ittitvepi tasya pradeshasyopAdhikR^itatve.anavasthAdi prasaMgAtsvAbhAvikameveShyavyam.h | tathAcha prAk.h siddhasyAkAshabhedasyopAdhinAkatarumushakyatvAtsvatobhinnasyaivAkAshAderupAdhinAvisheShovidyamAnabhedaj~nApanarUpobhavatItyaMgIkartavyamiti | AkAshAdaughaTamaThAdyupAdhinAprAgvidyamAnobhedoj~nApyata eva | natvavidyamAnobhedaH kriyata ityatra tarkashAstravAkyaM pramANayati || yastviti || abhinnAvyAkR^itakAshApekShayAvisheShadyotanAyatushabdaH | atra khashabdane bhUtAkAshaM vivakShitam.h | tasya ghaTAdyavachChinnasya bahiShThabhUtAkAshApekShayAsvata eva bhinnatvAt.h | uktaM cha prathamatAtparye svarUpaM jAyamAnaM cha AkAshaM tu ghaTedvidhA | svarUpaM jAyamAnetu ghaTenirbhedamevatu | bhinnavadvayavahArasya samartaM tallayenatviti | yastvabhinnaH svataH khAdistasya bhedaH pradeshavisheSha upAdhibhiH j~nAtyapi yojyam.h | etadabhiprAyeNaivopAdhikhaNDanaTIkAyAM khepi deshAntarasya saH | vidyamAnasyabhedasya j~nApaka ityetadvAkyaM yadAkAshabhedonAstIti siddhAntastadAntarashabdovisheShavachanaH | yadAghaTamaThAdyakAshabhedAbhyupagama ityAdinApakShadyeyepi yojitam.h | nanu bhedevastusvarUpameva sa taddasharnenaiva dR^ishyaH | na chopAdheH svarUpadarshane upayogosti | tatkathamuchyate | upAdhibhiH rbhedoj~nApyata itItyata uktamabuddhinAmiti | bhedasya vastusvarUpatve sati visheShatvaM pratipAditamanyatra | tatovastupratItAvapi bhedApratItiH abhedapratItishchayujyate | tadAbhedaj~nApanestyevopAdherupayoga iti bhAvaH | evakAravyAvartyamAha || natviti || upAdhiH kuto bhadaM na sR^ijediti chet.h | kimupAdhirapi bhinnebhedaM kuryAdutAbhinne | nAdyaH | prAgvidyamAnasya bhedasyopAdhijanyatvAyogAt.h | na hi prAk.h vidyamAnoghaTodaNDAdinA jayate | dvitIyaM nirAha || upAdhirapIti || janakatvenochyamAnApItyapi shabdArthaH | sAdhayitumutpAdayatiM nakShamaH virAdhAt.h | upAdhisambandhArthamevasbhAvikabhedasyApekShitatvAchcheti bhAvaH | nigamayati || siddheti || 