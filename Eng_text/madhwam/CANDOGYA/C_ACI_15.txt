chaturviMshatyaShyachatvAriMshadvarSharUpAyuShoH madhye vidyamAnaM chatushchatvAriMshadvarSha saMkhyAkamAyurityarthaH | madhyamaM mAdhyandinam.h | sa brUyAtprANArudrA ityAderagado bhatavatyantasya vAkyasva rudrA j~nApakatva pratItivAraNAyatAtparyamAha || rudrANAmiti || atra gatamiti sheShaH | atha yAnyaShyachatvAriMshadvarShANIti vAkyaM vAkyaM yatkiMchidaShya tvAriMshadvarShapratIti nivAraNashaya vyAchaShye || tata iti || uttaramiti sheShaH | aShyachatvAriMshadvarShasaMkhyAkamAyurityarthaH | atrApi sa brUyAtprANA AdityA ityAderAdityAj~nApakatva bhramavAraNAyatAtparyamAha || AdityAnAmiti || atroktamahidAsasya bhagavadavatAratve kR^iShNakhyApi bhagavadavatArasya grahaNe so pipAsa eva babhUveti na yujyate | nahi sarvavidyAnij~nasya sadA tanasya bhagavataH parichChinnAyurAtmakayaj~navidyAshravaNAdinAnyavidyAbhyopipAsatvaM sambhavati | atotroktomahidAsaH uttaratroktaH kR^iShNashchakAviti jij~nAsAyAmAha || mahidAsa iti || mahidAsaH atroktaH | anyaH bhagavadavatArAnmahidAsAt.h kR^iShNashchottarakhaNDoktaH | anya eva bhagavadavatArAtkR^iShNAt.h | ata upaniShaduktaM phalaM tayorupapannamiti vAkya sheShaH | syAdetat.h | yadi bhagavadavatArAtiriktau mahidAsakR^iShNau syAtAm.h | tadevakutaH | tatra pramANAbhAvAdityAshaMkAyAM tatsadbhAve pramANamAha || mahidAsa iti || tushabdaH prakR^itatvAnusandhAnArthaH | aitareyomahidAsobhagavadavatArAdanyosti devakIsutaH kR^iShNopi bhagavadavatArAddvitIyaH kapilashcha bhagavadavatArAdanyaH | nanvetesurAdiShu ke iti jij~nAsAyAmAha || traya iti || puretyasyottaratrAnvayaH | nanvidamayuktam.h | atroktamahidAsasyaitareyatvashravaNAt.h uttaroktakR^iShNasya cha devakIsutatvashravaNAt.h | anyatrokta kapilasyApi AsuriprabhR^itishiShyakatvashravaNAt.h | teShAM cha krameNabhagavadavatAramahidAsAdidharmatvAt.h | nachAnyamahidAsakR^iShNayoH bhagavannAmitve.anyakapilatachChiShyayoH bhagavadavatArakapilatachChiShyanAmitvecha nimittamasti | prashiShyanAmaikyaM cha shrUyamANamanupapannam.h | vedapratipAdyAshchaiteshrUyante | nahi narANAM kAraNena vinAvedapratipAdyatAyuktA | ata ete bhagavadavatArA eva | phalakathanaM tu kathaM chinneyamityAshaMkAyAM nAmaikyAdau nimittamAha || puretyAdinA || eta iti vartate | viShNunAsvasya nAmaikyaM tanmAtrAsvamAtushcha nAmaikyaM syAdityabhiprAyeNetyarthaH | nAmaikyaM viShNurupakapilatachChiShyaprashiShyairiti sheShaH | evamevaviShNurUpamahidAsAdivadeva aitareyatvAdinAvedoktAshcheti sambandhaH | chashabdastanmAtR^ishiShyaprashiShyA api tanmAtrAdinAmina AsannityAha || munayopyAsan.h hishabdoyamarthaH | prasiddha ityAha || yasmAdevaM varAnpradadau tasmAditi hetvarthe vA | uktArthe kAlakIyagatameva sthAnAntarasthaM vAkyamudAharati || mahidAsa iti || ShoDashashataM jIvItyuktaH shrutAviti sheShaH | atrakAraNamAha || traya ityAdinA || khaM0-16 || tatashchAyaM khaNDAtharH || puruShodhikArI jIvaH ahaM viShNupUjArthaM yaj~na ityupAsanaM karvIta | vAveti nipAtasamudAyastasyAdaranairantaryarUpetthaM bhAvadyotakaH | atra puruShasya yaj~narUpatve prasiddha yaj~nasAmana bhAvyam.h | prasiddhayaj~ne cha sAmAnyataH savanatrayAtmakamekaM prasiddhaM tachchAtra tasya yat.h ShoDashottaraM shatamAyustaditi j~neyam.h | atha tatra prAtaH savanaM tatsthAnIyamatrAha || tasya yAnIti || tasya puruShasya tasyAyuShomadhye yAnipUrvANi chaturviMshati varShANi tatprAtaH savanaM chaturviMshati varShANAM prAtaH savanatvaM kathamityata Aha || chaturviMshatyakShareti || kiMtata ityata Aha || gAyatraM hIti || prAtaH savanaM gAyatram.h | gAyatrIchChandaskaM prasiddham.h | tathAcha chaturviMshativarShAtmakasyAyuShaH prAtaH savanajApyagAyatyakSharasaMkhyAsAmyAtprAtaH savanatvoktiriti bhAvaH | prasiddhayaj~neprAtaH savanaM vasusvAmikaM prasiddham.h | atotrApyuktaM prAtaH savanaM vasusvAmikamityAha || tadasyeti || asya puruShayaj~nasya tat.h uktaM prAtaH savanaM vasavodevAH anvAyattAH anugatAH svAmina ityarthaH | nanvagnyAdInAM vasUnAmadhidaivarUpANAmadhyAtmaM puruShAyupyavisheShAtmakaprAtaH savanasvAmitAkathamityata Aha || prANA vA iti || ta evAdhyAtmaM prANA indriyAbhimAninovasavovasushabdavAchyatve na vivakShitA ityarthaH | teShu vasushabdaprayogenimittamAha || eta iti || hi yasmAdidaM sarvaM puruShAdiprANijAtamete vAsayanti tasmAdvAsanAdvasava ityarthaH | prANeShu hi dehevasatsusarvamidaM vasati nAnyatheti bhAvaH || 1 || kiMcha prAtaH savane prArthitAvasavastatra namadhikAriNaM etasmin.h prAtaH savanarUpechaturviMshati varShAtmake vayasi kiMchit.h jvarAdikamupatapet.h duHkhamutpAdayettadAsapuruShaH AtmAnaM yaj~naM manyamAnobrUyAt.h prArthayet.h vasUniti sheShaH | kimiti || he prANA indriyadevAH vAsanAdvasusaMj~nAyUyaM idaM chatuvirMshati varShAtmakaM memamayaj~narUpasya prAtaH savanaM vartate tat.h | mAdhyAndinaM savanaM anusanta nutamAdhyandrinena savanena tadrUpeNAyuShAsahitaM kurutetyarthaH | mAhaM yaj~noyuShmAkaM prANAnAM vasUnAM prAtaH savaneshAnAM madhye bhavatAM tatrAdhipatyesatIti yAvat.h | evamuttaratrApi | vilopsIyavilupyeyavichChidyeyetyarthaH | itishabdaH prArthanamantrasamAptyarthaH | prAtharnaM moghaM kiM netyAha || uddhaiveti || tataH prArthanAt.h tato jvarAderudetyevaha udgachChatyevahi | tadevavivR^iNoti || agada iti || vyAdhirahito bhavatItyarthaH || 2 || atha yAnichatushchatvAriMshadvarShANItyAdipUrvavadvayAkhyeyam.h | rodayanti prANidehesvAnavasthAnenAtorudrA ityarthaH | idaM sarvaM shabdAdi viShayajAtam.h || 3 || 4 || Adadati viShayIkurvanti j~nApayantyata AdityA ityarthaH | tR^itIyasavanaM vartate | tadAyuH ShoDashottaraM vaSharshataM anusantanutatena pUrNenAyuShA sahitaM kuruta | yaj~naM samApayatetyarthaH || 5 || 6 || evaM svAtmanAM yaj~natayopAsya nirvighnaM pUrNamAyuH prAptavAnastikipamiti jij~nAsAyAmastItyAha || etaddhasmetyAdinA || etat.h puruShasya yaj~natvenopAsanaM vaikila tadvidvAn.h tat.h puruShayaj~nopAsanaM vidvAn.h mahidAsonAmataH itarAyA apatyamaitareyobhagavadavatAramahidAsAdanyomuniH Ahasma | he gadasaH tvaM me yaj~narUpasya mamaitachCharIraM kiM kimarthamupatapasi | yohaM yaj~no.anena tvatkR^itopatApena na praShyAminamariShyAmi | ato vR^ithAtavashravama ityarthaH | ityAhasmeti sambandhaH | sa evaM nishchayaH | ShoDashaM varShashataM ajIvat.h | anyopi yaH evaM yathoktaM puruShayaj~naM vedopAste sopyevaM nishchayaH ShoDashaM varShashataM javatItyarthaH | kvachitprAheti phaThyate | tadetishabdo.adhyAhAryaH | iti ramAprohetyarthaH || 7 || ShoDashaH khaNDaH || 16 || nanu prasiddha yaj~ne dIkShopasadastutashastrANi dakShiNAsoShyatyasoShyeti shabdovabhR^ithashchetyetAnisanti tatsthanIyAni kAni santi puruShayaj~na iti jij~nAsAyAmAha || sa yadashishiShatItyAdinA || apratipattivipratipattinirAsAya khaNDaM pramANenevavyAchakShANastAvadAdivAkyaM vyAchaShye || vyavAyetyAdinA || tushabdasteShAM vihitatvarUpavisheShavAchI | stutashastrAtmakAH sAmagAnamantrAtmakAH | shabdavattvasAmyAt.h | atha yattapa ityAdivyAchaShye || asya puruShayaj~nasya | dakShiNAdharmapoShakatvasAmyAt.h | tasmAdAhuriti vAkyaM vyAchaShye || soShyatItyAdinA || tasmAdityasyArthastata iti | puruShasya yaj~narUpatvAdityarthaH | punarutpAdanamityasyArthaH putrajanmanIti | tathAcha yathA yaj~nedevadattaH pUrvaM somaM soShyati | anantaraM somamasoShyeti shabdaH prayujyate tathA.atrApi yajamAnasya putrajanmani punarutpAdanarUpe Asanneya yajamAnabhAryAputraM soShyati | satichatasminna soShyetyAhuriti soShyatyasoShyetishabdavattvamubhayatra samamityarthaH | nanu putrajanmapuruShasya kathaM punarutpAnamityAshaMkAyAM tadupapAdayati || hItyAdinA || punarutpattinirUpaNasya prathamotpattij~nAnAdhInatvAttAmAha || prathameti || pituH yajamAnasyotpattiH prathamApravasaH putrasya putrajanmeta yAvat.h | sAtasya punarutpattiH putradehasya taddehAMshatvAt.h | AtmAvaiputranAmAsIti shruteriti hishabdAtharH | anyetu prasavomAturiti sheShaH | tarhi prathamotpattiH keti jij~nAsAyAmAha || prathameti || utpattirityanuvartata ityAhuH | tanmaraNamevAvabhR^itha ityetadvayAchaShye || yaj~nasnAnamiti || samAptisAmyAt.h | sontavelAyAmityetadaprataterekArthatva pratIteshcha vyAchaShye || tadeti || antavelAyAmityasyArthaH tadAmaraNakAla iti | pratipadyetetyasyArthodhyAyediti | sa ityasyArthaH pumAniti | yaj~narUpa ityarthaH | etadanantaraM shrutAvevamupAsanayA.aparokShaj~nAnantena cha bhagavatprAptiH bhavatIti vaktavyam.h | atra chArthadvaye R^ichaupramANatvena prastAvyodAharati shrutiH || tatraita ityAdinA || tadR^igdvayaM sUryaparatApratItinirAsAya krameNAnUdyavyAkurvan.h prathamAntAvadvayAchaShye || AdidityAdinA || idityasyArtha eveti | pashyanti uktopAsanayA | diveti tR^itIyApaMchamyartheti bhAvena diva ityuktam.h | para ityasyArthaH parata iti | tadevavishadayati || vaikuNTha iti || idhyata iti sAmAnyato vartamAna R^idhyukteH R^iddhiralpAkAdAchitkIcheti pratItiM vArayannAha || R^iddhatamameveti || yadyapi R^iddhatamamevasarvadAtathApi loka dR^iShyayA idhyata ityuchyata iti bhAvaH | vaikuNThasya divaH paratvaM prAguktaM smArayati || atha yadata iti || nanvatredhyata ityuchyamAnamAdityamaNDalameva kiM na syAdityata Aha || nacheti || tasyAntarikShagatatvAditi bhAvaH | udvayamiti dvitIyAM R^ichamanvayaM darshayan.h vyAchaShye || uttaramiti || jyotiH pashyantaH uktopAsanayeti sheShaH | svarAnandarUpaM jyotiriti vartate | jyotiH pashyantaH svaH pashyantaH ityuktyA jyotiH svaH padArtha yorbheprasaktAvAha || uttaramiti || nanvevaM jyotireva chetsvastarhi jyotiH pashyantaH svaH pashyantaH iti dR^ishidviruktiH vyarthAsyAdityata Aha || dviruktiriti || pUrvaM u udvayaM tamasasparIti vAkyaM udityetat.h aganmetyanenAnviyam.h | tathAcha tamasa udaganmodgatAH sma ityartha iti vyAkhyAtam.h | idAnIM prakArAntareNa vyAchaShye || udAkhyamiti || tamasodurgAyAH uttamamiti sambandhaH | athavAtamasonirgatyeti sheShaH | nanu bhavedidaM vyApyAnam.h | yadi bhagavata udAkhyatvaM prAmANikaM syAttadevakuta ityatastatra pramANamAha || tasyeti || devaM devatretyetat.h apratIteranvaya pradarshanapUrvakaM vAkyArthatAtparyArtha darshanena vyAchaShye || devatrAdevamiti || nanvAdityapatamevedaM vAkyaM na bhagavatparaM sUryamiti tachChuteH | devaM devatretyasya svAvarArettamatvena sUryepi sAvakAshatvAt.h | divaH paratvaliMgAdapi shruteH balavattvAditi chenna | divaH paratvaliMgasya niravakAshatayA bAdhAyogAt.h | shruteH cha bhagavatyapi sAvakAshatvAdityAshayena sUryashabdaM bhagavati nirvakti || sUribhiriti || pramANavirodhAchcha nAdityaparAvimau mantrAvityAshayenaitadvayAkhyAnarUpaM pramANamudAharati || ratirUpamiti || retasa ityasya tAtparyaM ratirUpamiti || hR^idipashyanti | edhavR^iddhau indhIdIptAviti dhAtudvayasyApi rUpamidhyata ityetadityAshayenoktaM yatpUrNaM sarvadA bhAtIti | uttaramuttaramuttamamiti padatrayArthaH uttamottamasUttamamiti || khaM017 || tatashchAyaM khaNDAtharH || sodhikArI ashishiShati attumichChatIti yat.h | pipAsati pAtumichChatIti yat.h | yachcheShyAprAptinimittaM naramata iti tAH kShutpipAsAratayosya svarUpabhUta yaj~nasya dIkShAH pUrvabhAvitvasAmyAt.h | duHkhasAmyAdityapyAhuH || 1 || atheti sAmyAntarakathana prArambhArtham.h | evamagr.api | saH ashnAtIti yat.h pibatIti yat.h iShyalAbhena ramata iti yat.h tat.h bhojanAdikamupasadaiH yaj~nAMgayajamAnavyApAravisheShaiH | samAnatAmeti | dIkShAnantaryasAmyAt.h || 2 || atha saH hasatIti yat.h jakShatibhakShayatIti yat.h yachchamaithunaM charatIti tat.h hAsAdikaM stutaiH sAmagAnaiH shastraiH shaMsanamantraishchasamAnatAmeti | shabdavattvasAmyAt.h || 3 || atha yattapaH kAyakleshAtmakaM shAstravichArarUpaM vA dAnaM satpAtrenyAyArjitavittAdeH ArjavaM dharmamArgemanovAkkAyakarmaNAmekapkAratvaM ahiMsAvyarthahiMsAbhAvaH satyavachanaM tA asya puruSha yaj~nasya dakShiNAH dharmapoShakatvasAmyAt.h || 4 || tasmAtpuruShasya yaj~narUpatvAdesya puruShasya punarutpAdanaM putrajanmarUpaM yadA AsannaM tadA asya bhAryAputraM soShyati yadA chaitadbhavati tadA.asoShyetyAhuH | prasiddhayaj~neyathA devadattaH somaM soShyati iti pUrvaM manantaraM cha somamasoShyeti shabdaH prayujyate | tathAtrApi soShyatyasoShyeti shabdasambandhostIti bhAvaH | puruShasya svapituH sakAshAjjanmaprathamaM svasmAtputrajanmapunarutpAdanarUpaM putradehasyApi svadehAMshatvAditi draShyavyam.h | tanmaraNaM puruShamaraNaM sya puruShayaj~nasyAvabhR^itho yaj~nasnAnaM samAptisAmyAt.h || 5 || atra tAtparyadyotanAya stutirUpa
marthavAdamAha || taddhaitadityAdinA || ghoronAmataH AMgirasaH gotrataH | tatpUrvakhaNDoktaM etat.h etatkhaNDoktaM puruSha yaj~naprakAraM kR^iShNAyadevakIputrAya bhagavadavatArAdanyasmaikasmaichidR^iShaye uktvAvakShyamANaM bhagavadupAsAprakAraMchovA cha | so pipAsa evAnyavidyAbhyo babhUva | asyAmeva vidyAyAM niShThAvAn.h jata iti yAvat.h | anyetu pipAsa eveti pAThamabhipretyasopi pipAsAdidIkShAdimAMshcha babhUvetyAhuH | ghora AMgirasaH kR^iShNAyakimuvAcheti jij~nAsAyAntadAha || sa ityAdinA || saH evaM yathoktayaj~navit.h antavelAyAM avabhR^itharUpamaraNakAle etatrayaM vakShyamANabhagavaddharmatrayaM pratipadyetadhyAyet.h | he bhagavan.h tvaM akShitamakShayosi achyutaM guNairachyutosi prANashaMsitaM prANAdAdhikyena sukhitosi iti pratipad.htetyanvayaH | etAdR^ishayaj~nadhyAnenAparokShaj~nAnaM tena bhagavatprAptirUpaM phalaM cha pratipadyata iti vaktavyam.h | asmi prathadvaye R^ichau prastAvyodAharati || tatreti || tatroktarthadvaye etevakShyamANedveR^ichau bhavataH || 6 || pratnasya purAtanasyAnAderetasaH ratirUpasya bhagavataH vAsenaramayatIti vAsaraM yat.h divAdivaH paraH parevaikuNThe idhyate pUrNameva sadA bhAti | tajjyotiH At.h it.h asmAdeva uktopAsanAsAdhyabhagavatprasAdAdeveti yAvat.h | sUrayaH pashyanti | svarAnandarUpaM jyotiH paripashyantovayam.h | punaH pashyanta ityuktirAdarArthA | tamaso.aj~nAnAdyanarthAdudaganma udgatAsmaH | na kevalametAvat.h kintu devatrAdevaM devaviShayepi devaM devAnAM devamityarthaH | sUribhiH prApyatvAtsUryaM tannAmakamuttaramuttaramuttam.h | uttamottamasUttamaM jyotiH vAsudevAkhyaM aganmaprAptAsmaH | ut.h udAkhyam.h | jyotiriti sambandhaH | tamasonirgatyeti sheShaH | tathAcha a na kriyAvR^ittiH navAvAkyabheda iti draShyavyam.h | itishabdasya bhavata ityanena sambandhaH | dviruktiruktAvadhAraNasharthA || 7 || saptadashaH khaNDaH || 17 || labdhAyuShaH puruShasya tatsArthakyArthamadhyAtmamadhidaivataM cha bhagavadupAstiM tatphalaM chAha || manobrahmetyAdinA || atrAntaHkaraNAdikamabrahmaiva brahmatayopAsya muchyata iti paravyAkhyAnamaprAmANikaM pramANaviruddhaM chetyAshayena AkAshobrahmetyubhayamAdiShyaM bhavatyadhyAtmaM chAdhidaivataM cheti vAkyamapratIteH pramANenaiva vyAchaShye || manaHsaMstha ityAdinA || tushabdo visheShArthaH | tamevAha || sAkShAditi || sAkShAdananyAdhInatvena manaHsaMsthonarudrAdiriveti | manonAmaka ityapi grAhyam.h | sa evetyuktyAsthAnabhedena shaMkAparihR^iteti j~nAtavyam.h | tathAchAdhyAtmaM manonAmakasya bhagavatodhidaivamAkAshemana AkAshanAnuvAdena samantAditi vyAkhyAnam.h | tadetachchatuShpAdityAdikaM adhyAtmaM jaDavAgAdi paramadhidaivaM chAgnyAdi devatAmAtraparamiti pratItinirAsAya vyAchAShye || vAsudevAdIti || tannAmAtattannAmA | vAgevabrahmaNashchaturthaH pAdaH | sogninAprANa eva brahmaNashchaturthaH pAdaH | sa vAyunetyAdivAkya chatuShyatAtpayarmAha || vAgAdistha ityAdinA || atrApi sa evetyanena sthAnabhedanimittabhedashaMkAparihAraH | tushabdaH svasya svasAhityopapAdakavisheShArthaH | tamevAha || IshoghaTitaghaTakashaktimAniti | sahetyanenAgninetyAditR^itIyA sahArtha ityuktaM bhavati | tapatItyasya karmAnuktestadAha || duShyAniti || athashabdaH samuchchayArthaH | bhAticha tapatichetyAdiphalapratipAdakavAkyachatuShyayaM vyAchaShye || evamityAdinA || kIrti shabdApunaruktatayA yashaH shabdamanuvadaMstadarthamAha || j~nAneti || brahmavarchasenetyasyAtharo brahmasamprAptyetyAdi | varityasya varaNenetyarthamabhipretyAha || samprAptyeti || tasyaiva bhAvapradhAnatvamabhipretyArthAntaramAha || muktigAmiti || AvirbhUtAmityarthaH | tathAcha brahmaNoviShNoH varaNaShana prAptyAchAyitaM sampAditamAvirbhUtaM varatvaM brahmavarchasamityuktaM bhavati | tathoktamaitareyabhAShye | parabrahmaNoviShNoH varaNAdavasamyak.h chAyitaM svarUpamiti | tapati cheti sambandhaH | khaM018 || tatashchAyaM khaNDArthaH || mananAnmanonAmAsAkShAnmanaH saMsthonArAyaNobrahmetyupAsItetyadhyAtmaM dehamadhikR^ityavartamAnabrahmaviShayakamupAsanaM nirUpitam.h | athAdhidaivataM devatAmadhikR^ityavartamAnabrahmaviShayamupAsanamuchyata ityarthaH | AsamantAtprakAshanAdAkAshanAmA | tannAmakadevasaMstho nArAyaNo brahmetyupAsIta | pUvaropAsanApekShaye yamupAsanAtishayitetyAshayenAha || AkAsha iti || yosau manaH saMsthonArAyaNaH sa eva AkAshasthomana AkAshanAmakaH | ata AkAshemana AkAshanAmako bhayarUpasadbhAvAdAkAsho brahmetyanenAdhyAtmamadhidaivataM chetyubhayaM rUpamAdiShyamupadiShyaM bhavati || 1 || tat.h adhyAtmaM etat.h adhidaivaM yadbrahma tachchatuShpAt.h chatvAraH pAdAyasyeti chatuShpAt.h | vAsudevAdirUpachatuShyayopetamityarthaH | adhyAtmaM tAvatpAdachatuShyayamAha || vAk.h pAda ityAdinA || vachanAdvAN^.hnAmAvAksaMstho manogata nArAyaNasya pAdovAsudevanAmAMshaH prANaH prakR^iShyanaitR^itvAtprANanAmAprANasaMsthasyaiva pAdoMshaH saMkarShaNAkhyaH chaShya iti chakShuH nAmAtatsaMsthaH pAdoMshaH pradyumnAkhyaH R^iNotIti shrotranAmAtatsaMsthaH pAdoMsho.aniruddhAkhyaH ityAdhyAtmaM manaHsaMstha bhagavadaMshAshchatvaronirupitAH | atrAdhidaivataM AkAshadigata bhagavadaMshAnirUpyaMta ityarthaH | agniraMganetR^itvAdagninAmAtatsaMstho vAsudevaH pAda ekoMshaH | AyuH j~nAnasvarUpatvAdvAyunAmAtatsaMsthaH saMkarShaNoparaH pAdaH | AdAnAdAdityanAmAtatsaMsthaH pradyumnonyaH pAdaH | dharmaj~nAnAti deshanAddiN^.hnAmAniruddhashchaturthaH pAdaH | atrApi pUrvapAdachatuShyayaj~nAnApekShayaitatpAdachatuShyaya j~nAnamatishayitam.h | agnyAdau vAgAdisaMsthAnAmapi krameNa sadbhAvAdityAshayenAha || itIti || agniH pAda ityAdinAdhyAtmaM vAgAdisaMsthaM chatuShyayaM adhidaivatamagnyAdisaMsthaM cha pAdachatuShyayamityubhayamAdiShyamupadiShyaM bhavati || 2 || tadava vishadayati || vAgeveti || vAN^.hnAmAyoyaM brahmaNaH chaturthaH pAdovAsudevaH sa evAgnisaMstho.agninAtannAmakena jyotiShAjyotirmayenavAsudevena saha bhAti tapati chaduShyAn.h | evaM vettuH phalamAha || bhAtItyAdinA || yodhikArI evamuktarItyAvedopAstesaH kIrtyAyashasAj~nAnasukhAtmakena brahmavarchasena brahmaNoviShNoH varaNena samprAptirUpeNa chAyitaM AvirbhUtaM varatvaM muktigaM yattena cha bhAti tapati chAj~nAnAdikam.h || 3 || evaM yaH prANaH chakShuH shrotrasaMsthastannAmAsaMkarShaNAdiH sa eva vAyvAdisthaH san.h vAyvAdinAmakena saMkaSharNAdyAkhyena jyotiShAsaha bhAtItyAdi yojyam.h | shiShyaM samAnam.h || 4-6 || aShyAdashaH khaNDaH || 18 || yatprAptyApuruShasya j~nAnadvArAmokShobhavati teShAM vedAnAM prAptisampAdikAmAdityaniShThAM kAMchana bhagavadupAstimAha || Aditya ityAdinA || asadevedamagra AsIditi vAkyaM pralaye shUnyAvasthAnapratItiM vyAhatiM cha parihartuM pramANenaiva vyAchaShye || tatprakR^ityeti || tadvAsudevAkhyaM brahmaprakR^ityAmAyayA samabhavat.h sambhogamakarot.h | tadANDaM niravartatetyetadvayAchaShye || tata iti || tataH sambhogAnantaraM tatvasR^iShyayAdi dvArA aNDamajAyatetyarthaH | atha yattadajAyatasosAvAditya iti vAkyaM prasiddhAdityaparamiti pratItinirAsAya vyAchaShye || tasminniti || tasminnaNDe | nanu bhagavata AdityanAmakatve maNDalAntargata sUrye kathaM tachChabdaprayoga ityata uktam.h | maNDale vidyamAnasya sUryasya niyantaiveti | tathAcha tadadhInatvAdati nyAyena tatra tachChabdaprayoga ityuktaM bhavati | chohetau | bhagavAnevetva shabda sambandhaH | puruShottama ityuttaravAkyatAtparyakathanam.h | tathAcha yataH puruShottamobrahmAdisarvadevopasthApyatvenottaravAkye kathitotobhagavAnevAdityanAmA na prasiddha iti yojanA | asadevedamagra AsIdityArabhyasosAvAditya ityaMtaM vAkyaM Adityo brahmeti prathamavAkyArthehetupratipAdakamityAshayena hetuhetumadbhAvaM darshayannAdityobrahmetyAdisAdhyAMshaM vyAchaShye || tasmAditi || evamutpannANDagarbharUpatvAt.h | yadenaM sAdhavoghoShA AgachCheyurityAdiphalavAkyatAtparyamAha || sarveti || ulUlava ityetadapratIteH anUdya vyAchaShye || ulUlava iti || evaM padArthamuktvolUlavoghaloShasha iti vAkyArthamAha || atimahAnta iti || ghoShAvedA ityarthaH | teShAmatimahattvamAnaMntyaM vyAptatvaM vA | anantAvai vedAH yAvadbrahmaviShThitaM tAvatIvAgiti shruteH | upachanimreDerannityetadanUdyApekShitaM pUrayan.h vyAchaShye || upacheti || evaM svavachanenoktArthadArDhyAyataM jAyamAnamityAdivAkyaMvyAkhyAnarUpaM pramANamudAharati || sUryeti || vedairityAdinAghoShA ityAdiprathamAtR^itIyArthe vyAkhyAteti j~nAtavyam.h | sarvANibhUtAnItyasyArthobrahmAdyA iti | udatiShThannityasyArtha upasthitA iti | ulUlavo.anUttiShThantItyasyArthaH upatiShThantItyAdi | tasmAdityasyArthota iti | tathAcha yasmAdbrahmAdyA upasthitA atodyatanA apyupatiShThantIti yojanApratiprattyAyanamityanayorartho nityamaMjaseti | sa ya etadevamiti phalavAkyamaihikamAtraparamiti pratItivAraNashayavyAchaShye || tadvidvAniti || mukto bhavet.h | vedAnAmAvAsopi bhavedityarthaH | tathAcha shrutyuktamupalakShaNamiti draShyavyam.h || khaM018 || tatashchayaM khaNDArthaH || Aditya AdityasthaH AdAnAdAdityanAmAparaM brahmeti | Adishyate upadishyata ityAdeshaH | AdityAMrgatamAdityanAmAnaM janArdanaM paraMbrahmetyupAsIteti yAvat.h | nanvAdityAMtargatasyaiva kuta upAstiH kartavyeti jij~nAsAyAM tasyANDAntargata jarAyvAdirUpaparvatAdyapekShayAgarbharUpatvenAtishayitatvAditi vaktuM tAvadaNDotpattiM nirUpayitumAha || tasyetyAdinA || tasyAdityAntargatasya bhagavataH upAsya tvopapattyarthaM vyAkhyAnam.h | sR^iShyeriti sheShaH | sR^iShyinirUpaNaM kriyata iti yAvat.h | kAraNasya pUrvabhAvaM darshayitumAha || asadeveti || idamasya jagatogrepUrvaM pralaye asat.h sadyate gamyata iti sat.h | nasat.h asat.h agamyaM brahmevAsIditi vaktavyam.h | tat.h vAsudevAkhyaM rUpaM samabhavat.h mAyayAsambhogamakarot.h | tattasmAtpunnAmakabrahmAdimahattatvAdichANDamaNDaparyantaM niravartatA.ajAyata | aNDamapi jatam.h | tat.h aNDaM saMvatsarasya kAlasya mAtrAM parimANaM pramANAntareyAvaduktaM tAvatparyantamityarthaH | ashayata anirbhinnasvarUpameva sthitaM babhUva | tat.h tataH pramANasiddhasaMvatrakAlapariNAmAdUrdhvaM nirabhidyatAdholokAshrayakapAladvayavattvavivakShayAnirbhiNNamiva | natu nirbhiNNameva | pramANAntaravirodhAt.h | antarlokAdikalpanAkShamAvakAshavisheShavajjAtamiti bhAvaH | te lokAshrayatvena vivakShite ANDakapAle aNDasambandhinI UrdhvAdhobhAgakapAlerajataM cha suvarNaM chAbhavatAmadhobhAgagaMrajatamayamUrdhvabhAgagaM cha suvarNamayamityabhavatAmityarthaH || 1 || tadyadrajataM rajatamayamANaDakapAlamadhobhAgagaM seyaM pR^ithivI pR^ithivIlokastatra vartata ityarthaH | atra pR^ithivIshabdenAtalAdayogR^ihyante | lokatrayavivakShAyAM teShAmapi bhUtvena vivakShitatvAditi dhyeyam.h | yatsuvarNaM varNamayamANDakapAlamUrdhvabhAgagaM sAdyaurdyulokastatsambaddha ityarthaH | atrApi dyushabdena maharAdInAM grahaNam.h | asyANDasya prasiddhAM DasAmyamadhikAriNAvashyaM j~nAtavyamityabhipretyatatsAmyamAha || yajjarAyvityAdinA || yat.h jarAyurgarbhapariveShyanaM tetatsthAnIyAH parvatAH | yadulbaM kalalaM saH tatsthAnIyaH sameghomeghaiH sahitonIhAraH | yAdhamanayaH shirAstAH tatsthAnIyAH nadyaH | yadvAsteyaMtasya vastaubhavamudakaM saHtatsthAnIyaH samudraH || 2 || atha yattat.h tatrANDejAyata garbharUpaM saH tatsthAnIyosAvAdityanAmAtatsaMstho janArdanaH | antirarikShalokopyubhayakapAlagalokamadhyasthastatra tyAdityAdinirUpaNena nirUpita prAya ityavadheyam.h | evaM chaivamutpannANDagarbharUpatvAdAdityAntargatasya bhagavata uktamupAsya tvaM yuktamityuktaM bhavati | nanvatrAdityashabdena prasiddha Aditya eva kiM na syAt.h | na syAt.h | asya gAyatyAdisarva vedAvedyatvAt.h | brahmAdidevatopAsyatvAchcha | na hIdaM prasiddhAdityesambhavatItyAshayenAha || taMjAyamAnamiti || taM jAyamAnaM prakaTIbhavantaM sarvANibhUtAni brahmAdIni ulUlavoti mahAntonantAvyAptAshcha ghoShAH gAyatyAdayovedAH | prathamAtR^itIyArthe | gAyatyAdibhiH vedaiH sarvecha kAmAH sarvaiH maMgala dravyairiti yAvat.h | anUdatiShThannupAsAmakurvanyasmAttasmAdadyatanAnisarvANibhUtAni savarekAmAH savaiH maMgaladravyaiH ulUlavoghoShAH atimahadbhiH gAyatyAdibhiH vedaiH tasyodayaM prati | ayanamastamayaM cha pratiprattyanUttiShThanti nityamaMjasopasthAnaM kurvanti || 3 || evaM vettuH phalamAha || sa ya ityAdinA || sayaH prasiddho dhikArI etat.h AdityAntargataM evamuktarItyA vidvAn.h AdityaM tatsaMsthaM tannAmakaM brahmetyupAste enamadhikAriNaM sAdhavopauruSheyAH ghoShAH vedAH agachCheyuriti yat.h tadabhyAshaH samIpa eva shIghrameva sarvavedaprAptiH bhavatItyathaH | prAptAshchavedAH na vmitAbhavantItyAha || upanimreDeraMshcheti || sarvadA upavaseyushchetyarthaH | idamupalakShaNam.h | mukto bhavatItyapi draShyavyam.h | dviruktiruktAvadhAraNArthetyuktam.h || iti shrImadAnandatIrthabhagavatpAdAchAryavirachitasya shrImachChandogopaniShadbhAShyasya TIkAyAM vedyAsatIrthapUjyapAdashiShyavedeshabhikShuvirachitAyAM padArthapaumudyAM tR^itIyodhyAyaH || 3 || 