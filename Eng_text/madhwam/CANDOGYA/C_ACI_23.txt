abhedaj~nAne taiH pUrvAbhedaj~nAnibhiH saha pAtayati vAyu kiMkaraiH | mahAtamastridhAproktamUrdhvaM madhyaM tatAdharamityukterabhedaj~nAnatAratamyAnusAreNeyaM phaloktiH | evameva khalusomyAchAryavAn.h puruSho vedeti vAkyaM sthAnAntarasthamapi rsatrA sambadhyata ita j~nApatimetadvAkhyatAtparyamAha || tasmAditi || jIvabhedena || ShoDashaH khaNDaH || 16 || nanu svamapIto bhavatItyasya viShNAveva rUDhiM sAdhayitumAha || svayaM bhUritIti || iti shabdena svayaM svAt.h svatantrAdbhavatIti vyutpatterityarthaH | nanu svayameva bhagavatIti svayaM bhUriti kiM na syAt.h | tena na svayaM shabdoviShNuvAchIti siddhayatItyata Aha || nahIti || AtmAshrayaprasaMgAditi bhAvaH | athApi bhavaduktArthekiM niyAmakam.h | vyutpattyantarasyApi sambhavAdityato brahmaNoviShNutve tAvat.h pramANamAha || ya iti || vidadhAti karoti | kiM chAtmabhUshabdastAvadviriMchavAchakaH | sacha tasya viShNujatvamevAbhidhatte | natu svAtmotpannatvaM AtmAshrayaprasaMgAdeva | nApi jIvotpannatvaMshrutivirodhAt.h | tatashcha tatsamAkhyAnAt.h svayaM bhUshabdopyuktArtha eveti bhAvenAha || Atmeti || bhUtatvAdutpannatvAt.h | AtmabhUriti viriMcha uchyata iti sambandhaH | AtmA bhagavAniti kuta ityataH tatra smR^itimAha || dattamiti | kiMchAjashabdaH tAvadviriMchavAchIti prasiddham.h | sopi tasya viShNujatvamevAbhidhatte | natu na jAyata ityaja ityanutpattim.h | yo brahmANamiti shrutivirodhAt.h | tataH tatsamAkhyAnAchcha svayaM bhUshabda uktArta eveti bhAvenAha || a itIti || aja iti viriMcha uchyate | ashabdasya viShNuvAchitve pramANamAha || aH itIti || nanvatra brahmAkAravAchyaM pratIyate na viShNurityato brahmashabdasya viShNuparatve tasyaivAkAravAchyatva prAptiriti bhAvena brahmashabdasya tadvAchitve smR^itimAha || vAsudevAditi || astvevaM svayaM bhUriti viShNujatvAt.h viriMcha uchyata iti kiMtata iti chet.h | svashabdasya viShNurUDhatva samarthanamapi prakR^itAnupayuktamityata Aha || tata iti || yataH svashabdo viShNAveva prasiddhastataH svamapIto bhavatItyasya viShNuM ApnotIti vyAkhyAnaM yujyata ityarthaH | nanu svashabdasya viShNuparatvepyapItashabdenaikyamuchyate | yAvaduktaM bhavatyekIbhavatIti tAvat.h apIto bhavatIti | ato apIto bhavatItyasya ApnotIti vyAkhyAnaM na yujyate | tathA sati ito bhavatItyeva vaktavyatayA apI ityasya vaiyarthyApatteriti chenna | tvanmate svashabdasya apyaikyaparatvena asya vaiyarthyApatteH | kiMcha kimapItashabdasya aNDavR^ittimAshrityaikyArthatvaM uchyate uta avayavavR^ittim.h | nAdyaH | apIta ityasya bhavateshchAkarmakatvena shrutadvitIyAyogAt.h | ashrutatR^itIyAkalpanAprasaMgAchcha | dvitIye tu naikyamasmAllabhyata ityAshayavAnAha || apyaya iti || yadyapyatrApItinarAmeti vaktavyam.h | tathApyapyaya iti tatsamAnArtaka shabdanirvachanaM tadanyeShAmadarshanaM apyayoyaM samuddiShyo na svarUpaikatAkvachiditi shruti sUchanArtham.h | adarshanamadarshanavishiShyAprAptiriti shrautapadArthaH | avij~neyatvena prAptiriti sheShaH | apirapidhAne vartate | ayapagatau | bhAvekvip.h | tatashchAvij~neyatvena tirodAnena gatiH prAptirapyayashabdArthaH | praveshastvarthalabdhaH | api hi tasya praptiH praveshe sati sambhavatIti | pralayepyapyayashabdasyaitadeva nirvachanam.h | pradhvaMsastu pramANAntaragamyaH | evaM cha tamApnotIti prAgudAhR^itavachane.avij~neyatveneti pUraNIyamiti na doSha iti bhAvaH | anenApIta ityasyAvij~naShayatvena prAptaH praviShya ityartha ukto bhavati | iNogatyarthatvAt.h niShThApratyayasya kartrarthatvAt.h | atra smR^itiM chAha || avij~nAtamiti || kriyAvisheShaNametat.h | prAptamiti sheShaH | praviShyamityartha labdham.h | samudresamudramapItA ityuchyante | tAH samudramevApi yantItyAdau etena samudramapi yantItyasya samudrAtmapaikatAM gachChantIti vyAkhyAnaM pramANaviruddhamiti sUchitam.h | prajA apItA ityuchyante | kiMcha tiShThatu tAvadayaM shabdadoShaH | yadi jIvasya brahmabhAvaH syAt.h tadAsvamapIto bhavatIti vAkyaM tadartakaM syAt.h | nacha sosti | ato bAdhitArthaM syAditi bhAvenAha || nacheti || tadbhAvobrahmabhAvaH | kuto neti chet.h | svamapIto bhavatIti vAkyaM tAvatsuptamukto bhayaparam.h | svapnAntaM me somya ityupakramAt.h | suptiprakAraNasya muktiparatAyAshcha svApyayasampattyoranyatarApekShamiti sUtrakR^itAnirNItatvAt.h | nachedaM sUtraM vAjasenaya kasuptiprakAraNanirNAyakamiti vAchyam.h | tathAsati shvetomukhatvahAneH | nachaivaM svapnasyAntaH suShuptiriti tamApnoti mano nAmA saMsArIti vyAkhyAnavirodhaH muktiparatAyA anivAraNena tadupapatteH | svargaH suShuptirityAkhyAM ukterapi yataH sameti vachanena bhAShyastha suShuptishabdasya muktiparatAyA apyupapatteshcha | tathAcha smR^itiH | svaM kulAyaM yathApItaH pakShIsyAdevamIshvaram.h | apyeti jIvaHprasvApemuktau chAnyopi san.h sadeti | tatashcha svamapIto bhavatItyuchyamAno jIvasya brahmabhAvaH kiM suptasya muktasyA vA | pakShadvayamapi dUShayati || utthitasyeti || na jIvasya suptasya muktasya vAtadbhAvosti | suptisaMsArayoH sakAshAt.h | utthitasya prabuddhasya muktasya vA suptisaMsArayoH parAmarshadarshanAt.h | nacha brahmaNo jIvavadahamasvApsaMduHkhyAsamityAdi rUpeNa suptisaMsAraparAmarshosti | sarvaj~nasya tasya tatkAraNAj~nAnasyaiva abhAvAt.h | nacha viruddhadharmAdhikaraNayoH aikyaM dR^iShyamiti bhAvaH | nanvastu supterutthisya suptiparAmarshaH asvApsamiti pratyakShasiddhatvAt.h | saMsArAdutthitasya muktasya saMsAraparAmarshostIti kuta ityata Aha || ahamiti || ahaM sarvaM jagadabhi abhibhUyAdhipatitvenanAbhavamiti muktabrahmavAkyam.h | asya muktaparatve vipratipannaM pratispaShyAM smR^itiM chAha || Ajanmeti || janmArabhya maraNaparyantaM anubhUtaM duHkhaM smR^itvA idAnIM etAdR^ishaduHkhAdvimuktA iti muktA harShamavApnuyurityarthaH | atra muktaj~nAnasya smaraNatvaM nAmapUrvAnubhUtArthaviShayIkaraNonmukhatvam.h | ata eva Ishasya bhaktaviShayakasmaraNaM niruktamanyatra | bhaktAnAM smaraNaM viShNornityaj~naptisvarUpataH | anugrahonmukhatvaM tu naivAnyatkiMchidiShyata iti | kiMcha yadi jIvasya suptau brahmabhAvaH syAt.h tarhi tadA brahmabhAvAnubhavaH syAt.h | tathAcha supterutthitena suShuptyAdikaM iva tadbhAvaH parAmR^ishyeta anyathA suptyAdikamapi na parAmR^ishyata | nacha parAmR^ishyate | kasyApi prabuddhasya ahaM brahmIbhUtosmIti parAmarshAdarshanAt.h | ato na suptau jIvasya brahmabhAva iti bhAvenAha || tadbhAvasyeti || nacha jIvasyeti pUrveNa sambandhaH | kiMcha suptau muktau vA na jIvasya brahmabhAvosti | tadA prAj~nAtmasampariShvaMga shruteH | nachAbhede sampariShvaMgaH sambhavatItyAha || prAj~neneti || sampariShvaMgopyekIbhAvaH kiM na syAdityataH shrutyarthanirNAyakaM sUtraM paThati || suShuptIti || prAj~nenAtmanA sampariShvaktaH prAj~nenAtmanAnvArUDha iti suShuptyutkrAnti prakAraNayoH jIvasya IshvarAt.h bhedena vyapadeshAditi sUtrArthaH | shruti sUtremuktipecha bhavataH | suptiprakaraNasya muktiparatAyAH sutrakR^itaiva nirNItatvAt.h | kiMcha na svamapIta iti vAkyaM jIvasya brahmabhAvAbhidAyakam.h | yato atraiva navaprakaraNyAmAdyaprakaraNe sanmUlA iti jIvasya sanmUlakatvAdikam.h | sampatsyAmaha iti ta iha vyAghroveti dvitIya prakaraNe AgachChAmaha iti ta iha vyAghroveti tR^itIyaprakaraNe cha bhinnasya vastuno bhedAparij~nAnAt.h vyAghrAditvApattirUponarthaH | sa eSha iti chaturthaprakaraNe jIvasya bhagavadadhInatvam.h | aNvya ivemA iti paMchamaprakaraNe jIvasya suj~neyatvepi bhagavataH paramasUkShmatvena durvij~neyatvam.h | lavaNametaditi ShaShThaprakaraNaSha cha bhagavatsAmarthyasya dR^ishyamAnatvepi bhagavato durvij~neyatvam.h | etAM dishaM gandhArA iti saptamaprakaraNe cha AchAryopadeshamantarA bhagavato durvij~neyatvaM ata eva tadbhedasyApi durvij~neyatvam.h | teja ityaShyamaprakaraNe j~nAne jIvasya bhagavadadhInatvam.h | apahASharIditi navamaprakaraNe chAbheda bhedaj~nAnayoH hatimuktiphalakatvaM chochyate | nachaitadabhedadesambhavatIti bhAvenAha || sanmUlA ityAdinA || ityAdivAkyamiti sheShaH | chashabdAt.h pUrvoktanmUlatvAdi sa samuchchayaH | navakR^itvaH sadR^iShyAntati tAtparyadyotakam.h | abhyAsopapattyostAtparyaliMgatvAt.h | navakR^itva ityuktobhyAsobhedamAtre draShyavyaH | nanvatra navaprakaraNyAM jIveshabhedopyuchyate | tatvamasIti navakR^itvaH shravaNAt.h | ataH tadanusAreNasvamapIta ityupakramavAkyamapi jIvasya brahmabhAvAbhidAyakamiti chenna | sa AtmA.atatvamasItyatrobhayathApi padachChedasambhavepi bhedAbhidAyaka asandigdhadR^iShyAntavAkyabalena atatvamasIti padachChedena bhedaparamevedamiti nishchayAt.h | yathA sa dharmaghaTa dR^iShyAntAbhidAnasAmarthyAchChabdo nitya iti pratij~nAsandigdhAtharApyanityatAviShayeti nishchIyate tadvat.h | yadAtu ekamapi bhedaviShayatvena asandigdhAbhidhAnaM sandigdhapratij~nAvAkyArthanishchayAyAlaM tadAkimuvaktavyaM na vasvapi prakAraNeShu navAsandigdhArthAnibhedaviShayANi dR^iShyAntAbhidAnAnAni | nachaivaM abhede kashchiddR^iShyAntaH abhihitaH | yena tatvamasIti padaM vichChadyatasyAbhedaparatAnishchIyeteti bhAvenAha || nacheti || tadeva vivR^iNoti || nahIti || alpAch.htaramityasya anityatvAt.h shakunisUtrayoriti sAdhu || vR^ikShaparamAtmanoriti || jIvavR^ikShayorityanyatroktasyApyayamevArthaH | dhAnAparamAtmanorityanenANimashabdaH paramAtmaparovagamyate | ata evAnyatrANimadhAnayorityuktam.h | niyataM parAdhInaM j~nAnaM yasyAsau niyata j~nAnojIvaH | aniyatamaparAdhInaM j~nAnaM yasyAsAvaniyataj~nAno bhagavAMstayorityarthaH | svamapIta ityatra jIveshAbhede pratipAdyatayA vivakShite sati dUShaNAntaramAha || maheti || syAnmahAtAtparyavirodho.abhede yadi tadvirodhyarthe tAtparyaM pramitaM syAt.h | tadeva kuta ityata Aha || viShNoriti || hishabdo hetau | abhihitaM hIti abhidAnaprasiddhidyatoko vA | sarvapramANAnAM pratyakShAdInAm.h | atra pratyakShAnumAne AgamAnukUle vivakShite | mahAtAtparyamatishayena tatsidhyarthaM pravR^ittatvam.h | bhagavatA vAsudevena | tena yomAmityAdyasmachChabda viShayodashirtaH | vedavyAseneti vA | nachAbhede sarvotkarShaH sambhavatIti bhAvaH | kutrAbhihitamityataH tadvAkyamudAharati || dvAvimAvityAdinA || kSharaH sarvANItyArabhyaiva kutrachitpAThaH | tatra tAvataiva vivakShitArthasiddheH pUrvArdhAnudAharaNam.h | idaM shlokapaMchakaM anyatra vyAkhyAtam.h | atra bhavato vAsudevasya kSharAkSharottamatve pauruShayApauruShaya Agamasya mahAtAtparyaM astIti yomAmiti vettuH phalakathanAt.h avagamyate | ityabhihitamityanvayaH | kiMcha yajj~nAnAnmokShobhavati tatraiva mokShaprayojanakasarvAgamAnAM mahAtAtparyaM yuktam.h | mokShashchasarvalokamaheshvaratvAdi vishiShyasya bhagavato vAsudevasya j~nAnAdeva | ataH tatraiva mahAtAtparyaM sarvAgamAnAmi bhAvenAha || bhoktAramiti || shAntiM moNam.h | kiMcha j~nAnaM te hamiti pratij~nAya yajj~nAtve havedAdiShu j~nAtavyaM nAvashiShyate iti prashasya mattaH parataraM nAnyaditi mayi sarvamiti cha bhagavataH sarvotkarShoktyA cha tatraiva sarvAgamAnAM mahAtAtparyamiti bhAvenAha || j~nAnamiti || atra j~nAnavij~nAnashabdau j~neyavij~neya bhagavanmAhAtmyaparau | ahameva parataromattonyatparataraM na kiMchidapItyarthaH | tena tarapo.anyashabdasya cha na vaiyarthyam.h | bhagavataH sarvotkarSha eva sarvAgamAnAM mahAtAtparyamityatra vAkyAntaramapyAha || rAjeti || rAjeva rAjA | rAjAchAsau vidyAcheti rAjavidyA pradhAnavidyA | pratyakShanAmakaM brahmAvagamyate yena tat.h pratyakShAvagamam.h | sarvaM jagaddhatta iti dharmo bhagavAn.h tadviShayaM dharmyam.h | pratij~nAtavidyAyAH vakShyamANArthe tAtparyadyotanAya tatra niShThA rahitAnAM nindAmAha || ashraddadhAnA iti || pratij~nAta vidyAmAha || mayeti || tarhi kimiti na dR^ishyata ityata uktam.h || avyaktamUrtinoti || matsthatvepi yathA pR^ithivyAM spR^iShTvAsthitAni na tathA mayi ityAha || nacha matsthAnIti || atra rAja vidyeti pratij~nAyAshraddadhAnA iti tAtparyaj~nApanAyArthavAdamuktvAmayAtatamityAdinA bhagavadutkarShasyaivoktatvena tatraiva sarvavidyAnAM tAtparyamiti j~nAyate | tarhi kechit.h kataMtvAmavajAnantItyata Aha || avajAntIti || mAnuShIntanuM mUDhAnAM manuShyavatpratItAM natu manuShyarUpAmItyarthaH | bhUtaM sarvadA vidyamAnam.h | mahat.h deshato vyAptam.h | IshvaraM guNatonantamiti bhUtamaheshvaram.h | bhAvaM yAthArthyam.h | kAcha teShAM gatiritya Aha || moghAshA iti || moghAshAH vR^ithAshAH | bhagavaddveShibhirAshAsitaM AmuShmikaM na kiMchidApyata ityarthaH | moghakamA
rNaH | yaj~nAdikarmANicha teShAM vR^ithaivetyarthaH | moghaM j~nAnaM tatvaviShayaM yeShAM te tathoktAH | kenApi brahmarudrAdi bhaktyAdyupAyena na kashchit.h puruShArthaH AmuShmikaH tairApyata iti bhAvaH | dveShakAraNamAha || rAkShasImiti || netaredviShantIti dasharyituM devAnAha || mahAtmAna iti || atrAvajAnantItyAdinA nindArUpasya mahAtmAna iti stuti rUpasya chArthavAdasyoktyA cha tAtparyaM j~nAyate | bhagavadutkarShaj~nAnasyaiva mokShasAdhanatvokteH tatraiva tatphalakairAgamaiH tAtparyavadbhirbhavitavyamiti bhAvenAha || yomAmiti || anashcheShyayitA AdishchasarvasyetyanAdiH ajatvena siddheritarasya kiM cha j~nAnAnAmuttamaM j~nAnaM pravakShyAmIti pratij~nAya yajj~nAtveti vedArtavichArakANAM etat.h j~nAnAdeva mokSha ita prashasya mama yoniriti prakR^itipatitvAt.h utkarShAbhidhAnAt.h tattaiva tAtparyaM sarvAgamAnAmiti bhAvenAha || paramiti || mahadbrahmaprakR^itiH | evaM gItAvachanaiH bhagavadutkarSha eva sarvAgamAnAM mahAtAtparyamavagamyata ityuktaM | tatraiva spaShyaM vachanAntaramapyAha || yemAmityAdinA || na kevalaM j~nAnasthairyaM mokSha heturapi tu bhaktisthairyamapIti bhAvenAha || yetviti || tadviparItaj~nAninAmanarthamAha || ya iti || parAyaNaM prApyam.h | nigamayati || yashcheti || tasmAdityAdau yojyam.h | chashabdaH prakR^itatvAnusandhAnArthaH | kiMtata ityata Aha || pramANAnIti || tasmAdityAdau grAhyam.h | pramANAni pratyakShAnumAnAgamAH | tarkA iti dUShaNAnumAnam.h | yasmAdevaM bhagavadguNapUrti j~nAnameva tatprIti dvArAmokSha hetustismAnmokSha prayojanakAnyakhilAni pramANAnitarkAshchaitatparA eva | guNapUrNatva j~nAnajananAyaiva pravR^ittA ityarthaH | tathAcha shrutiH | natAdashI prItirIDyasyetyAdikA | ityadau abhihitamityanvayaH | bhagavadutkarShaj~nAnAdeva mokShaM vadantI shrutirapi viShNorutkarSha eva sarvapramANAnAM mahAnopAsyaH | kasmAt.h | bhUmA bhUmaguNoguNarAshito yataH kratuvadvishiShyaH | katham.h | yasmAdbhUmaivopAsitaH phalaM vidhatte naivAbhUmA tasmAdityarthaH | yaste mayastvapradhAno na bhavati | tvaddUShaka iti yAvat.h | tamasunvantaM savanopalakShitaM svakarmAkurvANamata eva durnashamAdhikyena duHkhAkhyanAshayogyam.h | samantadyogyatAnusAreNeti yAvat.h | jahitamasipAtaya | asmabhyaM tvatpradhAnakebhyaH sunvadbhayashchAsya pUrvoktasya tvanmAhAtmyasya vedanaM daddhidehi | kutaH yataH sUrishchit.h j~nAnyeva | ohate ohAk.h tyAge saMsAraM tyajati | mokShaM prApnotItityarthaH | asya parameshvarasya samahimAsatya eva | shavomokShasukhamuddishya | vipradhAnakeShu yaj~neShu taM gR^iNe | asya puruShasyaitAvAn.h pUvarokto mahimAnakevalametAvAn.h | kintu puruShotaH pUrvoktAdapi mahimnojyAyAnityuktameva tamevaM iti parAmR^ishyatajj~nAnasya mokShasAdhanatvamuchyate | nanu tatra tatra sR^iShyayAdyukteH kathaM sarvAgamAnAM viShNUtkarShatAtpayamitya Aha || sR^iShyiriti || mokShauchetyetekathyante vedAdau | tatra hetumAha || yasyeti || pravR^ittA iti sheShaH | choyasmAdityarthe cha | idamapi kuta ityata Aha || j~nAtveti || chohetau | adyAtamasya avagatisAdhanatvAt.h avavo vedAH | asyendrasya taM mahimAnam.h | pUvarthApUrvamiva | adyApi svayogyatAnusAreNa stuvantItyarthaH | viShNUtkarSha eva sarvAgamatAtparyaM cheddharmAdisiddhirnasyAdityata Aha || maheti || tatonyatra | visheShato mahAtatparateti vA visheShata utkarSha iti vAnvayaH | atraiva sUtramapyAha || bhUmna iti || sarvaguNeShu bhUmaguNasya jyAyastvaM mukhyato vedapratipAdyatvamiti bhagavataH pUrNatvadR^iShyirevAdhikyena vedAdi sAdhyeti cha sUtrArthotrAbhimataH | yadvA bhAShyadishAsUtradvayepi viShNoH pUrNatvopAsanenaiva mokShoktaH tadanyathAnupapattyA sarvavedAnAM tatraiva mahAtAtparyamityavasIyate | advaitavAdinastvAhuH | shArIraparAbheda eva sarvAgamAnAM mahAtAtparyam.h | tatvamasi puruSha evedaM sarvamekamevAdvitIyamahaM brahmAsmi | yosau sohamityAdAva bhedasyaivokteH | abhyAsaphalAdinA tatparatvAvagateshcha | evaM chaitadanurodhena anyasyApyAgamagasya tatraiva yathAyathaM tAtparyaM varNanIyamiti | tannirAkaroti || nacheti || na kevalaM pramANAbhAvaH | kintu tadvirodhashchetyAha || atatvamasIti || nanu tattvamasIti padachChedena abhedAbhyAsa evAyaM kiM na syAt.h | na syAt.h | nachAbhede kashchiddR^iShyAnta ukta ityuktatvAt.h | sUtravirodhaM chAha || bhedeti || yaduktaM paruSha evedaM sarvamiti shrutirabhedemAnamiti tadasat.h | shrutyaiva tasya anyathA vyAkhyAtatvAditi bhAvena tAM shrutimudAharati || puruSha ityAdinA || puruSha evedaM sarvamiti vAkyaM cha yadbhUtaM yachchabhavyaM tadidaM sarvaM puruSheNa vyAptamityarthaH | sarvAbheda evArthaH kiM na syAdityata uktam.h || nacheti || pratItiH eva vastUpagamesharaNam.h | pratIyate cha sarvAbhedaH tatkathaM na bhavatItyataH sAmithyA dR^iShyirityAha || AtR^iNAditi || nanu puruSha evedaM sarvamityasya puruShedaM sarvaM vyAptaM ityapi vyAkhyAnaM na yujyate | saptasuprathameti sUtreNa puruSha iti prathamAyAH tR^itIyArthatvepi vyAptashabdAshravaNAdityataH shrutiH svayamevAha || dadhIti || dadhisaktavoghR^itaudanamityAdau vAkye yathAsikta shabdAbhAvepi dadhisiktAH saktavoghR^itastiktamodanamiti siktashabdovagamyate tathA prakR^itepi vyAptashabdovagamyate yogyatAbalAdityarthaH | anyetu nanu vyAptashabdAbhAvAt.h puruSha evedaM sarvamityasya puruSheNa vyAptamiti kathaM vyAkhyAnamityataH taddR^iShyAntoktyA ghaTayati || dadhisaktava iti || vyAptashabdogamyate tadatharovagamyate | tathA prakR^itepIti bhAvaH | udAhR^itaH udAharaNe vyAptashabdAbhAvepi tadarthovajamyata ityuktam.h | tajj~nApi kAM shrutiM paThati | dadhIti ityAhuH | prakArAntareNa puruSha eveti vAkyavyAkhyAnarUpAM shrutiM paThati || puruSha iti || iti vAkyaM nenIyata ityarthakamityarthaH | nenIyate punaH bhR^ishaMvAniyamyate | yadvA nenIyate visheSheNa prApyate vyApyata ityarthaH | NIJN.h prApaNa iti dhAtoH | evaM cha pUrvokta dArDhyAya shrutyantaramidam.h | evaM mahAtAtparyavirodhashcha abheda ityuktamupapAdyopasaMharati || ata iti || aikye tAtparyamityatra pramANAbhAvAt.h svapakShepramANasadbhAvAchchetyarthaH | yadyapi vakShyamANarItyA vaktavyasheSho astyeva | tathApi yadaikye sarvAgamatAtpayarsAdhakatvena udAhR^itaM vAkyaM taduktarItyA bhagavadutkarShasAdhakameva | ataH tenaiva sarvapramANAnAM bhagavadutkarSha eva mahAtAtparyAvagateH shArIraparAbhedaM vadatAM tadvirodhaH | evaM cha bhavatprayuktApi shAchIbhavantameva anudhAvatIti sUchayitumatra ayaM upasaMhAraH | syAdevaM yadi shArIparAbhede bhagavadutkarShavirodhI bhavet.h | sa eva kathamityataH tatprakAraM pramANenaiva darshayati || aj~nAneti || sarvadA j~nAnasukharUpaM viShNumahamasmIti ye viduste viShNoH aj~nAnaduHkhamantAraH | kutaH sharIriNo.advaitaj~nAnino yAvajj~nAnaM tAvadaj~nAnaduHkha sambandhAt.h | yata evaM tataH tenIchatAM viduriti yojanA | nIchatA chotkarShavirodhinIti siddhamiti bhAvaH | tajj~nAnasya mithyAj~nAnatvakhyApanAya tadbhavamanarthamAha || viShNoriti || haraNamatrAnyathAj~nAnameva | nanu duHkhAdyanarthasya pApaphalatva shravaNAt.h kathaM viShNUtkarShaharaNa phalatvamityata Aha || ya iti || sarvamapi pApaM karmakR^itamevetyarthaH | tadevAha || choreNeti || choratvasyaiva vivaraNamIshApahAriNaShati | abhede khalvekasheShaH syAt.h | tatra jIvAvasheShe dhyAtesphuTaM paramAtmApahAritvam.h | jIvabhAva pravilayepyaishvaryApalApAtparamAtmApahAritvameva | aikyaj~nAnino brahmastena tvaM vachanAntareNApyAha || aikAtmyamiti || yadaikAtmyaM sarvAtmanAM brahmaikyaM nAma idamanaipuNAH avidyamAna naipuNAH kechidbrUyuH | teShAM tathA vachane kiM mUlamityata uktam.h || shAstreti || ahaM brahmAsmItyAdi shAstrANAM tatvamabhipretAtharmavij~nAya brUyuH | kathamaj~nAnamAtreNa taduktirityata uktam.h || tatheti || aikya pratipAdakavAdasadR^ishoyovAdaH ekavibhaktitvAdirUpaH saH balaM eShAnte tathoktAH | ahaM brahmAsmItyAdi vAkyAnAM tAtparyamavij~nAya ApAtataH pratIta evArthe bhrAntA ityarthaH | sarveShAM avidyamAnaM shAstratatvAj~nAnAdikaM teShAM eva kiM nimittamityata uktam.h || kAmeti || kAmakrodhAdInAM mithyAj~nAnahetutvamichChAdveSha samutthena dvandvamoheneti smR^iti siddham.h | evaM aikyaM manyamAnAH brahmastenAH | kAmAdInAM AgantukatvAt.h mUlakAraNamAha || nirAnandA ityAdinA || etena adhamAnAM svarUpa yogyatAM lakShayati | nanu dvAsuparNetyAdi shAstreShu virodhiSha satsu kathamaikyaM brUyurityata Aha || yAthAtathyamiti || bhedaparANAM shAstrANAM yAthArthyaM avij~nAya shAstradasya vastAnyatatvAveda kAnIti manyamAnA ityarthaH | tathApi sarvaj~natvAlpaj~natvAdi viruddhadharmAdhikaraNatva anumAna viruddhamaikyaM kathaM brUyurityata Aha || vaiguNyameveti || jIvabrahmaNoH tatvato nirguNatvameva pashyanto guNAn.h sArvaj~nAdi guNAnnaviniyaMjate tatsvarUpeNa na yojayanti | evaM bhUtAnAM phalamAha || teShAmiti || tamoguNa prachurasharIrANAm.h | tamo narakavisheShaH | parAyaNaM prApyam.h | nanvahaM brahmAsmItyAdinA sphuTamaikyaM pratIyate | ataH tadbalAdbheda shAstrAdeH atatvAvedakatva kalpanaM yuktamevetyata Aha || yata iti || svarUpataH parimANabhedato jAtito jIvatvAdi jAtibhedataH shrutitaH dvAsuparNetyAdi shruteH | arthataH prayojanabhAvAbhAvAbhyAM yataH sa bhagavAnanyaH pratIyate ataH sosmIti sambandhonvayo saMhito.ayogyaH kathameva syAdityarthaH | ahaM brahmAsmItyAdi vAkyAnAM aikya paratve nishchitenyeShAM atatvAvedakatvAdikakalpanaM yuktaM syAt.h | nachaivam.h | anumAnAgamavirodhena pratItAnvayayogyatA virahAt.h | anyathA anyonyAshrayatvAditi bhAvaH | nanu shArIraparAbheda tAtparyamityatra tatvamasItyasya puruSha evedamityasya choktarItyApramANatvAsambhavepi ekamevAdvitIyaM ahaM brahmAsmi yosau sohamityAdi shrutireva mAnaM syAt.h | tatrAbhedasya sphuTamuktatvAt.h | upakramAdi balena tatraiva tAtparyAvagateshcheti chenna | ekameveti vAkyasyApi bhagavadutkarShaparatayaiva vyAkhyAtatvena tvatpratikUlatvAt.h | mokShadharmavachanepi tathA vyAkhyAtamiti bhAvena tadudAharati || bahava iti || he brahman.h puruShAH kiM bhedavAkyAdbraharvogIkAyarAH | uta ekatvokteH eka eva | bahutvapakShepi sarveShAM sAmyAsambhavAdekaH shreShThovAchyaH | sakastvaM vaktumarhatItyarthaH | tatra puraShaikyapakShaM dUShayati || naitaditi || vidvAMsaH| etadityasya vivaraNamekaM puruShamiti | kintu bahava eva | tarhyekamevAdvitIyaM ityAdi shrutivirodha ityato vishiShyaikyArthatayA tAM vyAkurvan.h kohIti dvitIyaprashnottaramAha || bahUnAmiti || mokShadharmavachanAchchasarvapramANAnAM bhagavadutkarSha eva mahAtAtparyamiti sambandhaH | idAnIM ahaM brahmAsmi yosau sohaM iti vAkyamapi paraprAtikUlyameva AcharatIti bhAvena tadatharnishchAyakaM pramANamAha || haMnAmeti || haM na bhavatItyahamityahaMshabdaM vyAkhyAyAsmishabdaM vyAkhyAtuM tatsthaM smIti shabdaM vyAchaShye || smItIti || smItishabdena jIvaH samuddiShyaH | kathaM smItyalpamuchyate | kutaH | sumitatvataH | jIvopyalpa eveti bhAvaH | idAnIM asmItyasyArthamAha || pUrNatvAditi || naJNo viruddhArthatvAditi bhAvaH | tarhi brahmashabdovyarthaH syAdityata Aha || pUrNeti || brahmatvoktyA kathamayamartholabdha ityataH tameva hetuM vivR^iNoti || bR^ihatpUrNa iti || tathAcha asmItyuktaM pUrNatvaM naupachArikamiti bhAvena brahmatvaM tadvisheShaNamuktamiti bhAvaH | anena ahaM jIvabhinnatvena ahaM nAmA viShNuH brahmAsmi bR^ihat.h pUrNa iti vAkyaM vyAkhyAtaM bhavati | yosau sohamiti vAkyamapyasAvahamityanayoH arthokitmAtreNa kR^itavyAkhyAnamiti bhAvena tayoH arthabhedamAha || asAviti || evaM cha sUryajIvAntaryomiNoH aikyaparaM tadvAkyamiti bhAvaH | brahmANDa purANavachanAchcha sarvapramANAnAM bhagavadutkarSha eva mahAtAtparyamavagamyata iti sambandhaH | kiMchana tatvamasItyAdi vAkyAnAmaikyArthatvaM vaktuM yuktam.h | bhedavAkyavirodhAt.h | nacha vaiparItyaM shaMkanIyam.h | bhedavAkyAnAM bahutvAnniravakAshatvAchcha | aikyavAkyasya chAlpatvAt.h uktarItyAsAvakAshatvAchcha | nacha bhedavAkyamapi vyAvahArikabhedaparamiti vAchyam.h | mokShepi bheda shruteH iti bhAvena mokShepi bhedaparANi spaShyAni bahUni paThati || paramityAdinA || shrutismR^itiShu satAtparyaM muktAnAM viShNoH bhedasyaivokteH tadvirodhena natvamasItyAdivAkyAnAmaikyArthatvam.h | kintUktArthatvaM evetyarthaH | atra samIpaprAptyAdinA bhedovagamyate | asmAchCharIrAt.h samutthAya svena rUpeNAbhiniShpadyata ityuktyA mokShparatvaM cha | sa ekadhA iti muktasya bhedena avasthAnamuchyate | nacha parapakShetadyujyate | asya mokShaparatvaM vakShyati | guhAyAM hR^idaye | vyoman.h vyomni | brahmaNAsaheti bhedoktiH | brahmavidApanoti paramityuktabrahmaprAptisvarUpakathanaparatvAt.h muktaparam.h | Anandamayasya parabrahmatvaM tvanyatra nirNItam.h | upasaMkramyeti samIpaprAptyuktyA bhedoktiH | asmAllokAt.h pretyetyupakramAt.h muktaparam.h | AtmAnaM paramAtmAnam.h | lokaM sarvAshrayam.h | upAste jAnAti | asya j~nAninaH karmanakShIyate | saH mukto yadyatkAmayate tattatparamAtma prasAdadvArAkarma sR^ijati | atra paramAtmaprasAdAyatta bhogoktyA bhedaH | muktaparatva j~nApanAya saya ityAdi pUrvavAkyamudAhR^itam.h | nahyamuktasya kamarAkShayosti || 