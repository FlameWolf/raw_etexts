nArada ityupalakShaNam.h | somopi grAhyaH | somaH sAmnAmityanyatroktatvAt.h | uttareShAM nAradAnInAm.h | bhaviShyANItyupalakShaNam.h | evaMcha hayagrIvAdayaH ashva iva romANItyAdi prArthanAbhiprAyakANi vAkyAnyatItakalpe nAradAdayaH prAvochan.h | uttaratra vakShyanti chetyeva pashyanti | natu svavAkyatayA ato nAnupapattirityarityarthaH | yAvAkya saMhatiH taiH dR^iShyAsetyatharH || khaM-13 || pUrvokta hR^itpuNDarIkagatAkAshanAmaka brahmopAstiM eva prakArAntareNa Aha || AkAsho havA ityAdinAkhaNDena || tatra apratipattivipratipattinirAsAya khaNDaM pramANenaiva vyAchaShye || AkAsha ityAdinA || atipratyAN^orthaH | te ityasyArthonAmarUpa iti || antaretyasyArtho R^ita iti || tadbrahmetyetannachaturmukhaparamityAha || brahmAkhya iti || prajApateH sabhAmityAdi vyAchaShye || tadveshmeti || anena prajApatishabdo viShNupara ityuktaM bhavati | yashohaM bhavAni brAhmaNAnAmityAdi vyAchaShye || yashohamiti || sarvavarNAnAM madhye haMyashoyashasvIbhavAnItyarthaH | sahAhaM yashasAM yasha ityetadvayAchaShye || mattonyeShAmiti || anena sohaM yashasAM yashasvinAM anyeShAM yashaH yashaH prada iti vyAkhyataM bhavati | yashasAM yasha ityetatprakArAntareNa vyAkurvan.h yashohamanuprApatsItyetadvayAchaShye || sohamiti || anena sahAhamityatra tyasya sa ityasyAvR^ittirityuktaM bhavati | shvetamityAdinA || ataH shvetamityarthaH | adatkamityetadanUdyate nAdyamAnaM kaM kIdR^ishamityapekShAyAM taddarshayati || adatkamityAdinA || liMdumityetadapratIteH vyAchaShye || liMdviti || tatparaM brahmayasmAt.h ratidaM tasmAlliMdvityachyate | rola iti bhAvaH | AbhigAmityetattAtparyamAha || tadahamiti || sadetyAN^otharH | khaM-14 || tatashchayaM khaNDArthaH || AkAshaH AsamantAt.h kAshanAdAkAshanAmAhR^itpuNDarIkastho viShNuH nAmarUpayoH nAmarUpAtmakaprapaMchayoH nirvahitAkartA vainAmeti nipAtasamudAyo.ayamarthaH prasiddha ityAha | tenAmarUpe anAmAsoprasiddhatvAt.h arUpobhUtavarjanAt.h ityuktadishA antarA vinA yadasti tadbrahmatadamR^itaM nityamuktaM AtmA AdAnAdikartA | tAtparyadyotanAya pR^ithak.h yogakaraNam.h | upAsanAkaraNakAlekarta vyamabhisandhimAha || prajApateriti || prajepateH viShNoH sabhAM samitiM veshmagR^ihaM prapadyate prApnuyAm.h | brAhmaNAnAM madhye yashasvIbhavAmItyarthaH | evaM yashorAj~nAmityAdi yojyam.h | sa ityetadvakShyamANamatrApi sambadhyate | yashasAyaM yashasvinAm.h yashaH yashaH pradaH sohaM yadyashasAM yashaH uttamayashorUpaM shvetaM shvasanarAM kaM svAnandAnuvAtmakaM attItyadatkaM parabrahma tadanugraheNa yashaH prApatsiprAptavAnasmi | sahAhamityasyottaravAkye anvayaH | sohaM hetyAsvAdane | yanmamayashodAtR^itadevAdatkaM shtaM liMnduMratidaM AsadA abhigAM prApnuvAmiti vedapuruShasya brahmaNo vAkyam.h | punaruktiH pUrvavat.h || chaturdashaH khaNDaH || 14 || eShAmumukShubhiH avashyamAdaraNIyetyAshayena vedapuruSha etadupaniShatpravartakAn.h vadannetadupaniShaduktaguNopAsakAnAM avashyApekShitAnyamaniyamAn.h pradarshayannapunarAvR^ittirUpaM phalaM chAha || taddhaitadityAdinA || tatrAdi vAkyaM brAhmaNAdInAM sarveShAM yashaH prApnuyAmityAdeH sarvopAsakaviShayatvAnupapatteH evaM vaktAka iti jij~nAsAmapanusan.h vyAchaShye || upadiShya iti || pareNaiva viShNunaiva | anena brahmashabdo viShNupara ityuktaM bhavati | AchArya kulAdvedamadhItyetyAdinAyaM aniyamamAtreNa brahmalokaprAptiraH uchyata ityanyathA pratItivAraNAyApekShitaM pUrayaMstadvayAchaShye || tasmAditi | tasmAdevaM asyA upaniShadaH paraM parAgatatvena taduktArthasya atyantaM vishvasanIyatvAt.h | puruShottame Ishe ityanenaitadupaniShaduktaguNavatIti sUchayati || taM paramaM viShNuM dR^iShTveti sheShoktiH | nacha punarAvartata ityatra cha shabdovadhAraNArtha ityabhipretyoktam.h || kadAchitkenachitkvachiditi || khaM-15 || tatashchAyaM khaNDAtharH || tat.h pUrvoktaM etat.h shyAmachChabalamityAdikaM upaniShadrUpaM vAkyajAtaM brahmAviShNuH prajApataye chaturmukhAyovAcha hopadideshakila manavesvAyaM bhuvAya yata evamiyamupaniShat.h paraM parAgatA ata evadupaniShaduktArtasyAvashyamAdaraNIyatvAt.h adyatanopiyaH kashchinmumukShuH AchAryakulAdvedamadhItya yathAvidhAnamityetat.h pUrvottarAbhyAM sambadhyate | guroH karmasevArUpaM gurudakShiNArUpaM vA atisheSheNa asheSheNa kuTumbIgR^ihasthAshramavAn.h | kvachit.h kuTumabe iti pAThaH tadAvartamAna iti sheShaH | idamitarAshramiNAmupalakShaNam.h | dhArmikAn.h vyApArAn.h vidadhat.h kurvANaH | Atmani etadupaniShaduktaguNavati sarvendriNi sampratiShThApyaniyamya tIrthebhyo yaj~nebhyo anyatra vinA sarvANi bhUtAnyahiMsan.h hiMsAmakurvANaH yAvadAyuShaM vartayan.h vartamAnaH taM paramAtmAnaM dR^iShTvA brahmalokamabhisampadyate prApnoti | svargalokaM prApta iva punarAvartate kiM netyAha || nacheti || chashabdovadhAraNArthaH | kadAchidapi kvachidapi kenApi nimettena | naivAvartata ityarthaH | dviruktiH uktAsheShArthAvadhAraNArthA || paMchadashaH khaNDaH || 15 || evaM samApita bhAShyo bhagavAnAchAryontepi etadupaniShaduktaguNa vishiShya bhagavatstuti prItiprArthane kR^itvA nibadhnAti || pUrNAnandeti || parasmAt.h paratamaH | guNAnAM nidhiH nidAnamityuktA eva guNAleshato darshitAH pUrNAnandetyAdinA | pUrNoparichChinnaH | sadA sakaleshitetyanvayaH | nityamutsavoyasmAdasau nityotsavaH | sarvaramAdrudeH adhikaM yathAsyAt.h tathA mama priyatamaH paramapuruShArtharUpaH | kutaH | tu shabdohetyarthe | yasmAdiShyAdapIShyottamaH | atishayena iShyameva paramapuruShArtharUpaM bhavatIti bhAvaH | hi tatamaH atishayena AptaH suhR^idvA || atha svabhAShitabhAShyasya AptimUlatva samartanAya shrutisiddhaM svasya paramAtptatvaM darshayannAha || yasyeti || yasya vAyoH devasya balitthetyAdi vedavachane divyAnikrIDAdi guNavishiShyAni trINi rUpANi uditAni tasya tR^itIyaM vapustenedaM bhAShyaM harau hariviShayatayA kR^itaM hItyanvayaH | kIdR^ishaM chAsya mUlarUpaM kAni cha trINirUpANi kIdR^ishAni cha tatrAha || alamiti || tasya vAyoH mUlarUpaM vaT.hbalAtmakaM darshataM j~nAnapUrNam.h | tat.h itthameva yAdR^ishaM mUlarUpaM tAdR^ishAvatArAyaiva nihitaM bhagavatApreritaM avatIrNaM cha | bhargo bharaNagamanakartR^i machChreShTham.h | tatra prathakaM hanumadAkhyaM vapuH rAmavachonayaM rAmasya vachAMsidItAM pratinAtavat.h rAmaviShayavachAMsimUlarAmAyANarUpANi shiShyeShu nItavadvA | rAmavachasi yonayonyAya Aj~nArUpaH tadyuktaM vA | dvitIyaM bhImanAmakam.h | pR^ikShaH kurupR^itanAkShayakAri | tR^itIyaM vapurAnandatIrthAparaparyoyamadhvAbhidhamiti | ataH paramAptapraNItatvAdidaM bhAShyaM sakalasujanaiH AdaraNIyamiti bhAvaH || nanu balitthetyAdi vedavachane vAyoH trINirUpANi uditAnItyasat.h | tasya sUktasya tretAgniparatvAdityataH tatsUktaM vAyurUpatrayaparatayA pramANena vyAkurvan.h yadImupahvarate sAdhatematirityuktamatishabdaM tAvadvayAchaShye || hanashabda iti || hanashabdasya gatyarthaka dhAtuniShpannasya j~nAnAchitvena matishabdasamAnArthatvAt.h hanUmAn.h matishabdena uchyata ityarthaH | atra yadyapi matimAniti vaktavyam.h | tathApi matimatopi matasvarUpatAj~nApanAyaM atirityevoktamiti j~nAtavyam.h | R^itasya denA anayaM tasasruta ityetadvayAchaShye || rAmasyeti || R^itasya ityasya arthaH svR^itarUpasyeti | suShyusarvadAsarvatra cha satyarUpasyetyarthaH | yadvA pUrvAvagatavatsadA sthitasyetyarthaH | yathoktam.h | R^igatAviti dhAtostu pUrvovagatavat.h sadA | sthiteH brahmartamityuktamiti | dhenA ityasyArtho vAcha iti | vAchoyAH tAH netAsItAM pratIti sheShaH | rAmasya vachorAmapratipAdakamUlarAmAyaNarUpAH shiShyeShu neteti vA | yadImupahvarata ityAteH tAtparyaM guNodadhiriti | saptashivAsumAtR^iShu ityetadbhImashabdArtha pratipAdakamiti bhAvena tAvadbhImashabdAtharmAha || bhR^itama iti || bhR^itAH dhR^itAH mAH pramAH pramANAni yenAsau tathoktaH | astvevaM bhImashabdArthaH | kiMtata ityato mAtR^iShvityuktamAtR^ishabdArthaM tAvadAha || vAcha iti || mAH pramANabhUtAH vAchomApakatvAt.h mAtaraH smR^itA ityarthaH | saptashivAsvityukta saptashivA shabdArthamAha || R^igAdyA iti || R^igAdyAH chatvAraH | astvevaM mAtR^isaptashivA shabdArthaH tathApi kimityata Aha || tatreti || yato bhR^itamo bhIma ityuktaH | yataH cha mAtR^isaptashivA shabdArtha uktarUpaH tatastatroktAsu saptashivAsu mAtR^iShu shayoniShNAto bhImaH smR^ita ityarthaH | tR^itIyamasyetyAdeH AnandatIrthAkhyatR^itIyAvatAra pratipAdakatva siddhayarthaM pradivomadhva Adhava ityuktamadhva shabdasya AnandatIrtha samAnArthatvamAha || madhvityAnanda iti || madhudyaurastunaH piteti prayogAt.h | vAteH avagatyarthAtkaraNe ghaJNartheka vidhAnamitikaH | madhu AnandakaraM vaM tIrthaM shAstraM yasyeti madhva ityarthaH | svarityatre vokAralopaH | AnandakaraM tIrthaM yasyAsAvAnandatIrthaH | tR^itIyamadyetyatra vapurityetat.h anuvartata iti bhAvena uktaM tR^itIyAmArutItanuriti | tR^itIyAmarutItanurmadhvaH AnandatIrthaH syAditi sambandhaH | tAtparyadyotanAyai tajj~nAnaphalamAha || itIti || tatashchAyaM khaNDArthaH || sahasaH sahorUpasya devasya krIDAdiguNasampannasya vAyoH mUlarUpaM baT.hbalAtmakaM darshataM j~nAnarUpam.h | bhargo jagadbharaNagamanaguNaM tat.h itthA itthaM bhUtameva vapuSherUpatrayAvatArAya yato yasmAt.h bhagavatA adhAyinihitaM bhagavatA preritamityarthaH | tasmAt.h ajani | yadvA yato vAyoH bhagavAnajanivyakto bhUttasya vAyoH iti sambandhaH | prathamAvatArasvarUpamAha || yadImiti || yadIMyadevaM atirhanumadAkhyaM prathamaM rUpaM upahvarate rAmasya samIpe tiShThati | sAdhate rAmakAryANi sAdhayati | tena hanumatA R^itasya satyarUpasya pUrvAgatavatsadA sthitasya vA rAmasya sasruto amR^ita srAvayuktAH dhenAH vAchonantasItAM pratIti sheShaH | dvitIyAvatArasvarUpamAha || pR^ikSha iti || dvitIyaM vapuH pR^ikShaH pR^itanAkShayakAri pitumAn.h annavAn.h bahubhugiti yAvat.h | nityaH nityaM saptashivAsusaptasaMkhyAkAsu paramamaMgalarUpAsu R^igAdi lakShaNAsu mAtR^iShu mA payanatIti mAtArastAsu Ashaye shete | muhuH muhuH vichArayatItyarthaH | anena bhImashabdArtha ukto bhavati | tR^itIyAvatArasvarUpamAha || tR^itIyamiti || asya vR^iShabhyasya shreShThasya vAyoH tR^itIyaM vapuH | dohasej~nAnadohAya dashapramatiM pUrNapraj~nanAmakaM yoShaNonAryaH | gurutvAt.h bahuvachanam.h | janayanta ajanayanta || niryadImiti || budhnAt.h j~nAnasvarUpAt.h | yadIM yasmAdeva mahiShasya mahitaShaD.hguNasya hareH varpasovaraNIyatvAt.h pAlakatvAt.h varponAmakAn.h guNAn.h IshAnAsorudrAdyAdevAH anye sUrayoj~nAninaH cha shavasAsukhena | nirAkranta j~nAtavantaH | tR^itIyaM vapuriti pUrveNa sambandhaH || yadImiti || yadIM ya eva pradivaH prakR^iShyaprakAsharUpo madhvaH AnandatIrthAkhyo mAtarishvA vAyuH guhAsantaM jIveshvaraikyaM vadadbhiH gUhitaM santaM hariM Adhave AsamantAtpatitve mathAyati math.hnAti shAstreNa vichAryanishchAyatIti bhAvaH | shiShyasUkta vyAkhyAnaM granthAntarAdavagantavyam.h | tasya yat.h tR^itIyaM vapuH tenedaM bhAShyaM kR^itamityuktam.h | tatra bhAShyakartuH tR^itIyAvatArasya nAmanatAvat.h madhva shabdasamAnArthakAnandatIrtha iti | dashapramatiM janayanta yoShaNa ityanena virodhAt.h | nApi dashapramatiriti | AnandatIrthanAkatva prasiddhi virodhAdityAshaMkAM apAkurvan.h svabhAShyaM harAvarpayati || Anandeti || dashapramatishabdavyAkhyAnaM pUrNa praj~neti | dasheti sarvamuddiShyaM pUrNaM sarvamihochyate | praj~nApramatiH uddiShyApUrNapraj~naH tataH smR^ita ityanyatroktatvAt.h | tathAcha nAmadvayamapi tR^itIyAvatArasya astIti na virodha iti bhAvaH | hareH priyamastviti sheShaH | na svasvarUpanirUpaNena granthaH samApanIya iti bhAvenAntepi bhaktyudrekAtpratIti prArthananamanarUpaM maMgalamAcharati || nityAnandeti || pUrNo khilaguNaiH | nitya detyanena na mama maMgalAcharaNaM prayojanoddesheneti sUchayati | tasmai upaniShadukta guNAya viShNvavena mashchAstu | triruktirAdarArthetyasheShamati maMgalam.h || vyAsampUrNamateH vidoShahR^idayAMbhoje sadA vAsinaM shrIshaMkaM jabhavAdi sarvavibudhaiH nIchochchabhAvasthitaiH | uchchaiH geyamananta sAmavibhavaiH oMkAravAchyaM paraM vande sundaravigrahaM karuNayA j~nAnAbhayetaM muhuH || 1 || agAdhesmin.h bhAShye suravaraharendrAdi vibudhaiH alaM vyAkhyeyemekR^itirahaha hAsAspadatamA | tathApi shrIvyAsAlavamati padAsakti vashato gurUNAM kAruNyAdapi bhavati bhUShAkR^itiH iyam.h || 2 || ChAndogyopaniShadbhAShya paMchikAkaraNena yat.h | puNyaM bhavet.h AvApnotu sarvaM mama guruH svayam.h || 3 || 
iti shrImAdAnandatIrtha bhagavatpAdAchArya virachitasya ChandogopaniShadbhAShyasya TIkAyAM shrImadvedavyAsatIrtha pUjyapAdAnAM shiShyeNa vedeshabhikShuNA virachitAyAM padArtakaumudyAM aShyamo.adhyAyaH sampUrNam.h || 