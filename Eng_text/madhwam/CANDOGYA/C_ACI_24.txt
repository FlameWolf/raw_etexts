tena punaH mahAtmAno devAH svAdhikArAvasAne | nAkaM pUrNasukhAtmakaM mokShaM saMcha ta avApnuvan.h | yatra mokShe | pUrvakalpe muktAH sAdhda devAH santItyarthaH | paramaM sAmyamupaitIti bhedoktiH | puNyamaniShTham.h | tAdR^igeva bhavati | natu tadeva | evaM muneH vijAnata AtmAbhavati gotameti vAkya sheShaH | evaM vijAnatAM munInAM AtmAdhipatiH hiraNyagarbhopi muktaH paramAtmAnaM prApya tAdR^igeva bhavati kimutAnya ityarthaH| tadAmokShepuruShAH nAnAtvena bhedenAbhisambaddhAH | nAyaM bhUtaparvagatyA vyavahAra ityAha || tatkAla bhAvineti || muktikAlepi vidyamAnenetyarthaH | muktaj~nApakamAha || prakR^itAviti || prakR^itinimittakendriya rahitA ityarthaH | svAtmanyeva sthitAH svasvarUpa eva ratAH | kutaH | prakR^itau karaNAtItAH | prakR^itisambandhasyaiva abhAvAdityAha || saMyoga iti || tatra hetustatvadarshanAditi | prakR^iti puruShavivekaj~nAnAdityarthaH | nanu dR^iShyatatvApi prakR^itiH punaH muktabandhanAya pravartate kiM netyAha || pratIteti || tarhi nirvyApArA kiM netyuktam.h || puruSheti || puruShebhyaH prakR^itamuktebhyo.anyeShAM saMsAriNAM bahutvena tatraiva labdhavyApArAtra na vartata ityarthaH | pralayakAle muktAnAM prakR^itisaMyogAbhAvepi sR^iShyikAlesyAdityata uktam.h || pravartatIti || sarge pravartati pravartamAne satyapi teShAM muktAnAM sAnapravartata ityatharH | vyatyayo bahulamiti parasmaipadam.h | sAdharmyamiti bhedoktiH | vAkyasheShAnmuktaparam.h | yatra viShNuloke | mAyA prakR^itiH neti muktatvaj~nApakam.h | apare saMsAriNorAgAdayovAneti kimuvaktavyam.h | surAsurArchitAH hareranuvratAH yatra saMntIti bhedoktiH | asurAH sAdhavopi santi | evaM sthAnAntarastha vAkyavirodhAt.h na tatvamasItyAdi vAkyamaikyaparamityuktamidAnIM imetat.h prakaraNagatavAkya virodhAchcha naivamityAha || sanmUlA iti || sanmUlA ityasya bhedaparatvaM prAguktasamAkhyAvAkyAdavagamyate | sItyAdau bhedaH sphuTa eva | nahi gR^ihe praviShyasya gR^ihAdAgatasya cha tadaikyamiti bhAvaH | parasparabhinnanAnAvR^ikSharasanadIsamudradR^iShyAntoktiH eva tAtparyaj~nApikAto bheda eva hyatra pratipAditaH | tathAcha tadviruddhamaikyaM tatvamasItyAdau kathamuchyateti bhAvaH | nanu nAnAvR^ikSharasAnAmekatAM ityaikyamevotamiti chet.h | na | ekatAmityasya mishratAmityarthopapatteH | nahi nAnAvR^ikSharasA anyonyabhedaparityAgena prAk.h siddhena madhunaikyamApadyante | kintu taM tava iva paTamanyonyaM bhinnA eva prAgasiddhaM madhUtpadayanti | tathApi nadI samudra dR^iShyAnte sa samudra eva bhavatIti nadInAM samudreNaikyamuchyata iti chet.h | na | tathA sati vR^iddhidarshanAnupatteH | asti cheShatsamudrepi dvAri | mahattvAdanyatra adR^iShyiH iti bhAvena tAH samudrAdikaM yathAvadvayAchaShye || tA iti || samudrAnniyata jalarAshirUpAt.h | khAtarUpAdvAdevatArUpAdvetyarthaH | Agatyeti sheShoktiH | samudramapi yantItyasyArthaH samudraM pravishantIti | shrautaivakArAnvayo bhaviShyati | etAvatA nadInAM samudreNaikyaM na mantavyamityAha || sa iti || sa samudraH samudra eva bhavati | avadhAraNavyAvR^ittimAha || neti || yato avadhAraNaM tatonyatra tatphalaM ityataH etallabhyate | evaM samudra eva bhavatIti vAkyaM yathA shrutAnvayena samudrasya nadIbhAvaniShedhaparatvena vyAkhyAya nadInAM samudrabhAva niShedhaparatvena api vyAkhyAtumavadhAraNAnvayaM tAvadAha || sa eveti || yathA shrutaivashabda parityAgena samudramevApi yantItyuktaiva shabdasya anvayakathanamidam.h | anyathA tadvaiyarthyApatteH | avadhAraNadvayAnurodhena eva hi sa samudra iti iti vAkyaM dvedhAvyAkhyAyata iti mantavyam.h | chashabdo vyAkhyAnAMtaratvadyotanArthaH | tachChabdaparAmR^ishyaM darshayaMstadvayAchaShye || samudra eveti || avadhAraNavyAvR^ityamAha || neti || samudrabhAvaM prApnuvantIti sheShaH | iti bhedasyaiva avadhAraNaM kriyate | tathAcha taddR^iShyAntena sata AgamyetyAdi dArShyAntika vAkyepi bheda eva pratipAdyata iti bhAvaH | kiMcha chorApahArya dR^iShyAnte hyaikyaj~nAnino anarthaH phalatvena kathyate | tenaikyAbhAvogamyate | nindAyAH pratiShedhetAtparyAt.h | tatkathaM tadviruddhamaikyaM tatvamasItyAdau pratipAdyeta | syAdetat.h yadi puruShaM sometyAdikaM uktAbhiprAyaM syAt.h | nachaivaM kinnAma | yadi vAgAdilaya krameNamariShyato mumukShatashcha tulyAsatsaMpattiH tatra vidvAn.h satsampannonAvartate | Avartate tvavidvAnityatra kiM kAraNamiti jij~nAsAyAM satya brahmAtmatvAbhisandhitattyAgau hi tatra kAraNamiti pradarshanArthaM puruShaM somyetyAdi pravR^ittam.h | evaM cha satyabrahmAtmatvAbhisandhityAgavAn.h bhedaj~nAnyeva apahArShItsteyamakArShIditi dR^iShyAntapUrvakaM uchyata iti bhedaj~nAnina eva taddR^iShyAntena anarthaH phalatvena kathyata ityataH paravyAkhyAnaM dUShayati || nacheti || tvanmate jIvasya brahmabhAvohi vidyamAna eva | anyathA tadaj~nAnena anarthoktyanupapatteH | tathAcha vidyamAnasya svakIyasya brahmabhAvasya aj~nastadabhisandhityAgavAniti yAvat.h | nApahartrupamo bhavatItyarthaH | kastarhyapahartrupama iti pR^ichChati || kiMtviti || uttaramAha || avidyamAneti || svasyeti pUraNIyam.h | svasyAvidyamAno brahmaNyeva vidyamAno yo brahmabhAvastaM svasminnabhimantaiva apahartrupamo bhavatItyarthaH | svakIya brahmabhAvAbhisandhityAgavAnnApahartrupama iti kuta iti chet.h | lokAnusArAdityAha || nahIti || loke iti sheShaH | kintu mandovAvirakto vA bhavati | tathAcha bhedaj~nAnino nApahartrupamatvamiti bhAvaH | kastarhyapaharteti pR^ichChati || kintviti || uttaramAha || parasveti || astu parasvApahartaivApahartA kiM tata ityata Aha || tasmAditi || lokAnusArAdityarthaH | tatashcha abhedaj~nAnina eva ddR^iShyAntena anarthaH phalatvena kathyata iti tadvirodhAnnatatvamasyAdi vAkyAnAmaikyArthatvamiti bhAvaH | nanvetadayuktam.h | loke idaM vittaM parakIyameva madIyaM na bhavatyeveti jAnato vaMchanayA tatsvAtmIyaM kurvataH stainyam.h | pashyato pahAraM kurvatohyapahAraH | nachaikyaj~nAninA parakIyaM brahmatvaM vaMchanayA balAdvAsvakIyaM kartuM shakyam.h | tatkathamaikyaj~nAnIstenopahartAchetyata Aha || aduHkhitveti || anartha atishayadyotanAya mahAtaskaratvopapAdanArthaM aduHkhitvetyAdi bahuvisheShaNam.h | j~nAtvaivetyantasya brahmatvaM parakIyameva na svakIyamiti j~nAtvetyarthaH | j~nAtvaiva tadbhAvAbhimaterityanena sva vaMchanaM labhyate | svagataduHkhitvApUrNatvAt.h anubhava vaMchanAt.h | stainyamaikyaj~nAninaH | parakIyAbhimateH parakIyasya brahmabhAvasya svAtmanyabhimateH upapAdanAt.h pashyato upaharaNAdapahAraH | tathA abhimAna evAtra vivakShita iti bhAvaH | nanvevaM tarhi kathamaikyaj~nAnIstenopahartA vA | nahi parakIyaM vittaM svAtmIyaM manyamAnaH tenopahartAveti chenna | aikyaj~nAninohi stenApahartrupamatvaM uchyate | nahi dR^iShyAntikayoH sarvasAmyam.h | ata evoktaM dR^iShyAntapUrvakamuchyata iti | brahmaNo.abhedavettAparakIya svabhAvAbhimateH apahartA | svAnubhava vaMchanAtstenashcha | ata eva tasyAnarthAtishaya ityatra smR^itiMchAha || pareti || atra kashchit.h | yaduktaM stenApahartR^i dR^iShyAntenaikyaj~nAnino anarthaH kathyata iti tadayuktam.h | syAdetadevaM kathaMchit.h | yadyatra dR^iShyAnta vAkye thahanyate thamuchyata ityuktayoH hatimuktayoH apahAratadabhAvakAraNatvaM vivakShitaM syAt.h | nachaivam.h | j~nApakAbhAvAt.h | kiM nAma steyakartrakatroH madhyeyaH shapathapurassaraM vichAritepi sudR^iDhaH sa muchyate | yastvadR^iDhaH sa hanyata iti muktihananayoH dArDhyAmAtra nimittakatvameva | evaM cha taddR^iShyAntena brahmAtmatvesAkShepaM chiritepi sudR^iDhashchenmuchyate.adR^iDhashcheddhanyata ityartho labhyata iti | tadetaddUShayati || nacheti || dArDhyamAtredArDhyamAtrasya muktikAraNatva ityarthaH | dArDhyasya muktikAraNatvaM siddhAnte.api aMgIkR^itameva | yathoktam.h | yadAkuryAt.h dArDhyaM shapathapUrvakamiti | atomAtra shabdaH | evaM adArDhyamAtrasya hatikANatve ityapi grAhyam.h | kutonetyato hatimuktyorapahArAnapahArahetukatve j~nApakamAha || sa iti || paroktAthare bAdhakamAha || anyatheti || muktihananayoH dArDhyAdArDhyamAtra hetukatve sa yadi dR^iDho bhavatyamuchyate | sa yadyadR^iDho bhavatyatha hanyata ityeva vaktavyamityarthaH | saMkarastvAha || atra dR^iShyAntavAkye satyAnR^itAbhisandhimAtraM vivakShitam.h | taptaparashuhastatalasaMyogasya tulyatvepi steya kartrakartroranR^itAbhisandho dahyate | natu satyAbhisandha iti | evaM satyabrahmAtmatvAbhisandho vidvAn.h satsaMpadyana punarAvartate | avidvAMstu vikArAnR^itAbhisandhaH punarAvartata iti | tadidaM dUShayati || nacheti || satyAnR^itAbhisandhimAtramiha vivakShitamiti cha netyarthaH | kuto netyata Aha || tadeti || yadi satyAnR^itAbhisandhimAtramiha vivakShitaM syAttadAsasatyAbhisandha ityAdinA muchyata ityantena sonR^itAbhisandha ityAdinA hanyata ityantena satyAnR^itavAgdR^iShyAntena eva pUrteH | sa yadi tasya kartA bhavatItyAdyapahAradR^iShyAnto na syAdityarthaH | apavyAkhyAnadUShaNasyopayogaM darshayan.h svamate khaNDa tAtparyamupasaMharati || tasmAditi || paravyAkhyAnasyAyogAdityarthaH | atha hanyata ityantena stenApahartR^i dR^iShyAntena jIveshvarAbhedaj~nAnena mahAntaM vinAshaM pradarshyAthamuchyata ityantena anapahartR^i dR^iShyAntena bhedaj~nAnena muktipradarshakame puruShaM somyetatyAdi mahAvAkyamityarthaH | tathAcha etat.h prakaraNavirodhAnnatatvamasyAdi vAkyasya jIveshAbhedArthakatvam.h | ato na shArIraparAbhede tAtparyamityatra kiMchinmAnamiti viShNoH paramotkarSha eva sarvapramANAnAM mahAtAtparyAnmahAtAtparya virodhashcha bheda iti sthitam.h | atrAhuH bhedAbhedavAdinaH | astu viShNoH paramotkarShe mahAtAtparyam.h | tathApyabhedAMgIkAre tadvirodhaH katham.h | bhedAbhedAMgIkAreNa anupapattyabhAvAditi | tAn.h pratyAha || bhinnasyaiveti || evashabdo.abheda vyAvartakaH | anyasyaiva anyasmAdutkarSho dR^iShya iti sarvAbhinnasya kuta utkarShaH syAt.h | nacha bhedasyApi vidyamAnatvena tadupapattiH | abhedena anutkarShAparihArAdityarthaH | jIvAbhinnasyotkaSharAbhAve hetvaMtaramAha || aj~nAneti || aj~nAnAdi vishiShya jIvAbhedesvasyApi tadApatterutkarShaH kutaH | kiMtvapakarShaH syAdityarthaH | nanu brahmaNo jIvAbhedepi notkarShahAniH | brahmaNo bhrAntyaiva duHkhAj~nAnayuktatvAt.h | jIvasya tu paramArthata eva duHkhAdiyuktatvAt.h | nacha bhrAntyAduHkhAdi yuktasya pAramAthirkotkarShahAniH | tathAsati rAmakR^iShNAdAvapi tadabhAva prasaMgAditi chenna | pAramArthika duHkhi jIvAbhede paramArthato duHkhitvAdyaparihArAt.h | kiMcha bhrAntyAduHkhAdi yuktasyApi paramArtha duHkhi jIvavadutkarShAbhAva eva bhavet.h | bhrAntasya bAdhottaraM tadabhAvAnusandhAnepi tatkAle duHkhAnubhavasyobhayatrApi tulyAtvAt.h | nahi vastuto mR^ita putrasya paramArtha duHkhino putramaraNabhrAntyAduHkhinaH cha tatkAle kashchidvisheShostItyAha || tatpakShepItyarthaH | tenobhaya sammatametadityAha || kiMcha yadi brahmaNo bhrAntyAduHkhitvamaMgIkriyate | tadAbhrAntatvena tasyAsvAtatyaM syAditi bhAvena vyAptimAha || asvAtantAmiti || svechChAnusAritvAbhAvaH | chashabdaH prasaMgasamuchchayArthaH | bhrAntasyApi svechChAnusAritvaM kiM na syAdityata Aha || nahIti || nanu yathA svasvarUpAparij~nAnena bhrAntyAduHkhinopi rAghavasya notkarShahAniH tathA brahmaNopi kiM na syAdityato sampratipanno dR^iShyAnta iti bhAvenAha || svAtmAnamiti || jIva brahmaNoH bhedAbhedAMgIkAre sUtravirodhaM chAha || jagadvayApAreti || evetyabhedaM vyAvartayati | nanu brahmaveda brahmaiva bhavatItyAdau vedemuktasya brahmAbhedoktaH gauNamuktiparamevedaM sUtraM kiM na syAdityata Aha || brahmasUtreti || nirNAyaka nirNeyayoH nirNAyakasyaiva prabalatvAditi bhAvaH | ata evoktaM nirNItatvAditi | kiMchAtraiva shrutau choradR^iShyAntena abhedaj~nAnino.anarthashchoradR^iShyAntena bhedenaiva utkarShavettuH muktishchakathyate | tatashcha tadvirodhat.h na jIvabrahmaNoH abhedovaktuM yukta iti bhAvena shrutyarthanishchAyakaM pramANamAha || choreti || yasya kasyApi | nanu brahmasUtrAnusAreNa vedAdyaM yojyamityuktam.h | tatra bhedapratipAdaka sUtrAnusAreNa tatvamasItyAdyabheda vAkyaM kathaM yojmaM ityataH pramANena eva tadyojanAprakAraM darshayati || sAratvAditi || yadyapi sa ya eSha ityAdikaM prAgeva vyAkhyAtam.h | tathApi asmin.h khaNDe sa ya eSha ityAdeH ashravaNAditara khaNDadatrApi tadadhyAhAryamiti sUchayituM prAgavyAkhyAta padavyAkhyAnArthaM cha sarvathAnedamabhedaparamiti dArDhyAM cha sAmasaMhitAgataM eva upasaMhAravAkyaM udAhR^itam.h | mAnAnAM j~nAnAnAM mAnAbhimAni devatAnAM vA aNakashcheShyaka ityarthaH | ta teH vyAptesta
t.h | adhyAyArtha guNavishiShyatvena bhagavannamanarUpaM maMgalamAcharati saMhitAkAraH || iti ya ukta ityAdinA || nava kR^itva ityanena nava prakaraNIgatasyApi vAkyasya ayamevArtha iti draDhayati | tadanusAreNa svayamapyadhyAyArthaM upasaMharati || ata iti || khaM-8-16 || tatashcheyaM khaNDanavakasyAkSharayojanA || uddAlako ha kila AruNiH shvetaketuM putramuvAcha || kimiti || svapnasyAntaH suShuptiH taM svapnAntaM suShuptisvarUpaM me mama sakAshAt.h vijAnIhIti | nanu kaH suShuptau visheSho yena tajj~nAtyamityata Aha || yatreti || yatra kAle | eSha chAsau puruShashchetyetat.h puruSho jIvaH svapiti tadAsatA paramAtmanA sampannaH saMgato bhavati | yatrAyaM puruSha iti shAkhAntarapAThaH | kiM tatra mAnamityataH supte svapiti shabdaprayoga eveti vaktumuktameva vishadamAha || svamiti || tadA prasvApakAle svaM svatantraM bhagavantaM api ito bhavati avij~neyatvena prAptaH praviShyo bhavati | eSha puruSha iti vartate | suShuptau jIvasya bhagavatprAptisadbhAve pramANamAha || tasmAditi || hi yasmAt.h svamapIto bhavati tasmAdava enaM suShuptaM svapitItyAchakShate vidvAMsaH | anyathA tanna syAt.h | svapiti shabdaprayogAdeva suShuptasya svanAmaka bhagavatprAptiravagamyata ityarthaH | muktipakShe tu svapnasyAnto muktiH | svapnashabdena jIvanmuktirUpAyAH sandhyAvasthAyAH grahaNAt.h | sandhyaM tR^itIyaM svapnasthAnamityatatra tathA nirNItatvAt.h | taM svapnAntaM muktiM me vijAnIhi | yatraitatpuruSho mukta jIvaH | svapiti nAma mukto bhavati | tadA satAsaMgato bhavati | tatra pramANaM vaktuM tadeva vishadamAha || svamiti || tadA muktau svaM svatantraM bhagavantaM saMsAribhiH avij~neyatvena prAptaH praviShyo bhavati muktajIvaH | muktasya bhagavatprAptau svapiti shabdameva pramANamAha || tasmAditi || yojanApUrvavadeva || 1 || evaM jAgarasvapnayoH saMsAre vA sharIrendriyamanasAmitaH tato vikShepaNa shrAntasya jIvasya shramApanodanAya suptau muktau vA parameshvarAshrayaraNamabhidhAya tatra dR^iShyAntamAha || sayatheti || sa vakShyamANodR^iShyAntaH yathA | shakuniH pakShI shakunighAtakasya hastagatena sUtreNa prabaddhaH | dishaM dishaM bandhanamokSharthI san.h pratidishaM patitvAnyatra bandhanAdAyatanamAshrayaM vishramaNAyAlabdhvA.aprApbandhanamevopashravate evameva khalu he somyai tanmanaHpUrva prakR^ito mananAnmano nAmA jIvaH svapnajAgaraNayoH saMsArevAdishaM dishaM patitvA prANAdanyayitanamalabdhvA prANameva prANanAt.h prANanAmakaM paramAtmAnamevopashrayate | dR^iShyAnte bandhanameva upashrayata ityuktatvAt.h atrApi prANasya bandhanatvamupapAdayati || prANeti || hi yasmAnmano jIvaH prANabandhanaM prANa eva bandhanaM bandhako yasya tattathoktam.h | tasmAt.h prANamevopayashrayata ityarthaH || 2 || evaM suptau muktau cha jIvasya bhagavadadhInatvaM abhidhAya jAgradavasthAyAM api ashanApipAsayoH svarUpaparyAlochanayA jIvAnAM bhagavadadhInatvaM pratipAdayituM prastAvayati || ashaneti || he somyAshituM ichChA.ashanAyA yA lopaH ChAndasaH | ashanAyetyapi kvachitpAThaH | pAtumichChA pipAsA te ashanApipAse tayoH svarUpaM vijAnIhItyuvAcheti sambandhaH | kastatra visheSha ityata Aha || yatreti || yatra yadaitpuruShaH saMsArya shishiShati ashituM ichChati nAma tattadAtadashitamannaM pItA Apa eva tadabhimAnI prANa eveti yAvat.h | nayante rasavIryAdi pariNAmayante | annaM rasAdirUpeNa prANaH pariNayatyasAviti vachanAt.h | ashitanetR^itvaM apAM kuta ityato ashanAyA shabdAbhidheyatvAditi sadR^iShyAntamAha || tadyatheti || tat.h vakShyamANaM nidarshanaM yathA gAM nayatIti gonAya ityuchyate gopAlo yathA vA ashvaM nayatItya ashvanAya ityachyate ashvapAlaH | yathA cha puruShAt.h nayatIti puruShanAya ityuchyate rAjAsenApatiH vA | evaM tattasmAdashita netR^itvAt.h apastadabhimAni devatAM prANamashanAyetyAchakShate vidvAMsaH | nanvetAvatA jIvasya ababhimAni prANAdhInatvepi bhagavadadhInatvaM kuta ityata Aha || tatreti || tatraivaM sati adbhIrasAdibhAvena ashitasya jIrNIbhAve sati tadreto dvArA etat.h pratyakSha siddhaM shishusharIramutpatitaM somya vijAnIhi | shuMgamiti dR^iShyAntoktiH | vaTabIjAt.h pariNatAchChuMgamaM kuramivetyatharH | kiM tata ityata Aha || neti || he somya idamutpatitaM sharIrarUpaM kAryaM amUlamakartR^ikaM na bhaviShyatIti vijAnIhi | ayamatra prayogaH | idaM sakartR^ikaM kAryatvAdaMkuravaditi | nacha dR^iShyAntaH sAdhyavikalaH | ghaTAdi dR^iShyAntena tatrApi kartR^ikatvAnumAnAt.h | tarhi ghaTa eva dR^iShyAntatvena upAdIyatAm.h | na sharIrasya sarvAtmanAM kuru sAmyamiti vastusthiti j~nApanAtharm.h | tathAcha shrutiH | yathA vR^ikSho vanaspatiH tathaiva puruSho mR^iShA | tasya lomAni parNoni tvagasyotpATikA bahirityAdikA || 3 || evaM sharIrasya kAryatvena kartR^isAmAnye.anumite kiM taditi jij~nAsAyAM parisheSheNAnnameveti bhAvena prasaktapratiShedhaM vidhatte || tasyeti || tasya sharIrasya annAdanyatra kva kiM mUlaM syAt.h | na kimapi | tasmAdannameva parisheSheNa mUlamityarthaH | atrAnnamiti tadabhimAnI rudraH | annasyApi kAyartvAchChuMgavat.h sakAraNakatvamanumAya parisheSheNAp.h kAraNakatvaM anumeyamevetyAha || evameveti || yathA sharIre evameva khalu somya annena kAryeNa shUMgena dR^iShyAntena kartR^i sAmAnyamanumAya parisheSheNApomUlaM anvichChAnumAtuM ichChetyarthaH | Apa iti tadabhimAnI prANaH | evameva somyAdbhiH kAyareNa shuMgena dR^iShyAntena kartR^i sAmAnyamanumAya parisheSheNa tejomUlamanvichCha | teja iti shrIH | evameva he somya tejasA kAryeNa shuMgena dR^iShyAntena | kartR^isAmAnyaM anumAya satparaM brahmamUlamanvichChetyarthaH | tarhi sataH te=jomAtramUlatvam.h | na sarvamUlatvaM ityAshaMkAM pariharannupasaMharati || sanmUlA iti || he somya imAH sarvAH prajAH satparaM brahma mUlaM katarR^i yAsAntAH sanmUlAH | na kevalaM etAvat.h | kintu satparaM brahmAyatanamAshrayo yAsAntAH sadAyatanAshcha | na kevalaM uktarItyA jIvasya saMsAra eva bhagavadadInatvam.h | kintu mokShepItyAha || satpratiShThA iti || satparaM brahma pratiShThApratisthApakaM yAsAM muktaprajAnAM tAH satpratiShThA ityarthaH || 4 || evaM ashanAyA svarUpa paryAlochanayA jIvAnAM bhagavadadhInatvaM upapAdya pipAsAsvarUpa paryAlochanayApi tadupapAdayati || atheti || yojanA tu pUrvavadeva | tatteja AchaShye vidvAnudanyeti | udaMnatIti vyutpatteH | pUrvaM annakAryasya prakrAntatvAt.h sharIreNa annadvArA sadanumAnaM iha tvapakAryasya prakrAntatvAt.h taddvaraivAnumAnamityavadheyam.h || 5 || nanu pUrvoktAH tejobannAbhimAnidevatAH sharIraM prApyakathaM sharIradhAtuM kurvantItyataH tatprAgeva uktamanusandheyamityAha || yatheti || he somya imAH tisro devatAH tejobannAbhimAninyolakShmAdyAH puruShaM sharIriNaM prApya yathA tu yenaiva prakAreNa ekaikA devatA trivR^it.h trivR^idbhavati | tatpurastAdevoktaM bhavati | annamashitaM tredhAvidIyata ityAdinA | tadeva anusandheyamiti bhAvaH | kiMcha bhagavato mokShe devaiH prApyatvAchcha | siddhaM jIvAnAM tadadhInatvamiti bhAvena devAnAM dehalayaprakAramAha || asyeti || asya puruShasya chaturmukhasya prayato muchyamAnasya sataH chaturmuktikAle prApte iti yAvat.h | atra sarve devA vAchi sampadyante iti vaktavyam.h | vAgabhimAninyumAmanasimanobhimAni rudre sampadyate dehalayamApnoti | manorudraH prANemukhyavAyau sampadyate | prANaH tejasilakShmAM sampadyate | tejaH parasyAM devatAyAM sampadyate | hareH atyantaM sAmIpyaM layolakShmyAH prakIrtita iti smR^iteH | athavA sarvasAdhAraNa maraNepi jIvasya bhagavadadhInatvaM pratipattavyamiti bhavena ta tatvAbhimAni devatA yApAre jIvya maraNAnupapatteH tadvayApAroparamaprakAramAha || asyeti || asya puruShasya yato mriyamANasya yAvak.h vAgabhimAninyumAsAmanasisampadyate grastavyApArA bhavati | itarendriya devatAH sajIvA vAchisampadyanta ityAdau vaktavyam.h | mano rudraH prANe mukhyaprANe sampadyate | prANastejasi sampadyate | tejaH parasyAM devatAyAM sampadyate || 6 || evaM sarvAtmanA jIvasya bhagavadadhInatvAt.h na jIvasya tadabhinnatvashaMkA kAryetyuktam.h | itopItyAha || saya iti || prakR^itaH paradevatAkhyoviShNuH sAratvAt.h sa ityuchyate | yamanAt.h j~nAnarUpatvAt.h bAdhaH | sarvasveShya iti hyeShaH | aNIya sAsUkShmeNa j~nAnena mIyate viShayIkriyata ityaNimA | mAnAnAmANaka iti vANimA | idaM sarvaM jagadaitadAtmyametadAtmavasham.h | tatatvAttat.h | parAnandatvataH sAdhusvarUpatvAt.h vA satyam.h | sAdanAtsaH | pUrNaguNatvAt.h AtmA | atatvamiti tatvamiti cha padachChedaH | evaM sati he shvetaketo tatvaM tatvataH | tvamatadasi tasmAdanyadvastvasItyarthaH | iti pitropadiShyena shvetaketunA jIvAnAM bhagavadAshrayatvaM kathamupapannam.h | yato na mattonyosmin.h dehe.asti | mayA bhedena anupalabhyamAnatvAt.h ityAshayena bhUya eva mAmAM bhagavAn.h vij~nApayatviti pR^iShye tathA somyeti hovAcha pitA | tvachChaMkAyA yathottaraM syAttathAvakShyAmItyAhetyarthaH || 7 || aShyamaH khaNDaH || 8 || kimuvAchetyata Aha || yathA somyetyAdi || he somya yatA madhukR^ito bhramarAH madhunistiShThanti nirmimate | kathaM nAnAtyayAnAM nAnAgatInAM paparavilakShaNAnAM vR^ikShANAM rasAnAM samavahAraM samUhamekatAM mishratAM gamayanti | rasAnsamavahAramiti pAThe rasAnitidvitIyA ShaShThayarthe || 1 || yathA cha te nAnAvR^ikSharasAH tatra mishratayAM vidyamAnamapi vivekaM paparabhedaM na labhante na jAnanti | amuShya vR^ikShasyAmrasyAhaMrasosmyayaMtvanyasyeti | tathA paropyamuShyapanasasyA haMrasosmyayaM tvanyasyeti | evameva khalu somyemAH sarvAH prajAH jIvAH parameshvara shaktibhiH eva svesvesharIre sati parameshvare sampadya tena mishrIbhAvaM prApyasati sampatsyAmahe upalakShametat.h | sampannAH sampadyAmahe iti na viduH || 2 || aj~nAnabhavamanarthamAha || ta ityAdinA || iha loke te prasiddhAH | vyAghrovetyAdi yadyadbhavanti tattadAtasmAt.h parameshvarAshritatvAj~nAnAparAdhAdbhavantIti | etena yoyamAtmano bhedena na pashyati satatona bhidyata iti vyApteH bhagodarshito bhavati || 3 || saya ityAdyabhyAsastAtparyadyotanArthaH | AtmA vA are dR^iShyavyaH shrotavyomantavyonididhyAditavya ityuktAnAM shravaNAdInAM nAgniShyomAdiva dekavAreNaiva phalaprAptiH | kintvAvR^ittiH kartavyeti j~nApanArthe cha ayamasakR^idupadeshaH | tathAcha uktaM sUtrakR^itA | AvR^ittirasakR^idupadeshAditi | iti pitropadiShyena shvetaketunA bhavatvachenanAnAM nAnAvR^ikSharasAnAM bhedAparij~nAnam.h | mayAtu chetanatvena hetuH visheShyata ityabhiprAyeNa bhUya eva mA bhagavAn.h vij~nApayatviti pR^iShye pitA tathAsomyeti hovAcha || 4 || navamaH khaNDaH || 9 || kimuvAcha || imAH somyetyAdi || he somya imAH prasiddhAH gaMgAdyAH nadI devatAH | prAchyaH prAgaMchanAt.h prAchIshabdavAchyAH purastAt.h syandate sravanti | tathA pratyagaMchanAt.h pratIchIshabdavAchyAH pashchAt.h syandante | evaM atyantavilakShaNAH tAnadyomeghAdidvAreNa samudrAdAgatya utpanna jalatvAt.h samudramevApi yanti | eva shabdasyottaratranvayaH | avij~neyatvena prApanuvanti | pravishantIti yAvat.h | tatApi sa samudra eva bhavati | na nadIbhAvaM prApnotItyarthaH | sa eva samudro bhavatIti pUrvavAkyagataivakAranvayaH | samudra eva samudro bhavati | na nadya ityarthaH | tA nadI devatAH yathA tatra samudre iyaM gaMgAhamasmIyaM tu yamunA.ayaM cha samudra ityevaM anyA api na viduH | svaM svaM vArinaiva jAnanti || 1 || evameva khalu somyemAH sarvAH prajAH sataH parameshvarAdAgamyotpadyApi sata AgachChAmahe utpannAsma ita na viduH | evaM parameshvare sthitvApi tamAshritAsma iti na viduH | ta ihetyAdi pUrvavat.h | anena chetanatva vishiShyasyApi hetoH anaikAntyamuktaM bhavati | iti pitropadiShyena putreNAstIshvaraH svatobhinnaH tathApi jIvasya tadadInatvaM kuta ityAshayavatA bhUya eva mA bhagavAnvij~nApayatviti pR^iShye tathAsomyeti hovAcha pitA || 3 || dashamaH khaNDaH || 10 || kimuvAcha | asyetyAdi || he somya mahato vR^ikShasya yoyaH kashchidyadi mUlebhyA hanyAttadA jIvan.h jIvenAniruddhAkhyena parameshvareNA.adhiShThitashchettadA sravet.h rasamevodgiret.h | natu mriyate | aMkuramAtrasyA.abhyAghAte.avasthAnAsambhavAt.h mahata ityuktam.h | evaM yomadhyebhyAhanyAdityAdikamapi vyAkhyeyam.h | evaM sa eShaH vR^ikSha jIvonena prakR^itena jIvena AtmanA paramAtmanA anuprabhutaH prAptodhiShThita dehaH pepIyamAnaH punaH panuH bhR^ishaM vA piban.h modamAnAstiShThati || 1 || eM vR^ikShajIvasya sarvadAnupahatA.atyaktadehena sukhinaiva mayA sthAtavyamitIchChAyAmapi kadAchideveshvarAnugrahe sati vighAtiShu bAhyakAraNeShu satsvapyevaM avasthAnaM bhavatItyuktam.h | idAnIM ishvarAnugrahAbhAve bAhyakAraNabalavattvAbhAvepi sharIrashoShAdyaniShyaM bhavatyevetyAha || asyeti || asya vR^ikShajIvasya yadaikAMshAkhAM jIvaH paramAtmA jahAtyatha tadAsAshuShyati | yadA dvitIyAM shAkhAM jahAti tadAsApi shuShyati | yadA tR^itIyAM jahAti tadA sApi shaShyati | yadA sarvaM jahAti tadA sarvopi shuShyati | yathA ayaM dR^iShyAntaH evameva khalu somya mAnuSha sharIrepi jIvasyeshvarAdhInatvaM viddhIti hovAchapitA || 2 || tadeva vishadamAha || jIvApetamiti || 