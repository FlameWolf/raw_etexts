vidyamAnabhedasyetyarthaH | tasmAdityAdau yojyam.h | upAdhiriti vartate | nanu yadi bhUtAkAshe.avyAvR^itAkAshevAsvatovidyamAna eva bhedaH | pradeshovApAdhibhiH j~nApyastarhi upAdhInAmantatvAttajj~nApyAstepyanantAH syurityata iShyApattimuttaramAha || AkAshA apIti || bhUtAkAshapakShe yathAshrutam.h | avyAkR^itAkAshapakShetvAkAshA AkAshapradeshA ityarthaH | jIvaikyAMgIkAra ityAdinoktamupasaMharati || ata iti || sarvamasmItyAderartha iti sheShaH | kiJNcha yadi sarvamasmItyAdau jIveshayorabhedovivakShitaH syAttadopAsItetyanenaiva virodhaH syAt.h | upAsyopAsakabhAvasya bhedaM vinA.ayogAditi bhAvena pramANamAha || natviti || devaH IshvaraH devadevaM IshvaraM samarchayet.h | upAsIta | kuta ityata Aha || sAmaneti || samatvaj~nAna ityarthaH | pUjya upAsyaH | pUjaka upAsakaH | aikyaj~nAne sutarAmupAsyopAsakabhAvAnupapattiriti bhAvaH | pramANavirodhAchcha na jIveshAbhedaparatvaM sarvamasmItyasyeti bhAvena tayoH bhedapramANAnyAha || ananyeti | pUrvamAshcharyosya vaktetyuktam.h | advaitavAdIbhaviShyatyasya vaktetyapekShAyamuchyate ananyeti | anyobhagavAnanyohamibatyajAnan.h sa evAhamiti jAnaMshchAnanyaH tena prokte.atra brahmaNi | gatirj~nAnaM samyagj~nAnaM na jAyate kutaH | tasya mithyAj~nAnitvAditi bhAvena jIveshayorbhedakamAha || aNupramANAdapijIvAdaNIyAnhIti || yadvA vyAkhyAtra bhAvenAjamena tajj~nAnAsambhevepi pratyakSheNasyaradityata uktamaNIyAniti | anumAnenApi na tannishchaya ityAha || atarkyamiti || atakyartvavivaNaparaM naiShAtarkeNamatirApanIyeti madhyamavAkyamatra nodAhR^itam.h | prayojanAbhAvAt.h | tarhi bhagavajj~nAnopAyAbhAvenA mokShAbhAva ityata Aha || prokteti || anyenaiva jIveshvarabhedaj~nAninaiva proktAvedapravachanotpAditA matiH suj~nAnAyasAkShAtkArAya bhavati | preShTheti na chiketasampratiyamasya sambuddhiH | yathA chedamabhedepi na sAvakAshantathoktamanyatra | tadbhrahma viditAdvayaktAdanyadeva | aviditAdavyaktAchchAnyadeveti sambandhaH | na kevalametAvat.h | kintu viditAdaviditAchchAdhi adhikamityarthaH | avyayAnAmanekArthatvAdanyetretyasyAnyadityarthaH | dharmAtpuNyAtmano jIvAdanyat.h | adharmAdadharmAtmano jIvAdanyat.h | na kevalaM chetanAdevakiMtu kR^itAkR^itAdachetanAdapyanyat.h | na kevalaM vartamAnAdeva | kintacha bhUtAdbhavyAchchAnyat.h tadbrahmayadyathApashyasitattathAvadeti yamaM prati nachiketasaH prArthanam.h | nityonityAnAmiti spaShyArtham.h | nanUdAhR^itaM shrutyAdikaM vyAvahArikabhedaparaM kiM na syAdityato mokShepi bhedaM shrutyAdibhiH samarthayate || yatheti || evaM munervijAnata AtmA bhavatigochameti vAkyasheShaH | vijAnatAM munInAmAtmAsvAmI chaturmukhopi muktaH san.h tAdR^igeva bhavati | natu sa eva kimvanya ityarthaH | sAdharmyaM bhedavyAptam.h | brahmaNAsaheti bhedoktiH | sAhityasya bhedasApekShatvAt.h | aishvayarmaryAdoktyAcha namuktabrahmAbhinnA ityAha || Adhipatyamiti || paramasAmyamupaitItyuktasAmyavachanavyAkhyAnametat.h | AdhipatyaM jagadvayAparam.h | viShayeNa lakShmAdiviShayanimittakena bhogena | R^ita ityatrApi sambadhyate | aparichChinnAnandadIn.h | samAH duHkharAhityena | yadvA AdhipatyaM cha rte AnandadIshcharte viShayeNa viShayanimittakabhogena samA iti yojyam.h | nanu yaduktamanAtmaprapaJNchasya mithyAtvAMgIkAretebhyonajyAyaH paramanyadastIti vAkyavirodhaH syAditi | tanna | tebhya ityasvabhagavatparatve hi tatonyaprapaJNchasiddhayAsmakaM tadvirodhaH syAt.h | nachaivaM kiM nAmayAnipaJNchadhAhiMkArAdi vibhAgaiH proktAnitrINitrINividyAdInitebhyaH paJNchatrikebhyojyAyomahattaraM paraM vyatiriktamanyadvastvaMntaraM nAsti | tatraiva hi sarvasyAntarbhAva ityarthAMgIkArAditi chenna | pradyumnAdInIti || pradyumnAdIni paJNchApi rUpANi gAdisthAnabhedena trINitrINi jAtAni | nacha sthAnabhedena bhedaH shaMkanIyaH | nityAbhinnAnyeva viruddhamapIdamaishvaryAdyujyata ityuktamIshanAditi | nanu yaduktamananyaprokta ityAdinA jIveshayoH bhedasiddhiriti | tadayuktam.h | udAhR^itavachanAnAM mithyAbhedaviShayatvAt.h | muktau bhedavachanAnyapi gauNamuktiparANi | spaShyaM jIveshabhedasatyatvapratipAdakaM cha pramANaM nAsti | nacha tAnyevatatsatyatve pramANAnItyatra yuktirasti | bhedasvarUpamAtragrAhakatvenApi sAvakAshatvAdityata Aha || dR^iShyeti || pramANasiddhavastuna ityarthaH | chashabda evAthare | ata evatadvayAvartyamAha || natviti || j~nAnAnAM hyapramANyaM parataH prAmANyaM svata iti vAdiprativAdinoH saMmatatvAditi bhAvaH | kiMcha pratyakShabAdhitaM bhedaprapaJNchamithyAtvaM | syAdetat.h | yadi pratyakShadR^iShyayAjagatsatyatvaM chetsiddhayet.h | nachaitadasti pratyakShasya svarUpamAtragocharatvena tatsatyatvogocharatveyuktyAbhAvAdityatovA Aha || dR^iShyeti || ayamarthaH | pratyakShadR^iShyiH hi ghaTAdikaM ghaTAditvenA gocharayati | ghaTAdayashchArthakriyAsAmarthyavatsaprabhedA iti ghaTAdisattAgocharaiva | j~nAnAnAM chApramANyaM parataH prAmANyaM svata iti vAdiprativAdinoH sammatam.h | ataH pratyakShasiddhasya vastunomithyAtvAMgIkAra eva balavatpramANApekShA | natu satyatve | apavAdAbhAve dR^iShyayaiva tatsiddheH | ata evAnnAdikebhogyekShadhitena dR^iShye nedamannamiti kenachidukte kathamidamannatvena dR^ishyamAnamannaM na bhavatIti tanmithyAtva eva balavatpramANamapekShate natu tatsatyatva iti | athavA nanu mAstvanAtmaprapaJNchasya mithyAtvaM tatsatyatvaM kutaH siddhayati | nacha pratyakShadR^iShyayaiveti yuktam.h | tasyAH svarUpamAtraviShayatvena tatsatvagocharatvAbhAvAt.h | tadgocharatvepi vAshuktirajatAdau tadasAdhakatvAt.h | tathAcha jagataH satyatvasAdhakAbhAvAtsatyatvAbhAve mithyAtvamevasetsyatItyata Aha || dR^iShyavastuna iti || arthaH pUrvavat.h | tatra pramANamAha || dR^iShyasyeti || dR^iShyasya satyatAyAM yuktiH pramANasadbhAvashchabhUShaNameva | pratyakShasiddhepramANAntarasaMvAdedArDhyasiddheH | ayuktiH | pramANabhAvashchedapi bhUShaNameva | natu dUShaNam.h | apavAdAbhAvedR^iShyereva satyatAyAM mAnatvAditi bhAvaH | tasya dR^iShyasya mithyAtveyuktyabhAvaH pramANAbhAvotidUShaNam.h | pramANavirodhaikagamyatvAttanmithyAtvasyeti bhAvaH | nanu dR^iShyasyApi prapaJNchasya mithyAtvedashyatvAdiyuktirastyevetyata Aha || yuktishcheti || dR^iShyasya mithyAtvaM hyaduShyayuktyaiva nishcheyam.h | yathAbhisarpaNAdyabhAvayuktyAsarpamitathyAtvam.h | prakR^itayuktishchadoShavatItyarthaH | kuta ityata Aha || balavaditi || tatvamasItyAdikaM tvanyathaivavyAkhyAsyate | balavanmAnaviruddhachetyapi grAhyam.h | dharmisAdhyaliMgavyAptyAdi grAhakaM hi pramANamanumAnasyopajIvyatve balavat.h | tachchadharmyAdikaM satyatvenaiva gR^ihNAtIti jaganmithyAtvasAdhakAnumAnasyopajIvyavirodha iti | yadvAnbalavamAnavajirtAtadviruddhAyuktirdoSha eva vakturdUShaNamevetyarthaH | kiMcha vachanAnAM mithyAbheda viShayatve.atyantAsadbhedaviShayatvApattyAtyantApramANyaM syAt.h | asattvamithyAtvayoH mAtrayApi vishebhAvAdityAha || nacheti || shUnyatvatyantAsattvam.h | tathA hi | mithyAtvaM nAma pratipannopAdau traikAlikaniShedhapratiyogitvam.h | svAtyantAbhAvAdhikaraNa eva pratIyamAnatvaM sadviviktatvaM vA | pakShatrayepyasattvamithyAtyoH na visheShaH | shashaviShANashadAvapItotiriktasyAvasattvasyAbhAvAt.h | nacha tatra nirupAkhyatvamevAsattvam.h | nirupAkhyapadenaiva khyAyamAnatvAt.h | asato.apratItAvasadbhailakShaNyaj~nAnAnupapatteshcha | nApyaparokShatopratIyamAnatvamasattvam.h | nityAtIndriyapyasattvApAtAt.h | nApi kvachidapi sattvenApratIyamAnatvamasattvam.h | taddhaika ahurasadevedamagra AsIditi shrutyA.asataH sattvapratIteH | nApi sadanirvachanIyAbhyAmanyattvam.h | anirvAchyatvasyAsattvanirUpyatvenAnyonyAshrayAt.h | lAghavena sadanyatvasyaiva tatvAchcha | nApyatharkriyAsAmarthyAbhAvAdikaM tat.h | shuktirUpyasya shuddhabrahmaNashchAtyantAsattvApAtAt.h | tasmAtsArvatrikatraikAlikaniShedhapratiyogitvaM vA svAtyantAbhAvAdhikaraNa eva pratIyamAnatvaM vA | sadrUpatvAbhAvovA.asatvamiti vAchyam.h | tadevachatavamithyAtvamiti na tayoH visheSha iti bhAvaH | nanu mithyAtvaM nAmAnirvachanIyatvam.h | tachchasadasavvAnadhikaraNatvam.h | asatvaM cha niruktamanyadeveti chenna | syAdevaM yadyuktarUpamanivarchanIyaM kiMchitsyAt.h | nacha tadasti pramANabhAvAdityAha || taditi || tattatrAnirvachanIye iti mithyAshabdArthatvena buddhisthatvAt.h | tathAhi | na tAvadanirvachanIyamidamiti pratyakShaM pramANamasti | nacha bhrAntyutthitasya mithyaiva rajataM pratyabhAdityanuvAdo astIti vAchyam.h | mithyAshabdasyAsattvArthatvenAnirvachanIya paratvAbhAvAt.h | nApi vimatamani3rvachanIyaM bAdhyatvAdityanumAnam.h | apradiddhavisheShaNatvAt.h | nacha sadasadvilakShaNaM kvachidAgamovakti | nacha khyAtibAdhAnyathAnupapattiH | asatopi khyAtyupapatteriti | evaM bhedamithyAtvaM nirAkR^ityopasaMharati || ata iti || astu bhedaH satyaH kintu vyAvahArika eva | pAramArthikaM satyatvamevamithyAtvavirodhIti chet.h na | bhedapaJNchakasya vyAvahArikatvaM vadato mate kiM kadAchit.h kasyAchidayaM nAsti nAsInnabhaviShyatIti buddhirasti na vA | dvitIyaM duShayati || nacheti || AdyaM dUShayati || tadbhAvecheti || uktabuddhisadbhAve shUnyAdasataH na visheShovyAvahArikasatyasya | upapAditaM chaitat.h | bhedasya satyatve spaShyAM shrutiM cha paThati || satyamiti || enamanuvishvemadantItyetatsatyamityanena jIveshvarayorupajIvyopajIvakabhAvaH satya ityuchyate | tachchabhedamithyAtve | na yuktamityarthaH | bhedakadharmasatyatvoktyanyathAnupavyA bhedasya satyatvaM vaktavyamityuktam.h | idAnIM bhedasyaiva satyatve spaShyAM shrutimudAharati || prapaJNcha iti || shruteshchasatyobheda ityunuvartate | nanvidaM shAntikekarmaNibetalotthanamiva yAvatA bhedasatyatvAyodAhR^itavAkye prapaJNchamithyAtvaM pratIyata ityatastadvAkyadvayaM samyagvyAchakShANastAvatprathamArdhaM vyAchaShye || prapaJNcha iti || nanu prapaJNchoghaTAdirutpadyamAnovinAshavAMshchapramANasiddhaH | ato nedamaniShyApAdanam.h | nApi viparyayeparyavasAnamityataH prapaJNchashabdArtha ukto bheda iti | upapAdanaM pramANena kariShyati | videH sattArthatvamaMgIkR^itya bhaveteti vyAkhyAtam.h | vyatyayobahulamityAtmanepadaM sattAchakAdAchitkIvivakShitetyAha || utpadyeteti || athavA bhaveteti bhUprAptAvAtmanepadIvetyasya vikalpitaNyantasyedaM rUpaM sattAM prApnuyAdityarthaH | tasya tAtparyamutpadyeteti | yadItyasya tarhItyanena nityayogAttarhIti pUritam.h | tatashchayadi jIvajaDabhedonashyettadA jIvasya jaDatvApattyAmokShashAstravaiyarthyApattirityAdirUpeNanivartatetyasyAniShyatvaM draShyavyam.h | prasaMgasya viparyayaparyavasAnamAha || ata iti || nacha nivatarta ityAdau grAhyam.h | utpattirnachetkiMshashashR^iMgAdivanmithyeti pR^ichChati || kiMtviti || uttaramAha || nitya eveti || sArvakAlika evetyarthaH | vastubhUtasya kAdAchitkasvarUpalAbhalakShaNotpattyabhAve sArvakAlikatvasyaiva prApteH | jIveshvareprakR^ityAdinityasvarUpabhUta eva bhedonAdinitya ityavagantavyam.h | ata eva prAk.h bheda iti sAmAnyataH prakR^itatvepi jIveshvarAdibheda ityuktam.h | ata eva cha sudhAyAmapItthamevoktam.h | sannyAyaratnAvalIkArAstubhedonAmAnyonyAbhAvaH | sachAnyonyatAdAtmyAparattyaiva nivartanIyaH | pratiyogyApatterevAbhAva vipattitvasya prAgabhAve dR^iShyatvAt.h | nacha kadApi padArthAnAmanyonyatAdAtmyamastItyanityAnAmapi bhedonityaeveti manyante | yathAcha na virodhastathopapAditamanyatrAsmAbhiH | nanu bhedapaJNchakasyAnAdinityatvAdyupapAdanaM prakR^itAsaMgatam.h | nahi pUvarM bhedastatpaJNchatvaM vAtasyAnAdinityatvaM vA prasaktam.h | yena tadupapAdanamatreti syAditi chet.h | uchyate | anAdimAyayAsuptoyadAjIvaH prabudhyate | ajamanidramasvapnamadvaitaM budhyate tadeti | pUrvashloke.anAdimAyayAparameshvarechChayA prakR^ityAdinAcha jIvajAtasya j~nAnAvaraNalakShaNaM suptatvaM tayaiva parameshvarAditatvaj~nAnalakShaNaprabodhashchoktaH | tena jIveshvarayoH jaDeshvarayoH jIva jaDayoshcha bhedAH santIti labdham.h | prabhorichChayAnigaDAdinApuruShe baddhemuktebhedatrayadarshanAt.h | prAk.h prabhavaH sarvabhAvAnAmiti bhAvashabdoktAnAM jIvAnAM mithobhedopilabdhaH | tata evAvaraNAnAM jaDAnAmapi mithobhedorthAllabhyate | teShAM cha paJNchAnAmapi bhedAnAmanAdimAyayA.ajamanidramityAdivisheShaNasAmarthyAdanAditvamapi labdham.h | tadidaM paJNchAnAmapi bhedAnAmanAditvaM satyatvaM chopapAdayitumidaM shlokadvayamiti nAsaMgatirita | evaM bhedapaJNchakasyAnAdinityatvaM vipakShebAdhakaprasaMgenopapAdyatatsatyatve pramANaM vaktuM shrutau mAya
AmAtramidaM dvaitamityuktam.h | tatra dvaitaprapaJNchasya mithyAtvamuchyata iti pratItinirAsAya mAyAmAtrapadaM vyAchaShye || ata iti || yato bhedo nitya evAtobrahmavanmithyAtvAyogena mAyAmAtrapadasyAyamevArtha ityarthaH | mAtramityasya mAN^mAne ramukIDAyAmiti dhAtudvaya jatvamabhipretyamAtantaraM chetyuktam.h | mAtaM viShayIkR^itamityarthaH | evaM padArthamuktvAtAtparyArthamAha || bhagavAniti || jAnAti bhedamiti sheShaH | ramatechAsmin.h bhede bhedamaMgIkarotItyarthaH | yadvAsmin.h bhedesati brahmAdibhiH krIData ityarthaH | asminbheda ityanenedaM dvaitamiti prAk.h prapaJNchashabdoktArthasya parAmarsha iti sUchayati | iti shabdohetau | nedvaitaM bhrAntitikalpitamiti sheShaH | nahyavidyamAnamIshvarapraj~nAviShayo bhavati | bhrAntatvaprasaMgAt.h | nApyavidyamAnebhedebrahmAdibhiH krIDanaM yuktamiti bhAvaH | nanu mAyAmAtramidaM dvaitamityanena dvaitamithyAtvamuchyata ityeva vyAkhyeyaM uttaravAkye.advaitaM paramArthata ityadvaitasyaiva pAramArthikatvokterityatastattAtparyamAha || tachcheti || yatpraj~nAnena mAtaMrataMcha tachchetyarthaH | advaitaM bhedashUnyamityarthaH | nanu kathametat.h | bhagavadrUpasyApi jIvAdibhyobhinnatvAt.h | kataM vAnenAyamartholabdha ityatastadvAkyaM vyAchaShye || paramArtha iti || taseHsArvavibhaktikatvAtparamArtha ityuktam.h | svatantra ityarthaH | svatantraM paramArthAkhyamiti smR^iteH | paramArthata ityasyaiva tR^itIyAntatvamaMgIkR^ityArthAntaramuktam.h | tadrUpeNeti || svatantrarUpeNamatsyAdinA | dvayorbhAvodvitA bheda iti yAvat.h | tasyA idaM dharmidvaitaM bhinnamityarthaH | nadvaitamadvaitam.h | nanvetadayuktam.h | mAyAmAtramidaM dvaitamityanena bhedasya satyatve.abhihite bhagavatastadrUpeNabhedarAhityakathanasyAsaMgatatvAdityato.asaMgatiparihArakatayApi tasyaivApekShitapUraNenArthamAha || yadadvaitamiti || mAyAmAtramidaM dvaitamityanena bhedasya satyatvotau tarhyataM budhyate tadeti vyapadeshaH kathamityAkAMkShAyAM tadgatipradarshanArthamidaMvAkyaM pravR^ittamityarthaH | anena paramArthata iti lyablopanimittApaJNchamItyuktaM bhavati | yadadvaitaM nAmAdvaitaM budhyata ityanenochyate tatparamArthaM bhagavantamapekShyetyarthaH | nanvanedAdvaitamiti vyapadeshasya korta ukta ityata Aha || svagateti || nAstItyadvaitamitivyapedeshasyArtha ityuktaM bhavatyanenetyarthaH | evaM mAyAmAtramitidvitIyArdhena bhedasya satyatve pramANamabhidhAya tatra bAdhakaM cha parihR^itam.h | idAnIM tasya mithyAtve bAdhakapradarshanArthaM vikalpovinivartteti vAkyaM pravR^ittamiti bhAvena tadavatArayati || nacheti || kevaraM kalpanaivanatu vastusatvaM mithyaiveti yAvat.h | kuto netyatastatra bAdhakapradarshanaparatayA vAkyaM vyAchaShye || yadIti || vikalpobhedoyadikenachidaj~nAnAdinAkalpitaH syAttathApi tadApi vinivartetabAdhyeta | na kevalaM bhedasyotpattyaMgIkAre nivR^ittirApAdyate | kintu kalpitatvAMgIkAropIti j~nApanAyApishabdaH | yadyapi pUvarM nivR^ittirvinAshaH | atra tu bAdhaH | tathApi nivartteteti shabdasAmyamAtreNApishabdaH | avadhAraNArthovAyaM nivarttatetyanena sambadhyate | tenAropitatvasya bAdhyatvAvyabhichAraM sUchayati | nacha nivartate tasmAnnakalpitaH kintu satyaeveti vAkyasheShaH | nanvetadayuktam.h | advaitaM budhyata ityAdyupadeshavirodhAt.h | j~nAtedvaitaM na vidyata iti bhedasya brahmaj~nAna nivartyatvokteshchatyata upadeshAdityardhaM vyAchaShye || tasmAditi || upadeshAdadvaitaM budhyata ityAdyupadeshAdityarthaH | kuta ityatastaM vaktuM tAvadaj~nAta iti padachChedamabhyupetyatadarthamAha || kenApIti || brahmAdibhiH j~nAtatvAttatprasAdaM vinetyuktam.h | taM vAdaM darshayitumaj~nAtedvaitaM na vidyata iti vAkyaMvyAchaShye || tadgata iti || ityayamevAda ityanvayaH | na chaivamadvaitaM paramAtharta ityanenedaM gatArthaM upasaMhArUpatvAt.h | ata evoktaM tasmAditi | tatraiva pramANakathanAchchanavaiyarthyamiti bhAvenopadeshAdityuktam.h | yadevehatadamutrayadamutra tadanvihetyAderityarthaH | evaM svayaM shrutiM vyAkhyAyataddArDhyAya pramANamudAharati || jIveti || gata ityasya budyAviviktasyottaratrApi sambandhaH | ityevaM paJNchabhedaH prapaJNchaka ityachyata ityanena shrautaprapaJNchashabdona jagadvistAravAchIkiM tu jAtIyarorthepaJNchan.h shabdADupratyayaH | evaM cha paJNchavidhaH paJNchaH | sacha prakR^iShyatvAtprapaJNchaH | sacha prakaraNaprAptobheda eveti bhAvaH | kathaM tasya prakR^iShyatvamityata Aha || prakR^iShyeti || tathAcha mokShahetuj~nAnaviShayatvena bhedasyApi prakR^iShyatvAt.h paJNchabhedaH pretikathyata iti bhAvaH | prakArAnreNa prapaJNchashabdArthamAha || prakR^iShyeti || ayaM paJNchabhedaH | anena paJNchAnAM vargaH paJNchaH | paJNchaddashatau vargeveti vAshabdena paJNchashabdena paJNchashabdasya nipAtanAMgIkArAt.h | prakR^iShyaH paJNchaH prapaJNchaH | prakR^iShyatAchamokShAMgaj~nAnatayA bhavatItyuktameva | sAcha bhedasamabandhina eva paJNchakasyopapannA | vailakShaNyaM tayoH j~nAtvAmuchyate badhyate nyathetyAdeH | ataH prapaJNchobhedapaJNchaka ityuktaM bhavati | evaM prapaJNchashabdArthamuktvAvAkyAtharmAha || yadIti || utpattimatobhAvasya vinAshaniyamAditi bhAvaH | viparyaye paryavasAnamAha || neti || mokShepi bhedashruteriti bhAvaH | mAyAmAtramidaM dvaitamityetat.h bhedasatyatvapratipAdanaparamiti bhAvena vyAchaShye || mAyeti || tanmitatvAt.h tena viShayIkR^itatvAt.h | asya bhedapaJNchakasya | bhrAntikalpitatvam.h | anena vipratipannobhedona bhrAntikalpitaH | viShNuvij~nAnaviShayatvAdityanumAnamuktaM bhavati | nanu viShNuvij~nAnaviShayopi bhedo bhrAntikalpitaH kiM na syAt.h | nahyasmAdAdij~nAnaviShayopi chandabhedona bhrAntikalpita ityata Aha || yaditi || na kvachidbhrAntatvamasyetyatra hetutvantaramAha || ramatecheti || atra bhede | anena vimato bhedo na bhrAntikalpitaH | viShNuramaNaviShayatvAdityanumAnamuktaM bhavati | nanu chaitra ramaNaviShayopi svApnAdipadArthashchaitra bhrAntikalpito bhavatyeva | evamatrApi kiM na syAdityata Aha || nahIti || tasya apekShAvattvAditi bhAvaH | ata eva hetau viShNugrahaNaM nanvevaM yadi bhedasya satyatvaM syAttarhyadvaitaM budhyate tadetyAdiprayogaH kathamityataH prAptamadvaitaM taM paramArthata iti vAkyaM vyAchaShye || paramArtha iti || svadehAdineti sheShaH | nanvaprasaktapratiShedhoyamityata Aha || jaDajIveti || jaDAna dehena jIve yathA bhedostitathAtranetyarthaH | yadvA jaDeghaTAdau yathAsvAvayavena | jIvecha saMsAriNiyathAchintanAdidharmaishchabhedosti | khaNDitatvena bhedAbhedAMgIkArAt.h | tathA paramArtheharau svAvayavaiH svadharmaishchabhedonaivAsti | tathAcha svagatabhedarAhityavivakShayAdvaitamityuktiriti bhAvaH | bhedapaJNchakasya mithyAtve bAdhakoktiparaM vikalpa iti vAkyaM vyAchaShye || yadyayamiti || nivartate bAdhyate | nanu prapaJNchoyadIti vAkyena bhedasatyatvamuchyata ityasat.h | tathAsati bhUtaM bhavadbhaviShyaditi savarmoMkAra eva yachchAnyatrikAlAtItaM tadapyoMkara eva sarvaM hyeti sarvAbhedaparopakramavirodhAdityataH prabalepasaMhararAnusAreNaivopakramoyAjyata iti bhAvenAha || tasmAditi || upasaMhAravAkye bheda satyatvasya nirNayAtsarvAbheda pratipAdakatayApratIyamAnasyopakramavAkyasya bhUtabhaviShyAkhyAbhavadAkhyavastuparAH | bhUtaM bhavadbhaviShyadityabhidAstadanyecha trikAlAtItitAdishabdA eka evaikasminnevAsminnoMkArAkhye janArdane vartanta ityevamabhiprAya ityarthaH | aj~nAtedvaitaM na vidyata iti vAkyaM vyAchaShye || aj~nAtanAmaka iti || pUrvaM vidyetetyabhavetetyartha utpattishchArthalabhyeti vyAkhyAnaM kR^itam.h | idAnIM vidyatirevotpattivAchIti bhAvenadhAtuM paThati || vidiriti || dhAtuH dhAtuvyAkhyAnam.h | nanu prasiddhavyAkaraNevidyatiH sattArthaka eva prasiddho natu kAdAchitkasvarUpalAbhArthamiti chenna | tathAsati prasiddhavyAkaraNebhidirvidAraNArthaeva vyAkhyAta ityanyonyAbhAvArthako na syAt.h | nacha kriyAvAchitvamAkhyAtumekaikotharH pradR^ishyate | prayogatonugantavyA anekArthAhidhArava iti bhAvenAha || bhidyetetivaditi || bhidyetatyatra bhidirdhAtuH yathA prasiddhavyAkaraNAprasiddhatvepyanyonyabhAvArthastathAvidyateti shabdAntargatavyitirapikAdAchitkasvarUpalAbhavAchItyarthaH | paramArtheharau naiva bhedostItyanenAdvaitaM paramArthata iti vAkyaM vyAkhyAtam.h | tatkathamayamartonena labdha ityataH paramArthata iti taservivakShitamarthamAha || paramArthata iti || vishvataH sarvasminnaMgechakShuryasyAsau tathoktaH | yathAvishvata iti tasiHsaptamyarthetathAparamArtata iti tasirapi saptamyarthe vartata ityarthaH | evaM padArthamuktvAvAkyArthamAha || paramArtha iti || nanvevaM tarhi paramArtho bhagavAniti kathaM prAchInaM vyAkhyAnamitastadvayAkhyAnAMtaramiti bhAvenAha || paramArtha iti || nanu vidyetetyatra vidyatiH sattArthaka eva kiM na syAt.h | prasiddhatvAt.h | kimaprasiddhotpattyarthAMgIkAreNetyata Aha || nahIti || prapaJNchoyadi vidyeta tarhi nivarteteti yadishabdAdibalAtprasaMgoyamiti j~nAyate | prasaMgashchavyAptimUlaH | tathAcha vidyetetyApAdakatayoktArthasya nivartatetyApAdyatayoktanivR^ittyAvyAptiravashyaM bhAvinI | nahi vidyamAnaM navartate iti vyAptiH asti nitye vyabhichArAt.h | ataH pratIyamAnAnvayayogyatAbhAvAnnavidyamAnatvaM vidyateH artha ityarthaH | nanvevaM tarhyutpattyarthAMgIkAropyanupapannaH | utpadyamAnasyApi pradhvaMsasyAnivR^itteH vyabhichArAdityata Aha || utpadyamAnamiti || prAyaH prachuraM bahulamiti yAvat.h | prAya iti pradhvaMsavyAvR^ittyartham.h | anena bhAvatvesatItyApAdakavisheShaNaM vivakShitamityuktaM bhavati | nanvevaM sati vidyatiH sattArthaka evAstu | vidyamAnaM prAyonivartata iti vyAptisambhavAt.h | kimaprasiddhotpattyarthAMgIkAreNetyata Aha || jIveshvareti || yaduktaM vikalpovinivarteteti bhedamithyAtve bAdhakamuchyata iti tadasat.h | tasya vikalpobhedaH kenachidaj~nAnAdinAkalpitonivartatecheti vastusthitikathanarUpatvena prasaMgarUpatvAbhAvAdityata Aha || nacheti || prapaJNchovidyatenivartachetyatrApi bAdhakaM vadan.h pUrvatrabAdhakAntaramAha || natu nivarteteti || prapaJNchoyadi vidyetetyAdau grAhyam.h | yadyatra nivR^ittirnApAdyate kiM tarhi svarUpakathanamevaitadityaMgIkriyate  | tadAyadishabdadvayaM vidyetanivarteta vinivarteteti shrUyamANaM liN^.hpratyatrayaM chAyuktaM syAt.h | viruddhArthakatvAt.h | aniShyApAdanarUpohyayaM shabdaH | yadishabdasahitasya liN^oyadiparvatoniragnikaH syAttarhi nirdhUmopi syAdityAdau aniShyApAdana eva dR^iShyatvAt.h | ApAdanasya cha viparyaye paryavasAnamAvashyakamityanivR^ittyAdikameva vAkyasAmarthyAllabhyate iti bhAvaH | evamayuktatvaM yadi shabdAderupapAdyavyarthatvaM chopapAdayati || kalpitatvamiti || nivartate nivartiShyate natu nivarteteti yadyAdishabdopalakShaNametat.h | yadyatra prapaJNchamithyAtvamabhidhitsitaM syAttadAyoyaM prapaJNcho vidyata iva dR^ishyate vastutastvavidyamAnaH sanivartiShyate aj~nAnena kalpitovikalponivartiShyata ityeva vaktavyam.h | natu yadyAdishabdaprayogaH vyarthatvAdityarthaH | nanu prapaJNchoyadItyatra vikalpovinivartetetyatra cha vastusthiti kathanamiti bhavadbhirapyabhyupagatam.h | asvAtantAchchanAstyevetyevaM vAchyaM jagatsadA | sadAvR^ittervidyamAnamiti brUyAdyadikvachit.h | yadi kalpayatIdaM sa sa eva vinivartayediti vachanena vikalpaH kenachidalokasiddhena paramAtmanAkalpitaH sthIyatAmatreti kalkinatastenaiva vinivartata ityanyatra vyAkhyAtatvAditi chet.h | uchyate | ayamabhiprAyobhAShyakArasya | sarvathAtroktarItyA.aniShyApAdanarUpatvena bhedapaJNchakasyAnAdisatyatAparamevedaM vAkyaM natu paroktarItyAvastusthiti kathanarUpatvena prapaJNchamithyAtvaparam.h | tathAsati yadi shabdAdivaiyarthyaprasaMgAt.h | vastusthitikathanaparatvashraddhAyAmapi tatroktarItyArthostu | nachAtrokta doShaH | yadishabdastvavastutve chAsvAtante cha saMshaye | avastushabdashchAshaktehyalpashaktau cha kIrtyata iti vachanena yadi shabdasyAshaktatvamalpashaktitvamasvAtantyaM vArthaH | vidyeta nivartetetyatrAkhyAtavipariNAmaH | tathAcha prapaJNchojagadashaktamalpashakti | asvatantraM vA vidyate tatApi nivartata iti saMshaya ityarthaH | ata eva puprameyadividyante mayiShyantyevate dhruvamiti dhR^itarAShyravachanam.h | vikalpaH prapaJNchoyadikenachitparamAtmanAsthIyatAmati kalpitastadAstenaiva nivartata ityatharH | yadi rAjyaM karotyeShanashyatyetadasaMshayamitivat.h | evaMcha nAsmatpakSheyadishabdavaiyarthyam.h | AkhyAtavipariNAmastuparapakShepi sama iti | evaM parapakShe.anupapattikathanasyopayogaM dasharyannupasaMharati || ata iti || arthAntarasyAyuktatvAt.h | bhedAsatyatvavAdinAM nindanAchchabhedasatyatvaparamidaM vAkyadvayamiti bhavenAha || asatyamiti || tatraiva hetvantaramAha || vidyeti || AtmaniparamAtmanijIvAdibhyobhedaj~nAnameva vidyetyarthaH | jIvAdibhyonyaM juShyaM sevya mIshaM bhagavantaM tadetatsatyamityAdiprAguktaprakAreNAsya mahimAnaM yadApashyati tadAvItashokaeva bhavatItyarthaH | evaMcha prapaJNcha iti shlokadvayasya bhedasatyatvaparatvAt.h bhedasatyatvasamarthanAyaitachChatyudAharaNaM nAnupannamiti smitam.h | evaM sarvamasthItyasyottamapuruShatve bAdhakamuktvApasaMharati || ata iti || mitatvAt.h | mitirUpatvAt.h | yadvAmitatvAtpramitatvAdityarthaH | khaM0 21 || tatashchamanohiMkAra ityAdyekAdashakhaNDAnAmayamarthaH || atra prANeShu paJNchavidhaM sAmopAsItetyAdau vaktavyam.h | hiMkAraH pradyumnomanonAmAmanaH sthashchaityAdipUrvavat.h | mana Adisthasya hiMkArAdinAmnobhagavataH gAyatrasAmavAchyatvAdinopAstiH kartavyeti bhAvena gAyatrasAmavAchyatvaM tanniyAmakatvaM chAha || etaditi || etat.h prANasthaviShNavAshritaM gAyatraM sAma prANeShu indriyasthaviShNurUpeShu protaM tadvAchakaM tanniyamyaM chetyarthaH | evamupAsakasya phalamAha || sa iti || yodhikArI etat.h hiMkArAdinAmakamevaM mana AdisthatvenaitadgAyatraM prANeShu prANasthaviShNurUpeSha protaM cha veda saprANI prANastha viShNulAlyo bhavati | sarvamAyurmokShalakShaNameti jyok.h sarvaj~naH san.h jIvati prajayApashubhiH mahAnbhavati | prakR^iShyatvena jananAtprajeti j~nAnam.h | pAntishaMsAdhanaM cheti pashavovedAH taiH mahAnbhavatItyarthaH | nachaivaM jyogityanena punaruktiH parokShAparokShaj~nAnayoH grahaNAt.h | laukikaprajAdikamapi yathA yogyaM tadichChUnAM bhavati kItyarAmahAnbhavati | etatphalahetUktabhagavadupAsanAM gatayAkiMchidvratamAha || mahAmanA iti || A