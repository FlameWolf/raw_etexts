evamuttaratrApi vyAkhyeyam.h || ekAdashaH khaNDaH || 11 || etadagsthiviShNvAshritaM rathantaraM sAmagnau protamagnistha bhagavadrUpavAchakaM tanniyamyaMchetyarthaH | brahmavarchasvI brahmaNoviShNoH varaNAdevachAyitamabhivR^iddhaM svarUpatejobrahmavarchaH tadvAn.h brahmavarchasvI mukta ita yAvat.h | saMsR^itAvalpa tejo jIvarUpaM bhagavAnmuktau mahattejaH karotIti hi pramANapramitam.h | annAdo yatheShyAnnabhoktA bhavati | agnipratyak.h agnyabhimukhonAchAmet.h | na makShayet.h | na niShThIvet.h shleShmanirasanaM cha na kuryAttadvratam.h || dvAdashaH khaNDaH || 12 || upamantrayate rantuM saMketaM karoti | j~napayate sukhamanubhavati | pratisthIsahasheteyatstrayAsaha pratishete yatstrayAsahAbhimukhyena shayanaM karotItyarthaH | kAlaM maithunasamayam.h | gachChati prapnoti | tannidhanaM | na kevalametAvat.h | pAraM maithunapAram.h | gachChati prApnoti | tannidhanam.h | mithunIbhavati svabhAryAtyAgIbhavatItyarthaH | mithunAnmithunAtprajAyate | amogharetAbhavatIti yAvat.h | na kAMchana pariharet.h | ekasyaiva yadi karmavashenAnekabhAryAH syustAsukAMchana parityajedityarthaH || trayodashaH khaNDaH || 13 || udyanhiMkAra ityAdivAkyaM spaShyam.h | tapanta mAdityam.h || chaturdashaH khaNDaH || 14 || samplavate saJNcharati | meghojAyate varShaNonmukho bhavati | udgR^ihNAti raja Adikamiti sheShaH | virUpAMshchapashUn.h ajAvirUpAn.h | gavAshvarUpAMshchAvarundheprApnotItyarthaH | varShantaM parjanyam.h | paJNchadashaH khaNDaH || 15 || vasanta ityAdikaM prAguktameva vairAjasAmaprotatvaM vaktumanUdyate | prajayApashubhiH virAjatItyatra prajApashushabdenoktarItyAj~nAnavedayoH grahaNam.h | mahAnprajayApashubhirityatra prasiddhA eva prajApashava iti na punaruktiH || ShoDashaH khaNDaH || 16 || lokI bhavati uttamalokavAnbhavatItyarthaH || saptadashaH khaNDaH || 17 || ajAhiMkAra ityAdyapi pUrvoktAnuvAda evAdhikavidhAnArtham.h || aShyAdashaH khaNDaH || 18 || aMgIbhavati dR^iDhAMgo bhavati | aMgena hastapAdAdinAnavihUrchChati | na kuTilI bhavati | paMgvAdirnabhavatItyarthaH | nAMgeShu vihUrchChatIti pAThepyayamevArthaH | yaH saMvatsaraparyantaM gurukulavAsI saH saMvatsaraM saMvatsaraparyantaM maj~nomattaH sannAshnIyAt.h | vihita bhakShaNamapi namattaH san.h kuryAdityarthaH | maj~numadakArinAshnIyAtsarvadaiveti sheShaH || ekonaviMshaH khaNDaH || 21 || etAsAmagnyAdidevatAnAmeva | salokatAM sa mAnalokatAM gachChati | tatopyuttamashchet.h sArShyitAM sAmIpyaM gachChati | tatopyuttamashchet.h sAyujyamekaM dehatvarUpaM gachChati | brAhmaNAnnanindet.h | brAhmaNeShu devatAsannidhAnena tannindanedevatAnindanasyaiva prApteriti bhAvaH || viMshaH khaNDaH || 20 || trayIvidyAhiMkAra ityAdinahiMkArAdinAmakapradyumnAdeH R^igvedAditrayAdigatatvenaikaikasya rUpatrayamuchyate | etat.h trayIvidyAdigatabhagavadAshritaM sAma nAmavisheShAnukteruktAvashiShyaM sarvamiti gamyate | sarvasmin.h pUrNatvAt.h sarvanAmake trayIvidyAdisarvagata bhagavadrUpe | protaM tadvAchakaM tanniyamyaM chetyarthaH | yaH etat.h paJNchavidha bhagavadrUpam.h | evaM trayIvidyAdigatatvenaitatsAma | sarvasminbhagavati | protaM cha veda saH sarvaM bhavati yAdR^ishI unnatiH svayogyAtAM sarvAtmanAprApnotItyarthaH || 1 || pradyumnAdIni paJNcharUpANi R^igAdisthAnabhedena trINitrINitiShThantItyuktam.h | tatra shlokaM paThanmAhAtmyaM tajj~nAninaH phalAntaraM chAha || taditi || tattatraiShavakShyamANaH shloko bhavati | pramANatveneti sheShaH | shlokaM paThati || yAnIti || yAnipradyumnAdIni paJNchadhApaJNcharUpANi trINi vartante tebhyorUpebhyonyavastuparaM jyAyaH brahmAdyapekShayottamottamaM nAsti | yodhikArI etat.h bhagavadrUpANAmeva paramajyAyastvaM veda sasarvaM veda sarvashAstrArthaj~no bhavati | asyaiva sarvashAstrArthatvAt.h | asmai j~nAnine sarvAdishaH sarvadigvartinojanAH baliM haranti | idaM tu chaturmukhemukhyam.h | sarvesmaidevAbalamAvahantItyukteH | anyeShu yathAsambhavaM bodhyam.h | atra vratamAha || savarmiti || asmi asanAnmiti rUpatvAchchAsminAmakaM paraM brahma | sarvaM guNapUmityupAsIta | dviruktiH pUrvavat.h || ekaviMshaH khaNDaH || 21 || evaM sAmanAmno bhagavato vyAstasamastopAstirabhihitA | tatra sAmna udgAna prakAraM sa prabhedamAha || vinardItyAdinA || tatra vinardisAmno vR^iNa ityetadvAkyaM durgamArthaM vyAkhyAtuM sAmashabdasya prasiddharthapratIti vAraNashayArthaM tAvadAha || sarvadeti || sarvadAsamastena sAmeti shrutyaiva pUrvaM nirukteriti bhAvaH | idenIM tadvAkyaM vyAchaShye || tasyeti || shrutau pashavyamityagnerudgItha ityatra udgIthashabdaH sarvatra sambadhyata iti bhAvena tasyArtha ukta udgAnaprakAra iti | nachaivaM sAmana udgItho vinardItyetAvatAvAkyasya pUrNatvAt.h | vR^iNa ityananvitamityato vAkya bhedaM kR^itvAyojayati || tadeveti || sAmodgAnaprakArevinarditvasya siddhatvAnnaikavAkyatvaM sambhavati bhAvaH | shrutAvanyatra vR^iNa ityanuktvAtraiva taduktestadevetyevakAraH | tatrahetumAha || sarveti || uktArthaM draDhayanpramANainaiva khaNDaM vyAchaShye || viShNoriti || vR^iShabhavat.h vR^iShabhanAdavat.h | anena vinardisAnna udgItha ityedvayAkhyAtam.h | pashavyamityagnerudgitha ityasya vyAkhyAnam.h || strIti || aniruktaH prajApaterityetasyArthamAha || gambhIra iti || etadvaditi nirvaktumashakyatvAdanirukta iti padArthamabhipretyAnupama ityuktam.h | sopamatvasya vakShyamANatvAttattAtparyamAha || gambhIra iti || niruktaH somasyetyasyArthamAha || atheti || mR^idushlakShNaM vAyorityasyArthamAha || bR^ihaspateriti || apadhvAntaM varuNasyetyasyArtho || varuNasyeti || viShNoH svarovR^iShabhasvaravadityuktam.h | mR^idumeghasvarovAyorityuktyAvAyusvaropi vR^iShabhasvaravadityuktam.h | meghasvaravR^iShabhasvarayoH sAmyAt.h | ata eva viShNoH svarovR^iShabhavanmeghanAdavadevavetyuktam.h | gambhIronupamobrahmaNa ityanena brahmasvaropi vR^iShabhasvaravadityuktam.h | vR^iShabhameghanAdayorevagAmbhIryadarshanAt.h | vR^iShabhasya svaravaditi sheShaH | tadantarAviMshati varShAdavAgvarShasya | yadvA meghanAdavaditi gambhIronupama iti mR^idumeghasvaravaditi cha viShNubrahmavAyugAnAM nAdAnAMgambhIratvamuktam.h | tasyaikaprakAratvapratItiM nivArayan.h visheShamAha || ekasyeti || tAnsarvAnevopasevetetyasya sahetukamarthamAha || gAyediti || tasmAdeteShAmeva svarANAM prashastatvAdetairevasvarairgAyet.h | devodgAnasadR^ishodgAna vidhAnamashakyatvAdayuktamityata uktam.h || yathAshaktIti || vAruNaM tveva varjayedityasyArthona visvaramiti || tasmAdvisvarasyAnarthahetutvAdityatrApi sambadhyate | amR^itatvaM devebhya AgAyAnItyAgAyedityAdinA prasiddhodgAturevaM vidhasaMkalpaH kathyata iti pratIti nirAsAya vyAchaShye || adhikArIti || tathAcha chenaivaM vidhaH saMkalpaH kArya iti bhAvaH | tarhyanyeShAM kathamityata Aha || anyeShAmiti | kuryAt.h vibhaktivipariNashamena smR^itimityanuvartate | anyathAsmR^itikaraNe bAdhakamAha || avamanteti || tatra hetumAha || devAnAmiti || devAdInAmityarthaH | nigamayati || ata iti || dadAti devAdInAM mokShAdikamiti sheShaH | nanu yadi hR^idisthomukhyaprANa eva devAdInAM mokShAdidAtA tarhyAgAyAnItyayuktaM syAt.h | prasiddhodgAtureva saMkalpoktyAdikartR^itvapratIteH | nahi svasya tAdR^ishaphaladAnAsAmarthye tathA saMkalpAdikartR^itvoktiH sambhavatItyata Aha || saMkalpeti || saMkalpomanasAdhyAnam.h | uktiH vachanam.h | AdipadenodgAnasaMgrahaH | tarhi pratItiH kathamityata Aha || himukhyata iti || saMkalpoktyAdikartR^itvasya tasminnevamukhyatvAdityarthaH | amukhyatastatkartR^itvaviShayApratItiriti bhAvaH | Atmanesvasmai annamAgAyAnItyanyathApratItiM vArayaM stadvayAchaShye || Atmeti || tasmA annamutaddishyAgAyediti sheShaH | svAtmana evAnnamAgAyAnItyarthaH kasmAnnasyAdityata Aha || hyarthata iti || hi yasmAtprANastha hareH bhojane.arthatonAntarIyakatayAprANasya bhujirbhavet.h | tasmAnnAsAvartha ityarthaH | prANasya devAntargatatvAddevAnAM chAmR^itatvamuddishyagAnasya kR^itatvena svasyApyamR^itatvasiddheH nAsAvartha ityAha || prANasyApIti || tarhi viShNorapi devAntargatatvAttasyApyamR^itatvaM prativAyurudgAyati || kimityatonetyAha || viShNoriti || phalamiti vartate | viShNoramR^itatvaM phalaM neti sambandhaH | kuta ityatastadamR^itatvasyAnAdinityatvAdityAha || kvacheti || chohetau | viShNoramR^itatvamiti vartate | antavattvasamuchchayevAchashabdaH | tathAcha viShNoramR^itatvaM AdimadantavachchanakvApIti yata iti bhAvaH | sarvesvarAghoShavanto balavanto vaktavyAH | indrebalaM dadAnItyAdivAkyaM vyAchaShye || indra iti || indrabaladAnArthamevendrabalaM dadAnIti saMkalpyasvarAn.h ghoShabalAtmakAn.h ghoShonAmadhvanivisheShaH | balamityati prayatna uchyate | ghoShabalayuktAn.h braUyAdityanena sarvesvarA iti vAkyaM vyAkhyAtam.h | ahaM viShNoH svAtmAnamarpaya eveti saMkalpyAgrasnantarevApraveshitAnanirastAnbahirevAnAkShiptAn.h yadvA agrastAn.h adR^iShyAn.h anatidrutochchAritAniti yAvat.h | anirastAn.h | anatidUrochchAritAnityarthaH | upalakShaNametat.h | vivR^itaprayatnayuktAMshchoShmaNaH shaShasahAn.h brUyAdityanena sarva UShmaNo.agrastA anirastAvivR^itAvaktavyAH | prajApaterAtmAnaM paridadAnIti vAkyaM vyAkhyAtaM bhavati | mokShayogyAn.h mR^ityuvarjitAn.h kariShyAmIti saMkalpyasamastAn.h sparshAnapi kAdimAvasAnAn.h varNAn.h leshatopyasaMspR^iShyAn.h brUyAdityanena sarvesparshAleshenAnabhihatAvaktavyAH mR^ityorAtmAnaM pariharANIti vAkyaM vyAkhyAtam.h | atrApi svarAdyuchchArayitR^ipuruShamAtrasyaitaduchyata iti pratItinirAsAyAha || anyastviti || nAnyathAtukathaM cha netyataH paramavamantAnyathAbhavediti vaktavyam.h | kiMtata ityata Aha || devAvamanteti || yatotonyathAnasmaredityanvayaH | taM yadi svareShUpAlabhetendraM sharaNaM prapanno.abhUvaM satvAprativakShyatItyenaM brUyAdityAdAvavasthAvisheSha evendrAdisharaNagatidhyAnaM kartavyamiti pratItinirAsAyendraM sharaNaM prapanno bhUvaM prajApatiM sharaNaM prapannobhUvaM mR^ityuM sharaNaM prapanno bhUvamiti vAkyatrayaM vyAchaShye || indramiti || na kevalaM svarapatitvAdikamiti chashabdaH | sarvesvarAindrasyAtmAna iti vAkyamindrapadaM prasiddhendraparamiti pratItiM vArayan.h vyAchaShye || aishvaryAditi || prasiddhendraparatvenupapattyabhAvepi vastusthiti kathanAyaivaM vyAkhyAtam.h | evamuttaratrApi draShyavyam.h | sarve UShmANaH prajApaterAtmAna iti vAkyaM prajApatiH dakSha iti pratItinirAsAya vyAchaShye || UShmAdhipa iti || sarvesparshAmR^ityorAtmAna iti vAkyaM mR^ityuryama iti pratItinirAsAya vyAchaShye || mR^ityunAmeti || nanu prANasyodgAtR^itvekathamidaM ghaTate | indramR^ityvorvAyvanadhikatvena tasya tachCharaNAgatidhyAnAsambhavAditi chenna | itarodgAtrapekShayaivatatpravR^itteH | vAyuvivakShAyAM tu indramR^ityushabdayoH tadantargatabhagavatparatvAditi bhAvenAha || mAnuShANAmiti || AdyastushabdomAnuj~naShANAM vAyvAdyapekShayA.apakarSharUpavisheShadyotakaH | dvitIyastvavadhANArtho vAyuta eveti sambadhyate | tR^itIyastuvAyoritarotkaSharrUpavisheShamAha || itareShAM mAnuShANAM vAyutaH vAyvAditaH sharaNaM bhavet.h | harerindrAdyarngatasya | nanvindranAmAvAyuH svarapatirityuktam.h | tathAsati vAyorudgAtR^itve indrebalaM dadAnIti smR^ityanupapatteH na hi svasmin.h svayaM balada ityata Aha || yasmAditi || sa tAsatAvAyena kenApyupAlambhekR^ite prajApatiM sharaNaM pannobhUvaM satvApratipekShyatIti shApodeya ityayuktam.h | sajjanaM prati evaM shApasyAdeyatvAdityata Aha || savaropadraveti || kartariShaShThI | mR^ityorAtmAnaM parihArANItyasya mR^ityuvarjitAn.h kariShyAmIti vyAkhyAnaM kathaM mR^ityoH svarUpaM pariharANIti pratIterityatastadapekShitAdhyAhAreNa vyAchaShye || mR^ityoriti || ityartha iti sheShaH | AtmashabdashchAtra jAtyaikavachana ityapi draShyavyam.h | prajApatIndrashabdau viShNuvAyuparAvityuktaM pramANAntareNa draDhayati || brahmeti || brahmAprajApatishcheti shabdAbhyAM viShNuruchyate | yadAnyaM prabodhayan.h vartate anyaprabodhakoShmAkSharagata iti yAvat.h | evaM pareShAM bAdhakoyadetyatrApi parabodhakasvaragatoyadetyarthaH | brahmaprajApatIndrashabdAn.h viSh.hruvAyvornirvakti || bR^iMhayatIti || vyutpattibhiH brahmaprajApatIndrashabdaiH viShNuvAyU uchyate iti sheShaH | yadyapi brahmashabdanirvachanaM na shrutyanusAri tathApi pramANe brahmashabdasya prasaktvAttasyanirvachanaM kR^itamiti mantavyam.h || khaM0 22 || tatashchAyaM khaNDArthaH || sAmnaH samatvAtsamanAmakasya bhagavataH udgItha iti vakShyamANamatrApi sambadhyate | udgAnaprakArovinardisapAdavarShavR^iShabha
svaravanmeghanardanavadvA | tadevavR^iNe sarvottamatvAt.h | agnerudgIthaH udgAnaprakAraH pashavyam.h | itishabda upamArthaH | strIpashusvaravat.h | bhagavatsvarasya puMpashusvarasAdR^ishyasyoktatvAt.h | udgItha ityasya sarvatra sambandhaH | prajApateH brahmaNaH | udgItha udgAnaprakAro.anirukto nirupamaH | viMshati varShArvAgvarShasya vR^iShabhasya svaravat.h gambhIrashcheti grAhyam.h | somasyodgItho niruktaH sopamaH | ghaNTAninAdAkhyopamAsahita ityarthaH | vAyorudgIthomR^idumR^idumeghasvaravat.h shlakShNam.h | viMshativarShasya vR^iShabhasya svaravadgambhIramityarthaH | indrasyodgIthaH shlakShNaM gambhIraM balamasyAtIti balavat.h | stanayitnughoShavadityarthaH | bR^ihaspaterudgIthaH krauchaM krauchapakShisvaravat.h | varuNasyodgIthaH apadhvAntam.h | bhinnakAMsyaravasamam.h | visvara iti yAvat.h | kiMtata ityata Aha || tAniti || udgAtA tAn.h bhAgavatAdIn.h bArhaspatyantAn.h sarvAnevasvArAn.h upaseveta | yathA shaktitattadudgAna svarasadR^ishasvarairevAdgAyedityarthaH | evamAravyAvartyamAha || vAruNamiti || vAruNamevasvaram.h | tu visheSheNavarjayet.h | visvaratvAdityarthaH || 1 || evamudgAturudgAnesvaramuktvA idAnIM devAdiviShaye AkAshasyamAha || amR^itatvamiti || udgAtA ahaM devebhyaH amR^itatvaM mokShamuddishyAgAyAni | AgAnaM kuryAmiti saMkalpyAgAyet.h | AgAnaM kuryAt.h | pitR^ibhyaH svadhAM manuShebhya AshA mAshAsanIyamiShyamiti yAvat.h | pashubhyastR^iNodakaM yajamAnAyasvagarM lokaM Atmane prANasthaparamAtmane | annamuddishyagAyAnIti saMkalpyAgAyet.h | udgAnaM kuryAdityarthaH | evaM saMkalpaH kAyar eva naitadviShayepramAdaH kArya ityAha || etAnIti || etAni pUrvoktAnidevAmR^itatvAdIni | manasAdhyAyannapramattaH saMstuvIta || 2 || tataH kimiti chet.h | audgAtrehimukhyAdhikArIvAyurevAnyetvamukhyAdhikAriNaH | tadgitAyadimukhyavAyustarhia devAdInAM mokShAdidAnekShamobhavet.h | nAnyathA | yadi chAnyastarhimaddhR^idisthomukhyaprANa eva devAdInAM mokShAdikaM dadAtIti smR^itiH kAryA | anyathA manuShyamAtrasya devAdimokShadAnAdau sAmarthyAbhAvena devAvamantR^itvaprAptyAnarthaprApteH | nachAnyasyA.agAyAnIti saMkalpAnupapattiH | mukhyaprANasyaiva tadgatasya saMkalpakartR^itvena tathAsmR^itimAtrasyAnena kartavyatvAt.h | evamudgAturdevAdiviShaye AshAsya muktvedAnImudgAtrAsvaroShmasparshAkShareShu samyak.h prayukteShvapi yadi kashchiddhUrta upAlambhaM karoti tadAtaM prati vaktavyaprakAraM vaktuM tAvatsvaroShmasparshadevatA Aha || sarvesvarA iti ||  sarvesvarAH akArAdayaH ShoDashasvarAH indrasya parameshvaryAdidaM rAtIti vyutpattyAvA indranAmno vAyorAtmAnodehAH pratimA iti yAvat.h | sarve UShmANaH shaShasahAH prajApateH prajAH pAtIti prajApatinAmno viShNorAtmAnaH | pratimAH sarvesparshAH kAdayomAvasAnAvarNAH | mR^ityormAraNAnmR^ityunAmno rudrasyAtmAnaH pratimAH | kiMtata ityata Aha || tamiti || tamudgAtAraM yadi svareShu samyaguchchAriteShvapyupAlabheta svarastvayAduShyaH prayukta ityupAlambhaM kuryAdasurastadAhamindraM svarAdhipatiM vAyuM sharaNaM prapanno bhUvaM svarAdhipatIndraprasAdAtsamyagevasvarochchAraNaM kR^itavAnasmIta yAvat.h | sa indrastvAtvAM prativakShyati shikShArUpaM vachanamiti sheShaH | ityenamupAlambhakartAraM prati brUyAt.h || 3 || atha yadyena mudgAtAramUShmasusamyak.h prayukteShvapi upAlabhetoktarItyopAlambhaM kuryAdasurastadAhaM prajApatimUShmAdhipatiM viShNuM sharaNaM prapannobhUvaM satvAtvAM pratipekShyatisaMchUrNayiShyatItyenaM brUyAt.h athayadyenaM sparsheShUpAlabhetAsurastadAmR^ityuM sparshAdhipaM rudraM sharaNaM prapanno bhUvaM saH tvAM prati dhakShyati | bhasmIkariShyatItyenaM brUyAt.h || 4 || nanu kathaM svaroShmasparshochchAraNaM kartavyaM yatrAnyairupAlambhekR^ite evaM vaktavyamityataH svarAdyuchchAraNaprakAraM darshayati || sarva iti || indresvarAdhipativAyau balaM dadAnIti saMkalpyendrebaladAnArthesarve svarAghoShavanto dhvanivisheShavanto balavantoti prayatnavanto vaktavyAH | ghoShapUrvakamatiprayatnena svarochchAraNaM kartavyamityarthaH | prajApaterUShmAdhipativiShNorAtmAnaM svAtmAnameva paridadAnisamarpaya iti saMkalpya sarve UShmANaH agrastAH antarevApraveshitAH | anirastAH bahirevAnAkShiptAH | vivR^itAH vivR^itaprayatnayuktAH vaktavyAH | mR^ityoH sparshAdhipateH sakAshAdAtmAnaM mokShayogyaM pariharANi | mokShayogyAn.h mR^ityuvarjitAnkariShyAmIti | saMkalpyasarvesparshAleshenAnabhihatAleshatosaMspR^iShyAH vaktavyAH | nanu svarAdyuchchArakapuruShamAtrasya kathamindrebalaM dadAnIti mR^ityorAtmAnaM pariharANIti cha saMkalpaH | tatrAsamarthatvAditi chet.h | audgAtremukhyAdhikAriNomukhyaprANasyaiva svarAdyuchchAraNepi mukhyAdhikAritvAt.h | nachaivamindrebalaM dadAnIti saMkalpAnupapattiH | atraindrAtremukhyAdhikAriNomukhyaprANasyaiva svarAdyuchchAraNepi mukhyAdhikAritvAt.h | nachaivamindrebalaM dadAnIti saMkalpAnupapaviH | atrandrashabdena vAyupadayogyAnAM R^ijUnAM grahaNAt.h | anyaistumaddhR^idisthomukhyaprANa evaivaM karotIti smR^itimAtrasya katarvyatvAditi || 5 || dvAviMshaH khaNDaH || 22 || pUrvaM vyastasamastasAmopAsakAnAM svargamokShau phalatvenoktau tatra keShAM kimiti na j~nAyate | atastadvivekenAha || trayodharmaskandhA ityAdinA | atrAhurmAyAvAdinaH yaj~nAdimAn.h prathamogR^ihastha stApasodvitIyovanastha stR^itIyo brahmachArInaiShThikaH sarva etepuNyalokA bhavanti | shiShyastvanuktaH paritrAT.h brahmasaMsthomR^itatvaM puNyalokavilakShaNaM mokShametIti | tanmatanirAsAya pramANenaiva tAtparyamAha | sarve iti || sarveShAmAshramiNAM dharmairityarthaH | yatidharmasyApi puNyalokasAdhanatvamasti | brahmaj~nAnaM chetsarveShAmapi mokShobhavet.h | evaMcha trayANAmeva puNyaloko yatereva tadvilakShaNomokSha ityayuktamiti bhAvaH | tebhyo bhitaptebhyaH OMkAraH samprAsravaditi oMkArasya vedatrayasAravyAhR^itisAratvena j~nAnamuktam.h | tatkuta ityatastatroMkAra evedaM sarvamiti shrutyabhipretaM hetumAha || OMkAra iti || brahmaNaH guNapUrNasya | anena guNapUrNatvavAchakatvaM hetumabhipraiti | tadyatheti shrutyuktaM hetvantaramAha || sarveti || nanu pratyakShabAdhitametadityata Aha || tadvayAkhyAtvAditi || sarvavAgAtmatoMkArasya nanu OMkAra evedaM sarvamityatra OMkArasya sarvajagadAtmakatvamuchyata ityaktaM bAdhAt.h | idaM sarvaMshabdajAtamoMkAra eveti sarvashabdAtmakatvamuchyata ityapyata evAyuktam.h | uktAbhiprAyeshchettadyathetyanenA gatArthamityataH idaM shabdasyoMkAvisheShaNatvamaMgIkR^ityatadvAkyaM vyAchaShye || idaMtviti || tu visheSheNAvyavadhAnena prastutatvAtsaH oMkAraH idaM idamityanena parAmR^ishyata ityarthaH | chovadhAraNe | sa ityanena sambadhyate | arthapUrNataH arthapUrNatvataH | pUrNatvArthakatvata iti yAvat.h | tatashchedamayamoMkAra eva sarvaM pUrNatvavAchItyartha ityuktaM bhavati | nachoMkAramuddishyasarvamiti napuMsakaprayogAnupapattiH | sarvaM pUrNArthakaM yatsaH idamoMkAra ,vetyuddeshyavidheyabhAvasya vivakShitatvAt.h | nachaivamapIdamoMkAra iti sAmAnAdhikaraNyAnupapattiH | ChAndasatvena liMgavyatyayopapatteriti bhAvaH | athavedamityasya sarvashabdAnvitatvameva sarvashabdasya cha napuMsakatvaM sAmAnye napuMsakamiti nyAyenAshritamiti cha naliMgavyatyayadoSha ityabhipretyAha || sarvashabdeti || tatashchedaM sarvaM sarvavAgarthatvena prastutaM yatpUNartvaM tadvAchI | OMkAra evetyartha iti uktaM bhavati | ata evoMkArobrahmaNonAmeti prAguktam.h | evamoMkArasya sArArthakatvena sarvavAksAratopapAdakatayedaM vAkyaM vyAkhyAyedAnIM svarUpataH sarvavAgAdhikyopapAdakatayApi vyAchaShye || Adhikyamiti || OMkArasya sarvatvaM chAdhikyameveti sambandhaH | nanvatredamityasya na sarvashabdavisheShaNatvam.h | svarUpAdhikyasya pUrvamaprastutatvena parAmarshAsambhavAdityata Aha || prastutamiti || tadAdhikyaM tadyathAshaMkuneti pUrvavAkyena prastutamityarthaH | tatashchedaM prastutaM yatsarvaM svarUpatodhikaM saH OMkArasyaikatvAt.h | vyAhR^ititrayasya vedatrayasAratvavadatrApi vaktavyatvAdityata Aha || akArAdyA iti || prajApatirlokAnabhyata padityAdau trayIvidyAsamprAsravadityAdau choktAbhitApanasamprAsravaNetapaH prasravaNe evetyanyathApratItinirAsAya tayoH vivakShitamatarM pramANenAha || asmAdayamiti || taddR^iShyiH sAratvadR^iShyiH | sAratvaj~nAnamevasamprasravashabdasyApyartha iti bhAvaH | brahmaNaH paramasyetyuktyA shrautaprajApatishabdovyAkhyAtaH tena prajApatiH virAT.h kasya poveti vyAkhyAnaM nirastaM | nanu yadyatra shrutau prajApatishabdena parabrahmagrahaNaM tarhi tasya nityaj~nAnatvenAbhyatapaditi kAdAchitkavyahAraH kathamityata Aha || nityeti || achIklR^ipat.h j~nAnavyaktimakarot.h | nanu parokatarItyAtrayopyAshramiNaH puNyalokA bhavanti | brahmasaMsthoyatirevAmR^itatvametItyeva yuktam.h | natUktarItyAchatvAropyAshramiNaH puNyalokA bhavanti | ta eva brahmaj~nAninashchedamR^itatvaM yAntIti | tathAsati gR^ihasthAdidharmayaj~nAdivat.h yatidharmasyApyatroktiprasaMgAdityata Aha || tapaHshabdenaiveti || sarvendriyanigraharUpatvAdAlochanAtmakatvAchchayatidharmasyeti bhAvaH | sarveShAmapyAshramiNAM j~nAnAbhAvesvasvadharmaiH puNyalokaH sati j~nAnemuktirityatra pramANAntaramAha || sarveShAmiti || sarva etepuNyalokA bhavantIti sAmAnyenoktam.h | tatra kasya kaH puNyaloka ityataH pramANenaiva tadvivechayan.h uktamarthaM pramANAntareNa draDhayati || yaj~neti || yata yastapasAsUryamityanena tapaHshabdenaiva yatidharmashchokta ityatadapi pramApitam.h | chatvAropi paramahaMsahaMsakuTIjabahUdakAH | visheShataH asAdhANyenAtena sUryasyArchirAdimArgatvenotkrAntagamyatvAtkathametadityAshaMkAparihR^itA | vanasthAH tapasaivarShIn.h R^iShilokAn.h gachChanti | naiShThika brahmachAriNogurushushrUShayAvAlakhilyAn.h gachChantItyanvayaH | brahmasaMsthoyatirevAmR^itatvametItyatra kiM saMnyAsamAtreNAmR^itatva praptirityabhipretaM uta tasyaiva brahmaj~nAnaM mokShashcheti | tatrAdyaM dUShayati || nacheti || kuta ityataH j~nAnenaivAmR^itatvaprAptishruterityAha || tamevamiti || tatraivasUtramapi paThati || vidyaiveti || saMnyAsamAtreNamokShaprAptiH nAstItyatra bhagavadvAkyamapi paThati || neti || naroyati na nirbandhayati | mokShadAnAyeti sheShaH | etairahaMnamokShada iti bhAvaH | sAMkhyaM tatvAnAM vivechanam.h | yogoShyAM yogaH | tyAgaH saMnyAsaH | gItAvAkyamapyuktArthe saMvAdayati || nacheti || dvitIyaM dUShayati || tasyeti || chashabdena pUrvokta pramANasamuchchayaH | tasya muktasya putrAH pUrvaputrA dAyaM dhanakShetrAdikaM upayantIti shrutyarthaH | nanu yadi sarvAshramiNAM j~nAnena mokShaH tarhi brAhmaNasyaiva mokSha ityuktaM syAt.h | tathA cha pramANAntaravirodha ityataH | sarveShAmapyupalakShaNayA praj~nAnena syAt.h ityata Aha || tathApIti || yadyapi sarveShAM mokShastathApi kuta ityata Aha || j~nAneti || j~nAnamevadvAraM mokShasAdhaneyasya sa j~nAnadvAraH | nanu gArhasthyAdikamapi j~nAnadvArameva tatkathametadityata uktam.h visheSheNeti | saMnyAsasya visheShaNaj~nAnadvAratve shrutimAha || vedAnteti || shuddhasatvAH yata yaH | saMnyAsayogAdvedAntavij~nAnena munishchita bhagavadrUpArthAsta ityuttareNAnvayaH || khaM0 23 || tatashchAyaM khaNDArthaH || dharmaskandhAdharmAkhyavR^ikShasya shAkhAbhUtAstrayaH keta ityata Aha || yaj~na ityAdinA || yaj~nodhyayanaM dAnamityetairupalakShito gR^ihIprathama ekaskandhaH | tapa ekaH tapaHshabdena kAyakleshAtmakamAlochanAtmakaM cha tapo gR^ihyate | tena tadvAnupalakShaNIyaH | tApaso vanasthoyatishchadvitIyaskandhaH | AchAryakulavAsI brahmachArI | AtmAnaM svAtmAnaM AchAryakule.atyantamasAdayaMshchatR^itIyaskandhaH | atyanteti visheShaNAnnaiShThika iti labhyate | ta ete gR^ihasthovanasthoyatiH brahmachAronaiShThikashchetyete sarve yadi na brahmAparikShaj~nAninaH tarhi puNyalokAH puNyasAdhyoloko yeShAnte tatoktA bhavanti | tayiM vivekaH | gR^ihiNoyaj~nAdhyayanadAnaiH somalokaM gachChanti | paramahaMsAdiprabhinnAshchatvAropi yata yastapasAsUyar lokaM gachChanti | vanasthAstutapasa R^iShisevyapradeshAn.h gachChanti | brahmachAriNonaiShThikAshchagurushushrUShayaiva vA lakhilyAn.h gachChantIti | nanu yaj~nAdisAdhanairmokSha eva kiM na syAdityata Aha || brahmasaMstha iti || yato brahmaNiparabrahmaNi saMsthitaH tadaparokShaj~nAnyeva amR^itatvaM mokShameti || 1 || prAyomumukShujapyomantrovedAdyarthakatvAdinAsarvasAratvAdoMkAra eveti AkhyAyikayAha || prajApatirityAdinA || prajApatiH viShNulokAn.h lokyateparamaparaM cha vastvebhiriti lokAH shabdarAshayastAnabhyatapat.h | kimatrasArabhUtamitapashyat.h | abhitaptebhyodR^iShyebhyastebhyaH shabdAtmakalokebhyaH trayIvidyA R^igAdivedavidyA samprAsravat.h | sAratvena vyAj~nAyata | tAM trayIvidyAmabhyatapat.h kimatrasArabhUtamityapashyat.h | tasyAstrayIvidyAyA abhitaptAyAdR^iShyAyAH etAni vakShyamANAni akSharANi samprAsravaMtavyaktAnyabhavan.h | trayIvidyAsAratvena prajApatinAj~nAtAnIti yAvat.h | kAnitAnyakSharANItyata Aha || bhUrbhuvaH svariti || 