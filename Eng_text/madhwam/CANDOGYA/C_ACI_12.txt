tataH AdityadaivatAdyAmAtparordhayAmaH kAlaH | tAvatA kAlena gantyodeshashcha mAruta uddiShya ityanena marutAmeva tAdAdhipatyamityaMshovyAkhyatAH | saumyAt.h | uttarAt.h dakShiNamArgaka ityanenottarata udetAdakShiNatostametetyuktatAtparyam.h | dvistAvadityaMshatAtparyamAha || AdityArthashchadeshata iti || kAlopi grAhyaH | tathAcha mAruto deshaH kAlashcha AdityArdhaH | AdityasambandhideshakAlArdha ityarthaH | nanvatra dakShiNata udetottaratostametA | pashchAdanidetApurastAdastametA | uttarata udetAdakShiNatostametetyAdau ardharAtrayAmatadardhAdikAleShu prasiddhodayAstamayAvanupapannau | atotra gauNAveva tau vivakShitAvityAha || pashchAtpashchAditi || pUrvapUrvoktadesheShu udetyapashchAtpashchAduttaratroktadesheShu astamupaitichetyanvayaH | yadvA pashchAtpashchAtsvApekShayApashchAddesha eva udeti pUrvataH svAbhimukhedeshe.astamupaiti cheti | ayaM bhAvaH | savitA astAndriM vihAya dakShiNashaduttaraM yAti yadA tadA savituH svapashchAttanadeshasthaH gamyApekShayAdakShiNadigavasthito yostAdristatprAptirastAdristhAnAM savitR^isAmIpyena dakShiNodayatvena vivakShitA | svAbhimukhottaradeshavisheShaprAptisteShAmeva kiMchiddUragatvasAmyenottarAstamayatvena vivakShitA | evaM pashchimAtpUrvaM yadAyAtisavitAtadApashchimadeshavisheShasthAnAM savitR^isAmIpyenodayasteShAmeva savituH pUrvadeshavisheShagamanedUragatvenAstamayaH | evamanyatrApIti | vakShyatichaitat.h AtapasyAlpakAlata ityAdinA | tataH parodharyAmastvityuktaM vivR^iNoti || tatastadardhakAleneti || tataH AdityakAlAnantaraM tadardhakAlena AdityakAlArdhena yeneti sheShaH | sa yAvadAditya uttaratra udetAdakShiNatostametAdvistAvadUrdhva udetA.arvAgastametAsAdhyAnAmeva tAvadAdhipatyamiti paMchamavAkyatAtparyamAha || udetyeti || tadardhena mArutakAlAdharena yena kAleneti sheShaH | deshopi grAhyaH | mukhyatvAdbrahma grahaNam.h | itarepi sAdhyAgrAhyAH | udetyetyanenordhva udetA arvAgastametetyuktArtham.h | tadardhenetyanena dvistAvadityaMshovyAkhyAtaH | brahmetyanena sAdhyAnAmeva tAvadAdhipatyamityuktArtham.h | nanu ShaShyighaTikAtmakohyahorAtraH tasya vibhAgeva svAdibhyaH uktakrameNa kR^itepi IShadUnaM ghaTikAdvayamavashiShyate | tasya devatAnoktetyatastA eva taddevatetyAshayena tadantarbhAvAya spaShyaM kAlavibhAgamAha || eketi || tata ityanantaraM tadardhA ityArvatanIyam.h | khaNDachatuShyayepi shrutaM dvistAvaditi vAkyaM krameNa vasvAdikAlArdhaparatvena vyAkhyAtamapi vipratipattestathAtadvAkyAdapratIteshcha samyagvyAkhyAti || raudra iti || dvirityasyArthodviguNIbhUta iti | dviguNIbhUtaH raudraH kAloyAvAn.h tAvAnvasukAlo bhavatIti dvistAvadityasyAthar ityarthaH | paryavasitamAha || ardha iti || vasukAlAdardhoraudraH kAla ityarthaH | anena sa AdityaH yAvat.h | yAvati deshekAle cha dakShiNata udetA uttaratostametAdvistAvat.h tAvataH kAlasya deshasya cha dvirdviguNaM kAlaM purastAdudetApashchAdastameteti shrutyartha ukto bhavati | aharAdikAlavisheShANAM vasvAdidevatAkatvaM prAdhAnyakrameNa yuktibhirapyupapAdayati || brAhma iti || brAhmemuhUrte chotthAyeti smR^itau prasiddheshcha brahmadevatAkatveneti sheShaH | ardharAtrAtparayAmasyAdityadevatAkatvaprasiddheH yuktirnoktA | udAhR^ita vakShyamANapramANaiH cha tatsiddhiriti bhAvaH | apararAtrasya saumyakAlatve yuktyantaramAha || saumyakAlatvAchcheti || shItasya somadharmatvAditi bhAvaH | nanvetAvatA.astu somadevatAkatvaMya maruddevatAkatvaM kutastasya kAlasyetyata Aha || mArutakAlatvAchcheti || ahno.agnyAdi vasudevatAkatveyuktimAha || Agneyeti || udayAtpUrvamardhaghaTikA.astamayAtparata adharghaTiketi saikaghaTikaM kAlaM kAlAdhvanoriti dvitIyA | nanu sarvamahovasusvAmikam.h | rAtrireva rudrAdisvAmiketi na yuktam.h | aharekadeshayoH mAdhyandinasAyaM savanayorudrAdityAdi devatAkatvAdityata Aha || ahaH sarvamiti || sarve ahaH vasUnAM tu sAmAnyAnnavisheShata iti vakShyamANena visheSheNapradattam.h | pareShAmeva rudrAdInAmeva | cha stvarthaH | rAtrirvisheSheNarudrAdInAmeva dattetyarthaH | pare rudrAdyAH | nanu rudrANAM kathaM mAdhyandinaM savanaM dattam.h | tasyAharekadeshatvena vasukAlatvAdityata uktam.h | visheShata iti | vasUnAM sAmAnyenAnyAdhInatayA svAmitvepi rudrANAM visheShato.ananyAdhInatvena tatkAlasvAmitvamiti bhAvaH | mAdhyandinaM savanamiti sheShaH | tR^itIyaM chetyatra cha svatvarthaH | pUrvavat.h visheSheNetyarthaH | savanamiti vartate | visheShata ityanena sUchitaM vishadayati || sAmAnyAditi || nanu brahmaNa IShadUnaghaTikAdvayAdhipatyamityuktaM | tanmahatolpamalpasya mahaditi viruddhamityAshaMkAM pariharannuktaM vishadayati || sarvasyeti || yadyapi visheShato brahmA sarvasyApi kAlasdhapatiritarecha tadadhInatayaikadeshAdhipatayaH | tathApi IShadUnaghaTikAdvayasyetaratyAgena sa evAdhipatirityuktamupapannamiti bhAvaH | dvayoH dvayorahorAtribhAgayormAdhyandina tR^itIya savanayoH visheSheNarudrAdityAdidevatAkatvaM vasusvAmikatvaM tu sAmAnyenetyuktaM | tatra kiM sarvasyApyahnaH vasavaH sAmAnyeneshAH uta mAdhyandina tR^itIyasavanayoH eveti jij~nAsAyAmAha || mAdhyandina iti || tushabdovadhAraNe | tadbhR^ityatvAdevavasUnAM rAjyamiShyata iti sambandhaH | tadbhR^ityatvAdityanena sAmAnyAdityuktaM sAmAnyaM spaShyIkR^itamiti j~nAtavyam.h | prAtaHkAlovisheShato na nyAdhInatayA vasUnAM bhogya iti sheShaH | tapi na sarvathAsvAtantAmityAha || tatrApIti || atravAyushabdena brahmAvivakShitaH | sarvasyAdhipatiH brahmetyuktatvAt.h | prasaMgAt.h vasvAdInAM lokavibhAgaM chAha || evamIti || prAtaHsavane yathA | evaM pR^ithivyAmAdhipatyaM vasUnAmiti sheShaH | mAdhyandina savane yathA | evaM rudrANAmityAdiyojyam.h | anena yadvasUnAM prAtaHsavanaM rudrANashaM mAdhyandinaM savanaM AdityAnAM vishveShAM cha devAnAM tR^itIya savanaM kvatahi yajamAnasya loka ityuktamupapAditaM bhavati | svArAjyaM paryetetyatra svArAjyaM svarAD.hbhAvaM gachChatItyapavyAkhyAnanirAsAya svArAjyashabdArthamAha || svArAjyamiti || bhogA viShayAnubhavaH | nanu svArAjyashabdasya kathaM viShayAnubhavavAchakatvamaprasiddherityAshaMkAyAM yogenetyAha || svaraMjanAditi || anena svaM raMjayati sukhayatIti svarAT.hsvarADevasvArAjyamiti nirvachanaM sUchitaM bhavati | paroktArthetu Adhipatyapadena paunaruktyam.h | yAkhyAnavyAkhyeyabhAvashchAgatikAgatiriti bhAvaH | evaM sa yAvadAdityaH purastA dudetApashchAdastametAdvistAvaddakShiNata udetottaratostametetdanavAkyachatuShyayaM dainaMdinadakShiNAdyudayaparatayA vyAkhyAyedAnIM tatparishuddhayeyatparavyAkhyAnaM sa yAvadAdityaH purastAdudetApash.hchAdastametAdvistAvattatodviguNakAlaM dakShiNata udetottarato.astametArudrANAM tAvadbhogakAlaH | tathA pash.hchAduttarata UrdhvamudetAviparyayeNAstametApUrvasmAt.h pUrvasmAt.h dviguNottarottareNakAlena amarAvatyAdInAM purINAM dviguNottareNa kAlenodvAsoyadAtadaivadakShiNAdyudayashcheti | taddUShayati || natvityAdinA || amarAvatyAdInAM purINAM dviguNottarottareNa kAlenodvAsa iti tAvadanupapannam.h | tathAtve tadadhipatInAmindrAdInAmapi dviguNottarottarakAlena nAshApatteH | nacheShyApattiH | indranAshe indrApekShayAyamodviguNaM kAlaM tiShThati | yamanAshe yamAdvaruNodviguNaM kAlaM tiShThati tannAshe varuNApekShayAsomodviguNakAlaM tiShThati ityatra pratyakShAdyanyatamapramANAbhAvena aprAmANikatvAditi bhAvaH | kiMchaivaM sa yAvadAditya uttarata udetAdakShiNatostametAdvistAvadUdhvar udetA.arvAgastametetyetatsarvathAnupapannaM tvanmatesomatatpuryornAshetatodviguNakAlaM brahmatatpuryoravasthAnaM hyetadvAkyapratipAdyam.h | nacha tatsaMmavatItyAha || nachasomAditi || puryupalakShaNametat.h | evamuttaratrApi | kuto na tiShThatItyata Aha || dviparArdhamiti || hIti dviparArdhyadhiShNyamadhyAsita iti pramANaprasiddhimAha || evamindradInAM dviguNenottarottareNa kAlenAvasthAnamaprAmANikamityuktam.h | idAnIM pramANaviruddhaMchetyAha || indrAdaya iti || nanu brahmaNodviparArdhamavasthAnepi tadadharM somaH tadardhaM varuNaH tadardhaM yamaH tadardhamindrastiShThatIti indrasya brahmamAnena sapAdaShaD.hvarShamavasthAnAduttarottaraM dviguNakAlaM avasthAnaM kiM na syAdityato vAha || indrAdaya iti || indrayamavaruNasomAH manvaMtaramAtraM svasvapadeShu tiShThantIti hi pramANasiddham.h | atastadvayakhyAnaM tadviruddhamiti bhAvaH | vasvAbhimAnikapUvadeshaM parityajyakAlAntarerudrAdibhimAnikadakShiNadeshe udetIti yovasvAdInAM deshavibhAganiyama uktaH sopi pramANAbhavAvenAyukta ityAha || nacha vasUnAmityAdinA || pUrva eva desha ityevamevashabdasya sarvatra sambandhaH | anyatranyaH | indrapuryudvAsepUrvodayadviguNakAlaM dakShiNodaya ityatra dUShaNAntaraM vaktumAha || tatpakSha iti || tatpakShe dakShiNAdyudayasya pUrvodayadviguNakAlatvapakShe | rudraiH saha rudrAntarbhAvAt.h dakShiNatvaprApteH dakShiNodayakAlasvAmityaprApteH | tataH kimityata Aha || ata iti || upalakShaNaM chaitat.h | indrasya nAshAMgIkAravirodhashchetyapi draShyavyam.h | nanu naShya indronyaH rudrAntaHpraviShyastviMdrovAyureveti na virodha ityata Aha || nacheti || indrapuryudvAsena dakShiNAdyudayAMgIkAredUShaNAntaramAha || indrAdipurINAmityAdinA || indradInAM tatpurINAMchetyarthaH | udvAsatveneti pAThe | bhavitR^ipradhAnonirdeshaH | evamaMgIkAre dakShiNAdyudayAMgIkAre | tat.h ShoDashaguNatvAt.h pUrvodayakAlaShoDashaguNatvAt.h Urdhvodayasya | UrdhvodayakAlasya | ekendrAtparata ekendranAshAnantaraM | anindratvaM dakShiNAdyudayakAlasyeti sheShaH | ayaM bhavaH tvanmatedakShiNAdyudayakAle ekendrAtparataH indrAbhAva eva syAt.h | tathAcha taduddiShyakamarvilope vedAprAmANyaprasaMgaH | nacha pUrvendrastadAnImastIti vAchyam.h | tvayAtatpurIsahitasya tasyodvAsena dakShiNAdyudayAMgIkArAt.h | nachendratatpuryorudvAsanantaramalpakAle eva pralayAtkarmapravR^ittireva nAstIti vAchyam.h | UrdhvodayakAlasamAptyanantaraM hi pralayoMgIkR^itaH | UrdhvodayakAlasya cha pUrvodayakAlaShoDashaguNatvAt.h | indranAshAnantarameva na pralaya iti bahutarakAle karmapravR^ittyAdisattvena tadabhAvApattiraniShyaiveti | AdipadabahuvachanAbhyAM yamanAshAnantaraM pashchimAdyudayakAlasyAyamatvasyAdityAdyapi sUchitam.h | kiMcha tvatpakShe UrdhvodayakAlasamAptyanantarapi na pralayaH sambhavati | atha tata Urdhva udetyetyuttarakhaNDe UrdhvodayakAlasamAptyanantaramapi AdityasadbhAvAMgIkArAt.h | nahyAdityopetaH kAlaH pralaya iti prAmANikamityAha || athetyAdinA || asmanmate Adityashabdasya bhagavatparatvAt.h | tasya cha pralaye vasthitatvAnnadoSha iti sUchanAyatatpakShe ityuktam.h | pashchAdapi UrdhvodayakAlasamAptyanantaramapi | upasaMhArakAraNaM vadan.h upasaMharati || ityAdIti || pUrvaM vasvAdInAM pUrvAdi deshaniyamo.aprAmANika ityuktam.h | idAnIM pramANaviruddhashchetyAha || vasvAdInAmiti || yadyapi paravyAkhyAnanirAkaraNasyopasaMhR^itatvAnnedaM yuktam.h | tathApyanantadoShaduShyatvepItyasya prauDhivAdatvanirAsAya punarduShaNoktirityavaseyam.h | tushabdovadhAraNe | sarveShAmapi vasvAdInAM devAnAM sarvadikShupurANi santyevetyanvayaH | nanu sarvadevAnAM sarvadikShvapi purANisanti chedindrasya pUrvasyAM dishi yamasya dakShiNasyAM puramityAdivisheShoktiH kathamityata Aha || evamapIti || dhIvR^ittyai dhyAnArtham.h | kathyate puramiti sheShaH | kiMcha syAdayaM vasvAdInAM deshaniyamoyadIndrapuryudvAsAnantaraM rudrAdayaHDha santIti prAmANikaM syAt.h | teShashamindraparivAratvenendranAshe vasthityasambhavAt.h | ato na tvadabhipretodeshaniyamoyukta ityAha || aindrayA iti || udayAbhAvo.avasthityabhAvaH | upasaMharati || ata iti || pramANAbhAvAttadvirodhAchcha | etat.h vasvAdInAM niyatadeshatvakalpanam.h | yatkiMchit.h phalgvityarthaH | kiMcha kAlAntarabhAvidakShiNAdyudayasyAsuramatatvAddainandinoktadakShiNAdyudayasya cha devarahasyatvAnnatvadvayAkhyAnaM yuktam.h | kiMtvasmady.hAkhyAnamevetyAshayena tAdR^igAkhyAyikAmAha || udetItyAdinA || pUvartaH pUvasyAM dishi | niyamonanyathAbhAvaH | uddiShyaH upadiShyaH | sUryaM pratIti sheShaH | punaHshabdaH samuchchaye | purAhiraNyakena hiraNyAkSheNa cha sUryasya dviguNaM dviguNakAlaM dviguNottarottareNa kAlena | dakShiNAdiShu uditvApashchAnmadhyevyavasthitiH | brahmANaM yAchiteti yojanA | madhyevyavasthitirityanenAthatataUdhvar udetyetyetatkhaNDasyApi tvadIyaM vyAkhyAnamAsuramatameveti sUchayati | tadAtasminsamaye.asurANAM devatvaM cha yAchitamiti sheShaH | tat.h varadvayam.h | nanu yadi savarastvayAnadattaH tarhi dakShiNAdyudayobhaviShyatIti tva
dvachanaM apramANaM syAdityataH svoktyabhiprAyaM devAn.h pratyAha || dakShiNAdyudaya ityAdinA || dainaMdinaH dinedine bhavaH kvachchichchetyanvayaH | nanu tvabhipretodainaMdinodakShiNAdyudayaH kIdR^isha ityapekShAyAntaM vivichyAha || ardhanADIti || ravirnityashaH pUrvarAtretupUrvarAtra eva | ardhanADyuttarAH sakAShThAH paMchadashanADIH dakShiNAduttarAM dishaM gachChediti yojanA | anena dakShiNodayottarAstamayaudarshitau | tathoktaM purastAt.h | atra nADIshabdoghaTikAparaH | kAShThAshabdashcha ghaTikAShyamAMshapara ityavadheyam.h | anena yaduktamIShadUnaM ghaTikAdvayamavashiShyata iti tasya kAShTho na ghaTikAdvayamavashiShyata ityevArthaH | tanmadhyecha kAShThAdvaya sahita ghaTikAyAvasukAle.antarbhAvaH | avashiShyasya sakAShThArdhanADyAtmakasya kAlasya rudrakAle.antarbhAva ityuktaM bhavatIti j~nAtavyaM vasurudrakAlayoreva sAdhikAsakAShTheti visheShAdhikyokteranyatra tadabhAvAdevAvashiShyakAla vibhAgaH kR^ito nAnyatreti bhAvaH | tadardhamityatra cha na sAkAShThArdhanADyuttarapaMchadashaghaTikAdharM kAlaM deshaM chetyarthaH | anena krameNottaratrApi tattadardhavivakShAyAmahorAtrAtmakakAlasya ShaShyighaTikAtopyadhikyApatteH | kintu paMchadashaghaTikArdhamityevyAkhyeyam.h | adhikasyAlpasyAvivakShitatvAditi j~nAtavyam.h | evamuttaratrApi | pashchimAtpUrvaM gachChadityanena pashchimodayapUrvostamayAvuktau draShyavyau | uttarAddakShiNAM dishaM gachChedityanena uttarodayadakShiNAstamayaudashirtau | UrdhvAdityanenordhvadityanerdhvodayAdarvAgastamayAvuktau | nanu bhavatu tvadabhipretodainaMdinodakShiNAdyudaya etAdR^ishastathApi dviguNaM kAlamuditveti prArthitatvAduktadainaMdina dakShiNashadyudayasya pUrvodayasya pUrvodayAddviguNatvAdikathamityatastatrApi svAbhipretamathamAha || yadeti || uttarasmAddakShiNAdyudayakAlAtpUrvaH pUrvodayakAlaH | nanvevaM yadi dakShiNAdyudayovivakShitastarhi uttarapurIsaMsthAnAmasmadaharmAnasamAnamaharmAnaM na syAt.h | anekeShAmudayAstamayAnAM prAptatvAdityatastadapyahosmadahaH samameva | tatroktAshchodayAstamayAH gauNA eva vivakShitA ityAha || ahariti || ahaH sAmyepi anyeShu dakShiNAdyudayasthAnatvenoktadeshavisheSheShu udAstamayAvivanamukhyau | tatra mukhyArthasAdR^ishyaM nimittamAha || kShipraM kramashogiryAvR^itterAtapasya tejomaNDalasyAlpakAlata iti | ayaM bhAvaH | yaddeshasthAnAM tejomaNDalaM samIpavarti teShashamudaya iva | maNDalasAmIpyasAmyAt.h | prasiddhodayohimaNDalamasmAkaM samIpavarti tata uktakAlaiH gantavya tattaddeshavisheShagamanedUragamanasAmyena pUrveShAmastamaya iva prasiddhAstamayepi maNDalamasmAkaM dUraM yAtIti | nanu bhavatu tvadabhipretodakShiNAdyudayodainaMdinaH tathApyasmAkamaniShyameva | hiraNyakena dakShiNAdyudaye.asurANAM devatvasya prArthitatvAt.h | bhavatA cha tasya dattatvAt.h dainaMdina dakShiNAdyudaye asurANAM devatvaprApterityata Aha || kAlAntara iti || bhavatu kAlAntarabhAvidakShiNAdyudayApekShayAdvitIyavaradAnaM tathApyaniShyameva | bhavadichChayAsUryasyakAlAntare dakShiNAdyudaye.asurANAM devatvaprApterityata Aha || samayashcheti || nityoniyataH tamevasamayamAha || pUrvasmAditi || tathetyanantaraM iti shabdodhyAhAryaH | kenachit.h nimittena puruSheNa vA kAlAntarabhAvidakShiNAdyudayAsatvameva brahmaNobhipretamataH sakadApi na bhaviShyatItyatra mokShadharmaM saMvAdamapi vaktumAha || etadeveti || etadeva kAlAntare dakShiNAdyudayAsatvameva | udAhariShyamANamokShadhamarvachanasya abhiprAyApratItestAtparyamAha || devAniti || mokSha dharmavachanamudAharati || daiteyayoriti ||surAnpratibrahmaNoktam.h | avij~nAyeti sambandhaH | avij~nAnamAtreNa kathaM tathoktirityata uktam.h | daiteyayoriti | yasmAdbrahmaNAraveH prAgudayaviShayeniyamaH kR^itaH tasmAnnakadAchanatadbhavediti sambandhaH | khaM0-6 | 10 || tatashchAyaM khaNDapaJNchakArthaH || tat.h prasiddhaM | yat.h prathamamamR^itaM vAsudevAkhyaM tat.h vasavaH prAptapadAH upajIvanti | shravaNashadirUpavichArAnantaraM pashyantItyarthaH | agninAmukhena na pradhAnena sahitAH agnipradhAnakA ityarthaH | itaravasun.h pratisa upadeShyeti bhAvaH | upajIvantItyuktAparokShaj~nAne viShayavairAgyaM kAraNamiti darshayaMstatsAdhyamAha || navA iti || yAvadevAmR^itaM dR^iShTvA tR^ipyantimuktiM prApnuvanti | tAvat.h devAH nAshnaMti na pibanti | upalakShaNayAsamastaviShayabhogaviraktAbhavantItyarthaH | tR^ipyantItyuktameva vivR^iNoti || etadevarUpimiti || etadantaH praviShyA bhavantItyarthaH | udyanti svechChayaiva bahirapi niryAnti || 1 || evaM prAptapadAnAM vasunAM sAyujyarUpamuktiMphalamabhidAyAdhunA.aprAptapadAnAM vasupadayogyAnAmetadvidyAsAdhyaM phalamAha || sa ya iti || yodhikArI etat.h amR^itaM evaM veda savasUnAmevaikobhUtvAvasubhogyadeshakAlAdhipomabhUtvA.agninAmakhenapradhAnena tadupadesheneti yAvat.h | etadevamR^itaM dR^iShTvetyAdipUrvavat.h || 2 || nanu vasubhogyau deshakAlaukiyantau yadadhipoyaM bhavatItyuktamityapekShayAmAha || AdityaH yAvat.h yAvatAkAlena kAShThAdvaya sahitaikatriMshadghaTikAtmakAharlakShaNena tatkAlagantavyadeshena cha purastAdudayAdrau udetyapashchAdastAdrAvastametA tAvat.h tAvata eva udayAstAdrimadhyasyaiva deshasyoktaparimANAharlakShaNasyaiva kAlasya cha vasUnAmAdhipatyamasti | saH pUrvoktodhikArItatparyetAparito gantA | na kevalamAdhiparyetA | kintu svArAjyaM svaM raMjayatIti svarAT.h svarADevasvArAjyaM viShayAnubhavarUpo bhogaH tamapi paryetA | adhigachChatItyarthaH || 3 || ShaShThaHkhaNDaH || 6 || atha yaddvitIyamamR^itaM saMkarShaNAkhyaM shiShyaM pUrvavat.h | nanu kautaurudrabhogyaudeshakAlauyadadhipoyaM bhavatItyuktamityapekShAyAmAha || sayAvadAditya ityAdinA || AdityaH yAvat.h | yAvatA deshena kAlena cha kAlasya deshasya cha rudrANAmAdhipatyaM sodhikArItatparyetA | tatra svArAjyaM bhogaM cha paryetA | nanu rudrabhogyau deshakAlau vasubhogyadeshakAlApekShayAkiyantA vityapekShAyAntadardhabhUtAvityAha || purastAdityAdinA || AdityaH yAvat.h yAvatAkAlena sakAShThArthanADyuttarapaJNchadashaghaTikAtmakapUrvarAtrarUpeNa tadgantavyadeshena cha dakShiNataH udetottaratostametA tAvat.h tAvataH kAlAdeH dvidgiNaM kAlaM purastA dudetApashchAdastametArudrabhogyadakShiNodayakAlAdyapekShayAvasubhogyaH pUrvodayakAlAdirdviguNa ityarthaH | tathAcha rudrabhogyakAlAdeH vasubhogyakAlAdyardhatAparyavasyatIti bhAvaH || 3 || saptamaH khaNDaH || 7 || atha yattR^itIyamamR^itaM pradyumnAkhyam.h | shiShyaM pUrvavat.h || 2 || nanvAdityabhogyaudeshakAlau kau | yadadhipoyaM bhavatItyuktamityata Aha || sayAvadAditya ityAdinA || AdityaH yAvat.h yAvatAkAlena deshena cha pashchAdudetAtaddeshagatAnpratisvasAmIpyenodayaM prApta iva purastAtpUrvadeshavisheShe.astametA tAnpratyeva kiMchidduragamanasAmyenAstaM prApta iva tAvat.h tAvato deshasya kAlasya chAdityAnAmAdhipatyaM vartatesaHtatparyetA svArAjyaM bhogaM cha paryetA | nanvAdityabhogyau deshakAlaurudrabhogyadeshakAlApekShayAkiyantA vityapekShAyAntadardhabhUtAvityAha || dakShiNata ityAdinA || AdityaH yAvat.h yAvatA kAlalena deshena cha pashchAdudetApurastAdastametA tAvat.h tAvataH kAlasya deshasya cha dvirdviguNaM dakShiNata udetA uttaratostametA AdityabhogyapashchimodayakAlAdyapekShayArudrabhogya dakShiNodayakAlAdirdviguNa ityarthaH | tathAcha adityabhogyakAlAdeH rudrabhogyakAlAdyardhatAparyavasyatIti bhAvaH | anayaiva rItyottarakhaNDadvayagatamidaM vAkyaM vyAkhyeyam.h || 3 || aShyamaH khaNDaH || 8 || chaturthamamR^itaM aniruddhAkhyaM || khaM0 || 9 || paJNchamamamR^itaM nArAyaNAkhyam.h | shiShyaM samAnam.h || dashamaH khaNDaH || 10 || evaM prati dinaM pUrvAdyudayaM kurvannAdityanAmAharirmadhutayopAsya ityuktam.h | idAnIM pralayepi kimevamudayAdikaM karotItyapekShAyAM netyAha || atha tata iti || prasiddhAdityaparatAnirAsAyakaNDaM pramANenaiva vyAkhyAShye || atheti || shrutau kartR^ivAchipadAbhAvAdAdityapadAnuvR^ittimabhipretyabhagavati tannirvakti || AdimUlata iti || AdikAraNatvAdityarthaH | tata Urdhva ityasya tAtparyArthomaNDalAdUrdhvaM gachChatIti | udetyetyasyArtho vaikuNThalokaM prApyeti | anena ut.h UrdhvavaikuNThaM etyaprApyetyartha ukto bhavati | madhya ityasyArthaH pralaya iti | pralayakAla ityarthaH | tasya sthitisR^iShyikAlamadhyatvAditi bhAvaH | devAstenAhaM satyenamAvirAdhiShibrahmaNetyatra brahmaNAbrahmasvarUpeNa mA virAdhiShimAvirAdhyeyamaprAptiH brahmaNo mA bhUditi vyAkhyAnaM ayuktam.h | aprAmANikatvAt.h | pramANaviNodhAchcheti bhAvena tadvayAchaShye || devatA ityAdinA || deva ityasyAtharodevatA iti | kadAchanetyasya tAtparyaM na saMshaya iti | tena satyena satyavachanena satyane brahmaNeti vA | virAdhiShItyasyArtho vyR^iddhiM samR^iddhirAhityaM prApnuyAmiti | virAdhiShItyatra karturapratItestaM darshayitumAha || ityuvAcheti || nahavA asmA udeti na nimlochati | sakR^iddivAhaivAsmai bhavati ya etAmevaM brahmopaniShadaM vedeti vAkyaM anvayaM darshayanneva muktaparatayA vyAchaShye || etAmityAdinA || sakR^idityasyArthonityamiti | anudayAstakaM yathA bhavati tatheti kriyAvisheShaNam.h | anena nahavA asmA udetItyAdyuktArthaM taddhaitadbrahmAprajApataya uvAcheti vAkyaM brahmAhiraNyagarbhaH prajApatayevirAje ityanyathApratIti nirAsAya vyAchaShye || tadetaditi || tadetajj~nAnaM madhunAmakabhagavajj~nAnam.h | yadyapyasmA imA madbhirityAdivAkyamapratIteH vyAchaShye || pUrayitveti || dhanasya pUrNAmityasya tAtparyaM ratnaiH pUrayitveti | adbhiH parigR^ihItAmityasya tAtparyaM saptasamudriNImiti | etadeva tato bhUya ityasyArtho naiva pUryate gurudakShiNeti | sarvAdhikArikatvapratIti nirAsAya yaitadvidyopAstauyaugyAnAha || devA iti || mAvirAdhiShibrahmaNeti vAkyaM pUrvaM brahmaNAvyR^iddhiM na prApnuyAmiti vyAkhyAtamapi brahmaNA chaturmukhena vyR^iddhiM visheSheNa R^iddhiM ityanyathA pratIti nirAsAya vishadayati || brahmaNetyAdinA || khaM0 || 11 || tatashchAyaM khaNDArthaH || athodayAstamaprachArAnantaram.h | pralaye AdityanAmA bhagavAn.h | tato maNDalAdUrdhvaH UrdhvaM vaikuNThalokam.h | gachChatIti sheShaH | udetya ut.h UrdhvaM vaikuNTha prApya naivodetA | nAstametA tatraitAdR^ishodayAdikaM na karotItyarthaH | kintu ekalaH ekaprakAra eva | madhye sthitisR^iShyikAlamadhye sthAtA || 1 || evaM vaikuNThadhAmni AdityanAmno harerudayAstamayAbhAve pramANamAha || shrutiH | tat.h tatroktarthe | eShaH vakShyamANaH shloka iti | tatra vaikuNThagata AdityanAmni harau naiva doShA iti sheShaH | doShAbhAvamekadeshena darshayannAha || nanimlocha ityAdinA || nodiyAya nodgataH | udayAstamayAdidoShAstatra na santItyarthaH | he devAstena satyena bhagavAnnirdoSha ityAdinAsatya vachanena shapatharUpeNAhaM brahmaNA parabrahmaNA tatprasAdAditi yAvat.h | mAvirAdhiShi avR^iddhiM na prApnuyAmiti devAnpratibrahmaNo vachanam.h | satyena brahmaNeti vAsambandhaH || 2 || etadvidyAvetturmuktirUpaM phalamAha || na havA asmA udetIti || yodhikArI etAM brahmopaniShadaM evamukta prakAreNa veda | asmaisavitA | nodeti na nimlochati | kintu sakR^itsadA | divaivabhavati heti sambandhaH || 3 || mahadupadeshaparaM parAprAptAcheyaM vidyo.atomahatItyAshayenAha || taddhaitaditi || tadetat.h madhutayA bhagavajj~nAnam.h | brahmAviShNuH | prajApatayeviriMchaya | manavesvAyambhuvAya | prajAbhyaH ikShvAkuprabhR^itibhyaH | iyaM chAtigopyatvAnnayasmaikasmaichanavAchyetyAha || taddhaitaduddAlakAyetyAdinA || yasmAduddAlakAya AruNayejyeShThAyaputrAyapitA tadetadbrahma provAcha || 4 || tattasmA didaM brahma anyopi pitA jyeShThAyaiva putrAyaprabrUyAditi yojanA | praNAyyAyapraNayavatente vAsinevA | brahmabrUyAditi sambandhaH || 5 || etadvidyopadeShyuH sadR^ishagurudakShiNAbhAvAchchaiShAmahatItyAha || yadIti || yadi asmai etadvidyopadeShyre adbhiH samudraiH parigR^ihItAM parivR^itAm.h | dhanasya ratnAdidhanena pUrNAmapImAM pR^ithvIM dadyAt.h | gurudakShiNAtveneti sheShaH | tarhyapi tAdR^ishapR^ithivIdAnaM naitadvidyAdAnasamam.h | kintu tataH tAdR^ishapR^ithvIdAnadapi etadeva etadvidyAdAnameva bhUyo.adhikamityarthaH | dviruktiruktAvadhAraNatharA || 6 || ekAdashaH khaNDaH || 11 || evaMAdityAntargatasya bhagavato vasvAdisarvadevato pAsyatvAdirUpaM mahimAnaM nirUpyedAnIM tatpratipAdakagAyatrIniShThasya gAyatrInAmno bhagavataH ShaD.hivadhatvAdirUpo mahimAnirUpyate || gAyatrItyAdinA || idaM sarvaM bhUtaM prANijAtam.h | yatkiMcha sthAvaraM jaMgamaM vA tatsarvam.h | gAyatrIvai ityanyathApratItinirAsAya gAyatrI vA idaM sarvaM yadidaM kiMcheti vAkyaM anvayapradarshana pUrvakaM vyAchaShye || yadidamiti || 