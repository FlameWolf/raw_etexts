nityatvAdapauruShayatvAt.h | tA ityanUdyavedavAcha iti vyAkhyAnam.h | suraiH peyAyata iti hetugarbhaM visheShaNam.h | suraiH bhogyatvAtpalyatvAditi nimittAntaram.h | ap.hshabdasya pAnapAlanarUpobhayArthakadAtujatvasya prasiddheriti bhAvaH | bhogyatvAdApa IritAH | bhogyatvaM cha kena prakAreNetyataH suraiH peyA iti yojanetyapyAhuH | nanu kathaM vedAH peyAH adravarUpatvAdityataH pAnashabdArthamAha || vedapAnamiti || pAThashchetyetadevetyadhyAhR^itenaiva shabdasambandhaH | tasyAbhitaptasya yashasteja ityAdivAkyapaMchakam.h yashovishrutatvaM tejo dehagatAdIptiH indriyaM sAmath.hryopetaiH indriyairavaikalyaMvIryaM sAmarthyaM annAdyaMchetyeSha raso jAyateti parakIyavyAkhyAna nirAsAyapramANena vyAchaShye || devairityAdinA || tathAcha tasya R^igvedasyAbhitaptasya vichAritasya sakAshadityartha ukto bhavati | ajAyatetyasyAtharovyaktatAM gata iti | annAdya ityanUdyasarvAnugraha shaktitvAditi tAtparyaM kathitam.h | tenAnnesthitvA.adyate upajIvyate sarvairityanAdyamiti vyAkhyAtamiti j~nAyate | balarUpataH balarUpatvataH | rasAnAmeti sambandhaH | tadAdityamabhitoshrayaditi vAkyamAdityashabdasyoktarItyAbhagavatparatve.asaMgataM syAttatotrAdityashabdena maNDalameva vivakShitamityabhipretya vyAchaShye || saMsthita iti || sUryamaNDalasyApyantarikShAntarbhAvAdapUpatvena tatsthatvaM bhagavallakShaNaM madhuna upapannamiti bhAvaH | tadvayakSharaditi vAkyaM dArShyAntike yojayati || vyakSharaditi || kSharasantatadAnavinAshayoriti dhAtuH | tadvA etadyadetadAdityasya lohitaM rUpamityatetadapratIteH vyAchaShye || R^ik.hprokta ityAdinA || R^ik.hprokta iti shrautatachChabdaparAmR^ishyakathanam.h | evamuttaratrApi draShyavyam.h | sa eveti shrautavaishabdArthakathanam.h | tena saMkarShaNAvyAvR^ittiH | sUryalauhityelohitAkAraH saMsthita ityanene lohitaM rUpamityetadvayAkhyAtam.h | anena Adityasya tanmaNDalasya yadetadrohitaM rUpaM tattatrasvayamapi lokahitAkAraM tadvaiR^igvedAdyabhivyaktaM vAsudevAkhyameva madhu atiShThaditi vyAkhyAtaM bhavati | tadAdityamabhitoshrayaditi vAkyaM prakArAntareNa vyAchaShye || prAchyarashimaShviti || anena tat.h vAsudevAkhyaM madhu AdityamabhitaH pArshvataH pUrvabhAgaM prAchyarashmiShviti yAvat.h | Ashrayat.h sthitamabhavaditi vyAkhyAtaM bhavati | evameva dakSharashmiShu ityAdikaM tadAdityamabhitoshrayadityasya tattasya ttatparvagatasya vyAkyAnamiti draShyavyam.h | tadvA etadyadetadAdityasya shuklarUpamiti vAkyaM vyAchaShye || saMkarShaNa iti || pUrvavadevayojanAdraShyavyA | tadvA etadyadetadAdityasya kR^iShNaM rUpamiti vAkyaM vyAchaShye || pradyumna iti || tadvA etadyadetadAdityasya paraHkR^iShNaM rUpamiti vAkyaM vyAchaShye || aniruddha iti || paraHkR^iShNa ityasyArthaH sukR^iShNa iti || tadvA etadyadetadAdityasya madhya iti vAkyaM yojayati || madhya iti || maNDalamadhye UrdhvarashmiShu cheti chashabdAnvayaH | kShobhata iveti vAkyamapratIteH vyAchaShye || chalatIveti || achalopi san.h tatra samAhitadR^iShyeshchalatIvadR^ishyata ityarthaH | tatra nimittamAha || mahAmarIchIti || atrApi tachChabdaparAmR^ishyaM darshayitumuktaM savAchyaH sarvavedAnAmiti | te vA ete rasAnAM rasA ityAdyapratIteH vyAchaShye || evaM paMchAtmaka itayAdinA || evaM paMchAtmakosauhariH vedAnAM sArabhUtaH uttamavAchyo yato.ata eva rasAnAM rasatama ityuchyate | vedAnAM nityatApradashcha yato.ata evAmR^itAnAmamR^itashchetyuchyata iti yojanA | evaM pramANenaitAM vidyAM brahma paratvena vyAkhyAyedAnIM ApAtapratItamevArthabamupAdAya yatpareNaivoktaM brahmAtiriktamevAchetanaM R^igvedAdipratipAdyayAgAdikarmaphalabhUtaM yasha AdyannAdyaparyantaM AdityAshritaM rohitAdirUpatayA dR^ishyamAnaM madhutayAtatropAsanArthamuchyata iti tadupapattiviruddhamityAshayenAha || nachetyAdinA || chashabdaH pUrvodAhR^itapramANavirodhasamuchchAyakaH | atra hi vasvAdipadaprAptirUpapuruShArthapradatvametadvidyApratipAdyasthochyate | nacha taduktavidhasyAchetanasya pratipAdyatve sambhavati | tasya tatrAsvAtantAdata uktarItyAbrahmaiva pratipAdyamiti bhAvaH | asvAtantopapAdanAyaivAchetanamAtramityuktam.h | chetanAnadhiShThitamityarthaH | kiMchopasaMhArebrahmaNa evopadeshyatvakathanAttadevAtra pratipAdyaM nAnyadityAha || jyeShThAyeti || etat.h brahmaiva pratipAdyaM nAchetanamityetat.h | nanvasminvAkye pitrA brahmopadeshaH kartavya ityuktatvepi naitasyA vidyAyAH brahmaparatAsidhyatItyataH uktavidyAyAH brahmaparatvapratipAdakamupasaMhAragataM vAkyAntaraM paThati || ya etAmiti || brahmaNa upaniShadaM brahmopaniShadam.h | ShaShThayarthashchapratipAdya pratipAdakabhAva iti bhAvaH | kiMchAchetanopAsanAyAH mahattamabrahmAdipadaprAptyAdipradatvaM sAdhyAnAmevaikobhUtvetyAdinochyamAnaM sarvathApi na sambhavatItyAha || kathaMcheti || api choktarthesammatitvena vakShyamANe na vaitatretyAdishloke paraM brahmaiva pratipAdyatayAvagamyate | ato trApi tadevapratipAdyamiti vaktavyamanyathAshchokavisaMvAdApatterityAshayenAha || navaitatreti || kadAchanetyanantaraM devAstenAhaM satyenamAvirAdhiShibrahmaNeti shlokopyanupapannaH tatra na santItyarthaH | he devAstena satyenabrahmaNAparabrahmaNAtatprasAdenAhaM mAvirAdhiShi avR^iddhiM na prApnuyAmiti shlokArthaH | kiMchaitadvidyAvetturna havA asmadudeti na nimlochati sakR^iddivetyAdinochyamAnaM muktigaM phalametadvidyAyAH parabrahma paratAmeva sampAdayati | nahyanyavidyayAmuktigaM phalaM pramitam.h | syAdetat.h | sakR^iddivetyAdinochyamAnaM phalaM yadi muktigaM syAttadevakutaH | amukatasyApyamukhyata etAdR^ishaphalasambhavAdityata Aha || sakR^iddivetyAdi || sakR^itsadetyarthaH | Adipadena sUryodayAstamayAbhAvovAshlokoktyA.avR^iddhayabhAvovAgrAhyaH | mukhyArtha eva cha shruteH varNanIya iti bhAvaH | yadvA navaitatretyAdishlokoktamavR^idhyabhAvarUpaM sakR^iddivetyuchyamAnaM sadAdivasabhavanarUpaM cha phalaM muktasyaiva mukhyato yujyate nAnyasyetyekavAkyatayA yojyam.h | kiMcha nAsyAM vidyAyAmachetanamAtraM pratipAdyam.h | yashasteja indriyaM vIryamannAdyaM raso jAyatetyuktayashastvatejastvAdyanupapatteH | nachAmukhyaM tattatrAstIti vAchyam.h | mukhyata eva teShAM bhagavati sambhavena amukhyArthagahaNAyogAdityAha || yashasteja ityAdi || kasya yujyate na kasyApi | tatra pramANAbhAvAditi bhAvaH | bhagavatpa teShAM kuto mukhyataH satvamiti chet.h | pUrvodAhR^itapramANainaiva tathAvyAkhyAtatvAt.h | pramANAntarANyapyAha || tasya nAmetyAdinA || samagrasyetyetat.h yathAyogyaM liMgavachanavipariNAmena sarvatra sambadhyate | iti ShaNNAmeveti sambandhaH | bhagavAMshchaharireveti konAmaloke bhagavatpadArtha iti pramANasiddha iti bhAvaH | yadvA bhagashchasamAbhagapravishetyAdau harireva prasiddha iti bhAvaH | raso vaisaH sa eva rasa ityarthaH | sukhAtmakamityatra ShaD.hguNavigrahatvoktyAyasha aishvaryaM vIryaM cha labdhaM svaruk.h svaprakAsha ityuktyA cha tejorUpatvaM | aishvaryetyatrApi aishvarye yashovIryANyuktAni | aheyatvAdahaM pUrNaShaD.hguNaM nArAyaNAkhyam.h | tattejorashmIdrashmiprerakamityatrApi tejaH ShaD.hguNatvoktyA cha yasha aishvaryaM vIryaM cheti trayaM choktam.h | ityAdeshcha yasha AdikaM bhagavantaM vinAkasya mukhyato yujyata iti sambandhaH | AdityAntargato bhagavAnmadhutayopAsya iti bhavanmatamapyayuktam.h | bhagavata AdityAntargatatve mAnAbhAvAdityata Aha || dhyeya iti || chashabdaH prAguktapramANasamuchchayArthaH | yadvA bhagavatastejorUpatva eva pramANAntaramidam.h | savitR^imaNDalamadhyarvItyanena vA hiraN.hmayavapurityanena vA tasya lAbhAditi draShyavyam.h | kiMchAstukathaMchidachetanetejorUpatvasambhavaH | aishvaryAdikaM tu sarvathA tatrAsambhAvitamityAha || nacheti || nacha bhagavatastadasambhAvitamiti darshayituM tasyaishvaryavIryAtmakatve shrutimapi pramANayati || j~nAnAtmaka iti || shaktyAtmakaH vIryAtmako balAtmako vA | kiMcha chetanaM rohitAdirUpaM madhutayaitadvidyApratipAdyamiti na yuktam.h | sarvasyApi svaravarNapadAtmanovedasya bhagavanmAtraparatAyAH sUtra purANashrutItihAsaiH pratipAditatvena tadvirodhApAtAditi bhAvena vedasya bhagavatparatApratipAdakaM sUtrAdikaM paThati || sarveti || sarva vedanirNayotpAdyaj~nAnaM brahma | kutaH | AtmetyevopAsItetyAdi vidhInAM atra hyete sarva ekIbhavantItyAdyAnAM tadukta yuktInAM cha sarvAdhikArisAdhANyAditi sUtrArthaH | ekaiva vyAhR^itivyarAharaNaM ekaprakAramevanAma | nirdoShaguNapUrtivAchakatvAdeka prakAratA | prANe nArAyaNa eveti yojanA | viShNureva gIyata iti sambandhaH | kiMcha mantrabrAhmaNarUpasya vedasyAprAdhAnyena karmAdyachetanaparatvepi nopaniShatsubrahmAnyaduchyata ityatopi natvadvayAkhyAyuktetyAha || upaniShattvAditi || yatkiMchit.h brahmAnyat.h | kuto na yuktamityapekShAyAM tatra pramANamAha || viShNuriti || araNye dhyetavyatvAdAraNyake upaniShadi | mantrairapi visheShata ityuktyAbrAhmaNasShadanyaparatvaM sUchitaM taddarshayati || karmArthaM cheti || viShNureka eveti sambandhaH | nanu kathamAraNyakeShvanyannochyata iti sUtrAtmanovAyoH kvachidukteH | kvachittadupAstyukteshchetastadukteH prayojanamAha || sUtrAtmeti || tadvishiShyatvavittaye vAyvapekShayottamatvaj~nAnAya | tasya sUtrasyAdhikaM AR^iddhatanutvataH | sarvavishiShyapratimAtvAditi yAvat.h | tasmAtkAraNashattasmin.h viShNorupAstyarthaM kutrachittadupAstishchochyata iti yojanA | kiMcha bhAgavata vAkyarUpabhagavadvachanAdabhagavadviShayasya vachanasya ninditatvAvagamAtsarvAsushAkhAsu AraNamAvartayeditItarAdhikyenopaniShadabhyAsasya vihitatvAchchanopaniShatsvanyadachetadanAdikamuchyata iti vyAkyAnaM yuktamityAha || yasvAmityAdinA || he aMgadhIra | yasyAM vAchimepAvanaM pavitraM asya jagataH sthityudbhavatrANanirodhaM trANaM annAdidAnena dainaM dinAniShyanichaya parihAreNa cha rakSharaM nirodhaH saMhAraH | ekavadbhAvaH | etallakShaNaM karma na pratipAdyam.h | lIlAvatAredhitakarmavAkR^iShNAdyavatArekR^itaM kaMsahananAdirUpaM cha yasyAM na pratipAdyaM tAM vandhyAM niShphalAMgiraM na bibhR^iyAditi yojanA | atIrthIkR^itaM pAtre.apratipAditaM yaH rakShatisaHduHkhaduHkhakSha atishayitaduHkhabhAk.h | yA AttaM vIryaM yAbhistAH AttavIryAH yAshchayaiH hatabhagaiH nR^ibhiH shrutAH asharaNaShaShu rakShakArahiteShu tamaHsu tAMstAn.h kShipanti tAH matighanIH anyaviShayAH kukathAH ye.aghabhidhoharerarachanAnuvAdAH katarR^itvAdiguNAnuvAdashUnyAH shR^iNvanti | teyannavrajanti | tadvishvagurvadhikR^itamityuttareNAnvayaH | abhyAsenoktatvAtsatAtparyamityuktam.h | sarvavedeShu viShNurevoditaH upaniShadivisheSheNodito yatotaH sarvatra bhagavadupAsanA evochyanta ityAshayena tatra pramANAntaraM paThati || abhyasediti || adhiyaj~naM yaj~namadhikR^ityavartamAnaM brAhmaNam.h | adhidaivaMya devAnadhikR^ityavartamAnaM mantram.h | adhyAtmaM AtmAnaM paramAtmAnaM adhikR^ityavartamAnamAraNyakam.h | visheSheNAbhyasedityarthaH | nanu viShNustriShUdita ityayuktam.h | tathAtve.adhiyaj~natvAdi virodhAdityatastasya viShNupratipAdakaM vAkyamAha || mAmiti || karmAdividhAtrI shrutiH mAM pratyeva tadvidhatte | indrAdyabhidhAtrIcha mAmabhidhatte | chatvArivAgityAdi shrutyAhaM vividharUpatvena kalpyaH | na surAM pibedityAdi shrutyAhamevA priyAdapohyaH | evaM bhUtAyAH asyAH shruteH ityabhiprAyamahameva veda | namattonya ityarthaH || khaM0 1-5 || tatashchAyaM khaNDApaJNchakArthaH || asau j~nAnipratyakShaviShayaH AditvAttatatvAjj~nAnarUpatvAdAdityanAmA.a.adityantargato bhagavAn.h sukhapUrNatvAt.h madhu devopajIvyatvAchcha devamadhunAmako vai | atra sa bhagavAnadhikAri bodhanAya prasiddhamadhunopamIyata ityapi vivakShitam.h | devAnAM madhvivamadhviti tarpakatvena sAmyAt.h |atosya vivakShitaM tirovaMshAdikamAha || tasya dyaureveti || tasyAdityanAmaka bhagavallakShaNasya madhunaH kShaNasya madhunaH dyaureve prakAshAdiguNaiH dyunAmnIdyusthitA shrIreva tirashchInavaMshaH | tirashchInA prahvIbhAvenA sthitvAhariM vashIkArotIti tirashchInavaMshanAmnI | prasiddhatirovaMshasthAnIyAmadhvapUpAshrayatva sAmyAt.h | antarikShaM svAntaH harimIkShata ityantarikShanAmA antarikShasthashcha marut.h apUpaH ap.h ApyaM brahma upasamIpe sthitaM yasminnityapUpanAmA | prasiddhamadhvapUpatulyaH madhvAshrayatvasAmyAt.h | R^icha evamadhukR^ita iti vakShyamANamadhukR^itputrasthAnIyAnAha || marIchaya iti || marIchayaH sUryamarIchisaMsthAmatIchyAdyA R^iShayaH putrAH prasiddhamadhukR^itputrasthAnIyAH | madhvapUpanADIsaMsthitA hi prasiddhabhramaraputrAH | tAH rashmayastA evAsyApUpasya prAchyomadhunADyaH | madhvAdhArachChidrasthAnIyA ityarthaH | kevala bhagavanmAtraparatApakShetu tasya savitraM taryAmiNo bhagava
taH ye prAMchaH prAchyAM dishigatArashmayaH ratishaMmAnarUpato rashimashabdavAchyAH rashmisaMsthAshcha vAsudevAdirUpavisheShAstA evAsya bhagavataH madhunADyaH madhusukhapUrNamUlarUpaM prAptuM vAsudevaM vinA adhikArInAlamiti nADIshabdavAchyAH iti yojanA draShyavyA | evamathaye.asya dakShiNA rashmaya ityAdi vAkyAnyapi madhudR^iShyAntapakShe yathA sthitAnyeva yojyAni | bhagavatparatva pakShetUktarItyAkrameNasaMkarShaNa pradyumnAniruddhanArAyaNa parANi draShyavyAni | bhagavanmAtra paratayA vyAkhyAnapakShe avashiShyasarvavAkyayojanAprakArastu AchAryaiH noktaH | diN^mAtrapradasharnasyaitAvataiva jAtatvAt.h | ataH pramANAntarAdevAvagantavyaH | R^icha eva prAtaH savade visheSheNArchyatvAdR^igvedAbhimAnitvAchcha R^iN^.hnAmAnovahnayAdyAvasava eva madhukR^itaH bhramarasthAnIyA madhuvyaktikR^ittvasAmyAt.h | devA api hi madhunAmaka brahmavyaktikR^itaH | R^igveda eva puShpaM puShpasthAnIyaH | j~nAnapoShakarohyayam.h | prasiddhapuShpamapi madhukR^itpoShakamiti poShakatvahena sAmyAt.h | tA R^igvedagatAvAchaH amR^itAH apauruSheyatvenAmR^itashabda vAchyAH | ApaH Asamyak.h suraiH peyatvAdap.hshabdavAchyAshcha | prasiddhapuShpagatAmR^itAp.hsthAnIyamakaranda tulyA iti yAvat.h | peyatvasAmyAt.h | vAk.h pAnaM nAmashravaNAdivichAra eveti draShyavyam.h | idAnIM madhuvyaktiprakAramAha || tA iti || tA etA eva R^ichaH pUrvaprakR^ita R^igabhimAnino vahnayAdyAvasavaH etaM R^igvedaM tallakShaNaM puShpaM abhyatapan.h apiban.h | saMvyachArayanniti yAvat.h | tasyAbhitaptasya samyak.h pItasya puShpasthAnIyasya vedasya sakAshAt.h | yashaH j~nAnAnandasvarUpatvAdyashonAmakam.h | tejaH tejorUpam.h | indriparamaishvaryAdindriya nAmakam.h | vIryaM vIryarUpam.h | anne prasiddhAnnesthitvA.adyata iti annAdyam.h | rasaH balarUpatvAdrasanAmakam.h | paraMbrahmAkhyaM madhvajAyata | vyaktamabhavat.h || 2 || tatparaM brahamavyakSharat.h | devAnAM dharmamokShAdIniti sheShaH | tat.h R^igvedAbhivyaktaM vAsudevAkhyaM madhu | adityamabhitoshrayat.h | AdityamaNDalakShaNApUpasaMsthamabhavat.h | AdityamaNDalasyApyantarikShAntarbhAvAdapUpatvamupapannamiti dhyeyam.h | yadvAtat.h vAsudevAkhyaM madhu | AdityamabhitaH pArshvataH pUrvabhAgagataprAchyarashmiShviti yAvat.h | ashrayat.h | sthitamabhavadityarthaH | AdityamaNDalesthAnavisheShamAha || tadvA iti || yadetat.h Adityasya rehitaM rUpaM tat.h tatra syamapi lohitAkAraM tat.h R^igvedAbhivyaktaM etat.h yasha AdirUpam.h | vAsudevAkhyameva madhvatiShThat.h | prasiddhamadhvapi sampannaM saddhikSharati | pashchAdapUpaM prAchyanADIsaMsthaM bhavatIti sAmyam.h || 3 || prathamaH khaNDaH || 1 || atha yesya dakShiNArashmaya ityAdivyAkhyAtameva | yajUShyevayajurvedAbhimAninoyAjyatvAdyajuHshabdavAchyAH vAyvAdyAH rudrAH | tAni vA etAni yajUMShi pUrvaprakR^itayajurvedAbhimAninorudrAH | yadetadAdityasya shuklaM rUpaM tattatra tadvaiyajurvedAbhivyaktaM shuklavarNaM etat.h yasha AdirUpaM saMkarShaNAkhyaM madhvabhavat.h | shiShyasamAnam.h || khaM0-2 || sAmAnyeva madhukR^itaH sAmAbhimAnino mAsashaH samabhogavattvena sAmashabdavAchyAH Aditya eva | yadetadAdityasya kR^iShNaM rUpaM tattatra | tadvaisAmavedAbhivyaktaM kR^iShNaM rUpaM etat.h yasha AdirUpaM pradyumanAkhyaM madhvAshritamabhavat.h | shiShyaM samAnam.h || khaM0-3 || athavarAMgirasaH atharvaNasha AMgirasA cha dR^iShyAH mantrA atharvAMgirasaH | itihAsapurANopalakShaNametat.h | tadabhimAnino adharaM vR^iShyipravartakatvenAMgAnAM rasatvena chAtharvAMgironAmakAH somAdyAH devAH | itihAsapurANamiti dvandvaikavadbhAvashcha | atharvAMgirasAmapyulakShaNametat.h |tA amR^itA ityatretihAsapurANasya athata ekaprakAratvenAmR^itatvaM draShyavyam.h | yadetadAdityasya paraH paraM atishayena kR^iShNaM rUpaM tattatra tadvai | itihAsapurANAtharvAMgiromantrAbhivyaktaM aniruddhAkhyaM sunIlaM madhvatiShThat.h | shiShyaM pUrvavat.h || khaM0-4 || guhyAevAdeshAH sarvavedAbhimAninoguhyopadeShyR^itvena guhyAdeshashabdavAchyAH R^ijavaH brahmaiva vedarAshireva | bR^ihadAtoH vR^iddhayarthatvenAnantyavAchitvAt.h | vedAnAM chAnantAvaivedA iti shruteH anantatvAditi bhAvaH | yadetadAdityasya madhyaM tat.h tatra madhye tadvai | sarvavedAbhivyaktaM prodyadAditya sa prabhaM nArAyaNashakhyaM madhvatiShThat.h | sa nArAyaNaH kShobhata iva svasmin.h samAhita dR^iShyeH puMsomahAmarIchipuMjenAchalopi chalatIva dR^ishyata ityarthaH | vedAnAmitarashabdApekShayotkarShaM vadanvAsudevAdirUpANAmR^igAdivedavAchyatvamuktamupasaMharati || tevA iti || te vA ete rohitAdirUpavAsudevAd.hpaMcharasAnAM rasAH | Adyarasashabdena vivakShitArthamAha || vedAhIti || vedAH rasAH shreShThAH | hi prasiddhA ityarthaH | teShAM vedAnAmete vAsudevAdayorasAH uttamavAchyA ityarthaH | amR^itA ityuktamamR^itatvaM na vedAnAM svAtanteNeti vadannigamayati || tAnivA iti || tAni vA etAni pUrvaprakR^itavAsudevAdIni paMcharUpANi amR^itAni amatatvapradAni | prathamAmR^ita shabdena vivakShitamatharmAha || vedA iti || vedApauruSheyatvasya prAmANikatvaM hi shabdArthaH | khaM0-5 || evaM paMcharUpiNaM bhagavantaM madhutayAprapaMchena nirUpyedAnIM kekasyAmR^itasya sevakAH kiMcha teShashaM phalamityAkAMkShAyAntartsvaM paMchabhiH khaNDairnirUpayati || tadyadityAdinA || tatra vasava upajIvantItyuktamupajIvanaM na bhoktR^itvaM etadevAmR^itaM dR^iShTvetyasyAsaMgatatvApattetyatrAgneH vasvAtmatApratIyate | nachedaM sambhavati | asaMgatatvAt.h | agneH kathaMchiddevAkhyatvasambhavepi indreNa mukhenetyAdAvasyAtharsyAsambhavAchchetyatastAtparyamAha || agnipUrvakA iti || tathAcha agninAmukhena pradhAnena sahAgnipradhAnAH santa iti yAvadityartha ukto bhavati | na vai devA ashnaMti na pibantIti vAkyasyAnnAdyaM raso jAyateti vachanAtkabalagrAsamashnantIti prAptaM tatpratiShidhyate anena vAkyeneti vyAkhyAnanirAsAyatAtparyamAha || yAvatpashyantIti || tathAcha yAvadetadevAmR^itaM dR^iShTvA tR^ipyantA vaddevAnaivAshnanti na pibanti viShayabhogaviraktA bhavantItyartha ukto bhavati | paravyAkyAtu anevaiva pramANena virodhAt.h annAdyaM rasa iti vAkyasya bhagavatparatAyAH pramitatvena kabalagrAsAshanasyAprAptatvena pratiShedhAyogAchchAyukteti dhyeyam.h || khaNDapaMchake ta eta devarUpamabhisandishantIti vAkyaM etadevarUpaM abhilakShya adhunAbhogAvasaronAsmAkamiti buddhayA.abhisaMvishanti | udAsate | yadA chaitasyAmR^itasya bhogAvasarobhavettadaitasmAdamR^itAdamR^ita bhoganimittamityarthaH | etasmAdrUpAdudyanti utsAhavanto bhavantItyAdiparapralApanirAsAya krameNa yathAvadvayAchakShANastAvadAdivAkyaM vyAchaShye || etadeveti || vishantyevena paroktavyudAsaH | aprAmANikatvAtpramANavirodhAchcha | svechChayaivAnAyAsenaiva | svaH paramAtmA tadichChayaiveta vA | samudyaMti nirgachChanti | tathAshabdaH samuchchaye | dvitIyakhaNDasthametadevarUpamiti vAkyaM vyAchaShye || evamiti || yathAvasava evaM shivAdyAdvitIyaM rUpaM vishanti | tato bahiH samudyantiti chetyarthaH | indreNamukhenetyasya vyAkhyAnaM vAyusaMsthitA iti | vAyvAshrayA ityarthaH | anena mukhashabdasya prAdhAnyavAchitvamupapAditaM bhavati | nanu vAyoH na rudrAntabhAvaH sambhavati | tasya brahmapadayogyatvena sAdhyAntarbhAvAt.h | dvitIyAmR^itadraShyR^irudrAntarbhAvecharudrANAmevaikobhUtveti vakShyamANarudrapadaprAptiprasaMgAt.h | nachaikasya padadvayaM dR^iShyamityata Aha || vAyoriti || hiraNyagarmatvAt.h bhAvihiraNyagarbhatvAt.h | udAhR^itaM pramANeShu rudrapadaM sAdhyapadaM cheti padadvayaM netararudrasAdhyasAdhAraNyenetyAha || rudrANamiti || sarvasha iti rudrANimityatrApi sambadhyate | sAdhyAnAmAshrayatvamapyudAhR^itamiti sambandhaH | anenendreNa sukena brahmaNAmukhenetyuktamubhayatra prAdhAnyamupapAditaM bhavati | tadubhayAshrayatvaM vAyorupapAdayati || ata iti || cho.avadhAraNe | ata eva rudra sAdhyAshrayatvAdeva | vAyoreva jurvichAraH | tathA sarvavedAtmanaH savarvedarUpasya brahmaNopi vichAraH visheShataH rudrAdyapekShayAvisheSheNa syAditi yojanA | brahmaNa ityanena vedarAsheriti vivakShitam.h | brahmaiva puShpamityuktatvAdityAshayenatat.h sarvavedAtmana iti vivR^itam.h | na kevalaM saMsArevAyurubhayAshraya ityAha || ubhayAshraya iti || hi yasmAnmokShepyubhayAshrayastasmAtsarvadobhayAshraya ityarthaH | anenendreNa mukhena brahmaNAmukhanetyetat.h etadevarupamabhisaMvishantItyatrApi sambadhyata ityuktaM bhavati | atha yattR^itIyamityAderudyantItyantasya tAtparyamAha || draShyAra iti || etadevavishanti | tato bahiH samudyanti cheti sheShaH | shakramukhyAdi teH sutAH ityaluk.h samAsaH | alugdarshanAnAdarasUchakaH | AdityA ityarthaH | shakramukhyA ityanena varuNena mukhenetyetaduktArtham.h | atha yachchaturthamamR^itamityAderudyantItyantasya tAtparyamAha || chaturthasyatviti || draShyAra ityAdikamanuvartate | somAdyA ityanena somena mukhenetyetaduktArtham.h | atha yatpaMchamamamR^itamityAderudyantItyantasya tAtparyamAha || paMchamasyacheti || sAdhyapadavyAkhyAnaM R^ijava iti | brahmaNAmukhenetyasyArthakathanaM brahmamukhyAhIti | R^ijUnAmetaddarshanAnidakaM pramANasiddhamiti hi shabdenAha || nanvevaM sarasvatIshesuparNatatpatnIvasvAdiShu kutrApyapraviShyatvAt.h madhUpAstyabhAvaH syAdityAshaMkAyAM sAdhyAntarbhAvamAha || suparNa ityAdinA || nanu brahmaNaiva mukhenetyuktaM muktau brahmaNaH sakalasAdhyamukhatvamayuktam.h | brahmaNopi R^ijumukhatvAsambhavAdityata Aha || anyonyeti || tathAshabdopyarthaH | yadyapi brahmaNAM samatA tathApyanyonyamukhatAyujyate | mukhashabdenAprAdhAnyAbhAvamAtrasya vivakShitatvAditi bhAvaH | yathA.aprAdhAnyAbhAvamAtreNetarasAdhyan.h pratibrahmaNaH mukhatvam.h | tathA na sAdhyapadoktavAgAdInpratItyAha || vAk.h sheShAderiti || visheShatopi prAdhAnyenApi | mukhAmiti sambandhaH | nanu rudrasyaiva sheShatvAttasya cha dvitIyAmR^itadraShyR^itvAtkataM sAdhyAntarbhAvenAMtyAmR^itadraShyR^imityata Aha || draShyeti || itItyadhyAhAryam.h | antagasya chetyubhayasyApIti sambandhaH | kiM shivatvAvasthAyAmubhayadraShyeti jij~nAsAyAmuktaM vishadayati || mokSha iti || mokShArthaM parataH parajanmani | sheShatvAvasthAyAM ubhayasvApi draShyA | sheShabhAvatonyatra tu shivatvAvasthAyAM ekasyaiva draShyeti vivekaH | yadvA parataH sheSha bhAvataH sheShatvAnantaram.h | mokSha iti yAvat.h | ubhayasyApyamR^itasya draShyA | anyatra rudretvetvekasyeti yojanA | pUrvaM prAptapadAnAM vasvAdInAM mokShalakShaNaM phalamuktam.h | idAnIM aprAptapadAnAM tatpadayogyAnAM madhUpAsakAnAM kiM phalamiti jij~nAsAyAM vasvAdipadaprAptyAdikaM phalamiti prAtipAdayituM sa ya etadevamamR^itaM vedetyArabhyaitasmAdrUpAdudetItyantaM vAkyaM khaNDapaMchakepi pravR^ittaM tat.h tattatpadAyogyAnAmapi madhUpAstyAtattatpadaprAptyAdiH bhavatIti pratItinirAsAya vyAchaShye || devAH devatvayogyAH | shrautAbhishabdArthosaMshayamiti | tasya nishchayArthatvena pUrvaM vyAkhyAtvAt.h | vasUnAmevaikobhUtvArudrANAmevaikobhUtvetyAdinA vasvAdibhogyadeshakAlAdhipatyaM uktam.h | tadevapratidinaM tattadbhogyadeshakAlavisheShakathanena vishadayituM sa yAvadAditya iti vAkya paMchakaM pravR^ittam.h | tasya paravyAkhyAnanirAsAyatAtparyaM pramANainaiva vadaMstAvadAdivAkyatAtparyamAha || udetyAstamayamiti || paravyAkhyAnaM tu tatpratyAkhyAnAvasaredarshayiShyAmaH | pavarte udayaparvate | utya yAvat.h yAvatAdeshena kAlena cha | parvate.astaparvate | astamayaM yAti tAvataH udayAstAdrimadhyasya deshasya | divArUpakAlasya chetyapi grAhyam.h | sa yAvadAdityaH purastAdudetApashchAdastametAdvistAvaddakShiNata udetetyAdidvitIyavAkyatAtparyamAha || tatashcheti || tatashchAstamayAt.h pUrvoktAstAgiriprAptirUpAstamayamArabhyayAvat.h deshena ardharAtrapayarntaM yaM deshavisheShaM prati yAtitaddeshakAlayorastAdrimadhyadeshArdharAtrarUpakAlayoH rudrA IshA ityarthaH | dakShiNataH udetottaratostametetyasyArthaH dakShiNAduttaramityAdi | vasubhogyadeshakAlApekShayAkiyaMtaurudrabhogyadeshakAlA vityapekShAyAM yAvadAdityaH purastAdudetApashchAdastametAdvistAvadityuktamityabhipretyatattAtparyamAha || vasubhogyAditi || vasubhogyAt.h deshAt.h kAlAchchadhakAlaM ardhakAlaH vasubhogyAdevArdhakAlashcheti sambandhaH | sa yAvadAdityodakShiNata udetottaratostametA dvistAvatpashchAdudetApurastAdastametetyAdi tR^itIyavAkyatAtparyamAha || adharrAtrAditi || ardharAtrAtparato yAmaH tAvatAkAlena gantavyo deshashchAdityadevataH | anenAdinatyAnAmevatAvadAdhipatyamityuktArtham.h | pUrvamArgaH pUrvamArgakaH | kAloyamalakShaNaH | tAvatA kAlena gantavyodeshashcha | anena pashchAdudetApurastAdastametetyuktArtham.h | raudradeshAtkAlAchcha | anena dvistAvadityuktArtham.h | sa yAvadAdityaH pashchAdaditApustAdastametAdvistAvaduttarata udetAdakShiNatostametetyAdichaturthavAkyatAtparyamAha || tataH para iti || 