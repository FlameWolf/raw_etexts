seyaM devatetyAdi nAmarUpe vyAkarodityantaM vAkyaM sasaMgatikaM vyAchaShye || iti mattveti || tebhya indrAdinAmindrAdInAmiti sheShoktiH | tAsAM trivR^itaM trivR^itamekaikAmakarodityetadvayAchaShye || tAMshcheti || ta?AllakShmAdIMshchAnyonyapraveshinaH kR^itavAnityanuvartate | yadagnerityAdyuttaraprakaraNaM saMgamayitumAha || kR^itveti || tAMshchAnyonyapraveshinaH ityanuvartate | eta?AllakShmAdIn.h punaH vidadhenunaH praveshitavAn.h || khaM-3 || idAnIM dagnerohitaM rUpamityAdi vyAchaShye || ata iti || lakShmAdInAM agnyAdiShu praviShyatvAdityarthaH | agnisomasUryAdiShvityetat.h anuvartate | vAyujaM vAyurUpajaM shivodbhavaM shivarUpodbhavam.h | shrautasAmAnAdhikaraNya vyapadeshastu brAhmaNosya mukhamAsIdityAdivat.h janyajanakabhAvAbhiprAyeNeti bhAvaH| apAgAdagneH agnitvamityasaMgataM kimuchyata ityato madhye vaktavyamAha || tasmAditi || shrIvAyushivarUpajanyarUpatvena tadadhInatvAt.h agnaH agninAmapravartakaM yadattR^itvaM tallakShmAdi devatAnAM eva mukhyamityarthaH | ato agninAma tAsAmeva mukhyamiti bhAvaH | idAnIM apAgAdagneragnitvamityetadvayAchaShye || naiveti || tatogninAma pravartakasya attR^itvasya tadAviShyalakShmayAdiShveva mukhyatvAdagnaragnitA.attR^itva lakShaNAmukhyAnaivetyarthaH | tato lakShmAdeH ityavadhinirUpaNaM vA | atogninAmanAgnaumukhyamiti bhAvaH | apAgAdAdityAdAdityatvamityetat.h apyevaM vyAkhyoyamiti bhAvenAha || evamiti || yathAgnitvamevaM Adityasya AdityanAmapravartakaM AdadAnatvaM api lakShmAdi devatAnAM eva mukhyaM nAdityasyeti yojanA | kuta ityata Aha || Adityasyeti || yasmAdAdityasya tat.h rUpaM tadudbhavaM lakShmAdi devatArUpodbhavaM tattasmAdityarthaH | astvAdadAnatvaM lakShmAdInAM eva mukhyaM nAdityasya kiMtata ityata Aha || ata iti || eShAM eva mukhyato vartata iti sambandhaH | apAgAchchandrAchchandratvamityatattAtparyamAha || yaditi || yathA AdadAnatvaM tathA yachchandrasya ahlAdakatvaM chandratAchandrashabda pravR^ittinimittaM tatteShAmeva mukhyaM na chandrasya | tadrUpodbhUtarUpatvena tasya tadadhInatvAt.h | atashchandranAmaiShAmeva | naivachandrasya mukhyata satyarthaH | apAgAdvidyuto vidyuttvamityetattAtparyamAha || vidyuditi || vidyuto vidyotanaM vidyotakatvamapi teShAmeva mukhyaM na vidyutaH uktAdeva hetoH | ato vidyunnAmaiShAmeva | naiva vidyuto mukhyata ityarthaH | etena vAcharambhaNaM vikonAmadheyaM trINirUpANItyeva satyamiti vAkyachatuShyayamapi tAtparyato vyAkhyAtam.h | nanvetAvatAgnyAdi nAma chatuShyayamukhyArthatvaM lakShmAdInAM prAptam.h | tAvatA kotishayasteShAmityata Aha || tata iti || tattaddevatA shabdapravR^ittinimittasya teShveva mukhyatvAt.h te sarvadevanAM amukhyavAchyA ityarthaH | tattaddevatA shabda pravR^ittinimittasya tatraiva mukhyatvaM kuta ityata Aha || tathaiveti || yathAgnyAdirUpaM tataiva sarvadevatArUpaM cha rohitAdikaM tadrUpotpannaM tasmAttattachChabdapravR^ittinimittaM teShAmevetyarthaH | evaM cha shrutau yadvidyuto rohitaM rUpamityAdikamupalakShaNam.h | yanmitrasya rohitaM rUpamityAdyapi grAhyam.h | ata eva agnyAdi devatA chatuShyayopAdAnam.h | tatashcha yadurotimiva abhUditi tejasastadrUpamiti sAmAnyato vidvatsaMmati kathanamapi nAMgatamiti bhAvaH | syAdetat.h | yadyagnyAdi sarvadevatArUpaM tadrUpotpannamityatetadeva syAt.h | tadevaktuta ityata Aha || sarvarUpA iti || choyasmAdityarthe | yasmAdagnyAdi sarvadevatArUpaM tadrUpapratibimbitaM tasmAdeva te agnyAdyAH sarve devAH lohitAdikrameNa sarvarUpavantaH | anyathA tannasyAt.h | svato rUpashUnyatvAtteShashamityarthaH | idAnIM vAchArambhaNaM vikAronAmadheyamityetatspaShyaM vyAchaShye || ata iti || anya vAchakatvena prasiddhamapyagnirityAdinAmadheyaM anyatra vikAro.amukhya eva | kutaH vAchArambhaNahetutaH | anena vAchArambhaNamiti hetvarthagarbhamityuktaM bhavati | tasyaiva vivaNaNam.h || sAMketyeneti || vAchArambhaNashabdasya sAMketyaparyAyatvasya sudhAyAmuktatvAt.h | tatra heturata iti || agnyAdishabdapravR^ittinimittasya agnitvAdeH lakShmAdAveva mukhyatvena agnyAdinAmnAM mukhyataH tannAmatvAt.h asiMketitatvamityarthaH | trINirUpANItyeva satyamityasya tAtparyamAha || trayANAmeveti || nityatA agnyAdishabdamukhyArthatetyarthaH | idaM cha sphuTIkariShyatyAchAryaH | vAchArambhaNa vAkyasyoktArthe dR^iShyAntavyutpAdanaparatayApi devavAkyaM vyAchaShye || yatheti || yathA loke lakShmAdikAnAM eva nAma lakShmIrityAdikaM vAchArambhaNa hetoH | korthaH | saMketatonyagaMstrIpaMsAdipiNhagataM tattasmAtsaMketato.ayagatatvAt.h tannAma tatra vikAra eva | namukhyato vartate | tathAnyanAmadheyamiti pUrveNa sambandhaH | nanu yadyagnyAdi nAmadeyAnAmapi lakShmAdau mukhyatvaM tarhi trINirUpANi ityeva satyamiti trINirUpANi iti nAmadheyasyaiva mukhyatvoktivirodha ityatastadabhiprAyamAha || mukhyamiti || trINirUpANi ityasya bahushaH sattvAdityAdyamityuktam.h | trINirUpANi iti vedoditaM nAma | paraM mukhyaM devatAntare saketaM vinA tatraiva mukhyatvAt.h | yathA bhagavati nArAyaNAdi nAma | atognyAdi nAmnAM api tatraiva mukhyatvepi tadevatrINirUpANi ityAdinAmaiva satyoktaM satyamityuktamityarthaH | mithyAtvashaMkAbhAvAt.h satyavoktirasaMgatetyata Aha || mukhyamiti || tebhya indrAdinAmapi  | nAmarUpANi kR^itavAnityAdinA indrAdInAM agnyAdInAM sarveShAM devAnAM nAmarUpANi lakShmAdiShveva mukhyAnItyuktam.h | evaM satratiyANAM sAmyapratItAvAha | inadrAdItyAdinA lakShmA ityantena | tatra hetuH tadadhInatvataH teShAmindrAdInAmiti | tatrApi hetureShAM lakShmAditrayANAmiti | nAmAni sarvANi yamAvishanti rUpopanyAsAchchetyAdi virodhaparihArAyAha || tadIyAnihareriti || yasmAttadIyAnyapi nAmarUpANi harereva mukhyataH tasmAt.h sa eva sarvarUpaH | sa eva sarvanAmAchoktaH | tatrehetuH sarvesha iti | tatrApi hetuH tathaiva sa eka eva sarvashaktishcheti | nanu sa eva sarvarUpaH sarvanAmAchetyanupapannam.h | anyeShAmapi rUpAdimattvAdityata Aha || anyeShAmiti || tasmAddharirUpAdeH | nanu devovAkeshavAMshoveti manyamAnaM stabdhaM shvetaketuM pratitannirAsAya sadevasomyetyAdikamupadishyate kathamanena tannirAsojAta ityata Aha || eka eveti || yata eka evAdvitIya ityAdyuchyate | ataH satvaM nAsikathaM cha neti sambandhaH | sattatij~nAnarUpataH satyamityuchyate | satvaM nAsikathaMchaneti | tat.h satvaM ata tvamasishvetaketo ityasyArthaH | yadyapIdaM vAkyamuttaranava prakAraNIgatameva | tathApi sa ya eSho NimaitadAtmyamityAdi vAkyamatrApi grAhyamityanena avagamyate | tatash.hchakimityata Aha || ata iti || nanvevaM tarhi sadeva somyedamagra AsIdekamevAdvitIyaM sa eShoNimaitadAtmyamityAdikamevAlam.h | tejo bannasR^iShyiH tebhya indrAdInAM nAmarUpasUShyishchapikamarthamuchyate | stambhanirAsAnupayogAdityata Aha || tvattodhikA ityAdinA|| shriyAdaya ityAdi padena vAchyAdi grahaNam.h | mahAnasmIti vAmanaste tava na syAt.h || khaM-4 || nanvathApIdaM prakaNaM devatAparatayA vyAkhyAtuM na yuktam.h | yomadhyamastasmAMsamiti mAMsAdishabda shravaNAt.h | teShAM cha prasiddha mAMsAdi vAchitvAdityata Aha || devatA eveti || tejobannAkhyA eva devatA mAMsAdishabdavAchyA ityarthaH | ekaikAtrivR^itrivR^idbhavatItyuktatvAt.h | tarhi purIShAdishabdavAchyA ityeva vaktavyam.h | satyaM tathApi tasya shrutito.amAMgalikatvAttyAgaH | nachaivaM vAkyasheShemanaH prANavAchAmevA annamayatvAt.h uktivirodhaH | tatra teShAM mukhyAbhimAnokteH | ata eva hi mayaT.h pratyayaH | sAdhAraNAbhimAnaH turudrAdInAM purIShAdAvapyaviruddhaH | devatAnAM mAMsAdishabdavAchyatvaM kuta ityata Aha || tatreti || mAMsAdau devatAnAM niyAmakatayA praveshAt.h | niyamyavAchakashabdAnAM niyAmakevR^itterityarthaH | nanvathApyannAdayonadevatA iti nishchayo yujyate | annasya ashyamAnasya apAM pIyamAnanAmityukti virodhAdityata Aha || ashyamAnAshcheti || devatA evopajIvyatvAt.h ashyamAnAshchetyarthaH | ayathA tejasoshyamAnasyetyasya prasiddha tejasyapyasambhavAditi bhAvaH | nanvashyamAnAntargatAnAM devatAnAM tadashaneduHkha prasaMgaH | nahi dahyamAnagehAntargatasya nadAha iti yuktamityata Aha || nacheti || kuta ityata Aha || aishvaryAditi || dahyamAnagehAntasthasya api agnistaM bhanashaktimatodAhAbhAva vattvAsAmaghaTitaghaTakasAmarthyAdduHkhAbhAvopapattirityarthaH | kimevaM annAdInAM devatAtva graheNa prasiddhAnnAdikaM eva kiM na syAdityata Aha || tisra iti || iti devatAnAM prastutatvAt.h prasiddhArthatve tadvirodha ityarthaH | kiMcha asmin.h prakaraNennAdishabdaiH prasiddhAnnAdimAtrAMgIkAre imAH tisrosevatA anena jIvena AtmanA apupravishyeti vAkyamapyayuktaM syAditi bhAvena tAvat.h jIvashabdasya paramAtmavAchitve shrutimapyAha || jIva iti || shrutishcheti sambandhaH | prAgudAhR^itasmR^itisamuchchayArthaH cha shabdaH | kimaniruddhasya jIvAbhedena jIvAkhyA na jIvAkhyA na kiM tarhi jIvasya jIvatvapratveneti bhAvena tatra shrutimAha || prANastheti || prANatvAdiprada ityarthaH | mUrtivivekIvachanAntarAdavagantavyaH | jIvashabdapravR^ittinimitta prANadhArakatvasya harAveva sattvAdasAveva jIvashabdavAchya iti smR^ityAha || prANAdhAra iti || anichChatopi maraNadarshanAditi bhAvaH | tarhi saMsAriNi jIvashabdapravR^ittiH kathamityata Aha || saMsAriNa iti || jananAt.h jIH | janeH DIpratyaya iti bhAvaH | vAnatolokAntaragamanAdvaH | gatyarthadvAteH kapratyaya iti bhAvaH | astu jIvashabdasya paramAtmanishaktistathApyatra tadvivakShAkutaH | saMsArivivakShaiva kiM na syAt.h ityata Aha || jIvashabdeneti || Adipadena tA Apa aikShanta imAH tisrodevatA ityasya grahaNam.h | teShAmeva imAH tisra ityuktAnAmeva | idamuktaM bhavati | yadImAstisra ityuktAnitejobannAnnAnyachetanAni syuH tadAteShAM chetanAnadhiShThitAnAM kAryAkShamatvAt.h nAmarUpavyAkaraNArthaM tatra saMsArijIvAnupraveshopekShitaH syAt.h | nachaivaM teShAmeva ikShaNaliMgena devatA shrutyAcha chetanatvAvagamAt.h | nahi chetanechetanAntarapraveshopekShitaH | ato nAtrajIva shabdaH saMsArivAchIti | evaM tarhi bhagavadanupraveshopi tatra vyarthaH syAditi chenna | chetanAnAmapi svataH pravR^ittyasAmardhyeneshvarapraveshasArthakyAditi bhAvena tatra pramANamAha || prasupteti || prasuptalokatantrANAM anAvirbhUtalokasR^iShyishaktInAM gatiM sthitam.h | shabdAdyAH nabha AdyAshcha manoyuktendriyANi cha | ahaMkAro mahAMshchaiva trayoviMshati kogaNaH | yugapadAvishaditi bhAgavate cha bhagavata eva teShu svataH pravR^ittyasamartheShu tatveShu praveshokteH neshvarapraveshovyartha ityarthaH | nanu trayoviMshatitatvAnyapyachetanAni kiM na syuH | teShAM svataH pravR^ittishUnyatvena bhagavat.h praveshasAtharkyasambhavAdityata uktaM yAvat.h balimityAdi tatvAnAM prAtharnAnantaramiti | nahyachetanAnAM prArthanamupapadyata iti bhAvaH | he ajavayaM yatra sthitvA kAlekAlAntare yAvadyathA te baliM harAma vayaM cha yathAnnamadAma amUDhAH ta imelokA ubhayeShAM tava asmAkaM cha yathAbaliM harantonnamadanti tAdR^ishaM svavihAratantraM lokasisR^ikShayAtvayAsR^iShyA api vayaM na kartuM shaknuma iti pUrveNa sambandhaH | he deva yadanugraheNa yadanupraveshena evaM vayaM kriyArtheshaktAH svatosmAkaM pravR^ittisAmarthyAbhAvAt.h | satvaM nodivyadR^iShyiM paridehItyarthaH | anena jIvenetyuktajIvashabdasya bhagavatparatve yuktyantaraM chAha || yatashcheti || ityuttaravAkye yataH prayujyate atash.hchAyaM jIvashabdo bhagavatpara ityarthaH | nanu tatrApi jIvashabdaH paramAtmapara iti kutaH | saMsAripara eva kiM na syAt.h | pepIyamAna ityuktavR^ikShasharIre saMsArijIva praveshasya apekShitatvAt.h ityata Aha || nahIti || pepIyamAnomodamAna iti na tAvat.h vR^ikShasharIraM nirdishyate | achenasya modamAnatvAt.h yanupapatteH | modamAnashabdoktayoH sukhaviShayAnubhavayoH chetanadharmatvaprasiddheH | antaHkaraNapariNatatvepi chetanasvAmikatvAt.h | ataH pepIyamAnomodamAnaH tu saMsAryeva | tathAcha jIvena anuprabhUta ityuchyamAnaH punaH saMsAripraveshovyarthaH syAt.h | atotra jIvashabdasya saMsAriparatvAnupapatteH | parisheShat.h paramAtmaparatvaM nishchIyata iti bhAvaH | nanvathApyanena jIvena iti sa eSha jIvena iti jIvashabdo na bhagavatparaH | tasyAntaH pravesha; pahiH vyApArAbhAvApatterityAshaMkApariharannupasaMharati | ata iti || tatashcha seyaM devatA sa eSha iti parAmR^iShyasya sannAmakasya bahiShTharUpasya sattvAt.h nAnupapattiriti bhAvaH | jIvanAmakasyAntasthatve sannAmakasya bahiShThatcha smR^itimAha || bhokturiti || nanu vAcharambhaNaM vikaronAmadheyamityasya atonyanAmadeyaM tu vAchArambhaNahetutaH | sAMketyena vikAraH syAditi vyAkhyAnamayuktam.h | anyetyashrutakalpanApatterityato vikAronAmadheyamityatAvadyojayati || agneriti || nAmadeyamityasya artho nAmeti | dheya pratyayasvArthikatvasya parasyApi saMmateH | vikAra ityasya artho mukhyato nAstIti | apAgAdagnerityato agnerityanuvartate | atonAshruta kalpanA | agniritIti yogyatayA labdhamiti bhAvaH | tathApi trINirUpANItyeva satyamitayasya trayANAmeva nityateti tAtparyavarNanamayuktam.h | shrutau trINirUpANIti nAmadeyasyaiva lakShmAdau mukhyatvasyoktatvena agnishabda mukhyatvasya anuktatvAdityataH kiMchidadhyAhareNa tadvAkyaM yojayati || agninAmAnIti || agninAmAni trINirUpANIti nAmadheyaM cha satyam.h | trayANAmeva mukhyamityAdi yojyamityarthaH | nAgniriti nAmaiva mukhyaM kiMtu sarvamapIti j~nApanAya bahuvachanam.h | AdipadenA Adityasya Aditya iti nAmamukhyatonAsti | AdityanAmAni trINirUpANIti nAmadheyaM cha satyamityAdi vAkyAntara vyAkhyAnasaMgrahaH | tatashcha smR^itau trayANAmiti shrauta sheShoktiH | agnyAdinAmAni teShAmeva mukhyAnItyukte teShAM tachChabdamukhyArthatvaM labdhameveti bhAvaH || khaM-7 || tatashcheyaM khaNDaShaT.hkasyAkSharayojanA || he somya sadevasarvottamatvAt.h sannAmakaM nArAyaNAkhyaM brahmaiva idamagre asyAgre AsIt.h | nanu nArAyaNAvayavaguNakarmAdInAM sattvAt.h kathaM sadevetyuktamityata Aha || ekameveti || ekamabhinnaM svAvayavAdinA | ekamapi ghaTAdikaM avayavabhedavadupalabdhamata evetyuktam.h | tathApi ramAdInAM tadAsattvAt.h kathaM sadevetyuktamityata Aha || advitIyamiti || samAnavArjitamadhikavarchitamiti kimuvaktavyamiti bhAvaH | ramAdInAM savareShAM nIchatvaM abhipretya sadevetyuktamiti tAtparyam.h | svoktarthadArDhyAyashUnyavAdipakShaM dUShayitumanuvadati || taditi || tattatra jagatkAraNe nirUpaNIye | ekeshUnyavAdinaH | Ahurhaprasiddham.h | kimAhuH | asadevedamagra AsIt.h | AsichChabdena shUnyamuchyate | ekameveti svakAryapatitamanyannAstItyekamevochyate | shUnyAtirekeNa shUnyasya sahakArikAraNaM dvitIyaM pratiShidhyate advitIyamiti | vipratipattyantaramAha || tasmAditi || tasmAdasataH sajjagadutpadyata iti || 1 || evamanuditaM pakShaM dUShayati || kuta iti || tushabdaH pUrvapakShavyAvR^ittyarthaH | he somya evamasadAdIditi kuta evasya annakutopi vyAhateH | pramANAbhAvAchcheti hovAcha | vipratipattyantaraM dUShayati || kathamiti || kathamasataH sadutpadyeta | adR^iShyatvAt.h asataH kAraNatvAnupapatteriti bhAvaH | iti hovAcheti sambandhaH | evaM pUrvapakShamunmathyasvapakShasiddhimupasaMharati || sattveveti || tushabdaH tasmAdityarthe | tasmAt.h sadevasomya idamagra AsItat.h ekamevAdvitIyamiti siddhamityarthaH || 2 || tasya pralayavartinaH sadAkhyabrahmaNaH sR^iShyikAle prApteH kartavayavyApAramAha || taditi || tat.h sadAkhyaM brahmaikShatavichAramakarot.h | kimiti | ahaM bahusyAM jaganniyAmakatayA bahurUpaM syAm.h | tadarthaM prajAyeya sR^ijyaM prajanayeyamiti | taditthaM vichintyatejosR^ijata | tejo nAmakaraM AsahitaM tadabhimanyamAnaM tejobhUtaM asR^ijatetyarthaH | tattejoramApamaikShata | ahamapi bahurUpaM syaM tadarthaM jagadutpAdayAmIti | itthaM vichintyatattejopAsR^ijata | amnAmakaprANasahitaM tadabhimanyamAnamabAkhyaM bhUtamasR^ijatetyarthaH | apAntejaH kAryatve pramANamAha || tasmAditi || yasmAdAdAvApa eva tejasojAyante | tasmAdeva adyApi puruShaH yatra kvachadeshe kAle vA shochatiroditi | sveda te vAsvidyate vA teja sa eva | tAshchatA Apashcheti tadA Apo jAyanta iti hi prasiddham.h | anvayavyatirekasiddhatvAt.h || 3 || evaM tejaH sR^iShyAH tA Apa aikShanta tadabhimAnI mukhyaprANovyachintayat.h | bahvaya iti pUrvavat.h | itthaM vichintyatA AponnamasR^ijanta | annanAmaka rudrasahitaM tadA abhimanyamAnaM pR^ithivyAkhyaM bhUtamasR^ijante ityarthaH | pR^ithivyA ap.h kAryatvaM upapAdayati || tasmAditi || tasmAt.h annasyAp.h kAryatvAt.h eva yatra kvachadeshe kAle vA varShati | tattatraiva bhUyiShThaM annaM annAdyaM bhavati | anyathAsiddhiM nirasyati || adybhaeveti || tadannAdyaM prasiddhAnnaprabhR^iti pArthivamadybha eva jAyate nAnyasmAdityarthaH || 4 || dvitIyaH khaNDaH || 2 || evaM utpannaMnAntejobannAnAM sarvabhUtakAraNatvarUpaM Aha AtmyamAha || teShAmiti || teShAM prasiddhAnAmeShAM vakShyamANAnAM bhUtAnAM trINyeva khalu prAgukta tejobannAnyeva bIjAnikAraNAni | eShAmityukta bhUtAnyevAha || aNDajamiti || aNDajaM pakShyAdi jIva jaMjarAyujaM manuShyAdi bhuvamudbhidvayajAyata ityudbhijjaM vR^ikShAdi ityaShAmityanvayaH || 1 || bhUtasahita tejobannAkhya devatAtra yasR^iShyayanantaraM bhagavadvayApAramAha || seyamiti || seyaM sadAkhyAdevataikShata hantetyAsvAdane | ahamimAH purAsR^iShyAH | tisrodevatAH tejobannAnAmakalakShmIprANarudrarUpAH | anena jIvena jIvanAmakena aniruddhAkhye nAtmanAsvAtmanAntayAmirUpeNa anupravishyanAmarUpe vyAkaravANItyevaikShata || 2 || vichArAntaramAha || tAsAmiti || tAsAM devatAnAM madhye ekaikAM trivR^itaM trivR^itamanyonyapraviShyAM karavANIti chaikShata | iti mattvA seyaM devatA imAH tisrodevatAH anena jIvena AtmanAnupravishyatAbhyaH indrAdInAM nAmarUpe vyAkarot.h vyAkR^itavatI | tAsAM devamadhye ekaikAM trivR^itaM trivR^itamanyonyapraviShyAM cha akarot.h | evantAH anyonyapraviShyAH kR^itvAgnisomasUryAdiShu punaH vidadha iti vaktavyam.h || 3 || nanvanyonya praviShyAnAM tejobannAkhya devatAnAM punaragnyAdiSha praveshe ekaikatrakAryatrayeNa bhavyam.h | tatkathamityataH tadvaktuM pratijAnIte || yathAtviti || he somya imAH tisro devatAH ekaikApyagnyAdau trivR^itridyathaiva bhavati yena prakAreNa bhavati tanmevijAnIhIti havocha || 4 || tR^itIyaH khaNDaH || 3 || pratij~nAtamAha || yadagnerityAdinA || agneH yadrohitaM lohitaM rUpaM tattejasorUpaM tenajonAmaka shrIrUpa sambhavaMvidyAt.h | agneH yachChuklaM rUpaM tadapAM rUpaM vAyurUpajanyaM vidyAt.h | agneH yatkR^iShyarUpaM tadannasya rUpaM shivarUpodbhavaM vidyAdityarthaH | evaM tejobannAdhInatvAt.h agneragnitvaM agninAma pravR^ittinimittabhUtaM attR^itvarUpaM agneH apAgAt.h mukhyato nAsti | kiM tu lakShmAdInAmeva mukhyatosti | tatashchAgneragniriti nAmadheyaM vAchArambhaNaM sAMketikam.h | lakShmAdInAmeva anyatra vyavahArArtaM samAkR^iShyamiti yAvat.h | ato vikAro.amukhyamityarthaH | yathA prasiddhastrIpuMsapiNDe lakShmAdima vAchArambhaNaM sAMketikaM atovikAro.amukhyaM tathaivetyapi yojyam.h | tarhi kvatanmukhyamityata Aha || trINIti || agniriti nAmadheyaM trayANAmeva satyaM mukhyamityadhyAhAreNa Adau yojyam.h | tarhi devatAntare prayujyamAnaM trayANAM nAmadheyaM kimityapekShAyAmuktam.h || trINIti || trayANAM trINirUpANItyeva nAmadheyaM satyaM paraM mukhyamityarthaH | trINirUpANIti nAmadheyaM ityanena tejobannAnIti nAmadeyAni  | tathAbhUtameva vA nAmadheyaM vivakShitamiti || 1 || evaM uttaratrApi | AdityatvaM AdadAnatvam.h || 2 || chandratvamAhlAdakatvam.h || 3 || vidyuttvaM vidyotakatvam.h | upalakShaNametat.h | yanmitrasya rohitaM rUpamityAdyapi grAhyam.h || 4 || yenAshrutaM shrutaM bhavatItyArabhya yadagnerohitaM rUpamityaMtamuktaM vidvAt.h saMmatyAdraDhayati || etaddhasmeti || pUrvemAhAshAlAH samyak.h pratyabdayaj~nakR^itaH | mahAshrotriyAH samyak.h vedavedArthavidaH | etat.h brahmaj~nAnena sarvaM vij~nAtaM bhavatItyuktaM prameyaM vidvAMsaH etadvakShyamANamAhuH | hasmeti vR^ittAMta tadyotakam.h | kimAhuH | nosmAkamadyusmad.hkurUpadeshaprAptyanantaraM kashchana brahmAtiriktaM kimapi ashrutamamatamavij~nAtaM nodAhariShyati | asmAbhiH brahma
shravaNamananavij~nAnaiH sarvashravaNa manana vij~nAnaphalasya labdhatvAt.h | ityAhuH iti sambandhaH | ebhyaH sadevetyuktaprakAreNa vidita bhagavatprAdhAnyebhyaH pUrvebhyo vidvadybhonye vidvAMsaH vidAMchakrurviditavantaH || 5 || kimiti | yadeva agnyAdAviti paridR^ishyamAna prakAreNa kiMchit.h rohitamabhUt.h | tattejasorUpaM shriyorUpa sambhavamityanena prakAreNa idaM tasmat.h uktameva vidAMchakruH | evamuttaratrApi || 6 || yadapi rUpamiti dR^ishyamAnaprakAreNa avij~nAtamiva | kiMchidrohitatvAdinA vishaShatogR^ihyamANaM abhUt.h | tadapyetAsAmeva tejobannanAmakAnAM devatAnAM samAsaH saMkochaH | tadapi samAsena tejobannanAmakadevatA trayarUpajanyamityarthaH | evaM adhi daivataM tejobannanAmakAnAM devatAnAM trivR^itkaraNaprakAramabhidAyA.adhyAtmamapi taM vaktuM pratijAnIte || yatheti || he somya imAH tisrodevatAH puruShaM sharIraM prApya yathA anukhalu yenaiva prakAreNa ekaikAtrivR^itrivR^idbhavati tanme vijAnIhIti hovAcha || 7 || chaturthaH khaNDaH || 4 || pratij~nAtamAha || annamityAdinA || annaM prasiddhAnnagataM shivAdirUpaM puruSheNa ashitaM upajIvitam.h | tredhAvidhIyate | katham.h | tasya annAgatasya shivAdeH yaH sthaviShTho dhAtuH sthUlatamadhAtvantargaM rUpaM tatpurIShaM purIShanAmakaM bhavati | tatra praveshAt.h | yomadhyamodhAtuH yanmadhyamadAtvantargataM rUpaM tanmAMsaM mAMsanAmakaM bhavati | tatra praveshAt.h | yoNiShThaH sUkShmatamodhAtuH yatsUkShmatamadhAtvantargataM rUpaM tanmanomanonAmakam.h | tatra praveshAt.h || 1 || evamuttarapi yojyam.h || 2 || 3 || naitAsAM devatAnAM purIShamAMsAdau sAmyena abhimAnaH kintu prAdhAnyena manaH prANAdAvevetyAha || annamayaM hIti || he somyamanonnamayaM prAdhAnyena annanAmaka rudrAdyabhimanyamAnaM hIti pramANa prasiddhimAha || prANa ApomayaH prAdhAnyena amnAmaka vAyvAdyabhimanyamAnaH | vAk.h tejomayIprAdhAnyena tejonAmaka ramAdyabhimanyamAnA | iti pitropadiShyena shvetaketunA annamayaM hItyetadava tatvaM bhUya eva spaShyaM dR^iShyAntena mAmAM bhagavAnvij~nApayatviti prArthitaH pitA tathA somyeti hovAcha || 4 || paMchamaH khaNDaH || 5 || yathA khalu dadhanomathyamAnasya yoNimAbhAva bhavitrorabhedena sUkShmabhAgo navanItarUpaH sa UrdhvaH san.h sarvApekShayAshreShThassan.h samudIShati samyagudaya sambhAvanAviShayo bhavati | tatsarpibharvati || 1 || evamevakhalu somyAnnasya annasthasya shivAdeH ashyamAnasyopajIvyamAnasya yoNimAsUkShmabhAgastadantargataM rUpaM sa UdhvarH samudIShati || tanmanobhavati | manaH praviShyaM bhavati || 2 || 4 || upasaMharati || annamayaM hIti || tasmAdityupaskartavyam.h | ityupadiShyena shvetaketunA annamayaM hi somyamana ityAdikaM mamaivAnubhavArUDhaM kurvityAshayena bhUya eveti prArthitaH pitA tathA somyeti hovAcha || 5 || ShaShThaH khaNDaH || 6 || he somya puruSho jIvaH ShoDashakalaH ShoDashakalA devatAH yasya asau tathoktaH | kalAdevatAshcha anyatroktAH | tanmadhye manashchaikAkalA | tatra manasonnamayatvaM pratyakShIkartumichChasi chet.h tarhi paMchadashasaMkhyAkAnyahAnimAshIrashanaMmAkArShIH | kAmamichChAtopaH piba | kutaH | yasmAdaponapibataH prANovichChetsyate | vichChedamApatsyate | tadapi kutaH | yasmAdApomayaH prANa ityuvAcha || 1 || sa haivaM shrutvAmanasonnamayatvaM anubhavArUDhaM kartumichChan.h paMchadashAhAninAsha ashanaM na kR^itavAn.h apaH pItavAMshcha | atha ShoDashe hani enaM pitaramupasasAda upagamyovAcha | kiM bravImi bho iti | itara Aha || R^ichaH somyayajUMShi sAmAnyadhIShveti | evaM pitroktaH sahovAcha | bhobhagavan.h mAmAmR^igAdIni naiva pratimAnti memanasinaiva dR^ishyante | kuto vadAmItyarthaH || 2 || taM pitovAcha | R^iNutatra kAraNam.h | yathA somya mahatognarabhyAhitasya kramAdekaikAMgAreNa apachitasyaikoMgAraH khadyotamAtraH parishiShyaH syAt.h | tena tAvadeva khadyotaparimitameva vastudahet.h | tataH tatparimANAnIShadapi bahunadahet.h tR^iNAdisahakArivirahAt.h | evaM somya te tava ShoDashAnAM kalAnAM madhye ekAkalA prANarUpAtishiShyA syAt.h | itarAH shAntAH tataH tayA khadyotamAtrAMgAratulyakalayai tarhIdAnIM cha lasyevakevalaM natu manasAvedAnanubhavasi | annAkhya sahakArivirahAt.h | tataH kuto vadasi | evaM annavyatirekemanovyApAravyatirekaM uktvA tadanvayetadanvayamAha || ashAneti || bhuMkShvatAvat.h | atha bhojanAnantaraM me mamasakAshAdyachChataM tatsarvaM vijij~nAsya sItyuvAcha || 3 || evamuktaH sa putrohAshabhuktavAnha | athainaM pitaramupasasAdaha | tamupAgataM putraM yatkiMcha paprachChapi tAtatsarvaM R^igAdi pratipedehamanasAvAchachovAcha putraH || 4 || taM hovAchapunaH pitA | yathA somyamahato.abhyAhi tasyAgnerekamaMgAraM khadyotamAtraM parishiShyam.h | taM tR^iNairupasamAdhAya prajvalayet.h | tena tatopi bahudahet.h | sahakArilAbhAt.h || 5 || evaM somya te tava ShoDashAnAM kalAnAM madhye ekAkalAti shiShyAbhUt.h | sAnnenopasamAhitAprAjvAlIt.h tayA.anno pachitayA kalayai tarhIvedAnanubhasimanasA vAchA cha vadasi || evaM vyAvR^ityanuvR^ittibhyAmannamayatvaM manasaH siddhamityupasaMharati || annamayaM hisomyamana iti || tasmAditi grAhyam.h | yathetanmanasonnamayatvaM anvayavyatirekeNa siddham.h | tathA prANavAchorapyaptejomayatvaM pratipattavyamityAshayenAha || Apomaya iti || 