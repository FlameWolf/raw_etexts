alpemukta jAte | tathAcha nanyAdhIna sukharUpatvaM prAglakShaNatna abhipretyAtivyAptiparihAroyamiti bhAvaH | atha yovai bhUmA tadamR^itamiti bhUmno.amR^itatvaM lakShaNamuktvA thayadalpaM tanmartyamityativyAptiH parihriyate | tadanupapannam.h | muktatvA paraparyAsya amR^itatvasya muktepi sattvAdityata Aha || matyarMcheti || vibhaktivipariNAmenAlpamityanuvartate | alpaM mukta jAtam.h | tadAnIM amR^itamapi pUrvaM martyaM cha | tathAcha nityamuktvaM prAglakShaNatvena vivakShitvAtyAyamativyAptiparihAra iti bhAvaH | tarhi ramAyAmativyAptirityata Aha || alpApi hIti || amR^itA nityamuktAdevI shrIralpApi pUrNA | bhagavato atipriyatvAt.h | tathAcha tasyApi bhUmakoTinikShepaNa lakShyatvAt.h nAtivyAptiriti bhAvaH | nanu bhUmaprasAdaM vinAnAlpe sukhamastItyayuktam.h | evaM vijAnannAtmaratiriti bhagavadaparokShaj~nAnino muktau svenaiva sukhokterittaH tadyathAvadvayAchaShye || Atmaratiriti || bhagavatAratiryasyAsIbhagavadratiH | saH svarAT.hsvatantraH ityanyathA pratIti vAraNAya Adau svashabdArthamAha || sva iti || svatantratvAditi bhAvaH | svarAT.h shabdaM vyAchaShye || sa iti || svaH paramAtmArAT.h Aj~nApita Aj~napayitA yasya saH svarAT.h | nanvidaM saMsArisAdhAraNaM kathaM phalamityata uktam.h || pratyakShata iti || tasya havA etasyaivaM pashyata evaM manvAnasyaivaM vijAnata AtmataH prANa ityAdinA muktasvarUpAt.h prANAdi sR^iShyiH uchyata ityanthA pratIti nivArayattadanUdya vyAchaShye || Atmata iti || ityAdi vAkyasyeti sheShaH | dvitIyAdishabdena sthityAdisaptakasyApi saMgrahaH | tasya muktasya pashyataH sata AtmataH prANAdiH jAyate sthIyata ityAdyuktau muktaH tatpashyatIti labhyate | yathA chaitrasya pashyato maitra idaM karotItyukte chaitrastatpashyatIti labhyata iti bhAvaH | svakR^ita vyAkhyAneniyAmakamAha || sarvaM hIti || sarvaM bhagavatkartR^ikaM prANa sR^iShyayAdikamityarthaH | apratIteH pashyata iti padaM vyAchaShye || pashya itIti || pashyatIti vyutpatteriti bhAvaH | pashyata iti padena draShyA jIva uchyata ityatra shrutimAha || yadeti || bhUmopAstauyaH kopi adhikArI tasya sarvasyApyAtmaratiH ityAdyuktaM phalaM bhavatIti pratIti vAraNAya phalaprakaraNaM pramANenaiva vyAchaShye || bhUmeti || AtmakrIDa ityasyArthaH tenaiveti | Atmamithuna ityasyArtho mithunIbhavediti | tenaivetyanuvartate | chaturmukhasya puruShasya kathaM paramapuruSheNa mithunIbhAva ityata uktam.h || sthIrUpa iti || tenAnadoyasyAsau tadAnanda ityAtmAnanda ityarthaH | svarADityasyAtyarthaH sa eveti | AtmataH prANa ityAdeH arthamAha || pashyechcheti || athAto ahaMkArAdesha iti prakaraNaM jIvAntasthAniruddhaparamiti vyAkhyAtam.h | tatparishuddhaye ye kechidatrAvidyAkAryAhaMkAra granthirnirUpyata iti vadanti taddUShayati || nacheti || yadyahaMkAro bhagavatonyaH syAttarhi sa evAdhastAdityAdinA yadbhUmnaH pUrNatvaM lakShaNamuktaM tasyaiva ahamevAdhastAdityAdinAhaMkAropadeshona yujyate | ativyApti prasaMgAt.h | nacha sa evAdhastAditdakamapi anyasyaiva lakShaNamiti vAchyam.h | bhUmAnaM bhagavo vijij~nAsa iti prashnottaratvAdityarthaH | na kevalamativyApteH idaM na yujyate kiM tvahaMkArasya bhagavadanyatve.asambhavichetyAha || nacheti || pUrNatvaM sarvagatatvam.h | na vayaM mukhyatohaMkAraM pUrNaM brUmaH | yenAsambhavaH syAt.h | kintu dehAdi viShayatna pUrNa ityupacharyata ityata Aha || nacheti || ahaMkArasya bhagavadrUpatvAMgIkAreNa mukhye pUrNatve yujyamAne tatparityAgenopacharitaM pUrNatvamaMgIkartuM na yujyate | mukhyArthabAdha eva amukhyAsya prAptatvAdityarthaH | athAta ityasyAhaMkAra viShayatve dUShaNAntaramAha || nacheti || bhUmAkhyasya bhagavato nirUpaNe tasyaiva rUpAntara j~nApanAya athAta ityupadesha ityasmanme.asti prastutiH | nachAhaMkArasya kAchitprastutiH asti | yenAtra tannirUpaNaM syAdityarthaH | nanvahaMkArasya pUrvamaprastutvepi idAnIM evArambhaH kriyate | pUrvaprakaraNavichChedakasya prakaraNAntarAmbhArthasya athAtaH shabdasya sattvAt.h | nacha pUrvottaraprakaraNayoH bhagavatparatve tadupapadyata ityata Aha || atha shabda iti || bhUma prakaraNe nArAyaNAkhyaM bhagavadrUpaM nirUpyatasyaiva aniruddhAkhyarUpAntarApekShayA prakaraNAntarArambhArthA thashabdopapattirityarthaH | nanvevaM tarhyataH shabdo vyarthaH syAt.h | prakaraNa bhedasya athashabdenaiva siddherityataH tasyArthAntaraparatayopapattimAha || ata iti || ityarthatayA yujyata iti sambandhaH | ashabdaH paramAtma vAchI | aH iti brahmeti shruteH | tasmAditi padArtamabhipretyatatprasAdAditi tAtparyakathanam.h | AtmaratiH bhagavadratiH | svo bhagavAnityAdinA Atma svAshabdau bhagavatparatayA vyAkhyAtau | tadupapAdayituM tAvadanuvadati || Atmaratiriti || upapAdayati || yo brahmANamiti || svayaMbhUrAtma bhUrityAdiShu viriMchivAchaka prayogeSha yathA AtmashabdaH svayaM shabdashcha  viShNuvAchItadvadevAtrApi AtmaratirityAdAvapi atmAshabdaH svashabdashcha viShNu vAchyeva | natu svAtmArthaH | nacha tatrApi atmasvayaM shabdau viShNuparau kuta iti vAchyam.h | svajanyatvasya AtmAshrayagrastatayA duShitatvAt.h | tasmAdAtmAcha svayaM cha bhagavAMstato bhUtatvAt.h AtmabhUH svayambhUrityeva artho varNanIyaH | chaturmukhe viShNujAtatvasya yo brahmANamityAdi shrutisiddhatvAdityarthaH | AtmataH prANa ityAdikaM muktaH san.h prANAdInAM sR^iShyayAdikaM pashyatIti vyAkhyAtam.h | tadayuktam.h | muktAtmanaH prANAdikamutpadyata ityeva arthAMgIkAre bAdhakAbhAvAdityata Aha || nacheti || kuto netyata Aha || jagadvayApAreti || bAdhakAntaramAha || Atmata eveti || Atmata eva prANo jAyata iti ShaT.h prashnopaniShadi Atmata evetyavadhAraNAdbhagavata eva prANo jAyate na tatonyasmAt.h tatashchAtmataH prANa ityatra na muktajanyatvaM prANasyAthar ityarthaH | nanvevaM api jIvAtmani svAtmanichAtmasvashabdaprayogadarshanAt.h atra tau viShNuparAviti kuto nirNaya ityato mukhyAmukhyayoH mukhye saMpratyaya iti nyAyaM anusandadhat.h svayaM bhUrityAdyuktArthe pramANamAha || Atmeti || tasmAt.h tato bhUtatvAt.h sa evedaM sarvamahamevedaM sarvamAtmaivedaM sarvamiti bhUmAhaMkArAtmanAM sarvAtmakatvaM uchyata iti pratItivAraNAya pramANenaiva prakArAntareNa vyAchaShye || idamiti || bhUmAhamAtmeti trividhopihariH sarvadApi sAmIpyAdidaM nAmetyAdi yojanA | etena ahamAtmAnau bhUmno bhinnAvityapAstam.h | nanvidaM sarvamityasyasAmIpya pUrNArthatve sa evAyaM sarva ityAdi prayogaH syAditi chenna | liMgavyatyayopapatteH | nacha atiprasaMgaH | niyAmaka visheShasadbhAvAditi bhAvena pramANamAha || strIguNA iti || tatra sarvashaH sarveShAM liMgAnAM vyatyayaH syAditi yojanA | liMgavyatyayameva vishadamAha || ka iti || devAdayo devashabdAdayaH tato bhagavati vartanta iti yojyam.h | AhArashuddhau satvashuddhirityAdau yadi rasyAHSha snigdhA ityAdinA nirUpita evAhAro bhavet.h tadA AhArashudhyAntaHkaraNa shuddhayupapattAvapi tanmAtreNa dhyAnAparaparyAyaM smR^iti sthaiyarM uchyamAnaM anupapannaM syAditi bhAvenAhArashabdarthaM vadaMstadvAkyaM pramANenaiva vyAchaShye || guroriti || vidyAhR^itiH shAstra shravaNam.h | j~nAnashuddhiH manashuddhiH | anena sattvashabdo j~nAnapara ityuktaM bhavati | sthirAsmR^itiH dhyAnam.h || khaM-15-26 || tatashcha prANo vA AshAyA ityArabhyA.a.adhyAyasamApterayamakSharArthaH | prANo mukhyaprANa eva shAyAbhUyAn.h | tatsAmath.hryaM sadR^iShyAntamAha || yatheti || yathAvA rathachakrasya arAH rathanAbhau samarpitAH | evamasmin.h prANe sarvaM jagatsamarpitam.h | nachaitAvatA tasyaiva nirupacharita sarvAdhAratvaM mantavyamityAshayenAha || prANa iti || yo sAvAshottamaH prANaH saprANena parabrahmaNAyAti pravartate | prANasya parAdhIna pravR^ittikatve neShyaprAptiH syAdityata Aha || prANaH prANamiti || prANaH paramAtmA prANaM mukhyaprANaM pratyabhIShyaM dadAtItyarthaH | anyasyeShyaM niyamena aprayachChaMstasyaiva kuto dadAtItyata Aha || prANAyeti || prANa ityanuvartate | chaturthI dvitIyArthe | yasmAt.h prANo vAyuH prANaM paramAtmAnaM cha j~nAnena dasharyaJNChiShyebhye dadAti tasmAt.h prANaM pratyeva abhIShyaM paramAtmA dadAtIti yojyam.h | prANasya pitrAdi pUjyasthAnagatatva rUpaM mAhAtmyamAha || prANo hetyAdinA || 1 || tadeva anvaya vyatirekAbhyAM upapAdayati || sapadIti || saH yaH kashchit.h yadi pitrAdikaM brAhmaNAntaM sati mukhya prANe kiMchidbhUshamiva | tvaMkArAdinApratyAha || tadAtvAtvAM prati dhigastvityevainamAhuH laukikAH | kuta ityata Aha || pitR^iheti || 2 || atha yadyapyenAn.h pitrAdIneva utkrAntaprANAJNChUlena samAsaM samasya vyatiShandahet.h vyatyastaM sandahet.h | tathApi naivainaM brUyuH | pitR^ihAsItyAdi || 3 || nigamayati || prANa iti || tasmAt.h prANa evai teShu sthita ityarthaH | vettuH phalamAha || savA iti || sa eSho adhikArI evaM shR^iNvannevaM manvAnaH evaM dhyAyannevaM pashyannati vAdI sarvasmAt.h atItamuttamaM prANAkhyaM vadatItyati vAdI bhavati vai | taM prANAtivAdinaM prati yadi tvamativAdyasItyanye brUyuH tadAhaM ativAdyasmIti brUyAt.h | nApahnuvIta | prANavAdinAubhayAbhAvAdityarthaH || 4 || paMchadashaH khaNDaH || 15 || atrAsti bhagavaH prANashadbhUya iti prANAdvAva bhUyostIti tanme bhagavAn.h bravItviti satyaM vAva prAshadbhUya iti prashna prativachanedhyAhArye | satvavettuH phalamAha || eSha tu veti || yodhikArI sannirdoShashchAsau yoniyAmakashcheti satyo viShNuH tenAtivadati | tamativadatIti yAvat.h | eSha eva tu prANAtivAdyapekShayA visheSheNAti vadati | atItamuttamaM vastu vadatItyarthaH | tarhi sohaM tvAM prapannohaM yathA satyenAtivadAni tathA mAM viniyojayeti nAradoktaH kumAra Aha satyaM tveveti || tadativAditva sidhyarthaM tu visheSheNa satyameva vijij~nAsitavyamityukto nAradaH satyaM bhagavo vijij~nAsa ityAha || ShoDashaH khaNDaH || 16 || evaM satyAkhya bhagavato guNajij~nAsAyAM guNatvena tadavinA bhUtaM vij~nAnaM vaktuM vij~nAnasya satyA vinA bhAvamAha || yadeti || anvayamuktvA vyatirekamAha || nAvijAnanniti || vijAnanneveti nigamanam.h || tasmAt.h satyaM vijij~nAsatA tadavinA bhUtaM vij~nAnameva visheSheNa vijij~nAsitavyamityukte tarhi vij~nAnaM bhagavo vijij~nAsa ityAha nAradaH || saptadashaH khaNDaH || 17 || evamuttara khaNDapaMchakamapi yojyaM || 18 || 19 || 20 || 21 || 22 || satyAdi guNA yasyA eva paradevatAyAH svarUpabhUtAstaM bhUmAkhyaM nArAyaNaM lakShayati || yovA iti || yo vaibhUmApUrNo nArAyaNAkhyaH tatsukhamananyAdhInasukharUpam.h | asya ativyAptiM pariharati || nAlpa iti || bhUmaprasAdaM vinA nAlpemuktajAte sukhamasti | evamativyAptiM parihR^itya nigamayati || bhUmaiveti || naitAvatopadesha samAptiriti bhAvenAha || bhUmAtveveti || evamukte nAradaH pR^ichChati || bhUmAnamiti || trayoviMshaH khaNDaH || 23 || bhUmno sadR^ishatvaM lakShaNamAha || yatreti || yatra yasyAdhInaM vinAnyannapashyatyadhikArI sarvametadadhInaM pashyati shR^iNoti vijAnAti vA sabhUmetyarthaH | asyAtivyAptiM nirAha || atha yatreti || atrApi yatra yasyAdhInaM vinAnyatpashyati | anyadyadadhInaM pashyatIti yAvat.h | tadalpamityarthaH | bhUmno nityamuktatvaM lakShaNAntaramAha || yovA iti || ativyAptimuddharati || atheti || yadalpaM muktajAtaM tadapi pUrvaM martyameva ato na tasyAtivyAptiriti bhAvaH | jAnannapi nArado visheShArta j~nAnAyasthApanAya vA bhUmAshrayaM pR^ichChati || sa iti || uttaramAha || sva iti || Ashraya prashnasya prakArAntareNApi uttaramAha || yadi veti || yadvA namahimnayayamAshritaH || 1 || nanu svamahimAshrayatve mahimAshrayatvaM prAptameva ato virodha ityataH parichChinna mahimAnashrayatvaM abhipretamiti bhAvenoktaM vishadayati || go ashveti || yashchaitro mahimni pratiShThitaH taM go ashvamahimeti gavAshvamahimetyAchakShate vidvAMsaH | kvachittu go ashvamihamahimoti pAThaH | tadeha jagati go ashvaM tathA hasti hiraNyaM dAsabhAryaM dvandvaikavadbhAvaH | kShetrANyAyatanAni gR^ihANyasya mahimetyAchakShate | kiM tataH | ahaM bhUmAnamevaM chaitravat.h parichChinnamahimAshrayaM na bravImIti hovAcha kumAraH | svemahimnItyuktaM nAtiprasaktamityAha || anya iti || ayaM tu svamahimnayeveti tadvilakShaNa ityarthaH || 2 || chaturviMshaH khaNDaH || 24 || bhUmnaH sarvagatatvAkhyaM pUrNatvaM cha lakShaNamAha || sa eveti || sarvagatatvaM sarvasattApradAnAyeti bhAvenoktam.h || sa evedaM sarvamiti || sa eva svatantraH sarvaM tadadhInamityarthaH | yadvedaM sarvamityasya liMgavyatyAsena ayaM sarva ityaMgIkR^itya bhUmAsarvatra sannihitatvAdayaM pUrNatvAt.h sarva ityuchyata ityartho varNanIyaH | bhUmAkhyasyaiva nArAyaNasya rUpAntaraM vaktumArabhate || atheti || atha bhUmanirUpaNAnantaraM ataH tatprasAdAt.h ahaMkArasyAhamityAkriyamANasya jIvastha aniruddhasya AdeshaH kriyata ityatharH | kosAvahaMkAra ityato bhUmalakShaNameva tallakShaNam.h | tayorabhedAditi bhAvenAha || ahameveti || 1 || tasyaiva vAsudevAkhyaM rUpAntaramAha || athAta ityAdinA || tasyApi talakShaNameva lakShaNamiti bhAvenAha || Atmaiveti || nAmAdi prANAM tadeva uttamatvena ukta visheShaNavishiShyatvena cha bhagavajj~nAninaH phalamAha || sa iti || savA eShodhikArI evaM R^iNvannevaM manvAna evaM dhyAyanneyaM pashyanmuktaH sannAtmaratiH AtmanA paramAtmanA ratiH alaM buddhiH yasya satathoktaH | AtmanA krIData ityAtmakrIDaH | AtmanA svayaM strIrUpaH sanmithunIbhavatItyAtmamithunaH | Atmanaiva AnandaH svarUpabhUto yasyAsAvAtmanandaH | samuktaH svobhagavAn.h rAT.h Aj~nApayitA pratyakShato bhavatIti svarAT.h | tasya muktasya sarveShu kAmachAro bhavati | idaM chaturmukhasyaiva mukhyamanyeShAM yathAyogyamiti vivekaH | evaM bhagavajj~nAninaH phalamuktvA viparIta j~nAnino noktaM phalaM bhavatItyAha || atha ya iti || ataH pUrvoktAt.h anyathA ye vidustenyarAjAnaH svAdhamaniyAmakavanto bhavanti | tathA kShayyAH kShetuM shakyA lokAH yeShAMte kShayyalokAH bhavanti | na kevalametAvat.h | tamaH prAptishcheti j~nAtavyam.h || 2 || paMchaviMshaH khaNDaH || 25 || muktasyaiva mahimAntaramAha || tasyeti || tasya havA etasyaivaM pashyata evaM manvAnasyaivaM vijAnato muktasya pashtataH sata AtmataH prANo mukhyaprANo jAyate sthitaH saMhriyate ityAdi yojyam.h | tathAcha bhagavat.h kartR^ikaM prANAdInAM savarjanAdikaM muktaH pashyatItyarthaH | ApobAhyAH | AvirbhAvatirobhAvAvityantarjalAbhiprarayeNa mantrAH karmaNIti nAmA apekShayAnI cha kakShyoktiH | yadyapi svAhAvai mantra devatetyanyatroktam.h | tathApi tAratamyaprakaraNAt.h tasyAsh.hcha vAk.h shabdena gR^ihItatvAta anyatra grAhyA | karmeti puShkaraH proktaH | na kevalametAvat.h | kintu Atmata evedaM sarvaM jagajjananAdi prApnoti || 1 || muktasya maraNAdyabhAvaM cha shlokena vadannuktArthetAmaha || taditi || tattatra | mukto bhagavat.h kartR^ika jagatsarjanAdi pashyatItyAdAveShaH vakShyamANaH shloko bhavati | pashyatIti pashyodraShyA | mukto mR^ityurogaduHkhAni na pashyati | pashyo draShyA sarvaM bhagavat.h kartR^ikaM jagat.h sarjanAdi pashyati | saH muktaH sarvashaH sarvaM samApnoti | iti tasyaiva svechChAnibandhanamekarUpatvaM mAhAtmyamAha || sa iti || nava dhAsthita eva punarekAdasho bhavati | shataM cha dashachaikaM chetyekaH pakShaH | tenaikadhaikAdasha ityuktyA na punaruktiH | prakR^ita mokShasAdhanAnyeva kramApannAnyAha || AhAreti || gurorvidyAharaNasya shravaNasya shuddhau sattvashuddhiH j~nAnashuddhiH mananashuddhiH | tachChuddhau dhruvAsmR^itiH dhyAnam.h | smR^itilambhesthirasmR^itilAbhetvAparokShyaM hareriti grAhyam.h | tato.avidyAdi sarvagranthInAM kShipraM mokSho bhavati | shrutiH svayamAha || tasmA iti || tasmai mR^iditakaShAyA yotsAritaduHkhAya devarSha ye bhagavajj~nAnine nArayAya tamaso j~nAnasya pAramantaM itthaM darshayati || darshitavAn.h | bhagavAn.h sanatkumAraH | kumArasyetthaM sAmarthyaM kathamityata Aha|| tamiti || dviruktiravadhAraNArthA || 2 || ShaD.hivaMshaH khaNDaH || 26 || 
iti shrImadAnandatIrtha bhagavatpAdavirachitasya shrImachChandogopaniShadbhAShyasya TIkAyAM shrImadvedavyAsatIrtha pUjyapAdashiShyeNa vedeshabhikShuNA virachitayAM padArthakaumudyAM saptamo.adhyAyaH samAptaH || 7 || 
hR^itpuNDarIkagAkAshagataM AkAshanAmakam.h |
nAnArUpaM jagradAdi pravartaka mahaMbhaje || 1
pUrvAdhyAyeShu bAhmayA eva brahmavidyA nirUpitAH |
idAM antarIM sarvamumukShusAdhAraNIM hR^itpuNDarIka vidyAM nirUpayatyananAdhyAyena | yeShAM bahirupAsanena mokShasteShAmapi hR^idyupAsanaM kiMchitkAryameva | yadidaM asmin.h brahmapura ityatra brahmapurashabdena ShaShThIsamAsAt.h sharIramAtraM vivakShitamiti pratItinirAsAya tadanUdya vyAchaShye || yadidamiti || etat.h satyaM brahmapuramiti vAkyastha brahmapurashabda vyAvartanAya anuvAdaH | tatra parabrahmaNa eva vivakShitatvAt.h | brahmaNaH kathaM puratvaM tadadhiShThAtuH abhAvAdityata Aha || pUNartvAditi || ityubhayaM brahmapurashabdena vivakShitamityanvayaH | tantranyAyena karmadhAraya ShaShThItatpuruShayoH AshrayaNAditi bhAvaH| kimubhayavivakShAj~nApakamityato brahmapurashabdasya tAvadbrahmavivakShAj~nApakau samAkhyaH upasaMhArAvAha || prApta ityAdinA || tatra nivAsAminivAsAmyahamiti bhagavadvachanAchcheti yojyam.h | bhagavadvachanAt.h tatsamAkhyAnAdityarthaH | samAkhyArUpa bhagavadvachenepi brahmapurashabdasya avadhyatvaliMgabalAt.h parabrahmapatvamiti draShyavyam.h | vAkyasheShokta sarvAshrayatvAdi liMgAnAM anyatrA sambhavAdbrahma purashabdena brahmochyata ityavasIyata ityarthaH | sharIraM cha brahmapurashabdena vivakShitamityatetatsamAkhyAbhyAmupapAdayati || yatpuNDarIkamiti || yatpuNDarIkamiti taittirIyavAkye puNDarIkAshrayatvena uktaM puraM tAvat.h sharIramiti prasiddham.h | tathAcha tatsamAkhyAnAdatrApi brahmapuredaharaM puNDarIkAshrayatvena shrUyamANaM brahmapuraM sharIramityavasIyate | yadidamiti shrutyantare sharIrasya devasadanatvoktyA brahmapuratvaM labdham.h | tathAcha tatsamAkhyAnAdatrApi brahmapurashabdana sharIramuchta ityavasIyata iti bhAvaH | nanu brahmapurashabdena bhagavAnapi chedvivakShitastarhi tasyAsmin.h brahmapuredaharaM puNDarIkaM veshmetyuktaM hR^itpuNDarIkAshrayatvaM katham.h | tasya sharIradharmatvAt.h | brahmaNashcha hR^itpuNDarIkAntargatasya tadAshrayatvAyogAdityato bhagavatopi hR^itpuNDarIkAshrayatvaM upapAdayati || yadvaitaditi || puruShAt.h jIvAdbahirddhA dehavyApIyoyamAsamantAt.h kAshata ityAkAshaH tadidaM sarvagaM brahmeti brahmaNaH sharIravyApitvaM uchyate | tathAcha sharIravyApi bhagavadrUpavisheShasya hR^itpuNDarIkAshrayatvaM mupapadyata eva | yastvityanena cha parabrahmaNaH sarvAshrayatvoktyA sarvAntaH pAtihR^idayaM hR^itpuNDarIkamapi tatra sthitaM tadAshritamiti siddhameva iti bhAvaH | daharosminnantarAkAsha iti vAdAnuvAdayoH AkAshashabdena paraM brahmavivakShitamityatasat.h | tasmin.h yadantaH kiM tadatra vidyate ityuttaravAkya virodhAt.h | nahi brahmasthamanyadanveShyavyam.h | kintu brahmaiva | nacha kiM tadatra vidyata ityasya kiMchana na vidyata ityabhiprAyaH | yadi nAma badaramAtraM kimapi tatra vidyate tarhi kiM tasyAnveShaNena phalaM syAdatoyattatrAnveShyavyaM vijij~nAsitavyaM vAnatena prayojanamityAkShepArthatvAt.h adoSha iti vAchyam.h | tathApi tasmin.h yadantariti vAkyavirodhAparihArAt.h | AkShepArtatve yadi nAma badaramAtraM vidyata ityadhyAhAraprasaMgAt.h prashnArthatvameva vaktavyamataH kathametadityataH tadanUdyArthamAha || daharosminniti || nanvastvAkAsha shabdena bhUtAkAsho vivakShita iti tathApi kiM bhUtAkAshe vidyata iti prash.hnasya brahmavidyata iti parihAraM vinaravaranvA ayamAkAsha ityasya anvayAbhAva ityAshaMkAM pariharati || kimiti || ayamityuktameva vivR^iNvan.h yAvAnvA ayamiti vAkyaM yathA prashnottaratvahena anvitaM syAt.h tathA tattAtparyamAha || asminniti || antarhR^idaya ityasyArtho.asmin.h bhUtAkAsha iti | yAvAnvA ayamAkAsha ityuktAkAsha shabdavyAkhyAnaM parabrahmAkhya iti | parabrahmAkhyAkAshe AkAshashabdaM tredhAnirvakti || AsamantAdityAdinA || kaM sukham.h | asmin.h kAmA ityuttaratra sambadhyate | nanu uktayogenApi ayamAkAsha ityuktAkAsha shabdasya na parabraparatvaM yuktam.h | tathA sati tasya yAvAnvA ayamAkAshaH tAvAneSha iti hR^idgatAkAshasthena abhedoktyayogAt.h | nahi hR^idgatAkAshasthasya parabrahmaNolpaparimANasya bAhyena vyAptena AkAshanAmnA.abhedo yujyata ityAshaMkAM yAvAvA ayamAkAsha iti vAkyArthaM vishadayan.h pariharati || sachetyAdinA || pUrNaguNatvAt.h ubhayoriti sheShaH | viruddhaparimANayorapi guNata evaikyamitIdamabhyupetyaivoktam.h | vastuto alpaparimANasyApi mahatparimANaM astveva ityupapAdayitumAha || alpaparimANyApIti || yujyatechetyanvayaH | viruddhaM kathaM yujyata ityata Aha || achiMtyeti || nanu yatpramANaprasiddhaM lokadR^iShyayAviruddhaM cha tadevAchintyashaktyopapAdyata iti hisiddhantaH | anyathAti prasaMgAt.h | nacheshvarasya yugapadaNutvaM mahattvaM cha prAmANikam.h | yenAchintyashaktyopapAdanIyaM syAdityataH tatra pramANamapyAha || yasminniti || nanu yasminviruddhagatayo viruddhAshrayA apidharmAH | AnupUrvyAkAlAnukrameNa patanti vartanta ita kAlabhedena aNutvamahattvAdirUpaviruddhadharma samAveshaH kathyate | nacha idamalaukikaM yenAchintyashaktyopapAdyaM syAdityata AnupUvyareti padamanUdyavyAchaShye || AnupUrvyeti || nanvAnupUrvI shrutiriti kuta ityataH tatrAbhidhAnamAha || anupUrvIti || nanu bhavatvAnupUrvI shrutiH | atra sAvivakShiteti kutaH | anukrama eva kiM na syAdityataH tatra bAdhakamAha || anyatheti || AnupUrvIshabdasya kAlAnukramArtatvAMgIkAre anishaM patantItyukti virodhaH syAt.h | atoyaM na tadarthaH | kintu uktAthar evetyarthaH || tatashchAyaM khaNDArthaH || yasminvidyAdayo vividhashaktayaH patati vartante | na kevalametAvat.h | kintu viruddhagatayopyanyatra vibhinnAshrayA apyaNutvamahattvAdayo vartante | kiM kAlabhedena netyAha || anishamiti || kutaH AnupUvyarAshratyetyarthaH | tadbrahmAhaM prapadya ityuttarArdhena anvayaH | bhagavati yugapadaNutvamahattva pratipAdikAM spaShyAM shrutiM chAha || eSha iti || nanu yadi shrutibalAdyugapadaNutvamahattdayo viruddhA api dharmA bhagavati vartanta ityaMgIkriyate | tadA doShA api tatra kuto nAMgIkAryAH teShAmapi janitota viShNoH ityAdau shrutvAdityAshaMkAM shrutismR^ibhyAM pariharati || guNA iti || ashrutA api santi | ashrutA api ramAdi chintyAH tadachintyAshcha | doShAH shrutA api na santi | hi yasmAt.h aj~naiH shrutitAtparyaj~nAnashUnyaiH tathApratItA ityarthaH | anena lokadR^iShyayA viruddhA api dharmA bhagavati satItyetadapi pramANAntareNa upapAditamiti draShyavyam.h | nanu tathApi antarhR^idaya ityasya asmin.h bhUtAkAsha iti vyAkhyAnaM katham.h tadbodhakapadAbhAvAdityata Aha || kimiti || nAtra bhUtAkAsha bodhakapadAbhAvaH | hR^idayapadasyaiva sattvAt.h | nachAntaHkaraNameva hR^idayaM kiM na syAditi vAchyam.h | kiM tadatra vidyata iti hR^idgatAkAshastha parabrahmalakShaNa prashneyAvAnvA ityAdinA tadgatasyaiva lakShaNaM vaktavyam.h | natvantaHkAraNarUpa hR^idayagatasya | vaiyadhikaraNyaprasaMgAt.h | ato hR^idayapadaM tatsthakAshaparameveti bhAvaH | tarhi lakShaNAprasaMga ityata Aha || hR^idyayanAditi || ata evochyata ityuktam.h | evaM padArthamupapAdyedAnIM vAkyArthaM pUrvoktameva sphuTamAha || tasminniti || nanu hR^idayAkhyAkAshantaH parabrahmAkhyAkAsho vidyata iti kasmAdaMgIkAryam.h | antarhR^idaya AkAsha ityAkAshapadaM bhUtAkAshaparameva kiM na syAt.h | tasya tatra rUDhatvAdityAshaMkAyAM tatra bAdhakamAha || anyatheti || yadi rUDhibalAdantarhR^idaya AkAsha ityAkAshashabdasya bhUtAkAshameva athaH tarhi yAvAnvA ayamAkAshaH tAvAneSha ityuktaM hR^idgatAkAshasya bahirAkAshena parimANasAmyamayuktaM syAt.h | asya daharatvAt.h | tasya vyAptatvAt.h | ata uktarItyobhayAkAshashabdaM brahmaiva tatra cha yugapadaNutvamahatvasamAvesha upapAdita eveti bhAvaH | nanvidamayuktam.h | daharosmin.h antarAkAsha ityAkAshashabdena bhUtAkAsho vivakShita ityuktatvena tasmin.h chChabdavAchyatayA buddhistheyAvAnvA itdAvApyAkAshashabdena tasyaiva grAhyatvAt.h | bAdhakaM vinA ekasmin.h prakAraNe shrutasya shabdasya arthadvayakalpanAyogAdityataH tatra bAdhakamAha || dahara iti || daharatvaM uktamato bhUtAkAsha eva sa iti sheShaH | evaM tarhi pUrvoktA AkAshopi brahmAkAsha eva kiM na syAt.h | daharatvasya tasminnapi sambhavAt.h | kiM vR^ithaikaprakaraNagatAkAshashabdArtha bhedakathanenetyata Aha || pUrvoktasyeti || daharosminnantarAkAsha iti pUrvoktaktasyAkAsha shabdasya bhUtAkAshArthatvamaM anaMgIkR^itya parabrahmArthatvAMgIkAre tasminnityAdi vAkyasheShaH | daharaM vipApaM paratveshmabhUtaM yatpuNDarIkaM puramadhyasaMsthaM tatrApIti samAkhyAvAkkathaM yujyate | na kathamapItyarthaH | tatrApi hR^itpuNDarIkepi daharaM gaganaM tasmin.h yadantarvishokaM brahma tadapAsitavyamiti samAkhyAvAkyArthaH | samAkhyAvAkyepi | tasmin.h yadantarityuktaM brahmeti kuta iti chet.h | vishokatva liMgAt.h | anyatra spaShyaM parabrahma liMgamAha || sahasreti || Adipadena vishvAkShamityAdi liMgAnAM nArAyaNa shruteshcha saMgrahaH | tasminniti vAkyasheShonopadyata ityuktamupapAdayati || nahIti || yadi daharosminnantarAkAsha ityatrAkAshaM brahma vivakShitaM syAttarhi tasminyadantarityuktatvena bhagavadantaH sthitameva anyatkiMchit.h vijij~nAsyaM syAt.h | nacha tatsambhavati | tamevaikaM jAnathetyAdi shrutivirodhAditi bhAvaH | bAdhakAntaramapyAha || tadvAveti || yadyatra bhagavadati riktaM kiMchidvijij~nAsyaM vivakShitaM syAttadAtadvAva vijij~nAsitavyamityatra tadvAvetyanyayogavyAvachChedaparAvadhAraNamanupapannaM syAt.h | bhagavata eva vijij~nAsya syAsattvAdityarthaH | evaM pUrvoktAkAshasya bhUtAkAshatvaM samathyarovAstu | na bhUtAkAshatvam.h | nachaivaM tasminyadantariti tadantasthamupAsyaM ityukte kiM tatra sthamiti prashnetAvAneShAntarhR^idaya AkAsha iti parihArA saMgatiH | nahi brahmasthaM brahmaiva upAsyaM iti sambhavati vAchyam.h | antarhR^idaya AkAsha ityasya parihAratvAsammateH | ubhe asmin.h dyAvApR^ithivI ityAdeH eva parihAratvAt.h | tathAhi | kiM tatra sthamiti prashneyAvAnvA ayamAkAsha iti prAgAdhAratvena uktAkAshameva dyAvApR^ithivyAdyAshrayatva yogyatvAya bAhyAkAsha tulyatayA vishiShyobhe asminnityAdi parihAra saMshleShAt.h | tathAcha tadantargataM dvayAdikameva upAsyaM iti parihArAbhiprAyaH | nahi bhagavadantasthitameva anyatkiMchidvijij~nAsitavyamityuktamiti vAchyam.h | pratij~nAmAtratvAt.h | anyasyaiva jij~nAsyatve bAdhakAbhAvenA avadhAraNavirodhAbhAvAchchetyata Aha || kiM tadatra vidyata iti || tarhi tadvayarthaM syAdityata Aha || tattviti || nanu kuta ubhe asminnityAdeH parihAratvAbhAva iti chet.h | tathA sati dyAvApR^ithivyAdInAmeva vijij~nAsya tvamityuktaM syAt.h | nacha tadastItyAha || nahIti || kutonetyata Aha || tameveti || anena avadAraNavirodhopyupapAditaH | nanu ubhe asmin.h dyAvApR^ithivI ubhAvagnishcha vAyushcha sUryAchandramasA ubhAvityatro bhashabdo vyarthaH | dvitvasya dyAvApR^ithivItyAdinaiva j~nApitatvAdityata Aha || ubhe iti || ityadau vidyamAna ubhashabda ityarthaH | anena dyAvApR^ithivI ityAdishabdAshchetanaparA ityuktaM bhavati | nanvamuktasarvAdhAratvameva atrochyate | natu muktAdhAratvam.h | tajj~nApakAbhAvAt.h | tatashchobha shabdavaiyarthyaM tadavasthamityata Aha || yachchAsyeti || nanu yachchAsyeti vAkyasheShasyApi muktAmuktaparatA kuta ityataH taddarshayitumasyetyasya tAvadarthamAha || asyetIti || nanvevaM satyasya saMsAriNo yadastItyamukto yachchanAstIti muktaH kathyata ityAyAtam.h | nacha tatsambhavati | muktAnAmapi saMsAriNaM pratyeva sattvena nAstIti vachanAyogAdityata Aha || nahIti || tathAcha muktarAshiH tadanupakAritvAttaM pratinAstItyuchyata iti bhAvaH | satopyanupakAritvena asattvavyapadeshaH kutra dR^iShya ityata Aha || yadyasyeti || 