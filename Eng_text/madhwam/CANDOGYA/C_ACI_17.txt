   sahopakosalovyAdhinA mAnase na duHkhenAnashitumanashanaM kartuM dadhremanaH | tamanashanamanaskamAchArya jAyovAcha | he brahmachArinnashAnamuMkShvakinnukasmAtkAraNAnnAshnAsIti | evamuktaH sa hopakosalo hovAcha | asmanpuruShenAnAtyayAH nAnAgatayaH kAmAH bahavo.ataH kAmitA.aprAptinimittavyAdhibhiH pratipUrNosmi | ato nAshiShyAmItyuktvA brahmachArikShitUShNIM bhUte || 3 || atha hAgnayaH kAruNyAviShyAH santa strayopi samUdireparasparamUchuH | tapto brahmachArIyataH kushalaM yathA bhavati tathA nosmAnparichachArIt.h | hanta idAnImasmai brahmachAriNevayaM sarve prabravAma parAparabrahmavidyAmityevaM pratij~nAyatasmaihochuH || 4 || prANo brahmabalarUpaM brahmetyaparabrahmopadeshaH | kamaparAdhIna balAnanandarUpaM brahma | khantA dR^igbalaj~nAnarUpaM brahmeti parabrahmopadeshaH | evamuktaH sa upakosala uvAchaha | yaduktaM bhavadbhiH brahmeti tadahaM vijAnAmi | prANashabdasya vAyurartha iti prasiddhatvAt.h | kakhayobhinnArthatvashaMkayA kaM cha khaM cha tu visheShAkAreNa na vijAnAmIti || ata evaikyAbhiprAyeNa te hochuH | yadvAva kaM tadava khaMyadeva khaM tadeva kamiti | shrutiH svayamAha || prANaMcheti || tegnayastadAsambhUyopadeshakAlesmA upakosalAyaprANaM mukhyaprANakhyaM aparaM brahmachAkAshaM cha pUrterAkAshanAmakaM viShNvAkhyaM paraM brahma chochuH | kaM cha khamityuktaM khaM chAkAshamityanUdyata iti na doSha iti || 5 || tashamaH khaNDaH || 10 || evamagnibhiH sambhUyoktAM parAparabrahmavidyAM nirUpyedAnIM pR^ithak.h pR^ithaguktAM parabrahmavidyAmeva nirUpayati || athetyAdinA khaNDatrayeNa || tatra pR^ithivyagnirannamAditya iti mamaitAshchatasrasta navastatraya eSha AdityepuruSho dR^ishyate sohamasmigArhapatyogniH yashcha gArhapatyogniH sa evAhamAdityepuruShosmi | evamApodishashchandramA nakShatrANItyAdikaM vyAkhyeyamiti vyAkhyAnamasat.h | brahmetyasyAnuvR^ittisambhavemamaitAstanava ityashrutakalpanAyogAt.h | anyathA upaniShado.abrahmavidyAtvApAtAt.h | nacha pR^ithivyAdInAM vAgArhapatyAditanutve kiMchinmAnam.h | asticha teShAM brahmatve samyaN^mAnamityAshayena agamenaiva tadvayAchaShye || pR^ithutvAditi || vistIrNatvAt.h | viShNuriti sarvatrAnuvartate | chApishabdAvitaretarasamuchchaye | aMgaM sharIramapradhAnaM jagadvA | AdirUpataH kAraNarUpatvAdaudau vidyamAnasvarUpatvAdvetyarthaH | AdishabdAdbhavArthetyap.h | Apashcha ApAlanAdeva | dishashcha deshanAdeva | natu tattadabhedenetyevArthaH | na vidyate svasmAdanyorAjetyananyarAjoyatastataH | chandramAshcha | pUrtihetuto vyAptihetutaH | vedanAdeva | ya eSha Aditye ya eSha chandramasi ya eSha vidyutIti vAkyatrayaM gArhapatyAderAdityAdeshchekyamatrochyata iti vyAkhyAnanirAsAya vyAchaShye || ya iti || sa eveti sheShaH | kimevamantaryAmyaikyaparatvagrahaNe | gArhapatyAdeH jIvasyAdityAdi jIvaikyamevochyata iti kiM na syAdityata Aha || jIvaikyeti || jIvaikya pakShe gArhapatyAdi jIvAnAM AdityAdi jIvAnAM chaikyapakShe | yadyuktarItyA jIvaikyamatra vivakShitaM syAttarhi ya eSha AdityaH puruSha ityAdi prathamAnirdeshaH syAt.h | natvAditya ityAdisaptamInirdeshaH | tenAdityAdistha puruShaikyalAbhepi nAdityAdyaikyaM labhyate | AdityAdi shabdAnAM cha tattanmaNDala paratvAMgIkAre vR^ithA mukhyArthatyAga iti bhAvaH | yadvA Aditye puruSha ityAdyukta brahmaNo jIvaikyapakShe | yachchoktaM pR^ithivyagnirannamAditya ApodishonakShatrANi chandramA ityAdA vuktA evAditya chandravidyuto ya eSha Aditya ityAdinottaravAkye kathyanta iti tadasati bhAvenAha || pR^ithivIti || saptamyartha ekaH prathamArthashchaika iti dvau pratIyete | tasmAnnapUrvavAkyokta evAtrokta iti bhAvaH | yadvA tarhi pR^ithivyagnirannamAditya ityAdikaM paramityayuktam.h | tatrAditya chandramovidyuchChabdAnAM shravaNAt.h | teShAM chottaravAkye jIva paratvAt.h | na chaikasminneva prakaraSha j~nApakaM vinaikakenaiva shabdenabhinnArthagrahaNaM yuktamityata Aha || pR^ithivIti || yata evaM bhinnavibhaktinirdiShyatvaM j~nApakamasti atotra prakaraNe pUrvottarAdityAdi shabdena naikaM vastUchyata ityarthaH | kiMcha vishiShyajIvaikyaM tvatpakShe pinAsti | lakShaNayA chaitanyaikyAMgIkArastvagatikAgatiriti bhAvenopasaMharati || ata iti || evaM bAdhakasbhAvAtsohamasmIti vAkyena na jIvaikyamuchyata ityarthaH | kiMcha chaitanyaikyamapi sohammIti pUrvavAkyenaiva bodhitamiti sa evAhamasmIti vyartham.h | nahi yadyenAbhinnaM tattena bhinnamiti sambhavatIti bhAvena svapakShetaM doShamuddharati || sa eveti || satyapi dharmavidurayoraikyestyeva visheShaH parasparagatAsheShAnanusandhAnarUpaH | tatra sohamasmIti gArhapatyAdyantaryAmiNaH sUryAdyantaryAmyaikyoktau dharmavidurAdisAdhAraNyashaMkAyAM tannirAsAya sa evAhamasmIti sAvadhAraNoktyoktasarvavisheSha vinirmuktamevaikyaM bodhyata ityarthaH | tarhi sa evAha masmIti sAvadhAraNaikyoktyaiva sarvavisheShavinirmuktAbheda siddheH sohamasmIti pUrvaM vyarthamityata Aha || pUrvamiti || antaryAmyabhedentaryAmiNyahamAdishabdapravR^ittiM smArayati || ahamiti || prasiddhivirodha ityata Aha || tatsambandhAditi || samAgarShAdhikaraNanyAyeneti bhAvaH | tasmAdvedagatA ahamasmyAdikAH shabdAH harAvaM taryAmirUpa eva vartante | mukhyA sambhava evAmukhyasya grAhyatvAditi bhAvaH | etena prANo brahmakamiti vidyAM pR^ithivyagnirannamAditya ityAdi vidyAM choktvottarakhaNDe.agnibhirupakosalaiShA somyate.asmidvidyA chAtmavidyAchetyuktatvena AdyAbrahmavidyAdvitIyAgnidyaiveti yuktamityapi nirastam.h | asmAdvidyetyasyAntamividyetyarthopapatteH | evaM tarhyatmavidyeti pR^ithaguktivirodhaH | antaryAmiNopyAtmatvAdityata Aha || asmachChabdodita iti || janArdana iti dvividham.h | upakosala iti tAdarthye saptamI | kiMcha pR^ithivyagnirityAdi vidyAmuktvA.apahate pApakR^ityAmityAdinA tajj~nAnAnmokShaH shrUyate | nahyagnij~nAnAnmokSha upapadyate | nanvapahatapApakR^ityatvAdInAM mukhyAnAM sAriNyasambhavepi nAsyAparapuruShAH kShIyanta ityuktaM bhR^ityavattvaM sambhavetyevetyatastadapi muktaj~nApakatayaivAnUdya vyAchaShye || nAsyeti || dvau naJNAviti nyAyasAmyena bhR^ityavAnevetyuktam.h | natu kadAchit.h abhR^ityaH saMsAriNastu kadAchidabhR^ityatvadarshanAnnaniyama iti bhAvaH | svargAdi lokitvaM saMsAriNopItyatastadapi muktaj~nApakatayA vyAchaShye || lokIti || mukhyAsambhava evAmukhyAshrayaNamiti bhAvaH || 1 || ko numA.anushiShyAd.hjabho itIhAveva nihnuta iti vAkyasya konumAnushiShyAt.h tvayi proShita ityapi nihnuta iveti vyAkyAnamasat.h | guruM prati solluNThava cha nAyogAditi bhAvena vAkyabhedamaMgIkR^ityehAveveti pAThamanusR^itya ihAve ityatra vigrahaM darshayati || i hacheti || ihApeti shAkhAntarapAThasyApyayamevArthaH | padArthamAha || iheti || vAkyArthamAha || mAnuSheti || pUrvaM bahuvachanaprayogepi atra dvivalanaprayogojAtyabhiprAyeNa nihnuta iti dvivachashravaNAt.h | bhagavantamityadhyAhAraH | vashabdArthaH eveti | tathAcha konumAnushiShyAdityasya kovAmAnuShyo vA.asurovAmAmanushiShyAt.h | na kopItyartha iti bhAvaH | tarhi konutvAnushashAsetyasya kimuttaraM jAtamityataH parishaShasiddhamarthamAha || ata iti || kete devA ityAkAMkShAyAM ime nUnamityAdikaM praAptamiti bhAvenedR^ishA anyAdR^ishA iti padArthavAha || IdR^ishA itIti || IdR^ishA ityasya paridR^ishyamAnabhUtAgnivat.h varNato jvAlAvarNA ityartha ityartha iti sheShaH | anyAdR^ishAH bhUtAgnivilakShaNA iti padArtamabhipretya vailakShaNyamevoktaM karoti | etena ime.agnayomayAparicharitA uktavanto nUnam.h | yatastvAM dR^iShTvA vepamAnA ive dR^ishAdR^ishyante | pUrvaM anyAdR^ishAH santa iti vyAkhyAnamasadityuktaM bhavati | upakarosalena svaguruMprati nishchitArthasyaiva vaktavyatvena anubhavachauryAyogAt.h | agnInAM satyakAmAduttamatvena tachChiShyamupadishyApi vepamAnatvAsambhavAchcha | tathAchoktam.h | R^iShibhyastUttamAdevA iti | pR^ithivyagnirannamAditya ityAdIni nAmA vAchakAnAM shravaNAt.h | viShNoH chandradisarvadevatAnAmavattvAt.h | yodevAnAmiti shruteH ityarthaH | yadyapi nAmAni savarANIti shruterevodAhaNaNaM yuktam.h | tathApi yuktikathanAtharmevamuktam.h | AdityashabdasyAdimattvepi madhyavAkyasthaH chandrashabdagrahaNaM pUrvottarasaMgrahAbhiprAyeNa | pR^ithivyAdinAmnAM devatAvAchakatva vivAdAbhiprAyeNedam.h | yadvA pR^ithivyAdi sarvanAmAniviShNoH evetyatra shrutimevAha || chandrAdIti || tathAcha viShNoH eva pR^ithivyAdisarvanAmAnIti pratij~nA tatra hetuH shruteH chandrAdi sarvanAmavattvAt.h | sarvanAmavattvagamAditi yojanA || khaM0-11-14 || nanvaMntara upapatterityuktanyAyenAkShisthasya viShNatvAdetasminna kiMcha na shiShyatItyuktamasaMgatvaM tasyaiva | tatashcha tadyadyapyasminsarpirveti vAkye chakShuSho.asaMgatvavachanamasaMgatamityata Aha || asaMgeti || anena ymAdevaM puruSho kShaNividyate tattasmAdasmiMshchakShuShi yadi sarpirvodakaM vAkashchitsiMchati tarhi vartmanIpratyevagachChati na chakShuH spR^ishatIti vAkyaM vyAkhyAtam.h | uktamarthaM pramANena draDhayati || yatsthAnatvAditi || anena vAmana eva chakShustha ityuktaM bhavati | imaM mAnava mAvartaM nAvartanta ityasya imaM mAnavaM manusambandhinAM AvartaM saMsAraM nArvataM ta ityartha ityasat.h | manusambandhi saMsArAprAptAvapyanyasaMsAra prasakteriti bhAvena anUdya vyAchaShye || imamiti || yatra saMsAre | atra Avatar shabdo yadi bhAve ghaJNantaH | tadA gamakatvAdvayadhikaraNo bahuvrIhiH | yadyadhikAraNe ghaJNantaH tadA ShaShThItatpuruShaH | ubhayatrApi samAsechChAndasomumAgama ityavadheyam.h | chakShustha bhagavajj~nAninaH sarvathA saMsAraprAptyabhAve pramANaM chAha || chakShasthimiti || tatashchAyaM khaNDArthaH || atha sambhUyopadeshAnantaramenaM upakolalaM gArhapatyo.anushAshasa | kimiti | pR^ithivyagnirannamAditya iti | kaM brahmetyato anuvR^ittasya brahmetyasya sarvatrAnvayaH | pR^ithutvAdinA pR^ithivyAdinAmakaM brahmetyarthaH | evaM vyAptAtmavidyAmuktvA svAntaryAmivadyAmaha || ya iti || Aditye ya eSha puruShaH pUrNaShaD.hguNo bhagavAn.h dR^ishyate divyadR^iShyayA sohamaheyatvAdahaM nAmA gArhapatyasthosmi | Adityasthasya madantaryAmiNashcha na viduradharmAvat.h abhedaH | kintu na kopi visheSha iti bhAvenAha || sa eveti || 1 || upAsakasya phalamAha || sa iti || yodhikArI etaM vyAptamantaryAmiNaM cha viShNuM vidvAn.h upAste | sa pApakR^ityAmapahate lokIbhagavallokI bhavati | ata eva sarvamAyureti | jyok.h sarvaj~naH san.h jIvati | asyopAsakasyAparapuruShAH bhR^ityAH na kShIyante | bhR^ityavAneva bhavati | bhR^ityAshAsanamevAha || upeti || yaH etamevaM vidvAnupAste | taM vayaM sarve asmiMshchAmuShmiMshcha laroke upabhuMjAmaH upajIvAma iti | evamuttarakhaNDadvayamapi vyAkhyeyam.h || 6 || ekAdasha-dvAdasha-trayodasha khaNDAH || 11 || 12 || 13 || evaM sambhUya pratyekaM chopadishyate hochuH he somyopakosalate tubhyameShAsmadvidyAMryAmi vidyAtmavyisarvagatAtmavidyAchopadiShyA | eSha tu j~neyaiva | natu tvayopAsyA | ata AchArya eva te tava gatiM gamyata iti gatirupAsyaM mArgaM gamyaM cha vakteti | AjagAmahAsyAchAryaH | tamAchAryobhyuvAda | upakosalA iti | bhagava iti ha pratishushrAvopakosalaH | he somya te mukhaM brahma vidomukhamiva suprasannaM bhAti konutvAnushashAsanuvitarke | devovAnyovetyuktamAha || bhomAmAM konumanuShyo.asurovAnushiShyAt.h | na kopi | kutaH iha chAvachehAve | iheti manuShyalokastha uchyate | aveti pAtAlasthaH | mAnuShAsurau bhagavantaM nihnata eva na vaktuM samarthau | ato devA evamAmanushAsurityarthaH | ketedevA ityata Aha || ima iti || IdR^ishAH varNataH paridR^ishyamAnAgnivat.h jvAlAvarNAH anyAdR^ishAH karishirashcharaNAdimantaH ime dhyAkShAH nUnaM nishchayena mAmanushashAsuH | vedapuruShaH spaShyaM tadupadeShyR^inAha || itIti || ityanena prakAreNe hAchArya samIpe agnIn.h svAtmopadeShyR^i
n.h abhyUda upakosalaH | agnibhiH uktamanUditavAnityarthaH | evamuktaH satyakAmo he somya te agnayolokAn.h sarvAdhArAn.h prANasarvagatAntaryAmirUpAnevAvashyaM vedyAnkilAvochan.h | te tu tvayA j~neyA eva | nopAsyAH | na vAgamyAH | ahaMtu te tava tadvakShyAmiyadupAsyaM yena pathAyat.h gamyaM cha | vakShyamANaM stauti || yatheti || evaM vidivakShyamANAparokShaj~nAnini | bravItu bhagavAnityukstasmai hovAcha || 3 || chaturdashaH khaNDaH || 14 || ya eSho kShaNyantaH puruSho dR^ishyate divyadR^iShyayaiSha AtmAvAmanAkhya iti hovAcha | etadamR^itaM svato nityamuktaM abhayaM svato bhayashUnyametadbrahma guNapUrNametasmin.h bhagavati na kimapi shliShyati | asaMgosAvityarthaH | yatsthAnatvAchchakShuShopyasaMgatvaM kiM tasyeti bhAvena chakShuSho.asaMgatvamAha || tadyadIti || yadyasmadevaM asaMgaH puruSho kShaNividyate tattasmAdasmiMshchakShuShi yadi sarpirvodakaM vAkashchitsiMchati tarhi vartmanIpratyeva gachChati | na chakShuHspR^ishatItyarthaH || 1 || evaM bhagavataH sthAna shaktimabhidhAyasvarUpashaktiM chAha || etamiti || etaM chAkShuShaM vAmanAkhyaM bhagavantaM saMyadvAma ityAchakShate vidvAMsaH | kutaH hi yasmAdetaM sarvANi vAmAni saundaryANyabhisaMyanti | pravishanti tathopAsakasya anurUpaM phalamAha || sarvANIti || eSha eva chAkShuShaH puruSho mukhyato vAmanirityuchyate | kutaH yasmAdeSha sarvANi vAmAni ramAdigatasaundaryANi nayati prApayati | pUrvavatphalamAha || sarvANIti || sarvANi svAvaragatAni || 2 || eSha eva chAkShuShaH puruSho bhAmanirityuchyate | kutaH hi yasmAdeSha sarveShu bhAti dIpyate | sarveShviti phalam.h || 3 || 4 || evaM upakoyasalopAsyaM bhagavadrUpaM nirUpyatadvidyAphalatvena samArga brahmaprAptiM chAkShuSha puruSha vettuH mahimAnaM prakAshayannirUpayati || athetyAdinA || athetyatharAntare | yaduchayadyapi asmin.h j~nAninimR^ite shavyaMshavasambandhikarmakurvantyeva tadIyAH yaduchanaiva kurvanti | tathApi te j~nAninaH sarvathA svaj~nAnaprasanna bhagavatsAmarthyAt.h | hR^idayAgraprajvalanaprakAshitadvAreNa brahmanADyAdehAdutkrAntA archiShamarchirnAmakamurdhvalokaM sambhavantyeva prApnuvantyeva | atra agnijyotiriti dvedhaivArchiShaH ityuktamanusandheyam.h | tatra kaMchana kAlaM sthitvA tena pUjitAH archiShorchirlokAdAti vAhikAkhyavAyulokaM prApyatato.aharabhimAni devatAlokaM prApnuvanti | ahnaH ApUryamANapakShaM pUrvapakShAbhimAni devatAlokaM ApUryamANapakShAdgachChanyAnShaNmAsAnudaN^.hN^etyAdityastAnmAsAnuttarANAbhimAni devatA lokaM mAsebhyaH tebhyaH saMvatsarAbhimAni lokaM saMvatsarAttaTidvaruNaprajApati prAptidvArA.a.adityamAdityAchchandramaso vaishvAnarendradhruvadvArA vidyutaM vidyunnAmnIM bhAratIM prApnuvanti | tatastasyAH puruSho bhartAmAnavomananAnmanurbhagavAMj~nAnino devayAna brahmayAnAkhya mArgAntarokteH kathamedityata Aha || eSha iti || devapatho brahmapatha ityeSha evochyate | mArgAntaraM vAvyAvartayati || eSha iti || devairadhiShThitaH panthAdevapathaH brahmaprAptihetuH brahmapathaH | eSha eva natvanyosti | evaM brahmaprAptasya punaH saMsAraprAptirasti kiM netyAha || eteneti || etena khalu mArgeNa paramaparaM vA brahmapratipadyamAnAH imaM mAnavamAvartaM mAnavAyatrAvartante samAnavAvartaH saMsAraH taM mAnavAvartaM nArvartanta ityarthaH || paMchadashaH khaNDaH || 15 || vAyuH vAvasaMvargaH prANo brahmetyaparabrahmavidyoktA | tadviShayaM vidyAntaramAha || eSha hetyAdinA || kriyAkalAparUpatvAdyaj~nasyaiSha havaiyaj~no yoyaM pavata iti kathamuktamityata Aha || yaj~neti || yaj~nAkhyatvenimittaM yaj~nAbhimAnI yaj~nepratiShThita iti | yadeSha yannidaM sarvaM punAti tasmAdeSha eva yaj~na ita yaj~nashabdanirvachanarUpaM vAkyaM vyAchaShye || yannayamiti || astu ya ityasya yan.h gachChannityarthaH | yAteH gatyarthatvaprasiddheH | j~na ityasya pAvanAkhyashuddhabhAvaH kathamartha ityato dhAtuM paThati || j~neti || dhatoriti sheShaH | dhAtoH j~nashabdaH pAvanArtho vAgamyate yata ityarthaH | tasya manashchavAk.h chavartanI ityetat.h vAN^manasayoH mArgatvamuchyata ityatastaddasharyanneva tayoranyatarAM manasAsaMskaroti brahmetyetadvayAchaShye || dakShiNa iti || vAchAhotA dhvayurudgAtAnyatarAmityetadvayAchaShye || maunena pUjakatvAdityarthaH | yadantarAtanmadhye | nanu vAyupAdamupakramya yaj~napAdasya lopakatvakathanamasaMgatamityata Aha || vAgiti || pratimApAda lopedevatApAdalopopachAra iti bhAvaH | atha yatropAkR^ita ityAdeH tAtparyamAha || dhyAyanniti || dhyAyanneva hariMchetyanena asyAvidyAyAH shAstra dR^iShyayA bhagavatparatvamuktaM bhavati || khaM0-16 || yoyaM pavatemukhyavAyureSha yaj~noyaj~nanAmako yaj~nAbhimAnI yaj~nesthitaH | havA iti shrutyAdi prasiddhiM darshayati | vAyau yaj~nashabdaM nirvakatuM vAyusvabhAvaM nirUpayati || eSha iti || eSha vAyuryan.h gachChannidaM yogyaM sarvaM punAtishuddhaM karoti | kiMtata ityata Aha || yaditi || yadyasmAt.h eShaH yandiM sarvaM punAti tasmAdeSha eva yaj~noyaj~nAkhyomukhyataH yaj~namUrteH vAyoH pAdAvasthiti sthAnamAha || tasyeti || tasya vAyoH vartanIvartate gachChatyAbhyAmiti vartanIpAdau manashcha vAkchaR^itvijAM manovAk.h saMsthau | tatra dakShiNo manastho vAmovAk.h saMstha iti j~neyam.h || 1 || tayoH pUjakAnAha || tayoriti || tayoH pAdayoH madhye.anyatarAM vartanindadakShiNaM pAdaM brahmAbrahmAkhya R^itvik.h manasAmanovyApareNa maunenaiva saMskaroti pUjayati | saMskara iti pAThe pUjaka ityarthaH | ho tAdhvaryuH udgAtA cheti trayonyatarAM vartaniM vAmapAdaM vAchAmantrochchAraNenaiva saMskurvanti | brahmaNaH kadAmaunaM tadbhaMgecha kimityata Aha || sa iti || evaM maunena vAyupUjakatvAt.h sa brahmA yatra yadAprataranuvAke shastre upAkR^ite upakrAnte paridhAnIyAyAH karmasamApikAyA R^icho japAditi yAvat.h | purApUrvaM vyapavadati vAchamutsR^ijet.h || 2 || hotrAdyAstu anyatarAmeva vartaniM vAchA saMskuvarnti | tadAnyatarAvartaniH dakShiNaH pAdo hIyate | yaj~napAdasya luptatvAt.h | yaj~napAdahAnyA bhavamanarthaM sadR^iShyAntamAha || sa iti || saH vakShyamaraNo dR^iShyAnto yathA ekapAtpuruSho vrajan.h riShyati yathA vaikena chakreNa vartamAnorathoriShyati | evamasya yajamAnasya yaj~noriShyati nashyati | yaj~naM riShyantamanuyajamAnopiriShyati | yaj~nanAshepi yajamAnasya adhyakShatvAt.h kathametadityata Aha || sa iti || 3 || yasmAdevaM brahmaNo mauna parityAge.anarthotha tasmAdyatra yadA prAtaranuvAke upAkR^ite paridhAnIyAyAH pUrvaM brahmana vyapavadati | tadobhe eva vartanIsaMskuvarnti R^itvijaH | evaM cha na hIyatenyatarA || 4 || kiMtata ityataH sadR^iShyAntaM tato bhavaM puruShArthamAha || sa yatheti || vyAkhyAtaprAyam.h || 5 || ShoDashaH khaNDaH || 16 || atra pramAdAt.h brahmadi R^itvijAM maunAdiniyamabhaMge prAyashchittaM vyAhR^itihomarUpaM vyAhR^iti mahimAkhighAna puraHsaramAha || prajApatirityAdinA || apratipattivipratipattinirAsAyAgniM pR^ithivyAvAyumantarikShAdAdityaM diva iti vAkyaM pramANenaiva vyAchaShye || agniriti || sUryashchetyetrayaH | pradhAnavAyugrahaNeva vAyoH yajUMShItyuktamanupapannamiti bhAvaH | agneH R^icha ityAdivAkyaM vyAchaShye || agneriti || bhUrityR^igbhya ityAdi vyAchaShye || varAheti || teShAM rasA ityanuvartate | tadyadR^ikta ityAdiparvasheSha tAtparyamAha || vyAhR^itibhiriti || tato vyAhR^itInAM bhagavannAmatvAt.h | udak.h pravaNo yaj~na ityatra yaj~nasyodIchIdikpravaNatvamuchyata iti pratItinirAsAya tadanUdya vyAchaShye || udagiti || prAvaNyasya chetanadharmatvena yaj~nasya tadapi kathamityata Aha || Urdhveti || yato yata Avartate tattadgachChatItyetadvayAhati parihArAya vR^ittau gamanecha nimittaM darshayan.h vyAchaShye || yaj~nasyeti || sthAnAt.h yaj~nakaraNena prAptuM prasaktAditi sheShaH | brahmaivaikartvikkurUnashvAbhirakShatItyetatkurUnityasya deshavisheShaparatva pratItiM nivArayan.h saMgatatvena vyAchaShye || taditi || tattasmAdevaM vidobrahmaNa evAvR^ittasthAna prApaNasathartvAdityarthaH | eka eva brahmAkhyartvik.h karturekatvAdbahuvachanaM kathamityata uktaM yajamAnAdIniti | vAkyasheShatathA shravaNAditi bhAvaH | yoddhumArUDhA ashvAva DavAyathAbhirakShatItyasat.h | bahva shrutakalpanApatteH | evaM sati rakShatItyanantaramevAsya vaktavyatvAchcha | ato brahmaNa evedaM visheShaNamiti bhAvena tadanUdya vyAchaShye || ashveti || bAdhakavashAdrUDhityAga iti bhAvaH | Ashuj~nAnI khaDiti yaj~nabhaMgAnusandhAnavAnityarthaH | tadevopapAdayannashvetyasya j~nAnitvArthatve dAtuM paThati || veti || vAteH gatigandhanArthatvepi j~nAnIti kataM vyAkhyAnamityata Aha || gatishabdashcheti || tatApyAshuvAti gachChati avagachChatItyashuveti syAnnatveshveti | dIrghokArayorlopavidhAyakAbhAvAdityata Aha || dIrgheti || Adipadena svarAdigrahaNam.h || khaM0-17 || prajApatiH bhagavAn.h lokAnpR^ithivyantarikShadyusaMj~nakAM stadabhimAni devAnabhyatapat.h AlochitavAn.h | ima eva rasAH kiMtatonya iti saMshaya mAhAryavichAritavAnityarthaH | ima eva rasA iti prApteteShAM lokAnAM tapyamAnAnAmAlochyamAnAnAM sakAshAt.h | rasAnvarAn.h prAbR^ihat.h | udbabarha | niShkR^iShyaj~nAtavAniti yAvat.h | kasmAllokAtkaM rasatvena nishchitavAnityata Aha || agnimiti || pR^ithivyAH dharAdevyAH agniMrasaM prAbR^ihadityAdi sambandhaH | vAyaM nAsikyam.h || 1 || tataH sa prajApatiretAstisro devatAH pUrvavadabhyatapat.h | tatrApyetA eva rasA iti prAptetAsAM tapyamAnAnAM sakAshAt.h rasAn.h prabR^ihat.h | tadavAha || agneriti || agneH R^ichoR^igvedAbhimAninaM brahmaNam.h | vAyoH nAdikyAt.h | yajUMShi yajurvedAtmakaM haram.h | AdityAtsAmAni sAmavedAbhimAninaM vAyuM rasaM prAbR^ihaditi sambandhaH || 2 || tataH saprajApatiretAM trayIvidyAM vedAbhimAni devatAH pUrvavadabhyatapat.h | tasyA ityAdipUrvavat.h | R^igbhyastadabhimAni brahmaNo bhUriti nAmakaM varAhaM yajurbhyastadAtmakAddharAt.h bhuva iti nAmakaM nR^isiMha sAmabhyastadAtmakAdvayoH svariti nAmakaM kapilaM rasaM prAbR^ihat.h | nityaj~nAnasyApyevamabhitapanaM krIDayeti prAgevoktam.h || 3 || yadarthametaduktaM tadAha || taditi || tattasmAt.h yat.h yadi R^ikto R^iN^.hnamittaM riShyedyaj~naH kShataM prApnuyAt.h | tadA brahmAbhUriti nAmakaM vArAhamuddishyabhUH svAheti mantreNa gArhapatyejuhuyAt.h | sA tatra prAyashchittiH | tattadA R^ichAM tadabhimAni chaturmukhasya sakAshAt.h rasena | korthaH | R^ichAM sakAshAt.h vIryeNa balavatA varAheNa tatprasAdena yaj~nAsya rchAMviriShyiM R^iN^.hinamittaM kShataM saMdadhAti brahmA | evamuttaravAkyorapi yojanA || 4 || athetyarthAntaram.h | yajuShAM vIryeNanR^isiMha prasAdena sAmanAM vIryeNa kapilaprasAdena || 5 || 6 || yaj~nasya viriShyisandhAnameva sadR^iShyAntamAha || tadyatheti || tat.h nidarshanaM yathA | lavaNaShana kShAreNa TaMkaNAdinA | suvarNamashakyasandhAnaM saMdadhyAtsvarNakAraH | yathA chAshakya sandhAnaM rajataM suvarNena saMdadhyAt.h || 7 || evameShAM lokAnAM pR^ithivyAdInAmAsAM devatAnAmagnyAdInAmasyAH trayIvidyAyAH brahmAdInAmiti yAvat.h | sakAshAdvIryeNa shreShThena bhUrAdinAmakena bhagavatAtatprasAdena yaj~nasyaviriShyiM saMdadAti brahmA | brahmaNaH sAmarthyamAha || bheShajeti || yatra yaj~ne evaM vidbrahmA bhavatyeSha yaj~nobheShajenachikitsakena kR^ito havai || 8 || yatra yaj~ne evaM vidbrahmA bhavatyeSha yaj~naH udak.h pravaNaH UrdhvalokAnusArI havai | evaMvido brahmaNa uktasAmarthyasattve gAthAM pramANayati || evaM vidamiti || evaM vidaM brahmANamanvanusR^ityaiShA vakShyamANAgAthA pravartate | tAmevapaThati || yata iti || yaj~nasya duriShyayAyato yataH sthAnAt.h | yaj~nakaraNena prAptuM prasaktAdArvartate | tattatsthAnamevaMvidA brahmaNAgachChati mAnavobhagavadbhakto yajamAnaH | tattasmAdashvA ashuj~nAnI brahmaika eva rtvik.h kurUn.h kartR^In.h yajamAnAdInabhirakShati | tAM gAthAM vedapuruSho vivR^iNoti || evaMviditi || upasaMharati || tasmAditi || 17 || 
iti shrImadAnandatIrthabhagavatpAdAchArya virachitasya chChandogopaniShadbhAShyasya TIkAyAM shrImadvedavyAsatIrtha pUjyapAdashiShyavedeshabhikShuvirachitAyAM padArthakaumudyAM chaturtho.adhyAyaH | 4 |
devottamAya prANAya paMcharUpAyaviShNave |
vaishvAnarAya devAya namo bhagavate sadA || 
evaM parAparabrahmavidyAH pUrvAdhyAye nirUpitAH atra punastadviShayameva vidyAntaraM nirUpayiShyanmumukShoH aparabrahmavAyuprasAdasya sarvathApekShitatvAdAdau tadviShayAM vidyAmAha || yo havA ityAdikhaNDadvayena || yo havai ityAdi vAkye prANasya tadvattushchoktaM jyeShThatvAdikaM kimapekShayeti na j~nAyata ityatastatpramANenaiva vyAchaShye || ya iti || shreShThaM guNataH jyeShThaM vayasAnirdhAraNe ShaShThayau | yogyatayA svasamAnAnAM j~nAnottarashubhAnanuShThAnAdinA hrasitAnanandAnAM vettuH manuShyatva vivakShayAM idam.h | devatvavivakShAyAmindra kAmAdivatkiMchitsAmyaM bodhyam.h | anena shrutau svanAmiti vakShyamANamatra sambadhyata ityuktaM bhavati | yo havai siShThaM vedeti vAkyaM vettuH vasiShThatvapratItinirAsAya vyAchaShye || samIpa iti || vasiShTha ityArtho vasatAM shreShTha iti | dUrevasatAM shraiShThayaM na shobhAvahamiti samIpa ityuktam.h | yo havai pratiShThAM vedeti vAkyamekasyaiva yugapadviruddhaM lokadvaya avasthAnaM kathamuchyate ityato vyAchaShye || eketi || idaM viparItaM phalaM ityAshaMkAnirAsAya visheShavAchItushabdaH | tameva vyanakti || ichChata iti || yathechChAyAmapIShyasthAne.asmAkaM sthitiH na bhavati na tathAtasyetyarthaH | yo havai sampadaM vedeti vAkyaM vyAchaShye || sampadvetturiti || yo havA AyatanaM vedeti vAkyoktaM svakIyAshrayatvaM phalamupalakShaNamiti bhAvenAha || gR^ihaMcheti || gR^ihamiShyaM prAsAdAdi chashabdAchChatyuktasamuchchayaH | prAgukto jyeShThaH shreShTho vAyushchedavAntaraH kataM j~nAnAnmokSha ityata Aha || jyeShThaH shreShTha iti || mahAnvAyureveti sambandhaH | yadahaM vasiShThAsmitvaM tadvasiShThosItyArabhyAyatanamasItyantavAkyatAttaparyamAha || vasiShThashcheti || chashabdaH pratiShThAsamuchchayArthaH | vAyure mukhyata iti sheShaH | tarhi vAgvAva vasiShThaH chakShurvAva pratiShThA ityAdi virodha ityatastadabhiprAyamAha || tasyeti || tasya prasAdAdityasya parAmashArtha evaM shabdaH | tataH upachArataH | etena vAgAdishabdA jaDendriyaparA iti vyAkhyAnamapAstam.h | teShAM kalahAnupapatteH | ato havai nAmapratyakShamityetat.h | pratyakShaM pratyakShaviShayaH ityanyathApratItinirAsAya sa pramANakaM vyAchaShye || sarveti || kiM rAjAdivadbahiShTharUpeNa netyAha || indriyastha iti || pR^ithak.h sarvendriyasthaH | tarhi pR^ithak.h sthitaH tadvayApArakaraNe.asamarthaH kiM netyAha || pR^ithakcheti || tarhi kasmAdindriyastha ityata uktam.h || svayameveti || svechChAnusAreNaivendriyastha iti sambandhaH | tushabdo bhagavadichChAnusAritAvisheShaj~nApanArthaH | nanu vAyuH kimanyAdhiShThitendriyasthaH uta tadanadhiShThitendriyasthovA | nAdyaH | prANa vaiyarthyAt.h | na dvitIyaH | devantaravaiyarthyApAtAdityataH prathamapakShamabhyupetyaprANasyeta vyApAravyatirekepi kartR^itvamAha || ShaNmAsAditi || 