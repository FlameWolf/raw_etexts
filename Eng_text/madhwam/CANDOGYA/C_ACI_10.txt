tAni trINyakSharANyabhyatapat.h | kimatrasArabhUtamityapashyat.h | tebhyobhitaptebhya oMkAraH akArokAramakArAtmakaH samprAsravat.h | vyakto.abhavat.h | akArobhUH sAratvenokArobhuvaH sAratvena makAraH svaH sAratvena parabrahmaNAj~nAta iti yAvat.h | evamoMkArasyoktaM sarvasAratvaM kuta ityatastadupapAdayati || tadyatheti || tat.h nidarshanaM yathA shaMkunAsarvANi parNAni santR^iNNAni protAni | evamoMkAreNa praNavena sarvAvAk.h santR^iNNA protA praNavavyAkhyAnarUpAH sarvAvAcha iti yAvat.h | tathAcha sarva vAgvyAkhyeyatvAtsAratvamiti bhAvaH | sArAtharkatvAchcha sAratvamiti bhAvenoMkArArthamAha || OMkAra eveti || yatsarvaM pUrNaM pUrNatvAchIti yAvat.h | sa idaM pUrvaprastutamoMkarAra eva | athavedamityasya sarvashabdenAnvayaH | tadarthasyApi sarvavAgarthatvenA prastutatvAt.h | ato na liMgavyatyaya doShaH | yadvA svarUpatdhakatvAchchoMkArasya sAratvamityAha || oMkAra eveti || idaM tadyatheti prastutaM yatsarvaM svarUpatodhikaM sa OMkAra evetyarthaH | dviruktiruktAvadhAraNArthA || 2 || trayoviMshaH khaNDaH || 13 || pUrvaM svargamokShaphalakasAmanAmaka bhagavaduparastiruktA | sAmprataM vighnaparihAradvArApR^ithivyAdiprAptimokShahetubhUtasAmaikadeshapratipAdyavasvAdiniShTha bhagavadupAstiM shiShyagurvAkShepasamAdhAnarUpAkhyAyikayAha || brahmavAdina ityAdinA || atra prasiddhavasvAdInAmeva agnivAyvAdiparalokadvArAdimantrapratipAdyAnAM prAtaH savanaM prayachChati | mAdhyandina savanaM prayachChanti | tR^itIya savanaM prayachChatItyAdinA prAtaH savanAdikartavyasampAdakatvamevochyata ityanyathApratIti parihArAyakhaNDatAtparyaM pramANenaivAha || vasurudretyAdinA || AditeyeShu AdityeShu vishveShu deveShu bhavativa svAdishabdAnAM pravR^ittinimij~nattasvAtanteNamukhyatvaM vaktuM Ishvara ityuktam.h | prasiddhavasvAdau cha tachChabdavR^ittiravyaktAdhikaraNanyAyeneti sUchayituM teShu sthitamityuktam.h | mantrANAM bhagavatparatvamupapAdayituM prabhumityuktam.h | harirevaitaimantraiH prArthitovighnaparihArAdIShyadAne samarthonetara iti bhAvaH | divamamantarikShaM bhuvaM cha | anena prAtaH savanaM samprayachChantItyAdau prAtaH savanAdikartavyasampAdakatvameva nochyate | kintu vasvAdayaH svasvAmikaM prAtaH savanAdikaM tatkAlekartavyaM nivirghnaM sAmpAdya svasvAmikapR^ithivyAdikamapi prayachChantIti vivakShitam.h | rAjyAyavirAjyAyasvArAjyAyeti mantreShu pR^ithivyAdilokaprApteH prAthitatvAt.h | prArthitAdAne cha teShAmaprekShAvattvaprApterityuktaM bhavati | nAsyAbrahmavidyAyAH pR^ithivyAdilokaprAptireva phalaM api tu mokShopIti pUrvavadvayavasthayAha || tvaj~na iti || tushabdasya pUrveNottareNa cha sambandhaH | brahmaparokShaj~nAnIsanyajamAnodivaM prApnuyAdaparokShaj~nAnI san.h yajamAnomokShaM tatratyaM sukhavisheShaM prApnuyAditi | tathAcha vasvAdisthitaharyanusandhAnena yajamAnoyaj~nAdikArI anyathA yajamAnasya haryanusandhAnAbhAve varolokobhUrAdimarokShashcha | nanu rAjyAyetyAdau pR^ithivyAdilokaprAptiH prAthirtetyayuktam.h | tadvAchakapadAbhAvAdityatorAjyAdipadamevatadvAchakamiti pramANenAha || rAjAnaM pR^ithivIloka iti || nanvevaM j~nomokShamityayuktam.h | mokShilokavAchakavaikuNThAdipadAbhAvAdityataH pR^ithivyAdInAmeva katipayamokShilokatvamapItyAha || eteShviti || eteShu pR^ithivyAdiShu lokeShu mokShomuktAnAM sukhaM bhogavisheShaH pramodaMta iti vakShyamANatvAt.h | visheShiNAmAtmatvamAtropAsanayogyAnAm.h | Atmetyeva paraM devamupAsya harimavyayam.h | kechidatraiva muchyante notkrAmantikadAchana | atraiva cha sthitisteShAmityAdeH | nanu yAvachChvetaM na gachChati | yogItAvannamuktaH syAdityukteH | kathameteShu mokSha ityata uktaM vishadamAha || shvetadvIpamiti || tatheti pramANeprakR^itasamuchchayaH | tatastenaviShNunA | ta nAdharAdigatatvepi nirduHkhatvaM nAsmadAdisAdhAraNamityAha || bhagavato vasvAdidevatAnAmitve shrutimapyAha || yodevAnAmiti || chashabdaH pUrvoktapramANasamuchchAyakaH | bhagavata eva mukhyata iti sheShaH | nanu mumukShubhiH bhavatu bhagavAn.h prAthyaro na tu svargArthibhiH vasvAdiprArthanayApi tatsiddherityatastatra pramANamAha || traividyA iti || traividyAnAma ye pratikamarbhagavadanusandhAnarahitAH avasAnesvakR^itamuttamabuddhayAbhagavatyaparyanti te | pUrvapramANasamuchchayArthAshchashabdaH | prArthyaeveti sambandhaH | svargAthibhirapIti sheShaH | nanu yadi svargAthirbhirapi bhagavAn.h prArthyastarhi teShAmantavatphalaM nasyAdityatastatrakAraNamAha || bhagavatsvarUpasyeti || samyak.h bhagavatsvarUpAparij~nAnAdaM tava tphalaM bhavatItyatra pramANamAha || natumAmiti || rAgAdaM tavatphalamityatrApa pramANamAha || gatAgatamiti || nanu samyagaparij~nAnAdityuktaM samyak.h j~nAnaM kIdR^ishaM yadabhAvAdaM tavatphalavattvaM traividyAnAmityAshaMkAyAM viShNuvaiShNavadveShAbhAvetaratamyaj~nAnapuraHsaraM viShNusarvottamatvaj~nAnameva samyagj~nanam.h | idaM chAvashyaM shreyorthinAsampAdyamityashayenAnyathAnarthAnAha || sarvottamatvasyeti || aj~nAnAt.h nAstitAj~nAnAt.h | evamuttaratrApi | tama ityasya vivaraNamanutthAnamiti | nanu brahmAdidveShebhavatutamaH teShAM kAdAchitkaparAdhekR^itetadapUjAyAM tAnuddishyasamyagagnihotrAdyanuShThAnepi kiM tama eva phalamityAshaMkAyAM prasaMgAttatrApyanarthAntaramAha || aparAthakR^iterityAdinA || niramevagachChati na tamaH | nanu viShNuvaiShNavadveShashUnyaM tAratamyaj~nAnapuraHsaraM viShNusavottamatvaj~nAnameva samyag.h j~nAnaM tadevashreyaH sAdhanaM chet.h tarhi parokShatAdR^ishaj~nAnavatAM asmadAdInAM itarapuruShArthavat.h kuto na mokSha ityAshaMkAyAmetAvanmAtraM na mokShasAdhanamityAha || aparokShadR^isheriti || anena pashyematvArAjyAyetyAdyupapAditam.h | nanu purvapUrvoktadoShaviruddhaharisarvottamatvaj~nAnAdiguNavatAM pashchAduktadveShAdayodoShAH kAdAchitkAshchetkiM svakAryakaraNe shaktAH netyAha || pUrvapUrvaguNairiti || pUrvapUrvaguNaiH pUrvapUrvoktadoShaviruddhaguNaiH harisarvottamatvaj~nAnAdibhiH sahitAH uttarottarAH pashchAduktAH dveShAdayodoShAH kAdAchitkA iti sheShaH | svakAryasAdhanena shaktAH | nanvidamayuktam.h | harisarvottamatvaj~nAna tatsneha brahmAdisneha tAramyaj~nAnarUpaguNavatAmapi kAdAchitkAbrahmAdyaparAdhAdayodonakarakAdikAryakaraNeshaktA eva pramibatA ityata uktasyApavAdamAha || sthAnadvayeti || harisarvottamatvAj~nAnaM taddveShashchetyekaM sthAnam.h | brahmAdidveShastattAratamyAparij~nAnaM chetyaparaM sthAnam.h | athavA harisarvottamatvAj~nAnaM brahmAditAramyAj~nAnaM cha mithyAj~nAnatvena kroDIkR^itamekaM sthAnam.h | tadubhayadveShashchadveShatvenaikIkR^itamaparaM sthAnam.h | tathAchaitatsthAnadvayottare tatpashchAduktAH kAdAchitkabrahmAdyaparAdAdayodoShAH | pUrvoguNavatAmapi svakAryakaraNeshaktAH | atrodAharaNamAha || mokSha iti || harisarvottamatvaj~nAnAdisamyakkarmAnuShThAnAMtaguNavatAmapi jij~nAsUnAmaparokShAdR^isheraunyAkhyadoShaH svakAryamokShAbhAvasampAdakoyathetyarthaH | nanUktaj~nAnavatAmaparokShaj~nAnaM kathaM na bhavatItyapekShayAmAha || viruddharAgiNAmiti || tarhi kadAbhavedityata Aha || yAvaditi || rAgavinAshaH niShiddharAgavinAshaH | viraktaH aniShiddhaihikAmuShmikaviShayAbhilAShAshUnyaH | anena rAgAdantat.h phalamityetadupapAditaM bhavati | apramattashchetyuktamapramAdamAha || avismR^itirityAdinA || dvitIyaM sadeti padaM sarvatra sambadhyate | udyogAt.h | shravaNAt.h | vichAratash.hchashAstrAbhyAsa iti sambandhaH | shAstrAbhyososakR^idAvartanamityarthaH | nanu shAstraM nAma kiM yasyAbhyAsaH kAyar ityata Aha || shAstramiti || chovadhAraNe | shAstraM tu paJNchavedA eveti sambandhaH | tushabdomokShopayogitvaM visheShamAha || avadhAraNe na pAshupatAdivyAvR^ittiH | nanu R^igAdayashchatvArovedAH prasiddhAH | paJNchamovedonAmaka ityapekShAyAmAha || bhAratamiti || shaivabrAhmapurANavyudAsAya bhagavatamityuktam.h | bhagavadviShayamityarthaH | tathAcha bhAgavatAdivaiShNavapurANameva paJNchameva paJNchamavedakoTiniShThamiti bhAvaH | apajahiparighamiti mantratrayoktAH parighAH pApavisheShA iti pratItiM vArayan.h tattAtparyamAha || triloketi || trilokaprAptipratibandhakIbhUtAH prasiddhArgalatulyA ityarthaH | nanvidAnImasmadAnInAM pR^ithivIM prAptAnAM pratibandhaghAdarshanAtkathaM trayaH santItyuktam.h nacha maraNAnantaramupalabhyanta iti vAchyam.h | sarveShAmapi bhUtAnAmevaM prArthanAbhAvepi lokatrayAnyatamaprApteH siddhatvena parighA.apanayanasyAprArthyatvAdityata Aha || mR^ita iti || tathAcha lokaprApteH siddhatvepi tadgatasukhabhogAyaparighA.apanayanaM prArthyameveti bhAvaH | eSha havaiyaj~nasyamAtrAM veda ya evaM vedetyatra yaj~nasya mAtrAM yAj~nAtmyaM vedetyanyathApratItinirAsAya tatpadaM pramANena vyAchaShye || yastratIti || tushabdovadhAraNe | harirevayaj~namAtrA nayaj~nayAthAtmyamiti | anena yaj~naM mAtinirmAtIti yaj~namA yajamAnastaM trAtIti yaj~namAtrAharirityuktaM bhavati | veda ya evaM vedetyaMshaM vyAchaShye || tamevamiti || yo bhakto evaM pUrvoktaprakAreNa vetti sa eva taM vettIti sambandhaH | tajj~nAnaM na mukhyaprayojanamityatastatsAdhyaM shrutyabhipretaM prayojanamAha || yAtIti || muktiMcheti sambandhaH | evashabdaH sa ityanenAnveti | evaM cha ya evamuktarItyAveda eSha vai eSha eva yaj~nasya mAtrAM bhagavantaM veda | tatashchatatprAsAdAdaj~nashchetsvargaM j~nashchenmuktiM yAtItyetadvAkyaM yAkhyAtaM bhavati || khaM024 || tatashchAyaM khaNDArthaH || brahmavAdinaH parabrahmavAdinaH shiShyA vadanti | gurUnpratIti sheShaH | kiM yat.h yadi prAtaH savanaM vasUnAM vasusvAmikaM ato bhUrlokopi vasUnAmeva | prAtaH savanAdhipatInAmeva bhUlokAdhipatitvAt.h | mAdhvandinaM savanaM rudrANAmatontarikShalokopi rudrANAmeva | mAdhyandina savanAdhipatInAmevAntarikShalokAdhipatitvAt.h | tR^itIya savanamAdityanAM vishveShAM devAnAM chAtaH svargalokopi teShAmeva | tR^itIyasavanAdhipatInAmeva svargalokapatitvAt.h | tarhi kvaya yajamAnasya j~nasyAj~nasya vA lokoyadarthamayaM yajate bhUlokAdInAmanyAkrAntatvAt.h | nachA j~nasya lokAntarAbhAvepi j~nAninonya eva loko bhaviShyatIti vAchyam.h | sachchidAdichaturguNopAsakamanuShyottamAdInAmanyalokasambhavepi AtmatvamAtropAsakAnAM muktAnAmeShveva lokoShu sthityavashyaM bhAvAt.h | nachaivaM yAvachChvetaM na gachChatItyAdi virodhaH | sakR^ichChvetadvapagamanAbhyupagamAditi bhAvaH | iti vadantItyanvayaH | tatra gurubhiruktaM samAdhAnaprakAramAha || saya iti || yaH puruShaH tadvakShyamANa lokaprAptiprakAraM na vidyAt.h sakathaM kuryAt.h | yaj~nAdikamiti sheShaH | yato vakShyamANalokaprAptiprakArAj~nAnej~nAdikartR^itvamevAnupapannamathakasmAdvidvAn.h kuryAt.h || 1 || kiM kartavyamityata Aha || pureti || sa yajamAnaH prAtaranuvAkasya shastrasyopAkaraNashadupakramAtpurA gArhapatyasya jaghanena pashchimadesha iti yAvat.h | udaN^mukhaH upavishyavAsavaM vasugata bhagavaddevatAkaM sAmAbhigAyati || gAnamantramAha || loketi || he vasvantargata bhagavan.h tvaM lokadvAraM bhUlokaprAptidvAraM apAvArNU apAvR^iNu apagatAvaraNaM kuru | tena dvAreNa vayaM tvAM pashyemakimarthaM rAjyAyeti sambandhaH | kaM pastvAdhikyArthaH | humityAdirmantrabIjAkSharaM Adhikyena pR^ithivIlokerAjanAyetyarthaH | iti sAmAbhigAyatItyanvayaH | athoktasAmagAnAnantaram.h | juhoti juhuyAt.h | homamantramAha || nama iti || lokakShitelokanivAsine | kShinivAsagatyoriti dhAtuH | tadevanirdeshenAha || pR^ithivIkShita iti || agnaye vasusthitAyAdanAdagninAmakAya bhagavate namo.astu | me mahyam.h | yajamAnAya lokaM yajamAnaprAptiyogyaM lokaM vindaprApaya | kosau yajamAnaprAptiyogyoloka ityata Aha || eSha iti || eSha vaibhUlokarUpo vai yajamAnasya lokeH | kutaH | atra bhUlokaM prati | yajamAnohamAyuShaH parastAnmaraNAnantarametAsmi atastaM lokaM vindetyarthaH | atra yajamAnoyadyaparokShaj~nAnItahi charama dehatyAgarUpamaraNAnantaraM yadyaj~naH tarhi prasiddhamaraNAnantaramiti vivekaH | svAhetyagnaujuhoti | tadanantaraM heva svantargatabhagavan.h prArthanAdinAprasannastvaM parighaM bhUlokabhogavisheShaprAptipratibandhakIbhUtaM sanAtanaM prasiddhArgalasahitaM yadastitadapajahi apanayetyuktvottiShThati uttiShThet.h | evaM kR^ite kiM syAdityata Aha || tasmA iti || tasmai evaM prAtaranuvAkat.h purA yajamAnAya vasavaH vasunAmakAH vasusthAH bhagavadrUpavisheShAH prasannAH santaH prAtaH savanaM tatkAlakartavyaM samprayachChanti nirvighnena sampAyantItyarthaH | tatashcha bhUlokaM tadgata bhogavisheShaM cha samprayachChantItyarthaH | evamuttaratrApi yojanAdraShyavyA | AgnIdhrIyasya dakShiNAgneH raudraM rudrastharudranAmaka bhagavaddevatAkam.h | virAjyAya antarikShevisheSheNarAjanAya vAyaverudrAntargatAya j~nAnAdAyuShTvAdvAyanAmakAya parighamantarikShaloka pratimandhakIbhUtaM yatprasiddhArgalatulyamastitanmAdhyandina savanaM prayachChanti | tatashchAntarikShaM tadgatabhogavisheShaM cha samprayachChantIti bhAvaH | AdityaM AdityAntargatAdityanAmaka bhagavaddevatAkaM vaishvadevaM vishvedevagata bhagavaddevatAkam.h | svArAjyAya svargaloke Adhikyena rAjanAya | athAdityasAmagAnAnantaraM vaishvadevaM sAmAbhigAyet.h | sAbhrAjyAya svargaloka eva samyagrAjanAya | tR^itIyasavanaM prayachChanti tatashchasvargalokaM tadgatabhogavisheShaM cha samprayachChantIti bhAvaH | evaM j~nAninaH phalamAha || eSha iti || yo viShNubhaktaH evamuktarItyAveda eShavai eSha eva yaj~nasyamAtrAM yaj~naMmAtinirmAtIti yaj~nametiyajamAna uchyate | tantrAtIti yaj~nAmAtrAbhagavAn.h taM veda tatashcha tatprasAdAdaj~nash.hchetsvArgaM j~nashchenmuktiM yAtIti bhAvaH | dviruktiradhyAyArthAvadhAraNArthA || 
iti shrImadAnandatIrtha bhagavatpAdAchArya virachita shrImachChandadogopaniShadbhAShyasya TIkAyAM shrImadvedavyAsatIrthapUjyapAdashiShyavedeshabhikShuvirachitAyAM padArthakaumudyAM dvitIyAdhyAyaH samAptaH || 2 || 
shrImaddhanumadbhImamadhvAntargatarAmakR^iShNavedavyAsAtmakalakShmIhayagrIvAyanamaH || sUryAdisthaM hariM nAnArUpaM vasvAdisevitam.h | sUryAdipAlitadvAraM vande.adhyAtmAdhidaivagam.h || 1 || pUrvAdhyAyAntevasurudrAdityAnAM prAtaH savanAdyAdhipatyamastItyuktam.h | tachchataiH na svamahimnAprAptamiti vaktuM tadupAsyasya AdityAntargatasya bhagavato mahimAnaM nirUpayatvasminnadhyAye || asau vA AdityodevamadhvityAdinA || kAvyavadAdityasya prasiddhamadhusAmyamevAtrochyata iti vyAkhyAnanirAsAya brahmavidyAtvaM sampAdayan.h khaNDapaJNchakaM pramANenaiva vyAchaShye || ya AdityagataityAdinA|| sa eva natvanya ityarthaH | anena shrautovaishabdovyAkhyAtaH | kena nimittena bhagavAn.h madhunAmetyata Aha || madadhiriti || madodhIyate.asminniti madadhiH | madAshraya iti yAvat.h | sa evamadhviti prokta ityarthaH | nirvachanatvAddashabdasya lopa ikArasyokAra iti bhAvaH | madashabnadasya mattatAthartvapratItivAraNAyavivakShitArthamAha || mada iti || evaM saMkShepatomadhushabdaM niruchya tadvishadayituM madapadenakathaM sukhaM labdhamityatastAvadakSharArthakathanapuraHsaraM taddarshayati || aitIti ||madashabdAntargatena a ityanenetyarthaH || j~nAnatatiriti || mAN^mAna iti dhAtoH mashabdasya j~nAnavAchitvAt.h | tanuvistAra iti dhAtoshchatakArasya tativAchitvAdityarthaH | nanvevaM Adhikyena j~nAnasya tatirityartholabdhaH | nacha sukhaM tAdR^ishamityata Aha || tadvatteti || nAtra j~nAnasya tatiriti vivakShitam.h | apitu j~nAnena tatiH pUrNatvamiti | tathAcha j~nAnavattvaM labdham.h | tadapi viShayatvenaiva vivakShitamiti bhAvaH | nanvathApIdamatyuktaM sarvepsitAdAdhikyena bhramAdisAdhAraNaparokShaj~nAnamAtraviShayasya sukhatvAsambhavAtsAkShibhAsya tvAttasyetyata Aha || teneti || j~nAnashabdenetyarthaH | anubhavaH sAkShI | kechittu j~nAnavattvameva vishadamAha || teneti || tena j~nAnatatishabdasya j~nAnavattvArtharthakatvena anubhavo.anubhavaviShayaH | j~nAnatatishabdArtha Irita ityartha ityAhuH | akSharArthamuktvApadArthamAha || adhika iti || adhikaH | Adhikyena sarvasmAdIpsitAditiyogyatayAsambadhyate | soyaM mada iti proktaH | sukhamevahitathAvidhamiti sheShaH | tasmAduktaM yuktamityarthaH | evaM madashabdArthamuktvAmadhushabdArthamAha || tatpUrNa iti || tachChabdena madaparAmarshaH | nanu madadhireva madhvityuktarItyAmadAshrayatvamAtraM labhyate | natu tatpUrNatvam.h | tadvAchakAbhAvAdityata Aha || tR^itIya iti || ikArApekShayAtR^itIya ukArastadAdeshabhUto.atishayArthakaH pUNartvavAchItyarthaH | tR^itIyotishaya iti mahAvyAkaraNasUtrAditi bhAvaH | evaM madhushabdaM niruchyatedAnIM devamadhushabdArthamAha || devAnAmiti || upajIvyatvaM ShaShThayartha iti bhAvaH | prasiddhAdityapratIti vAraNAyAdityashabdamapi bhagavati nirvakti || AditvAditi || AditvAdityadishabdArthaH | AtatatvAditi takArArthaH | j~nAnarUpatvata iti yakArArthaH | nanvevaM madhushabdasya bhagavanmAtraparatve tasya dyaurevatirashchInavaMsha ityAdinA prasiddhamadhvapekShitasAmyoktirayuktAsyAdityatastadapi vivakShitamityAha || prasiddheti || chashabdovyAkhyAnAntarasamuchchayArthaH | devanAM madhvivamadhvititarpakatvena sAmyAnmadhutvamatreti j~nAtavyam.h | yasmAtsaH prasiddhamadhuvattasmAttirovaMshAdisaMyukto vAchyotastadatrochyata ityarthaH | tasya dyaureva tirashchInavaMsha ityetadachetanasya dyulokasyaiva tirovaMshatvamuchyata iti pratItivAraNashayavyAchaShye || dyunAmnIti || prakAshAdiguNairdyunAmnI shrIstu shrIreva na lokaH | tarhi kathaM loke vR^ittirityatastatsambandhAdityabhipretyAha || dyusaMsthiteti || evamuttaratrApi draShyavyam.h | sAchatirovaMsha iti proktA tirovaMshashabdavAchyAtatsthAnIyAchetyarthaH | tadapekShitaM sAmyamAha || vAyoriti || vAyoshchApUpatvena vakShyamANatvAdapUpAshrayatvena sAmyamiti bhAvaH | antarikShamapUpa iti vAkyamachetanamAtraparatvaparihArAya vyAchaShye || madhvapUpa iti || antarikShApUpashabdavAchyomArutomadhvapUpatvena vivakShita ityarthaH | tasya prasiddhApUpasAmyamAha || tasminniti || madhutvena vivakShita viShNusthAnatvAnmadhusthAnatvena sAmyamiti bhAvaH | mArutasyAntarikShashabdavAchyatvaM kena nimittenetyata Aha || sa iti || sa mArutaH | marIchayaH putrA ityetat.h | marIchayorashmayaH | rashmisthA Apo bhaumA iti vyAkhyAtadvAkyaM vyAkhyAti | tatputrA iti || anena marIchayaH sUryamarIchisthAH marIchyAdyA R^iShayaH putrAH bhramaraputrasthAnIyA iti vyAkhyAtaM bhavati | sUryarashmiShu saMsthitA iti nADIsthatvena sAmyamupapAdayituM shriyastirovaMshasthAnIyatve tachChabdanirvachanalabdhadharmeNApi sAmyamAha || tiryak.h sthitveti || kiM balAdvashekuryAdityata uktaM bhaktyaiveti | tirovaMshastachChabdavAchyA tatsthAnIyAchetyarthaH | keyaM devyAstiryak.h sthitirityata Aha || tiryaktvamiti || sAmyopapAdanAya prasiddhavaMshepi tachChabdaM tathaiva nirvakti || tiryak.h sthitveti || sva saMsthaM madhvapUpaM anena vashayatIti vaMsha iti nirvachanaM sUchitam.h | anyadyogyatayA labdhamiti draShyavyam.h | vaMsha ityuchyata iti sheShaH | mArutasya prasiddhApUpasAmye yanmadhvA shrayatvaM nimittamuktaM tadapyapUpashabdanirvachanalabdhamevetyAha || yasminniti || ap.hshabdArtha Apyamiti || anena ap.h ApyaM upa upasthitaM yasminnasAvapUpa iti nirvachanaM kR^itaM bhavati | nanvetAvatApi madhubhUtaviShNusthAnatvaM kathaM labdhamityata Aha || Apya iti || muktaiH prApyatvAditi bhAvaH | sAmyamupapAdayituM prasiddhamadhvapUpepyetadevanirvachanamityabhipretyatatra vivakShitamApyamAha || madhvAjyAdIti || AchyAdimadhu prasiddhagam.h | prasiddhamadhvapUpagamityarthaH | ApyashabdoliMgavyatyayenAnuvatarte | abvikAratvAditi bhAvaH | tasya ye prAMchorashmaya ityAdivAkyaM prasiddhamadhuvachcha sa iti vyAkhyAnapakShespaShyam.h | tathAhi | asyAdityasya ye prAMchorashmayaH prAchyAMdishigatArashmayastA evAsya madhvapUpasya prAMchomadhunADyaH prAchIdiggatamadhvAdhArachChidrANIve ityarthaH | evaM dakShiNasharashmaya ityAdyApi yojyamiti kevalaM bhagavatparatvapakShetadvAkyajAtaM vAsudevaparatvena vyAchaShye || prAchyarashmiShviti || evaM saMkarShaNAdayopi yesya dakShiNArashmaya ityAdAvuchyanta iti j~neyaM ata eva svarUpAMshairiti vakShyati | nADIshabdamapi tasminnirvakti || etaddhineti || aMsho vAsudevAdiH | kaH kiM prAptuM etadvinAnAlamityata uktaM vishadayati || svarUpAMshairiti || aMshinaM mUlarUpaM prAptuM prApitA adhikArIsvarUpAMshaiH vAsudevAdibhiH vinAnAlaM na samartho hItyarthaH | evamidaM vAkyaM paMchakamAdivAkyaM cha diN^mAtrapradarshanAya bhajavanmAtraparatayA vyAkhyAtam.h | avashiShyAnAM vAkyAnAM bhagavanmAtraparatvaprakArastu pramANAntarAdavaseya iti j~neyam.h | R^icha evamadhukR^ito yajUMShyevamadhukR^itaH sAmAnyeva madhukR^ito atharvAMgirasa eva madhukR^itaH guhyA evAdeshAH madhukR^ita iti vAkyapaMcha madhudR^iShyAntapakSheshabdavisheShaparatAvAraNAyakrameNa vyAchaShye || R^igvedetyAdinA || vasava eva tu visheSheNa R^ichoR^ik.hshabdavAchyAH na shabdavisheShAH | tatra hetuH R^igvedamAnina iti | abhimAninishabdasya mukhyatvAditi bhAvaH | hetvantaramAha || archyatvAditi || prathamaM prAtaH savane visheShAdarchyatvAchchaR^icha iti sambandhaH | chashabdau parasparahetusamuchchAyakau | dvitIyavAkyaM vyAchaShye || yaj~netyAdinA || indrAdyAH rudrAya jaruddiShyAH | yajuH shabdavAchyAH | tatra nimittaM yaj~nadevatA iti | anena yAjyatvaM yajuHshabdapravR^ittinimittamuktaM bhavati | indrasya rudreShu praveshaH kuta ityata Aha || indrasakhA iti || yataH kAraNashadrudrAH indrasakhAstata indrasya rudreShu pravesha ityarthaH | indrasAhAyata iti kvAchitkaH pAThaH | tatra indrasahAyatvata ityatharH | sachendronaprasiddha ityAha || indrashabdodita iti || nanu vAyorindratvena tasya rudrAntArbhAvaH | yAjyatvAbhAvena yajuHshabdena grahaNAnupapatterityAshaMkAyAmitararudrApekShayAtasminnevamukhyaM yAjyatvamastItyAha || sa yAjya iti || saH mAdhyandine savane somabhujAM rudrANAM puraHpUrvaM yAjyo yato.ata uktamupapannamityarthaH | atrendrashabdena prasiddhendra eva vAchyaH kiM na syAdityata Aha || sahIti || atra rudrAntargato hIndraH shaMkarAdirudramukhya eva vAchyaH | indreNa mukeneti vakShyamANatvAt.h | shaMkarapUvarANAM rudrANAM mukhyashcha savAyureva prasiddho na puraMdara ityarthaH | tR^itIyaM vAkyaM vyAkhyAti || sAmamanAmAna iti || tatra nimittamAha || mAsasha iti || ekaikaM mAsaM ekaika AdityobhuMkte iti dvAdashamAsabhoginodvAdashAdityA iti samabhogAtsAmanAmAna iti bhAvaH | varuNena mukhenetyatrApi AdityAdhipatitvenokto varuNo na prasiddha ityAha || indra iti || puraMdara ityarthaH | nanu varuNashabdenAnyatra rUDhe na kathaM puraMdaralAbha ityato yogenetyAha || yaj~neShviti || nanu prasiddha eva varuNaH kiM na syAdityataH pUrvavadbAdhakamAha || AdityAnAmiti || atra varuNa itarAdityApekShayAmukhya eva grAhyaH | anyasya tadAdhipatyA sambhAvat.h | AdityAnAmadhipatishcha purandara eva prasiddhonAppatiriti bhAvaH | nanvidamayuktam.h | itarAdityeShu viShNorapi sattvenAsya tadAdhikyAsambhavAdityata uktam.h | viShNuniyojito hi sa iti viShNunaiva svetarAdityAdhipatitvaM tasya niyojitamiti bhAvaH | nanu sarvAdityAdiphatitvAdviShNureva varuNashabdena vivakShitaH kiM na syAt.h | atropAsakA eva devamadhukR^ittvena vivakShitAH | viShNustUpAsyomadhubhUtaH varuNena mukheneti chopAsakasyaivetaropAsakamukhyatatropAsakagaNAntargatona bhavatItyarthaH | chaturthaM vAkyaM vyAkhyAti || itihAsapurANAnAmiti || anenAtharvAMgirasa iti padaM itihAsapurANopalakShakamiti sUchitaM bhavati | atharvAMgirasAM cha somAdyA eveti sambandhaH | abhimAnina iti hetugarbham.h | yatobhimAninototharvAMgiraro nAmakaH || apIti || apishabdaH tihAsapurANanAmakatvasamuchchayArthaH | yogenApi atharvAMgiro nAmakatvaM teShAmAha || adharamiti || yatastedharaM vR^iShyiM vartayeyustatotharvANaH | tathAMgAnAM rasAH niyAmakAH yatastatoMgirasaH | atharvANashchAMgirasashchetyatharvAMgirasotharvAMgironAmakA ityarthaH | dhakArasya thakAronirvachanatvAt.h | aMgetyatrAkArasyekArotishayArthaH | aMgarasatvaM teShAM kathamityata uktam.h || manastvAditi || somasya manastvAt.h manobhimAnitvAt.h | itareShAM marutAM prANarUpatvAt.h prANApAnAdirUpAtvAt.h | indriyAbhimAnitvAdvetyarthaH | aMgAnAM rasA iti pUrveNa sambandhaH | paMchamaM vAkyaM vyAkhyAti || guhyeti || shrutau pArthakyena prayogepi guhyAdeshA ityekameva padamiti bhAvena guhyAdesha ityuktam.h | ye brahmapadeyogyAste brahmaNA saha guhyAdeshAguhyAdeshashabdavAchyA ityarthaH | kena nimittena tachChabdavAchyatvaM teShAmityapekShayAmAha || sarveti || anena guhyaMgopyaM AdishantIti niruktyA sarvaguhyopadeShyR^itvaM nimittamuktaM bhavati | tadupapAdayati || sarveShAmiti || te R^ijavohiyasmAtsavareShAM guravaH tasmAtsarvaguhyopadeShyAra iti sambandhaH | brahmaiva puShpamityetat.h shabdAdhikArAt.h | praNavAkhyaM puShpamityapavyAkhyAnamiti chayan.h samyagvyAchaShye || brahmeti || brahmashabdapravR^ittanimittavattvena tannAmakatvaM yuktamityAshayenAha || anantatvata iti || anantAvai vedA iti shruteranantasaMkhyAkatvataH | vR^iddhayarthakabR^ihadhAtorAnantyamapyartha eveti bhAvaH | tAvA eta R^icha etamR^igvedamabhyata pannityAdivAkya paMchakaM R^igAdInAM R^igvedAditApakatvAyogAdvayAchaShye || R^igvedAdIniti || tathAcha R^icha ityAdi kartR^ivAchakapadaiH pUrvaprakR^itAvasvAdyAH sAdhyAntAH devA eva vivakShitAH | tapanaM cha vichAra eveti na kopi doSha iti bhAvaH | R^icha evamadhukR^ita ityAdivAkyaiH devAnAM madhukR^itsthAnIyatvamuktam.h | tadapekShitaM sAmyaM darshayati || madhubrahmeti || madhuvyaktikR^ittvena sAmyamiti bhAvaH | R^igvedAdInAM puShpatvamapi prasiddhapuShpasAdhAraNapuShpashabdapravR^ittinimitta dharmayogenetyAha || j~nAneti || tA amR^itA Apa iti vAkyapaMchakaM tAH R^igvedAdigatAvAchaH amR^itAH ApaH amaDhatA p.hsthAnIyAH makarandatulyA iti yAvaditi puShparasasthAnIyatvakathanAyapravR^ittaM tatra vedavAchAmamR^itatvaM kenanimittenetyata Aha || nityAditi || 