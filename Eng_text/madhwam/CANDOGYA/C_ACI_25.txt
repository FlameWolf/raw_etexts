jIvena paramAtmanA.apetaM tyaktam.h | tyaktadehamiti yAvat.h | idaM saMsArijAtaM mriyate prANaiH viyujyate | tatAcha smR^itiH | brahmaNAtyakta dehastu mR^ita ityuchyate budhairiti | evaM bhagavatopi maraNaM chetkovisheShaH tasyetyata Aha || na jIva iti || jIvaH paramAtmAtu kadApi na mriyata ityevaM atyanta vilakShaNau jIva parAviti sheShaH | atra prakaraNe jIvashabdena paramAtmaivAbhihitaH | jIva iti bhagavato aniruddhasya akhyeti shruteH | viShNuH jIva iti proktaH satataM prANadhAraNAdityAdi smR^iteshcha | nahi saMsAriNomukhyataH prANadArakatvaM yujyata ityavagaMntavyam.h | ityupadiShyena putreNaNa evaM jIvasya sattAdi pradaH paramAtmAtraiva sharIre jIvAntarvartamAnojIvena kuto na dR^ishyate | saukShmAditi chet.h | jIvasya sUkShmasvAtmadarshinaH sUkShmadarshanashaktisadbhAvAdityAshayena punaH pR^iShye pitA.avochat.h || 3 || ekAdashaH khaNDaH || 11 || kimavochat.h || nyagrodhaphalamityAdi || he somya atovR^ikShAnnyagrodhaphalamAharetyuvAchapitA | AhR^ityedaM nyagrodhaphalamAhR^itaM bhagavobhagavanniti putraH | idaM phalaM bhindhIti pitA | tadbhitvA bhinnaM bhagava iti putraH | atra bhinne phale kiM pashyasIti pitA | aNvya iva sUkShmA ivemAdhAnA bIjAni pashyAmIti putraH | he aMga asAM dAnAnAM madhye ekAM dhAnAM bhindIti pitA | bhittvAbhinnA bhagava iti putraH | atra bhinnAyAM dhAnAyAM kiM pashyasIti pitA | na kiMchana pashyAmi bhagava iti putraH || 1 || evamuktavantaM tamuvAcha pitA | yametamaNimAnaM bhAvabhavitrorabhedAt.h | atisUkShmaM bIjajIvaM nanibhAlayasena pashyasi | etasyANimnaH sAmarthyAdevaM paridR^ishyamAna prakAreNa mahAnnyagrodhastiShThati | yadvA NimashabdaH paramAtparaH | nAtrAnyathAtva shaMkAkAryetyAha || shraddhatsvatsomyeti pitA | atra vR^ikShaH prapaJNchaH | phalaM sharIram.h | dhAnA jIvaH | tatra yathA sUkShmavaTabIje dR^ishyamAnepi yatprabhAvAdvaTAvasthAnaM sa bIjAntargato bIja jIvaH paramAtmA vA yathA paramasUkShmatvAt.h na dR^ishyate | tathA jIvAdapi sUkShmatvAt.h tadantargataH ityuktaM bhavati || 2 || saya ityAdikamuktArtham.h | ityupadiShyena shvetaketunA | nanu vaTAvasthAnAdinA kAryeNeshvarasAmarthyaM tAvat.h pratyakShamiva dR^ishyate | evaM tatsAmarthye dR^ishyamAnepi tasyAdarshanamityetat.h kathaM ahaM vijAnIyAmityAshayavatA bhUya eva mA bhagavAnvij~nApayatviti prArthite pitA tathA somyeti hovAcha || 3 || dvAdashaH khaNDaH || 12 || lavaNamityAdi || he aMgaitatpiNDarUpaM lavaNamudakeghaTAdisthev.adhAyanikShipyamA mAM prAtarupasIdathAH upAgachCheti pitroktaH sahatathA chakAra | taddhatathA chakAreti kvachitpAThaH | tatra yathA pitroktaM tattathAchakAra putra ityarthaH | taM hovAcha pitA | he aMgadoShArAtrau yallavaNamudake.avadhAH avAdhAstadAhareti | tat.h lavaNamudakehastena avamR^ishya na viveda putraH | yathA vilInamevAtyantaM vinaShyaM vastuna vindati tathA | aMgAsyodakasyAntAtpUrvadigavasthitAt.h avayavAduddhR^ityaikadeshamAchAmeti pitA | AchAMtavantaM kathaM tiShThatIti paprachChapitA | lavaNaM lavaNarasopetatamityAha putraH | evaM madhyAdityAdi vyAkhyeyam.h | antyAtpashchimadigavasthitAt.h | etat.h udakamabhiprAsya nirasyAthamAmAM upasIdathA iti pitA | taddhatathA chakAra putraH | tallavaNaM shashvadudaka evaM saMvartate | nahyapagatamiti shruteH svavAkyaM tat.h | taddhatathA chakAreti vAkyaM shashvadaM gatadAharetyAdyanantaraM saMvartate | anuvartanIyamiti vA | taM hovAcha pitA | ho somya atra vA vAtraivodake sat.h vidyamAnaM lavaNaM tadguNe dR^ishyamAnepi na nibhAlase | atraiva kileti punaH vachanamAdarArtham.h | ityuvAcheti sambandhaH | yathedaM tathAsAmyarthye dR^ishyamAnepi bhagavAnnadR^ishyata iti bhAvaH || 2 || iti pitropadiShyena putreNaivaM vidhohariravidyApi hi tanayanenAnena kenopAyena dR^ishyate prApyate cheti jij~nAsAvatA bhUya eveti pR^iShye tathA somyeti hovAcha pitA || 3 || trayodashaH khaNDaH || 13 || he somya yathA puruShaM dhanikaM gandharebhyo gandhArasaMj~nikebhyo janapadebhyo.abhinaddhAkShaM akShiNIbadhveti yAvat.h | AnIyataM tato nantaraM atijanejanarahiteraNye visR^ijechchoraH | saH visR^iShyo yathA tatra araNye prAN^.hvodaN^.hvAdharAN^.hvAsarvadigabhimukhaH prAdhmAdIta uchchaiH shabdaM kuryAt.h | kimiti | abhinaddhAkShaH AnItosmi abhinaddhAkShoviShyosmIti || 1 || yathA samyak.h tadvAkyaM shrutvA kashchit.h kR^ipAvAMstasyAbhinahanaM bandhanaM pramuchyamuktvA brUyAt.h | etAM dishamasyAM dishigandhArAH santi | ata etAM dishaM vrajeti | saH tenopadiShyAdgrAmAnnirgatyA paraM grAmaM pR^ichChan.h paNDitaH prAj~nomedhAvIsmR^itimAn.h gandhArAnevopasampadyate pashyati prApnoti cha | evameva anAdya vidyAdibhiH AchChAdita nijaj~nAnaH puruSho jIvaH saMsAre patitaH parameshvarAnugrahAjjAtajij~nAsaH AchAryavAn.h gurUpadeshaM labdheti yAvat.h | kramApannAni shravaNAdIni sAdhanAnyanuShThAya svajanmabhUmiM bhagavantaM veda pashyati prApnotIti chetyarthaH | nanu yathA anyopadeshena baddhAkShaH svagR^ihaM pash.hyati vrajati cha tathA pumAnAchAryopadeshena bhinnamIshaM pashyati vrajati chetyanupapannam.h | darshanAvyavahitottarakAlaM bhagavatprApteH abhAvAdityata Aha || tasyeti || tasyAparokShaj~nAninaH | tAvadeva mokShAyachiraM kShepoyAvannavimarokShye vimokShyeta pratibandhena prArabdhakarmaNA | yathA j~nAnAnantaramapi na mokShastathAkamarkShayAnantaramapIti shaMkAmAbhUditi bhavenAha || atheti || athArabdhapuNyapApasya bhogena kShapaNAdanu | brahmasampatsyata eva | atha shabdoniyamasUchakashcha | ityuvAcheti pUrvakhaNDasthenAnvayaH || 2 || iti pitropadiShyena avagataM vR^ikShasharIre bhagavadadhInatvaM jIvasya mAnuShArIra eva tajj~nApaya ityAshayavatAbhUya eva mA bhagavAnvij~nApayatvityuktaH pitA tathA somyeti hovAcha || 3 || chaturdashaH khaNDaH || 14 || he somya upatApinaM rogiNaM puruShaM j~nAtayaH paryupAsate | parita uparishanti | kiM kuvarntaH | he devadattatvaM mAM jAnAsimAM jAnAsIti vadantaH | evamebhiH ukte sa kadAjAnAti kadAchana jAnAtItyata Aha || tasyeti || tasya mriyamANasya puruShasya vAk.h vAgabhimAninyumA manasi manobhimAni nirudre yAvanna sampadyate grastavyApArAna bhavati | manashcha prANena sampadyate | prANaH tejasi na sampadyate | tejaH parasyaM devatAyAM na sampadyate | tAvajjAnAti || 1 || atha yadAsya vAN^manasi sampadyate manaH prANe prANaH tejasi tejaH parasyAM devatAyAM sampadyate | atha tadA na jAnAti | evaM mAnuShasharIra eva jIsva maraNakAle j~nAtyAdi svarUpaj~nAne.asvAtantyaM dR^iShyamiti bhAvaH || 2 || iti pitropadiShyena putreNaivaM sarvaprerakaM mahAnubhAvaM bhagavantaM yotyantabhedena jAnAti yashcha sa evAhamasmIti | tayoH kIdR^ishaM phalaM bhavatIti jij~nAsayA bhUya evetyuktaH pitA tatheti hovAcha || 3 || paMchadashaH khaNDaH || 15 || he somya rAja dravye.apagate sati shaMkAspadaM vA rAjA hamiti vadantaM atadarhaM vA puruShaM hastagR^ihItaM vaddhahastamAnayanti rAjabhaTAH | kiM kR^itavAnayamiti pR^iShyAshcha apahASharIt.h apAharShItsteyamakArShIditi vadantaH AnayantIti sambandhaH | pashyato haratvamapahAraH | anyatsteyam.h | tatastena nedaM mayA kR^itamityukte bhaTAn.h pratirAjAvakti | parashumasmai asya parIkSharthaM tapateti | saH gR^ihIto yadi tasyApahArAdeH kartA bhavati atha chaneti brUte | saH tata evaM kR^itvApineti vachanAdevAtmAnaM anR^itamanR^itabhAShiNaM kurute | sonR^ito abhisandho.abhisandhirasyeti tathokto.anR^ite nAtmanAM antardhAya AchChAdyaparashuM taptaM pratigR^ihNAti | sadahyate tha hanyate rAjabhaTaiH | hatishchAparAdhAdhikya krameNa nAnAvidhA | kasyAchit.h mahAkArAgR^ihe pAtanaM yato na vimokaH | kasyAchiddhastAdyavayavachChedaH | kasyachit.h avadha eveti | atra sa yathA tatra dahyate hanyate chaivameva brahmastenaM abheda j~nAninaM hastagR^ihItamAnayanti vAyu kiMkarAH | ayaM brahmApahArShIdbrahmasteyamakArShIditi vadantaH | tatastena na mayA brahmA pahArAdikaM kR^itamikatyukte bhaTAn.h pratirAjA vaktiparashumasmai tapeti | sa yadi tasya kartA bhavati | tathAcha neti brUte | tata evAtmAnaM anR^itaM kurute | sonR^itAbhisandho.anR^itena AtmAnamantardhAya parashuM taptaM pratigR^ihNAti | sa dahyate.atha hanyate | aparAdhAdhikya krameNa tamasi pAtyata ityapi grAhyam.h || 1 || atha sagR^ihIto yadi tasyApahArAderakartA bhavati neti brUte cha | tata evAkR^itvaiva neti vachanadArDhyA devAtmAnaM satyaM satyabhAShiNaM kurute | sa satyAbhisandhaH satyena AtmAnamantardhAyaparashuM taptaM pratigR^ihNAti | sa nadahyate thamuchyate shikShakebhyaH | na kevalametAvat.h | kintu mithyAbhishaMsihanana puraH saraMrAj~nAsvIkriyate cha | kiMtata ityata Aha || sa iti || so upahArAdyakartAti dR^iDho yathA tatra tapta parashu parINAyAM nAdAhyata IShadapi na dahyate | evameva ayaM viShNurityuktarItyA dArDhyaM shapathavadyadA kuryAt.h tadA tapta parashuparINAyAM na dahyate | muchyate cha shikShakebhyaH | mithyAbhi shaMsihananapuraHsaraM viShNunA svIkriyate cheti vAkya sheShaH || 2 || atrApi saya eShoNi meti vAkyaM grAhyam.h | athastUkta eva | iti pitropadiShyoyaM shvetaketuH vigalitAbhedamohoyadupadiShyaM bhagavatprAdhAnyAdikaM tat.h hA.abAdhitaM vijaj~nau bubodheti shruti vAkyam.h | asyeti karmaNi ShaShThI | iti shabdaH samAptyarthaH | dvirvachanamAdarArtham.h || 3 || ShoDashaH khaNDaH || 16 || atra tadeSha shloka ityAdiH kvAchikaHpAThaH | tasya chAyamarthaH | tattatra satyavachanAt.h na dAho bhavati kiM tu muktirevetyatraiShaH vakShyamANaH shloko bhavati | shlokamudAharati || sarveShAM khalu bhUtAnAM AtmAsatye pratiShThitaH || tenAtmAnamantardhAya nakiMchitpApamR^iddhatIti || AtmA svAmI | satye satyavachane tena satyavachanena AtmAnaM svAtmAnaM na kevalaM satyavachanamAtraM pApAlepahetuH | kintu bhagavati prItishcheti bhAvenAha || Atma satyAtmasAkShIsatAM dharmaH pratApavAn.h || na sa pApAnikurute yasmAtmAbhavati priyo iti || AtmA paramAtmaiva | satyAsatyaH | satyavachananiyAmakaH | AtmA paramAtmaiva sAkShAdIkShata iti sAkShI | dharmodhArakaH | pratApavAn.h | kIrtimAn.h | yasyAdhikAriNaH AtmA paramAtmApriyo bhavati | saH nana pApAni kuruta ityanvayaH | bhagavati prItimAMshcha bhedaj~nAnyeveti hR^idayam.h | evaM bhedaj~nAninaH phalamuktvA brahmastenasya abhedaj~nAninaH phalamAha || jAyatyeko mriyatveko shnAtyekaH shubhAshubhamitIti || ekaH ekatva j~nAnI | jAyati jAyate | mriyati mriyate | shubhAshubhamiti dvandvaikavadbhAvaH | pApAbhivR^iddhAvashubhameva ashnAtIti tAtparyam.h | tAnahaM dviShata ityAdi vachanAt.h | iti shabdaH shlokasamAptidyotakaH | tachChlokoktaM apyayaM shvetaketuH abAdhitaM bubodheti shrutiH svayamAha || taddhasya vijij~nAvitIti || abhyAsastAtparyArthaH | vijij~nAvityuktaM kiM tajj~nAnenetyato j~nAnasAmarthye shlokopyastItyAha || tadeShashloka iti || tamudAharati || sarvabhUtAtma bhUtebhyaH samyagbhUtAni pashyato || devA api mArgemuhyanti padaj~nAnAtpadaiShiNaH || padaj~nAnAt.h padaiShiNa itIti || ChAndasatvAt.h uttarArdhastha dakAramAdAya pashyata iti rorutvam.h | evaM bhavati priyo iti prAguktamapi j~neyam.h | sarvabhUtAnAM AtmabhUtebhyaH svAmibhUtebhyo devebhyaH tatprasAdAditi yAvat.h | bhUtAni sarvabhUtAntargatAni bhagavadrUpANi | pUrNAni vA | samyak.h pashyanto aparokShIkurvanto mArge padaj~nAnAt.h bhagavatsvarUpaj~nAnAt.h padaiShiNaH svapadaprAptIchChavodevA api muhyanti | devairapyAkAMkShyo ayaM j~nAnimArga iti stutiH iyam.h | dvivarchanamadhyAyArthasya sarvasyApi prAmANikatva sUchanArtham.h || iti shrImadAnandatIrtha bhagavatpAdAchArya virachitasya shrImachChandogopaniShadbhAShyasya TIkAyAM vedeshabhikShuvirachitAyAM padArthakaumudyAM ShaShTho.adhyAyaH || 6 || 
nAmAdi prANaparyaM tadava shreShThAya viShNave || 
satyAdyAtmAntarUpAya namo bhagavate sadA || 1 || 
pUrvaM jIvabhinnatvAdinA viShNoH sarvottamatvaM nirUpitam.h | idAnIM taddevatAtAratamyapuraHsarameva tAratamyAntagatvena j~nAtaM phalavannAnyatheti bhAvena devatAtAratamyakathana puraHsaraM viShNoH sarvottamatvameva nirUpayatyanenAdhyAyena | tatra yadvetthate namopasIdetyatra metyasya niShedhArthatvaM pratIyate | asmachChabdarUpatvepi tena mAmupasIdetyuktam.h | svaj~nAnaparityAgena AgamanAsambhavena svaj~nAnena sahaiva nAradena AgatatvAdityataH tadvayAchaShye || yadvettheti || nanu nAradokta vidyAmadhye R^igvedAdi purANAntAH vidyAH prasiddhAH | pityaM rAshimityAdikaM aprasiddhamato pratipattinirAsAya pityamityAdikaM kramAt.h pramANenaiva vyAchaShye || pitR^ilakShaNamityAdinA || pitR^INAM lakShaNaM yasmiMstatpitR^ilakShaNaM shrAddhakalApaH | pUgalakShaNaM saMkhyAsamUhalakShaNaM gaNitashastram.h | devAnAM yathAkramaM dvAtriMshallakShaNAdi pratipAdakaM shAstraM devatAlakShaNaM daivamutpAtaj~nAnamityaprAmANikam.h | nidhilakShaNametAdR^ishasthale nidhirastItyAdi pratipAdakam.h | mUlavedaHprAgevaN^.hirvagadirUpeNa vibhaktaH | tatashcha prAgR^igAdishabdaiH avAntarovedogrAhya iti bhAvaH | vedAsAropasaMhR^itiHmUlavedasArasyAvAntaravedasya uddhArashchaturviMshatyAdi shAkhArUpaH | vAkovAkyaM tarkashAstramekAyanaM nItishastramityaprAmANikam.h | devavidyAdaivamityuktaivetyasat.h | tathAsati punaruktyApAtAditi bhAvenoktam.h || deveti || tushabdaH pUrvoktAdvisheShaj~nApanArthaH | devaireva j~neyAyA vidyAsAdeva vidyA | avadhAraNavyAvR^ittyamAha || amAnuShIti || namAnuShaiH j~neyetyarthaH | araNye adhIyata ityAraNamupaniShat.h | brahmavidyAshikShAkalpAdikamityaprAmANikam.h | bhUtachihnaM devatarabhUtachihnapratipAdakaM sAmudram.h | nItikAnIti shAstram.h | kShatravidyAdhanuveda ityaprAmANikam.h | sarpalakShaNaM gAruDam.h | devaparichAragAgAndhavarm.h | nanvevaM tarhi nAradasya sarvavidyAvettR^itvena AtmavidyAvittvAt.h kathaM sohaM mantravideva asminna Atmaviditi svasyAj~natvamuchyate | tanmAbhagavAMchChokasya pArantarayatviti kimiti kumAraH prArthyata ityAshaMkAM pramANenaiva pariharati || vidyAnAmiti || sarva vidyAvidapi pumAnaddhAvidyAnAM niNaryAj~nAnAdavidyAnityuchyate yasmAttasmAt.h sarvavidyAvidapi devarShiraddhAnirNaya vittayekumAramaichChadityanvayaH | brahmavittamamiti gurutvaprayojakoktiH | tena devarShirnAradaH svayaM shreShThopi prAkR^itapuruShavat.h sanatkumAramAsasadeti nirastam.h | sanatkumArasya skaMdatvena tadapekShayApyuttamatvAt.h | nAradaprArthitaH kumAroyadvaikiMchaitadadhyagIShThAnAmaivaitannAmavA R^igveda ityAdinA sarvavidyAnAM nAmatvamAhAtatkasya nAmetyata Aha || viShNoriti || nAmopAsvetIti vidhivAkyastha nAmashabdasya prasiddhArthatva pratItiM nivArayaMstadarthamAha || nAmAbhimAninIti || nanu vidhivAkye brahmeti pUraNIyam.h | anyatheti shabdAnupapatteH | nAma brahbametyupAsta ityanuvAdAyogAchcha | tatashcha nAma brahmashabdayoH prathamAntatvenaikyadR^iShyiH atra kartavyetyuchyata ityabudhAnAM shaMkAvAraNashaya tadvayAchaShye || tasyAmiti || nanu uShasoshvibhAryAyAH nAmatvameva katham.h | tadabhimAnitvAdityuktameva | tarhi sarvavidyAbhimAnitve bhAratyAdivadameyatvaM syAdityAshaMkAM nAma shabnadanirvachanenaiva pariharati || yaditi || eShA yasmAt.h ameyAnaiva tato nAmeti smR^itA | amA ameyAna bhavatIti nAmeti nirvachanAt.h | iyaM kuto nAmeyetyata uktam.h || mIyata iti | rAtrimAnaM ajAnadbhiH uShasyuShaH kAle dhruvaM mIyate | tadabhimAnitvAt.h | yasmAttasmAnnatvameyetvanvayaH | khaM-1 || vAgvAva nAmno bhUyasIti dvitIyakhaNDatAtparyamAha || tasyA iti || svAhAgniH bhAryA | tathAshabda upamAyAm.h | sarvadetyasya vivaraNaM vimuktau bandhecheti | shrutau vAgbhUyasIti shravaNAt.h kathaM svAhetyuktirityata Aha || vAcha iti || vAgindriyasya | vasoragneraMchanAt.h pUjanAchcha vAN^.hnAmnIH | khaM-2 || manaHshabdasya prasiddhArthatvaM pratItimapAkurvan.h manovAva vAchobhUya iti khaNDatAtparyamAha || evamiti || chashabdAdbandhe cha | parjanyaH kashchidAdityaH | sarvataH sarvaiH guNaiH | kathaM tarhi shrutau manaHshabdaprayoga ityataH parjanye shrautamanaHshabda prayogaM dvedhA ghaTayati || manobhimAnIti || vaShyayAMkurAdeH nirmANatashchamanaH | mAnirmANa iti dhAtoH || kha-3 || saMkalpovAva manobhUyAnityetadvayAchaShye || tatheti || shrauta saMkalpashabdopapattiH saMkalpadevateti | yasmAdahnisaMkalpayet.h | prajAnAM saMkalpamutpAdayettataH saMkalpanAmaka ityarthaH | ahnIti visheShaNakR^ityamAha || svapsyantIti || nishi saMkalpAbhAvAdeva ahnItyuktamiti bhAvaH | ahnIti svApakAlAtiriktakAlaparam.h | chittaM vAva saMkalpAdbhUya ityetadvayAchaShye || tatheti || shrauta chittashabdaM dvedhA ghaTayati || chittasyeti || chitatvAt.h yaj~nakuNDechitatvAchcha | dhyAnaM vAvachittAdbhUya ityetadvayAchaShye || tasmAditi || eveti prasiddhArthaM vyAvartayati | tasmAdagneH varuNomuktau vara ityarthaH | tatra dhyAnashabdaM dvedhA ghaTayati || dhyAnasyeti || satyAnR^itavivekArthaM brahmaNAnidhAnatashcha tannAmAdhyAnanAmetyarthaH | vij~nAnaM vAvadhyAnAdbhUya ityetadvayAchaShye || tatheti || satyasya vivechanAt.h tannAmetyanvayaH | balaM vAvavij~nAnAt.h bhUya ityetadvayAchaShye || tasmAchcheti || chastvarthaH | pradhAnavAyuvyAvR^ittyarthaM bhUtAtmaka ityuktam.h | balAtmako balasvarUpa iti balashabdopapattiH | tathAshabdena baladevatAtvaM samuchchIyate | annaM vAvabalAdbhUya ityetadvayAchaShye || tasmAditi || annadeva ityannashabdopapattiH | anunAditvAt.h yuddhAdau shutrubhIShaka shabdavattvAdityarthaH | apovAvAnnAdbhUya ityetadvayAchaShye || taijaseti || tathA tato aniruddhAttaijasAhaM bhavastaisAhaMkArAdutpanno vaviShTha ityanvayaH | saka ityuktam.h | prANAkhyovAyuriti | paraprANavyAvR^ittyarthaM taijasAhaMbhava ityuktam.h | ap.hshabdamupapAdayati || sa iti || dehasaMvyApteshcha amnAmAm.h | tejovAvAdbhayobhUya ityetadvayAchaShye || tatheti || variShTha ityanuvartate | tejaHshabdaM yojayati || tejobhimAnIti || teja Atmakashcheti sheShaH | prakAsharUpasya tejasaH sUryAdidharmatvadAha || teja iti || ojaH parAbhibhavashaktiH | AkAsho vAva tejasobhUyAnityetadvayAchaShye || tatheti || tathAshabda upamAyAm.h | evashabdaH prasiddhavyAvR^ittyarthaH | chashabdo vA AruNyAdi samuchchayArthaH | smarovAva AkAshAdbhUyAnityetadvayAchaShye || tasyA iti || sadAshiva eva | smarabdaM yojayati || sthireti || samamekaprakArameva | rateH bhagavatiramaNAchcha smara ityarthaH | AshAvAva smarAdbhUyasItyetadvayAchaShye || mUkhyeti || mukhyavAyuH brahma | tasmAtatha sAdAshivAt.h sarasvatyeva | sarvaguNaiH bandhamuktyoH parametyanvayaH | AshAshabdopapAdanamAshAsvarUpiNIti AshAdevatA cha | AshAshabdaM tasyAM nirvakti || shamiti || prANovA AshAyAbhUyAnityetadvayAchaShye || tasyA iti || prANa shabdaM nirvakti || prakR^iShyAnAmiti || prakR^iShyAnAM nAmAdi sarasvatyantAnAm.h | nAyako yatotaH prANa nAmA | chashabdena prANadevatAtvaM samuchchIyate | prakArAntareNa prANashabdaM nirvakti || Na iti || hi yasmAt.h Na ityanenaiva shabdena AnandaH samudIritaH tasmAt.h ANAsarasvatI | pUrNAnandatvAt.h | tatashcha tadapekShayAprakR^iShya sukhAtmako vAyuH prANa ityuchyate | ANAyAH prakR^iShyaH prANaH prakR^iShyatvaM cha sukharUpatvena eveti bhAvaH | nAmAdi prANAntAnAM Adhikyamuktam.h | tatra visheShamAha || sarva iti || dashashabdo yathAyogyaM bahutvavAchI | uktApavAdamAha || parjanyeti || svAhAyAH parjanyaH tasmAnmitrastasmAt.h shikhI agniH | somAdbhUta vAyuH dviguNaH iti dviguNA eva | anilAdbhUta vAyoH pAdenonaH pAdonaH | saH varuNaH somato.adhyardhonaH pAdapAdArdhonaH | AshAmukhyavAyushchettau shivAt.h | asyAH AshAyAH krameNa shatottarAvityarthaH | evaM cha dashottarA iti sAmAnya vachanasyoktAtirikta viShayatvaM mantavyam.h | tatashchAyaM viveko bhavati | puShkaronAma karmAbhimAnI sarvAvarogrAhyaH | anyatroktatvAt.h | tato nAmadashottaram.h | nAmnaH svAhAdashottarA | tasyAH parjanyodviguNottaraH | tato mitro dviguNaH | mitrAdagniH dviguNaH | agneH varuNaH pAdAdhikaH | varuNAt.h somaH pAdArdhatodhikaH | somAt.h pravahaH dviguNottaraH | bhUtavAyoH aniruddhaH paMcha guNaH | aniruddhA ttaijasAhaMbhavo dashettaraH | tasmAt.h puraMdarodashottaraH | tasmAt.h umAdashottarA | umAyAH shivodashottaraH | shivAdAshAshatottarA | tasyAmukhyavAyuH shatottara iti | nanUktAnAM kvachidanyathApi saMkhyokteH kathamayaM niyama ityata Aha || saMkhyeti || yatroktAnAM saMkhyAnyathAtvaM syAttatrottamAveshavisheShataH tadghaTanIyamityarthaH | Avesha visheShatopi saMkhyAnyathAtve bhavaduktaM niyamabhaMga ityata Aha || avarANAmiti || paramIyatvataH uttamAdhInatvAt.h | tathAcha adhamaguNAnAmapyattamIyatva vivakShayottamAnAM klR^iptApekShayAdhikyoktirati bhAvaH | prashnaprativachanAdhyAhAreNa satyaM vAva prANAdbhUya iti vAkyaM nAmAdi prANAntanAmiva parimitatvashaMkAM nivArayan.h vyAchaShye || prANAditi || yo vaibhUmAtadamR^itamityasyArtho nityamukta iti | yatra nAnyat.h pashyatItyasya artho nityashaktiriti | sa evAdhaH tAdityAdeH tAtparyaM nityodrikteti | nAmAdi prakaraNaM muktAvapi tAratamyaparamiti pramANenaiva vyAkhyAtam.h | tatra taittirIyasamAkhyAmapyAha || saiSheti || iyaM cha muktatAratamyaparetyanyatroktam.h | taittirIya shrutAvapi nAmAdi kramAbhAvAnnAmAdInAmeva muktau tAratamyaparaM shrutyantaramAha || atheti || sambhUtirutpattiH kathyate | vidyAramAjAyata iti pratyekaM sambadhyate | shraddhAtatpatnI | buddhirumA | teShAM pUrvoktAnAM madhyeparaHparaH pUrvapUrvakto guNaiH rjyAyAn.h | uttara uttaraH uttarottaroktaH pratyavara ityarthaH | tatra hetumAha || parasmAditi || muktameva vivR^iNoti || svamiti || muktiH hitvAnyathA rUpaM svarUpeNa vyavasthitiriti vachanAt.h | uktapArAvaryasya mokShAvadhikatvashaMkAM pariharati || naiShAmiti || svAbhAvikasyApi prabalakAraNavashAduchChittishaMkAyAmAha || naiShAmiti || nAma brahmetyupAsvetyArabhya prANo brahmetyupAsvetyaM teShu bahuShu sthaleShu sAmAnAdhikaraNya shravaNAt.h tattadabhedenaivopAstiH kAryeti pratItiM nivArayaMstAnivAkyAni pramANenaiva vyAchaShye || nAmAdIti || nanu pratimAyAM viShNUpAstivat.h nAmAdiShu brahmopAstau tadabhedenopAstiH prAptetyata uktam.h || ebhyobhedatashcheti || namAdi prANAnteShu brahmopAstiH kartavyetya yuktam.h | nAmAdInAM taratamabhAve na tadgata brahmaNo pitaratamabhAvApatterityAshaMkAM smR^ityaiva pariharati || uShAdIti || uShetyAkArAntopyasti | sUShA cha me sudinaM chama ityAdi prayogadarshanAt.h | samaH svarUpeNa | uttarottaredhyAta ityanvayaH | kuta ityata Aha || uttameShviti || yata uttameShUttamAprItiH bhagavataH tatastatrottameShu smR^itodhyAturapyuttamAM prItiM yAyAdityanvayaH | na kelavamuttamottameShu bhagavadupAsteH eva phalahetutvam.h | kintu tattAratamyaj~nAnapuraHsaramevetyAha || tAratamyeti || tadavihAya | dhyAtodhyAnena prItaH | anyathA tAratamyaparij~nAnaM vinA | nAma brahmetyAdau nAmAdishabdaH saptamyarthatayA vyAkhyAtaH | tadeva spaShyapramANena draDhayannarthAntaramAha || nAmAdIti || prANapayarntAH sarvashaH shabdAH tR^itIyArthatvena amnA brahmopAsva iti | paMchamyarthattu nAmnobhyiktaM brahmeti || ShaShThayarthatve nAmanaH prItiviShayo brahmeti | chaturthyatve tu nAmne phalapradaM brahmeti | upAsveti vAkya yojanAdraShyavyA | yadvai kiMchidadhyagIShyAnAmeva etadityAdau yatra kutrachichChatAnAM nAmAdi prANAntashabdAnAM saptamyAdyarthatva prAptAvAha || ta iti || tadAsaptamyarthA iti pUrveNa sambandhaH | nanu prathamAsaptamyAdyartheti ityuktam.h | prayogAvAt.h | niyAmakAbhAvAchchetyataH prayogaM tAvadAha || brAhmaNa iti || brAhmaNosya mukhamityatra mukhamiti prathamAyadvat.h yathApaMchamyarthA | yathA AtmAvai putranAmAsItyatrAtmeti prathamA AtmanaH putra iti ShaShThayarthA yathA chAdityoyUpa ityatra yUpa iti prathamA saptamyarthA | sAmAnAdhikaraNyasya bAdhitatvAt.h | evameSha nAmAdishabdaH paMchamyAdyarthaH prakIrtita ityarthaH | niyAmakaM sUtraM paThati || saptasviti || pratItaM nAmAdeH brahmaikyamevArthaH kiM na syAdityataH tatra bAdhakamAha || bhUyobhUyastvata iti || vAgvAvanAmno bhUyasItyAdinA vAgAdInAM nAmAdibhya uttarottaraM bhUyastvokteH brahmarashaSha nAmAdyAtmakatve brahmaNa evottamAdhamatva prasaMgAnnaivamityarthaH | astvevaM mano hi brahmetyAdi vAkyasyArthaH | sa yonAma brahmetyupAste vAchaM brahmetyupAsta ityAdi vAkyasya tu katham.h | nahi prathamAvat.h dvitIyAyAH saptamyAdyathartve niyAmakamastItyAha || ShaT.htvati || nAmarUpe vyAkaroditi shruteH | parasya nAmAt.h utpattikAraNatvAchcha | na tadAtmakaM brahmAMgIkAryamityAha || kAraNatvAditi || nanu vayamapi na nAmAt.h AtmakaM brahmeti brUmaH | kintu nAmAdyAtmakatayA dhyAnaM kAryamiti | avidyamAnasyApi dhyAnasambhavAditya Aha || nahIti || na kevalaM puruShArthAbhAvaH | kintvityata Aha || anarthashcheti || tasmAdadhamasyottamatva dhyAnAt.h | tatra dR^iShyAntamAha || bhR^itya iti || bodhodhyAnam.h | nanu na vayaM nAmAdau brahmatvabodhaH kArya ityartaM brUmaH | kintu brahmaNIvAnAmadau pUjAkAyareti | tadbhinnatvena j~nAnepi tatpUjAkaraNopapatterityataH tatrapyanarthaM sadR^iShyAntamAha || rAjeti || kuryAdyastamiti sheShaH | bhR^ityashcha hinasti | svapUjakaM kathaM hinastItyata uktaM tadvashatvAditi | rAjavashatvAt.h | anyathArAjollaMghanena svasyAparAdha prApteH | upAste pUjayati | itarANi nAmAdIni | upasaMharati || tasmAditi || tAn.h nAmAdIn.h tathA brahmatvena | kiMcha nAmAdi prANaparyantaM cha tvanmate hyachetanameva | nacha tadbrahmatvena upAsitaM phaladamiti bhAvenAha || achetanamiti || ayogyaM yathA brahmaNi sorodIdityAdi pratItaM rodanAdi | atAtvikamiti vachanenAtAtvikamevaikyaM tatAdhyeyamiti nirastam.h | nanu yaj~nedarbhacharmAdInAM achetanAnAmeva phalapradatvaM shrUyate | tathAcha kathamachetanopAstiH anarthaphaletyata Aha || darbheti || ataH achetanopAsteH anarthaphalatvAdeva | tatra shrutau darbhAdishabdAH tadabhimAni devatA parA ityarthaH | nanu yasya kasyAchidachedanasya phaladatvAbhAvepi yaj~nAdyupayuktaM 
phalapradaM kiM na syAdityata Aha || nahIti || nanu rasauShadhAdInAM achetanAnAmeva sevitAnAM ArogyAdiphalapradatva darshanAt.h kathametatadityata Aha || auShadeti || sthitA iti sheShaH | etasmAdachetanasya phaladatvAbhAvAt.h | evaM chedauShadhAdiH tadeva aj~nasyauShadhagahaNe phalaM na syAdityato devAnAM svabhAvamuttaramAha || auShadhAdi sthitA iti || anena varapradA ityuktaM vivR^itam.h | uktamarthaM sadR^iShyAntamupapAdayati || yathetyAdinA || grAmaprAptiH grAmalAbhaH rAjAj~nasyApyanyasmAt.h grAmalAbhadarshanAduktam.h || tata iti || rAj~naH | evamiti dArShyAntikoktiH | alpataH dR^iShyaphalasya bhojanavadalpatvAt.h | nachauShadhAdisthitA devA aj~nasyApi dR^iShyaphalaM dadyushchetkathaM auShadhasvakIrepi rogAnivR^ittiH ityataH taddAnepi nimittamAha || kiMchiditi || tachcha dR^iShyamapi phalam.h | kiMchijj~nAnapUvarkR^itA dR^iShya sahakArAdeva bhavet.h | anyatA nava | tatashcha tasyAdR^iShyAbhAvAdeva rogAnivR^ittiH iti bhAvaH | achetanamayogyaM chetyuktamupasaMharaM stadupAsAvarjanAdhikAriNamAha || tasmAditi || asatyAM ayogyAmiti tadupAsopalakShyate | haripriyAnichChAyAM bAdhakaM sUchayati || atheti || darbhacharmAdayashchAto devatA hyabhimAnina ityuktorthe sUtraM paThati || abhimAnIti || mR^idabravIt.h Apo bruvan.h ityAdau mR^idAdyabhimAni devatA vyapadishyata ityarthaH | yaduktaM nahyachetanakaM kiMchitphaladaM syAditi | tadayuktam.h | payaso.achetanasyApi dadhyAkAreNa pariNAmadasharnAt.h | achetanasyaiva ambunogati darshanAt.h | kUlasya patana darshanAt.h | tadvadachetanasyApi darbhAdeH phaladAnAdau pravR^ittiH kiM na syAdityAkShipyasamAdadhat.h sUtrameva unyasyati || payombuvaditi || na payombvAdi nidarshanAt.h achetanasyApi phaladAnAdau pravR^ittiH kalpyA | tatrApi payombvAdi pravR^ittAvapi IshvaranimittatvAbhidhAyaka shruteH ityarthaH | sAchaitasya vA.akSharasya prashAsane gArgiprAchyonyAnadyaH syandante ityAdikA | darbhacharmAdaya ityuktArthe.abhimAnIti sAmAnya sUtraM paThatam.h | vishiShyatatparameva devatAmImAMsA sUtraM paThati || deveShviti || achetanaM ayogyaM chetyuktArthepi tatsUtrameva paThati || achetaneti || achetanamasatyamayogyaM cha nopAsyaM phalAbhAvAt.h | viparItaphalaprApteH cha iti sUtrArthaH | deveShviti sUtraviShayavAkyaM darshayati || oShadhaya iti || rAj~nAsomena latArUpeNa sahauShadhayaH saMvadante saMvAdaM kurvantItyarthaH | he grAvANo voyuShmAn.h savitA devo dharmeNa prasuvatvityarthaH | charmAdeH phaladatva shrutirapyudAhartavyA | tatA chauShadhi charmagrAvAdinAmAni | tadabhimAni deveShveva vartante |  na achetaneShu | oShadhInAM saMvAda shruteH | charmadarbhAnAM phaladatva shruteH | grAvNAM savitR^isutatvaM shruteH | tachcha deveShveva sambhavati | nAchetaneShviti sUtrArthaH | na kevalaM jaDe saMvAdakatarR^itva phaladAtR^itvAdyasambhavaH | kintu sarvapravR^ittInAM Ishvara nimittatvasya shrutisiddhatvAchcha kiMchidapi na svatantramityAha || na R^ita iti || nanu chetana devatA graheNa saMvAdopapattAvapi phaladAtR^itvaM kathamupapannam.h | devAnAM yajamAnaphaladAnechChAyAmapi anyena vighAtakaraNa sambhavAditi chet.h | na | kimanyomanuShyaH | uta devaH | nAdyaH | tatra tasyA.asamartatvAditi bhAvena shrutimAha || neti || devAnAM vrataM saMkalpamatikramya shatAyurapi na jIvati | kimvalpAyurityarthaH | na dvitIyaH | anyadeva kR^itavighnasadbhAve devAnAM phaladAnechChAyA evAbhAvAt.h | devAnAM amoghechChatvAditi bhavena shrutimAha || anehasa iti || he devAH vaH UtayaH ichChAH | anehasoniShpApAH amoghA iti yAvat.h | ata eva voyuShmAkamUtayaH ichChAH | su UtayaH samyagrakShakA ityarthaH | shrUyate chAbdevatAnAM phaladAtR^itvAdi sAmathyarmiti bhAvena shrutimAha || dyAvApR^ithivIti || ApomnAmAno devAsodevAH dyAvApR^ithivI vratAniyaj~nAdi karmANi vaninAni vanyAni yaj~niyAni yaj~nayogyAni oShadhIshcha abhijanayannabhyajanayanta | antarikShaM svashchotayerakShAyai ApaprurApUrayan.h | tatra vashaM yathechChaMntanvIH tanUHyogyaM sharIrANi nimemR^ijuH | shuddhAnyakurvannityarthaH | nanu nartetvatkriyate kiMchanAra iti shruti balAdIshvara vyatirekaNa achetanapravR^ittyabhAvepi devatAyatirekeNa kiM na syAdityAshaMkAM parihartuM smR^itimAha || achetanamiti || achetanAdikaM chetanAdibhya eva svabhAvAdikaM prApnotItyetadvayatirekeNopapAdayati || kashchiditi || 