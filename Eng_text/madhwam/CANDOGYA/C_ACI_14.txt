brahmaNaH sadanamityanvayaH | jayantaM vaijayantam.h | tathAcha vishvataH pR^iShyatvaM merusthabrahmasadanApekShayAnantAsanasya antarikShagavaijayantApekShayAshvetadvapasya satyalokagasadanApekShayAvaikuNThasya vivakShitamityatrApi nAnupapattiriti bhAvaH | tataH vishvataH para ityuditA iti sheShaH | rathasyevaghoShoninadaH R^iShabhakUjitamiva shabdona dathurityaprAmANikaM vyAkhyAnamityAshayena svayaM pramANenaiva tadubhayaM vyAchaShye || ninada iti || chakShuShya iti divyachakShuriti vyAkhyAtam.h | tattena kataM labdhamityataH pramANenaiva tanniruchya darshayati || chakShuShya iti || tathAcha brahmadraShyR^itvAbhiprAyeNaiva divyachakShuriti tAtparyamuktamiti bhAvaH || khaM-13 || tatashchAyaM khaNDArthaH || tasya yadidamasminnantaH puruShehR^idayamiti prakR^itasya etasya yoyamantaHpuruSha AkAsha ityuktasya hR^idayasya hR^idyayanAddhR^idayanAmakasya parabrahmaNaH paMchapachasakhyAkAH devasuShayaH suShipadena tatyidvArapAlakShyante | tathAcha devabhUtAH suShayodvArapA ityarthaH | ata evAgrasvargasya lokasya dvArapA ityevoktiH | upAsyA iti sheShaH | devasuShayodevanirgamadvArANItyapyAhuH | kodevaHkasmindvArekathamupAsitaH kIdR^ishaM phalaM prayachChatItyAkAMkShAyAmAha || sayosya prAN^.hsuShirityAdinA || asya hArdasya parabrahmaNaH sayaH prAN^.hsuShiH tatsthodvArapaH sa AdityaH sa prANaH prANanAmaka jaDavAyuvR^ittyabhimAnI tachchakShushchakShurabhimAnI tadetadAdityarUpaM tejonnAdyaM prasiddhatejonnAdyabhimAnItyupAsIta ya evaM vedopAsIta satejasvyannAdo bhavati | AdityaguNabhUta tejaH prabhR^ityaMshAMshabhAgbhavatItyarthaH || 1 || dakShiNaH suShiH tatsthodvArapaH sachandramAH sacha vyAnaH tannAmaka jaDavAyuvR^ittyabhimAnI tachChrotraM tadabhimAnI tadetachchandramasorUpaM shrIrlAvaNyaM yashaH dikShuyAtIti yashaH sarvatra vyAptam.h | tadubhayAbhimAnItyupAsIta shrImAn.h yashasvI bhavati chandraguNabhUta shrIprabhR^ityaMshAMshabhAgbhavatItyarthaH || 2 || evamuttaratrApi tattaddvArapoktaguNAMshAM shabhAk.htvaM tattadupAsakAnAM draShyavyam.h | pratyaN^.hsuShiH tatsthodvArapaH sogniH sopAnopAnAbhimAnI sAvAk.h vAgindriyAbhimAnI tadetadagnerUpaM brahmavarchasam.h | vedAdhyayanajAtaM tejonnAdyaM prasiddhaM tadubhayAbhimAnItyupAsIta | shiShyaM pUrvavat.h || 3 || udaN^.hsuShistatsthodvArapoyaH sa parjanyanAmendraH sa samAnastadabhimAnI tanmanaH tadabhimAnI tadetadindrasya rUpaM kIrtiH pratyakShataH stutiH vyuShyiraishvaryaM tadubhayAbhimAnItyupIsIta || 4 || UdhvarH suShiH tatsthodvArapoyaH sa vAyuH pradhAnavAyuH sa udAnastadabhimAnI unnaterudAnashabdavAchyaH sa AkAshaH AkAshAbhimAnI sArvaj~nAdAkAshanAmA tadetadvAyorUpaM ojaH tadabhimAnI UjirtatvAdojaH shabdavAchyaM mahastadabhimAnI pUrNatvAnmahaH shabdavAchyamityupAsIta | evamAdityachandrAgnIMdrANAdivyAnAdi apAnAdisamAnAdishabdavAchyatvaM draShyavyam.h || 5 || nigamayati || tevA iti || brahmaNaH parabrahmaNaH hArdasya puruShAH bhR^ityAH dvArapA ityarthaH || kiM hR^idayapuryevadvArapAH netyAha || svargasya lokasyeti || svarUpabhUtaramaNaj~nAnAtmakasya viShNoH lokasya dvArapAH | jayAdyAH bAhyadvArapAH etetvAntaradvArapA iti j~nAtavyam.h | evaM vettuH phalamAha || saya iti || aya kule vIrojAyatesusantatiH bhavati | svargaM lohakaM svarUpabhUtaramaNaj~nAnAtmakaM lokaM viShNulokam.h | ya etAnevaM paMcheti punaruktiH | pratipadyata ityuktaphalAntaravivakShayA || 6 || tripAdasyAmR^itaM divItyanena dyusthitatvenoktamUrtitrayasya divaH paratvAdirUpaM mAhAtmyaM tadadhiShThitAnAM lokAnAM cha sarvataH pR^iShyatvAdinetaralokavailakShaNyaM bhedashaMkAnirAsAya tasyaiva hR^idayagatenAbhedaM cha pratipAdayati || athayadataH para ityAdinA || atha dvArapopAstikathanAnantaraM punaH bhagavanmAhAtmyamevochyata ityarthaH | yat.h shvetadvIpAnantAsanavaikuNThagataM mUrtitrayaM tat.h | ato buddhisthatayA vivakShitAyAH divaH paraH param.h | etachchabhAShyespaShyam.h | jyotistejomayaM vishvato brahmasadanebhyaH pR^iShyeShu uchcheShu sarvataHsarvalakebhyaH pR^iShyaShu uchcheShu anuttameShu na vidyate uttamalokoyebhyasteShu svayamevottameShu shvetadvIpAnantAsana vaikuNTheShu | dIpyate prakAshate | yadvA anuttameShu pratyavareShu lokeShvityarthaH | atra vishvataH pR^iShyatvaM sarvataH pR^iShyatvaM cha bhAShyespaShyam.h | tatraiva draShyavyam.h | tat.h sarvalokeShu dIpyamAnantejaH idaM vAva idaM khalu | idaM kiM yadidamasminnantaH puruSheShu puruShahR^idaye jyotirastitat.h | atha puruShAntastatsadbhAve pramANamAha || tasyeti || tasya hR^idgatasya parabrahmaNaH eShAdR^iShyiH ayaM sAkShAtkAraH || 7 || eShAkA | yatra yat.h asmin.h sharIresaMsparshena sharIrasambaddhe tvagindriyeNoShNimAnaM vijAnAtIti etat.h eShA || ayaMbhAvaH || tvagindriyeNa tAvachCharIragate vahnAvauShNyaM dR^ishyate vahnau cha prANaH prANecha bhagavAn.h ataH eShA dR^iShyistasyaiveti | tatraiva pramANAntaramapyAha || tasyeti || tasya hR^idayagatasya bhagavataH | eShA prANena kriyamANasha shrutiH stutirUpApuruShAntaHsthita prANaShana kriyamANastuti viShayatayA.atra parabrahmasiddhiriti bhAvaH | kAsau shrutirityatoyedAnImasmadAdibhirapi shrUyate setyAha || yatreti || yatra yadAyAmiti vA | karNAvapi gR^ihyavartamAnaH puruShaH ninadamiva samudraghoShamiva | nadathurivanadathumiva | meghaghoShamiva jvalatognerghoShamiva cha uShashR^iNoti | etat.h eShA etAdR^ishapramANagamyatvenopAsanApi kartavyetyAha || tadetaditi || tadetat.h hArdaM brahma dR^iShyaM dR^iShyamiva dR^iShyaliMgAnumeyaM shrutaMstutirUpa shrutipratipAdyaM ityupAsIta | evamupAsakasya phalamAha || chakShuShya iti || lakShuShibrahmaNiyAtIti chakShuShyaH divyachakShuH shrutaH sukIrtimAn.h bhavati muktAviti sheShaH | evamuktaprakAreNa vedopAste | dviruktiH vidyAvadhAraNArthA || 8 || trayodashaH khaNDaH || 13 || hR^idgatasyaivopAstyantarANi darshayaMstadyadidamasminnantaH puruShe jyotiriti hR^idgatena bahiShThasyekyamuktam.h | taddhR^idgatasyANutvena bahiShThasya vyAptatvena nopannamityAshaMkAmapi hR^idgatasya vyAptatvopapAdanena pariharati || sarvaM khalvityAdinA || tatra sarvaM samastaM idaM jagannAmarUpavikR^itaM pratyakShAdi viShayaM brahma | kathaM sarvasya brahmatvamityata Aha || tajjalAnitIti || tasmAdbrahmaNojAtamatastajjaM tathA tasminneva brahmaNi lIyate.atastallaM tathA tasminneva kAle.aniti prANiti cheShyatetonityevaM brahmAtmatayA triShu kAleShu vishiShyam.h | tadvayatirekeNAsadatastadevedamityAdiparakIyaM vyAkhyAnamaprAmANikaM pramANaviruddhaMchetyAshayena khaNDaM pramANenaiva vyAchaShye || idaM brahmetyAdinA || brahmasarvAntasthatve nAtisAmIpyAdidamityuchyata ityarthaH | sarvamityuchyate | tadityanUdya brahmeti vyAkhyAnam.h | chovadhAraNe | tena tadbrahmaiva jalAn.h na jagaditi paroktavyAvR^ittiH | nanu jagadapi brahmagaM paraMparayA jalAnityata uktam.h || sAkShAditi || avyavadhAnenetyarthaH | nAtra brahmashabdenAmukhyArtha vivakShiti darshayan.h jAlAn.h shabdaM nirvakti || yosAviti || yo viShNurasau jale.aniti cheShyate yato.ato jalAnityuchyata ityarthaH | viShNuH jale.anitIti kuta ityatastatra shrutiM pramANayannAha || AnIdavAtamiti || tushabda evArthe | yaM AnIdavAtamiti vedavAk.h sphalaTaM niravakAshatayA.avadatsabrahmaiva | kathamityatonyasminnetadvAkyatAtparyAsambhavAdityAshayenoktaM aprakete.aparimite salila iti | nahyagAdhechetana prakR^ityAtmanipralayajale.anyasya sukhenAvasthAnaM sambhavatIti | ayaM mantrArthaH | pralayakAle tadekaM sarvottamaM avAtaM vAta preraNayA vinaiva svadhayAsukhenaiva natu sukhaprAptyAdyarthaM AnIt.h acheShyata | tasmAdanyat.h paraHparaM kiMcha nanAsa | tamashchetanaprakR^ityAtmakamagnepralaye AsIt.h | yattamo.apraketamaparimitaM salilaM bhUtvAsIttenedaM sarvaM gUhLaM gUhitamAsIditi | tatraiva pramANAntaramapyAha || nArAyaNopIti || sa viShNurnArAyaNashabdavAchyopi yata ityarthaH | nArAyaNashabdavAchyashchAponArA ityAdinApralayArNavashAyyeva prasiddha iti bhAvaH | hR^idgatasyaivopAstyaMtara vidhAyakaM atha khalu kratumayaH puruSha ityAdi vAkyaM tadapratIteH vyAchaShye || yasmAdityAdinA || anena khalushabdo hetvartha ityuktaM bhavati | asya tasmAdityuttareNAnvayaH | hetuhetumadbhAvopapAdanAya k.atumayatvaM vishayayituM yathAkraturityAdivAkyaM tasya karmavisheShArthatvapratItinivAraNAyakratushabdArthaM darshayaMstAtparyamAha || kratustviti || tushabda evArthe nishchitaM j~nAnameva nAnyaditi | mR^itau muktau | tAdarthyesaptamI | svayogyaj~nAnAdhInamuktimAniti yAvat.h | sakratuM kurvItetyasya tAtparyamAha || tasmAditi || viShNAviti sheShoktiH | tathAcha puruShodhikArIyasmAtkratumayaH svayogyaj~nAnAnusAriphalavAn.h | tasmAdviShNau kratuM svayogyatAnusAreNa nishchayaj~nAnarUpopAsanAM kurvIta | anyathA svAyogyaphalAlAbhAdityuktaM bhavati | mahAguNa ityanena manomaya ityAderuttara granthasyopAsanAviShayaviShNuvisheShaguNapratipAdakatvena saMgatirukteti j~nAtavyam.h | manomaya ityAdikamapratIteH manovikAritvAdipratIteshcha vyAchaShye || mahAj~nAnetyAdinA || mayaTaH prAchuryArthatvaM svarUpArthatvaM chetyAshayena mahAj~nAnAtmakatvAdityuktam.h | tushabdovadhAraNAtharH | natu manovikAritvAditi | A ityanuvAdena samantAditi vyAkhyAnam.h |avashiShyasya tAtparyaM sarva gandhAdirUpashcheti | punaruktasyava sarvakarmAsarvakAma ityAdestAtparyaM bhokteti | etamitaH pretyatyAdestAtparyaM apekShitaM pUrayannAha || itIti || tameva yAtIti shrutau sheShoktiH | vAkyadvayasya sarvagandhAdirUpashcha bhoktAchaiShAmiti vyAkhyAtatvepi tadekasyaiva vAkyasyArthadvayapradarshanamiti pratIyate | ato vivachyadarshayati || ekatreti || ekatrAdivAkye sarvagandhAdinAtatpratipAdakena vAkyena prAkR^itagandhAdirUpatve.anityatvaM syAdityata uktam.h || chidAnandAtmaketi || anyatra charamevAkye tadbhoktR^itvamuchyata ityunuvartate | ato na paunaruktyamiti sheShaH || khaM0-14 || tatashchAyaM khaNDArthaH || brahma hR^idayagataM yatparaM brahma | idaM hR^idayagatvAdevAti samIpagam.h | sarvaM pUrNaguNam.h | khalvityuktArthaprasiddhidyotakonipAtaH | tajjalAniti jale.aniticheShyata iti shAnto bhagavanniShyavR^iddhiH | upAsIta | upAstyantaramapi sahetukamAha || athakhalvityAdinA || athopAstyantaramArabhyata ityarthaH | khalviti hetvarthe | puruShodhikArI | kratushabdashchopAsanAparaparyAyasyetthameveti nishchayarUpaj~nAnasya vAchakaH | abhipretahetuhetumadbhAvopapAdanAyAtra vivakShitaM kratumayatvaM darshayati || yathAkraturiti || yathA yAdR^ishaH kraturyasya sa yathAkratuH | tathA tadanurUpaphalavAn.h | itaH asmAllokAddehAdvA pretyamR^itvA bhavati muktau svayogyaj~nAnAnusAriphalavAn.h bhavatItyarthaH | tathAcha puruSho yasmAtkratumayaH svayogyaj~nAnAnurUpaphalavAn.h tasmAtsaviShNau kratuM svayogyaM nishchayaj~nAnaM upAsanamiti yAvat.h | kurvIta kuryAdityuktaM bhavati || 1 || evaM vihitopAsanAyAmupasaMhayamANaguNAn.h darshayati || manomaya ityAdinA || manomayo mahAj~nAnAtmakaH | prANasharIrobalasharIraH | bhArUpodIptirUpaH | satyakAmo.avitathechChaH | satyasaMkalpaH saphalasaMkalpaH | saMkalponAmakarmArambhakAlIna manovR^ittivisheShaH | AsamantAt.h kAshata ityAkAshaH | kAshanaM chAtra j~nAnaM vivakShitamiti na bhArUpa ityanena paunaruktyamiti dhyeyam.h | AtmA AdAnAdikartA | sarvakarmAtattanniyAmakatayA sarvakarmakartA | kAmyaM ta iti kAmAH dravyANi | gandharasashabdau guNAntarasyApyupalakShakau | sarvamidamabhyAttaH prAptaH sarvamidamabhi abhitaH AttodhR^itaH sthita iti vA | na vidyate nugrahamantareNa vAkyaM yasya sovAkyaH | na vidyate AdaraH AshcharyaM yasya saH nAdaraH | avAkyashchAsau nAdarashchasovAkyanAdaraH | laukika iva nirarthakavAkyarahito.avAkyaH nAdaraH AtmasambhAvanArahita ityapyAhuH || 2 || hR^idgatasyANoH mahatAbAhyenaikyamupapAdayituM tasyANutvamanUdyamahattvamapyupAsyamAha || eShama ityAdinA || ya eShaH mehR^idaye.antarAtmA vrIhyAderaNIyAn.h atishayenANuH sa eSha me hR^idayentarAtmA | pR^ithivyAdibhyojyAyAnantyatasthUla ityarthaH || 3 || achintyaishvaryeNa loka dR^iShyayAviruddhatvena dR^ishyamAnaprAmANikasarvaguNabhoktR^itvAttya nedamasambhAvitamityAshayenAha || sarvakarmetyAdinA || atraitAvadguNabhoktR^itvaM vivakShitamatona pUrvAbhedaH | nigamayati || eShama iti || etadbrahma asmiMshchakratuM kurvIteti sambandhaH | upasanAkAlekartavyamitthaM bhAvaM sUchayannevamupAsakasya phalamAha || etamiti || itodehAt.h | pretyamR^itvai taM madupAsya mabhisambhavitA yAtAsmIti yasya syAt.h | upAsaneti kartavyarUpAbuddhiriti sheShaH | sa taM prApnotyeva | tatra vichikitsAsaMshayonAstItyatharH | shrutiH svoktArthe R^iShisaMmatimAha || itIti || shANDilya
oha shANDilya iti prasiddhaH R^iShiH iti pUrvoktarItyA ahasmAktavAn.h kila | dviruktirAdarArthA || 4 || chaturdashaH khaNDaH || 14 || ebhyolokebhyojyAyAniti bhagavAnmahAnityuktam.h | tatrAkAshavadasharIromahAniti pratItinirAsAya vigraheNaivamahAniti darshayan.h vAyujanakabAhumattvAdinAbhagavadupAstIrAha || antarikShodara ityAdinA || avidyamAnameva bhAvanArthamAkAravattayochyata iti pratItivAraNAya khaNDaM pramANenaiva vyAchakShANastAvatkosha ivAnekadharmasAdR^ishyAtkosha ityapavyAkhyAnamiti bhAvena koshashabdArthamAha || ka ityAdinA || antarikShodara ityAdikamantarikShAderudarAdyabhedapratItivAraNAya vyAchaShye || tasyodara ityAdinA || tathAchAntarikShamudareyasya sontarikShodaraH | bhUmiH budhna iti vyadhikAraNobahuvrIhiyityuktaM bhavati | uttaraM bilamityasya tAtparyaM shirovivarageti | anena saptasuprathameti sUtrAdbilAmiti saptamyartha ityuktaM bhavati | sraktayaH koNA ityaprAmANikamityAshayena dishohyasya sraktaya ityetat.h vyAchaShye || disha iti || bAhuShvityanena sraktaya iti prathamAsaptamyartha satyuktaM bhavati | na jIryatItyetattAtpayamAha || ajaroyamiti || vasu prANikarmaphalAkhyaM dIyatesminniti vasudhAna ityetadvayAchaShye || vasava iti || vasava ityanUdyadevatAgaNA iti vyAkhyAnam.h | tasmin.h sarvamidaM shritamityasya sarvaM samastaM prANikarmaphalaM sahatatsAdhanaiH shritamiti vyAkhyAnesarvashabdArtha saMkocha eva doSha ityAshayena tadanuvadati || tasminniti || disho bAhuShu saMsthitA ityuktam.h | tatra bAhuchatuShya madhye ko bAhuH kiM digAshrayaH kiM nAmA kiMcha dhatta iti jij~nAsAyAM vivekArthaM prAptaM tasyetyAdivAkyamanyathApratItinirAsAya vyAchaShye || prAchIdigiti || prAchIdik.h saMsthitA asminniti prAchIdik.h saMsthitaH | prAchyAshraya ityarthaH | evamuttaratrApi | anyathAdishobAhuShu saMsthitA ityanena virodhAditi dhyeyam.h | saMsthitaH pravartaka ityanye | UrdhvagaH uparitanaH | juhUshabdaM tasminnirvakti || juhUriti || hudAnAdanayoriti dhAtoriti bhAvaH | adharovarAktanaH | sahamAna shabdaM tasminnirvaktuM mAnashabdArthaM tAvadAha || mAnamiti || yata ityasyottaratrAnvayaH | shaMkhovedAtmakaH vedadevatAbhimanyamAnaH | idAnIM sahamAnashabdArthamAha || shaMkhasahita iti || yata evaM mAnashabdalabhyaH shaMkhaH ata ityarthaH | prakArAntarareNajuhUshabdArthamAha || jahotIti || uttaraH uparitanaH | rAj~nIshabdavivakShitamarthaM darshayati || rAjIyukteti || rAjIshabdodIptivAchI || evaM cha rAj~nAdIptimatAgadAkhyenAyudhenAdhiShThitArAj~nItyuktaM bhavati | yadvA rAj~nIshabdorAgaparyAyaH | tathAchA.arAtibhaTashoNitarAgayogAdrAj~nIgadAtayA yutApi rAj~nInAmeti draShyavyam.h | uktaM hi | digdhAmarAti N^aTashoNitakardameneti | subhUtAshabdArthamAha || shriya iti || kAnterityarthaH | evaMcha bhUtaM bhUtiH subhUtena shobhanakAntimatApadmenAdhiShThitatvAtsubhUtAnAmetyuktaM bhavati | vAyuM dishAMvatsaM vedetyasya digvAyushabdayoH prasiddhArthatApratItivAraNAyatAtparyamAha || diN^.hnAmAnashcheti || te bAhavaH | mahAvAyuH pradhAnavAyuH | tebhyaH chaturbhyaH | kimekarUpasyaiva vAyorutpattiriti jimAsAyAmuktaM vivR^iNvan.h na putrarodaM roditItyetadapratIteH vyAchaShye || dharmaj~nAnAdirUpeNeti || Adipadena vairAgyaishvaryayoH grahaNam.h | evaMsati putro bhavati na roditItyalpArtatvaM pratIyate | tAM nivArayannuktAbhiprAyamAha || najAyata ityAdinA || sohamevamiti vAkyaM kasyeti na pratIyate ato vyAchaShye || vAyumiti || putratayA utpanneti sheShaH | amuneti vakShyamANamatrApyanuvartata ityAshayena tattAtparyamAha || hareH prasAdeti || atrApi pUrvavadalpArthatvapratItinirAsAyAbhiprAyamAha || ajaretyAdinA || asmIti sheShaH | nanvevaM chedramAyA etajj~nAnAnantarameva muktiriti prAptamata Aha || anAdIti || anAdikAlata ityarthaH | ariShyaM koshamityetadapratIteH vyAchaShye || avinaShyamityAdinA || ariShyamityasyArtho.avinaShyamiti | parAnandakAmamiti koshamityasya | kashabdaH parAnandavAchI | ushabdashchechChAparaparyAyakAmavAchItyarthaH | prapadya iti prayogAtkAdAchitkaprapattiprasaktiparihArAya sadetyuktaM | tatAcha kriyAprabandhelaDityuktaM bhavati | amunetyyArthastatprasAdeneti | amuneti triruktirAdarArtheti sUchayati || kevalamiti || prANaM prapadya iti vAkyaM prasiddhaprANaparatApratItinirAsAya vyAchaShye || prANamiti || prANamityanUdyasarvapraNetAramiti vyAkhyAnam.h | anena praNayatIti nirvachanaM sUchitaM bhavati | sarvapraNaShatR^itvopapAdanAyakeshavamityuktam.h brahmarudrapravartakam.h | prANovA idaM sarvaM bhUtaM yadidaM kiMcheti sarvajagadAtmakatvaM prANasyochyata iti pratItinirAsAya vyAchaShye || prabhUtamityAdinA || prANa eva viShNuH prANanAmAviShNurityarthaH | vaishabdArtha eveti | tadvayArtyapradarshanaM nAstIti | tamevatatprApsyatheti vAkyaM tachChabdaparAmR^ishyaM darshayan.h apekShitapUraNena vyAchaShye || tasmAditi || tat.h ityasyArthastasmAditi | asyA upAsanAyA apyevaM phalavattvadarshanAdityarthaH | prANabhUrbhuvaH svaH padaiH vAsudevAdimUrtichatuShyayaM pratipAdyamityabhipretyatAn.h shabdAn.h tatra niruchya darshayan.h pR^ithivIM prapadyentarikShaM prapadye ityAdivAkyagata pR^ithivyAdishabdAnapi prasiddhapR^ithivyAdi paratApratItinirAsAyasaMkarShaNAdau nivarkti || prANanAmetyAdinA || pR^ithivyAM sthita iti sheShaH | evamantarikSha ityAdAvapi | asya jagataH Ayushcha pradashchayataH tat.h tasmAt.h vAyunAmeti sambandhaH | parAnandapradatvataH svarityatra sushabdasya shobhanatvavAchitvAt.h | va ityasya sukhavAchitvAditi bhAvaH | yathoktam.h | anantasukhoyadvayAhR^itIrita iti | sAmyaM svarUpANAM tat.h tena prANaM prapadya itdavAkyena sohamevamityAdiramAvAkyamiti vyAkhyAtam.h | tadayuktam.h | pulliMgashravaNAttasyAshchastrItvAdityata Aha || pulliMgeneti || tarhIti sheShaH | iyaM cha puMvachChaktimatIti bhAvaH | kvachittushrIshcheti pAThastadAyadItyasya yasmAdityarthaH | khaM0-|5 || tatashchAyaM khaNDaH || koshaH AnandechChAsvarUpoviShNurantarikShamudareyasyAsAvantarikShodaraH | bhUmiH bud.hshrayoH bhUlayoH padamUlayoriti yAvat.h | yasya sabhUmibudhnaH | vigrahavatopi nAshonAshaMkya ityAha || najIryatIti || na jarAvAn.h bhavati | nanayatIti yAvat.h | asya lokAshrayavigrahasya bhagavato dishashchatasraH sraktayaH bAhava iti yAvat.h | prathamAsaptamyarthe | sraktiShu dishaH sthitA ityarthaH | asya bhagavata uttaraM bilaM shIrShasambandhivivaram.h | atrApi prathamAsaptamyarthe | tasmindyauH dyulokastiShyatItyarthaH | na kevalaM lokAshrayaH kintu tatra tyadevAdyAshrayashchetyAha || sa eSha iti || sa eShaH yathoktaguNaH koshaH AnandechChArUpo viShNuH | vasavodevatAgaNAH dhIyante sminniti vasudhAnaH | tasminkoshashabdavAchye viShNau | idaM pratkShAdisiddhaM sarvaM jagat.h shritamAshritam.h || 1 || dishashcha tasraH sraktishabdavAchyabAhusaMsthA ityuktam.h | tatra bAhuchatuShyayamadhyekobAhuH kiM digAshrayaH kiM nAmA kimAyudhayuktashcheti jij~nAsAyAM tatsarvaM vivichyadarshayati || tasyetyadinA || prAchIdik.h prAchIdigAshrayatvAttattachChabdavAchyodakShiNordhvabAhuH | juhotidAnAdanekarotIti juhUrnAma | athavA chakreNa shatrUJNjuhotIti juhUH | shatrunAshakachakravAniti yAvat.h | dakShiNashadakShiNadigAshrayodakShiNAdharabAhuH sahamAnAnAmamAnaM veda davatAbhimanyamAnaH shaMkhaH tena saMhitaH prasiddha ityarthaH | pratIchIpratIchIdigAshrayovAmordhvabAhuH rAj~nInAmarAj~nAdIptimatAgadArUpAyudhena adhiShThitArAj~nIti prasiddhetyarthaH | athavAdaityashoNitarAgayogAdrAjIgadAtayAdhiShThitApi rAj~nItyarthaH | udIchI udIchIdigAshrayovAmAdhara bAhuH | subhUtAnAmabhUtaM bhUtiH kAntiriti yAvat.h | evaM cha subhUtena shobhanakAntimatApadmenAdhiShThitApi subhUteti prasiddhetyarthaH | na kevalaM bAhUnAM tattaddigAshrayatvAdimAtram.h kintu dharmaj~nAnavairAgyaishvaryarUpavAyujanakatvaM cha j~nAtavyamityAshayenAha || tAsAmiti || tAsAM cha tisR^iNAM prAchyAdyAshrayANAM juhvAdinAmikAnAM bAhurUpasraktInAM vAyurmahAvAyuH dharmAdirUpeNa vatsaH putraH | tathAcha juhUjAtodharmaH sahamAnajAtaM j~nAnaM rAj~nIjAtaM vairAgyaM subhUta jAtamaishvaryamiti vivekodraShyavyaH | evaM vettuH phalamAha || sa ya evamityAdinA || yodhikArI evamuktarItyA etaM dharmAdirUpaM vAyuM dishAMdharmaj~nAnAti deshanena diN^.hnAmakAnAM bAhurUpasraktInAM vatsaMvedasaH putrarodaM putrobhUtvArodanaM naroditi na karotItyarthaH | kasyApi putro na bhavati mukto bhavatIti bhAvaH | evaM vAM digvatsaMj~nAtvaitatphalamAptavAnkashchidastikimiti jij~nAsAyAmAha || sohamityAdinA || ramAvAkyamidam.h | puMvachChaktimattvAchcha sa iti pulliMgashabdavAchyatvaM tasyAH | sohamevamuktarItyA etaM cha tUrUpaM vAyuM dishAM dharmaj~nAnAti deshanAttannAmikAnAM cha tasraNAM bAhurUpasraktInAM vatsaMvedaputrarodaM putratayotpannAsatIrodanaM mArudaM nAkArSham.h | anAdita evAjarAmarAchA.abhavamityarthaH || 2 || amuneti vakShyamANamatrApi sambadhyate | evaM chAmunAhariprasAdenaivedaM phalamAptamityuktaM bhavati | na kevalamidamevaphalaM mayAptam.h | kintu kosho na jIryatItyuktopAsanAnurUpamapi phalAntaramAptamityAha || ariShyaM koshamiti || ahaM ariShyaM avinaShyaM koshaM parAnandechChArUpaM viShNuM sa dAprapadye upAse | prAptAchAsmItyarthaH | kimupAstibalAttaM nirudhya netyAha || amuneti || tatprasAdenetyarthaH | triruktirAdarArthA | upAstyantarANi vidhAtuM tatra ruchyutpAdanAyatAdR^igupAsanayAmayAphalamAptamiti tAvadAdau darshayati ramA || prANaM prapadya ityAdinA || prANaM sarvaM praNayatIti vA svAn.h mokShaM praNayediti vA prANanAmAnaM vAsudevam.h | bhUH j~nAnena bhUShayatIti bhUrnAmakaM saMkarShaNam.h | bhuvaH bhAvayatIti bhuvonAmakaM pradyumnam.h | svaH parAnandapradatvena svarnAmakamaniruddham.h | 3 || kiMtata ityataH prANaM prapadya ityAdinoktAnAM vAsudevAdInAM chaturNAmabhipretaM mAhAtmyaM vishadayantI bhavadbhirapyevamupAstiH kAryeti vidhatte || atha yadavochamityAdinA || yadidaM kiMcha bhUtaM prabhUtaM pUrNaM matsyAdyantatsarvaM prANo vai | prANanAmAvAdeva eva yasmAttmAddhejanAstaM matsyAdyabhinnaM vAsudevamupAsanayA prApsyatha | tatprAptihetubhUtAmupAstiM kuruteti yAvat.h | evaM tamevatatprApsyatheti vAkyaM atha yadavochaM bhUH prapadya iti atha yadavochaM bhuvaH prapadya iti atha yadavochaM svaH prapadya iti vAkyatrayasheShatvenApi yojanIyam.h || 4 || pR^ithivIM pR^ithivIsaMsthaM prathayatIti pR^ithivInAmakam.h | antarikShaM antarikShasaMsthaM antarIkShyata ityantarikShanAmakam.h | divaM krIDashakaratvena dyunAmAnaM tadgataM cha saMkarShaNamavocham.h | ato yUyamapi taM lokatrayavyApinantattallokanAmAnaM saMkarShaNamupAsanayA prApsyatha || 5 || agnimagnisthaM sarvaM hutamattItyagnimAkam.h | vAyuM vAtIti vAH | AyuH pradatvAdAyuH | vAshchAsAvAyushcheti vAyunAmAnaM vAyustham.h | AdityaM asyAyurAdadAtItyAdityanAmAnamAdisthaM pradyummahaM prapadyeyatotoyUyamapyagnyAdi devAntargataM tattannAmAnaM pradyumnamupAsanayA prApsyatha || 6 || R^igvedaM R^ichaM j~nAnaM vedayata iti R^igvedanAmAnaM R^igvedastham.h | yajurvedaM yajuryaj~naM vedayata iti yajurvedanAmAnaM tatsaMstham.h | sAmavedaM sAmyaM vedayata ita sAmavedanAmAnaM tatsaMsthamaniruddhaM ahaM prapadye.atoyUyamapi R^igAdivedavyApinaM tattadvedanAmAnaM aniruddhamapisanayA prApsyatheti || 7 || paMchadashaH khaNDaH || 15 || ukta vakShyamANAneka bhagavadupAstInAmAyuShaH kShaNikatvena desya charogopahatatvenAnuShThanamashakyamityAshaMkAyAmAyuH vR^iddhayarthaM rogaparihArArthaM cha puruSha(sya)yaj~narUpAmupAstimAha || puruShovAvayaj~na ityAdinA || atra puruShasya yaj~nasAmyaM kAvya ivochyata iti pratIyate | natUpAsArtham.h | tathopAsAvidhAyakAbhAvAt.h | brahmasambandhashcha na pratayate | ato brahmasambandhaM darshayannapekShitaM pUrayan.h khaNDaM pramANenaiva vyAchaShye || viShNviti || vAvetyasyArthonityamAdarAditi | puruShasya yaj~narUpatve sAmyena savanatrayasthAnIyaM kiMchinnoktamatastaddarshayati || tasyeti || uttamaM prasiddhasavanatrayApekShayAbahutvAduttamaphalasAdhanatvAchcheti bhAvaH | visheShataH savanAdisthAnIyaM darshayituM tasya yAnItyAdikopaniShat.h || tatra tasya yAnichaturviMshati varShANIti prathamavAkyaM madhyamAntimachaturviMshati varShANIti pratItiM vArayan.h vyAchaShye || chaturviMshaditi || viMshati shabdaparyAyoviMshachChabdaH | Ayuriti vartate | chaturviMshati varShasaMkhyAkamAyurityatharH | pUrvameveti sambandhaH | sa brUyAdityArabhyAgado bhavatItyantavAkyasya sabrUyAdityAdinAvasUnAj~nApayatIti pratIti vAraNAyatAtparyamAha || prArthayitveti || atha yAnichatushchatvAriMshadvarShANIti vAkyaM antimachatushchatvAriMshadvarShANIti pratItiM vArayan.h vyAchaShye || madhya iti || 