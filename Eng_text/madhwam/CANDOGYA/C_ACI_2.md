ikArasyeshatvavAcha katvenottamatvArthakatvAditi bhAvaH | parArddhottamaM parArddhItiyato.ataHparArddhitvaM shriyo bhavati | shriya eva parArddhashabdavAchyaprANottamatvAt.h | tena parArddhinA.asaMkhyAtatvena j~neyaM parAddharyamityataH shriyopi parArdhyobhagavAniti yojanA| pUrvamakAralopotratvikAralopa iti vailakShyasUchanAyapunaH parAddharyashabdavyAkhyAnamupasaMharati || ata iti || ityuchyate bhagavAniti sheShaH || 2 || nanu pUrvaM pR^ithivIsomavaruNarudrANAmapi prakR^itatvAttAnvihAyakatamAkatamargityAdinA R^ik.h samodgIthaM mAtrasvarUpavimarshakaraNekiM nimittamityata Aha || pR^ithivyA iti || pR^ithivyAH pR^ithivIdevatAtveneti sheShaH | nanu pR^ithivyAdInAM jaDapR^ithivyAdidevatAtvena prasiddhiH kiM laukikIvaidikI vA | nAdyaH tadabhAvAt.h | na dvitIyaH R^igAdisvarUpasyApi shrutyAdi siddhatvena tadvimarshasyApyakartavyatvApAtAdityatohetvantaramAha || tajj~nAnasyeti ||  R^igAdij~nAnasyetyarthaH | vishiShyaM phalaM yena tadvishiShyaphalam.h | R^igAdInAmeva vimarshaH kriyata iti sambandhaH | pR^ithivyAdij~nAnasya vishiShyaphalasAdhanatvAbhAvepi tatsvarUsyAprasiddhatve tadvimarshaH kartavyaeveti prAchInahetUpanyAsaH | yadi R^igAdij~nAnasya vishiShyaphalasAdhanatvAttadvimarshaH katarvyastarhi vAchoj~nAnasyApi vishiShyaphalasAdhanatvAttadvimarshopi kartavya ityata Aha || vAchashcheti || chashabdastushabdArthaH | tarhyuktanyAyena R^igAdivimasharShapi na kAryaH syAdityata uktaM vAgR^ichoriti | vAgevargiti vA gR^ichoraikyasyoktatvAdibhAvaH | tathAcha R^igvimarshevAgvimarshopi kR^ita eveti bhAvaH | aikyepi rUpAntarasyAprasiddhatve tadvimarshaH kartavya eveti prAchInahetUnyAsaH | nanvetadayuktam.h | pUrvaM vAcha R^igrasa iti vAgapekShayA R^ichorasatvamuktam.h | idAnIM tayoraikyamuchyate | tatkathamupapannam.h | nahi svasmAtsvasya shraiShThayaM bhavatItyata Aha || visheShaditi || vAk.h sarasvatI | visheSheNaprANasaMktatvaM kathaM R^ik.hshabdalabdhamityata Aha || R^igatAviti || dhAtoH dhAtuvyAkhyAnAdityarthaH | R^ik.hshabdapravR^ittinimittaM hi R^iktvameva | R^iktvaMchagatatvaM | R^igatAviti dhAtoH | gatatvaM chAtra saMyuktatvameva | kAraNashabdena kAryopalakShaNAt.h | saMyuktatvaM cha yogyatayA prANenaiva | rUpAntarAdatishayalAbhAyavisheShAdityapi yogyatayAlabdham.h | tena visheShAtprANasaMyuktatvaM R^ik.hshabdalabhyamiti bhAvaH | prakArAntareNasarasvatyAR^ik.hshabdAbhidheyatvamupapAdayati || sargAbhimAninIti || abhimAnyabhimanyamAnayorekashabdatvasya mahatashchaturmukhAdityAdau dR^iShyatvAditi bhAvaH | astvevaM prANasaMyuktAvAgR^ik.hshabdAbhidhA | tathApi kathaM tasyAH svasyA evottamatvamuchyata ityata Aha || visheSheti || tathAcha avasthAvisheShamAdAyaikasyA eva tasyAH svApekShayArasatvoktirupapanneti bhAvaH | ata evorusthalAshrita yaj~nanAmnAlakShmyAbhagavadratiyogasthA dakShiNAkhyApi saiva vishiShyetyuchyate | yaj~nAkhyAsaiva viShNostuyAtUrasthalamAshritA | hariNAriti yAgasthAdakShiNAkhyApi saivatu | uttarottarataH sApi vishiShyAdakShiNAsukha ityAdau | nanvasvA ekatve vAchaR^igrasa iti bhedoktirayuktA | bhedecha vAgevargityabhedoktiranupapannetyAshaMkApyevaM satinirasteti bhAvenAha || prANayogeti || yasmAtsaiShaikAtattasmAdvAgevargitishrutAvabhedenaproktA | yasmAchchasaiShahakApi prANayogaviyogAbhyAM bhidyate | tattasmAt.h vAchaR^igrasa iti bhedena prokteti yojyam.h | anena vAgevagirti vAkyavyAkhyAnamapi labdham.h | idAnIM prANaH sAmeti vAkyaM vyAchaShye || prANa iti || omityetadakSharamudgItha iti vAkyaM praNavaparamiti pratItinirAsAyavyAchakShANastAvadakSharashabdArthamAha || akShayAditi || akShetyasyArthokShayAditi | etena naJNupapadAtkShaikShaya ityasmAddhAtorAtonupasargeka iti kapratyaya ityuktaM bhavati | ra satyasyArthokShayAditi |  ramukrIDAyAmityasmAD.hDaH | akShashchAsaurashchetyakSharaH | tasyaivArthAntaramAha || akSheShviti || indriyeShvityarthaH | omityasyArthamAha || omitIti || nanvomityetadakSharamityatreti shabdabalAt.h oMkArAkhyaH shabdolabhyate | arthaprakaraNe paThitasyeti shabdasya shabdapadArthakatvavyavasthApakatvAt.h | anyathAtadvaiyarthyaM syAdityata Aha || itishabda iti || itishabdArthasyoMkArArthenAnvayaM darshayati || evamiti || evamityaneneti shabdasya prakR^itaparAmarshakatvamapyartha ityabhipretya iti omityanvaya ukta ityapi j~nAtavyam.h | etachChabdArthamAha || etaditi || udgIthashabdArthamAha || udgIyamAna iti || uchchatvena gIta udgItaH udgIta evodgIthaH || 3 || tadvA etadanuj~nAkSharaM yaddhikiM chAnujAnAtyomityevatadAheti vAkyamasaMgatiparihArAya vyAchaShye || tasmAditi || oMnAmano bhagavadvAchakatvAdevetyarthaH | etatparAmarshasaukaryAyaiva shrutikramollaMghanam.h | nanvomityanuj~nAnena kathamoMkArasya bhagavadvAchakatvasiddhirityata Aha || tvaduktamiti || kuryAdeveti sambandhaH | tasmAdoMshabdobhagavadvAchaka iti sheShaH | tathAcha tadvA iti vAkyamoMkArasya bhagavadvAchakatvasamarthanAya pravR^ittamiti nAsaMgatamiti bhAvaH | kathaM tarhyadhunAtanernoktAbhiprAyataH sashabdaH prayujyata ityata Aha || tadetaditi || eSho eva samR^iddhiryadanuj~neti vAkyaM vyAkhyAtuM tAvattAtparyamAha || omityayamiti || shabda iti sheShaH | tatra hetumAha || samR^iddhiriti || samR^iddheroMshabdavAchyatvaM kuta ityata Aha || samR^iddha iti || athaveti prAchInAnuj~nAbhiprAyakathanAtpakShAntaradyotakaH | hi yasmAdayante kAmaH samR^iddho bhavatvityabhiprAyeNAnuj~nA bhavet.h | anuj~nAchoMkAra ityuktam.h | ataH OM shabdohareH samR^iddhivAchI IritaH syAdityarthaH | nanvanuj~nAyAH uktAbhiprAyakatve OM shabdaH samR^iddhimAtravAchIsyAt.h | natu harisamR^iddhivAchI | tatkathaM hareH samR^iddhivAchIsyAdityuktamityatonuj~nAyA abhiprAyAntaramAha || iti veti || yato haristavasamR^iddhida iti vA.anuj~nAdIyate ato hareH samR^iddhivAchI OM shabda ityanvayaH | OM shabdasya samR^iddhimAtravAchakatvepUrvoktohetuH | harisamR^iddhivAchakatve tvayaM heturiti bhAvaH || 6 || evaM tadvA etadanuj~nAkSharamiti vAkyaM parAmarshasaukaryAya pUrvaM vyAkhyAyedAnIM tadevatanmithunamomityetasminnakSharesaMsR^ijyata iti vAkyaM vyAchaShye || vAkprANAviti || chApi shabdau vAkvaprANashcheti vAkprANAvitiparasparasamuchchayArthau | ata eva shrutau vAkvakchaprANashchetyuktam.h | yadvA apishabdaH kaimutyArthaH | yadA.atishayitamAhAtmyavishiShyavAkprANaprApyojanArdanastadAtanmAhAtmyaM kiM vaktavyamiti | chashabdoR^iksAmasamuchchayArthaH | ata eva shrutau tadvA etanmithunaM yadvA kchaprANashcha R^ik.h sAmachetyuktam.h | tushabdovisheShArthaH | nanu sarvepi muktau bhagavatisaMsR^ijyante | ataH kovisheSha ityata Aha || tatprAsAdeneti || tayoH prasAdenetyarthaH | tushabdo.avadhAraNArthaH | sAkShAdevabhagavadanyAdhikAriprasAdamanyadvAraM chAnapekShyetyarthaH | vAkprANayoH prakR^itayorapyatraprANamAtragrahaNena vAk.h prANadvAreti bhamyate || 4 || teneyaM trayIvidyAvartata iti vAkyaM tachChabdaparAmR^ishyaM darshayanvyAchaShye || tenaiveti || tenaivapraNavArthabhUtenaivaviShNunAsvapratipAdyabhUteneyaM trayIvidyApravartata ityanena pravaNArtha eva sarvavedArtha ityuktaM bhavati | prAchInapraNavavyAkhyAnasamuchchayArthashchashabdaH | praNavArtha eva sarvavedArtha ityuktamupapAdayituM pravR^ittamomityAshrAvayati omiti shaMsati omityudgAyatIti vAkyatrayaM vyAchaShye || omityuktveti || sarvairmatrairAshrAvaNAdimantraiH | etasyaivAkSharasyApachityA ityetadvayAchaShye || OM nAmakasyeti || mahimnArasena tenobhaukuruta ityAdi vyAchaShye || mahimneti || viShNunaiveti sambandhaH || 7 || nAnAtuvidyAchAvidyAchetyuktaM vailakShaNyaM phalakR^itamiti bhAvena pravR^ittasya yadevavidyayeti vAkyasya vyAvartyapradarshanapUrvakantAtparyamAha || nAj~nasyeti || tushabda evArthaH | j~nasyaiveti sambandhaH | nanUpaniShadovidyAjanakatvAtkathamupaniShadAvidyayeti sAmAnAdhikaraNyamityata upaniShachChabdAtharmAha || svayogyamiti || tasyaj~nasya | atra svayogyamityevopaniShachChabdArthaH | upaniShIdatItyupaniShaditi vyutpatteH | parij~nAnamiti vidyAshabdArthAnuvAdaH | anyathApunarapisAmAnAdhikaraNyAnupapatteH | ata evoktaM karmanirNayaTIkAyAm.h | upaniShIdatItyupaniShat.h | yogyeti | iti khalvetasyaivAkSharasyopavyAkhyAnaM bhavatIti vAkye.akSharashabdasya praNavavAchakatvAvashyaMbhAvAtpUrvatrApi sarvatra tasya praNavaparatvamevayuktaM natu bhagavatparatvamityatastadyathAvadvayAchaShye || akSharamiti || tasya viShNorupasamIpevartamAnaH praNavaH | asAdhAraNyenatadvAchakatayA tatprIviShayatvAt.h | vAgR^ichoraikyAvivakShApakShepararddhaM parArddhaM parArddhiparArdhyamiti chatasraH kakShyAnirupitAH | tatrApratItyAparardhAdishabdArthamAha || pararddhamiti || tasminneva pakSheparArddhovAyuH parArddhinIshrIH parArdhyo bhagavAnityuktamapi pramANena draDhayati || parata iti || vAyureveti sambandhaH || 8 || tatashchAyaMkhaNDArthaH || omiti nAmakamakSharaM nakShIyata ityakShaM ratirUpatvAdraM akShaM chatandrachetyakSharaM akSheShvindriyeShu ramaNAdvA.akSharaM etat.h sarvasannihitatvAdetannamAkam.h | udgIthaM uchchatvAdut.h gItatvAdgIH sarvasthAnatvAtthaH uchchAsaugIshchAsauthashchetyudgIthastamudgIthaM bhagavantamupAsIta | bhagavaOMnAmakatvaM kuta ityatastatsamarthayate || omitihyudgAyatIti || hi yasmAdbhagavantamuddishyodgAtomityuchchAryodgAyati udgAnaM karoti | tasmAdoMnAmakatvaM bhagavataH siddham.h | anyathA.asaMgateriti bhAvaH | na kevalamashvakarNAdishabdavadrUDhimAtrapravR^ittauMkAravAchyaM bhagavantamupAsItakiMtu OMkArArthaguNavishiShyatayeti bhAvena bhagavadvAchakoMkAravyAkhyAnaM pratijAnIte || tasyeti || tasyAkSharasyodgIthasya viShNorupasamIpe vartamAnoyaH praNavastasya vyAkhyAnaM kriyata ityarthaH | tasya praNavasyopapannam.h | vyAkhyAnaM kriyata ityarthaH ityapyAhuH || 1 || tatra tAvadadhikochchatvena pramitatvamoMkArArtha iti bhAvena devatAtAratamyaj~nAnapUrvaM bhagavadadhikochchatvaj~nAnasyaiva mokShahetutvena devatAtAratamyoktipUrvaM bhagavata adhikochchatvamAha || eShAMbhUtAnAmityAdinA || eShAM prasiddhAnAM sarveShAM bhUtAnAmR^ibhvAdInAM sakAshAtpR^ithivIpR^ithivyabhimAnidevatA | rasaH sarvaguNairvarA | pR^ithivyAH sakAshAdApastadabhimAnivaruNorasaH | apAM varuNasya sakAshashadoShadhaya oShadhidevatAsomorasaH | oShadhInAM somasya sakAshAtpuruShaH pauMsya devatArudrorasaH | puruShasya rudrasya sakAshAt.h vAk.h vedAbhimAninIsarasvatIrasaH | vAchaH sarasvatyAH sakAshAt.h R^ik.h rasaH R^iN^.hnAmnIsaiva shreShThA | R^ichaH sakAshAtsAmarasaH sAmadevatAmukhyAvAyuH shreShThaH | sAmnaH sakAshAdudgIthorasaH nArAyaNaH shreShThaH | sAmAdInAM bhUtAdibhyaH shreShThatvavadasyodgIthasya shreShThatvaM na bhavati | kiMtu mahAnvisheSha iti j~nApatimAha || sa eSha iti || aShyamaH pR^ithivyapekShayAShyamatvenoktoya udgIthaH sa eSha rasAnAM shreShThAnAM pR^ithivyAdInAM sakAshAdrasatamaH shreShThatamaH paramashreShThAdapi shreShThatamAchchayatparamaM tasmAduttama ityatharH | parAddharyaH atishayenaparArddhiyutatvAtparAddharya ityarthaH | yadvA sa eSha paramaH parArghdyaH atishayena paramarddhiguNa ityarthaH | athavA na kevalamudgIthasya sAmna evottamatvam.h | kintu sAmottamaramottamatvaM cheti bhAvena pUrvoktaM saMgraheNAnUdyaramottamatvamAha || sa eSha iti || yoShyama udgIthaH sa eSha rasAnAM sakAshAt.h rasatamaH paramaH parArdhyaH paramaparArghyarasatama ityarthaH | atrAyaM vivekaH | vakShyamANarItyAyadi vAgR^ichoraikyavivakShAtadAbhUtebhyaH pR^ithivyArasatvaM tebhyo varuNasya rasataratvaM somasya rasatamatvaM rudrasya paramarasatamatvaM udgIthasya paramaparArghyarasatamatvamiti || 2 || pR^ithivyAH pR^ithivIdevatAtvena somavaruNayoshchaipadhyashabdevatAtve na rudrasya cha liMgadevatAtvena vAchashchasarasvatItvena prasiddheH | R^ik.hkatamA kA | sAmakatamat.h kim.h | udgIthaH katamaH kaH | iti vimR^iShyaM bhavati vimarshaH kR^itobhavati | katametyAdiruktiH kutUhalanimittA | krameNAttaramAha || vAgevargityAdinA || vAgevapUrvaM puruShasAratveno hyanekarUpA | tatraikaM rUpaM sarvavedAbhimAniprANasaMrogavisheShahInaM cha | aparaM tu R^igabhimAniprANasaMyogasheShayuktaM cha | savarvAgabhimaniprANasaMyogavisheSharahitAdrUpAdR^igabhimAnipraNasaMyogavisheShavishiShyarUpasya svarUpottamatvAbhAvepi avasthAvisheShamAdAya rasatvoktiH | vedAtmakaramArUpApekShayAbhagavadaM kasthayaj~nAbhimAniramArUpasya dhanyAshcharyatvoktivadityavadheyam.h | prANo mukhyaprANaH | sAma sarvabhUte ShusamatvAt.h | sAmadevatAtvAchcha | OM uchchatvAdinAOM nAmakam.h | itishabdonyathAbhAvanivR^ittyarthaH | sarvadApyatyuchchaeveti | yadvA iti omityanvayaH | pUrvoktaprakAreNatyarthaH | etat.h etannAmakamakSharaM yatprAgabhihitaM sa evodgItha ityarthaH || 3 || nanUdgIthAkhyasya
 bhagavataH R^iksAmanAmakAbhyAM sarasvatIprANAbhyAmuN^attamatvamuktam.h | tatkatham.h | tayoratimahAtmyavattvena shrutyAdiprasiddhatvAditi chet.h | na | tadapekShayApi bhagavatoti mahAtmyavattvena na tadupapatteriti bhAvena tayormuktau bhagavadAshritatvaM vaktumAha || tadvA iti || tadetanmithunaM vai kiM tat.h | vAk.h cha prANashcha R^ikcha sAmacheti yat.h | itaretarayogechashabdAH | kiM tata ityata Aha || tadetaditi || tadetaninmathunamomiti nAmake etasminnakShare bhagavati saMsR^ijyate | muktAviti sheShaH | sAyujyalakShaNAM muktiM prApnotIti bhAvaH || 4 || ko visheShastatretyata Aha || yadAvA iti || yadAmithunauvAk.hprANAdirUpau dampatIsamAgachChata udgIthesaMsR^ijyeyAtAM tadA tAvanyonyasya kAmamabhilaShitamApayato havai prApnuta iti prasiddhamityarthaH | uktarItyA bhagavadupAsakasya phalamAha || ApAyiteti || yo.adhikArI etat.h vAk.hprANAdirUpaM mithunAmevaM muktau bhagavadAshritatvAdinAvidvAnakSharamudgIthamevamuktarItyAtaduttamatvenopAste sakAmAnAM kAmyAnAmApayitAprApayitAprAptAhavai prasiddhamityarthaH || 5 || bhagavata OM nAmakatve omiti hyudgAyatIti pUrvaM yuktiruktA | idAnIM yuktyantareNApi tatsamarthayate || tadvA iti || tadetadoMkArarUpamanuj~nAkSharamanuj~nApradamakSharaM vai | kutaH | hi yasmAsmAjjano yat.h yadA | kiMchakiMchidanujAnAti anumAnaM karoti tattadA omityevAhatasmAdevatadanuj~nAkSharamiti sambandhaH | bhagavAstatvaduktaM tattathAkuryAdityabhiprAyato.anuj~nAM pradAtuM hi j~nAnibhiromityuchyate | tatroMkArasya bhagavadvAchakatvAbhAve uktabhiprAyeNAnuj~nApradAnAyomityuchchAraNaM na syAditi bhAvaH | pUrvamoMkArasyAdhikochchatvena pramitatvamartha ityabhipretyAdhikochchatvaM samarthitam.h | idAnIM bhagavataH pUrNatvaM choMkArArtha iti bhAvenAha || eSho eveti || omityayaM shabdaH pUrNatvavAchI | samR^iddhivAchakatvAt.h | tadevakutaH | OM kArastAvadanuj~nAkSharamityuktaM kiMtataH yadanuj~nA yAnuj~nA eShaivasamR^iddhirvai | ayaM te kAmaH samR^iddha iti bhAvenaivAnuj~nApradAnAt.h | ataH OMkAraH samR^iddhivAchaka ityarthaH | nanvoMkArasya pUrNatvavAchakatvepi bhagavatpUrNatvavAchitvaM kuta iti chet.h | na | bhagavatsamR^iddhivAchakatvAdeva | tadevakutaH | OMkArohyanuj~nAkSharamityuktam.h | yadanuj~nA eShaiva bhagavataH samR^iddhirvai bhagavAMstavasamR^iddhida iti bhAvenaivAnuj~nApradAnAt.h | ato bhagavatsamR^iddhivAchyoMkAra ityarthaH | evamupAsakasya phAlamAha || samardhayiteti || yodhikArI etatpUvarprakR^ita bhagavatsvarUpamevaM samR^iddhatvanimittakoMnAmakatvena vidvAnakSharamudgIthaM bhagavantamupAstesamuktassankAmAnAM kAmyAnAM samardhayitAsamR^iddhikArako bhavati havai || 6 || sarvavedAtharopyoMkArArtha iti bhAvenAha || teneti || tenoMkArapratipAdyena viShNunAsvapratipAdyabhUteneyaM trayIvidyA vartate pravartate | vedapratipAdyasyaivoMkArapratipAdyatvaM kuta ityata OMkAravyAkhyAnatvAtsavavedyeti bhAvenAha || OMmitIti || adhvaryuromityuchchAryAshrAvayati AshrAvamantraM paThati | tathAhotomityuchchAryashaMsatishaMsanamantraM paThati | tathodgAtomityuchchAyarodgAyati udgAnamantrapaThati | tena teShAM mantrANAmoMkAravyAkhyAnarUpatvamavagamyata iti bhAvaH | adhvaryvAdiromityuchchAyarAshravavAdimantraM kimarthaM paThatItyata Aha || etasyeti || etasyaivAkSharasyoMnAmakasya viShNorapachityaipUjArtham.h | evamadhikochchatvaM pUrNatvaM sarvavedArthashchapraNavArtha ityuktam.h | idAnIM tadanuvAdenArthAntaramAha || mahimneti || mahimnApUrNenarasenAdhikochchenatenasarvavedaprasiddhenoMnAmakena bhagavatA preritAvubhaukarmakurutaH | tau kau | yashchaitat.h bhagavatsvarUpamevamuktarItyAvedayashchanavedatAvubhAvitipUrveNa sambandhaH || 7 || sarvopi karmakuruta ityanuktvAj~nAnyaj~nAnivibhAgoktiH kimarthetyatastatrAvAntaravailakShaNyaj~nApanArtheti bhAvena j~nAnyaj~nAninoH kutovailakShaNyamityato j~nAnAj~nAna | yorevavailakShaNyAditi bhAvenAha || nAnAtviti || vidyAchAvidyAcha parasparayogechashabdau tu visheSheNa nAnAvilakShaNe | kutaH phalavailakShaNyAdityAha || yadeveti || shraddhAyA shraddhAyuktayA upaniShadA upaniShIdatItyupaniShat.h yogyayA | vidyAyA j~nAnenaiva yatkarmakaroti tadeva vIryavattaramanantaphalasAdhanaM bhavati | atra vidyAshabdasyAparokShaj~nAnaparatve mokShagatAnandatishayasAdhanaM bhavatItyarthaH | parokShaj~nAnaparatvetvaparokShaj~nAnadvArAmokShasAdhanaM bhavatItyarthaH | avidyayA yatkaroti na tadevamiti bhAvaH | evaM kR^itamoMkAravyAkhyAnamupasaMharati || itIti || iti pUvaroktaprakAreNaitasyaiva pUrvoktasyaivAkSharasyAkSharanAmakasya bhagavata upasamIpevarttamAnasya praNavasya vyAkhyAnaM bhavatItyarthaH | atra kechidadhyApakAH atha ha ya evAyaM mukhyapraNastamudgIthamupAsIta tasyetaraiH prANairupavyAkhyAnaM bhavatIti paThanti | tasyAyamarthaH | athapraNavAkhyasya bhagavataH upAstikathanAnantaraM tadupAstyadhiShThAnamuchyata iti sheShaH | ya evAyaM pramANasiddhomukhyapraNastaM tatrodgIthaM bhagavantamupAsIta | kovishaShastasya | yena tatraiva bhagavadupAstiH kartavyetyata Aha || tasyeti || tasya mukhyaprANasyetaraiH praNairnAsikyapraNAdibhirupavyAkhyAnamupapannaM vishiShyatayA kathanaM bhavatIti || 8 || prathamaH khaNDaH || 1 || tAtparyApratIteruttarakhaNDamavatArayati || udgIthAkhyasyeti || omityetadakSharamudgIthamupAsItetyudgIthAkhyasya viShNorupAstiH kartavyetyuktam.h | tatra na tAvatkevalasya viShNorupAstiH kartuM yuktA | sarveShAM tadanadhikArAt.h | kiMtu kvachitpratimAyAm.h | tatrApi na sAdhAraNapratimAyAM tadupAstiH yuktA | phalAdhikyAbhAvAt.h | kintu vishiShyAyAmeva | ataH sAketyAshaMkAyAmidamAheti bhAvaH | vAyurevA dhikArivarga iti sheShaH | kiMtata ityata uktamata iti | vAyoH sarvalokAdhAratvena tadAshritetarapadArthasAdhAraNyavyAvartanAyatatopyuttamatvenetyuktaM darshayati devAsudarA iti khaNDena vedapuruSha iti sheShaH | viShNoH vishiShyapratimAvAyurevetyatra pramANa Aha || vAyAviti || sUryognirbrAhmaNogAvovaiShNavaH khaMmarujjalam.h | bhUrAtmAsarvabhUtAnibhadrapUjApadAnima iti pUrvavAkyemarutobhagavatpUjAsthAnatvamuktvAtatprakArovAyAvityanenochyate | vAyau mukhyadhiyA vAyoH sarvottamaj~nAnena | mAM yajeteti pUrveNAnvayaH | yadi vAyurviShNorvishiShyapratimAnasyAttadAvAyusarvottamatvaj~nAnaM kathaM viShNapUjAsyAditi bhAvaH | uktaM cha sarvadevottamovAyuriti j~nAnAnnachAparam.h | priyamastihareH kiMchittathAvAyoharervida iti | mAM yajetetyuktAsmachChabdavAchyaH ka ityAshaMkAnirAsAya bhagavadvachanamityuktam.h | bhagavato vAsudevasya vachanamityarthaH | na kevalaM vedapuruSho darshayati | kintu bhagavadvachanaM cha vivakShitamatharM darshayatIti chashabdArthaH | nanu j~nAninodevAmukhyaprANamudgIthAkhyaviShNorvishiShyapratimAM jAntyeva | ataH kimarthaM svashatrujayAyapApavedhyanAsikyapraNAdAvudgIthamupAsya teShAmasurakR^itapApavede atantomukhyaprANa udgIthamupAsitavanta ityAshaMkAM parihartuM tasya sarvottamatvaj~nAnapUrvakamityAdyuktamarthaM pramANena draDhayannAha || yasmAditi || akhilAt.h jagato vAyormukhyatayA | tasmAdvAyoH svasya mukhyatayAvAyausmR^itoviShNuH parAM tuShyiMgamiShyatIti sambandhaH || vichAryeti || j~nanibhirapidevaiH vAyoH sarvottamatvanirNayAyeti pUraNIyam.h | pApavarjitepraNa ityanvayaH | sakalaiH devaiH daityajayeti choktyA shrutau devasurashabdau prasiddha devAsuraparAvevetyuktaM bhavati | tena shAstrodbhAsitA indriyavR^ittayodyotanAddevAstadviparItA indriyavR^ittayaH sveShvevAsuShuramaNAdasurA iti parakIyaM vyAMkhyAnamapAstam.h | devAsurashabdayoruDhiparityAgena yaugikArthagahaNekAraNAbhAvAt.h | te ha nAsikyaM prANamudgIthamupAsAMchakrira ityAdau prANavAk.hchakShuH shrotramanaHshabdAH indriyaparA ityasat.h | taddhadevA iti devopakramavirAdhAt.h | evamukhalvetAdevatAH pApmabhirupAsR^ijannevamenAH pApmanAvidhyan.h iti shrutyantaredevAnAmevAsurakR^itapApaviddhatvokteshcheti bhAvenAnyeShAmapi pApavarjitatvekovisheShomukhyaprANasyetyataH taM hAsurAH pApmanAvividhurityAdivAkyapaJNchakaM vyAchaShye || vAyuputramiti || yadAdevAnAsikyaprANadAvudgIthanAmAnaM viShNumupAsaMchakriretadeti grAhyam.h | nAsikAyAM bhavonAsikyastadabhimAnIti yAvat.h | vAgAtmakaM vAgabhimAninam.h | evamuttaratra | prANasya sarvadevottamatvalAbhAyamanaH prabhedAhaM chittAbhimAninausheShagaruDAvupAttau | buddhichetanAbhimAninAvapi grAhyau | anyendriyAbhimAninAmupalakShaNametat.h | vividhurevetyevashabda sambandhaH | tasmAttenobhayaM jighratisurabhichadugarM dhicha | pApmanAhyeShaviddha iti vAkyaM paMchakaM vyAchaShye || tairiti || atha ha ya evAyaM mukhyaprANastamudgIthamupAsAMchakriretaM hAsurAR^itvAdidadhvasuriti vAkyaM tamudgIthamiti sAmAnAdhikaraNyenamukhyapraNodgIthayorabheda uchyata iti pratIti nirAsAyavyAchaShye || mukhyavAyAviti || anena tamitidvitIyAsaptamyarthetyuktaM bhavati | praNodgIthayorabhedasya bAdhitatvAt.h | nAsikyaprANamudgIthamityAdisAmAnAdhikaNraTenatadabhedaprAptAvudgIthAkhyasya viShNoH pApavedhaprApteshcha | sharIrastha ityanenAyamityasya sharIrastha ityarthaH suchitobhavati || sUryaga iti ya evAsautapatitamudgIthamupAsItetyuttarakhaNDavivakShayoktaM udgIthanAmAnamupAsaMchakrira iti sheShaH | vidadhvasuH vividhuH | sayathAshmAnamiti dR^iShyAntavAkya saMghaTanAyataM vidadhvasurityetadevApekShitapUraNena punaH vyAchaShye || yadeti || idAnIM sa yathAshmanamAkhaNamR^itvAvidhvaMsata evamiti vAkyaM vyAchaShye || akhanyAshmAnamiti || tathA surAvidhvastA iti sambandhaH | astvevamasurakR^itapApavedhashUnyatvAtpApavarjitemukhayaprANedavaiH jAnArdana upAsita iti | kiMtata ityata Aha || tasmAditi || devaiH pApavarjitesharIrasthesUryagechamukhyavAyauviShNorupAsitatvAdityarthaH | AdityasaMsthe.anileviShNumupAsItetyanena ya evAsau tapati tamudgIthamupAtityuttarakhaNDagatamupAsanAvidhivAkyaM vyAkhyAtam.h | sharIsthe.anileviShNumupAsItetyanena pUrvakhaNDeyatkiMchidadhyApakA atha haya evAyaM mukhyaprANastamudgIthamupAsIteti paThanti tadvayAkhyAtaM bhavati | balaj~nAnAtmaka iti prANashabdArthaH | prakarSheNAsamantaNNaM balaM yasyAsautathoktaH | NakArobalamiti shruteH | prakR^iShyamaNanaM j~nAnaM yasyAsautathokta iti vA aNapaNagatAviti dhAtoH | tapatItyuktyanurodhenojjvalAtmanItyuktam.h | tallabdhamarthamAha || divyAkR^itimatIti || tato vAyoH | taM bR^ihaspatirudgIthamupAsaMchakra iti vAkyaM sa jAtIyopalakShaNaparamiti bhAvenaitamu eva bR^ihaspatiM manyante iti vAkyaM saMghaTanAyaitadupAstiphalamAha || asyeti || devA ityupalakShaNam.h | R^iShayashchetyapi grAhyam.h | tena taM hAMgirA udgItha mupAsAMchakra ityuktopAsanasyApi phalaM labdham.h | sarvanAmAni svasvanAmAni | anenopAsAMchakra ityanantaraM tathA bR^ihaspatiriti nAmabheja iti pUraNIyamityuktaM bhavati | nanvindrabR^ihaspatyAdInidevanAmAnyaMgiraHprabhR^itIniShinAmAnichendrabR^ihaspatyAdInAM svata eva siddhAni | ataH kathamasyopAsanayAteShAM tattannAmalAbha ityuchyata ityatonaitAniteShAM nAmAni | kintu mukhyaprANasyaiva mukhyataH | nacha prasiddhivirodhaH | tadupAsanAlabdhatattannAmakatvena tadupapatteriti bhAvena pravR^ittametamu eva bR^ihaspatiM manyanta iti vAkyamupalakShaNaparamityabhipretyavyAchaShye || indra iti || ityAdyAH shabdAH | AdipadenarShivAchakashabdA api grAhyAH | nanvevaM tarhi yo devAnAM nAmadA indramitraM varuNamagnimAhurityAdi shrutivirAdha ityata Aha || prANasyeti || nAmashabdAH abhidAyishabdAH | prANasya shabdA api mukhyato viShNusaMsthitAH | nAmaprasiddhamiti vArthaH | taddhadevA udgIthamAjahrurityatrodgIthanAmAnaM viShNuM balAdAhR^itavanto devA iti pratIyate ityuktam.hshra | tathAsati viShNorashaktatvApatterityatastadvayAchaShye || udgIthAkhyamiti || AjahrubhIShyadaM chakruH | nanu balAdAharaNeprANa evopAsanaM kAryamiti nirbandhovyarthaH | anyatrApyupAsitasya phalapradatvasambhavAdityata Aha || tathApIti || yadyapyupAstyA.a.ajahunartubalAttathApItyarthaH | yathAshmanamAkhaNamR^itvAvidhvaMsata evaM haiva savidhvaMsata ityatrapUrvavAkyavadevayathAshmAnamAkhaNamR^itvAvidhvaMsateloShya iti vyAkhyAnamasat.h | upAsake upAsya sAmyasyaivavaktavyatvAditi bhAvena yathAshmAnamityArabhya abhidAsatItyantaM vAkyaM vyAchaShye || prANamiti || anenAshmAnamAkhaNamityayaMshabdaH prANaparaH | vidhvaMsata ityanantaramasuravarga iti shaSha ityuktaM bhavati | ata eva vAkyasheShe saeShomAkhaNa ityuktam.h | uktaM chAnyatra AkhaNAshmasamohisa iti | abhidAsatItyasyArthodAtumichChatIti | pratIpamiti shaShoktiH | tadupAsakasyApItyapi shabdasambandhaH | chashabdAt.h pApaM kAmayata iti grAhyam.h | sopi vidhvaMsata iti sheShaH | etamuevAM tatovittvotkrAmatItyatrAntarata ityetatparityajyAnyAMshaM vyAchaShye || etamiti || mukhyaprANamityarthaH | avadhAraNArthosaMshayamiti | nanvevaM tamevaM vidvAnityAdi shrutivirodha ityata Aha || viShNumapIti || anena shrauta ushabdopi shabdArthaH | tena viShNusamuchchayaH | tatashchaitaM mukhyaprANaM viditvAntatoviShNumapividitvotkramatyeveti vAkyaM yojanIyamiti sUchitaM bhavati | tadvivaNarUpaM vyAdadAtyevAntata ita vAkyaM vyAchaShye || vItIti || tatra nimittamAha || vishiShyatvAditi || naramAdInAM brahmAdibhyovishiShyatvavadasya vishiShyatvamapi tumahAnvisheSha iti j~nApanAyatushabdaH | AdadAtyevAvagachChatyeva | ante prANasya | nanu pra=shavettAMnteviShNumagavachChatItyanupapannam.h | viShNuj~nAnAbhAvepi prANaparij~nAnasambhavAdityatotra vivakShitaM prANaj~nAnamAha || prANAditi || tushabdo.avadhAraNAtharH | avarAnevetyevashabdasambandhaH | viShNoravaratvena jIvebhya uttamatvena ye prANAM viduriti yAvat.h | etAdR^ishaMcha prANaj~nAnamantatoviShNuj~nAnaM vinAnasambhavatIti bhAvaH | ya evAyaM mukhyaprANastamudgIthamupAsAMchakrira ityatratamiti dvitIyA mukhyavAyauyadAdevA ityanena saptamyarthAvyAkhyAtA | tatra niyAmakaM pramANaM paThati || prANa iti || prANa udgItha ityAdivAkyagatAH prANa ityAdiprathamAH nAmabrahmetyAdivAkyagatAnAmetyAnidaprathamAshchasaptamyarthAH samuddiShyA iti prasaMgAduttarashrutivyAkhyAnAyoktam.h | tatra niyAmakaM sUtraM paThati || saptasviti || prakR^itamAha || prANamiti || praNamudgIthamityAdivAkyagatAprANamityAdidvitIyetyarthaH || tatashchAyaM khaNDArthaH ||  