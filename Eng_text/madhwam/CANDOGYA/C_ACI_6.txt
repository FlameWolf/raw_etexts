evaM lokeShu paJNchavidhabhagavadupAstimuktvAlokasthiteH vR^iShyinimittakatvAdvR^iShyau paJNchavidhabhagavadupAstiH kartavyetyAha || vR^iShyAviti || ayamapikhaNDo bhagavatpara eveti j~nApanAya varShatihAsmA ityAdiphalavAkyaM pramANenaiva vyAchaShye || paJNcharUpamiti || varShatItyasyArthovR^iShyirasanmaisyAditi | varShayatItyasya kamarAnukteH muktigAnsarvabhogAnityuktam.h | varShayati cheti cha shabdAnvayaH | muktigAMshcheti vA || atra khaNDArthaH pUrvoktarItyAspaShyaH | evamuttarapi | aspaShyAMshastuvyAkhyAsyate | atra purovAtAdishabdanAM bhagavati vyutpattiH pramANAntareNa draShyavyA || tR^itIyaH khaNDaH || 3 || evaM vR^iShyaupaJNchavidhabhagavadupAstimabhidhAyavR^iShyipUrvakatvAtsarvAsAmapAM tatra bhagavadupAsti kartavyatAmAha || sarvAsviti || ayamapi khaNDobhagavatpara iti j~nApanAya na hApsupraityapsumAnbhavatIti phalavAkyaM pramANenaiva vyAchaShye || apsviti || paJNchavidhasya bhagavata upAsAsyAstIti tathoktaH | apsumAnityasyArtho nArAyaNavAniti | na hApsupraitItyasyArtho na cheti | tatra heturapsuShaditi | yadvA.apsumAnityetannArAyaNavAniti vyAkhyAtam.h | tatkathaM shabdatolabdhamityata Aha || apsuShaditi || yato bhagavAn.h harirapsuShadatopsumAnityasya nArAyaNavAni vyAkhyAnamupapannamityarthaH | nanvevamapsuShadvAniti syAnnatvapsumAnitItyato madhyamapadalopi samAsoyamityAha || apsusthitanArAyaNavAniti || nanvantaryAmitayAnArAyaNavattvaM sarvasAdhAraNamiti kathamidamupAsanaphalamityatastadarthamAha || mukta iti || nanvapsumAnityatrApsvityasya saptamyantatvAtkathaM samAsaH | samAsetu ammA nityeva prayogApatteriti chet.h | na | saptamyA aluktvAgIMkArAt.h | athavAnApsvityetat.h saptamyantam.h | yenAluktvaM madhyamapadalopovAshrayaNIyaH | kintu yogena bhagavadvAchakamiti pakShAntaramAha || apa iti || tadvAnapsumAniti yojyam.h | evaM tarhyapsumAniti dIrghaH syAdityata uktam.h || dIrghalokeneti || ChAndasatvAditi bhAvaH || khaM0 || 4 || sarvAsAmapAmutpattyAdi R^itvadhInamiti R^ituShu bhagavadupAstikartavyatAmAha || R^ituShviti || nanu R^itUnAM ShaT.htvAnmUrtInAM paJNchatvAtkathamR^ituShu paJNchavidhamityuktirityata Aha || hemanteti || aikyenaikyavivakShayA | ayamapikhaNDo bhagavatpara iti j~nApanAya pUrvavatkalpante hAsmAR^itavoR^itumAnbhavatItyAdi phalavAkyaM pramANena vyAchaShye || R^itunAmAnamiti || R^itutvAt.h R^itUnAM R^itutvapradatvAdityarthaH | sarvashAstravAgatatvAditi vAtharH | amuShya viShNoH | paJNchAtmAnaM paJNchasvarUpam.h | kalpante hAsmAR^itava ityatra mokShAdIniti sheShoktiH | kalpatedAtuM samartho bhavati | asyopAsakasasyatyanenAsmA iti chaturthIShaShTharyetyuktaM bhavati | prasiddhartumattvamR^itunAmaka bhagavadvattvaM vAsarvasAdhAraNamiti kathamidaM phalamityata uktam.h || rakShyatvAditi || hiMkArAdinAmakapradyumnAdInAM vasantAdyabhedobhidhIyata iti bhrAntinirAsAya bhagavati vasantAdishabdanirvachanaparaM pramANamevodAharati || vAsasyeti || svavAsya jIvasukhakAritvAdityarthaH | vasateH pachAdyach.h vasatIti vasaH tanoterauNAdikoDapratyayaH | tanotItitaH | varNAgamovarNaviparyayashchetyAdinA pUrvapadasya nakArAgamaH | nIrAderityetasya varShaNAdityanenApi sambandhaH | rAtidadAti | rAdAna ityatoDat.h | himantanotIti hemantaH || paJNchamaH khaNDaH || 5 || R^ituShu samyagvR^itteShu pashavopi samyagavasthitA iti pashuShu bhagavadupAstiH kartavyetyAha || pashuShviti || ayamapi khaNDo bhagavatpara iti j~nApanAya bhavanti hAsya pashavaH pashumAn.h bhavatIti phalavAkyena punaruktiparihArAya pashumAnityetattAvatpramANenaiva vyAchaShye || pAlanAditi || pAlanAtpaHsukharUpatvAchChuH ukArastAchChIlyArthaH | atiprasaMgavAraNashayatadvAnityasya vyAkhyAnaM mukta iti || hiMkArAdinAmakapradyumnAdInAmajAdipashvabheda uchyata iti bhrAntinirAsAyAjAdishabdanirvachanaparaM pramANamevodaharati || yaj~neneti || ajastho bhagavAna ja ityaktaH | yaj~nena yaj~nadvArAsadgatihetutvAdityarthaH | ajagatau kShepaNecheti dhAtuH | gatipUjAtharsyAM chudhAtoshchakArasya svavargatR^itIyajakArAdeshe.anusvArasya cha lopecha yati pravartata iti yaj~nena pUjaneneti yamenAM cha na hetutvAdajastho bhagavAna ja ityarthaH | yajadhAtoH yakAralope.aja iti bhavati | tathAcha yajatyaneneti yaj~nenAM cha na hetutvAdaja iti vArtha ityAhuH | avistha eveti sambandhaH | avanAtsarvarakShaNAdaviruktaH | avisthasya kathaM rakShakatvamityata uktam.h || UrNayeti || kaM balAdinAshItatorakShaNAdityarthaH | AshugantR^itvAdeveti sambandhaH || puruSha iti || nacha pashuShvityupakramyapuruShonidhanamiti kathamuchyate | puruShasyApashutvAditi vAchyam.h | yaj~navisheShetasyApi pashutvamabhipretyatathokteH | nanu pashumAnityasya pashunAmakabhagavadvAnityarthatvepi bhavanti hAsyapashava ityanena punaruktiH syAdeva | tasyApi tadatharkatvapratIterityAta Aha || bhavantIti || evaMcha bhinnArthakatvAnnapunaruktiriti bhAvaH | nanvajAdishabdAnAM bhagavadvAchakatve.ajA ityAdibahuvachanAnupapattiH | ekamevAdvitIyamiti shrutyAbhagavata ekatvAvagamAdityata Aha || ajA ityAdIti || upapadyata iti sheShaH || ShaShThaH khaNDaH || 6 || evaM pashuShu bhagavadupAstimuktvendriyANAM pashupuruShAshritatvAdindriyeShu paJNchavidha bhagavadupAstikartavyatAmAha || prANoShviti || atra parovarIyaH sAmopAsItetyatra parovarIyaH shabdasya vivakShitamarthaM pramANenAha || parasmAditi || parasmAduttamaM paro iti proktam.h | ukArasyottamArthatvAt.h tataH paraMmparovaramiti proktam.h | varashabdasyApi tathAtvAt.h | tasmAtparamparovarIyakamiti proktam.h | anayoH madhye idamatishayena parovararaM parovarIyaH | parovarIya eva pArovarIyakamityarthaH | yadyapyadhikaM varIyAnparovarIyAniti pUrvaM vyAkhyAtam.h | tathApi tatra saMmugdhatayAsvenaiva vyAkhyAtamatratuvarNArthakathanapuraHsaraM pramANena vyAkhyAtamiti bhedaH | bhinnabhinnAdhiShThAneShu sthitAnAM pradyumnAdirUpANAM nIchochchabhAvonamantavya iti bhAvena pravR^ittaM parovarIyAMsivA etAnIti vAkyaM hiMkArAdisAmabhaktInAM parovarIyastvamuchyata iti pratItinirAsAya vyAchaShye || parovarIyAMsIti || etAnItyanena na prANasthapaJNcharUpANAmeva parAmarshaH | kintu lokAdisthAnAmapIti bhAvena sarvasha ityuktam.h | shrutau vaishabdashravaNAtparovarIyAMsIti sAvadhAraNam.h | ata eva tadvayAvatyarmAha || teShAmiti || tatra hetumAha || sadeti || sadetyasya pUrvatrApi sambandhaH | nanu samatveparorIyastvaM kathamityata steShAM parasparaM samatvepyanyasmAtparovarIyastvamupapadyata ityAha || atyuttameti || hiMkArAdinAmakapradyumnAdeH prANadyabhedaH kathyata iti pratItinirAsAya bhagavatiprANAdishabdapravR^ittiM pramANena darshayati || prANa iti || asya pramANapramitasya sarvasya mantR^itvataH netR^itvata ityAdAvapyasya sambandhaH | nanu parovarIyohAsya bhavatIti phalavAkyeparovarIyaH shabdomokShAdiphalaparoMgIkAryaH | tatkathaM pUrvaM bhagavatparatvamaMgIkriyate nahyekasminneva prakaraNe shrutasyekasyaiva shabdasyArthadvayakalpanaM yuktamityata Aha || parovarIya iti || nanu paroktarItyAparovarIyohAsya jIvanaM bhavatIti kuto na vyAkhyAtam.h | shrutAvapi pUrvaM tatoktatvAdichet.h | na | asminprakaraNe.apsumAnbhavati R^itamAnbhavatipashumAnbhavatIti bhagavadvattvasyaiva phalatvenoktatvAt.h | jIvana shabdAdhyAhAraprasaMgAchcha | brahmavattvamatiprasaktaM kathaM phalamityata Aha || sarveti || sa upAsakaH parovarIyasodhikaM varIyasolokAn.h vaikuNThAnantAsanashvetadvIpAkhyAn.h jayati prApnoti | upasaMharati || ititviti || ityevaM prakAreNa paJNchavidhasya paJNcharUpasya bhagavata upAstirukteti sheShaH || saptamaH khaNDaH || 7 || evaM paJNchavidha bhagavadupAstimuktvAsaptavidha bhagavadupAstimAha || athetyAdikhaNDayeNa || hiMkAraprastAvodgIthapratihAranidhananAmakabhagavanmUrtavishaShasya nirUpitatvAt.h atrAdhikyenokte AdyupadravanAmakemUtarIpramANenAha || Adiriti || hiMkArAdinAmakapradyumnAdInAM huMkArAdyabheda uchyata iti pratItinirAsAya yatkiMchavAchohumiti sahiMkAra ityAdivAkyaMvyAchaShye || huMkAroti || etena huMpratyAdishabdAhuMkArAdimAtraparA ityapi parAstam.h | tathAsati vAchisaptavidhaM sAmopAsateti pratij~nArthAsiddheH | yadeti sa Adiriti vAkyaM vyAchaShye || AkAreti || vAkyesthita ityanuvartate | yatpretisaprastAva ityetadvayachaShye || vAsudeva iti || yaduditi sa udgItha ityetadvAchaShye || nArAyaNa iti || udityanena yuktevAkye | yatpratIti sapratihAra iti vAkyaM vyAchaShye || pratiyukta iti || yadupeti sa upadrava ityetadvayAchaShye || upayukta iti || yannIti tannidAnamityasyArthamAha || nItIti || nIti yukte | nanu yasminvAkye huMkArAdayonasanti tadvAkyaM kiM daivatamityata Aha || abhAva iti || huMkArAdiShvekamupakramyamadhyehuMkarAdiShvekoktyabhAveyAvadetehuMkArAdayaH syustAvadvAkyaM taddaivatamupakrAntadaivataM smR^itamityarthaH | dugdhesmaivAgdohamiti phalavAkyaM kevalAvAgevakAmadogdhrIti pratItinirAsAya vyAchaShye || evamiti || aShyamaH khaNDaH || 8 || atha paJNchavidhabhagavadupAstikathanAnantaram.h saptavidhasya bhagavata upAstiH kathyata iti sheShaH | tatradau shabdasamUhesaptavidhabhagavadupAstimAha || vAchIti || vAchishabdasamUhe saptavidhaM sAma sAmanAmakaM brahmopAsIta | kathaM hiMkAraH pradyumnaH sakaH yatkiMchavAchohuM iti | huMkArasahitaM yadvAkyaM tatrasthita ityatharH | prasvovAsudevaH sakaH || yatpreti || prashabdopetaM yadvAkyaM tatrasthita ityarthaH | AdiHkalpAdihetutvAdAdinAmAdIti sAmabhaktipratipAdyovarAhaH | sakaH || yadeti || AkArayuktaM yadvAkyaM tatrasthita ityarthaH || 1 || udgIthonArAyaNaH sakaH || yaduditi || uchChabdayuktaM yadvAkyaM tatrasthita ityarthaH | pratihAroniruddhaH sakaH || yatpratIti || pratishabdayuktaM yadvAkyaM tatrasthita ityarthaH | upadravoduShyopadravakartR^itvAdupadravanAmopadravAkhyasAmabhaktiprapAdyonR^isiMhaH sakaH || yadupeti || upashabdayuktaM yadvAkyaM tatrasthita ityarthaH | nidhanaM saMkarShaNAkhyAM rUpaM tat.h kim.h || yannIti || nishabdayuktaM yadvAkyaM tatrasthita ityarthaH || 2 || evamupAsakasya phalamAha || dugdha iti || yodhikArI etatsaptavidhaM brahmaivaM vAchisthitatvena vidvAnvAchisaptavidhaM sAmopAste.asmai asyopasAkasya vAk.h vAN^.hnAmA bhagavAn.h | yovAchodohaH phalarUpomokShAdistaM dohaM dugdhesa upAsako annavAn.h bhavati | na kevalamannavAneva | kintvannAdashcha bhavati || aShyamaH khaNDaH || 8 || AdityesaptavidhasAmanAmakabhagavadupAstimAha || athakhalvityAdinA || atra prasiddhAdityasyaiva saptavidhatvenopAstiruchyata ityasat.h | tasya sarvadAsamatvasarvabhUtAshrayatvAdyanupapatteriti bhAvenakhaNDaM pramANena bhagavatparatayA vyAchaShye || Adityasthamiti || anena prathamavAkyaM vyAkhyAtam.h | saptarUpANAvaichityAshaMkAnirAsAya sAmashabdanirvachanaparaM sarvadAsamastena sAmeti vAkyaM vyAchaShye || sAmacheti || prakArAntareNasAmashabdanirvachanaparaM mAM prati mAM pratItisarveNa samastena sAmeti vAkyaM vyAchaShye || sarveShAmiti || anena sarveNeti tR^itIyAShaShThayarthetyuktaM bhavati | dR^iShyiprakAradaurlabhyavyAvartanAyaivashabdaH | dR^iShyiviShayatvasAmyAdityarthaH | nanvAdityasthasya viShNorapratyakShatvAtkathaM tatra sarvadR^iShyisAmyamityata Aha || dR^iShyiti || tarhi maNDala eva sAmashabdavR^ittiH syAnnaviShNAvityata Aha || viShNuriti || dR^iShyisAmyakAraNatvameva viShNau sAmashabdapravR^ittinimittamiti bhAvaH | yadvA dR^iShyisAmyameva sAmashabdapravR^ittinittam.h | tatkAraNecha tannimittakaH shabdomukhyaH | rAjanijayishabdavaditi tAtparyam.h | tasminnimAni sarvANIti vAkyaM vyAchaShye || tasminniti || AshritAnyeveti sambandhaH | tasya yatpurodayAtsahiMkAra iti vAkyaM vyAchaShye || pashvAdhAra iti || asAvAtmApradyumnanAmanAmakastadodayapUrvakAlepashvAdhAra ityarthaH | athayatprathamodite saprastAva ityetadvayAchaShye || vAsudeva iti ||tathAshabda upamAyAm.h | udaye tiShThatIti sheShaH | tadasyamanuShyA anvAyattA ityasyArthamAha || Ashrayashcheti || na kevalaM tiShThati kintvAshrayashchati chashabdaH | tatra tadA | atha yatsaMgavavelAyAM sa AdirityasyArthamAha || varAha iti || tiShThatIti sheShaH | sarvarUpANAM sarvatra sattvena kathametadityataH sannidAnavisheShAbhiprAyeNeti bhAvena tushabdaH | tadasyava yAMsyanvAyattAnIti vAkyaM vyAchaShye || saH || tatreti || savarAhAtmaviShNuH | atha yatsaMpratimadhyandine sa udgItha ityasyArthamAha || tatheti || madhyandinetiShThatIti sheShaH | tadasya devA ananvAyattA ityasyArthamAha || sa AdhAra iti ||
 atha yadUrdhvaM madhyandinAtprAgaparAhNAtsApratihAra iti vAkyaM vyAchaShye || tata iti || tato madhyandinAtparamaparAhNaparyantamityarthaH | aniruddhasthiShThati | tadasya garbhA anvAyattA ityasyArthamAha || sa iti || atha yadUrdhvamaparAhNAtprAgastamAyAtsa upadrava iti vAkyaM vyAchaShye || tata iti || tato parAhNAtparamastamayaparyantamityarthaH | nR^isiMsAkhyoviShNustiShThati | tadasyA.a.araNyA anvAyattA ityetadvayAchaShye || sa iti || atha yatprathamAstamite tannidhanamityetadvayAchaShye || atheti || tadasya pitaronvAyattA iti vAkyaM vyAchaShye || Ashraya iti || evaM khalvamumAdityaM saptavidhaM sAmopAste ityupAsanAmAtrokteH svayaM phalamAha || saptAtmakamiti || tasmAttehiMkurvanti kiMkArabhAjinohyetasya sAmna iti vAkyaM hetuhetumadbhAvA pratItestaM vyaMjayan.h vyAchaShye || hiMkAreti || anena hiMkArabhAjina ityasya hiMkAranAmakarUpAshritA ityarthaH | hishabdoyasmAdityarthaH | tasmAditi pUrveNa sambandha ityuktaM bhavati | tasmAtteprastutikAmAH prashaMsAkAmAH prastAvabhAjinohyetasya sAmna ityatrApi pUvarvaddhetuhetumadbhAvA pratItiM prastutikAmAH prashaMsAkAmA ityanayoH punaruktiM chApAkurvaMstadvayAchaShye || prastAveti || prastutikAmA ityanuvAdena prArambhakAmA iti vyAkhyAnam.h | nanu prastAvanAmakavAsudevAshrayatvepi manuShyANAM prArambhakAmatvaM prashaMsAkAmatvaM cha kuta ityata Aha || prArambheti || prArambhAvatAratvAtprathamAvatAratvAdityarthaH | tasya prastAvanAmakavAsudevasya | tasmAttAnyantarikShenArambaNAnyadAyAtmAnaM paripatantyAdibhAjInihyetasya sAmna iti vAkyaM hetuhetumadbhAvaM sphorayan.h vyAchaShye || sarvAdhAratvAditi || savarpakShyAdhAratvAdityarthaH | anAdhAreNabhUmyAdyAdhAraM vinetyanenAnArambaNAnItyasyAnAdhArANItyartha ukto bhavati | tasmAttesattamAH prAjApatyAnAmudgIthabhAjinohyetasya sAmna ityatrodgIthAkhya nArAyaNAshritatvaM devAnAmuttamatve heturuchyate | tadayuktam.h | hiMkArAdyAshritapashvAdInAmapyuttamatvApatterityatastadvAkyaM tAtparyatovyAchaShye || nArAyaNeti || kosau nArAyaNanAmArtho yadyuktatvenopAsanamityata uktam.h || sarvaguNapUtyareti || upAsanAdudgIthAkhyanArAyaNasya | atra bhajanamupAsanameva vivakShitamiti bhAvenaivaM vyAkhyAnam.h | te sattamAH prAjApatyAnAmityasyArthaH sarvottamAdevA iti | nanu madhvAdividyAsuvAsudevAdimUrtInAM sarvaguNapUrtyopAsanAdapi devAnAM svapadaprAptyAdi lakShaNasattamatvashravaNAt.h kathaM nArAyaNasyopAsanAtsattamA ityuktamityata Aha || itareti || sarvaguNapUrtyetaramUrtyupAsane kataM nArAyaNopAsanaM tadityata Aha || sarveti || arashabdasya doShavAchakatvAnnaJNashchaviruddhArthatvAdaraviruddhAguNanArAsteShAmayanAshrayonArAyaNaH | visheShAnuktyAshrutyantarabalAchchasarvaguNapUrNatvaM nArAyaNashabdArtha iti bhAvaH | nanu naJN.hsamAse nalopo naJNa iti nalope tasmAnnuDachIti nuDAgame anarAyaNa iti syAditi chenna | nabhrADityAdiShvasya vaktavyatvAt.h | ata eva naganAkAdishabdaprayogaH | yadvA nAyaM naJN.hsamAsaH yena nalopaHsyAtkiMtu | amAnonAH pratiShedha iti gaNaparipaThitanasamAsoyamityadoShaH | pUrvapadAtsaMj~nAyAmaga iti Natvam.h | lyuTaShyitkaraNasAmarthyAdayanashabdotrAdhikaraNetriliMga iti pulliMgatvopapattiH | tasmAttepratihR^itAnAvapadyante pratihAra bhAjinohyetasya sAmna iti vAkyaM hetumadbhAvaM vyaMjayanvyAchaShye || aniruddheti || kutaH kutra pratihR^itA ityatastaddarshanAyoktam.h || pituriti || anyatra mAtR^isharIre | pratihR^itA apIti sheShapUraNena vinAshakAbhAvAdevAvinA shonatvaniruddhAshrayatvAdityAshaMkAparAstA | nAvapadyanta ityasyAtharo na vinAshyantIti | na kevalametAvat.h | kintvityata uktaM vardhantecheti | nanu pituHsharIrAnmatR^isharIrepratihR^itA api garbhAmAtR^ishaktyaiva na vinashyanti vardhante cha tatraiveti kiM na syAtkimaprAmANikAniruddhagarbhAshrayatvakathaneneti chet.h | na | tathAsati mAtR^isharIrapraviShyAnnAderapi mAtR^ishaktyaiva parirakShaNAdisambhavepratyahaM bhojanAdyudyogaprayAsAnubhavAyogAt.h | nachaivamastItyAha || anyaditi || anyadannAdikaM bhuktaM mAtR^isharIrapraviShyam.h | hishabdena sarvAnubhavaM pramANayati | nanvathApyaprAmANikaM garbhANAmaniruddhAshrayatvaM kimarthamaMgIkAryamityatastatra shrutiM paThati || dhAteti || shrutishcheti cha shabdAnvayaH | tena pUrvodAhR^itapramANasamachchayaH | nanviyaM shrutiH dhAtR^ishabdoktachaturmukhasyaiva garbhadhArakatvaM bravIti nAniruddhasyetyata Aha || dhAtAhIti || hi yasmAttasmAdudAhR^ita shrutiruktArthepramANam.h | kAmapuniruddhavyAvR^ittyarthaM bhagavAnityuktam.h | tadevakuta ityata Aha || viShNuriti || viShNuryoniM kalpayatu tvaShyArUpANipiMshatu | AsiMchatuprajApatiH dhAtAgarbhaM dadhAtu ta iti shrutau | viShNustvaShyAprajApatiH dAteti shabdaiH krameNavAsudevAdichaturmUrtaya uchyante | hi yasmAttasmAddhAtAbhagavAnaniruddhatatyarthaH | nanvasyAM shrutau viShNvAdishabdashchaturmUtarya uchyanta iti kutaH | tattannAmakAshchatvArodevA eveti kiM na syAdityataH shrutyarthanishchAyakaM pramANamAha || yoniklR^iptiriti || yoneH klR^iptiH putpittisAmarthyamityarthaH | yonishuddhiriti vA | rUpaM garbhasthaputrasyAMgamityarthaH | AsekakamargarbhAtprajApAtanAkhyaM karma | dhAraNaM garbhANAm.h | nanu vAsudevAdimUrtInAM yoniklR^iptyAdikAritvepi viShNuryonimityatratA evochyanta iti kutaH | vAsudevAdimUrtInAmiva viShNvAdinAmakadevAnAmapi yoniklR^iptyAdikAritvopapatteH | nahi viShNvAdishabdA eva vAsudevAdibhUrtIvAchakA ityatra pramANamastItyatastatrApi pramANamAha || vyApteriti || viShlR^ivyAptAvitidhAtuH | tveShAt.h dIptatvAt.h | dvitIyakaH saMkarShaNaH | prajAnAM pAtAtprajApatirityuchyate | kiM tatpAtanamityata Aha || niShaka iti || yadvA prajApateH kathaM prajApAtanakartR^itvamuchyate | AsiMchatu prajApatiriti niShekakartR^itvashravaNAdityata Aha || niSheka iti || tato mAtR^idehatobahiH pAtanamabevaniSheka ityuchyate | shrutAvityarthaH | uktanimittena prajApatishabdAbhidheyaH ka ityata Aha || prajApatiriti || garbhadhAraNashakhyakarmatoniruddho dhAteti prokta ityanvayaH | nanu garbhaM te ashvinau devAvAdhattAM puShkarasrajAvityuttaratrAshviprabhR^iti devAnaM shrUyamANatvAtkathaM bhagavatparatvamasyetyatoshvinAvityanenApi bhagavanmUrtI eva vivakShite ityAha || kR^iShNarAmAviti || tasmAttepuruShaM dR^iShTvA kakShaM shvabhramityupadravanti upadravabhAjinohyetasya sAmna iti vAkyaM hetuhetumadbhAvaM dasharyanvyAchaShye || kakShashvabhra iti || yatasteShAM mR^igANAM nR^isiMhAshrayatvenR^isiMhaM pratyevadravaNaM syAt.h | natu kakShashvabhroddeshenetyata uktaM kakShashvabhra iti | kakShamaraNyaM shvabhraM vivaraM dvandvaikavadbhAvaH | nanu kakShashvabhrayoH nR^isiMhasya sadAvasthitatvepi mR^igANAM kakShashvabhrepratidravaNaM katham.h | nahi svarakShakonR^isiMhaH kakShashvabhrayorastIti tejAnantItyata uktaM tadaj~nAnepIti | yadyapi kakShyashvabhre eva rakShake iti tejAnanti | natu tatsthonR^isiMhaH iti | tatApi kakShashvabhrayorachetanatvena rakShakatvAyogAnnR^isiMha eva rakShaka iti bhAvaH | tasmAttAnnidadhatinidhanabhAjinohyetasya sAmna ityetadvayAchaShye || pitR^INAmitida | piNDAdInitishrutau sheShoktiH | nanu pitR^InpratipiNDAdidAnaM teShAM saMkaSharNAshrayatve kathaM j~nApakamityata Aha || anyatheti || tat.h piNDAdikam.h | itaramUrtInAmityatra bhagavadrUpANAmanyeShAmapi sarvaguNapUrtyAdyastItyuktam.h | pramANena draDhayati || narUpANAmiti || api vetishabdoparasparasamuchchaye | guNanAmabhyAM rUpANAM visheShabhAvaH kiM netyAha || tathApIti || nArAyaNa iti nAma visheShatastatpriyamityanvayaH | nanvitaranAmasvekaikanAmnonArAyaNa nAma sAmyAbhAvepi samastAnAM nAmnAM tatsAmyaM syAdityataH pakShAntaramAha || samastAnAmiti || athavA syAdevasamastAnAM nAmnAM nArAyaNanAmasAmyaM yadAtasya nArAyaNanAmanortha bhUtAguNaiH pUrtirevasamastanAmnAmartha iti vij~nAyetetyarthaH | nArAyaNanAmArthatvena sarvaguNapUrtyopAsanAtsarvottamAdevA ityuktamarthaM pramANena draDhayati || nAmna iti || tatashchAyaM khaNDArthaH || atha khalvamumAdityanAmakamAdityasthaM saptavidhaM saptarUpam.h | sAma sAmanAmakaM viShNumupAsIta | sAmashabdaM viShNau nirvakta || sarvadeti || yasmAdasAvAdityastoviShNuH sarvadAsamastena sAmetyuchyate | prakArAntareNasAmashabdaM nirvakti || mAM pratIti || yasmAdAdityasthoviShNuH sarveNasarvasya mAM prati mAM pratIti samastena kAraNaShana sAmetyuchyate || 1 || tadupAstiprakAramAha || tasminniti || tasminnAdityasthesaptarUpe viShNAvimAni sarvANibhUtAnipashumanuShyAdInyanvayattAni AshritAnIti vidyAdupAsIta | kathamAdityasthasya sAptavidhyaM kathaM vAtasya sarvabhUtAshrayatvamityatastadvishadamAha || tasyeti || hiMkAraH pradyumnaH | saH yattasyAdityasdayAtpurA ya AdityodayAtpUrvakAla statrasthita ityarthaH | kAnitatrAshritAnItyata Aha || tadasyeti || asya sUryasthasya sAmanAmakabhagavataH | tadudayAtpUrvakAlasthitaM hiMkAranAmakaM pradyumnAkhyaM rUpaM pashavonvAyattA AshritAH | pashUnAM tadAshritatve j~nApakamAha || tasmAditi || hi yasmAtte pashava etasyAdityasthasya sAmnaH sAmanAmakasya bhagavato yo hiMkArAkhyovatArastadbhAjinastadAshritAH tasmAddhiMkAranAmAnamAshritatvAdeva te pashavo hiMkurvanti | anyathAtannasyAdityarthaH || 2 || atha shabdovichChedaj~nApanArthaH | prastAkovasudevaH | saH yatprathamoditetiShThati ya AdityodayaprathamakAlesthita ityarthaH | tadAshritAnyAha || tadasyeti || asya sUryastha bhagavatastatprastAvanAmakaM vAsudevarUpam.h | manuShyA anvAyattAH | teShAM tadashritatve j~nApakamAha || tasmAditi || hi yasmAttemanuShyA etasya sUyarsthasya sAmnaH sAmanAmakasya bhagavataH yaH prastAvAkhyovatAraH tadbhAjinastadAshritAH tasmAtprastAvAshritatvAdeva temanuShyAH prastutikAmAH prArambhakAmAH prashaMsAkAmashcha | anyathAtannasyAdityarthaH || 3 || athAdirAdinAmAvarAhaH | saH yatsaMgavavelAyAM tiShThati tadAshritAnyAha || tadasyeti || asya tadrUpaM vayAMsi pakShiNonvAyattAni | tatra j~nApakamAha || tasmAditi || hi yasmAttAnivayAMsyetasya sAmnaH sAmanAmakasya bhagavato ya AdistadbhAjInitadAshritAni tasmAdeva varAhasya sarvapakShyAdhAratvAdeva | tAnitadAshritAnivayAMsi antarikShe.anArambaNAnyanAdhArANyAtmAnaM svAtmAnamAdAya paripatanti | anyathAtannasyAdityarthaH || 4 || athodgIthonArAyaNaH saH yatsampratimadhyandinetiShThati | tadAshritAnyAha || tadasyeti || asya bhagavatastadrUpaM devA anvAyattAH | tatra j~nApakamAha || tasmAditi || hi yasmAttedevA etasya sAmnaH sAmanAmakasya bhagavato ya udgIthonArAyaNAkhyAvatArastadbhAjinastadAshritAstadupAsakA iti yAvat.h | tasmAdeva nArAyaNashabdArthatve na sarvaguNapUrtyopAsanAdevatedevAH prAjapatyAnAM madhye sattamAH sarvottamAH | anyathAtannasyAdityarthaH || 5 || atha pratihAroniruddhaH | saH yanmadhyandinAdUrdhvaM aparAhNAt.h prAk.h tatkAlasthitaM yadityarthaH | tadAshritAnyAha || tadasyeti || asya bhagavatastadaniruddhAkhyaM rUpaM garbhA garbhasthAH prANino.anvAyattAH | tatra j~nApakamAha || tasmAditi || hi yasmAdetegarbhA etasya sAmno bhagavataH yaH pratihArAkhyovatArastadbhAjinastadAshritAH tasmAdbharbhANAmaniruddhAshrayatvAdeva te garbhAH pari(prati)hR^itAH pituH sharIrAdanyamAtR^isharIreprati (pari)hR^itA api nAvapadyante na vinashyanti | na kevalametAvat.h vardhante cha tatraiva | anyathAtannasyAdityarthaH || 6 || athopadravonR^isiMhaH | saH yadaparAhNAdUrdhvamastamayAtprAk.h tatkAlasthitaM yadityarthaH | tadAshritAnyAha || tadasyeti || asya bhagavatastannR^isiMhAkhyaM rUpaM AraNyA araNyesthitAmR^igA anvAyattAH | tatra j~nApakamAha || tasmAditi || hi yasmAtte AraNyA etasya sAmnaH sAmanAmakasya bhagavato ya upadravAkhyovatAraH kakShashvabhrayoH mR^igarakShaNArtaM sadAsthitaH tadbhAjinastadAshritAstasmAdevasvAj~nAnepi rakShakasta nR^isiMhasya kakShashvabhrayoH sthitatvAdeva te AraNyAH puruShaM dR^iShTvAbhItAH santaH kakShamaraNyaM shvabhraM vivaraM svarakShakamiti bhAvena kakShamiti bhAvena kakShashvabhrAbhyAmupadravanti | ayathAtannasyAdityatharH || 7 || atha nidhanaM saMkarShaNAkhyaM rUpaM tat.h | yatprathamAstamitetiShThati | tadAshrityAnyAha || tadasyeti || asya bhagavatastatsaMkarShaNAkhyaM rUpaM pitaronvayattAH | tatra j~nApakamAha || tasmAditi || hi yasmAttepitara etasya sAmno bhagavato yannidhanaM nidhananAmakaM saMkarShaNAkhyaM rUpaM tadbhAjinastadAshritAstasmAdeva pitR^INAM saMkarShaNAshrayatvAdeva | tAnpitR^InpratinidadhatipiNDAdIna j~nakA apIti sheShaH | upAsakasya phalamAha || evamiti || yodhikarI amumAdityasthamAdityanAmakaM saptavidhaM sAmanAmakaM bhagavantamevaM pashvAdyAshrayatvenopAste sasaMsArasAgarAnmaktaH sanparamaMsthAnaM prApnotIti vAkyasheShaH || 8 || navamaH khaNDaH || 9 || saptavidhasya sAmanAmno bhagavato j~nAnAnandabalaiH brahmAdyasamatvAdAtmarUpasamatvaniShThAmupAstimAha || athakhalvityAdinA || ayaM khaNDaH prasiddhasAmapara ityatasat.h | shabdarUpasya tasya paramAtmasaMmitatvAti mR^ityutvayorasambhavAt.h | tannAkaM tadvishokamityasyAsambhavAchcha | nanu bhagavatparatvepi kathamAtmasaMmitatvaM tasya sAdR^ishyasya bhedavyAptatvAt.h | nahi gaugarosadR^ishItyata AtmasaMmitatvaM dvedhAghaTayan.h khaNDaM pramANena vyAchaShye || yasyeti || yathA gaganaM gaganAkAramityAdau dvetsadR^ishamanyannAstItyartha evamatrApIti bhAvaH | yasya svarUpANItyapi sambandhaH | atimR^ityupAdaM vyAchaShye || atimR^ityuriti || amR^ityutvataH | saptavidhamityasyArthamAha || pradyumnAdIti || 