ya ime kAmyakarmiNo grame iShyApUrte | yajanakhAte dattaM dAnaM iti shabdaH prabhR^ityarthaH | pitR^i shrAddhAdikamupAsate | AtiShThanti te dhUmaM dhUmadevatA lokamabhi sambhavanti | prApnuvanti | dhUmAdrAtriMrAtyabhimAni devatAm.h | rAriparapakShaM kR^iShNa pakShAbhimAni devatAM aparapakShAt.h yAn.h ShaNmAsAn.h dakShiNAdakShiNataH etyAdityastAnmAsAn.h dakShiNAyana devatA lokaM prApnuvanti | tataH saMvatsaragamanaM niShedhati || naita iti || 3 || tarhi tataH kvagachChantItyata Aha || mAsebhya iti || mAsebhyodakShiNAyana saMj~nikebhyaH pitR^ilokaM pitR^ilokAt.h AkAshaM vinAyakalokamAkAshAt.h chandramasaM prApnuvanti | kAmyakarmigyaM chandramasameva vishinaShyi || eSha iti || eShaH chandraH somorAjA somalatAbhimAnItyarthaH | tadeva devAnAM annaM tastaM chandraM devAbhakShayanti | latAbhimAnitvena iyamuktiH | annavivakShayA taditi na puMsakaprayogaH || 4 || vetthayathA sau loko na sampUyarta iti prashnasyottaramAha || tasminniti || tasmishchaMdraloke kamirNo yAvatsampAtamuShitvA.athakarmakShaye etameva adhvAnaM punarAvartante | idAnIM vettha yathA punarAvartanta ityasyottaraM vadannetamevetyuktaM vivR^iNoti || yatheti || yathA yena mArgeNa svayamitaM chandralokaM pratiprAptaM tenaiva adhvanApunarAvartanta ityarthaH | gatenaiva mArgeNa agamane.anatikleshena na svargeti vairAgyaM syAdityato mArgAntaraM nirUpayati || AkAshamityAdinA || chandralokAt.h AgachChan.h AkAshamApnoti | AkAshadvAyumApnoti vAyustho bhUtvA dhUmastho bhavatItyAdyarthaH || 5 || pravarShati varShAntargato bhavati | te karmiNaH ihaloke kechidbrIhiyAvAH kechidoShadhivanaspatayaH kechittilamAShAH | iti shabdonyopalakShaNArthaH | jAyante | anyadhiShThite vrahyAdisharIre pravishanti | natu tadabhimAninaH tathA choktamanyAdhiShThite pUrvavadabhilApAditi | ato vrIhyAdi bhAvAnantaraM khalu durniShprapatanaM nirarAM duShyapatanaM bhavati vai tadeva vishadamAha || ya iti || yoyaH puruSho hyannamattiyachcharetaH siMchati tadbhUya eva bhavati | tamevAnupravishati || 6 || tattatastatra karmiShu ye ramaNIya charaNAH sAdhuyaj~nAdimantaste iha bhUmau ramaNIyAM yonimApadyeran.h | Apadyeranniti yat.h tachchAbhyAshaH kalasAmIpyena ivetyarthaH | svargAllokAt.h avAk.h prApto vatsarAtpUrvamevatu | mAtuH sharIramApnoti iti vachanAt.h | ramaNIyAM yonimityuktaM vishadamAha || brAhmaNayonimityAdinA || athetyAdikaM samAnam.h | kapUyacharaNAH asAdhuyaj~nAdimantaH || 7 || nanvastu ye vidyAmArgAH karmamArgA vA teShAmuktarItyA brahmachandraprAptiH yeShAM tadubhayamapi nAsti | teShAM kAgatirityata Aha || atheti || etayoruktayoH pathoH vidyAkarmamArgayoH madhye yAnyekatareNApi yathAnagachChanti | tAnImAnikShudramishrANi alpAnisukhaduHkhamishrANi asakR^idAvartIni sadA gatyAdimanti jAyvamriyasvapunaH punaH jAyante mriyante cha | ityetatsvargApavargayoH anyattR^itIyaM sthAnamityatharH | tatashcha yathA sau loko na sampUryAte iti prashnottaraM jAtamityAha || teneti || keShAMchittatra gamanAbhAvAdgatAnAM api na rAvR^itterasau loko na sampUryata ityarthaH | yadarthaM gatyAdi nirUpaNaM tadAha || tasmAditi || yasmAdevaM j~nAnamArgAt.h anyatragatAgatAdi kleshastasmAttatra jugupseta | virakto bhavedityarthaH || 8 || paMchAgni vidyAvettuH pAtakisaMsargadoShA bhAvaM phalaM vaktuM tatsaMsargasya doShatve shlokaM pramANayati || taditi || tattatra abhiprete pAtaki saMsargasya tatsadR^ishadoShitve eSha vakShyamaraNaH shloko bhavati | tameva paThati || stena iti || ityate chatvAraH patanti | paMchamashchataiH sahacharanpatati || 9 || kiMtata ityata Aha || atheti || ya etAnevaM paMchAgnInvedataiH chatubhià¥… pAtakibhiH sahAcharannapi pApmanAnalipyate | na kevalametAvat.h | ya evaM vedasashuddhaH pUtaH antarbahishcha shuddhaH svayaM shuddhaH pAvayatvanyAniti pUta iti vA | nivR^ittapuNyasAdhyo lokaH prApyoyasyAsau puNyaloko bhavati | tathAchoktam.h | dviparjanyadhArA puMstrIsaMsthitaM paMcharUpiNaM nArAyaNam.h | vAsudevaM tathA saMkarShaNaM prabhum.h | pradyumnaM chAniruddhaM cha kramAddhayAyaMstu sarvadA | paMchAgnivinnAmabhavetsayAti paramaM padam.h | nAsya saMsargadoShosti kadAchana bhaviShyatIti | 10 || dashamaH khaNDaH || 10 || evaM parabrahmaviShayA paMchAgnividyoktA | idAnIM tadviShayameva vaishvAnaravyimAkhyAyikayAha || prachInashAla ityAdi khaNDachaturdashakena || mahAshAlovistIrNa gR^ihavAn.h | mahAshrotriyaH ChandaH pAThamAtravAniti pratItinirAyAya pramANenaiva tadvayachaShye || pratyabdeti || vaishvAnarashabdashravaNAdagniratrochyata ityanyathA pratItinirAsAya pramANenaiva tAM vidyAM viShNuparatayA vyAchaShye || krIDAtmakatvAdityAdinA || vaishvAnarasya dyutvAdinA kalpanochta iti pratItinirAsAya tAvat.h aupanyaveti khaNDatAtparyamAha || krIDeti || dvivukrIDetyAdi dhAtoH | svargAdAramiti dvayAkhyatvenimittAntaram.h | satyayaj~namiti khaNDatAtparyamAha || sarveti || viShNoH chakShuH sarvarUpAtidarshanAdvishvarUpAkhyaM AdityAkhyaM chetyanvayaH | AdityAkhyatvenimittAntaramAha || sUryasyApIti || indradyumnaM bhAllaveyamiti khaNDatAtparyamAha || vAyvAdIti || hareH prANaro yatovAyvAdiprANashakyaM yannabhavati tatkartA tena pR^ithagvatmarAvAyushcheti sambandhaH | vAyunAmakatve nimittAntaraM vAyorapIti | janaM shArkarAkShyamiti khaNDatAtparyamAha || bahutvAditi || buDilamAshvatarAshmiti khaNDatAtparyamAha || vyAptatvAditi || ramApateH vastiH kaTipradeshaH | madhyadeha vastyorAkAshAmnAmaktve nimittAntaramAha || AkAsheti || AkAshavAriNoH | uddAlakamAruNimiti khaNDatAtparyamAha || prathanAditi || pR^ithivInAmetyAdau dvivachanaM grAhyam.h | ekavachanaprayogastu shrutyanusArAt.h | pR^ithivI nAmakatve nimittAntaraM pR^ithivIti | evetyabhedavyAvR^ittiH | nanu viShNoH pAdasya tadviShNoH paramaM padaM divIvachakShurAtatamityAta tatvashravaNAtkathaM pR^ithivyAshrayatvena pR^ithivImAtrasthatvAktirityata Aha || uttamAnAmiti || hi yasmAtpAdashabdena uttamAnAM sarvaM rUpaM kathyate | na pAdamAtramasmAdviShNoH padamiti vaidikI prathitiH smR^itA | tathAcha shruteH svarUpavyAptatvaparatvAtpAdasya pR^ithivI sthatvena tadvirodha iti bhAvaH | yadvA nanu sthUlabhugvaishvAnaraH prathamaH pAda iti shrutyantare pAdashabdasya samagravaishvAnara rUpe prayuktatvAdatra pR^ithivyeva pAdau iti ekAvayave prayogaH kathamityata Aha || uttamAnAM hIti || tatkuta ityataH tatparyAyashabdaprayogAdityata Aha || viShNoH padamiti || tathAcha shrutyantarastha pAdashabdasya sarvarUpavAchitvAdatra tyasya prasiddhacharaNavAchitvAnnatadvirodha iti bhAvaH | tadyadbhaktamiti khaNDe prANAhuti tR^ipyatayoktAnAM prANachakShurAdityAnAM bhede thayosya prAN^.hsuShiH saprANaH tachchakShuH sa Aditya iti devasuShividyoktavirodha ityata Aha || prANa iti || ata evottaratra dyaushchAdityashcheti Adityasyaiva anuvAda iti bhAvaH | yAnAhutitR^ipyatayoktAnAM vyAnashrotra chandramasAM bhede.athayosya dakShiNaH suShiH savyAnaH tachChrotraM sachandramA ti prAguktavirodhashchandramasa eva anuvAdAyogashchetyata Aha || vyAna iti || apAnAhuti tR^ipyatayoktAnAM apAnavAgagnInAM bhede.atha yosya pratyaN^.hsuShiH so.apAnaH sAvAk.h sognirityaktavirodhogneH eva anuvAdAyogashchetyata Aha || vAgiti || samAnAhuti tR^ipyatayoktAnAM samAnamanaH parjanyAnAM bhede.athayostayodaN^.hsuShiH sa samAnastanmanaH saparjanya iti prAguktavirodho anuvAda anupapattishchetyata Aha || samAna iti || mana evetyeva shabdashchashabdArthaH | indra ityanena sambadhyate | indra iti parjanya shabda vyAkhyAnam.h | parjanyomaghavAMshchaiva puruhUtaH purandara ityabhidhAnAt.h | atinIchasya dvArapatvoktyAvisheShAdatishayA lAbhAchcheti bhAvaH | udAnAhuti tR^ipyatayoktayorudAnavAyvoH bheda shaMkAyAM tAvadAha || udAna iti || AkAshasya api bhedashaMkAmapAkaroti || sa eveti || anyathA.ayosyoH dhvaHsuShiH sa udAnaH savAyuH sa Akasha ityuktavirodho anuvAdAyogashcheti bhAvaH | nanu vAyoreva AkAshanAmatve vAyushchAkAshashcheti pR^ithaguktiranupapannetyata Aha || lakShmAviShya iti || rUpAntarasyApi lakShmAviShyatvAt.h visheShata ityuktam.h | evaM cha kevalo vAyurvAyushabdena uchyata iti na pR^ithaguktiranupapanneriti bhAvaH | vAyushcheti vAkyavichAraprasaMgAt.h | dyaushchAdityashchadishashchandramAshchapR^ithivI chAgnishchavidyuchchaparjanyashchetyuktAnAM dyudik.h pR^ithivI vidyuchChabdAnAmabhidheyamAha || pR^ithivIti || tushabdo avadhAraNe | vAyupatnnayeva | nanvevaM Aditye tR^ipyati dyaustR^ipyatItyAdinA AdityatR^iptau kathaM dR^ivAdInAM tR^iptyuktiH | anyatR^iptAvanyatR^ipteH kAraNavisheShamantareNa asambhavAdityata Aha || tattaditi || te pR^ithivyAdinAmakAshcha | tatra pR^ithivInAmikAshrIH pashchimadvArapAvAyupatnItu pUrvadakShiNottaradvArapeti vivekaH | nanvAdityAdInAM pR^ithivyAdInAM dvAra patvaM nAtra shrutAvuktamityata Aha || adhitiShThantIti || tasmAdadhitiShThantItyuktiriti sheShaH | anAmayamAmayopalakShitadoShashUnyaM iti nArAyaNashabda vyAkhyAnam.h | nanu shrutau yatkiMcheti shravaNAtkathaM nArAyaNamityuktamityatoyatkiMcha shabdAvapi bhagavatparatayA vyAchaShye || yaditi || chashabdo visheShaNasumuchchAyaka iti bhAvaH | tattR^ipyatIti vAkyaM paMchakaM vyAchaShye || eteShviti || kathamanyatR^iptAvanyatR^iptirityata Aha || eShAmiti || tasyAnutR^iptiM tR^ipyati prajayApashubhirityAdi vAkyapaMchakenopAsakasya aihikameva phalamuchyate | na kelametAvat.h | mauktaM chAsti | pratipadyate vargaM lokaM etanevaM paMchabrahmapuruShAnvedetyukteriti bhAvena tatra visheShamAha || sUryeti || anena narAH pUrvadvArapopAsakA ityAdi visheSho j~nAyate | hR^idayastha pUrvadvArapopAsanena shvetadvIpAdi loke pUrvadvAreNa keshavaM prApnuvantItda j~neyam.h | kiM sUryAdiprasAdenaiva hariM yAnti netyAha || vaishvAnareti || narAdisurAntAnAM samyagj~nAnaM kimeka prakAraM netyAha || vaishvAnara j~nAneti || atra j~nAnamupAsanam.h | sAkShAnmukhyataH tatkuta ityata Aha || tasmAditi || tasmAdeva phalaM shrutyuktam.h | evaM vaishvAnaravidyAyAmeva | vaishvAnAravidyAyA bhagavatparatayA vyAkhyAtatvAdviShNuH eva vaishvAnarona devatA bhUtaM chetyuktam.h | prakAraNasamAkhyAbhyAM chAyaM nishchayo bhavatItyAha || kona iti || kona AtmAkiM brahmeti vichArapUvarkaM vaishvAnara vidyAyA ArabhyAdhItatvena viShNuprakaraNatvAchchavaishvAnaro viShNuH iti siddham.h | anAttatvAdanAtmana iti vachanena viShNoH anyeShAM AtmatvAdyasambhavAdityarthaH | mANDUke sthUlabhugvaishvAnara iti viShNau vaishvAnarashabdaprayogAt.h | atrApi vaishvAnaroviShNuH iti siddham.h | nacha tatrApi viShNuH kuta iti vAchyam.h | soyamAtmetyupakramenyatra asambhavyAtmabda shravaNena asya viShNuprakaraNatvAditi bhAvaH | AtmAnaM vaishvAnaramityukto vaishvAnaro viShNuH eva | agnAviShNoH sAdhAraNasya api vaishvAnarashabdasya viShNAveva prasiddhAtmashabdena visheShaNAditi sUtrArthaH | Adipadena shIrShNo dyauH samavartata | chakShoH sUyaro ajAyata | prANAdvAyurajAyata | padybhAM bhUmirityAdi pUruShasUktasamAkhyAgrahaNam.h | atrApi mUrdhaivasutejA ityAdishravaNAt.h | tathA choktam.h | puruSha vidhamapi chainamadhIyata iti | vAyushchAkAshashchAdhitiShThata ityuktA AkAsho vAyurevetyuktam.h | tachChrautArthApattyA samartayate || savAyuriti || devasuShividyayAM sa udAnaH savAyuH sa AkAsha ityabheda vachanAdAkAshastAvat.h vAyureva | atra vAyushcha akAshashcheti bhedavachanAdAkAshAkhyaM vAyorUpamanyAdhiShThitaM vAyustakevalaM vAyoH svarUpamiti vij~nAyata ityarthaH | lakShmAviShyatvena vAyurAkAsha ityuktam.h | tatra lakShmIvAyvorAkAsha nAmakatve abhidhAnamAha || AkAsheti || nanu bhagavadaMgAnAM parasparaM bhedAdanyonyanAM avattvAchcha kathaM mUrdhaiva sutejAshchakShuH vishvarUpa ityAdi bhedena vyapadesha ityataH upAsakadR^iShyayanusAreNeti smR^ityAha || suteja iti || tatashcheyaM khaNDachaturdashakasyAkSharayojanA || prAchInashAlonAmataH upamanyoH apatyaM aupamanyava ityekaH | satyayaj~nonAmataH puluShasya apatyaM pauluShirityaparaH | indradyumno nAmataH bhallaverapatyaM bhAllaveya ityanyaH | janonAmataH sharkarAkShasya apatyaM shArkarAkShya ityekaH | buDilonAmataH ashvatarAshvasya apatyaM AshvatarAshvirityaparAH | te hai te paMchamahAshAlAH samyak.h pratyabdayaj~nakR^ito mahAshrotriyAH samyagvedavedArthavidaH sametyamilitvAmImAMsAM vichAraM chakruH | nosmAkamupAsyaH AtmAvaishvAnarAkhyaH kiM lakShaNakaH | brahma cha tadAkhyaM kimiti || 1 || evamAtmasuparasparaM vichAreNApi visheShanirNayamalabhamAnAste visheShanirNayArthaM uddAlakaM sampAdayAMchakruH | sampAdanaprakAramevAha || uddAlaka iti || he bhagavantaH uddAlako nAmataH aruNasya apatyamaM AruriH | sampratIdAnIM asmadabhimataM AtmAnaM vaishvAnara madhye ityadhikaM jAnAti | taM hAbhyAgachChametyuktvA tamuddAlakaM pratyAjagmuH || 2 || tadA saH uddAlakaH tadAgamana prayojanaM bud.hdhvA sampAdayAMchakAra eteShashaM anyamupadeShyAraM | svayameva kuto noktamityata Aha || prakShyantIti || ime mahAshAlatvAdiguNAH mAM prakShyanti tebhyo vaktuM sarvamevatatpR^iShyaM na pratipatsyehaM tAhamanyameShAM anushAsakaM anushAsAnIti vichintya || 3 || tAn.h hovAcha || he bhagavanto shvapatiH nAmataH kaikeyaH kekayadeshAdhipatiH sampatImaM AtmAnaM vaishvAnaramadhyeti | taM hAbhyAgachChAmeti | evamuktAH te tamashvapatiM pratyAjagmurha || 4 || tebhyo ha prAptebhyo brAhmaNebhyaH pR^ithak.h pR^ithak.h | arhANi arhaNAni | kArayAMchakAra | sa rAjA paredyuH prAtaH saMjihAnaH shayanIyAduttiShThannuvAcha | yuShmadAgamane kiM kAraNam.h | natAvat.h stenAdibhayam.h | teShAM madrAShyre.abhAvAdityAha || neti || kadaryo.adAtAsati vibhave yathAkAlamAchArahIno vA | svairyabhAve svairiNIkutaH | dhanArthinashcheddAsyAmItyAha || yakShyamANa iti || he bhagavanto ahaM yakShyamANosmi vai | tatra yAvadekaikasmA R^itvijedhanaM dAsyAmitAvat.h bhagavadbhayo dAsyAmi vasantu bhagavantaH ityucheti sambandhaH || 5 || evamuktAH te hochuH | yenaivehAtharena j~nAnAdirUpeNa sAdhiteneti sheShaH | pupuShaH charet.h gachChet.h mokShAdikaM tameva vadet.h bhavadAdiH | yadvA yenaivehAthare na prayojanena sAdhitena AgataH puruShashcharet.h parAvR^ittyasvagrAmAdikaM gachChet.h tadeva vadedityarthaH | tarhi kiM bhavadAgamane prayajanamityata Aha || AtmAnamiti || 6 || tAnhovAcha rAjA prAtarvaH prativaktAsmIti | te ShaT.hbrAhmaNAH samitpANayaH paredyuH pUrvAhNe rAjAnaM pratichakramire | tAnhA.anupanIyashiShyatayA upagamanaM akArayitvaivai tadvakShyamANaM uvAcha | brAhmaNAnAM kShatriyAduttamatvAt.h || 7 || ekAdashaH khaNDaH || 11 || he aupamanyavatvamAtmAnaM vaishvAnaraM kaM kinnAmakamupAssa iti | he bhagavo bhagavan.h rAjan.h divameva kIDAtmakatvAddvayAkhyaM svargAdhArameva AtmAnaM vaishvAnara upAssa iti hovAcha | vakShyamaraNavisheShavyAvR^ittyartha eva shabdaH tatra svayaM visheShamAha || eSha iti || yamAtmAnaM vaishvAnaraM tvamupAsse eShaH dyustho vaishvAnaro vishvanarasambandhitvAt.h vaishvAnarAkhyaH | AtmA bhagavAn.h sutejAH atitejasA sutejo nAmakaH yattavAsti tattadupAsanAphalamevetyAha || tasmAditi || dyusthavaishvAnaropAsakatvAt.h tavakule svargaprAptyarthaM somarUpaM dravyaM sutaM prasutaM Asutam.h | savanatrayakathanametat.h | dR^ishyate atIvakarmiNaH tvatkulInA ityarthaH | sutaM prasutamAsutaM putrapautratatputrA iti vA|| 1 || annamatsidIptAgniH san.h priyaM pashyasi | evaM anyasyApi vaishvAnaraj~nAninaH phalamAha || attIti || yodhikArI etamAtmAnaM vaishvAnaraM viShNuM upAste | sopyannaM atti priyaM pashyati | asyopAsakasya kule brahmavarchasambhavati | visheShAntaramAha || mUrdheti || eShaH dyusthodyunAmakaH sutejo nAmakashcha Atmano vaishvAnarasya mUrdhaiveti hovAcha | kiM etat.h j~nAnena yAvanmAyA j~nAtaM tAvadevAlamityata Aha || mUrdheti || yadyadi mAM pratitvaM nAgamiShyastarhi te mUrdhopAsya vaishvAnaramUrdhR^iA.aparij~nAnaparAdhena vyapatiShyat.h | itishabdaH aupamanyavopadeshasamAptyarthaH || 2 || dvAdashaH khaNDaH || 12 || athaupamanyavopadeshAnantaraM satyayaj~naM pauluShiM pratyuvAchetyAdikaM samAnam.h | prAchInayogyAnAdi yogyatAvAn.h | Adityameva AdAnAdAdityanAmakaM Adisthatyameva | sarvarUpAtidarshanAdvishvarUpAkhyaH bahuvishvarUpamityuktaM vishadamAha || 1 || pravR^itta iti || chakShustuchakShureva || 2 || trayodashaH khaNDaH || 13 || vaiyAghrapadya vyAghrapAdgotrApatya vAyu vAyusthaM j~nAnAyurUpato vAyunAmAnameva | pR^ithagvartmA pR^ithak.h vilakShaNovartmAmArgo yasyAsau tathoktaH | vAyvAdiprANashakyaM yannatatkartR^itvAt.h | pR^ithak.h balayovilakShaNapUjAsAdhanAni pR^ithagratha shreNayo vilakShaNarathapaMktayaH || 1 || prANaH prANavAyuH || 2 || chaturdashaH khaNDaH || 14 || AkAshaM AkAshastamAnIpterAkAshanAmakameva | bahutvAdbrahulaH | prajayA cha dhanena cha | bahulaH prabhUtosi || 1 || sandoho madhyadehaH || 2 || paMchadashaH khaNDaH || 15 || Apa eva vyAptatvAt.h amnAmakamapsthameva | rayiH ratikaratvataH | rayimAn.h dhanavAn.h || 1 || vastiH kaTipradeshaH || 2 || ShoDashaH khaNDaH || 16 || pR^ithivIM eva prathanAtpR^ithivInAmakaM pR^ithivyAdhArameva | pratiShThA pratisthiteH || 1 || vyamlAsyetAM bhajyeyAtAtam.h || 2 || saptadashaH khaNDaH || 17 || evaM pratyekaM upadishyatAn.h brAhmaNAn.h hovAcha | ete vaikhaluyUyamimaM AtmAnaM vaishvAnaraM pR^ithagiva vidvAMso unnamattha | bhagavadaMgAnAM bhedAbhAvAdiva shabdaH | idAnIM samagrAtmopAsakasya phalamAha || yastviti || yastvadhikArI etaM AtmAnaM vaishvAnaraM bhagavantaM antaH prAdeshamAtraM tAvat.h mAtraparimANakam.h | tathAchoktam.h | hR^idyapekShayA tumanuShyAdhikAratvAditi | abhi abhito vivigataM mAnaM maryAdAyasya taM abhivimAnaM sarvagatam.h | mAnaM j~nAnaM layashcheti maryAdAcheti kathyata iti vachanAt.h | evaM vakShyamANarItyopAste | saH sarveShu lokeShu sthiteShu sarveShu bhUteShu sarveShvAtmasu annamatti | devatApekShayaitat.h || 1 || bhagavadaMgAnAM uktaM nAmadheyaM sarvathAmanasidhAryaM ityAshayena tadanuvAdan.h samagraM vaishvAnaramupadishati || tasyeti || prakR^ita vaishvAnare homaM vaktuM tadapekShitamAha || ura eveti || vedyAdyabhimAni devatAH tasyoraH prabhR^itiShu tiShThantItyarthaH || 2 || aShyAdashaH khaNDaH || 18 || homasheShameva vakti || taditi || tattadAbhojana velAyAM yadbhaktaM anprathamamAgachChedAsya pratitaddhomIyaM homadravyaM saH bhoktAyAM ahutiM prathamAM juhuyAttAM juhuyAt.h prANAyasvAheti anena mantreNa AhuritR^ipyAnAha || prANa ityAdinA || prANashchakShurAditya ityekaiva devatA | dyauH vAyupatnItR^ipyati | divitR^ipyaMntyAM yatkiMcha j~nAnarUpamAnandarUpaM cha brahmA dyaushchAdityashcha AdhiShThataH | hR^idaye pUrvadvArapatvena tadbrahma tR^ipyati | eShAM priyatvAt.h | kiM tata ityata Aha || tasyeti || tasya brahmaNaH tR^iptimanuyajamAnaH prajAdibhiH tR^ipyati || khaM0-|| 19 || evaM uttarakhaNDachatuShyayaM neyam.h | dishastannAmnIvAyupatnI | adhitiShThati | dakShiNadvArapatvena | khaM0-20 || pR^ithivI shrIH | adhitiShThataH pashchimadvArapatvena || khaM0-21 || parjanyaH indraH | vidyut.h vAyupatnI | adhitiShThataH uttaradvArapatvena || khaM0-22 || AkAshovAyuH adhitiShThataH adhitiShThataH UrdhvadvArapatvena || khaM-23 || evaM vaishvAnararUpaM tadviShayahomaprakAraM cha nirUpyaj~nAnapUrvahoma eva avashyaMbhAvIti bhAvena tadaj~nAnena home.anarthaM tajj~nAnena homephalaM chAha || saya iti || saH prasiddho yaH kashchididaM vaishvAnarasvarUpAdikaM avidvAn.h prANAgni hotraM juhoti | tasya tadagnihotrAkhyaM kamaryathAMgArAnapohyabhasmanijuhuyAt.h mUrkhaH tAdR^ik.h syAt.h || 1 || atha yodhikArI | etadvaishvAnarasvarUpaM evaM uktarItyAvidvAn.h prANAgnihotraM juhoti | tasya sarveShu lokeShu sthiteShu bhUteShu tadantargateShu sarveShvAtma suhutaM bhavati || 2 || tataH kimityato niShyanivR^ittiM phalamAha || taditi || tannidasharnaM yathepIkAtUlaM chAgnauprotaM praviShyaM pradUyeta | paritaptaM bhavet.h | bhasmIbhavet.h | evaM hAsya vaishvAnaraj~nAninaH savare pApmAnaH pradUyante vinashyantItyarthaH | j~nAnamaparokShaM chetsarve pApmAno.anArabdhAH | parokShaM chedyathAyogyam.h | tasmAdvaishvAnaraj~nAnasya sarvapApakShayahetutvAdevahaivaM vit.h | yadyapi chaNDAlAya smaraNAyogyAyApi svochChiShyaM prayachChet.h | tatApi natattya pApahetuH | kintu taddattamuchChiShyaM aya chaNDAlasyAntaryAmiNi vaishvAnare Atmanyeva hutaM syAt.h | vaishvAnaraj~nAnapUrvaM kR^itaM agnihosirvalokastha sarvabhUtAMtaryAmitR^iptikaramityetat.h shlokena draDhayati || taditi || sarvANi bhUtAnyabhIShyApekShAri || 
iti shrImadAnandatIrtha bhagavatpAdAchAryavirachitasya shrImachChandogopaniShadbhAShyasya TIkAyAM shrImadvedavyAsatIrtha pUjyapAdashiShyeNa vedAshabhikShuNA virachitAyAM padArthakaumudyAM paMchamo.adhyAyaH samAptaH || 5 || 
tasmai namo bhagavate chidachitparamAyate || 
puruShottamAya devAya pUrNAnandaikarUpiNe || 1 || 
pUvarM jIvajaDAtmakAtprapaMchAtparamArthata evAtyantabhinnaM nikhilaguNodAraM sarvottamaM bhagavantaM jAnatAM mokSha taditaraphalakA upAsta ya uktAH | tatra jIveshvarabhedaviShayeyaH sandigdhoviparyasto vA taM pratisabhedoyuktibhiH sAdhyatenena ShaShThaprapAThakena | tatra tAvat.h shvetaketuM nimittIkR^itya jIvAnAM bhagavatA bhedaM bodhayan.h bhedabodhanasya abhedaprasaktiM vinA.ayogAttatpUrvakaM bhedaM samartayate || shvetaketurityAdinA || nanu chaturviMshati varShaH sarvAn.h vedAnadhItya eyAyetyanupapannam.h | sarvAn.h vedAn.h shvetakuturadhItyadvAdashAbdakaH | pituH samIpaM eyAyetyAdau bhAratavAkye.adhyayanaM samApyapunarAgatasyApi shvetaketorutpattyapekShayaiva dvAdashAbdatvapratIterityataH tadabhiprAyaM prAmaraNenaivAha || adhItyabdeti || adhyayanaM samApyapunarAgatopi shvetaketuradhItyabdAnAM dvAdashatvAddvadashAbda itIritaH | notpattyapekShayA.abdAnanAM dvAdashatvAt.h | ata eva dvAdashavarSha upetya chaturviMshati varSha ityuktam.h | Aha || sarvaM khalvidaM brahmati sarvaya prapaMchasya brahmAtmakatvoktau kathamityAshaMkAyAM tajjalAniti shaMnta upAsIteti | tajjatvAt.h tallatvAt.h danatvAditi yat.h sarvasyabrahmopAdAnatvaM brahmaNyArotatvarUpaM prAguktaM yatpunarekasmin.h viduShi bhukte sarvaM jagattR^ipyatIti sarva bhUtasthAtmyaikyamuktam.h tadubhayaM prapaMchayitaM ayaM ShaShThAdhyAya Arabhyate | tatra shvetaketuM pratyuddAlakena brahmavij~nAnena sarvavij~nAnoktau anyaj~nAnena anyaj~nAnasya kvApyadarshanAdityabhiprAyeNa kathamiti shvetaketunA AkShiptekArya syopAdAnAnanyatvAt.h nAnupapattirityAshayavato uddAlakenamR^itpiNDAdi dR^iShyAntatAH kathitAH | he somyaikena mR^itpiNDena charukuNDAdi kAraNabhUtena vij~nAtena savarM anyanmR^iNmayaM mR^idvikAra jAtaM vij~nAtaM syAt.h | kAryasya kAraNAnanyatve idaM kAraNaM ayaM asya vikAra iti kathamityata uktam.h || vAcheti || vAchArambhaNaM vAgAraMmaNaM vAgAlambanamiti yAvat.h | vikAraH | nAmadheyaM nAmaiva nAmadheyaM svArthe deyapratyayaH | nAmaivakevalam.h | navikAronAmavastvasti paramAtharto mR^ittiketyeva mR^ittikekaivatu satyaM vastvastIti | tadasat.h | sarvaM khalvidamityasya tasmAduhaivaM vidityasya chAnyathaiva prAgvyAkhyAtvAt.h | brahmaj~nAnena tadAropita sarvaj~nAnaM chAyuktam.h | adhiShThAna yathAtmyaj~nAnena adhyastaj~nAnasya kvApyanupalabdhatvAt.h | ataH sAdR^ishya prAdhAnyAbhyAmeva ekavij~nAnena sarvavij~nAnaM abhipretam.h | tatrAdye dR^iShyAntaM vaktuM yathA somyetyAdi vAkyatrayam.h | dvitIyeddR^iShyAntAbhidAnAya vAchArambhaNa vAkyatrayam.h | nanvevaM tarhi dR^iShyAnta trayopAdAnaM vyartamiti chet.h tvatpakShepi sAmyAt.h | dR^iDhapratItyarthamityasya asmAkamapi sAmyAt.h | dArShyAntike.anekAbhedAnugamArthamiti chet.h kAryakAraNayoH ananyatvasyekenaiva j~nApitatayA asyApi vaiyarthyAt.h apramANikatvAt.h pramANavirodhAchcheti bhAvena yathAsomyetyAdi dR^iShyAnta vAkyatrayepi vivakShAvisheShaM pramANenaivAha || yatheti || ekamR^itpiNDe ityarthaH | sAdR^ishyAdeva mR^ittvAdi sAdR^ishyamAtrAt.h | pratiyogyAdyadhikyaM vinetyarthaH | tatAcha sAdR^ishamAtra j~nAnAtsadR^ishamAtra j~nAnaM bhavatItyatra prathamadR^iShyAnta ityarthaH | evaM somya sa Adesho bhavatIti dArShyAntika vAkyaM vyAchaShye || tatheti || evamuttaratrApi | sAdR^ishyAdeveti sambandhaH | dR^iShyAnta samuchchayArthashchashabdaH | viShNau sattvena j~nAte prAmANikatva sAdR^ishyAjjagadapi tathAvij~nAyata ityarthaH | svarNasya prAdhAnyAt.h lohamayAH lohatvena vij~nAyante ityanuvartate | tathAcha pradAnabhUta sadR^ishaj~nAnAt.h apradhAna sadR^ishaj~nAnaM bhavatItyatra ayaM dR^iShyAnta ityarthaH | prAdhAnyAt.h viShNoH iti sheShaH | j~nAnAnandAdi rUpeNa viShNuvij~nAnAchchetanatva sAdR^ishyAjjivA api tathA vij~nAyante | nanu chetanatva hetunA IshvaradR^iShyAntena j~nAnAnandanumAnaM na sambhavati | tathAsati tata eva hetoH parichChinnAnandAnumAna ApatteH iti chet.h | maivam.h | abAdhita viShaya evAnumAna pravR^itteH nAtiprasaMga iti bhAvaH | tR^itIya dR^iShyAnte vivakShAvisheShamAha || atyalpepIti || nakhakR^intanyAj~nAtayA sarvamayomayamayastvena j~nAyeta | anena nakhanikR^intanashabdaH kR^iShNAya sapiNDo upalakShaka ityasadityuktaM bhavati | nanu viShNoH bahutvAjjagatashcha alpatvAt.h nAyaM dR^iShyAntaH prakR^itopayukta ityato apishabdaH sUchita kaimutyameva vishadayati || kimviti || IdR^ishaM j~nAyata iti vaktavyamiti sheShaH | vAcharambhaNamityAdi vAkyatrayaM tAtparyato vyAchaShye || ananyeti || ananyAdhInasya viShNoH vij~nAnAt.h anyAdhInaM vij~nAtaphalaM bhavati | shrautamR^ittikAdishabdAH vaidikashabdamAtropalakShakA iti bhAvena shabdAntaropAdAnam.h | nachedaM lohamaNi dR^iShyAnte na gatArtham.h | tatra pradhAnApradhAnayoH sAdR^ishyavivakShAyAH sattvAt.h atra punastadabhAvAditi | sAMketikaM yathAvij~nAtaphalaM bhavati | nanu tatApi vAchArambhaNa vAkyaM trivAraM kasmAtpaThyate | shabdAMtaraM dR^iShyAntIkartumiti brUmaH | tarhi saMskR^itashabda dR^iShyAntatrayameka traivavaktavyam.h | maivam.h | tattadabhidheya prasaMgAyAtasya tattadabhidhAnasya tadaiva vaktavyatvAt.h | tathApi pratishabdaM dR^iShyAntIkaraNe.aparyavasAnaprasakteH upalakShaNatve tvekenApi kR^itatvAchChabdatrayopAdAnamanupapannamiti chet.h na | uktarItyAmR^itpiNDAdi dR^iShyAntatrayopAdanasya avashyakatve tattadabhideya prasaMgAyAta tattadabhidhAnopAdanasya adoShatvAt.h | pramANe tu vivekarthaM vAkyatrayamekIkR^itya vyAkhyAtam.h | lohamANishabdaH svarNaparatvena vyAkhyAtaH | tatrAbhidAnamAha || svarNamiti || svarNameveti sambandhaH | itishabdodhyAhArArthaH | svarNalohamaNishabdo yogarUDha iti mantavyam.h | rUDhij~nApakAbhidAnasya troktatvAt.h | maNiH mukhaM pradhAnaM chetyuttamasya vacho bhavedityanyaktyiyoga pratIteH | evaM yathAsomyetyAdikaM svamate pramANenaiva vyAkhyAya paravyAkhyAnaM dUShayati || vikAratveti || 