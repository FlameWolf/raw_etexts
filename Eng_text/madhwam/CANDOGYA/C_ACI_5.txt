atidhanvAnAmataH shunakasyApatyaM shaunakaH taM udgIthaM bhagavantaM udarashANhilyAyasvashiShyAyoktvovAcha | kimiti | ye prajAyAmadhikArijIva samuhe enamudgIthaM tretAyAM vediShyante ebhya udgItha vettR^ibhyaH parovarIyo brahmAsma?illokeyAvattaH pramANena yAvatkAlaparyantamuktaM dvAparAdiparyantaM tAvajjIvanaM bhaviShyati | na kevalametAvat.h tathAmuShmiMlloke jIvanaM bhaviShyati | punarloka ityuktirAdarArthA | idAnIM parovarIyohAsya bhavatItyuktaM vivR^iNoti || sa iti || sa prasiddho yodhikArI etamevaM vidvAnupAste.asyopAsakasya parovarIya evAsmiMlloke jIvanaM bhaviShyati | tathAmusmiMlloke jIvanaM bhavaShyitIti dviruktirvidyAsamAptyarthA || 3 | navamaH khaNDaH || 9 || sAmaikadeshaprastAvapratihArodgIthaniShThAM bhagavadupAstiM vaktuM tadarthAM kAMchanAkhyAyikAmAha || maTachItyAdikhaNDadveyena | tatra maTachyashanAyA ityanyathApratIti nirAsAya pramANena maTachIshabdAtharmAha || upalA iti || varShopalA ityarthaH | ATakyetyetat.h dugarmArthatvAdvayAchaShye || Asanneti || durgamArthatvAtpradrANaka ityasyArthamAha || pradravanniti || katamAsAdevateti prashneprANa iti hovAcheti prasiddhaprANasyaiva prastAvadevatAtvamuchyata ityasat.h || sarvANIti vAkyasheShe bhagavalliMgashravaNAditi bhAvena tadbhagavatparatayA vyAchaShye || prANastheti || sa viShNuH prastAvadevatAsyAt.h | tatra hetuH prANastha viShNuneti | anena sarvANibhUtAni prANamabhyujjihata ityetadvayAkhyAtam.h | nanu sarvaprasavitR^itvepi prastAvadevatAtvaM kuta ityAta Aha || prastAva iti || janirjanikartR^itvam.h | bhAvArthakathanaM chaitat.h | katamAsAdevatetyAditya iti hovAchetyatra prasiddhAdityasyaivodgItha devatAtvamuchyata iti pratinirAsAya tadvayAchaShye || Adityeti || AdityasaMsthitaH sa eva puruShottamoviShNurudgItha devatetyanvayaH | sthAnabhedena bhedashaMkAnirAsAya sa evetyuktam.h | tatra hetumAha || gAnasya devateti || tadapi kuta ityata uktam.h || yatsadAsarvagItabhugiti || sarvagAnAnubhavitetyarthaH | rAjAdipuratoyadgItaM tadbhoktR^itvAbhAve kathaM sarvagItabhoktR^itvamityata Aha || rAjAdAviti || anena sarvANi havA imAni bhUtAnyAdityamuchchaiH santagAyantItyetadvayAkhyAtam.h | katamAsAdevatetyannamityatra prasiddhAnnasyaiva pratihAradevatAtvamuchyata iti pratItinirAsAya tadvayAchaShye || annasthenaiveti || sonnasthoviShNuH pratihAradevatA |tatraheturannastheneti | anena sarvANihavA imAni bhUtAnyannameva pratiharamANAnijIvantItyetadvayAkhyAtam.h | annasthena viShNunAbhUtAnAM jIvanepi viShNuH pratihAradevateti kuta ityata Aha || pratihAra iti || uchchaiH santaM UrdhvaM santamuparivartamAnamityanyathApratItinirAsAya tadanUdya vyAchaShye || uchchairiti || uchchairityasyAvyayatvAduttamamiti vyAkhyAtam.h | arthAntaraM tu pratyakShAdisiddhamiti na vaktavyam.h | tatashchAyaM khaNDAdvayArthaH || uShastirnAmatashchakramayanaM yasyAsau chakrAyaNaH prAyorathachakrasamIpetiShThati | chakrAyaNasyApatyaM chAkrayaNaH | kurudeshevasan.h kuruShumaTachIhateShu varShopalaiH nAshiteShu satsu ata evAti vR^iShyayAdurbhikShepatite ATakyA AsannayauvanayA jAyAsahebhyagrAmedhanikagrAme ibhAdhipatigrAmevA pradrANakonnapAnArthaM pradravannuvAsa | sachAkrAyaNa annArthI aTan.h kulmAShAn.h kutsitamAShAn.h khAdantamibhyaM yadR^ichChayopalabhyabibhikSheyAchitavAn.h || 1 || sa ibhyastaM pratyuvAcha | chashabdovadhAraNe | ye me mamopanihitAH samIpasthitAH samIpasthitAH kulmAShA ima eva vidyante | netonye vidyante | yat.h yasmAttasmAtkulmAShA na santi dAtum.h | imecha na deyA uchChiShyatvAditi bhAvaH | eteShAmuchChiShyAnomeva kulmAShANAM madhyekAMshchanamedehIti hovAcha chAkrAyaNaH | evamukta ibhyastAnkulmAShAnasmaichAkrAyaNAyapradadau | hanta tarhi anupAnamuchChiShyajalapAnaM chakurvityuvAcha | anupAnaM karabhasrikAsthitodakapAnamityapyAhuH | evamachChiShyajalapAnArthaM prarthitashchAkrAyaNa etadudakapAne uchChiShyameva memayApItaM syAditi hovAcha | tatrebhyo babhAShe | etepi kulmAShA uchChiShyAnasvita na kim.h || 2 || tatra mutinaruvAcha | imAnkulmAShAnakhAdannabhakShayannaivAjIviShyaM na jIviShyAmi | ataH prANAtyayedoShAbhAvAttebhakShitAH | udapAnaM jalapAnaM tu mekAmomamechChAdhInamidAnIM vartate | vR^ithochChiShyasvIkAre doSha prApteH na tatpibAmIti | uktaM cha sUtrakR^itA | OM sarvAnnAnumatishchaprANAtyayetaddarshanAditi | sachAkrayaNastAnkulmAShAM statrakhAditvAtisheShAnatishiShyAJNjAyAyA AjahAhara | sAjAyAgra eva patyurAgamanAtpUrvameva subhikShA shobhanabhikShA labdhAnnAbabhUva | atastAnkulmAShAnpratigR^ihyanidadhausthApitavatI || 3 || sa chAkrAyaNaNastAMrAtriM nItvAprAtaH saJNjihAnaH shayanaM nidrAM vA parityajan.h uttiShThanniti yAvat.h | uvAcha | pratyahamannArthaM khidyantIM svajAyAM pratibatetyAsvAdane | yat.h yasmAdvayamannasyAnnaM labhemahi | annasyamAtrAM bhAramiti vA | dhanamAtraM dhanabhAraM cha labhemahi | tenAsmakaM jIvanaM bhaviShyati | atastavakhedomAbhUdityarthaH | annAdilAbhekAraNamAha || rAjeti || asau dUresthitorAjAyakShyate tatrAhaM gamiShyAmi | sa rAjA mAM sarvairArtvijyaiH R^itvikkarmabhirvR^iNIte | atatastatra gabhanAya pAtheyaM kimapyastItyuvAcheti sambandhaH || 4 || evamuneyA ityuktvAtAnpratijAyovAcha || hanteti || hanteti khede | he pateye bhavadbhiH pUrvedyurAnItAH ima eva kulmAShAvarttaMta iti | ta eva neyA ityuktvAtAnpratigR^ihyakhAditvA.amuM yaj~naM vitataM vistR^itame yAyagatavAn.h | tatra yaj~ne | AstAve AstuvantyasminnityAstavAkhyokarmaNistoShyamANAn.h stotR^InupasamIpe upaviveshopaviShyavAn.h | sa chAkrAyaNaH prastotAramuvAcha ha || 5 || he prastotarityabhimukhIkR^itya ye devatAprastAvaM prastAvabhaktimanvAyattA sambaddhAtatpratipAdyAtatsthAchatAM devatAM chedyaditvamavidvAnprastoShyasitarhi te tava mUrdhAvipatiShyatIti || 6 || evamevodgAtAraM pratyuvAcha | udgAtAraM prati prastotaryAdevatetyAdyukterasaMgaterevamityuvivR^iNoti || udgAtariti || pUrvavadarthaH | evameva pratihartAramipyAdikamapi vyAkhyeyam.h || 7 || evaM chAkrAyaNenoktAste prastotrAdayaH prastAvAdi devatAj~nAnAbhAvAtsamAratAH svasvavyApArAnnivR^ittAstUShNImAsaM chakrire || 8 || dashamaH khaNDaH || 10 || atha teShAM tUShNIM bhAvAnantaramenaM chAkrAyaNaM prati | yajamAnorAjovAcha | ahaM bhagavantaM pUjArhaM vaishabdenaivaM j~nAninastavapUjArhatvaM prasiddhamityAha || vividiShANi tvaM kiM nAmakaH kasya putra iti vettumichChAmIti | evamuktomunirahaM nAmano Shastirasmi chAkrAyaNaH chakrAyaNasya putrosmIti hovAcha | evamuktaH sa rAjo vA cha | bhagavantamevA hamebhiH sarvairAtvirjyaiH R^itvikkarmabhiH paryaiShiShaM paryeShaNaM kR^itavAnasmi | bhagavantameva sarvaiH R^itvikkarmabhiH vR^iNItuM vichAritavAnasmIti yAvat.h | tarhi pUrvaM kimarthameteprastotR^itvAdinAvR^itA ityata Aha || bhagavata iti || pUrvamahaM bhagavato gateravityAvA aj~nAnenaivAnyAn.h prastotrAdIna vR^iShi | yadvA bhagavato.avityAvA alAbhenaivetyarthaH | idAnIM bhagava?llabdhaH | ato bhagavaneva tu visheSheNa memayA sarvairArtvijyaiH vR^ita iti || 1 || evamuktomuniryadyahamevaitatkarmakuryAM tarhi brAhmaNadroho yadyatrAnaMgIkArastarhi dhanAprAptiriti vichAryatathAstvityuvAcha | kintu | atha tarhi evaM tarhi | ye pUrvaM tvayA vR^itA eta eva samatisR^iShyAmadAj~naptAH stuvantAM stuvantu | tvayA tveyAtvetatkAryam.h | yAvattebhyaH prastotrAdibhyaH sarvebhyo dhanaM dadyAH tAvanmamadadyA iti | evamukto yajamAnastatheti hovAcha | heti yajamAnasya harShadyotakam.h | ubhayavidhabrAhmaNAparAdhAbhAvomamasampanna iti || 2 || athaivaM chAkrAyaNarAjasamvAdAnantaramenaM chAkrAyaNaM prati prastotopasasAdagurubhAvenopajagAma | prastotaryAdevatetyAdinAmAmAM bhagavavAnavochat.h pUrvam.h | katamA sAdevatA yAprastAvabhaktimanvAyatteti pR^iShyaH prANomukhyaprANasthaH prANanAmAviShruriti hovAcha | yuktaM prANastha viShNo prastAvadevatAtvaM prastAvashabdArthasyAtraiva satvAditi bhAvenAha || sarvANi havA imAnibhUtAniprANamabhyujjihata iti || abhyujjihatetyajanti | prANAnnissaranti utpadyanta iti yAvat.h | anena prasUyante aneneti prastAva iti prasavakartR^itvaM prastAvashabdAtharH | tachchaprANasthaviShNoreva vartata iti sa eva prastAvadevatetyuktaM bhavati | lokepi tu ranyasya mArakatvadarshanAtsaMhatarAnyaeveti namantavyamiti bhAvena sarvANi havA imAni bhUtAni prANamevAbhisaMvishanti pralayakAla ityuktam.h | saiShAdevatAprastAvamanvAyattAtAM chedavidvAnprastoShyastarhi mayA tatoktasyAtAM chedavidvAnprastoShyasItyAdyuktasya te mUrdhA shirovyapatiShyat.h | madvachanasyAmoghatvAt.h | tvaM tu tathA na kR^itavAn.h | ato mahAnpramAdaH parihR^ita iti bhAvaH || 3 || atha prastAvadevatAnirNayAnantaram.h | anyat.h pUrvavat.h | AdityaH AdityasthoviShNuH | yuktamAdityasthasya viShNorudgItha devatAtvam.h | tasya gAnadevatAtvAditi bhAvena tatra hetumAha || sarvANIti || yadvodgIthashabdArthasya tatraivabhAvAtsa evodgItha iti yuktamityAha || sarvANIti || sarvANImAnibhUtAnigAnakatR^IrNi adityamAdityasthaM viShNumuchchaiH santamuttamaM santaM gAyanti | havA iti bahupramANasiddhimAha || anenAdityasthasya viShNoH sarvagItabhuktvAdgAnadevatAtvamityuktaM bhavati || 4 || saiShetyAdipUrvavat.h | annamannastho viShNuH | yuktamannasthaviShNoH pratihAradevatAtvam.h | pratihArashabdArthasya tatraivamukhyato bhAvAditi bhAvenAha || sarvANIti || sarvANImAnibhUtAnyannamevAnnasthaM bhagavantameva pratiharamANAnibhojanaM kuvarANAni tadupajIvakAnIti yAvat.h | jIvanti | anyat.h vyAkhyAtam.h || 5 || ekAdashaH khaNDaH || 11 || pUrvamudgIthopAsakasya pApAviddhatvAdikaM phalamuktamidAnImannapraptilakShaNaphalalamAkhyAyikayAha || atheti || bakodAlbhyo glAvovAmaitreya ityatra bakodAlbhya ityeko glAvomaitreya ityapara ityasat.h | tathAsati vikalpArthakavAshabdAyogAt.h | udvavrAja pratipAlayAMchakAretyekavachanAnupapatteshcha | kathaM tarhi ekasyaiva bakodAlbhya iti glAvovAmaitreya iti chobhayathAnirdesha ityata Aha || dalbhaputra iti || dabhlaputrodAlbhyaH bakonAmataH mitrayAputrArthaM svakR^itomitrApAlitaputrotomaitreyaH prayojanArthamAhvanepi glAvavattUShNIM sthitatvAttayoglAvetyuktoglavanamako jAta ityarthaH | kiMtata ityata Aha || ata iti || bakodAlbhya ityekonirdeshaH | glAvomaitreya ityaparaH | ubhayanirdeshaj~nApakovAshabda iti bhAvaH | shvabhiH dR^iShyaH shauva ityanyathApratIti nirAsAya shauva udgItha ityetadvayachaShye || prasAdArthamiti || shvarUpiNAM rudrAdInAM bakAsyApi prasAdArthaM shvarUpiNAvAyunokta udgIthaH shauvodgItha iti prokta ityanvayaH | yadyapi shvasbandhitvamevashauvashabdArthaH tathApi shvarUpavAyunoktatvamevashauvashabdapravR^ittinimittaM natu shvabhirdR^iShyatvam.h | shvarUpadevAnAM vAyUktamantrashrotR^itvena taddraShyR^itvAbhAvAdati bhAvaH | rudrAdInAmityanena tamanyashvAna ityuktAH shvAnaH sandarshitAH | nanvannaM no bhagavAnAgAyatvityannayAchanAvasara evodgItha manuktvA ihaivamAprAtarupasamIyAteti vachanekobhiprAya ityata Aha || upAsita iti || te shvAna AsasR^ipustehasamupavishyahiMchakruromadAmetyanena vAyUpadeshaMvinaivadevA omadAmetyAdimantraM hiMchakrariti pratIyate tadayuktam.h | tathAsati shvetashunaH prAdurbhAvoktyayogAt.h | prAtarenaM pratyAgamanAyogAchcheti bhAvena tadvayAchaShye || OM madAmAdikamiti || omadAmetyAdikamityarthaH | vAyusthaviShNumushyetyanena devovaruNa ityAdikaM vAyustha viShNuparamityuktaM bhavati | tena vAyorapi devavaruNAdishabdavAchyatvamamukhyatostIti gamyate | tatra viShNuvAyvordevavaruNasavitR^iprajApatishabdapravR^ittinimittAnyAha || devAviti || dIvyateH gatyarthatvAdgatyarthAnAM j~nAnArthatvAtsarvaj~natvAdityuktam.h | tushabdovadhAraNArthaH | krameNaivasarvaj~natvAt.h | svaparagatasarvaj~natvAdvaShNoH | anyatrAlochana eva sarvaj~natvAdvAyorityatharH || tatashchAyaM khaNDArthaH || athashabdaH prakaraNAntaradyotakaH | ataH prayojanasadbhAvAt.h | shauvaHshunokta udgItha uchyate | tattadAkadAchidbakonAmataH dAlbhyodalbhya putroglAvovA AhvAnepi glAvavattUShNIM sthitatvAnmitrayAglAvetyuktatvAd.hglAvanAmakomaitreyomitrayAputrarthaM svIkR^itaH | ubhayathAnirdeshaj~nApakovAshabdaH | svAdhyAyamuddishyodvavrAja ha | tadityetaduttaratravAsambadhyate | tattadA tasmaibakAya bakasya prasAdArthamiti yAvat.h | upalakShaNametat.h | devanAM prasAdArthamityapi grAhyam.h | shvetaH shvAshvarUpovAyuH prAdurbabhUva | taM shvarUpaM vAyuM anyeshvAnaH shvarUpAdevA upasametyasamIpaM prApyochuH | upalakShaNametat.h | bakashchetyapi grAhyam.h | kimitinosmAkamannamuddishyabhagavAnAgAyatu annaprAptihetUdgIthopAsanamupadisheti bhAvaH | vayantu ashanAyAmavaiashitumichChAmovai || 1 || upAsitaH pauNarmAsyAM shauvodgIthena keshavaH sarvAbhIShyaM dadAtIti bhAvena tAnhovAchashvarUpovAyuH | ihaivAtraivamAmAM prati prAtaH kAle upasamIyAteti | tattadAbakodAlbhyoglAvovAmaitreyaH shvarUpaM vAyuM pratipAlayAMchakAraha || te shvAnaH prAtaH kAle yathedaM nidarshanaM bahiShpavamAnena stotreNastoShyamANAH saMrabdhAH saMrambhavantastvaritAH sarpantyevaM saMrabdhAH santaH AsasR^ipuH | nirdiShyasthalaM pratisaMrabdhAH anyonyasaMlagnAH sarpantyevaM mukhenAnyonyasya puchchaM gR^ihItvAsasR^ipurati vA | teShvAgateShu shvarUpovAyuromadAmetyAdikaM mantraM teShAmupadidesheti grAhyam.h | te vAyunopadiShyAH shvarUpAdevAH samupavishyavAyuM tatsthaviShNuM choddishyahiMchakrahiMkAraM kR^itavantaH | tatprakAramevadarshayati || omiti || OM heguNaparipUrNa | vAyotatsthabhagavaMshcha | vayamannamadAma oM pibAma | OM ato guNapUrNatvAdoMnAmakaH sarvaj~natvAddevo varaNIyatvAdvaruNAH prajAnAM pAlanAtprajApatiH prasavitR^itvAtsavitA vAyustadgatoviShNushchehAnnamAharat.h Aharatu | evaM parokShataH prArthayitvA.aparokShatopi prArthayate || annapata iti || he annapatevAyotadgataviShNavihAsmadarthamannamAhara | dviruktiH vidyArthAvadhAraNasharthe | itrata shabdovidyAsamAptyartha ityuktam.h || 2 || dvAdashaH khaNDaH || 12 || sAmaikadeshopAsteH prakR^itatvAttadekadeshahAvityAditrayodashastobhaniShThAmupAstimAha || ayamityAdinA || sAmAnAdhikaraNyenAbhedapratItinirAsAya khaNDaM pramANena vyAchakShANastAvadAdivAkyaM vyAchaShye || hUyata iti || atra pR^ithivyam.h | yatognihotrAdihUyate ata iyaM pR^ithivIhAvukAra ityuchyata iti sambandhaH | atra hAvvityAdistobha eva vyAkriyate | hAvvityAkriyamANatvAddhavukAra ityartho j~neyaH | vAyurhAyakira iti vAkyaM vyAchaShye || hetIti || heti tAvadAshcharyevartate | AshcharyavadAyAtiyatastatovAyuH hAyikAra ityekorthaH | vAshabdovyAkhyAnAntaradyotakaH | heti sukhamuchyate | tadApayati sukhakR^iditi yAvat.h | sukhakR^ittvatovAyuH hAyikAra ityanyorthaH | chandramA athakAra iti vAkyaM vyAkhyAtumatha shabdArthamAha || athetIti || astvAnantaryamathashabdArthaH | prakR^itekimAnantaryaM chandramasovivakShitamityatastaddarshayan.h vAkyaM vyAchaShye || AnantaryAditi || sUryAchandramasoH svarUpeNasamatvAtprakAshasyetyuktam.h | tatheritaH athakAra itIritaH | AtmehakAra iti itivAkyaM vyAchaShye || savareti || agnirIkAra itivAkyaM vyAchaShye || indhanAditi || dIpanAdityarthaH | Aditya UkAra ityetadvayAchaShye || UkAra iti || uShyitaH AtapadAhAt.h | uShapluShadAha itidhAtuH | nihava ekAra iti vAkyaM vyAkhyAtuM tAvannihavashabdoktAM devatAmapratIterAha || nitarAmiti || padArthamuktvAvAkyArthamAha || etIti || vishvedevA auhoyikAra itivAkyaM vyAchaShye || auhoyItIti || smR^ita iti vachanavipariNAmena vartate | teShvauhoyishabdaM nirvakti || uchchatvAditi || yatosminnushabdavAchyeviShNAvakhilAH surAmuktau hUyante tasmAtsarvedevA auhoyinaH prakIrtita ityanvayaH | anena ushabdasya saptamI au iti | auhUyanta ityauhoyina iti niruktirdarshiteti j~nAtavyam.h | prajApatirhikAra iti vAkyaM vyAchaShye || hItIti || sadetyanusvArArthaH | prANaH svara iti vAkyaM vyAchaShye || vAyuriti || prANa ityanuvAdena vAyuriti vyAkhyAtam.h | hAyikAratvena vAyoruktatvAchCharIraga ityuktam.h | tenAdhyAtmAdhidaivabhedenaikasyaivadvirgrahaNamiti sUchitaM bhavati | tasminsvarashabdaM nirvakti || sveviShNAviti || annaM yAyeti vAkyaM vyAchaShye || yayiriti || tadvAtadanugAsarasvatIyAyeti proktA | annaM yAyetyukteH | kathametadityata Aha || saiveti || yAyAshabdaM prakArAntareNanirvakti || yAtreti || yAtrAnetrA nIyata itrata yAyA | vAgvirADiti vAkyaM vyAchaShye || sarveti || sAshrIH | aniruktastrayodashastobhaH saMcharohup.hkAra iti vAkyaM vyAchaShye || anirukta iti || AdyastushabdonArAyaNa evAniruktashabdasya visheShadyotanArthaH | dvitIyastvavadhAraNArthaH | AtmahakAra ityukteH punargrahaNaM kathamityatovyApta ityuktam.h | tena pUrvoktaH kShatraj~na iti labhyate | yachChabdashravaNashattachChabdalAbhaH | ahUta eva pAtIti hubitinAmadheyaM syAnnatuhupkAra itItyata Aha || hubityAkriyata iti || nArAyaNe.aniruktashabdaM nirvakti || anirukta iti || avAchyatvAtsAkalyena vaktumashakyatvAt.h | saMcharashabdasya pramANenAvyAkhyAtatvAttasyAnyaparatvapratItinirAsAya taM vyAchaShye || samyagiti || sa eva harireva | tatashchayaM khaNDArthaH || ayaM pR^ithivIlokastadabhimAnIhAvukAraH hUyate.atrAgnihotrAdIti hAvvityuchyate | hAvvityAkriyamANatvAddhavukAraH | vAyurmukhyavAyurhAyikAraH hetyAshcharye | AshcharyavadAyAtIti hAyItyuchyate | athavA heti sukhamuchyate | tadApayatisukhakarteti yAvat.h | tasmAddhAyItyuchyate | kArapratyayArthaH pUrvavat.h | chandramA athakAraH | chandraprakAshasya sUryaprakAshAnantaryAt.h | AtmAkShetraj~noviShNurihakAraH | sarvasAmIpyAt.h | agnirIkAraH indhanAt.h || 1 || Aditya UkAraH uShyitaH AtapadAhAt.h | nirarAmAhvayantyenamiti nihavanAmaka indraekAraH | etIti hetoH | vishvadevA auhoyikAraH | uchchatvAdviShNuruHproktaH tasya saptamI au iti | auviShNau hUyante muktAviti auhoyina ityuchyante | prajApatiH hikAraH | nishchayaj~nAnarUpatvAt.h | prANaH sharIragovAyuH svaraH sveviShNau jIvaM ramayatIti svaranAmakaH | annamannAbhimAninIsarasvatI yAyA nityagateH vAyuryayirityuchyate | tadgatatvAdyAyetyuchyate | yAtrAniyantrAprANena nIyata iti vAyAyetyuchyate | vAk.h savarvAgabhimAninIshrIH virAT.h visheSheNarAjanAdvirADuktA | aniruktaH sAkalyena virvaktumashakyatvAdaniruktanAmakaH | saMcharaHsamyak.h charatIti saMcharanAmakovyAptonArAyaNa strayodashaH stobhaH | kosauhup.hkAraH AhUta eva pAtIti hup.h | hubityanenAkriyamANatvAdityarthaH | evaM vettuH phalamAha || dugdha iti || vyAkhyAtametat.h | vidyArthasya sarvAdhyAyArthasya vA avadhAraNArthAdviruktiH || 3 || trayodashaH khaNDaH || 13 || 
iti shrImadAnandatIrthabhagavatpAdAchAryavirachitasya chChAndogyopaniShadbhAShyasya TIkAyAM shrImadvedavyAsatIrthapUjyapAdashiShyavedeshabhikShuvirachitadAyAM padArthakaumudyAM prathamo.adhyAyaH || 1 || 
shrImaddhanumadbhImamadhvAntargatarAkR^iShNavedavyAsAtmaka lakShmIhayagrIvAya namaH || OM || pratyumnAdisvarUpeNahiMkArAdyabhidhaM param.h || 
samastasAmagaM vande sAmanAmAnamIshvaram.h || 
sAmaikadeshodgIthastobhaniShThAmupAstimuktvApaMchabhaktikasaptabhaktikasamastasAmaniShThAmupAstimAhAnenAdhyAyena | tatra samastasyaiva sAmana upAsanaM kartavyamiti bhAvenaitat.h stauti || samastasyeti prathamakhaNDena || tatrAdivAkyaM samastasya sAmnaH sAmavedasyopAsanaM paThanAdisAdhvityuchyata iti pratItinirAsAya vyAchaShye || samastasyeti || sAdhushobhanamityarthaH | sAdhutvaM kathaM sAmashabdapravR^ittinimittamityataH sAdhusAmashabdayorekAthartvAditi bhAvena tadubhayaM nirvakti || sAratveneti || setyasya sAratvavAchakatvAdityarthaH | anena yatkhalusAdhutatsAmetyAchakShata iti shrutau yatsAdhusAmashabdayoH paryAyatvamuktaM tadvivR^itaM bhavati | samastasya khalusAmna ityupakramavAkyasyokta evArtha iti bhAvena saya etadevaM vidvAn.h sAdhusametyupAste.abhyAshohayadenaM sAdhavodharmA AchagachCheyurityupasaMhAravAkyaM vyAchaShye || sAdhutvAditi || sarvasAmnAM devateti sAmanAmAnamiti sAmashabdasyArthAntaram.h || tatashchayaM khaNDArthaH || samastasya pUrNasya khaluvai sAmnaH sAmanAmno viShNoH upAsanaM sAdhu kaHsamashabdArthaH | yadvishiShyatayA bhagavadupAsanaM sAdhvityataH sAdhutvamevasAmashabdArthaH | sAdhusAmashabdayoH paryAyatvAditi bhAvena tayoH paryAyatvaM vR^iddhaprayogeNa samarthayate || yatkhalviti || yatkhalusAdhu tatsAmetyAchakShate vidvAMsaH | yadasAdhu tadasAketyAkShate | atastayoH paryAyatvamiti bhAvaH || 1 || nanu vidvAMsopyevaM kimarthamAchakShata ityatastatrApi mUlabhUtaprayogadarshanAdityAha || taduteti || tadutatatraivasAdhusAmashabdayorekArthatva evAnyepi vidvAMsa AhuH | kimAhurityata Aha || sAmneti || sAmnainaM bhagavantamupAgAditi mantroyadAhatatsAdhunainamupAgAdityevAhetyAhuH | asAmnainamupAgAditi mantro yadA hatadasAdhunainamupAgAdityevAhetyAhuH | evaMcha sAmAsAmashabdayoH sAdhutvAsAdhutva?rthakatvena vyAkhyAnAtsAdhusAmashabdayorekArthatvamiti bhAvaH || 2 || tatraiva vR^iddhAntarANAmapi prayogaM darshayati || atheti || athashabdaH pUrvaprayogavichChedapradarshakaH | apyuta apichAhuH | prakArAntareNApi j~nAnina AhurityarthaH | sAmanosmAkaM bata bhavediti mantroyat.h yasmAt.h sAmashabdArthaH sAdhubhavati tattasmAtsAdhubatetyevAhetyAhuH | asAmanobateti mantroyadyasmAt.h asAdhu asAmashabdArtho bhavati tattasmAdasAdhubatetyevAhetyAhuH | atrApi sAmAsAmashabdayossAdhutvasAdhutvArthakatvena vyAkhyAnAtsAdhusAmashabdayoH paryAyatvamiti bhAvaH | evaM sAdhutvArthakasAmanAmakatvena bhagavadupAsakasya phalamAha || saya iti || sa prasiddho yodhikArI etatsamastaM sAmaivaM sAdhutvena sAmanAmakatayA vidvAnsAdhusAmetyupAste enamupAsakaM prati sAdhabodharmA AgachCheyushcha upachanameyurachaMchalAstiShThanti | upanameyushchabhogyatvenopatiShThantIti vA | prathamaH khaNDaH || 1 || lokeShu paJNchabhaktikasAmapratipAdyasya bhagavata upAstimAha || lokeShvityAdinA || atra pR^ithivI hiMkAra ityAdinAsAmAnAdhikaraNyena pR^ithivyAdInAM hiMkArAdyabhedaH pratIyate | tadayuktam.h | hiMkArAdeH shabdatvena pR^ithivyAditvAnupapatteH | atra saMkaraH pR^ithivIdR^iShyayA pR^ithivI hiMkAra ityupAsIteti vyAkhyeyamityAha | tadasat.h | lokeShu paJNchavidhaM sAmopAsIteti prakramavirodhAt.h | nachottaravAkyAnusoNalokeShvityasyApi prathamAtvena vipariNAmaH | paJNchavidhaM sAmetyasya dvitIyAntatvena lokA ityanena sAmAnAdhikaraNyAyogenAnanvayaprasaMgAt.h | itishabdakalpanechAshrutakalpanAprasaMgAt.h | hikArAdaupR^ithivyAdidR^iShyeH mithyAdR^iShyitvenAnarthahetu tvasya vakShyamANatvAchcha | atotra sarvatra bhagavadupAsanameva kathyata iti bhAvena khaNDaM pramANenaiva vyAchakShANastAvadatra bahuShu khaNDeShu satAM hiMkAraprastAvodgIthapratihAranidhanashabdAnAmarthamAha || nArAyaNAkhya ityAdinA || avatArakramAnusaraNaShana shrutikramollaMghanam.h | udgeya uchchatayAgAtuM yogyaH | udgIthashabdasyArthAntaramAha || udgachChantIti || prastAvashabdArthamAha || vAsudeva eva prastAvaH | saMkarShaNa eva nidanamiti sambandhaH | tena paroktArthanirAsaH | tatra taM shabdaM vyutpAdayati || saMkarShaNa iti || nidhanashabdashchasaMhartR^itvArthaka iti bhAvaH | hiMkArashabdArthamAha || pradyumna iti || hIti kathaM sR^iShyirudIryata ityata uktaM prasiddhatAhIti | prasiddhatAkhaluhishabdArthaH | sR^iShyishchaprAgasiddhAnAM prasiddhataiva | atohIti sR^iShyirudIryate | tathAcha hiMsR^iShyiM karotIti vyutpattyAsR^iShyikartApradyumnohiMkAra iti prokta iti bhAvaH | pratihArashabdArthamAha || aniruddha iti || sahi pratipratikAryeShvidaM jagaddharedityanena sthitikartR^itvamuchyate | mUtirpratihR^iteH svamUrtInAM svAtmanyekIkaraNAditi pratihArashabdyArthAntaram.h | tathAshabdaH samuchchaye | astvevaM hiMkArAdinAmakaro bhagavAn.h tathApi pR^ithivI hiMkAra ityAdinoktaM pR^ithivyAdyAtmakatvaM kathaM tasyetyataH khaNDaM vyAchaShye || tepR^ithivyAdiShviti || te pradyumnAdyAH | anena pR^ithivI hiMkAra ityAdau pR^ithivyAdishabdAH lokeShvityupakramAnusAreNa saptamyarthA ityuktaM bhavati | ananvayaparihArAyapratiShti iti sheShoktiH | tannAmAna ityanena pR^ithivyAdishabdAnAM prathamAMtatvepi nAnupapattiriti sUchitam.h | pR^ithivyAdiShusthiteH pradyumnAdyAH pR^ithivyAdinAmAna ityukte pR^ithivyAdaya eva tachChabdamukhyAtharAH bhagavanmUrtayastutatsambandhatpR^ithivyAdinAmikA iti pratItAvAha || pR^ithivItyAdIti || te pradyumnAdyAH | ke pR^ithivyAdishabdArthA ye bhagavati mukhyA anyamikhyA ityataH pR^ithivyAdishabdAnnirvakti || prathanAditi || chashabdovadhANArtha uttaratrasambadhyate | agnyatvAditinamittAntarasamuchchayevA | antarIkShaNayogata antarikShamitIryata iti sambandhaH | antarIkShaNaM kiM parokSheNa netyuktam.h || abhAvAdvayavadhAnasyeti || AyuShashcheti chashabdorasasamuchchayArthaH | kAraNatvAchcheti chashabdovadhAraNArthaH | kalpante hAsmailokA UrdhvAshchAvR^ittAshchetyatra lokAnAmevAbhIShyakalpakatvamuchyata iti pratItinirAsAya pramANenaiva tadvayAchaShye || paJNchAtmakamiti || mokShAdikamabhIShyamiti sheShoktiH || tatashchAyaM khaNDaH || lokaShu pR^ithivyAdiShu paJNchavidhAhiMkArAdyAH yasya tatpaJNchavidhaM sAmasAmanAmakaM brahmopAsIta | kutra kasyopAnaM kartavyamityatastadvishadamAha || pR^ithivItyAdinA || hiMkAraH sR^iShyikartR^itvAddhiMkAranAmakaH tannAmakasAmabhaktipratipAdyaH pradyumnaH pR^ithivI satyAdeH prathanAtpR^ithivInAmakaH pR^ithivyAMsthitashcha | prastAvaH prathamAvatArarUpatvAtprastAvanAmakaH prastAvarUpasAmabhatiktapratipAdyovAsudevo gniH adanAdagninAmakognisthashcha | udgIthaH praNavenodgeyatvAdvAsudivAdimUrtyudgamAvadhitvAdvodgathanAmodgIthAkhyasAmabhaktipratipAdyo nArAyaNontarikShaM antarikShanAmakontarikShasthashcha | pratihAraH kAryeShu jagataH pratipratiharaNAnnityaM mUrtipratihR^itervA pratihAranAmakaH pratihArUpasAmabhaktipratipAdyo aniruddha Aditya AyuSha AdAnAdAdityanAmA.a.adityasthashcha | nidhanaM saMherAnnidhananAmAnidhanAkhyasAmabhaktiprapAdyaH saMkarShaNo dyauH krIDAkAraNatvAddayunAmAdyusthashcha | ityuktaprakAreNordhveShu uttarottareShu lokeShu paJNchavidhaM sAmopAsItetyanvayaH || 1 || athAvR^itteShu pratilomeShu lokeShu paJNchavidhaM sAmopAsIta | tadevavishadayati || dyaurityAdinA || yojanA tu pUrvavadeva || 2 || evaM j~nAtvopAsakasya phalamAha || kalpanta iti || yodhikArI etatpradyumnAdirUpaM paJNchavidhasAmanAmakaM brahmaiva muktarItyAvidvAMllohakeShUrdhveShvAvR^itteShu cha paJNchavidhaM sAmopAste asmA asyopAsakasyAbhIShyamiti sheShaH || UrdhvAshchAvR^ittAshchordhvAdhaH saMsthitAlokAH prakAsharUpatvAllokanAmAnaH pradyumnAdyAH paJNchaiva dashamUrtayaH kalpante kalpayantItyarthaH || 3 || dvitIyaH khaNDaH || 2 || 