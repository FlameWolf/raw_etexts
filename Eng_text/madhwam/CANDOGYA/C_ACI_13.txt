bhUtamityanUdyaprabhUtamiti vyAkhyAnaM tasyaiva labdhArthapradasharnaM paripUrNamiti | yachChabdashravaNAttadityadhyAhR^itam.h | vA ityasyArthaH eveti | nAnyadityarthaH | anena bhUtashabdavAchyatayA vakShyamANasya matsyAdeH sarvAntasthitasya cha rUpasya gAyatrInAmakabhagavadabhinnAMshatvamuktaM bhavati | nanu bhUdhAtoH sattAthartvaprasiddheH kathaM bhUtaM prabhUtamiti vyAkhyAtamityata Aha || bhUbahAviti || nanvathApi pUrNamiti labdhArthakathanamayuktam.h | bahutvasya saMkhyAvisheSharUpasyApUrNasarvavastusAdhAraNyAdityata Aha || bahuriti || tathAcha pUrNasyaiva mukhyato bahushabdavAchyatvena prasiddhatvAt.h | mukhyasyaiva cha grAhyatvAttatparyAyeNApi bhUtashabdena pUNaà¥…meva grAhyamiti bhAvaH | evamAdivAkyaM svavAkyena vyAkhyAyatatsthemnegAyatyAvAgrUpAyAH sarvAtmakatvamatrochyata iti parakIyavyAkhyAna nirAsAya cha pramANa;naiva khaNDaM vyAchaShye || yadidamityAdinA || paritodeshato guNataH kAlatashcha pUrNamiti bhUtashabdArthakathanam.h | tathAcha yadidaM paritaH pUrNaM matsya kUrmAdirUpakaM sarvAntaH sthitaM cha | tadidaM sarvaM bhagavAn.h gAyatrInAmAviShNareveti sambandhaH | bhagavati gAyatrIshabdaM nirvaktuM prAptaM gAyati cha trAyatecheti vAkyaM karmApratIteH gAnasvarUpApratIteshcha tadubhayaM darshayan.h vyAchaShye || taditi || tenochchAritatvAdityarthaH | tathAcha vedochchoraNamevAtragAnaM vivakShitamiti bhAvaH | bhUtamiti pUrNamitivyAkhyAnam.h | tatkathaM shabdalabdhamityatastaddarshayati || bhUmeti || bhUtamiti bhUmAproktaH | bhUbahAviti dhAtoH | bhUmAcha puruShottamomatsyAdirUpIproktastasya pUrNatvAt.h bhUmashabdasya cha tadarthatvena prasiddhatvAt.h | bahuHpUrNatAyAmityukteriti bhAvaH | yadbhR^itaM prabhUtaM pUrNaM tatsarvaM gAyatrInAmAviShNureveti vyAkhyAnamayuktam.h | muktAnAM ramAyAshchapUrNatvena viShNutvalApatterata uktaM vishadayati || ananyApekShamiti || udriktaM pUrNamatsyAdi tatashchAnanyApekShatvena pUNartvaM visheShaNIyamiti bhAvaH | sarvasya viniyAmakaM sarvAntasthitam.h | yadyaditi vIpsAsarvarUpasaMgrahArthA | etAdR^ishaM ananyApekShamudriktam.h | ato nAtiprasaMga iti bhAvaH | anena gAyatrInAmno hareratravivakShitaShaD.hivadharUpamadhye yadgAyatrIsaMsthaM gAyatrInAmakaM tadeva prathamaM rUpaM bhUtashabdoktam.h | matsyAdisarvAntasthitaM cha dvitIyamiti vivakShitamityuktaM bhavati | tasya tR^itIyaM rUpaM vaktuM vAgvaigAyatrIti vAkyaM pravR^ittaM tadgAyatyAHshabdAtmakatvamuchyata iti vyAkhyAnamaprAmANikamityAshayena vyAchaShye || sa eveti || gAyatrInAmaiva | vaishabdAthar eveti | sa eva vAN^.hnAmAnAnya ityanenAsya tadabhinnaMshatvamuktaM iti j~nAtavyam.h | vAN^.hnAmakatvaM kena nimittenetyata uktaM vachanAditi | anena vaktIti vAgitinirvachanaM sUchitaM bhavati | vAchisaMsthita ityetadadhiShThAnakathanArtham.h | evaM pR^ithivyAmapi saMsthita ityAdikamapi j~nAtavyam.h | vAN^.hnAmAhariH kiM rUpa iti jij~nAsAyAmAha || hayashIrShAkhya iti || nanu gAyatrIsaMsthatopi bhagavAn.h kimAkAra ityAkAMkShAyAmAha || gAyatyAmiti || sahayashIrShAkhyaH gAyatrInAmno viShNoshchaturthaM rUpaM vaktuM yAvaisAgAyatrItyAdi vAkyaM pravR^ittam.h | tatprasiddhapR^ithivImAtraparamiti pratItinirAsAya vyAchaShye || sa eveti || gAyatrInAmaiva | asyAha hIdaM sarvaM bhUtaM pratiShThitam.h | etAmeva nAtishIyanta iti vAkyadvayaM prasiddhapR^ithivImAtra paratvapakShenupapannaM syAdityAshayena viShNuparatopapAdakatayA krameNa vyAchaShye || viShNAviti || nAtishete nAti vartate | kuta ityata Aha || sahIti || sa hariH sarvAdhikaH prasiddho yata ityarthaH | nahi prasiddhapR^ithivyAH mukhyataH sarvabhUtAshrayatvaM navAtAM kopi nAtisheta iti sambhavatIti bhAvaH | pR^ithivIshabdavAchyatvenimittaM darshayan.h paMchamarUpapratipAdakaM yAvaisApR^ithivI iyaM vAvasA yadidamasminpuruShesharIramiti vAkyaM prasiddhasharIra paratApratItinivAraNAya vyAchaShye || pR^ithutvAdityAdinA || sa eva pR^ithivInAmaiva nAnyaH ityanena bhinnasthAnatvena rUpayoH bhedashaMkAnakAryeti dashirtam.h | evamuttaratrApi | sharIrasyAM tarantaH sharIraM puruShastasmin.h gatontaHsharIragaH sharitvAt.h sukharatirUpatvAt.h | anena asmin.h puruShe sharIramityasya tAtparyamuktam.h | puruSha iti saptamyAnirdiShyaM puruShaM pradarshayannuktaM vishadayati || puruSha iti || uktaM sharIshabdapravR^ittinimittaM vishadayan.h ShaShTharUpapratipAdanAya pravR^ittaM yadvaitatpuruShesharIramityAdivAkyaM prasiddhahR^idayamAtraparatApratIti vAraNashaya vyAchaShye || yosAvityAdinA || hR^idayashabdaM viShNau nirvakti || ayanAditi || ayanAt.h j~nAnAt.h | sthiteH vA | saiShA chatuShpadAShaD.hivadhAgAyatrIti vAkyaM saiShAchatuShpAdaShaDakSharachatuShpadAShaD.hivadhAvAk.h bhUtapR^ithivIsharIrahR^idayaprANarUpAsatIShaD.hivadheti vyAkhyAnanirAsAya brahmaparatayaivoddeshyavidheyabhAvavyatyAsena vyAchaShye || gAyatyAmityAdinA || pUrvaM chatuShpAttvasyAnuktatvAduttaratraShaD.hivadhatvasyAkathAnAchcha nayathAsthita evoddeshyavidheya bhAvaH | tathAcha saiShAShaD.hivadhAgAyatrIchatuShpadeti yojanoktA bhavati | tatra ShaD.hivadhetyanuvAdavAkyaM tAvat.h gAyatyAmityAdinA ShaD.hivadha uchyata ityantena granthena vyAkhyAyate | sUrya sa prabhaH prathama iti sheShaH | tathAcha svasAhityena ShaD.hivadhatvaM j~nAtavyam.h | strIrUpa ityanena strIliMgopapattiruktA | evamuttaratrApi | evamanuvAdakaM vAkyaM vyAkhyAyedAnIM chatuShpadeti vidhAyakAMshaMpAdosya sarvAbhUtAnIti vakShyamANamantrAnusAreNa vyAchaShye || tribhiriti || pAdosya sarvAbhUtAni tripAdasyAmR^itaM divIti mantraM asyapAdaH sarvANibhUtAni tejobannAdIni sthAvarajaMgamAni vA tripAt.h | trayaH pAdA aya soyaM tripAt.h amR^itaM puruShAkhyaM samastasya gAyatyAtmanodividyotanavati svAtmanyavasthitamityaprAmANikavyAkhyAnanirAsAya samyagvyAchaShye || bhinnapAda ityAdinA || sarvabhUtAnItyasyArthaH sarva jIvA iti | nanu pAda iti chaturtho bhAgaH tathAcha kathaM bhinnatvepAdatvamityata Aha || tasyeti || tathAcha sarva jIvAnAM tasya bhagavataH j~nAnAdinAsAdR^ishyAdgauNaM pAdatvamiti bhAvaH | tripAdasyAmR^itaM divItyaMshaM vyAchaShye || svarUpapAdA iti || amR^itashabdArthaH svarUpeti | kiM shabdavAchyAstrayaH pAdA ityapekShAyAmAha || nArAyaNa iti || shvetadvIpago nArAyaNaH anantAsAnagovAsudevaH vaikuNThastho vaikuNThaH itishabdavAchyA iti sheShaH | nanu vaikuNThasya satyalokoparisthitatvAdastuvaikuNThasya divisthitatvaM natu nArAyaNavAsudevayoH shvetadIpAnaM tAsanayoH bhUpradeshasthitatvAdityatastadghaTayannAha || ananteti || tathAcha shabdau parasparasamuchchaye | hareranantashayanaM cha nArAyaNAkhyaM tathAnantasanaM vAsudevAkhyaM rUpaM bahulakShochChite nityechitprakR^ityAtmanivimAneyataH saMsthitaM tata eva shrutau divIti katrathitamityanvayaH | nityatvopapAdanAya chitprakR^ityAtmanItyuktam.h | vimAna iti jAtyekavachanam.h | vimAnayorityarthaH | nanu vimAnasya bahulakShochChritatvepi tatopi bahulakShochChritasya svargasyaiva dyutvAdanaMtashayanAnaMtAsanayoH kathaM divisthitatvamityatastadghaTayannAha || loketi || tathAcha bhUbharuvaH svariti lokatrayavivakShAyAM lakShayojanochChritAntarikShoparitanAnAM shvetadvIpAnaMtAsana vaikuNThAnAM dyutvAttatsthaM rUpatrayaM divisaMsthitamityupapannamiti bhAvaH | nanUktarItyArUpatrayasya divisthitatvepi athayadataH parodiva ityAdinochyamAnaM divaH paratvaM kathamityata Aha || diva iti || bhagavAn.h trirUpaH | etachchatadvAkyaM vyAkhyAvasara eva spaShyaM kariShyati | yadvaitadbrahmetIdaM vAvatadityAdihR^idaya AkAsha ityantaraM vAkyaM prasiddhAkAshapratipAdakamiti pratItinirAsAya prakArAntareNa gAyatrInAmakasya bhagavataH chatuShpAttapratipAdanaparatayA vyAchaShye || paraM brahmeti || shrautabrahmashabdena parameva vivakShitamityAshayena paramityuktam.h | sarvagaH sharIrAntarbahishchavyApta ityarthaH | bR^ihadhAtoH deshatopi vR^iddhayabhidhAyakatvAt.h | tathAcha chatuSharurUpeShvidaM prathamamiti bhAvaH | dvitIyaM rUpaM darshayituM prAptaM idaM vAvatadyoyaM bahirdhApuruShAdAkAsha ityaMshaM vyAchaShye || sa eveti || vAvetyasyArtha eveti | sa eva sarvaga evetyanena rUpabhedashaMkAnirAsaH | hR^idayAkAshe jaDasharIra gahR^idayAkAshe | tR^itIyarUpapradarshakaM yo vaisa bahiH dhApuruShAdAkAsha ityAdikaM vyAchaShye || yoyamiti || chaturtharUpAbhidhAyakaM yovaisontaHpuruSha AkAsha ityAdivAkyaM vyAchaShye || vyAptojIvAntara iti || jIvahR^idijIvasvarUpahR^idi | nigamayati || evaMcheti || chovadhAraNe | chatuShpAttvameveti sambadhyate | tena paroktAkAshatraividhyapratipAdanaparatavanirAsaH | tadetatpUrNamapravR^ittItivAkyaM tadetat.h hArdaM nabhaH | pUrNaM aparichChinnam.h | apravR^itti anuchChittidharmakamityaprAmANikavyAkhyAnanirAsAya samyagvyAchaShye || sa eveti || yaH prAk.h ShaD.hivadhatvAdinAnirUpitaH pUrNaH deshataH pakAlatoguNatashcha yadvA sa eva yo jIvasvarUpahR^idayaga ityarthaH | ata eva yo vaisontarhR^idaya AkAshastadetatpUrNamityavyavahitarUpasyaiva pUrNatvAdikathanamupapadyate | pUrvavyAkhyAnetvidamupalakShaNatve noktamiti j~nAtavyam.h | anyakartR^ikapravR^ittiviShayatvAbhAvaH kathamapravR^ittishabdArtha ityatastaM darshayituM tAvat.h pravR^ittishabdArthamAha || anyairiti || karmaNipratyaya iti bhAvaH | idAnImapravR^ittishabdArthaM sahetukamAha || apravartya iti || tatashchApravR^ittIti sheShaH | harishchasadA.apravartya eva nityasvatantratvAt.h | tatashchApravR^itti iti gIyata iti yojanA | pravartayatIti pravR^ittiH pravartakaH | na vidyate pravR^ittiH pravartakoyasya so apravR^ittiriti kartaryevapratyayamabhipretyaprakArAntareNApravR^ittishabdArthamAha || asyeti || pUrNAmapravartinImityAdivAkyaM dR^iShyaphalamAtraprantipAdakamiti pratItinirAsAya vyAchaShye || pUrNeti || yogyatApekShayApUrNA apravartanItyasyArthaH svatantreti | svAvarAnadhInetyarthaH | shAshvatItyanena muktasambandhIdaM phalamiti sUchitam.h | anyagatasya shAshvatatvAbhAvAt.h | gAyatyupAsAyAsavareShAmapyadhikArasadbhAvAt.h | sarveShAmapIdaM phalaM kiM mukhyaM netyAha || sAkShAditi || mukhyata ityarthaH | ananyatantretyuktaM vivR^itam.h | anyathA amukhyopAsakasyetarasya | nanvananyatantretyetadayuktam.h | chaturmukhashriyopi viShNutantratvAdityata Aha || viShNviti || asya shriya iti sheShaH | viShNushabdena ramapyupalakShyate | tathAcha viShNuvyatiriktasvetarAnadhInatvamevAnanyatantratvaM vivakShimiti na kopi doSha iti bhAvaH | nanvidaM rudrAdisAdhAraNaM ataH kathamasyaiva mukhyamityuktamityata Aha || pareShAmiti || tasya tantratAtadadhInatvam.h | tathAcha rudrAdayonaviShNumAtra vyatiriktasvetarAnadhInAH brahmAdhInatAyA api sattvAt.h | ataH uktaM tasyaiveti bhAvaH | tadapi rudrAdimAnuShAM tAnAM naika prakAreNetyAha || yatheti || pareShAmiti vartate | yathAkrameNetyuktaM kramamevAha || yogyateti || yadvA astu brahmaNa idaM phalaM mukhyaM itareShAM kathamityata Aha || yogyateti || bhavet.h atroktaM phalamiti sheShaH | evametAM vidyAM brahmaparatayA pramANena vyAkhyAyedAnIM yatpareNashabdAtmikAgAyatyevAtra pratipAdyeti vyAkhyAtaM tatra bAdhakaM bhagavatparatAsAdhakaM cha darshayati || brahmashabdAchcheti || chashabdaH pUvarodAhR^itapramANasamuchchAyakaH | evArtho vA | bhagavAneveti sambandhaH | tena paroktavyAvR^ittiH | atra hi yadvaitadbrahmeti gAyatyAM brahmashabdaH shrUyate | brahmashabdamukhyArthashcha bhagavAnevetyanyatropapAditam.h | atotra gAyatrIbhagavAneveti nishchIyata iti bhAvaH | evaM bhagavatparatAnishchAyaka shrutimabhidhAyopasaMhAretathAvidha liMgaMchAstItyAshayenAha || pUrNeti || atrochyamAnamiti sheShaH | mukhyaM yato.atobhagavAnevetyavasIyata iti sambandhaH | visheShAnukteH pUrNatvam.h | ananyaniyamyatvarUpamapravartitvaM cha mukhyameva grAhyam.h | tachchanAnyasya pratipAdyatve sambhavatIti bhAvaH | samAkhyAmapyAha || tAvAnasyeti || puruShasUktasya hi bhagavatparatvamanyatropapAditam.h | tatsamAkhyAnAchchAtrApi bhagavAneva pratipAdya ityavasIyata iti bhAvaH | evamasyAvidyAyAH bhagavatparatAmupapAdyedAnIM yaduktaM gAyatrIvA idaM sarvaM bhUtamityatra bhUtaM matsyAditi tatsamarthanAya yatpareNoktaM bhUtaM prANijAtam.h | sthAvarajaMgamAtmakamiti taddUShayati || pAdosyeti || ayaM bhAvaH | atra hi gAyatyAH ShaD.hivadhatvaM chatuShpAttvaM chochyate bhUtamiti | ShaD.hivadhAntargataM tadyadiprANijAtaM vivakShitaM syAttadApunaruktiprasaMgaH | sthAvarajaMgamAtmakasarva jIvAnAM padosya vishvAbhUtAnItyanena chatuShpAdAntarbhAvasyoktatvAt.h | atotra bhUtashabdena matsyAdyavatArarUpameva grAhyam.h | na prA
iNajAtamiti | syAdetat.h | yadi pAdosyetyatra jIvAH vivakShitAH syuH na chaitadasti | tathAtve bhinnAnAM teShAmabhinnaistribhissahapAThAyogAyogAt.h | ato na paunaruktyamityAshaMkAyAM bhinnAnAmabhinnaiH saha pAThaM sadR^iShyAntaM pramANairevopapAdayati || dvAviMsheShvityAdinA || jIvopi pR^ithuHhareH sAnnidhyAdyathAvatAreShUkto R^iShibhiryAchito bheje na vamapArthavaM vapurityidau tathApAdeShu chaturShujIvopi IritaH | pAdosyetyatra bhinnAmabhinnaiH sahoktau kiM nimittamityapekShAyAmuktaM sAnnidhyAditi | pumAnbrahmA | pararUpeNara matsyAdinA | padaiH svarUpabhUtaiH | nanu kuta evaM bhinnAnAM jIvAnAmabhinnaiH sahoktisamarthanIyAjIvA apyabhinnA eveti kiM na syAttathAsati pAdashabdopyupapannaH syAdityata Aha || sudarshanAkhyamiti || yadi jIvopibhagavatsvarUpabhUta eva pAdovivakShitassyAttadA bhAgavatAdau tripAttvenoktiranupapannAsyAt.h apitu chatuShpAttvenaiva syAt.h | jIvasya bhinnatvetu svarUpabhUtapAdatrayavattvena tripAttvoktirupapanneti bhAvaH | chashabdaHdvAtriMsheShvityAdi pUrvodAhR^itavakShyamANapramANavirodhasamuchchAyakaH | nanvevaM kathaM pAdashabdaprayogodR^iShyatvAdityatastatparyAyAM shashabdaprayogobhinnepi dR^iShya ityAha || suvarchaleti || sUryapatnI saMj~nA | bhagavataH aMsha udAhR^itaH | sarvadeti saMsAremuktau chetyarthaH || khaM0-12 || tatashchAyaM khaNDArthaH || gAyatrIvaigAyatrInAmAgAyatrIsaMsthastrIrUpohayashIrShAkhyo bhagavAnprasiddhaH vakShyamANaShAD.hivadhyAntargatamidaM prathamaM rUpam.h | tasya dvitIyaM rUpamAha || gAyatrIvA iti || yadidaM kiMcha bhUtaM prabhUtaM ananyApekShaM pUrNaM matsyAdisarvAntasthitaM cha tadidaM sarvaM gAyatrIvaigAyatrInAmA bhagavAneva | evaM cha bhUtashabdAbhidheyaM matsyAdisarvAntasthitaM cha dvitIyaM rUpamityuktaM bhavati | asyaiva tR^itIyaM rUpamAha || vAgiti || gAyatrInAmA bhagavAn.h vAgvaivAk.h saMsthovachanAdvAN^.hnAmAstrIrUpohaya shIrShAkhya eva natu tadbhinna ityarthaH | vAN^.hnAmakasya bhagavadrUpatvaM kuta ityatastallakShaNayogAdityAha || vAgvA iti || idaM sarvaM bhUtaM prANijAtaM vAgvaivAN^.hnAmaka bhagavadadhInameva | yadadhInA yasya sattAtattadityeva bhaNyata iti vachanAt.h | vAchAhi pravatarte nirvartate cha lokaH | sarvapravartakatvaM cha bhagavallakShaNaM prasiddhameveti bhAvaH | nanu hayashIrShAkhyasya gAyatrIsaMsthasya gAyatrIshabdavAchyatvaM kena nimittenetyapekShAyAmAha || gAyati cheti || vedAn.h gAyatiniHsArayati prathamovakteti yAvat.h | trAyatechAkhilamiti sheShaH | iti gAyatrIti sambandhaH || 1 || uktAnuvAdapUrvakaM chaturthaM rUpamAha || yAvaisetyAdinA || yAvaisAgAyatrI tatsaMsthaH tannAmA bhagavAn.h sA iyaM vAva iyaM khalu | iyaM ketyapekShAyAmAha || yeyamiti || pR^ithutvAtpR^ithivInAmApR^ithivIsaMsthastrIrUpo bhagavAn.h | asyApi bhagavadrUpatvaM kuta ityataH rsvAshrayatvasarvottamatvarUpataddharmayogAdityAha || asyAmityAdinA || asyAM pR^ithivIsaMsthestrIrUpe bhagavati bhUtaM prANijAtaM nAtishIyaM tenAti vartate tadapekShayAnIchA iti yAvat.h | bhagavallakShaNatvena prasiddhamidaM dharmadvayamasyAmapiprasiddhamiti darshayituM hi shabdaH || 2 || uktamanuvadaM stadabhinnapaMcharUpamAha || yAvA ityAdinA || yA sA pR^ithivIvaipR^ithinAmnIprasiddhA sA iyaM vAva iyaM khalu | iyamityuktameva vishadayati || yadidamiti || asminpratyakShasiddhe puruShe jIve yadidaM sharIraM sukharatiramaNarUpatvAttannAmakaM bhagavadrUpam.h | asyApi bhagavadrUpatvaM pUrvavadupapAdayitumAha || asminhIti || indriyAshrayatvaM sarvottamatvaM cha bhagavallakShaNaM jIvAntaryAmiNi prasiddhamiti hishabdArthaH || 3 || uktAnuvAdenAsya ShaShThaM rUpamAha || yadvaitaditi || puruShe jIve sharIraM sharIrashabdAbhidheyaM yattadvaiprasiddhaM bhagavadrUpaM tat.h idaM vA vakShyamANaM khalu | tatkiM yadidamasmin.h puruShe jIventaHsvarUpahR^idIti yAvat.h | vidyamAnaM hR^idayaM hR^idyayanAddhR^idayanAmakaM bhagavadrUpam.h | asyApyuktarItyA bhagavadrUpatvamupapAdayati || asminhIti || 4 || evaM bhagavato gAyatrIbhUtavAk.h pR^ithivIsharIrahR^idaya lakShaNaM DaD.hivadhatvaM nirUpya tadanuvadaMshchatuShpAttvamAha || saiSheti || saiShAShaD.hivadhAgAyatrI chatuShpadeti yojanA | kete chatvAraH pAdAH kutra cha tiShThanti kimekaprakArAH ityAshaMkAnirAsAya svoktaM bhagavatashchatuShpAttvaM R^iksaM matyAdR^iDhIkurvan.h vishadayati || tadetaditi || tadetadbhagavatashchatuShpattvaM R^ichAmantreNAbhi ukta shaMkAtrayamabhitaH uttaratveneti yAvat.h | anu AnukUlyenoktam.h || 5 || taM mantraM paThati || tAvAniti || asya puruShasya mahimA tAvAn.h pUrvoktaH na kevalametAvAn.h puruShaH kintu tataHpUvaroktamahimnopi jyAyAn.h | adhikamAhAtmyopetaH | tadevamAhAtmyaM darshayati || pAda ityAdinA || asya puruShasya sarvAsavarANi bhUtAni jIvAH pAdaH bhinnAMshaH j~nAnAdinAtatsAdR^ishyAt.h | amR^itaM svarUpabhUtaM tripAt.h pAdatrayaM nArAyaNavAsudeva vaikuNThasaMj~naM divibhUrbhavassuvariti lokatrayavivakShAyAM lakShayojanochChritAntarikSho paritaneShu dyusaMj~nikeShu shvetadvapAnantAsanavaikuNThasaMj~naM tiShThatIti sheShaH | iti uktamityanvayaH || 6 || gAyatrInAmnaH prakArAntareNa chatuShpAttvamAha || yadvaitadityAdinA || tat.h gAyatrInAmakaM bhagavadrUpaM brahmavai sarvagaM khalu | tathAchedaM sharIrAntarbahirvyAptaM rUpaM prathamam.h | etadanuvadan.h dvitIyaM rUpaM darshayati || yadvaitaditi || yattat.h brahmasarvagaM vai prasiddhaM tat.h idaM vAva idaM khalu | idaM kiM yoyaM puruShAt.h jIvasvarUrapAt.h ahirdhAbahiH jaDahR^idaye AsamantAt.h kAshata ityAkAshanAmAsti | anena jIvasya bAhyahR^idayagaM rUpaM dvitIyaM rUpamityuktaM bhavati | etadanuvAdapUrvakaM tR^itIyaM rUpamAha || yovA ityAdinA ||| 7 || yo bAhyahR^idayagaH | saH ayam.h | ayaM vAvakaH yoyamantaHpuruShe jIvAntarvyApyasaMsthitaH AkAshaH AkAshanAmA | pUrvAnuvAdapuraHsaraM turIyaM pAdamAha || yovA iti || antaHpuruShe jIvAntarvyAptaH sa AkAshaH AkAshanAmA || 8 || ayaM vAva koyaM yoyamantarhR^idaye jIvasvarUpahR^idisaMsthitaH AkAshaH AkAshanAmA | asya mahimAnamAha || yovA iti || sa yo vai antarhR^idaye jIvahR^idgataH AkAshanAmAtadetatpUrNaM deshataH kAlataH guNatashcha | apravarti anyaiH pravatyarM yattatpravR^itti apravR^itti | athavA na vidyate pravR^ittiH pravatarkoyasya tadapravR^itti | etat.h uktasarvarUpasAdhAraNam.h | upalakShaNatvena charamasyoktamiti j~nAtavyam.h | etadvidyAvettuH phalamAha || pUrNAmiti || yashchaturmukhapadayogyomukhyodhikArI evamuktarItyAgAyatrInAmAnaM bhagavantaM vedasaH pUrNAM svayogyatAnusAreNa pUrNAM apravartinIM viShNuvyatiriktasvetarAnadhInAM shriyaM iha muktau cha labhata ityarthaH | itarecha svasvayogyatAnusAreNa shriyaM labhanta ityapi draShyavyam.h || 9 || dvAdashaH khaNDaH || 12 || yadidamasminpuruSha hR^idayamiti yoyamantaH puruSha AkAsha iti hR^itpuragatvena prakR^itasya parabrahmaNaH svasvopAsanAnurUpaphalapradadvArapAlakatvarUpomahimAnirUpyate || tasya havA ityAdinA || atra prAN^.hsuShiH sa prANastachchakShuH dakShiNaH suShiH savyAnastachChrotraM pratyaN^.hsuShiH so.apAnaH sAvAk.h udaN^.hsuShiH sa samAnastanmanaH UrdhvaH suShiH sa udAnaH savAyuriti vAkyapaMchakena krameNa tattatsuShiprANavyAnApAnasamAnodAnAnAM chakShuH shrotravAN^manasAkAshAbhedaH AdityachandrAgniparjanyavAyvabhedashchochyata iti pratIyate | nacha tatsambhavati | bAdhAt.h | ato yathAvat.h khaNDaM pramANenaiva vyAchakShANastAvadAdivAkyaM vyAchaShye || prANeti || prANaH shvAsarUpajaDavAyuvR^ittiH | evamuttaratravyAnAdipadena tattannAmakajaDavAyuvR^ittireva grAhyA | chakShustadabhimAnI | sa yosya prAN^.hsuShirityasya tAtparyaM prAgiti | asyetyasyArtho hareriti | atha yosya dakShiNaH suShiH savyAna iti dvitIyaM vAkyaM vyAchaShye | dakShiNeti || dakShiNAdhipatiH dakShiNadvArAdhipatiH | shrIrityasyArtholAvaNyarUpa iti | atha yosya pratyaN^ityAditR^itIyaM vAkyaM vyAchaShye || pashchimeti || vAgapAnAtmakaH vAgapAnAbhimAnI | brahmavarchasamityasyArthobrahmateja iti | vedAdhyayana labdhaM teja ityarthaH | annamannAdyaM devatA.abhimAninI | atha yo syodaN^.hsuShiriti chatutharM vAkyaM vyAchaShye || uttareti || parjanyashabdArtha indra iti | AtmakobhimAnIvyuShyishabdArtha aishvaryeti | kIrtyaishvaryAtmakatvaM na tadabhimAnitvamAtraM kintu tadrUpatvamapIti bhAvenA nityamityuktam.h | muktAvapyanuvartamAnasya svarUpatvAt.h | ata eva tejo nnAdyeShvapi evameva vivakShitamiti dhyeyam.h | atha yosyordhvaH suShirityAdipaMchamaM vAkyaM vyAchaShye || Udhvareti || UrdhvadvarAdhipashcha pradhAnavAyureva | atrApi vAyorAkAshodAnAdyabhimAnitvenaivAkAshadishabdavAchyatvamityabhiprAyeNatAn.h shabdAMstasminnirvakti || AkAsha ityAdinA || evamAdityachandragnindreShu prANAdivyAnAdyapAnAdisamAnAdishabdAnirvaktavyAH || tevA ete paMcha brahma puruShA iti vAkyaM brahmaNashchatumarukhasya puruShAH vedapuruShA iti vA.anyathApratIteryathAvadvayAchaShye || parasyeti || brahmashabdasya parabrahmaNimukhyatvAnmukhyAtharsyaiva chagrAhyatvAditi bhAvaH | ShaShThayAlabdhamarthaM darshayati || dvArapA iti || svArgasya lokasya dvArapA ityetattAtparyamAha || viShNuloka iti || sarvadaiva | nanu viShNuloke jayAderevadvArapatvaprasiddhayAkathameteShAM dvArapatvamata Aha || Antareti || bAhyataH dvArapA iti buddhayAviviktamanuvartate | tejasvyannAdo bhavati | shrImAnyashasvI bhavati | brahmavarchasvyannAdo bhavati | kIrtimAnpuShyimAn.h bhavati | ojasvImahasvAn.h bhavatIti phalapratipAdakavAkya paMchakasya tattaddavArapasamAnamevateja AdikaM tattadupAsakAnAmityanyathApratIti nirAsAya tAtparyamAha || evametAniti || sa ya etAnevamiti vAkyaM prasiddhasvargalokaprAptiparatAnirAsAya vyAchaShye || viShNulokamiti || svarUpabhUtaramaNaj~nAnAtmakatvAtsvargashabdoviShNulokapara iti bhAvaH | shUraputrakatvapratItinirAsAya vIra ityasya tAtparyamAha || susantatiriti || tripAdasyAmR^itaM divItyanena nArAyaNAdimUtirtrayasya shvetadvapAnantAsanavaikuNThAkhyadyusthitatvamuktam.h | tasyaiva divaH paratvAdirUpaM mAhAtmyaM tadadhiShThitAnAM cha shvetadvIpAdInAM vishvataH pR^iShyatvAdinetaralokavailakShaNyaM tasya bhedashaMkAnirAsAya hR^idgatenaikyaM cha pratipAdayituM atha yadataH para ityAdivAkyaM pravR^ittam.h | tattathA.apratIteH vyAchaShye || yosAvityAdinA || yadi tyanena prakR^itadyusthitaparAmarsha iti darshayituM vaikuNThaga ityuktam.h | vaikuNThadyuttvenoktatvAt.h | upalakShaNaM chaitat.h | shvetadvIpAnantAsanayorapi dyuttvenoktatvAttadgatau nArAyaNavAsudevAvapi grAhyau | divaH para ityanenoktaM divaH paratvaM vaikuNThasyopapAditumuktam.h | saptaloketi || etachchottaratraspaShyaM bhaviShyati | nArAyaNavAsudevayorapi divaH paratvamagredarshayiShyati | sa eva trirUpo bhagavAn.h | sarvata ityasyArthaH sarveShu lokeShviti | nirdhAraNesaptamI | asyA uchcheShviti sambandhaH | vishvata ityanUdyabrahmaNa iti vyAkhyAnam.h | pR^iShyeShvityasyArthaH uchcheShviti | uttameShvityasyArthaH uttamalokeShviti | anuttameShvityasyArthaH pratyavareShu cheti | chovadhAraNe | eka ityanena sambadhyate | yadidamasminnantaH puruShe jyotirityasya tAtparyaM puruSheShu cha sarveShviti | tathAchaivaM yojanA | yo sau vaikuNThagaH yashchashvetadvIpAnaMtAsanagoviShNuH sa eva sarvalokeShu madhye uchcheShu tathAvishvatobrahmaNaH uchcheShu uttamalokeShu tathA pratyavareShu lokeShu cha saMvyavasthitaH sacha eka eveti | aikyaM cha idaM vAva tadyadidamadismannantaH puruShajyotirityanenoktamiti j~nAtavyam.h | prakR^itasarvalokagamanUdyatasya puruShAntaHsthitatvavidhAnAt.h | bhagavataH uktapuruShAntaH sthitatve pramANapradarshanAyatasyaiShA dR^iShyityAdivAkyaM tat.h uShNimAgneH dharmotastaddR^iShyiH kataM bhagavatpramApi ketyAMshakAmapAkurvan.h vyAchaShye || prANasaMstha iti || vaishabdashcha shabdArthaH | yataH saviShNuH prANasaMsthaH prANashchAgnau saMvyavasthitaH agnishchasparshena tvagindriyeNa dR^ishyate tataH sAtaddR^iShyiriva agnyAshritaprANagaviShNu dR^iShyirivetyarthaH | tatraiva pramANAntarapratipAdakaM tasyaiShA shrutirityAdivAkyamapratIteH vyAchaShye || saprANa ityAdinA || pidhAya vidyamAnena | tathAcha prANakatarR^ikastutirUpashrutiviShayatayA hR^idibhagavatsiddhiH | nahItaravadadhikAryuttamaprANasyApi bhagavadasannidhau tatstutirupapanneti bhAvaH | chakShuShyaH shruto bhavatIti vAkyamaihikamAtraparamityanyathApratItinirAsAya vyAchaShye || tadvidvAniti || tat.h puruShAntarvidyamAnaM jyotiruktarItyAdR^iShyaM cha shrutaM chetyetat.h | chakShuShya ityasyArthedivyachakShuriti | anena chakShuShyodarshanIya iti vyAkhyAnamaprAmANikamiti j~nAtavyam.h | yasmAdupAsItetyanena ya evaM veda sa chakShuShyAdirbhavatIta yasmAttasmAdupAsIteti hetuhetumadbhAvena yojanoktA | nanu tadetatkIrtishchetyatra yashaH kIrtishabdayorekArthatvattadetachChrIshchayashashcheti prakR^itayashaH padaM vihAyakIrtipadopAdAnekiM kAraNamityato.artabhedaM kAraNamAha || dikShviti || vyAptaM yasha ityuchyate | dikShuyAnAditinirvachanAdityarthaH | vishvataH pR^iShyeShvityAdikaM pramANena vyAkhyAtamapi svayaM vishadayannanuttameShUttameShvityetat.h prakArAntareNa vyAchaShye || sarvataH pR^iShyeShvityAdinA || Adipadenetarepi lokAgrAhyAH | teShu sarvataH pR^iShyatvAdikaM ChatrinyAyeneti draShyavyam.h | tatastebhyolokebhyaH | anyaH lokaH | nanu sarvataH pR^iShyatvaM vaikuNThasyaiva yuktam.h | natu kShIrasAgarAnantAsanayoH bhUsambaddhayorataH kathametadityataH kayAchidvivakShayaitadupapannamiti pramANaivAha || pR^ithivIstheShviti || tathAcha sarvataH pR^iShyatvamanantAsanepArthiva sarvalokavivakShayA antarikShAtmakasarvalokavivakShayAshvetadvIpedyayAtmakasarvaloka vivakShayAcha vaikuNThe uktamiti nAnupapattiriti bhAvaH | nanvatha yadataH parodiva iti vAkyaM dyusthitamUrtitrayaparamiti vyAkhyAtam.h | tadayuktam.h | dyusthitasya divaH paratvAyogAt.h | ityataH tadapi vivakShAbhedenopapannamiti pramANenaivAha || pR^ithivyAM dyaurityAdinA || tatparemervAdibhyaH pare | tathAcha pR^ithivyAM mahAmeroH dyutvAttatparAnantAsanasya divaH paratvaM AkAshe sUryamaNDalasya dyutvAttatparashvetadvIpasya divaH paratvaM divIndra sadanasya dyutvAttatparavaikuNThasya divaH paratvamupapannamiti j~nAtavyam.h | ata eva shrutAvatodiva ityuktam.h | nanu satyalokochchavaikuNThe vishvataH pR^iShyatvasambhavepi shvetadvIpAnantAsanayoH kathaM tadityatastadapi vivakShAvisheSheNopapannamiti pramANenaivAha || pR^ithivyAmityAdinA || 