shrutau tvamiti yuShmachChabdashravaNAdabhigAyatAditi prathamapuruShaprayogAnupapattirityataH madhyamapuruSha evAyamiti bhAvenAbhigAyetyuktam.h | abhigAnaM kurvityarthaH | hotR^iShadanAddhaivApi durudgitamanusamAharatIti vAkyaM hotR^iShadanAt.h hautrAtkarmaNodurudgAnamanusandhatta iti vyAkhyAnanirAsAya vyAchaShye || durudgitamiti || anurUpameva karoti | pratIkUlaM yathAnabhavettathAkarotItyarthaH | dhyAtvAnurUpameva karotItyanvayaH | anena hotR^INAM sadanamAshrayogniH tatsthobhagavAn.h hotR^iShadana shabdAbhidheyaH | paJNchamIlyablopanimittetyuktaM bhavati | parokta evArthaH kiM na syAdityataH svoktArthe pramANamAha || anyatheti || tatashchAyaM khaNDArthaH || praNavopAstirudgIthopAstishchaprAguktA | tatra praNavodgIthayoH bhedashaMkAvANaNAyAbhedaparaM mantramudAharati || athakhalviti || mantrArambhadyotanArthametat.h | ya udgIthaH sa eva praNavaH | nedaM ya indraH sorjuna ityAdivaditi bhAvenoktam.h || yaHpraNavaH sa udgItha iti || mantrorambhadyotanArthametat.h | ya udgIthaH sa eva praNavaH | nedaM ya indraH sorjuna ityAdivaditi bhAvenoktam.h || yaHpraNavaHsa udgItha iti || mantrodAharaNasamAptidyotanAyeti shabdaH | ka udgIthaH kashchapraNavoyayorabhedobodhyata ityata udgIthapraNavashabdArthamAha || asauvA aditya iti || asAvAditya AdityanAmA.a.adityagatomukhyavAyustadgatoharirevodgItha nAmA uchchairgeyatvAt.h | eSha AdityasthamukhyavAyugata eva praNava ityuchyate | prakR^iShyatvAnnetR^itvAdgatitvAdakhilasya | kiMtata ityatotra ya evAsAvAdityastamudgIthamupAsIteti vaktavyam.h | adhtmaprakaraNetathA vakShyamANatvAt.h | AdityasthamukhyavAyugatasya bhagavadataH praNavanAmakatve yuktimAha || omitIti || hi yasmAdeSha AdityasthamukhyavAyugatoviShNuromiti svaran.h itarajanashikShaNAyomiti svAtmAnaM japanneti | tasmAdeShapraNava ityarthaH | evaM dhyAyannekaM tamakSharaM eka putromuktimetIti vaktavyam.h | tathA ya evAmIrashmayastamudgIthamupAsIta | evaM rashmiShuvAyugatatvena bhagavantaM dhyAyan.h bahuputrovimuktaH syAdityapi vaktavyam.h || 1 || AdityasthavAyugata bhagavadupAstAveka putratvaM tadrashmisthavAyugatabhagavadupAstau bahuputratvaM bhavatItyatra vishvAsajananAyAkhyAyikAmAha || etamiti || kuShItakasyApatyaM pumAn.h kauShItakiH svaputramuvAcha | kimiti | etamevAdityasthamukhyavAyugatameva viShNuM natvAdityarashmisthavAyugatamahamabhyagAsiShaM samyaggAnaM kR^itavAn.h | samyagupAstiM kR^itavAniti yAvat.h | tasmAnmamatvameka eva putrosIti | tvaM rashmIn.h AdityarashmisthamukhyavAyugataM bhagavantaM paryAvartayatAt.h | paryAvarttayopAsanaM kuru | tathAsati bahuvaH putrAste bhaviShyanti | vaiprasiddham.h | ityadhidaivataM bhagavadupAstiphalamuktam.h || 2 || athAdhyAtmaM tadupAstiphalamuchyata iti sheShaH | atha khalu ya udgIthaH sa praNavoyaH praNavaH sa udgItha iti mantrodAharaNarUpamuttaravAkyamatra saMyojyam.h | tadanantaramayaM vaimukhya prANa udgItha eSha praNava iti mantravyAkhyAnarUpaM vAkyaM grAhyam.h | kiMtata ityata Aha || ya evAyamiti || ya evAyaM mukhyaprANastaM tatrodgIthaM bhagavantamupAsIta | dehasthamukhyaprANagatasya bhagavataH praNavanAmakatvamupapAdayati || omiti hyeSha iti || vyAkhyAtaM || 3 || atrApi evaMdhyAyannekaM tamakSharaM ekaputromuktimetIti cha vaktavyam.h | tathA ya eveme prANAstaM bhUmAnamabhigayatAt.h | prANasthavAyugatatvena bhagavantaM dhyAyanbahuputrovimuktaH syAdityapi vaktavyam.h | atrApyAkhyAyikAmAha || etameveti || vyAkyAtam.h | tvaM prANAnindriyagatamukhyaprANasthaM bhUmAnaM pUrNaguNaM bhagavantamabhigAtAt.h | abhigAya | samyaggAnaM kuru | kenAbhiprAyeNa mamabahuvaH putrAbhaviShyanti vai ityabhiprAyeNAbhigAnaM kurvityarthaH| 4 || durudgAnahetukapApanivR^ittyarthamupAstimAha || hotR^iShadanAditi || lyablopanimittApaJNchamI | hotR^isadanasthamagnisthaM bhagavantaM dhyAtvAdurudgItaM durudgAnaM prAmAdikaM svarAdihInamudgAnamanurUpamevakaroti iShyehetumevakarotItyarthaH | dviruktiH pUrvavat.h || 5 || paJNchamaH khaNDaH || 5 || vAcha R^igrasa R^ichaH sAmarasa iti prakR^ita R^iksAmayorIshvaravargatvAdadhidaivamadhyAtmaM cha tadupAsti pUrvaM tatparivR^irodgIthopAstimAha || iyamevetyAdikhaNDadvayena || yadvA R^ichaH sAmarasaH sAmna udgIthorasa ityuksAmAbhyAmudgIthasya shraiShThayamuktam.h | R^ik.h sAmottamatvepyudgIthasya kiM mAhAtmyaM kathaM chodgIthasya R^iksAmottamatvamityata R^iksAmamAhAtmyoktipuruHsaraM bhagavatastaduttamatvaM darshayati || iyamevetyAdi khaNDadvayena || tatreyamevargagniH sAmetyAdau bhUrAdInAmeva R^igAditvamuchyata iti pratIti nirAsAyeyamevargagniH sAmAMrikShamevargvAyuH sAma dyaurevargAdityaHsAma nakShatrANyevarkchaMdramAH sAma atha yadetadAdityasya shuklaM bhAH saivargathayannIlaM paraH kR^iShNaM tatsAmetivAkyapaJNchakaM vyAchaShye || agnIreti || sUryetyataH paraM chandreti grAhmam.h | tathAdyu ityataH paraM nakShatretyapi grAhyam.h | sAmadevatAvAyuragnIsUryachandranIleShu | sthaHtiShThatItyarthaH | evamuttarAdharopi vyAkhyeyaH | yadyapi shrutAviyamevargityAdIni prathamavAkyAni | tathApi prAdhAnyakramamanusaratA.agniH sAmetyAdInyevaprathamaM vyAkhyAtAni | iyameva sAgniramastatsAmetyAdivAkyapaJNchakaM vyAchaShye || setIti || evaM tAvubhAvapi militvAsAmanAmAnAvudAhR^itAvityanenedamardhanArInarAtmakavAyusvarUpakathanaparamiti j~nAyate | uktaM cha | adhanArInaravapurvAyuH katrachidIrita iti | tasmAdR^ichyadhyUM sAmagIyata itivAkyapaJNchakaM vyAchaShye || atohIti || yatognyAdau sAmadevatAvayurasti uvyarAdau cha R^igdevIsarasvatI yatashchatadetasyAmR^ichyadhyUDhaM sAma ata evetyarthaH | adhyAtmaM vAgevark.h prANaH sAmetyAdyuttarakhaNDasthavAkyachatuShyayaM vyAchaShye || vAgAdiShviti || adipena prANachakShurAtmashrotramanaH shuklanIlAnAM grahaNam.h | ya eShontarAditye hiraNmayaH puruShodR^ishyate | ya eShontarakShaNipuruShodR^ishyate ti vAkyadvayamAdityachakShurmAtrAntastha bhagavatparamiti pratIti nirAsAya vyAchaShye || tayoriti || AdityasthachakShuHsthavAyusarasvatyorityarthaH | tasya rkchasAmachageShNAviti vAkyaM vyAchaShye || gAyakAviti || R^ig.hsAmAbhyAmR^igvedasAmavedAbhyAM gAyakAviti sambandhaH | tasyoditi nAma sa eSha sarvebhyaH pApmabhya udita iti vAkyaM vyAchaShye || sa unnAmeti || uchchetyuchChabdasyArthAntaram.h | sa evetyeva shabdAnvayaH | tasya yathAkapyAsaM puNDarIkameva makShiNI iti vAkyaM vyAchaShye || kapyAseti || puNDarIkashabdoraktapadmaparaH | kaM pibannAlasambandhIti yogena kapyAsatvaM raktapadmavisheShaNamityarthaH | evaM cha kapyAsashabdenAmlAnatvaM labhyata iti tAtparyam.h | akShigashchetyanena tasyaitasya tadevarUpaM yadamuShyarUpamityetadapi vyAkhyAtam.h | sa eSha ye chAmuShmAtparAM cholokAstAMshchApnoti devakAmAMshcha | ye chaitasmAdarvAMcholokAstAMshchapnoti manuShyakAmAMshchetyatrodgAtureva parAgarvAglokaprAtiH devamanuShyakAmaprAptishchochyata ityasat.h | tasmAduhaivaM vidudgAtAbrUyAtkantekAmamAgAyAnItyAdyuttaravAkyAnupapatteH | tasmAtparAglokAdiprApakatvamevochyate | tadapi na sarvasyodgAturmukhyataH sambhavatItyatovyavasthayA tadvayAchaShye || gAyaka iti || tasmAdudgItha ityatra tasmAditi kasya parAmarsha iti na j~nAyate | atastadanUdyatatparAmR^ishyaM darshayati || tasmAditi || pUrvaM tasyoditi nAmeti bhagavata unnAmakatvamuktam.h | tasya R^ik.h cha sAmacha geShNAviti gIyamAnatvamuktam.h | tadubhayaM tasmAditi parAmR^ishyata iti bhAvaH || khaM0 || 6 || chakShurevargAtmAsAmetyatrAtmashabdena ChAyAtmochyata iti vyAkhyAnanirAsAyAtmashabdArthamAha || Atmeti || kutoyamarthaH | parokta evArthaH kiM na syAdityataH shrutyarthanishchAyakaM pramANamAha || sarasvatIti || nanu ya eShontarAdityehiraNmayaH puruShodR^ishyate ya eShontarakShaNipuruShodR^ishyata ityayuktam.h | na chakShuShApashyati kashchidenamityAdi shrutivirodhAdityatastadvayAchaShye || dR^ishyata iti || saivarktatsAmatadukthaM tadyajustadbrahmeti vAkyamR^igAdyAtmakatvapratIti nirAsAya vyAchaShye || R^iN^meti || etena jIvAkhyachAkShuShapuruShaparamityetadapi parAstam.h | kiJNcha yadIdaM prakaraNaM jIvaparaM syAt.h | tadA sa eSha ye chaitasmAdavarAMcholokAsteShAM cheShya iti pAtAlAdilokAdhipatyakathanamayuktaM syAt.h | nacha jIvasyArvAglokAdhipatyamasti | sarveShAM tadanupalambhepi kasyachitsyAditi chennA | sarvasyApi bhagavadbhikShukatvena kasyApyasambhavAt.h | uktaM chaitareyabhAShye | nahi kashchidbhikShukaH pAtAlAdyadhipatirityatra kiMchinmAnamiti | nanu chAkShuShapuruShasyeshvaratvepi naitadupapannam.h | tasya sarvalokanAthatvena vishiShyArvAglokanAthatvakathanasyAdhidaivaprakaraNaSha sa eSha ye chAmuShmAtparAMcholokAsteShAM cheShya iti parAglokanAthatvakathanasya chAnupapatterityata Aha || yatheti || tatashchAyaM khaNhadvayArthaH || R^ik.h R^igabhimAninIN^.hmnI sarasvatI iyamavepR^ithivIlogataiva | sAma sAmAbhimAnIsAmanAmakovAyuH agniragnisthaH tadetadagnyantargatamagninAmakaM sAmaitasyAM pR^ithivyantargatAyAmR^ichi adhyUDhamAshritam.h | agnirhipR^ithivyAshritodR^ishyate | atognisthasya vAyoH pR^ithivIstha sarasvatyAshrayatvamupapannam.h | sAmanAmakavAyoH R^ichyadhyUDhatve yuktimAha || tasmAditi || tasmAttayoH sambaddhatvAdeva bAhmamapi sAmaR^ichyadhyUDhaM gIyate sAmagAtR^ibhiH | evaM pR^ithak.h sthitayoH R^ik.h sAmayoH sarasvatIvAyvoH pR^ithivyagnisthatvarUpamAhAtmyamuktam.h | idAnIM sarasvatIvAyushchetadvayaM militvaikasharIraM sadardhanArInarAtmakaM sAmanAmakaM vartate | tatra sarasvatIbhAgaH setyuchyate | vAyubhAga ametyuchyate | tasyArddhanArInarAtmakabhAgadvayasyApi pR^ithivyagnisthatvamAha || iyamevasetyAdinA || sAratvAtstIShusA devI iyamevapR^ithivIgataiva | namIyata ityamomukhyavAyuH agniragnisthaH | tat.h sA ama ityetadubhayaM militvAsAmasAmanAmakaM bhavatItyarthaH || 1 || evamuttaratrApi | antarikShamantarikShalokasthA | vAyuH bAhmayavAyusthaH || 2 || dyAH dyulokasthA | Aditya AdityasthaH || 3 || nakShatrANi nakShatrasthitA | chandramAH chandasthaH || 4 || yadetadAdityasya shuklaM bhAH tejaH saivatadantasthaiva R^ik.h | athAdityasya yannIlaM nedamaupachArikaM kintu paraH param.h | kR^iShNamatishayenakR^iShNantejastat.h tatsthaM sAma || 5 || astvevamR^iksAmayoH sarasvatIvAyvoruktamAhAtmyaM kiMtata ityata evaM vidhabhyAmapi bhagavAnupAsyoyatotastasya yuktamR^ik.h sAmottamatvamiti bhAvenodgIthAkhyabhagavatsvarUpamAha || atheti || athashabdaH prakaraNAntaradyotakaH | ya eSha Aditye AdityasthasarasvatIvAyvorantarhiraNmayaH | hiruk.h bAhyavilakShaNaM sukhaM hiraNyaM syAt.h | mayaDAdhikyArthe svarUpArthe cha | itaravilakShaNapUrNAnandasvarUpaH | pUrNau hihi tau nihitau rashchaNashcheti raNau ratyAnandau yasminsa hiraNmayo vA suvarNavArNo vApuruSho dR^ishyate j~nAnadR^iShyayeti sheShaH | uktaM cha | sa eva cha hiraNmayaH || hiruk.h sukhaM hiraNyaM syAt.h bAhyAnandAtpR^ithagyataH | adhikyArthe mayaDyasmAdadhikAnandarUpaka iti | ratyAnandau pUrNanityauhitau tena hiraNmayaH | svarNavarNatayAvApi vAsudevohiraNmaya iti cha | na kevalaM bhagavatsvarUpasyaiva hiraNmayatvam.h | kintu tadavayavAnAmapItyAha || hiraNyashmashruriti || ApraNakhAt.h praNakhamArabhyasarva evAvayavaH suvarNaH suvarNavarNa; sukhapUrNovetyarthaH || 6 || sarva eva suvarNa ityuktyA chakShuShopi suvarNavarNatvaprAptestatra visheShamAha || tasyeti || tasyAdityAntargatasarasvatIvAyugatasya puruShasya yathAkapyAsaM kaM pibannAlambandhi amlAnamiti yAvat.h | puNDarIkaM raktapadmaM evamakShiNIvartete | tasya rahasyaM nAmAha || tasyeti || tasya puruShasyoditi nAma kutaH | sa eSha Adityastha sarasvatIvAyugataH puruShaH sarvebhyaH pApmabhya udita udgatoyataH | evaMvidaH phalamAha || udetIti || yodhikArI evaM pApodgatvapravR^ittinimittakonnAmakatayAbhagavantaM veda sasarvebhyaH pApmabhya udeti udgato bhavati | ha vaiprasiddhamityarthaH || 7 || tasyAdityasthasarasvatIvAyugatasya bhagavata R^ig.h cha sAma cha parasparasamuchchayechashabdau | R^igabhimAninIsarasvatIsAmAbhimAnIvAyushchageShNau gAyakau | R^igvedasAmavedAbhyAmiti sheShaH | etasyaiva bhagavataH prasiddhamudgIthanAmApyata eva jAtamityAha || tasmAditi || yasmAttasyoditi nAma yasmAchchatasyark.h sAmachageShNautasmAtsa udgIthaH | uchchAsaugIyate cheti vyutpatterityarthaH | na kevalamR^iksAmanAmakasarasvatIvAyU evA tasya geShNau kintvityata Aha || tasmAditi || yasmAdevamatyuttamau sarasvatIvAyUtasya gAyakau tasmAdevayaH kopyudgAtAtasyaiva bhagavato gAtAgAyako bhavet.h | tasyaiva bhagavataH sAmardhyamAha || sa eSha iti || sa eSha Adityastha sarasa
vatIvAyugata udgIthAkhyobhagavAn.h yechAmuShmAdantarikShalokAtparAMcholokAH svargAdayasteShAM cheShye adhipatiH bhavatItyarthaH | na kevalamamuShyakokasyaiva kiMtu teShAmapIti chashabdaH | devakAmAnAM devakAmyAnAM devakAmitadAnArthaM cheShyesamartho bhavatItyadhidaivatamR^ikasAmodgItha svarUpamuktam.h || 8 || iti ShaShThaH khaNDaH || 6 || athAdhidaivatamR^ik.h sAmAdisvarUpakathanAnantaramadhyAtmamR^iksAmasvarUpakathanapUrvakamudgIthasvarUpamuchyata iti sheShaH | vAgevargityAdeH pUrvavadevAkSharArthaH | vAgevavAgindriyagataiva | prANaH shvAsarUpaprANasthaH || 1 || chakShushchakShuHsthA | AtmA jIvasthaH || 2 || shrotraM shrotrasthA | manomanasthaH || 3 || yadetadakShNashchakShuShaH shuklaM bhAstejaH saivatatsthaiva R^ik.h athayannIlaM paraH paraM kR^iShNaM tatsthaM sAma || 4 || evamadhyAtmamR^ik.h sAmanAmakasarasvatIvAyvoH mAhAtmyamuktvedAnIMtadantargatodgIthAkhyabhagavatsvarUpamAha || atheti || ya eSha puruSha udgIthAkhyobhagavAnakShaNyakShistha sarasvatIvAyvorantarddashyate | j~nAnadR^iShyayeti sheShaH | tasya mAhAtmyamAha || saiveti || saivayontarakShaNipuruShodR^ishyate sAR^ik.hR^iN^mAj~nAnarUpatvAt.h |R^ik.hshabdasya sthIliMgatvAttadapekShayAsetyuktam.h | evamuttaratrApi | tatsAmasAmanAmakaM nityasamatvAt.h | tadukthamukthanAmakamutthApakatvAt.h | tadyajuryajurnAmakaM pUrNarUpatvAt.h | idamadhidaivaprakaraNepi grAhyam.h | chakShusthasya bhagavataH kIdR^ishaM rUpAdikamityatoyAdR^ishaMsUryasthasya tAdR^ishamevAsyApItyAha || tasyeti || tasyaitaskShasthasarasvatIvAyugatasya bhagavatastadevarUpam.h | kim.h | yadamuShyasUryasthasarasvatIvAyugasya rUpaM hiraNmayatvAdikaM yauR^ik.hsAmanAmakau sarasvatIvAyU amuShyageShNau tAvevAsya geShNau yadamuShyanAmoditi udgItha iti cha tadevAsya nAma || 5 || sa eShokShistho bhagavAn.h yechAsmAdarvAMcholokAH pAtAlAdyAsteShashaM cheShye | teShAmapyadhipatiH bhavati | na kevalamasya lokasyati cha shabdArthaH | manuShyakAmAnAM cheShye manuShyakAmitadAnAyasamartho bhavati | itishabdobhagavatsvarUpanirUpaNasamAptidyotakaH | manuShyakAmAnAM cheShya ityuktamanubhavArUDhaM kartumAha || tadya iti || tattasmAdbhagavato manuShyakAmadAnasamarthatvAt.h | ya ime prasiddhAgAyakAvINAyAM gAyanti rAjAdipurataste etamakShisthaM bhagavantamevagAyanti | tasmAdbhagavadgAyakatvAdeva bhagavata eva te gAyakAdhanasanayodhanaprAptimantaH | rAjAdeH dhanadAnesvAtantAbhAvAdityarthaH || 6 || uktarItyAj~nAtvAsAmagAyakasya sAmarthyamAha || atheti || ya udgAtA etat.h adhidaivamAdityastha sarasvatIvAyugata madhyAtmaM chakShustha sarasvatIvAyugataM bhagavatsvarUpaM evamuktaprakAreNa vidvAnsAmagAyati | sa ubhAvAdityachakShusthitau bhagavantAveva gAyati | kiM svasAmathyana natyAha || somunaiveti || sa udgAtAgAyatIti yat.h tadamunaiva bhagavatpreNayaivetyarthaH | iShyaphalaprApakatvalakShaNaM sAmarthyAntaramAha || sa iti || sa eSha bhagavadudgAtAyechAmuShmAdantarikShalokAtparAMcholokAH svargadayo vaikuNThAdayashchatAMshchApnoti udgAnenayogyAnprApayatItyarthaH | na kevalamamuMlokamiti chashabdaH | devakAmAMshchadevakAmyAn.h svargyAMshchApnoti prApayatItyarthaH | parAglokAdiprApakatvaM na svasAmarthyAdeveti vaktuM somunaivetyetadatrApi yojyam.h | sa udgAtAparAglokAdiprApayatIti yat.h tadamunA.a.adityagata bhagavatprasAdenetyarthaH || 7 || athAnenaivachakShuHsthabhagavatprasAnenaiva yechAsmAdarvAMcholokAstAMshchApnoti udgAnena prApayati | na kevalamimaM lokamiti chashabdaH | manuShyakAmAMshchanR^ilokagAnmanuShyakAmAM(myAM)shchaprApayatItyarthaH | atrAyaM vivekaH | bhagavadudgAtAhimukhyovAyuramukhyastvAdhunikomanuShyaH tatra vAyuvivakShayAparAgavarAglokaprApakatvamuchyate | kimiti | te tava kaM kAmamuddishyAgAyAni udgAnaM kuryAmiti | naitadvachanamAtram.h | ya evaM vidvAn.h sAmagAyati eSha eva hi yajamAnakAmagAnasyeShye udgAnena yajamAneShyapradAnasamartha ityarthaH | dviruktiH pUrvavat.h || 8 || saptamaH khaNDaH || 7 || udgIthAkhyobhagavAnsarvottama ityuktam.h | tanmImAMsArUpAkhyAyikayAsamarthayate traya ityAdikhaNDadvayena | atra kAsAmnogatirityAnA sAmasvaraprANAnnAbdyulokAH krameNottarottarAH kathitAH | te prasiddhA eveti pratItinirAsAya pramANenaivatatsvarUpamAha || agniriti || uchChvAsanishvAsarUpaprANAvarAbhimAnI | mukhyaprANavyAvR^ittyarthamavaretyuktam.h | prasiddhagamanArthatvapratIti nirAsAya gatishabdArthamAha || krameNamokSha iti || agniH sAmAbhimAnItyatra yuktimapyAha || agneriti || agneH vAgindriyAbhimAnitvAtsAmnashchavAgadhInAbhivyaktitvAdagniH sAmAbhimAnItyarthaH | agneH vedavAgabhimAnitvAtsAmnashcha tadvisheShatvAttasyApyabhimAnIti vArthaH | varuNastusvarAtmaka ityatrApi yuktimAha || svarasyeti || svarasya varNavyaMjakadhvanerudakAtmakatvAttAlvAdisthodakajanyatvAdvaruNasya chodakAbhimAnitvAdvaruNaH svarAtmaka ityarthaH | prANaH sUryonnaM dakSha ityatra shrutimapyAha || Aditya eveti || prajApatiH dakShaH | shakrastvababhimAnavAn.h dR^ivAtmakashchashiva ityatrApi shrutimAha || Apa eveti || nanu na daivaM keshavAtparamiti cha loke pAmaropijAnAti | ataH kathaM nasvargaM lokamAtinayediti na pratiShThAM lokamatinayediti cha rudra brahmaNorevasarvAttamatvaM dAlbhyashilakAbhyAmuktamityata Aha || visheSheti || svargaM vayaM lokaM sAmAbhisaMsthApayAma ityatra svargashabdasvaprasiddharsvaparatvamindraparatvaM vA sAmnaH svargAbhedaM cha nirAkartuM tadvayAchaShye || svargeti || tadupapAdakaM svargasaMstAvaM hisAmetida vAkyaM svargalokasya sAmavedatvamuchyata iti pratItiM nivArayanvyAchaShye || tatstAvakamiti || hi yasmAtsama sAmaveda stasya svargalokAbhimAni rudrasya stAvakaM tasmAttaM pratyabhisaMsthApayAma ityarthaH | nanu svargovailokaH sAmaveda iti shruteH | svargalokasya sAmavedAbheda eva shrutyarthaH kiM na syAditi chet.h | na | bAdhitArthatvaprasaMgena tasyA api svargAbhimAnIrudraH sAmavedapratipAdya ityarthopapatteH | yastve tarhi brUyAnmUdharAte vipatiShyatImUrdhAte vipateditIti vAkyeyastute mUrdhAvipatiShyatIti brUyAyAttarhi vipatediti yojanAnayuktA | vipatedityasyaiva vidhipratyayAM tasya shAparUpatvena vipatiShyItyasya shAparUpatvAsambhavAditi bhAvenAnvayamukhenatadyojayati || mUrdhAta iti || kiMcha yadi svargalokashabdasya prasiddhaevArthaH syAttadAmuShyalosya kAgatirityayaM loka iti hovAcheti pR^ithivyAH svargAshrayatvoktiranupapannA syAt.h | nacha yAgohomadibhiramu lokaM ShuShyati | itaHpradAnaM hi devA upajIvantIti shruteH pratyakShaM hi sarvabhUmAnAM dharaNIpratiShThetyataH svargalokasyApyayaM loko gatireveti vAchyam.h | ayaM loka ityuktasya tatsthayAgalakShakatvApAtAt.h | dharaNyAH sarvabhUtAshrayatvapratItAvapi svargalokAshrayatvApratIteshcha | nacha pR^ithivyA adhastanatvAtsvargasyoparitanatvAdAshrayAshrayibhAvoktirupapanneti vAchyam.h | tathAsati asya lokasya kAgatirityAkAsha iti hovAchetyasyAnupapatteH | nahyUrdhvaloke adhastana loka AshritaH | nanu bhavatpakShopi kathamupapattiH | nahi svargAbhimAnirudrAtpR^ithivIlokasya tadabhimAnidharAyAvottamatvam.h | navA AkAshasya tadabhimAnigaNeshasya vA rudrottamatvamityataH pramANenaiva pR^ithivyAkAshashabdArthAvAha || brahmaiveti || khaNDa || 8 || AkAshashabdaM viShNau nirvakti || AdIptatvAditi || nanvAkAshobhUtAkAshameva kiM na syAt.h | Akashashabdasya tatra rUDhatvAdviShNau tu yogikatvAt.h | nahi rUDhiparityAviShNAveva sambhavAdanyatrAsambhavAditi bhAvenAha || varIyAMshcheti || paramovarIyAnityanena parovarIyaH shabdArtha uktAH | chashabdo.anantatvAdisamuchchAyakaH | tathAcha sUtram.h | AkashastalliMgAditi | pUrvamagnyAdyAH sAmAdyabhimAnitvAtsAmAdishabdavAchyA ityuktam.h | idAnIM yogenApisAmAdishabdavAchyAsta ityAha || shubheti || dAhAdAvityantasya yogyatayA lAbhaH | svoviShNuH ramatyasmintsAgara iti varuNaH svaraH smR^ita ityarthaH | udayena jagatpravR^ittihetutvAdityarthaH | dakSha adyata ityannanAmakaH syAt.h | kodakShAttetyata uktaM attArudra iti | tathApi dakShasya tadadyatvaM kuta ityata uktaM tadvirodhAditi | rudravirodhAdityarthaH | svargaM vayaM lokamiti asau loka iti charudresvargAsaulokashabdAH prayuktAH | tatra svargashabdaM nirvakti || sva iti || yataH svatantratvAt.h sveviShNauramata iti svariti vAyuruchyate | yatashchamuktau sadAshivastasmingatotaH saH svarga ityuchyata ityarthaH | AsAvityasyApekShitapUraNenArthamAha || asusaMsthatvAditi |1 ayaM loka iti brahmaNiprayuktasyAyamityasyArthamAha || sarveti || lokashabdaM nirvakti || loka iti || rudreprayuktalokashabdasyApyayamevAtharH | asyalokasya kAgatirityAkAsha iti hovAchetyatra brahmottamatvoktAvapi sarvottamatvaM labdhameveti bhAvenAha || eteShAmiti || AkAshashabdastuprAgevaniruktaH | indre pramANaShanAp.hshabdasyAnirukteH svayaM nirvakti || ApAlanAditi || AsamantAdityarthaH | varIyasaH paraH parovarIyAniti vyAkhyAnamasat.h | tathAsati paravarIyAnityevaprayogApAtAt.h | etena parashchavarIyAMshchaparovarIyAnityapyapAstam.h | paratvasya pR^ithagvisheShaNatve punaruktyApAtAchcheti bhAvena tattAtparyamAha || adhikamiti || akSharArthaM tUttaratravakShyati | nanu parovarIyohAsya bhavatIti kathaM bhagavataH sarvAnpratyavishiShyatvAdityatastadvayAchaShye || tatparovarIya iti || pUrvaM parovarIyAniti pulliMgAntashabdashravaNashadatra napuMsakaliMgAntashabdashravaNAdanyadevaitaditi shaMkAparihArAyatatparovarIya ityuktam.h | yAvatta enaM prajAyAmudgIthaM vediShyanta ityatra yAvattetavaprajAyAmudgIthavediShyanta iti vyAkhyAnamasat.h | prajAshabdasvaivAdhikAriprajAmAtraparatvasambhavete taveti vishiShyoktyayogAt.h | ato yAvatta iti tasil.hpratyayAntoyaM shabdaH pramANapramitayA vatkAlaparyantamityarthamAha || tatra kosaupramANapramitaH kAla ityata Aha || yAvatta iti || shAlAvatyaH | chikitAyanasyApatvaM chaikitAyanaH | dAlbhyodAlbhyodalbhagotrapatyaM dAlbhyonAmata iti vA | pravAhaNonAmataH | jibilasyApatyaM jaibiliriti traya iti sambandhaH | te trayonyonyamUchurha | kimiti || vayamudgIthaviShayepakushalAvainipuNAsmotohaM tayadyanumatiH bhavatAM tarhi udgIthekathAM vItarAgakathArUpavAdakathAM vadAma iti || 1 || tathAstvityuktvAte hasamupavivishurupaviShyavantaH | teShAM madhyesapravAhaNojaibiliH shilakachaikitAyanauprati uvAchaha | kimiti | bhagavantau pUjArhAvagrevadatAm.h | ahaM brAhmaNayovadatorvAchaM shroShyAmIti | anenAsya kShatriyatvamavagamyate | evamuktaH sashilakaH shAlAvatyashchaikitAyanaM dAlbhyamuvAcha | hantayadyanumatistavatarhi tvAtvAmahaM pR^ichChAmIti | evamuktodAlbhyaH pR^ichCheti hovAcha || 2 || prashnottarakramaM darshayati || kAsAmana iti || sAmnaH shubhAshubhAnAM dAhAdau sAmyAtsAmanAmakasya sAmAbhimAninogneH kAgatiH kiM mokShegamyamiti pR^iShye svaraH svoviShNUramatyasminniti svaranAmakaH svarAbhimAnIvaruNa iti hovAcha | evamuttaratrApi | prANaH sUryaH udayena jagatpraNetR^itvAt.h | prANAvarAbhimAnitvAchcha | annaM dakShaH | rudreNAdyatvAdannAbhimAnitvAchcha | Apa indraH | ApAlanAdababhimAnitvAchcha || 3 || asaulokorudraH | asaumukhyaprANesthitatvAt.h prakAsharUpatvAt.h dyulokAbhimAnitvAchcha | amuShyalokasya rudrasya kAgatiriti pR^iShye svargaM svanAmakaviShNurate vA yaumuktau gachChatIti svarganAmakaM lokaM prakAsharUpaM svargalAkAbhimAninaM rudraM nAti nayet.h atikramyAnyamuttamatvena na jAnIyAditi hovAcha | hareH sarvottamatvaM jAnannapi R^iShirvisheShaj~nAnasamprAptyairudrasya sarvottamatvamAha || svargamiti || vayaM svargaM lokaM svargAbhimAninaM rudraM pratisAmAbhisaMsthApayAmaH sAmarudra pratipAdakamiti jAnIma iti yAvat.h | tadapikutaH | hi yasmAtsAmasvargasaMstAvaM svargAbhimAnirudrastAvakamiti tasmAtsvargaM lokaM pratisAmAbhisaMsthApayAma iti sambandhaH || 4 || evamuktaH shilakaH shAlAkaH shAlAvatyastaM dAlbhyaM pratyuvAchaha | he dAlbhyate tava sAma sAmapratipAdyatayA j~nAtaM vastu apratiShThitaM vai kila aparyavasitameva khalu | sarvottamaM na bhavatIti yAvat.h | ato yastu yaH kashchidevatarhi idAnIM te tava na svagarM lokamatinayediti vadato mUrdhAte vipatediti brUyechche ttarhi te mUrdhAvipatiShyati | vispaShyaM patiShyati | ahaM tu tvatsnehAttathAnavadiShyamIti bhAvaH | ityuvAcheti dvitIyeti shabdasyAnvayaH || 5 || evamukto dAlbhyoyadi madIyaM sAmApratiShThitaM hanta tarhi ahamevatatsAma bhagavataH pUjArhAdvedAnItyuvAcha | evamuktaH shilakoviddhIti hovAcha | dAlbhyaH pR^ichChati ||amuShyeti || amuShyalokasya rudrasya kAgatiriti pR^iShye ayaM lokaH sarvadevAntaratvAdayamiti nAmakaH prakAsharUpatvAllokanAmakaH pR^ithivyabhimAnIbrahmaiveti hovAchashilakaH | asya lokasya pR^ithivyabhimAnino brahmaNaH kAgatiriti dAlbhye na pR^iShye na pratiShThAM lokaM sarvAdhArapR^ithivyabhimAninaM brahmANamatikramyAnyamuttamatvena na jAnIyAditi hovAcha shilakaH shAlAvatyaH | pratiShThAM vayamityAdi pUrvavat.h || 6 || taM shilakaM shAlAvatyaM pravAhaNojaibiliruvAcha | vedAnIti shilakenokteviddhIti hovAchapravAhaNaH || 7 || aShyamaH khaNDaH || 8 | asya lokasya pR^ithivyabhimAni brahmaNaH kAgatiriti pR^iShye AkAshaH AdIptatvAdAkashanAmakoviShNuriti hovAchapravAhaNaH | kathametasya pR^ithivyabhimAnibrahmagatitvamityatastasya mAhAtmyamAha || sarvANIti || sarvANImAni pramANaprasiddhAni bhUtAni brahmarudradIni AkAshAdevasamutpadyante | ha vA ityasyArthasya vaidikIM suprasiddhimAha || AkAshaM pratyastamadarshanaM yanti | kutaH | hi yasmAdAkAsha evaibhyobrahmarudrAdibhUtebhyojyAyAn.h | tadapi kutaH | AkAshaH parAyaNamuttamAshrayaH | naitasmAdapyuttamaM vastvAshaMkyamiti bhAvenAha || sa iti || sa eSha AkAshanAmAbhagavAnparovarIyAn.h | adhikaM varIyAn.h | udgItha uchchaH geyatvAt.h | sa eShontato deshataH kAlatoguNatashchaparichChedashUnyatvAdanantanAmakaH || 1 || uktarItyAbhagavadupAsakasya phalamAha || parovarIya iti || yodhikArI etamAkAshanAmakaM parovarIyAM samudgIthamevamuktarItyAbrahmagatitvena vidvAnupAste | asyopAsakasya parovarIyaH parovarIyonAmakaM brahma rakShakaM bhavati | sa upAsakaH parovarIyasodhikaM varIyasolokAnvaikuNThAnantAsanashvetadvIpAkhyAn.h jayati prApnoti ha || 2 || parovarIyohAsya rakShakaM bhavatItyuktaM vivarituM vishvAsajananAyAkhyAyikAmAha || tamiti ||  