|| shrIrAghavendrayatikR^itashrInyAyamuktAvaliH ||
praNamya ramaNaM lakShmyAH pUrNabodhagurUnapi |
nyAyamuktAvaliM kurmo viduShAM kaNThabhUShaNam.h ||
j~nAnArthaM brahmarudrendrAdibhirarthito bhagavAnnArAyaNaH vyAsatvenAvatIrya utsannAnvedAn.h vyaJNjayan.h tadarthaniNaryAya brahmasUtrasandarbhAtmakaM shAstraM prANinAM hitAya praNinAya | tadetannyAyanibandhanAtmakashAstrasya viShayAdimattAsAdhanena ArambhaNIyatvaM sAdhayituM tadupayuktatayA nyAyAnusandhAnAtmakavichAramananAparanAmaka jij~nAsAkartavyatvaM sAdhayituM idaM sUtram.h |
|| OM athAto brahmajij~nAsA OM || 1 ||
iti | etadAdipaJNchAdhikaraNyAH adhyAyapAdapIThatvAt.h shAstramAtre tadanyeShAM prAyaH shAstrAdhyAyapAdeShu antarbhAvaH TIkAyAM pratinayaM spaShyaH | anantarasaN^gatishcha anekavidhA | yathoktam.h |
AkShepikyAtideshikyau upodghAtApavAdate |
prasaN^gashchetyAdirUpA sA chAnantaryalakShaNA || iti |
asyaiva AditvAt.h nAtra pUrvasaN^gatiH |
viShayo vishayashchaiva pUrvapakShastathottaraH |
prayojanaM cha paJNchaitAn.h prAJNcho.adhikaraNaM viduH ||
ityukteH paJNchAvayavI yathAgranthaM prakAshyate | paurvAparye saN^gatishcha gurupAdaprasAdataH | "tadvijij~nAsasva tadbrahma' (tai.3-1) ityAdau shrutA jij~nAsA viShayaH | na kartavyA uta kartavyA iti sandehaH | tadbIjaM TIkAyAM pratinayaM vyaktam.h | na kartavyeti pUrvaHpakShaH viShayAderabhAvAt.h | anAtmanaH asatyatvAt.h | parAtmanashcheShyAdiliN^gasiddhatvAt.h | paramAtmanashcha svAtmAnyasya mAnAbhAvena abhAvAt.h | vedAntAnAM pauruSheyatvApauruSheyatvayoH AptoktatvaguNAbhAvena prAmANyAbhAvAt.h | svataH prAmANye.api kAryaparatvena siddharUpabrahmAbodhakatvAt.h | siddhArthabodhakatve.api advaitirItyA akhaNDasvAtmamAtraparatvapratIteH | svAtmanashcha ahaMdhIsiddhatayA sandehAbhAvena viShayatvAyogAt.h | dehAdibhinnasya aNutvAderapi anAtmatayA asatyatvAt.h | satyapi tajj~nAne apavargasya anyasya vA phalasya anupalambhena tasya tatphalatvAyogAt.h | viShayaprayojanayorabhAve adhikArisambandhayoH sutarAmabhAvAt.h | astu vA anyadbrahma viShayaH | tathA.api na jij~nAsA phalavatI | na tAvadbrahmaj~nAnaM tasyAH phalam.h | tasya karmaNA j~nAnamAtanotItyAdinA karmaNaiva siddheH | tasya svato.apumarthatvAchcha | nApi tad.hdvArA brahmaprasAdaH phalam.h | tasyApi "tatkarma haritoShaM yad.h' ityAdinA karmaNaiva siddheH | svato.apumarthatvAchcha | nApi tad.hdvArA mokShaH phalam.h | tasyApi apAma somamamR^itA abhUmetyAdinA kamarNaiva siddheH | mithyAbhUtabandhanivR^ittirUpamokShasya prasAdanairapekShyAchcha | astu vA mokSharUpaM phalamapi j~nAnaprasAdadvArA | tathA.api tasyAH nAdhikArI | mumukShumAtrasyAdhikAritve strIshUdrAderapyadhikAraprAptyA strIshUdrabrahmabandhUnAM trayI na shrutigocharetyAdivirodhAt.h | anyasya cha tadvayAvR^ittAdhikArasyAbhAvAditi | siddhAntastu | anAtmaparAtmasvAtmanAM aviShayatve.api jij~nAsye shrutena yaugikena brahmashabdena avayavashaktyA "atha kasmAduchyate brahmeti bR^ihanto hyasmin.h guNAH' ityAdishrutyA cha anyatrAsambhAvitadeshakAlaguNAparichChedavastuvAchinA jIvAnyaviShNvAkhyavastusiddhayA tasya cha saguNanirguNAlpaguNatvAdinA vipratipatteH sandigdhatayA viShayatvasambhavAt.h  tajj~nAnotthatatprasAdajanya muktyAkhyaphalatvAttadichChoradhikAriNaH sattvena tatsambandhasyApi sattvAnnAdyaH pakSho yuktaH | nApi dvitIyaH | shravaNaM mananaM cheti bhAShyoktasmR^ityA shravaNAdirUpajij~nAsAyA eva j~nAne pradhAnasAdhanatvena karmaNastadaN^gatvAt.h tasya svato.apumarthatve.api prasAdadvArA mokShahetutvena pumarthatvAchcha | karmaNAtvadhama iti smR^ityA j~nAnajanyaprasAdasyaiva muktihetutvAchcha | bandhasya tu akShAdimAnasiddhatvena mokShasya prasAdasApekShatvAt.h | karmaNA amR^itatvokteshcha amR^ito vAva somapo bhavati yAvadindra ityAdinA gauNatvAt.h | nApi tR^itIyaH | mumukShumAtrasyAnadhikAritve.api bhaktimAnparame viShNAvityAdismR^ityA adhyayanashamadamAdimato adhikArivisheShasya sambhavAchcha kartavyA jij~nAseti | tatra bhAShyaTIkayoH mokShasya kamarjanyatvashaN^kAsamAdhyoranuktAvapi jij~nAsotthaj~nAnajAt.h tatprasAdAdeva muchyate ityanuvyAkhyAnasthaivakAreNa sUchitatvAdavirodha iti | atra pUrvottarapakShayoH shAstrAnArambhArambhau phale || 1 || 
|| OM janmAdyasya yataH OM || 2 ||
pUrvoktavishiShyAdhikArikamokShaphalakajIvAnyadharmikaguNapUrNatvaprakArakajij~nAsAkShepeNa pUrvapakShotthAnAdAkShepikI saN^gatiH | 
prAguktajij~nAsyabrahmaNo lakShaNamuchyate iti vA pUrvAdhikaraNena saN^gatiH | taittirIye shrutaM "yato vA imAni bhUtAni jAyante yena jAtAni jIvanti yatprayantyabhisaMvishanti tadvijij~nAsasva tadbrahma' iti (tai.3-1) | yatprayanti pralaya ityarthaH | yadabhi svechChayA saMvishanti muktAvityarthaH | tatra tadbrahmetyuktaM brahma kiM jIvo viShNurveti sandehaH | pUrvapakShastu | bR^ihajAtijIvakamalAsanashabdarAshiShvityukteH brahmashabdasya jIve yaugikArthasyAyogena rUDhatvAt.h viShNau tu rUDherabhAvAt.h guNapUrtyabhAvApAtena ayaugikatvAyogAchcha yogAdrUDherbalIyastvAt.h yato vA iti pUrvavAkyoktakAraNatvasya adR^iShyadvArA jIve.api sambhavAdata eva jAtyAderatrAsambhavAt.h AtmA vA are draShyavya ityAdi mananavidhAyaka vAkyAntare jIve prasiddhAtmapadaprayogAchcha jIva evedaM brahma | tasya cha ahaMdhIsiddhatvAnna jij~nAsA kAryeti | siddhAntastu | yato vA ityAdipUrvavAkyoktajagajjanmAdikAraNatvasya "ya u tridhAtu pR^ithivIM uta dyAm.h' ityAdinA viShNvekaniShThatvAt.h adR^iShyadvArA jIvakAraNatAparatve jAtAdipadAsvArasyAt.h imAnIti sarvanAmnaH saN^kochakAbhAvAt.h abhisaMvishantItyuktamuktaprApyatvasya sarvathA.ayogAt.h itaravyapadeshAditi dvitIye (2-1-22) jIvakartR^itAyAH nirasiShyamANatvAchcha janmAdikAraNatvabAdhakena rUDhestyAjyatvAt.h AtmA vA are ityatra jij~nAsye shrutAtmashabdasya svashabdAditi (bra.sU.1-3-1) vakShyamANanyAyena viShNuvAchitvAt.h tadeva brahma paramaM kavInAmiti vidvadrUDhisattvAt.h tasyAshcha aj~narUDhito balavattvAt.h yogarUDhibhyAM guNapUrNo viShNureva brahmeti tasya sandigdhatvAtkartavyaiva tajjij~nAseti | varNakAntaraM tu brahmashabda prasiddhajIvaparaH utArthAntarapara iti sandehe antye tasyArthasya tadvAchitAyAH tatra tAtpayarsya cha kalpyatvAdgauravam.h | Adye tu lAghavaM jIvasyAkalpyatvAt.h bR^ihajAtijIvetyabhidhAnAt.h shakterapi klR^iptatvAt.h abAdhena tAtparyasyApi siddhatvAt.h jIvapara eveti prApte "yannaduHkhena sambhinnaM nacha grastamanantaram.h | abhilAShopanItaM cha sukhaM svargapadAspadam.h' iti shruteH svargapadasya chandanAdirUpaprasiddhArthatyAgena aprasiddhArthaparatvopapattiriti siddhAnta iti vA alaukikavisheShyaparatve gauravAt.h prasiddhavisheShyaparatve lAghavAt.h tadanusAreNa jIve sambhavadgurapUrtireva pravR^ittinimittaM na tu siddhAntyabhimataguNapUrtau tAtparyamiti jIvapara eveti prApte kAraNatvenaiva bAdhakena alaukikavisheShyaparatvaM tatashcha saN^kochakAbhAvAt.h sarvaguNapUrtireva pravR^ittinimittamityarthAntarapara eveti siddhAnta itIdamekam.h | anyattu pUvarsUtre jij~nAsotthaj~nAnajanyaprasAdadvArA mochakatvAdviShNoH jij~nAsA kAryeti prAgabhihitamayuktam.h | tathAtve bandhakatvAttajjij~nAsA na kAryetyapi syAt.h | nachAyamabandhakaH jIvasyAbaddhatvasvabaddhatvayorayogena anyabaddhatve vAchye.anyasya chetanasyAchetanasya vA IshAdhInatvena punarIshvarasya bandhakatvenAjij~nAsyatA | anyAdhInatve svAnadhInakR^itAdbandhAnmochakatvaM neshasyeti na tajjij~nAsA kAryeti prApte aprasannasya bandhakatvaM prasannasya tu mochakatvamiti tatprasAdahetuj~nAnajananAya tajjij~nAsA kAryeti siddhAnta iti | atrAdyaM TIkAbhipretaM antye tu sudhAbhiprete | tatrApyantyamupAsanApAde dhyeyam.h | Adye brahmashabdasya yato vA iti vAkya eva pUrvapakShe viShNuparatvaM nAbhipretam.h | dvitIye tu sarvatrApIti bhedaH | antye muktirasya yata iti sUtre vinyasitavye janmAdIti sR^iShyihetutvoktirmochakatvasambhAvanArtheti dhyeyam.h | atra jij~nAsAkartavyatvaM phalaM spaShyam.h || 2 ||
|| OM shAstrayonitvAt.h OM || 3 ||
uktalakShaNasya rudrAdAvativyAptimAshaN^kaya nirasyata iti saN^gatiH | yato vA ityAdivAkyoktaM jagatkAraNatvaM viShNoranyasyApi veti sandehaH | anyasyApIti pUrvapakShaH | anumAnena rudrAdAvapi jagatkAraNatvasya susAdhakatvAt.h | tathAhi | kShityAdikaM sakartR^ikaM kAryatvAt.h ghaTavadityanumAnena kartR^imAtrasiddhAvapi tasyAnumAnasya nAvedaviditi svaprAmANyaniShedhakashrutyukte viShNvAkhye kartaryeva paryavasAnena pAshupatAdyAgamokte shivAdirUpakartaryeva paryavasAnAdvA shivo jagajjanmAdikatarA sarvaj~natvAt.h vyatirekeNa kulAlavadityanumAnena shivAdikAraNatvasiddhiH na cha sarvaj~natvamaprasiddhaM pAshupatAdyAgamena tatsiddherityAgamasahAyAnumAnAvalambena vA kAryatvAdyanumAnena vA nityaj~nAnechChAprayatnavato nityaprayatnavato vA kartuH siddheH | tasya cha siddhAntinA viShNutvAnaN^gIkArAt.h saMhartR^itvAdinA rudrAdishabdokte tasminneva paryavasAnamiti kevalAnumAnAvalambena vA ekaH pUrvapakShaH | nachAtra viShNukAraNatve parodAhR^itashrutivirodhaH | tAsAmuktAnumAnavirodhena viShNukAraNatAmAtraparatvAditi | aparastu | sarvaj~nashivAdipraNItatayA anAshaN^kitadoSheNa pAshupatAdyAgamena rudrAderapi jagatkAraNatvapratIteH rudrAdirjagatkartA | nachApauruSheyatvena svataH prAmANyakena vedena viShNorapi jagatkAraNatvapratItestadvirodhaH | dvayorapi kAlAdibhedena kartR^itvasyAvirodhAt.h | vede Agame chedaM sarvamasR^ijateti viShNvAdeH sarvakartR^itvokteH tattatkAlasR^ijyasarvaparatvena yogyatAparatvena vA upapatteH | vede shivasya Agame cha viShNoH kAraNatAniShedhasya uditahomAdinindAyAH anuditahomAdistutiparatvamiva viShNvAdikartR^itAvidhiparatvasambhavAt.h ityAgamAvalambI | evaM cha sarvajagajjanmAdikartR^itvaM lakShaNaM chedasambhavaH katipayakartR^itvaM chedativyAptiriti na lakShaNaM yuktamiti pUrvapakShaphalam.h | 
siddhAntastu | chakShurAdeH rasagandhAdAvivoktAnAM avedamUlAnumAnAnAM "nAvedavinmanutedaM bR^ihantam.h' "aupaniShadaH puruShaH' ityAdishrutyA jagatkAraNe prAmANyaniShedhAt.h shashAdInAM viShANitvAdAvapi prayoktuM shakyatvena atiprasaktyA arthAsAdhakatvAt.h AdyaH pUrvapakSho na yuktaH | tathA pramANatvenAN^gIkR^itashrutiparigR^ihItayA R^igyajussAmAtharvAshcha bhArataM paJNcharAtrakamityAdismR^ityA durAgamAprAmANyasyoktatvAdAgamAvalambyapi neti viShNoreva jagatkAraNatvam.h | ato lakShaNaM nAtivyAptamiti siddhAnte phalam.h | smR^itinayAdagatArthatvamasya tatraiva vakShyate | atra pUrvapakShadvayaM yathAkramaM bhAShyAnuvyAkhyAnamUlamiti bodhyam.h || 3 ||
|| OM tattu samanvayAt.h OM || 4 ||
kAraNatvasya shAstraikasamadhigamyatvAnnAtivyAptiriti pUrvAdhikaraNaphalAkShepAdvA pUrvAdhikaraNasiddhaM kAraNatvena shAstragamyatvaM viShNoranyasya veti visheShavichArAdvA anantarasaN^gatiH | atra shAstrayonitvaM viShNorevAnyasyApi veti sandehaH | rudrAderapi kAraNatvena shAstraikagamyatvamiti pUrvaH pakShaH | shaivAdyAgamAdvedavyAkhyAnarUpAnmAnAnantarAviruddhAt.h rudrAderapi kAraNatve vedasya tAtparyanishchayAt.h | kAvyavyAkhyAnAdiva kAvyasya vyAkhyAnato visheShapratipattirityukteH | nacha tasyAprAmANyamuktamiti vAchyaM pramANabhUtavyAkhyeyavyAkhyAnaprAmANye mAnAntaravirodhe hetvantarApekShAbhAvAt.h | iha cha mAnAntaravirodho naiShAtarkeNetyAdinA siddhaH | nachaivaM paJNcharAtrAdinA viShNorapi kAraNatve vedatAtparyanishchayApattiH | tathApi deshAdibhedena pUrvoktadishA kAraNatvopapattyA viShNureva kartetyasya asiddheH | upakramAdInAM balAbalanirNayAyogena vedatAtparyAnishchAyakatvAt.h ityeko nyAyavivaraNoktaH | anyastu vedAdishAstrAdrudrAdeH kAraNatvaM tAvadbhAti | tatra shAstratAtparyaM cha abAdhAdeva siddham.h | nacha viShNoH kAraNatvasAdhakaM rudrAdestanniShedhakaM vAkyameva bAdhakam.h | vaiparItyasyApi sambhavena dvayostulyabalatayA dvayorapi kartR^itve cha kAlAdibhedena viShNoH kAraNatvasya rudrAdestadabhAvasya pratipAdanena tadvAkyasyopapatteriti vedajanyApAtapratItyAvalambI bhAShyoktaH | yadvA shaivAdyAgamasyAprAmANyoktyA na vedatAtparyanirNAyakatvamiti vAchyam.h |
vede.api rudrAdeH kAraNatvapratIteriti ApAtapratItisadhrIchIna AgamAvalambyeka eva pUrvapakShaH | atra dvau pUrvapakShAviti AdyakalpaH sudhAbhimataH antyaShyIkAbhimataH | siddhAntastu | vede parasparamApAtato virodhapratIterekavAkyatvasiddhaye tAtpayare.avashyaM nishchaye shaivAdyAgamasyoktarItyA.aprAmANyAt.h mAnAntarAviruddhe.api upakramAdyananuguNe ApAtapratIte.arthe tAtparyAnirNAyakatvena cha tadvayAkhyAnatvAyogAt.h ApAtapratIteshcha aj~nAnamUlatvenAnirNAyakatvAt.h vyAkhyAnasyApi upakramAdibhireva tAtparyaM nishchitya tena vedatAtparyasya nishchetavyatvenAvashyakairupakramAdibhireva mUlagrantheShUktarItyA sushakabalAbalatvanirNayairvedatAtparyasya nishchetavyatvena tairviShNureva jagatkAraNatvena mukhyato.asheShasachChAstratAtparyaviShaya iti siddhayatIti AgamAvalambI pratItyavalambI cheti dvAvapi pUrvapakShAvayuktau | ata evAntyopyayukta iti lakShaNaM nAtivyAptamiti phalam.h || 4 ||
|| OM IkShaternAshabdam.h OM || 5 ||
|| OM gauNashchennAtmashabdAt.h OM || || OM tanniShThasya mokShopadeshAt.h OM || || OM heyatvAvachanAchcha OM || || OM svApyayAt.h OM || || OM svApyayAt.h OM || || OM gatisAmAnyAt.h OM || || OM shrutatvAchcha OM || mukhyAvR^ittyA sarvashAstratAtparyaviShayo brahmeti pUrvoktAkShepeNa pUvarpakShotthAnAdAkShepikI saN^gatiH | mukhyataH sarvashAstrayonitvaM brahmaNo yuktaM naveti sandehaH | na yuktamiti prAptam.h | yato vAcho nivartanta (tai.2-4-1) ityAdishrutibhiH tasyAvAchakatvokteH | nacha purishayaM puruShamIkShata (Sha.pra.5-5) iti brahmaNaH IkShaNIyatvokteH aupaniShadasya cha shabdetareNekShaNAyogAt.h shabdenekShaNaM vAchyatvaM vinA ayuktamiti vAchyam.h | 
IkShaNashrutergauNAtmaparatvAt.h tasya cha vAchyatvAt.h shuddhAtmanopyavAchyasya lakShaNayA shabdenekShaNopapatteshcha "avachanenaiva provAcha' iti shrutervachanavR^ittiM vinA lakShaNayopadideshetyarthAt.h | nacha lakShaNApakShe kimasya padasya lakShyamiti prashne vAchye lakShakapadAntara eva prayoktavye tadarthaM vAchyasambandhitayA j~nAnasyApekShitatvAttadarthaM lakShakAntarapadaprayoge.anavastheti vAchyam.h | vAchyatvapakShe.api vAchakasya gR^ihItasambandhasyaiva bodhakatvAt.h | sambandhagrahasya cha sambandhigrahAdhInatvAt.h | sambandhino brahmaNa aupaniShadatvAchChAstrAntareNaiva tadbodha ityanavasthAtaulyAnmukhyavR^ittyetyayuktam.h | yadapi sarvashAstrayonitvaM brahmaNa iti tadapi na | anantA vai vedA iti shrutervedAnAmAnantyena svalpAyurj~nAnAdiyutaiH puruShairanantavedasvarUpasyaiva durgrahaNatvena sarvashAstraM brahmaparamityasya durj~nAnatvAditi | siddhAntastu | "AtmanyevAtmAnaM pashyet.h' (bR^i.6-423) "yasyAnuvittaH pratibuddha AtmA tasya lokaH sa u loka eva' ityAdau (bR^i.6-4-13) IkShaNIyasya AtmashabdatanniShyamokShopadeshAdibhiH shuddhAtmatvAt.h tasya cha 
lakShaNayekShaNIyatve prAguktAnavasthAnAt.h | svaprakAshatayA nityasiddhe lakShaNetyasya shAstravaiyarthyApAtenAyogAt.h vAchakatvapakShe yaugikapadAnAM vAkyatulyatayA pR^ithak.hsaN^gatigrahAnapekShatvena anavasthAbhAvAt.h yatovAcha ityAdishruteH sAkalyena vAgaviShayatvenopapatteH | vedAnAmAnantye.api "sarve vedA yuktayaH' iti gatisAmAnyashravaNAt.h sarvaj~nasUtrakR^innirNItArthakashAkhAdR^iShyAntena shAkhAntare.api shAkhAtvenaitadarthakatvasyaivAnumAnAdavagamAt.h mukhyataH savarshAstrayonitvaM shAkhAtvenaitadarthakatvasyaivAnumAnAdavagamAt.h mukhyataH sarvashAstrayonitvaM viShNoryuktamiti phalaM spaShyam.h | arthadvayasamarthanArthatve.api ekasaMshabdArthasAdhanArthatvAdadhikaraNaikyaM dhyeyam.h || 5 ||
sarve vedA yatpadamAmanantIti (kaTha.1-2-15) shrutyuktasyApi samanvayasya bAdhakoddhArAdinA sthApanAtharmayamadhyAyasheShaH saphalaH | atra samanvayasUtrapratij~nAtasamanvayahetau vAchyatve IkShatinayokte adhyAyasheSheNa pratij~nAtasamanvaya upapadyate | vaidikashabdAnAM tatrAnyabhiyatrAnyatraivaprasiddhabhedena chaturvidhAnAM madhye brahmaNi prasiddhAnAM samanvayasyAvaktavyatvAt.h | itareShAM cha nAmaliN^gabhedena pratyekaM dvaividhyAnmahAmallabhaN^ganyAyena AdAvanyatraprasiddhasya tatrApi sAkShAddhamirvAchitvena prAdhAnyAdAdye pAde nAmnaH dharmadvArA dharmibodhakaliN^gAnAM dvitIyapAde ubhayatra prasiddhAnAM dvividhAnAmapi tR^itIye samanvayaH | anyatraiva prasiddhashabdasamanvayasya mahAprayatnasAdhyatve.apyasarvAdhikArikatayA prathamaM durbodhatayA chAntye tatsamanvaya uchyata iti pAdAnAM bhedaH kramashcha | anyatraprasiddhAdInAmasAN^karyaM rUDhayaugikatayA nAmaliN^gabheda ityAdi chandrikAto.avaseyam.h | (chaM232-241) 
|| OM Anandamayo.abhyAsAt.h OM || 6 ||
|| OM vikArashabdAnneti chenna prAchuryAt.h OM || OM taddhetuvyapadeshAchcha OM || OM mAntravarNikameva cha gIyate OM || OM netaro.anupapatteH OM || OM bhedavyapadeshAchcha OM || kAmAchcha nAnumAnApekShA OM || OM asminnasya cha tadyogaM shAsti OM || 
sarvApekShitAnandapradopAsanAviShayapUrNAnandatvarUpamahAguNasya prathamaM vAchyatvAdvA AtmashabdAdgauNAtmanirAsaH prAgukto yuktaH | tasya abrahmaNi gauNAtmanyAnandamayAdau etamAnandamayAtmAnamiti shravaNAditi pUrvoktAkShepeNa pUrvapakShapravR^itteH AkShepikI vA saN^gatiH | taittirIye | sa vA eSha puruSho.annarasamayaH (tai.2-4) ityAdinA shrutA guNisAmAnyavAchakAH annamayaprANamayamanomayavij~nAnamayAnandamayAH Anandavij~nAnAdiguNasAmAnyavAchakAH shabdAH viShayaH | tadarthaH kiM chaturmukhAdirviShNvanyaH kashchidatha viShNuriti sandehaH | viShNoranya iti pUrvaH pakShaH | tathAhi | annamayAdInAM vikArArthamayaT.hpratyayayuktatvAt.h brahmaNashcha nirvikAro.akSharaH shuddha ityuktyA nirvikAratvAt.h tadanabhimAnitvAchcha | prAchuryArthatve.api tasya vijAtIyAlpatvanirUpyatvena brahmaNi duHkhAdileshAprasaktyA tadayogAt.h tAdAtmyArthasya mayaTo vaiyarthyena parAhatatvAt.h annAtpuruSha (tai.2-3) iti annavikAraM puruShashabdoktaM dehaM prakR^itya sa vA eSha puruSho.annarasamaya ityuktatvAt.h tasyedameva shiraH ayaM dakShiNaH pakShaH ayamuttaraH pakShaH ayamAtmA idaM puchChaM pratiShTheti shirobAhvAdyavayavAnAM pratyakShatvena nirdeshAchcha annamaye mayaTaH vikArArthatve.avashyaMbhAvini dvaividhyAyogena sarvatra vikArArthatvasyaiva nyAyyatvAchcha | kiJNcha anyontara AtmA prANamaya ityAdinaite.anyAnyatvAdinA tasyaiSha eva sharIra Atmeti sharIrasharIribhAvena chochyate | ete cha paJNcha koshAH brahma tu ekamevAdvitIyamityAdeH nirbhinnamekaM cha | asharIraH praj~nAtmetyukterasharIraM cha | Anandamaye cha tasya priyameva shiraH modo dakShiNaH pakShaH pramoda uttaraH pakShaH Ananda AtmA brahma puchChaM pratiShTheti brahmaNa AnandamayapAdAkhyAvayavatayokteH | Anandamayo na brahma dvayobar.hrahmatvavirodhAt.h | avayavAvayavinoraikyAyogAt.h | tasmAt.h koshA eva vA sarvavikArAtmatvena prakR^itirvA vikArAbhimAnitvAt.h jIvo vA anyo vA yaH kashchidbhAShyoktadishA etaiH shabdairuchyate | na sarvathA viShNuriti | siddhAntastu | annamayAdayaH paJNchApi brahmaiva | ye.annaM brahmopAsate ye prANaM brahmopAsate AnandaM brahmaNo vidvAn.h vij~nAnaM brahma chedveda asti brahmeti chedveda iti paJNchasvapi pratyekaM brahmashabdashravaNAt.h vij~nAnAnandamayayostadabhyAsAchcha | anyontaraAtmA prANabhayaH etamannamayamAtmAnamityevaMrUpeNa paJNchasvapyAtmashabdAbhyAsAchcha | tathAnnamaye adyate.atti cha bhUtAnItyAdinA sarvopajIvyatvasarvasaMhartR^itvajyeShThatvopAsakaprApyAtvAdiliN^gam.h | prANamaye cha prANaM devA anuprANantItyAdinA sarvadevAdicheShyakatvaM sarvAyUrUpamokShahetuj~nAnaviShayatvamityapi liN^gam.h | manomaye cha yato vAcho nivartanta ityAdinA avAN^manasagocharatvabhayAbhAvarUpamuktihetuvedanaviShayatvAdiliN^gam.h | vij~nAnamaye cha vij~nAnaM devAH sarve brahma jyeShThamupAsate ityAdinA savardevopAsyatvajyeShThatvamuktihetutvopAsakaprApyatvAdiliN^gam.h | Anandamaye cha so.akAmayatetyAdinA saN^kalpapUrvakaM sraShyR^itvaM sarvAntaryAmitvaM muktihetuj~nAnaviShayatvamityAdiliN^gam.h | tathA ko hyevAnyAtkaH prANyAdyadeSha AkAsha Anando na 
syAdityAnandashabditapUrNAnandatvarUpAnandamayatve vishvacheShyakatvasya hetutvam.h | paJNchAnAmapi sa ya evaMvidityuktabrahmavidA etamannamayamAtmAnamupasaN^krAmatIti phalatvena prApyatvokteH | brahmavitprApyatvaM shrutamiti paJNchasvapi liN^gabAhulyAt.h brahmavidApanotiparamiti uktabrahmaNi satyaM j~nAnamanantamiti mantravarNoktalakShaNasya etaiH shabdairvyAkhyAnena brahmaprakaraNatvAt.h | bhR^iguvarai vAruNirityAdi bhR^iguvallIsamAkhyAnAt.h | shannomitrAdibhiH vAkyai stairevaharimastuvat.h | muktagItAvasAnaistu stutatvena janArdana iti smR^ityA (tai.bhA.1-1) brahmaparatvena nirNItopaniShadrUpasthAnamadhyapatitatvAchcha | brahmAtmashabdAderbhAShyodAhR^itashrutyAdibhiH viShNvekaniShThatvAdbhR^iguvallayAH samAkhyAnatvasya mUlagrantheShu samarthanAt.h | nacha mayaT.hpratyayAyogaH | tasya sajAtIyIvagatasukhAlpatvanirUpyatayA prAchuryArthatvenopapatteH | uktaM cha | vijAtIyasAmAnAdhikaraNAlpaM yathA tathA sajAtIyabhinnAdhikaraNAlpaM nirUpakamiti | anyatvAntaratvAdyuktirapi adhiShThAnabhUtakoshAnAmanyatvAt.h sharIratvAdbrahmaNo bahurUpatvAt.h visheShavatvAt.h ananyopyanyashabdenetyAdismR^itibalAdyujyate | kathaM tarhi sa vA eSha iti dehaparAmarsha iti chenna | Atmana AkAsha ityAdAvannAtpuruSha ityAdAvannAtpuruSha ityante vAkye harerapyAkAshAdiniyamAmakarUpasya prAdurbhAvarUpajanerukteH | puruShapadena harerapi prakR^itatayA tatparAmarshAt.h | yadvakShyati "kAraNatvena chAkAshAdiShu' ityAdi (bra.sU.1-4-15) | prakR^itAnnamayadehavyAvR^ityarthameva rasashabdena sa iti vyavahitAtmaparAmarshinA tachChabdena cha visheShaNAt.h anyathaiShonnamaya ityetAvatA pUrteH | tasyedameva shiraH iti pratyakShanirdeshasya vastraprAvR^itajAnunIdaJNjAnvitivadupapatteH | Anandamayatadavayavayordvayorapi pUrNatvarUpabrahmatvasya anyatra samarthanenAvayavatvavirodhAbhAvAchcha | ataH sAdhakasattvAdbAdhakAbhAvAchcha paJNchApyaniruddhAdibrahmarUpANyeva koshasthAnIti | prayojanaM tu brahmaNa AnandamayAvayavatvAt.h avayavinaM vinA.avayavajij~nAsA.ayogAditi jij~nAsAkShepasamAdhAne || 6 ||
|| OM antastaddharmopadeshAt.h OM || 7 ||
|| OM bhedavyapadeshAchchanyaH OM || 
adR^ishye.anAtmya iti shrutasyAnandamayadharmasyAdR^ishyatvasya antasthe shravaNAttasya chAviShNutvAtso.api na viShNuriti pUrvAkShepAtsaN^gatiH | antaHpraviShyaM kartArametamantashchandramasi manasA charantam.h | sahaiva santaM na vijAnanti devA iti taittirIye (tai.A.3-11) adR^ishyatvAdiguNayukto.antasthaH shrutaH | devA api na jAnanti kimbanya iti kaimutyalabdhatvAdadR^ishyatvasya so.antasthaH kiM viShNuruta indrAdiranya iti sandehaH | indrAdiriti pUrvaH pakShaH | indro rAjA brahmendramagnimityAdiindrashruteH | sapta yuJNjanti rathamekachakramiti sUryaliN^gAt.h apAM netarAmiti varuNaliN^ga ttvaShyAraM rUpANi vikurvantamiti tvaShyrashruteH | adR^ishyatvAdiviShNuliN^gAnAM bahutve.api shruteH svabhAvAprayuktaprAbalyasya balavatvAt.h "tayoH svabhAvo balavAn.h' ityukteH niravakAshatvena liN^gAnAmapi balIyastve taduttarashrutiliN^gobhayAnurodhena indrAderviShNvaikyamastu | tAvatApi viShNuliN^gAnAmanupahitarUpAbhiprAyeNopapattyA kalpitabheda indrAdirevAntastha iti | siddhAntastu | antaHsamudre manasA charantaM yasyANDakoshaM shuShmamAhuH brahmAnvavindaddashahotAramarNa iti shrutasamudrasthatvabrahmANDavIryatvAdibrahmaliN^gAnAM bhAShyoktashrutyAdinA.anavakAshatvAt.h indrasyAtmA vAyorAtmAnaM antarAditya ityAdinA asminneva prakaraNe antasthasyendrAdibhirbhedavyapadeshenaikyAyogAchcha indrAdishabdAnAmaishvaryAdipravR^ittinimittasya viShNAvapi sattvAdanyagatasya tadadhInatvena tadadhInatvanyAyAchcha | mahAyogena indraM mitraM varuNamagnimAhurityAdishrutyA vidvadrUDhyA cha saptAshvatvAdyanyaliN^gAnAM cha shAstradR^iShyayetinyAyena viShNAvapi vR^ittisambhavenAntastho viShNuriti | phale tu pUrvAkShepasamAdhI || 7 ||
|| OM AkAshastalliN^gAt.h OM || 8 ||
adhikAshaN^kAM kR^itvA pUrvanyAyasyAtideshakI vA pUrvavaiShamyeNa pUrvapakShotthAnAt.h pratyudAharaNarUpA vA saN^gatiH | ChAndogye Adye.adhyAye AmnAyate(ChAM.1-9) asya lokasya kA gatirityAkAsha iti hovAchetyAdishAlAvatyaprashnottaratvena shrutaAkAshashabdaH kiM bhUtAkAshavAchI uta viShNuvAchIti sandehaH | AkAshashabdasya AkAshe rUDhatvAt.h bhUtAkAshameveti prAptam.h | nacha viShNuliN^gavirodhaH shrutito liN^gasya dubarlatvAt.h | nacha liN^gasya niravakAshatvAnniravakAshaliN^gena rUDhibAdhaH pUrvatreva siddha iti nAsyotthitiriti shaN^kayam.h | indrAdigataishvaryAderIshaprasAdalabdhatvena tadadhInatvAditinyAyena indrAdishabdAnAmIshavAchitve.api achetane tatprasAdAbhAvena AkAshapadapravR^ittihetorvivaratvasya tadanadhInatvAdatadgatatvAchchetyadhikAshaN^katthAnAdvA | yena liN^gena pUrvatra siddhAnto na tenaivAtra kiMtvanyena | evaM cha prAk.h tena liN^gena vaiShNavatvasya bhAShyoktashrutyAdinA nishchaye.apyatra tadanishchayAt.h nirUDhAkAshashrutyA bhUtAkAsha eveti pUrvAkShepaH | 
evamagre.api | siddhAntastu | sa eSha parovarIyAnudgIthaH sa eSho.ananta iti parovarIyastvodgIthatvAnantatvaliN^gAnAM parasmAduttamaM proktamitismR^ityA paromAtrayetishrutyA (R^i.1-154-1) cha viShNvaikaniShThatvAttadbalena shruterlokaprasiddhityAgena viShNuvAchitvAvashyaMbhAvAdAkAsho viShNureva | nacha nimittAbhAvaH | nabho dadAti shvasatAM mArgaM yanniyamAdada iti smR^ityA (bhAga.3-30-43) chetanasyeshAdhInatve sutarAM jaDasyeti lokanyAyAchcha tadadhInatvena vivaratvasya tatpadanimittasyeshagatatvAbhAve.api tatprati svAtanteNa tadadhInatvAditi vakShyamANanyAyena sarvabhUtaguNairyuktamityAdismR^ityA tadgatatvena cha mukhyato viShNuvAchitvopapattiriti | atrAyamAkAsho.anyashchedyadeSha AkAsha Anando na syAdityuktopi viShNoranya iti tadAkShepasamAdhAne pUrvottarapakShaphale || 8 || N.M-1
|| OM ata eva prANaH OM || 9 || 

atrApyAtideshikI vA pUrvavaiShamyeNApUrvapakShotthAnAt.h pratyudAharaNarUpA vA AkAshAdvAyuriti shrautakrameNa vichAraNAdvA saN^gatiH | tadvaitvaM prANo abhava iti taittirIye (tai.A.3-14) bhartA san.h bhriyamANa ityanuvAke shrutaH prANaH kiM mukhyavAyuruta viShNuriti sandehaH | prANashabdasya mukhyavAyau rUDhatvAt.h prANo mukhyavAyurevetyasya pUrvanyAyena atratyaniravakAshaliN^gena nirAse.api prANapadasya viShNau rUDherabhAvAttatpravR^ittinimittaprANanAkhyajIvanahetutvasya "tatprANe prapanna udatiShThat.h' (ai.2-1-4) "yatprAptiryatparityAgaH' (bra.sU.bhA.2-4-9) iti shrutismR^itibhirvA sudhoktadishA kulAlasharIrasya ghaTaM pratIva mukhyaprANasharIrabhUtavAyorjIvanaM pratyanvayavyatirekadarshanena pratyakSheNAvagatAnvayavyatirekAbhyAM vA mukhyavAyugatatvena yAgasyApyabhAvAditi na prANo viShNuriti visheShashaN^kayotthAnAdvA pUrvavanniravakAshaliN^gena lokaprasiddhestyAjyatvAt.h | shrIshcha ta iti yuShmachChabdenoktasya tadvaitvaM prANa iti atrApi yuShmachChabdena pratyabhij~nAnena tayoranuvAkayorbhinnArthatvashaN^kAnudayAt.h bhartA sannityanuvAke tamevamR^ityumamR^itaM tamAhurityAdinA amR^itatvAdiliN^gashravaNAt.h tatprANa iti shruteH (ai.2-1-4) prANastathetyatratyanyAyena (bra.sU.1-1-28) vaiShNavatvAt.h vAyuvR^ittermukhyaprANadehatvamiva mukhyaprANasyApi viShNudehatvenAnvayavyatirekayorapi tadIyatayA tasyaiva jIvanahetutvAt.h vAyugatasyApi tadadhInatvena tadadhInatvanyAyAt.h prANasya prANa ityAdau (tala.1-2) prayogAchcha yogarUDhibhyAM viShNureva prANapadavAchya iti | hrIshcha te lakShmIshcha patnyAviti bhAShyoktashrutyantarabalAt.h hrIratra shrIreveti dhyeyam.h | prayojanaM tu mahAn.hbhoga iti mahAbhogashabditapUrNAnandatvamukhenAnandamayAkShepaH tatsamAdhishcha || 9 ||

|| OM jyotishcharaNAbhidhAnAt.h OM || 10 ||

pUrvavaiShamyeNa pUvarpakShotthAnAtpratyudAharaNarUpA vA shrautakramAdvA saN^gatiH | vi me karNA patayato vi chakShurvI3daM jyotirhR^idaya AhitaM yat.h | vi me manashcharati dUra AdhIH kiMsvidvakShyAmItyagnisUkte (R^i.6-9-6) shrutaM jyotiH kimagniH uta viShNuriti sandehaH | agniriti pUrvaH pakShaH | jyotishruteragnau rUDhatvAt.h tasya tamovirodhimAtravAchitve.api hR^idayaguhAnihitatvaliN^gena tvAmagne tamasItyagnishabdasAnnidhyAchcha anyatrAsyAyogAt.h | nacha pUrvavadanavakAshaliN^gena shrutibAdhAt.h nAsyotthitiritivAchyam.h | vaiShamyAt.h | prANashrutervAyusUktAnanugrahAt.h asyAstu prakaraNarUpeNAgnisUktena anugR^ihItatvAt.h | nacha shruterbhUtaparatve AkAshanayanyAyena devatAparatve cha antarnayanyAyena viShNau sAvakAshatvAt.h tasyAstathAtve tadyuktasUktasyApi tathAtvAt.h niravakAshaliN^gena tayorbAdha iti vAchyam.h | guhAsthatvAdiliN^gasyApi sAvakAshatayA tAbhyAM tadbAdhAt.h | sUktasya vaiShNavatve idamagnisUktaM idaM vAyusUktamityAdivyavasthAyA "abhivyakteH' (bra.sU.1-2-29) ityAdinyAyasiddhatve.api idamagnisUktaM na viShNusUktamiti lokaprasiddhayayogena sUktasya niravakAshatvAchcheti | siddhAntastu | vi me karNA patayata ityAdinoktaparichChinnavaibhavatvarUpasya karNAdividUratvaliN^gasya paromAtrayetishrutyA viShNvaikaniShThatvenAnyatrAnavakAshatvAt.h prakAshatvarUpe jyotiHpadapravR^ittinimittasya viShNau sattvAt.h anyagatasya tadadhInatvAt.h taddevA jyotiShAM jyotiH (bR^i.6-4-16) ityAdau prayogAchcha | tasya cha jyotiHpadasya jyotiShaikeShAmiti (bra.sU.1-4-14) vakShyamANadishA vaiShNavatvAt.h | viShNusUktaM neti prasiddheraj~nAnamUlatvena tayoH sAvakAshayoH niravakAshaliN^gena bAdhAt.h | yogarUDhibhyAM jyotiHpadavAchyo viShNureva sUktaM cha tatparamiti | phalantu hR^idaya Ahitatvamukhena yo veda nihitaM guhAyAmityuktAnandamayAkShepastatsamAdhishcheti || 10 || 

|| OM ChandobhidhAnAnneti chenna tathA chetorpaNanigadAttathA hi darshanam.h OM || 11 || 

pUrvasiddhAntAkShepeNa vA pUrvavaiShamyeNa vA pUrvapakShapravR^itteH saN^gatiH | ChAndogye tR^itIyAdhyAye "gAyatrI vA id.hँ sarvaM bhUtaM yadidaM kiJNcha vAgvai gAyatri' iti gAyatrI kiM varNasamAvesharUpAchChandaH uta viShNuriti sandehaH | ChandovisheSha iti pUrvaH pakShaH | gAyatrIshabdasya tatra rUDhatvAt.h | nacha viShNuliN^gaiH pUrvatrevAtrApi shrutibAdhaH syAditi shaN^kayam.h | viShNau prasiddhashabdatyAgena aprasiddhagAyatrIpadaprayoge prayojanAbhAvAt.h | pUrvatraikajyotiHshruterliN^genAnyatra prasiddhibAdhe.api iha "vAgvai gAyatrI' "yeyaM pR^ithivI' iti vAk.hpR^ithivyAdyanekashrutibAdhAyogAt.h viShNau gAyatrIpadasya rUDherabhAvAt.h yogasya chAmukhyatvAt.h gAyatyAH vedavisheShatvena nityatayA IshAdhInatvasyAyogena tadadhInatvanyAyasyApyanavatArAt.h ata eva prAgviShNuvAchitayA nirNItajyotiHshruteH atrottaravAkye "atha yadataH paro divo jyotirdIpyate' iti shravaNAttadbalena prAk.h shrutA gAyatrI viShNuriti nirastam.h | tayA bahushrutibAdhAyogAt.h "tejo vai brahmavarchasaM gAyatri' iti jyotiHparyAyatejaHshabdasya gAyatyAM prayogeNa tatraiva sAvakAshatvAchcha | tadbalena prAchInajyotiSho.api gAyatrItvasyaiva nyAyyatvAt.h | yadvA viShNutve.apyagretanajyotiShaH tripAdasyAmR^itaMdivIti gAyatyA dyusthatvoktyA divaHparatvenoktajyotiSho gAyatrIto.anyatvAt.h prAktanasya jyotiShaH karNAdividUratvena viShNutve.api atratyasya tadetadduShyaM cha shrutaM cheti tadviruddhadR^iShyatvAdishravaNenAviShNutvAt.h na tayA jyotiHshrutyA gAyatrI viShNuriti | siddhAntastu | "tato jyAyAMshcha pUruShaH' "yadvaitadbrahma' "etAmevaM brahmopaniShadaM veda' iti puruShabrahmAdishrutInAM gAyati cha trAyati chetyuktAsheShavedochchAraNAkhyagAnatrANakartR^itvasya pAdo.asya vishvA bhUtAnItyAdinoktabhUtAdipAdatvasya etAmeva nAtishIyanta ityuktasasarvottamatvAderliN^gasya cha bAhulyAt.h tatpadapravR^ittinimittaguNavattayopAsanArthamaprasiddhapadaprayogopapatteH | bahubhiH shrutiliN^gaibarhUnAM shabdAnAM prasiddhArthatyAgasambhavAt.h | gAyati cha trAyatichetyuktyAj~narUDhito balavatA shrautayogena anAdiguNAdInAM guNyAdyadhInatvamiva svabhAvajIvakarmANi' ityAdishrutyapekShayA.anAdinityasyApi IshAdhInatvasambhavena tadadhInatvanyAyAchcha mahAyogena sarvachChandobhidho hyeSha iti paurANikarUDhyA cha gAyatrI viShNurityagretanaM prAktanaM cha jyotiH sa eva dyusthatvadivaHparatvAdR^ishyatvadR^iShyatvAdyupadeshabhedasya trisaptalokavivakShayA AkArabhedena chopapatteriti | phaleShu prAchInajyotiSho viShNutvAkShepatatsamAdhI vA asyAM hIdaM sarvaM pratiShThitamityuktasthitihetutvamukhena janmAdisUtrAkShepatatsamAdhI veti || 11 ||

|| OM prANastathAnugamAt.h OM || 12 ||

|| OM na vakturAtmopadeshAditi chedadhyAtmasambandhabhUmA hyasmin.h OM || OM shAstradR^iShyayA tUpadesho vAmadevavat.h OM || OM jIvamukhyaprANaliN^gAnneti chennopAsAtraividhyAdAshritatvAdiha tadyogAt.h OM || 

atra shrutiliN^gabAhulyena pUrvasiddhAntanyAyena pUrvapakShapravR^itterApavAdakI saN^gatiH | aitareye "tA vA etAH shIrShachChriyaH shritAshchakShuHshrotraM mano vAk.h prANam.h' (ai.2-1-4) ityAdinA bahusthaleShu shrutaH prANaH kiM mukhyavAyvAdirata viShNuriti sandehaH | vAyvindrajIvA iti pUrvaH pakShaH | tachChatiliN^gAnAM bAhulyAt.h | tathAhi | chakShuHshrotrAdibhiH saha pAThaH tA ahiMsantetyAdinoktAni prANavivAdo dehAdutkramaNapraveshau tato dehapAtotthAne prANasaMvAdashchetyAdIni mukhyaprANaliN^gAni tatsahacharitaprANashrutishcha tathA "taM yachChataM varShANyabhyArchad.h' (ai.2-1-1) iti shrutashatAyuShTvaM tatsahapaThitapuruShashrutiH "prANo vaMshaH' (ai.3-1-2) iti chakShurAdIn.h prati vaMshatvamityAdi jIvaliN^gAni indro vai vR^itraM hatvetyAdyuktavR^itrahananamahAvratayAjitvaliN^gAni "tamindra uvAcha prANovAhamasmyR^iShaH' (ai.2-2-3) itIndraprayuktAhaMshrutishcheti shrutiliN^gabAhulyaM shrUyate | nachaitAni viShNau sarvaM sambhavatIti | siddhAntastu | etadbrahmai tatsatyaM (ai.2-1-1) taM prapadAbhyAM prApadyate (2-1-4), brahmemaM puruShaM (2-1-4), aH iti brahma (2-3-8) ityAdishrutInAM "taM devAH prANayante (ai.2-1-5), taM bhUtiriti devA upAsAJNchakrire (2-1-8), sarve vedA (2-2-2) iti, prANo hyeSha ya eSha tapati (2-2-3) ApipIlikAbhyaH prANena bR^ihatyA viShyabdhAni' ityAdinA (ai.2-1-6) shrutAnAM devopadeshyatvasarvavedapratipAdyatvasUryamaNDalasthatvasarvAntaryAmitvasavarvyApitvaliN^gAnAM cha bhAShyAduktavachanAntarabalena 
viShNvekaniShThatvAt.h prAguktashrutyAdito.api bAhulyAchcha | prAguktashrutiliN^gAnAM tattadantaryAmisthatayA sAvakAshatvAt.h | udAsInavadAstAmityasya (bR^i.bhA.2-1-4) bAhyarUpaviShayatvenAvirodhAt.h | indraprayuktAhaMshabdasyApi ahaM manurityAdau vAmadevaprayuktAhaMshabdavallakShaNayA vA "sarvAntaryAmiko viShNuH manurityAdau vAmadevaprayuktAhaMshabdavallakShaNayA vA "sarvAntaryAmiko viShNuH savarAnA nAbhidhIyate | eSho haM tvamasau cha' ityAdismR^ityA (bra.sU.bhA.1-1-17) mukhyavR^ittyA vA antaryAmiparatvAt.h prANo viShNureveti | phale tu ata eva prANa ityuktaprANasya viShNutvAkShepasamAdhI || 12 || 

|| iti shrImadrAghavendrayatikR^itAyAM nyAyamuktAvallayAM Adye.adhyAye prathamaH pAdaH ||

|| atha dvitIyaH pAdaH ||

evamanantavedagatAsheShanA nAM tattadvAkyagatAsheShaliN^gaiH vaiShNavatve.abhihite tatra vipratipannaliN^gAnAM samanvaye.atra pAde nirUpyate | 

|| OM sarvatra prasiddhopadeshAt.h OM || 1 || 

|| OM vivakShitaguNopapatteshcha OM || OM anupapattestu na shArIraH OM || OM karmakartR^ivyapadeshAchcha OM || OM shabdavisheShAt.h OM || OM smR^iteshcha OM || OM arbhakaukastvAttadvayapadeshAchcha neti chenna nichAyyatvAdevaM vyomavachcha OM || OM sambhogaprAptiriti chenna vaisheShyAt.h OM || 

pUrvottarapAdAntyAdyanayornAvashyaM saN^gatyapekShA | apekShAyAM tu pUrvAkShepAdAkShepikI | aitareye "chatvAraH puruShA iti bAdhvaH' iti khaNDe (ai.3-2-3) tasyaitasyAsAvAdityorasa ityupakrameNa etaM hyeva batdR^ichA mahatyukthe mImAMsanta ityAdinA ukthAgnimahAvratapR^ithivIdyuvAyvAkAshauShadhivanaspatichandranakShatreShUktvA sarveShu bhUteShvetameva brahmetyAchakShata ityAdinA sarvabhUtagataH kashchidA nAyate | sa sarvatra shrutaH kimAdityajIvau viShNurveti sandehaH | pUrvapakShaH | prAgasakR^ichChatAdityapadoktasyaiva etamitiparAmarshAt.h tasya cha tasyaitasyetipadena prastutasaMvatsaraM parAmR^ishya rasa iti tatsAratvAkhyaliN^goktyAdityaparatvAt.h chitraM devAnAmiti sauramantrodAharaNAt.h Aditye etamiti vishiShyAditye.anuktatvaliN^gAchcha Aditya eva sarvagata iti | chakShurmayaH shrotramaya ityAdinA vakShyamANamAnakaraNatayA prasiddhachakShurAdisambandharUpajIvaliN^gAdbhUteShvetamiti bhUtapadopAdanabalAdbhUtAdanyatrAbhAvapratItyA prAptAlpaukastvaliN^gAchcha | vakShyamANaparAmarshitvasyApyetachChabde tatratatra darshanAt.h | sarve jIvA vA | natu viShNuH uktashrutiliN^gAnAmayogAt.h | sarvabhUtagatatve tadgatasukhaduHkhAdibhogaprApteshcheti prAptam.h | siddhAntastu | etameva brahmetyAchakShata iti brahmashabdasya "tadeva brahma paramaM kavInAm.h' (mahAnA.u.)ityAdau viShNau prasiddhatvatAt.h | jAtyAderbrahmapadAmukhyArthasya viShNorbrahmapadamukhyArthasya sattvena etamevetyavadhAraNayogAt.h tadbalena brahmapadenAtra mukhyArthasyaivagrAhyatvAt.h | sa yocho.ashruto.agato.amata ityAdinottaravAkyenoktAnAM kAtsnaryenAshrutatvAdiliN^gAnAM cha sattvAt.h | "ahamAtmA guDAkesha sarvabhUtashayasthitaH' (bha.gI.10-20) iti smR^itisamAkhyAnAchcha sAdhakasattvAt.h | saMvatsaro vai prajApatirityAdeH saMvatsarapadasya viriJNchaparatayA tatsAratvasya antarnayanyAyenAdityashruteH sarvagatatvAdeva alpasthAne.api sthiteH viShNAvalpasthAnatvarUpAlpaukastvasya vyomavadupapatteH | bhUtapadasya tathopAsanArthatvAt.h | saMbhogaprApteshcha sAmarthyavaisheShyeNa supariharatvena "bhUteShu' ityanena chAdityasthatvasyApyupapatteH | chakShurAdisvAmitvAdirUpachakShurmayatvAderapi sambhavena bAdhakAnAmabhAvAt.h | aNorjIvasyAdityasya vA sarvagatatvAdyayogena parapakShe bAdhakAbhAvAchcha pR^ithivyAdau sarvatrochyamAno viShNureveti | phalaM tu bhUteShvetameva AdityAdikameva nAnyadityevakAreNa viShNorbhUtAdanyatraiva sattvena pratItyA brahma tatamapashyaditi (ai.2-4-3) pUrvanayanirNayashrutyuktavyAptatvAkhyasarvagatatvamayuktamiti pUrvAkShepastatsamAdhishcheti || 1 || 

|| OM attA charAcharagrahaNAt.h OM || 2 ||

|| OM prakaraNAchcha OM || 

atra pUrvavaiShamyeNa pUrvapakShotthAnAt.h pratyudAharaNarUpA saN^gatiH | vAjasaneye tR^itIyAdhyAye "sa yadyadevAsR^ijata tattadattumadhrIyata sarvaM vA attIti tadaditeradititvam.h' (bR^i.3-2-5) iti shrutam.h | atra sarvaM vA attItyanena labdho.attA kimaditirdevamAtA atha viShNuriti sandehaH | (pUrvaH pakShaH) aditireveti prAptaM tadaditerityAdishruteH adititvaliN^gAchcha | AdityashabdaparyAyasavitR^ishruterantarnayaviShayavAkye shrutAyAH vaiShNavatvasiddhayA AdityashruteH pUrvatra viShNuparatve.apyatra tadasiddhayA shruterniravakAshatvAt.h | liN^gasyApyattR^itvarUpatayA.anashnannitishrutyA anatturviShNorayogAditi dvayorniravakAshatvAdvA shruterantarnayanyAyena sAvakAshatve.api niravakAshaliN^gAnugR^ihItatvAdveti | siddhAntastu | savarM vA attItyuktasarvAttR^itvarUpasaMhartR^itvasya "yamapyeti bhuvanaM sAmparAye' (ghR^ita.sU.) "sraShyA pAtA tathaivAttA' (skAnda.pu.) ityAdishrutismR^itibhiH viShNvekaniSh.hThatvAttasyaivAditipadapravR^ittinimittatayA.adititvaliN^gasya aditishruteshcha viShNau sAvakAshatvAt.h naiveha kiJNchanAgra AsInmR^ityunaivedamAvR^itamAsIdityanavakAshabrahmaprakaraNAchcha viShNurevAtteti | anashanashrutigatistu vakShyate | phalaM tu shrutiliN^gabalAdaditeH saN^kuchitasarvAttR^itve viShNostadanyakatipayAttR^itvasyaiva siddhAntinA lakShaNatvena vAchyatvAdativyAptiriti vA aditerevAsaN^kuchitasarvAttR^itvamiti vA janmAdisUtrAkShepastatsamAdhishcheti || 2 ||

|| OM guhAM praviShyAvAtmAnau hi taddarshanAt.h OM || 3 || 

|| OM visheShaNAchcha OM || 

atra prAguktAttR^itvavisheShasya karmaphalabhoktR^itvasya chintanAdvA pUrvAkShepeNa pUrvapakShotthAnAdvA saN^gatiH | kAThake tR^itIyavallayAM "R^itaM pibantau sukR^itasya loke guhAM praviShyau' iti shrutavAkye R^itaM pibantAvityAdau karmaphalabhoktArau kiM jIveshvarau kiM vA IshvararUpavisheShau iti sandehaH | pibantAviti dvivachanashruterdvitvavAchitvAt.h tasya chAbhede.ayogAt.h karmabandhavidhure karmaphalabhoktR^itvasyApyayogAt.h | ChatrinyAyena sajAtIyau bhoktR^ijIveshvarAveveti prApte brUmaH | guhAM praviShyAvityuktaguhAniviShThatvaliN^gasya "yo veda nihitaM guhAyAm.h' (tai.u.2-1), "guhAhitaM gahvareShThaM purANam.h' ityAdinA viShNoreva prasiddhatvAt.h | yaH seturIjAnAnAmakSharaM brahmatatparam.h | abhayaM titIrShatAM pAramityuttaravAkye shrutAtparatvavisheShaNayuktabrahmatatparam.h | abhayaM titIrShatAM pAramityuttaravAkye shrutAtparatvavisheShaNayuktabrahmashabdAt.h "eShaseturvidhR^itiH' (ChA.8-4-1) ityAdishrutyantarasiddhasetutvAbhayatvAdiliN^gAchcha | "AtmAntarAtmeti harireka eva dvidhA sthitaH' (bR^i.saMhitA) ityAdismR^iterekasyApi rUpavisheSheNa dvitvopapatteH | "shubhaM pibatyasau nityaM nAshubhaM sa hariH pibet.h' (pAdma.pu) ityAdeH karmaphalabhoktR^itvasya sambhavAdanashanashruterashubhabhoktR^itvAbhAvaparatayopapatteH | R^itaM pibantAvIshvararUpavisheShAveveti | phale tu pUrvoktasarvAttR^itvAkShepasamAdhI | tatprakArashcha chandrikoktaH | 

|| OM antara upapatteH OM || 4 ||

|| OM sthAnAdivyapadeshAchcha OM || OM sukhavishiShyAbhidhAnAdeva cha OM || OM shrutopaniShatkagatyabhidhAnAchcha OM || OM anavasthiterasambhavAchcha netaraH OM || 

atra chakShurantasthasyAbhayasyAnyatve prAchInopyabhayatvenokto.anyaH syAditi pUrvoktAkShepAtsaN^gatiH | ChAndogye chaturthe.adhyAye "ya eSho.antarakShiNi puruSho dR^ishyate eSha Atmeti hovAcha etadamR^itamabhayametadbrahma' iti shrutokShyantastha AtmA kimagniruta viShNuriti sandehaH | agniriti pUrvaH pakShaH | ya eSha Aditye puruShaH sohamasmi sa evAhamasmIti gArhapatyAkhyAgninA svAtmanaH AdityasthatvokterAdityashchakShurbhUtvetyAdishrutyA akShyAdityayorekadaivatyatvAt.h athahAgnayaH samUdira ityagnishrutibAhulyAchcha | nacha "sa yashchAyaM puruShe yashchAsAvAditye sa ekaH' (tai.2-21) ityAdisamAkhyAbalAdagniprayukto.ahaMshabdaH tatsthaviShNupara iti 
vAchyam.h | so.ahamasmi sa evAhamasmItyabhyAsena samAkhyAbAdhAt.h | apahate pApakR^ityAmupavayantaM bhuJNjAma ityAdyarthavAdabalenAtyalaukikaviShNugrahaNe apUrvatvamityasyApi bAdhAditi | siddhAntastu | etadamR^itamityAdinoktAmR^itatvAdeH parimriyante vidyut.hvR^iShyishchandramA Adityo.agniH, bhayAdagnistapatItyAdinA mR^ityAdimatyagnAvayogAt.h | brahmAtmashabdayorviShNoranyatrAnavakAshAt.h tadyadasmin.h sarpirvodakaM vA siJNchati vartmanI eva gachChatItyuktAkShNo.asaN^gatvApAdakatvasaMyadvAmatvAdiliN^gAt.h kaM brahma khaM brahmetyuktabrahmaprakaraNAt.h sa enAn.h brahma gamayati ityupasaMhAre shrutaitadvidyAnAM brahmagatyAkhyaliN^gashravaNena prakaraNavichChedAyogAdagniprayuktAhaMshabdasya cha pAdAntyaprANanayanyAyena antaryAmiparatvena abhyAsArthavAdayorapi tanniShThatvAt.h agnerapi jIvatvena prerakajIvAntarApekShAyAmanavasthApatteshcha svatantro viShNurevAkShistha iti | phale tu ayamakShistho viShNoranyashchet.h tasyaivAdityasthatvAt.h yashchAsAvAditya ityukto.api sa evetyAnandamayo.apyanya iti tadAkShepasamAdhI || 4 || 

|| OM antaryAmyadhidaivAdiShu taddharmavyapadeshAt.h OM || 5 || 

|| OM nacha smArtamataddharmAbhilApAt.h OM || OM shArIrashchobhaye.api hi bhedenainamadhIyate OM || 

atrAmR^itatvamukhena AkShepAt.h AkShepikI saN^gatiH | vAjasaneye paJNchame.adhyAye "eSha ta AtmA antaryAmyamR^itaH' (bR^i.5-7-3) itishrutaH antaryAmI kiM prakR^itijIvau vA uta viShNuriti sandehaH | prakR^itirityekaH pUrvaH pakShaH | yasya pR^ithivI sharIramityAdinA shrutapR^ithivyAdyAtmakatvarUpapR^ithivyAdisharIrakatvasya sarvopAdAne prakR^itau sambhavAt.h | sharIrapadasya "pUrvapakShasya sharIram.h' ityAdau svarUpe.api sambhavAt.h | "vyAptaM kAyareShu kAraNam.h' ityAdinA kAraNasya kAryasthatvena yaH pR^ithivyAM tiShThannityAderapyupapatteH | kAryakAraNayorbhedAbhedena tAdAtmyatatsthayoravirodhAt.h | kAryasya kAraNAdhInatvena yaH pR^ithivImantaro yamayatItyAdeH gauNatvenopapatteriti | pR^ithivyAdi tattadabhimAnijIvA eva vA tattadantaryAmItyanyaH | tAnprati pR^ithivyAdeH sthUlasharIratvAt.h | evaM cha prakR^ityAdirevAtrAmR^ito.anya iti prAchInAmR^itatvaM nAkShisthasya viShNutvasAdhakamiti | siddhAntastu | yaM pR^ithivI na veda yaH pR^ithivImantaro yamayatItyAdinoktasya kArtsyena pR^ithivyAdidevAviditatvasya bAhyApekShAM vinA ramamANatvarUpAntaratvasya cha liN^gasya "na te viShNo jAyamAnaH' (R^i.7-99-2) "sa yo.ato.ashruto.agato.amato.adR^iShyaH sarveShAM bhUtAnAmantarapuruShaH' ityAdishrutyA (ai.3-2-4) viShNvekadharmatvAt.h pR^ithivyAdeH jaDatve aprasaktanirAsaprasaN^gAt.h yamityasya vaiyarthyAchcha | sharIratvasya shIryata iti sharIramiti yogena vA sharIravadIshaniyamyatvena gauNyA vR^ittyA vA yuktatvena yaH pR^ithivyAmityAdeH kleshenAneyatvAt.h | prakR^itijIvayoH triguNatvasaMsAritvAdyasAdhAraNadharmAbhAvAt.h "ya Atmano.antaro vij~nAnAdantaro viviktaH' iti jIvAdantaryAmiNo bhedavyapadeshAchcha antaryAmI viShNurevetyamR^itatvamapi tasyaiveti | phale tu pUrvAkShepasamAdhI || 5 ||

|| OM adR^ishyatvAdiguNako dharmokteH OM || 6 || 

|| OM visheShaNabhedavyapadeshAbhyAM cha netarau OM || OM rUpopanyAsAchcha OM ||

atra "yaM pR^ithivI na veda' ityuktAdR^ishyatvAkhyaprAchInahetvAkShepAtsaN^gatiH | AtharvaNe "dve vidye veditavye' ityupakramya "atha parA yayA tadakSharamadhigamyate' "yattadadreshyamagrAhyamagotramavarNam.h' ityAdinoktAdR^ishyatvAdiguNakaM akSharAtsambhavatIha vishvamiti vishvakAraNatayA shrutamakSharaM kiM chidachitprakR^itiviriJNchirudrA uta viShNuriti sandehaH | "yatha pR^ithivyAmoShadhayaH' ityupAdanAdR^iShyAntabalenAbAdhe antaraN^gatyAgAyogena cha akSharAditishrutopAdAnatvarUpAraNatvaliN^gAt.h jaDaprakR^itirityekaH pUrvaH pakShaH | "kUTastho.akShara uchyate' iti smR^itAvakSharapadasya shrItattve prayogAdupAdanAbhimAnitvena upAdAnatvasyApi sambhavAchchitprakR^itirityanyaH | "sa brahmavidyAm.h' ityupakrame brahmashabdAchchaturmukho vA katarAramIshamityuttaratreshapadashravaNAdrudrovetyaparau | nachAkSharAdishabdA viShNau sAvakAshAH | akSharAtparataH para ityutkarShAvadhitayA nirdeshenoktAkSharasya nikR^iShyatvena viShNutvAyogAt.h | ata eva cha kAraNatvamAtre akSharAtsambhavatIti paJNchamIti 
pratyuktam.h | chitprakR^itipakShe akSharAtparata iti paJNchamyoH sAmAnAdhikaraNyena pakShAntareShu vaiyyadhikaraNyenopapatteriti | siddhAntastu | "atha parA yayA sa harirveditavyaH' "sA vidyA tanmatiryayA' (bhA.4) ityAdishrutismR^itibhiH viShNvekaniShThaR^igAdiparavidyAviShayatvarUpataddharmAt.h | "yadA pashyaH pashyate rugmavarNam.h' iti rUpopanyAsAt.h | "anyeShAM vimishrANi vyamishrayad.h' ityAdishrutyA mishrarUpatvena shuddharUpasya tadekaniShThatvAt.h | akSharatrayamIritamitismR^ityA (skAnda.pu.) parAvadhitvenoktAkSharasyAnyatvenAviShNutayA parAvadhitvena nirdeshasyAbAdhakatvAt.h | pR^ithivyAdidR^iShyAntasya kAraNatvamAtre tAtparyasambhavAt.h | brahmeshAdishabdasya viShNAveva mukhyatvAt.h | jaDapakShe yaH sarvaj~na ityuktasArvaj~narUpavisheShaNAyogAt.h | "tasmAdetadbrahma nAmarUpamannaM cha jAyate' iti "juShyaM yadA pashyatyanyamIsham.h' iti brahmarudrayorakSharAdbhedavyapadeshAchcha | adR^ishyatvAdiguNakaM parataH paratvena shrutamakSharaM viShNureveti | phale tu adR^ishyatvAdiguNayuktAnandamayAkShepa tatsamAdhI || 6 ||

|| OM vaishvAnaraH sAdhAraNashabdavisheShAt.h OM || 7 || 

|| OM smaryamANamanumAnaM syAditi OM || OM shabdAdibhyo.antaHpratiShThAnAnneti chenna tathA dR^iShyayupadeshAdasambhavAtpuruShavidhamapi chainamadhIyate OM || OM ata eva na devatA bhUtaM cha OM || sAkShAdapyavirodhaM jaiminiH OM || OM abhivyakterityAshmarathyaH OM || OM anusmR^iterbAdariH OM || OM sampatteriti jaiministathA hi darshayati OM || OM Amananti chainamasmin.h OM || 

atra prAchInAdR^ishyatvAdiguNamadhyashrutasarvagatatvAkShepAtsaN^gatiH | ChAndogye paJNchame.adhyAye "abhivimAnamAtmAnaM vaishvAnaramupAste' (ChAM.5-18-1) iti vAjasaneye cha saptame.adhyAye "ayamagnirvaishvAnaro yo.ayamantaHpuruShA yenedamannaM pachyate' iti (bR^i.7-9-1) vaishvAnaravidyAgataH tathA "vaishvAnaramR^ita Ajatamagnim.h' (R^i.6-7-1) ityAdi sUktagato vaishvAnaraH kiM bhUtatadabhimAnidevate vA viShNurveti sandehaH | vaishvAnarAgnyAdishabdAnAM agnAveva lokaprasiddheH | ChAndogye "vaishvAnare taddhataM bhavati' (ChAM 5-24-4) "hR^idayaM gArhapatye' (ChAM.5.18-2) ityAdinA shruta homAdhAratvagArhapatyAdyaN^gakatvasya kANvashrutau pAchakatvAdeshcha liN^gasya shravaNAt.h | teShAM cha viShNau mukhyatve lokavyavahAravirodhAt.h | sarvavidyAyA vaiShNavatvApattyA iyamagnividyA iyamanyavidyetyAdi vyavasthAyogAchcha | vaishvAnaro bhUtaM devatA vA | nacha siddhAntIyaliN^gasamAkhyAprakaraNAnAM bAhulyAt.h niravakAshatvAchcha agnirevetyanirNayaH iti shaN^kayam.h | shruteH svabhAvato balavatvAt.h tAvatApi abhivimAnapadena abhito vigataM mAnaM maryAdA yasyetyuktasarvagatasya vaishvAnarasya anirNaye prAchInaM sarvagatamitishrutamakSharamapi viShNureveti siddhAntyabhimatanirNayAyogaH iti pUrvaH pakShaH | siddhAntastu | AtmAnamitishrutAtmashabdAdabhivimAnamityuktasarvagatatvaliN^gAdahaM vaishvAnaro bhUtveti smR^itisamAkhyAnAt.h "ko na AtmA kiM brahma' iti vichArapUrvakamupakramyaitadvidyAyA adhItatvena brahmaprakaraNAt.h | shIrShNo dyauH samavartateti puruShasUktoktasya dvayAdijanakashIrShNAdyavayavasyaiva mUrdhaiva sutejA ityarthato.atra vidyAyAmuktyA puruShasUktasamAkhyAnAchcha niravakAshasAdhakasadbhAvAt.h | vaishvAnarAdishabdAnAM agnyAdiliN^gAnAM cha tathopAsanArthatayA Ishe sAvakAshatvAdviShNau mukhyAnAmapi shabdAnAM ananyagatikatayA shabdAdhInahAnAdivyavahArasiddhayarthamanyatravyavahArAvirodhAt.h | agnyAdividyAdibhiH brahmopAsanayA agnyAdAveva viShNoH vyaktatvAnusmaraNIyatvaprApyatvarUpanimittaiH vidyAdivyavasthopapatteH | bAdhakAbhAvAdvaishvAnaro viShNureveti prAchIno.api sa eveti | phale tu pUvarAkShepasamAdhI || 7 || 

|| iti shrIrAghavendrayatikR^itAyAM nyAyamuktAvalyAM Adye.adhyAye dvitIyaH pAdaH || N.M-2
|| atha tR^itIyaH pAdaH ||

evaM anyatraprasiddhAsheShanAmaliN^gasamanvayaM mahAmallabhaN^ganyAyena pUrvamuktvA atra ubhayatraprasiddhanAmaliN^gasamanvayaH kriyate | 

|| OM dyubhvAdyAyatanaM svashabdAt.h OM || 1 ||

|| OM muktopasR^ipyavyapadeshAt.h OM || OM nAnumAnamatachChabdAt.h OM || OM prANabhR^ichcha OM || OM bhedavyapadeshAt.h OM || OM prakaraNAt.h OM || OM sthityadanAbhyAM OM || 

pUrveNa nAvashyaM saN^gatyapekShetyavochAma | AtharvaNe "yasmindyauH pR^ithivI chAntarikShamotaM manaH saha prANaishcha sarvaiH | tamevaikaM jAnathAtmAnam.h' (muM. 2-2-5) iti shrutaM dyubhvAdyAyatanaM kiM viShNuH uta rudrAdiriti sandehaH | rudraH pradhAnaM vAyuH jIvo veti pUrvaH pakShaH | "rudro vAva lokAdhAraH' "prANAnAM granthirasi rudro mAvishAntakaH' (mahAnA.) "rudraH prANeshvaraH kR^ittivAsAH pinAkI' (ghR^ita.sU.) "yadUrdhvaM gArgi divo yadarvAk.h pR^ithivyA yadantarA dyAvA pR^ithivI ime yadbhUtaJNcha bhavachcha bhaviShyachchetyAchakShate AkAsha eva tadotaM cha protaM cha' (bR^i.5-8-7) iti "vAyunA vai gautama sUtreNAyaM lokaH parashcha lokaH sarvANi cha bhUtAni sandR^ibdhAni' (bR^i.5-7-2) iti yathAkramaM triShu samAkhyAnAt.h | "sa eSho.antashcharate bahudhA jAyamAnaH' (muM.4-6) iti jAyamAnatvarUpaliN^gAchcha | lokAshcha lokinashcha viShNAveva otashcheti viShNusamAkhyAto.api bahurudrashrutiliN^gopetatvena rudrasamAkhyAyAH prAbalyAt.h | niravakAshajAyamAnatvaliN^gena viShNusamAkhyAyA bAdhAchcha | nacha "atha parA yayA tadakSharamadhigamyate' iti paravidyAviShayatvarUpaviShNuliN^gamapyanavakAshamiti vAchyam.h | evaM hi dvayAvirodhena jIveshAbhedo.astu pUrvoktadishA viShNuliN^gasya jIva iva jIvaliN^gasya viShNAvayogAditi | siddhAntastu | AtmAnamityAtmashabdAdamR^itasyaiSha seturiti muktAprApyatvasya anavakAshaviShNuliN^gAdrudrAdyasAdhAraNabhasmadharogrAdishabdAbhAvAt.h | samAkhyAgatarudrAdishabdAnAM "rujaM drAvayate yasmAd.h' ityAdi (brahmANDa) smR^ityA vaiShNavatvAt.h | jAyamAnatvasyApyajAyamAno bahudhA vijAyata iti shrutyantarabalAtprAdubharAvAkhyajanisambhavena cha viShNuniShThatvAt.h | dve vidye veditavya iti paravidyAviShayatayA prakR^iteshasyaiva juShyaM yadA pashyatyanyamIshamiti jIvena bhedavyapadeshena tayoranyaH pippalaM svAdvattyanashnannanyobhichAkashItIti jIveshayoH karmaphalopajIvanatadrahitAvasthAnarUpabhedakoktyA cha tayoraikyAyogAdviShNureva dyubhvAdyAyatanamiti | phale tu dyubhvAdyAyatanasya brahmAnyatve adR^ishyatvAdiguNakAkSharamapyanyaditi tadAkShepasamAdhI || 1 || 

|| OM bhUmAsamprasAdAdadhyupadeshAt.h OM || 1 || 

|| OM dharmopapatteshcha OM || 

"sa evAdhastAtsa evopariShThAtsa pashchAtsa purastAtsa dakShiNataH sa uttarataH sa evedaM sarvam.h' (ChAM.7-25-1) "yatra nAnyatpashyati nAnyachChaNoti nAnyadvijAnAti sa bhUmA sa bhagavaH kasminpratiShThita iti sve mahi ्ni' (ChAM.7-24-1) | sa evAdhastAsta upariShThAdityAdinA shrutasya sarvagatatvAderbhUmadharmasya "brahmaivedamamR^itaM purastAt.h pashchAdbrahma dakShiNataH' (muM.4-13) ityAdinA dyubhvAdyAyatane shrutatvAttadAkShepeNa pUrvapakShotthAnAtsaN^gatiH | "yo vai bhUmA tatsukham.h' (ChAM.7-23-1) iti ChAndayogye saptame.adhyAye shruto bhUmA kiM mukhyaprANa uta viShNuriti sandehaH | prANo bhUmeti pUrvapakShaH | nAma vAk.h manaH saN^kalpa chitta dhyAna vij~nAna balAnnAp.h teja AkAsha smarAshA prANeShu pratyekaM prashnapratyaktipUrvamuttarottarAdhikyamuktvA prANAdUrdhvamasti prANAdbhUya iti prashnasya bhUmA vAva prANAdbhUyAniti pratyukteshchAbhAvena bhU naH prANAdanyatvAt.h viShNurvAva devebhyo bhUyAniti samAkhyAyAH prANo vA AshAyA bhUyAniti upakramAt.h durbalatayA tena tadbAdhAt.h | utkrAntaprANAniti prANe shrutasyotkramaNaliN^gasya sarvagate viShNAvayogena "ata eva prANaH' (bra.sU.1-1-23) iti nyAyena prANashruteH viShNvAkAsha ityasyApyayogAditi | siddhAntastu | nirupapadasukhapadoktapUrNasukhatvasya sarveShAM nAmAdInAM upari sarvAdhikatvenA nAtatvasya sa evAdhastAdityAdinoktasarvagatatvAdidharmANAM cha "vishvashambhuvaM vishvataH param.h' ityAdishrutibhiH (mahAnA.u.) brahmaikaniShThatvAt.h viShNAvaNutvasyApi vakShyamANatvenotkramaNakriyayA api yuktatvAt.h | prANo bhUmA cha viShNureveti prANabhU norabhedena vA prANasya vAyutve.api prashnapratyuktyadhyAhAreNa tato bhedena vA bhUmA viShNureveti | phale tu sukhamityuktapUrNasukhatvamukhenAnandamayAkShepasamAdhI || 2 ||

|| OM akSharamambarAntadhR^iteH OM || 3 ||

|| OM sA cha prashAsanAt.h OM || OM anyabhAvavyAvR^itteshcha OM || 

pUrvatraikaprakaraNasthayoH sarvagatatvotkramaNayoH virodhanirAso.atra tvekavAkyasthayoH aNutvamahatvayorvirodhe nirasyata iti saN^gatiH | kANvashAkhAyAM paJNchame.adhyAye.aShyamabrAhmaNe "etadvai tadakSharaM gAgir brAhmaNA abhivadantyasthUlamanaNvahrasvamityAdinA (bR^i.8-8) shrutamakSharaM kiM chitprakR^itiruta viShNuriti sandehaH | akSharashabdasya yetvakSharamanirdeshyamityAdau (bha.gI.12-3) shrItattve prayogAdavinAshitvarUpanimittasattvAt.h ahaM somamAhanasaM bibharmIti shrutyantare shrItattvadharmatayA shrutasya chandrAdyAdhAratvasyeha sUryAchandramasau vidhR^itau tiShThata iti shravaNAdadR^iShyaM draShyrashrutamityAdinoktedR^ishyatvAdeshcha ye tvakSharamityAdismR^ityA shrItattve.api sambhavAnna tadashnAti kiJNchanetyuktAnashanasya "attA' (bra.sU.1-29) ityatrAtR^itvenoktaviShNAvayogAt.h | kiJNchanetyuktyA guhAnayoktanyAyena (bra.sU.1-2-11) ashubhAnashanaparatvasyApyayogAt.h | shrItattve cha svatantrAshanAbhAvAdinopapatteH| chitprakR^itirevedaM akSharamiti pUrvaH pakShaH | siddhAntastu | yadbhUtaM cha bhavachcha bhaviShyachchetyAchakShate AkAsha eva tadotamiti AkAshAkhyaprakR^iteH sarvAdhAratvamuktvA etasminkhalvakShare gArgi AkAsha otashcha protashcheti tadAdhAratvasyaitasya vA akSharasya prashAsane gArgItyAdinoktasyAsaN^kuchitaviShayatvAnanyAyattatvarUpaprakarShayuktasarvashAsanaliN^gasyAsthUlamanaNvityAdinoktasyAnyAnapekShaprAkR^itasthaulyAdyabhAvasya sthaulyAdiviruddhANutvamahatvAdervA liN^gasya eko dAdhAra bhuvanAni saptArdhagarbhA bhuvanasya reto viShNostiShThanti pradisheti asthUlo.anaNuramadhyamo madhyamo vyApako.avyApaka ityAdishrutyA viShNvekaniShThatvAt.h "anityatvaM dehahAniH' ityAdishrutyA chaturvidhanAshahIne viShNAvevAkSharapadapravR^ittinimittapauShkalyAttasmAdakSharaM tasmAdakSharamitiprayogAchchAkSharaM viShNureva anashanashrutistu jIvasvabhAvabhUtopajIvanArthAshananiShedhaparA aNutvamahatvAdikaM chAchintyashaktiyuktatvAdyuktamiti sarvAdhAratve satyanyaikAshritatavaliN^genAkAsho.atra shrItattvamiti dhyeyam.h | phale tvadR^ishyatvAdiyutasyAkSharasya viShNvanyatve prAchInaM tAdR^ishAkSharamapi tathetyadR^ishyatvanayAkShepasamAdhI || 3 ||

|| OM IkShatikarmavyapadeshAtsaH OM || 4 || 

atra sadeveti sachChabdAtharsyAnyatve sadAyatanA ityuktasarvAdhAratvasyApyanyaniShThatvAt.h prAguktAmbarAntadhR^itirapi tasyaivetyAkShepAtsaN^gatiH | ChAndogye ShaShThe.adhyAye "sadeva somyedamagre' (ChAM.6-2-1) ityupakramya "tadaikShata bahusyAM prajAyeya' ityAdinA kAraNatvAdinoktaM satpadavAchyaM kiM brahma uta pradhAnaM iti sandehaH | pradhAnamiti pUrvaH pakShaH | bahu syAmiti tejaHprabhR^itibahubhAvashravaNAt.h tasya pariNamyamAne pradhAna eva yogAt.h "nirvikAro.akSharaHshuddhaH' ityAdishruteH Ishe nirvikAre tadayogAt.h | nachAtra svarUpabahubhAva evoktaH na teja AdyAtmanA bahubhAva iti vAchyam.h | tattejo.asR^ijateti vAkyasheShavirodhAt.h | nahi svarUpabahubhAvaM saN^kalpya tejaHprabhR^iti sarjanaM yuktam.h | IkShaNaM tu pradhAnasya j~nAnahetusatvaguNayogena vA kAryonmukhatvena vA abhimAnina IkShitR^itvena vA gauNamiti | siddhAntastu | tadaikShatetyuktekShitR^itvasya mukhyasambhave amukhyasya grahaNAyogAt.h | abhimAninayanyAyena tejaHprabhR^itInAM devatAtvena tadAtmanA bahubhAvasya pradhAne.apyayogAt.h niyAmakasvarUpabahubhAvasya niyamyasR^iShyisApekShatvena svarUpabahubhAvasaN^kalpe.api niyamyatejaHprabhR^itisarjanasya saN^gatatvAt.h ekasyApIshvarasya guhAnayanyAyena bahutvasya dyubhvAdinoktanyAyena jananasya cha sambhavAt.h | mukhyekShitR^itvena liN^gena kAraNatvAdinA satpadavAchyaM brahmaiveti | phale tu sadevetyavadhAraNena pradhAnasyaiva kAraNatvapratItyA Ishe tadabhAvAdityAdinA chandrikoktadishA janmAdisUtrAkShepasamAdhI || 4 ||

|| OM dahara uttarebhyaH OM || 5 ||

|| OM gatishabdAbhyAM tathA hi dR^iShyaM liN^gaM cha OM || OM dhR^iteshcha mahi no.asyAsminnupalabdheH OM || OM prasiddheshcha OM || OM itaraparAmasharAtsa iti chenna asambhavAt.h OM || OM uttarAchchedAvirbhUtasvarUpastu OM || OM anyArthashcha parAmarshaH OM || OM alpashruteriti chettaduktam.h OM || 

atra "ubhe.asmindyAvApR^ithivItyAdinA hR^itpadmasthasya sarvAdhAratvashravaNAt.h tasya viShNvanyatve imAH prajAH sadAyatanA ityAdinA tathoktaM sadapyanyaditi pUrvAkShepeNa pUrvapakShotthAnAtsaN^gatiH | ChAndogye aShyamAdhyAyAdyakhaNDe "yadidamasminbrahmapure daharaM puNDarIkaM veshma daharo.asminnantara AkAshastasminyadantastadanveShyavyaM tadvAva vijij~nAsitavyamiti taM chedbrUyuryadidamasminbrahmapure daharaM puNDarIkaM veshma daharo.asminnantara AkAshaH kiM tadatra vidyate yadanveShyavyaM yadvAva vijij~nAsitavyamiti sa brUyAt.h yAvAnvA.ayamAkAshastAvAneSho.antarhR^idaya AkAshaH ubhe.asmin.h dyAvApR^ithivI antareva samAhitA' (ChAM.8-1-1) ityAdinA sarvAdhAratvena shrutaM hR^itpadmasthaM kimAkAshaH jIvo vA viShNurveti sandehaH | AkAsha eva na tu brahmeti pUrvaH pakShaH | gagane prasiddhasyaivAkAshashabdasya hR^itpadmasthe prayogAt.h | nacha tasya sarvAdhAratvAkhyaliN^gashravaNAt.h AkAshastalliN^gAditinyAyena brahmavAchitvamiti vAchyam.h | padmakoshapratIkAshaM hR^idayamiti prakR^ite tasyAnte suShiraM sUkShmaM tasminsarvaM pratiShThitam.h (mahAnA.u.) iti shrutyantare suShirashabditAkAshasyaiva hR^itpadmasthatvasarvAdhAratvayoruktyA tatsamAkhyAvirodhAt.h | AkAshasyaiva brahmatve tatsthasyAnveShyavyatvokterayogAchcha | na chAkAshasya prasiddhAkAshatve.api tatsthatayA paramparayA hR^itpadmasthaM brahmeti vAchyam.h | vAkyAnvayAyogAt.h | kiM tadatra vidyata iti prashne brahma vidyata ityeva vAchye yAvAnvetyAdinAntarhR^idayAkAshasya bAhyAkAshataulyokterasaN^gatatvAt.h suShirashrutivirodhApattyA yAvAniti vAkye sarvAdhAratayoktAkAshasya brahmatvAN^gIkAreNApi tadvAkyasaN^gatyuktyayogAchcha | prAguktameva daharAkAshaM bAhyAkAshatulyatayA vishiShya tatra dyAvApR^ithivyAdikaM vidyata iti ubhe.asminnityAdinochyata ityuktereva saN^gatatvena dyAvApR^ithivyAderevAkAshAntasthatvauchityAt.h | ataH sAkShAt.h hR^itpadmasthamAkAshaM ityanyaH | daharAkAshasthe ya AtmA.apahatapApmeti vAkyasheShe AtmashabdaprayogAt.h tasyaiSha AtmetyuttaravAkye prAk.hsamprasAdapadena prastutaM jIvameSha iti puMliN^gaitachChabdena parAmR^ishya AtmatvavidhAnena jIvArthatvAt.h | daharasthatvaliN^gAchcha tasya sarvagate viShNAvayogAt.h | vyo noM.ashasyApUrNatvena aMshato.alpaukastvayoge.api brahmaNoM.ashasyApi pUrNatvena vyomavatsamAdhAnAyogAchcha yAvAnvetyAdivAkyAnvayasya brahmapakShe.api sAmAnyAditi | siddhAntastu | hR^idayasthadaharAkAshAntasthatayA hR^itpadmasthaM brahmaiva | ya AtmA apahatapApmetyuttaravAkye shrutApahatapApmatvavijaratvavimR^ityutvavishokatvAdiliN^gebhyaH teShAM cha "sa eSha sarvebhyaH pApmabhyaH uditaH' (ChAM.1-6-7) "yo.ashanAyApipAse shokaM mohaM jarAM mR^ityumatti' (bR^i.5-5-1) ityAdinA viShNvekaniShThatvAt.h | tathA "aharahargachChantyaH etaM brahmalokaM na vindanti' (ChAM.8-3-2) iti suptaprApyatvaliN^gAt.h tasya cha "satA saumya tadA sampanno bhavati' iti (ChAM.6-8-1) vAkye IkShatinayanyAyena brahmadharmatayA shravaNAt.h | brahmalokamiti hR^itpadmasthe brahmalokapade prayogeNa brahmaiva vA sarvAshrayatvAdinA lokapadoktamiti brahmapadashravaNAt.h | tathA "arashcha ha vai NyashchANarvau brahmaloke' (ChAM.8-5-3) ityaraNyAkhyasudhAsamudrAshrayaloke prayuktasya brahmalokapadasya hR^itpadme prayogeNa tatsthasya sudhAsamudrAshrayalokavatvaliN^gashravaNAt.h | tasya cha "arashcha ha vaiNyashcha sudAsamudrau' ityAdi bhAShyoktashrutyA viShNudharmatvAt.h | tathA "ayamAtmA sa seturvidhR^itiH eShAM lokAnAM asambhedAya' iti (ChAM.8-4-1) hR^itpadmasthe shrutasarvAdhAratvaliN^gAt.h | tasya cha akSharAdinaye viShNudharmatvena nirNayAt.h | tathA "ya eSho.antarhR^idaya AkAshaH tasmin.h shete sarvasya vashI' (bR^i.6-4-22) ityAdikANvashrutisamAkhyAnAt.h | tasyAshcha sarveshvaratvAdi viShNumahimoktyA vaiShNavatvAt.h | tathA "daharaM vipApaM paraveshmabhUtaM hR^itpuNDarIkaM puramadhyasaMsthaM tatrApi dahraM gaganaM vishokaH tasmin.h yadantaH tadupAsitavyam.h' (mahAnA.u.) iti viShNuparatayA prasiddhataittirIyasamAkhyAnAchcha | sAdhakAbhAvAjjIvAdau apahatapApmatvAdInAM "ashanAyAdikAnanye tatprasAdAttaranti hi' (pAdma.pu.) ityAdeH svAtanteNAsambhavAt.h | "sa tatra paryeti' (ChAM.8-12-3) ityAdi vAkye cha muktasyaiva satyakAmatvAdyukteH | tasya cha hR^itpadmasthatvAyogAt.h | "eSha AtmA' (ChAM.8-3-4) vidheyApekShayA puMliN^genaitachChabdena paraJNjyotiriti prastutasya "OM AtmA prakaraNAt.h OM' (bra.sU.4-4-3) ityatra brahmatayA nirNeShyamANasya jyotIrUpabrahmaNa eva parAmarshena hR^itpadmasthAtmatvavidhAnAt.h | alpaukastvasya sarvatreti naye (bra.sU.1-2-1) viShNAvapi sAdhitatvAt.h | achintyashaktyAdinA pUrNasyApyalpaukastvopapatteH | sharIrapuNDarIkayoH brahma prati puratvaveshmatvoktyaiva AkAshasthasya anveShyavyasya brahmatvasiddhau kIdR^ishaM taditi bhAvena "kiM tadatra' iti prashne tasya brahmaNo hR^idaye yAvAnayaM bAhyAkAshaH tAvAn.h sarvo.apyasti tasmin.h dyAvApR^ithivyAdikamasti ityAkAshAdi sarvAshrayatvAdikamuchyata iti yAvAnityAdi vAkyAnvayopapatteH | mandire maNimAletivat.h suShirastheshasya sarvAdhAratvAshayena suShirashrutyupapatteshcha bAdhakAbhAvAchcheti | phalaM tu chandrAdyAdhAratvamukhena akSharAdhikaraNAkShepaH tatsamAdhishcheti || 5 || 

|| OM anukR^itestasya cha OM || 6 || 

|| OM api smaryate OM || 

pUrvatra eSha AtmetyetachChabdasya jyotiHshabditabrahmaparAmarshitve.api vidheyAtmApekShayA puMstvaM yuktam.h | iha tu tadetaditi shabdayordvayoH prAktaneshaparatve klIbatvamayuktamiti pUrvavaiShamyeNa shaN^kanAtsaN^gatiH | kAThake "tadetaditi manyante.anirdeshyaM paramaM sukhaM kathaM nu tadvijAnIyAM kimu bhAti na bhAti vA' (kA.2-2-12,14) iti shrutaM j~nAnArthaM prArthitatvarUpaM AnukUlyena gR^ihamANatvaM kiM j~nAnisukhasya uta viShNoriti sandehaH | pUrvapakShastu | "tadvijAnIyAm.h' iti tachChabdasya pUvarArdhoktasukhaparAmarshAt.h tasya cha "tamAtmasthaM ye.anupashyanti dhIrAsteShAM sukhaM shAshvataM netareShAm.h' iti pUrvatra prakR^itasannihitaj~nAnisukhaparAmarshitadetachChabdabalena pratyabhij~nAj~nApakasukhapadena cha j~nAnisukhatvAt.h "eko vashI' (kA.2-2-12) ityAdinA Ishasya prakR^itatve.api vyavadhAnAt.h dvayornapuMsakatvAyogAchcha j~nAnisukasyaiveti | siddhAntastu | "na tatra sUryo bhAti' iti "tameva bhAntamanubhAti sarvam.h' iti "tasya bhAsA sarvamidaM vibhAti' (kA.2-2-15) iti shrutAnAM sUryAdyaprakAshyatvasUryAdiprakAshanahetutvasarvajagatprakAshakatvAnAM liN^gAnAM "na tadbhAsayate sUryaH' (bha.gI.15-6) "ahaM tattejo rashmIt.h' (chaturvedashikhA) "yadAdityagataM tejaH' (bha.gI.15-12) ityAdivachanaiH IshaikaniShThatvAt.h | tatretyAdeH sannihita "tadvijAnIyAm.h' ityetatparAmarshitvasvArasyAt.h "tadetad.h' ityatra IshaparAmarshitve.api "yadanirdeshyaM paramaM sukhaM kathannu tadvijAnIyAm.h' ityAnukUlyena gR^ihNanti vij~nAnArthaM prArthayanta iti yAvat.h tadanirdeshyaM sukhaM etat.h prastutAtmarUpaM iti yojanAyAM tadetachChabdayorapi klIbatopapatteH | chetanashchetanAnAmiti IshasyApi sannidhAnena prakR^itatvAdIshasyaiveti | phalaM tu anirdeshyamityAdinoktAdR^ishyatvamukhena adR^ishyatvanayAkShepastatsamAdhishcha || 6 || 

|| OM shabdAdeva pramitaH OM || 7 || 

|| OM hR^idyapekShayA tu manuShyAdhikAratvAt.h OM || 

atra "vishvedevA upAsate' (kA.2-2-3) ityasya upAsyatvoktyA tajj~nAnAdeva mokShAvashyaMbhAvAt.h "tamAtmasthaM ye.anupashyanti' (kA.2-2-12) ityuktasya viShNuj~nAnAdeva mokSha ityasya AkShepAtsaN^gatiH | kAThake "aN^guShThamAtraH puruSho madhya atmani tiShThati IshAno bhUtabhavyasya' (kA.2-1-12) ityukteshAnaH kiM mukhyavAyuH uta viShNuriti sandehaH | vAyuriti pUrvaH pakShaH | "UrdhvaM prANamunnayati apAnaM pratyagasyati madhye vAmanamAsInaM vishvedevA upAsate' (kA.2-2-3) iti prANAdivyavasthApakatvamadhyamatvasarvadevopAsyatvAnAM shravaNAt.h teShAM cha "evameva eSha prANaH itarAn.h prANAn.h pR^ithakpR^ithageva sannidhatte' iti (ShaT.hpra.3-4) "athemameva nA nodyo.ayaM madhyamaH prANaH' (bR^i.3-6-21) iti vAjasaneye tR^itIye vAjasaneye chaturthe "ayaM vAva shishuH yo.ayaM madhyamaH prANaH' (bR^i.4-2-1) iti shishubrAhmaNe | "kuvidaN^ga namasA' (R^i.7-91-1) ityAdi shrutibhiH vAyudharmatvAvagamAt.h | viShNAvakSharanaye aNutvoktAvapi iha shrutAN^guShThamAtratvAyogAchcha | tasya tato.adhikaparimANarAhityArthatvAt.h | nacha hR^idayApekShayopapattiH | vikalpAsahatvAt.h | yatkiJNchidaN^guShThamitatve nirdhAraNAyogena upAsanAnupapattyA taduktivaiyarthyAt.h | tattadaN^guShyamitatve pashvAdestadabhAvena tadantasthasya tattvAyogAditi | siddhAntastu | vAmanamiti shrutavAmanashruteH "eSha u eva vAmaniH eSha hi sarvANi vAmAni nayati' (ChAM.4-15-3) "upendro vAmanaH prAMshuH' (viShNu.sa.nA.) ityAdishrutismR^itibhiH ekadeshavikR^itaM ananyavadbhavatIti nyAyena vidvatprasiddhayA cha yogarUDhibhyA viShNvekaniShThatvena anyatrAnavakAshAt.h | prANaniyAmakatvasya antaryAminayanyAyena (bra.sU.1-2-18) sarvaniyAmake harau yuktatvAt.h | "yaddevAn.h prANayo nava' (tai.A.3-14) iti vishiShya cha shrutyantare vaiShNavatvokteH madhya iti madhyashabdodhvarshabdasAhacharyeNa madhyadeshavAchitayA madhyamoktyabhAvena madhyadeshe.avasthAnasya viShNAvapi yogAt.h | sarvadevopAsyatvasyApi sarvajimAsyatvaparyAyatayA tasya daharanaye siddhatvAt.h | evaM sAvakAshatayA svatashcha durbalAnAM svato niravakAshatayA balavatyA shrutyA bAdhAt.h aN^guShThamAtratvasya cha tattadaN^guShThamitarUpavisheShasya vyaktyAtmanA aN^guShThamAtratvAdvA 
tAdR^ishasthAnahR^idayagatasya tatrasthAnini Ishe upachArAdvA yuktatvAt.h prANyantarasyAN^guShThabhAve.api shAstrasya manuShyAdhikAritvenAdoShAta ayamIshAno viShNureveti | phalaM tu upAsyatvamukhena jij~nAsAsUtrAkShepaH tatsamAdhishcha || 7 || 

|| OM taduparyapi bAdarAyaNaH sambhavAt.h OM || 8 || 

|| OM virodhaH karmaNIti chennAnekapratipatterdasharnAt.h OM || OM shabda iti chennAtaH prabhavAtpratyakShAnumAnAbhyAm.h OM || OM ata eva cha nityatvam.h OM || OM samAnanAmarUpatvAchchAvR^ittAvapyavirodho darshananAtsmR^iteshcha OM || OM madhvAdiShvanadhikAraM jaiminiH OM || OM jyotiShi bhAvAchcha OM || OM bhAvaM tu bAdarAyaNo.asti hi OM || 

pUrvatra manuShyAdhikAratvAdityuktiH tiryagAdyapekShayaiva devAdInAM tu adhikAro.astyeva ityatrochyata iti saN^gatiH | "vishvedevA upAsate' ityupAsakatvena shrutadevAnAM upAsanAdau adhikAro.asti na veti sandehaH | nAstIti pUrvaH pakShaH | tattatpadavishiShyAnAM devAnAM utpattivinAshavatve indrAdipadaprApteH pUrvaM pashchachcha indrAdidevAnAmabhAvena taduddeshena dravyatyAgAtmakayAgAdirUpakarmavirodhasya tattaddevatAbodhakAnAdinityavedAprAmANyasya cha ApAtAt.h | pUrvaM pashchAt.h indrAntarasvIkAreNa teShAM pravAhato.anAdinityatvAN^gIkAre.api ekanAmarUpatve mAnAbhAvena nAnAnAmarUpavattvAt.h ekarUpAtharbodhakavedAprAmANyAnivAraNAchcha | anAdinityatve.avashyaM svIkArye tAdR^ishAnAM tatphale mokShe.arthitAbhAvAt.h | kiJNcha vasutvAdiphalakamadhuvidyAdiShu vasvAdInAmadhikArAyogena sarvavidyAsu anadhikArAt.h mokShaphalakasvapi "naiva daivapadaM prAptAH brahmadarshanavarjitAH' ityAdeH teShAM siddhaj~nAnatayA mokShahetuj~nAnArthaM adhikArAyogAditi | siddhAntastu | devAnAmapi vishiShyabuddhayAdimatvAt.h shUdravat.h aparyudastatvAt.h Adyantatatve mokShe.athitvasyApi sambhavAt.h teShAM utpattivinAshavatve.api "te ha nAkaM mahimAnaH sachanta yatra pUrve sAdhyAssanti devAH' "dhAtA yathA pUrvamakalpayat.h' (puruSha.sU.) "yathaiva niyamaH kAle surAdi niyamastathA' ityAdivachanaiH pramANabhUtavedasya anAdinityatvAnyathAnupapattyA cha pravAhato.anAdinityatvAt.h teShAM cha yathApUrvamiti shrutyA anAdinidhanetyAdi smR^ityA samAnanAmarUpatvena vedaprAmANyAnApatteH | madhuvidyAdeH vasutvAdiphalakatve.api vasvAdInAM j~nAne mokShe cha atishayAtharM tatra arthitvasambhavAt.h asti brahmavidyAyAM adhikAra iti | phalaM tu vishvedevA upAsata ityAdeH pUrvoktasyAprAmANyaM tatsamAdhishcha |

|| OM shugasya tadanAdarashravaNAttadAdravaNAtsUchyate hi OM || 9 ||

|| OM kShatriyatvAvagateshchottaratra chaitrarathena liN^gAt.h OM || OM saMskAraparAmarshAttadabhAvAbhilApAchcha OM || OM tadabhAvanirdhAraNe cha pravR^itteH OM || OM shravaNAdhyayanArthapratiShedhAtsmR^iteshcha OM || 

atra pUrvasiddhAntanyAyena pUrvapakShapravR^itteH ApavAdikI saN^gatiH | shUdrAdeH brahmavidyAyAmadhikAraH asti uta neti sandehaH | vishiShyabuddhayAdimatvAt.h devAdivat.h shUdrasyApi asti vedavidyAyAmadhikAraH iti pUrvaH pakShaH | nacha "upanayIta tamadhyApayIta' ityupanItasyaiva adhyayanavidhAnAt.h shUdrasya cha anupanItatayA adhyayanahInatvAt.h tadvata eva "adhyayanamAtravataH' (bra.sU.3-4-12) iti tR^itIye pautrAyaNaM prati "aha hAre tvA shUdra' (ChAM.4-2-3) varNAvare rUDha shUdrapadena raikvasya sambodhanena vidurAdeH vedArthAvadhAraNAdirUpeNa cha liN^gena, shUdre.api upanayanAdhyayanayorvA, anupanItasyaivAdhyayanamiti vA, anadhIyAnasya likhitanirIkShaNAdinaiva vA, arthaj~nAnasya kalpanAditi | siddhAntastu | "ayamashvatarIrathaH' iti vAkyasheShoktarathavattvasya "yatra vedo rathastatra na vedo yatra no rathaH' (brahmavaivarta.pu.) iti smR^ityA rathasya vedavyAptatvena shUdre tadabhAvena abhAvAt.h kShatriye tasya svAbhAvikatvAchcha | tena pautrAyaNasya kShatriyatvAvagamena bAdhakena shUdrashabdasya rUDhArthasya tyAjyatayA haMsakR^itAnAdareNa jAtashokena muniM prati AdravaNasya vAkyasheShe shravaNena shuchA dravaNarUpayogena upapattyA shUdrAdhikArAsAdhakatvAt.h nAsti shUdrasyAdhikAraH | adhyayanasya upanayanasApekShatvAt.h shUdrasya cha "nAgnirna yaj~no na vratAni cha shUdrasya' (paiN^gi.shru) iti shrutyA upanayanasaMskArAbhAvAchcha | "tadabrAhmaNAre vivaktumarhati' (ChAM.4-5-5) iti satyakAmasya ashUdratvaM nirdhAryaiva tadupanayane 
gautamasya pravR^ittatvena tadrUpAliN^gAt.h | "shravaNe trapujatubhyAM shrotraparipUraNaM adhyayane jihvAchChedaH arthAvadhAraNe hR^idayavidAraNam.h' (gautamadharmasUtra) iti shUdrasya vedashravaNAderniShiddhatayA vishiShyabuddhayAdimatve sati aniShiddhatvarUpasya adhikAraprayojakasyAbhAvAt.h | likhitanirIkShaNenApi arthAvadhAraNAyogAt.h | vidurAderjanmAntarotpannaj~nAnatvena itarashUdravailakShaNyAchcha nAsti shUdre vedavidyAdhikAra iti | phalaM tu shUdrasya devAdivat.h vishiShyabuddhayAdinyAyena adhikAre sati tanniShedhakashrutyAdivirodhaprAptyA manuShyAdhikAritvaM shAstrasya sAmAnyataH uktaM tatpramANaviruddhamiti pUrvapakShe siddhAnte sAmAnyokteH shUdretaraviShayatvAnna virodhaH | 

|| OM kammanAt.h OM || 10 ||

atra vajrashabdasya pUrvatra shUdrashabdasyeva vAkyasheShe klR^iptayogAbhAvAt.h yogavR^ittyA na viShNuvAchitvamiti shaN^kanAtpratyudAharaNasaN^gatiH | "yadidaM kiJNcha jagatsarvaM prANa ejati niHsR^itam.h | mahadbhayaM vajramudyataM ya etadviduH amR^itAste bhavanti |' (kA.2-3-2) iti kAThake shruto vajraH kiM indrAyudhaM uta viShNuriti sandehaH | indrAyudhamiti pUrvaH pakShaH | vajrashabdasya tatra rUDhatvAt.h | vAkyasheShe pUrvatreva viShNau klR^iptayogAbhAvAt.h "varjanAdvajram.h' (bra.vai.pu.) iti smR^iteshcha vajrashrutitaH durbalatvAt.h | klR^iptarUDhityAgena yaugikatayA viShNugrahaNe cha arthAntare.api yogasya suvachatvena shabdArthAvyavasthAprasaN^gAchcha udyatatvaliN^gAchcha tasya cha "udyatAyudhadordaNDAH' (mahAbhArata) ityAdi smR^itau "tenendro vajramudayachChat.h' iti shrutau cha Ayudhe prasiddhatvAt.h shrutiliN^gAbhyAM cha muktihetuvedanatvAdi brahmaliN^gAnAM bAdhAditi | siddhAntastu | "jagatsarvaM prANa ejati' prANanimittaM kampate iti shrutasarvacheShyakatvasya "ko hyevAnyAtkaH prANyAt.h (tai.2-7) ityAdi shrutismR^itibhiH viShNoranyatrAnavakAshAt.h | vajrashruteshcha shrutyupabR^iMhakasmR^ityuktena niravakAshayogena "AyudhAnAmahaM vajram.h' (bha.gI.10-18) iti prayogAchcha viShNau sAvakAshatvAt.h | yogasya smartAtvAdeva avyavasthAnApatteH | udyatatvaliN^gasya cha utpUrvasya yate rUpatayA utkR^iShyaprayatnavatvarUpatayA viShNAvapi sambhavAt.h idaM vajraM viShNureveti | phalaM tu viShNoH muktihetuvedanatvAkShepaH tatsamAdhishcha || 10 ||

|| OM jyotirdarshanAt.h OM || 11 ||

atra pUrvatreva niravakAshaliN^gAt.h jyotiHshabdasya "viShNureva jyotiH' iti shrutiprasiddhArthatyAgena pUrvapakShapravR^itteH ApavAdikI saN^gatiH | kANvashrutau ShaShThe.adhyAye "yo.ayaM vij~nAnamayaH prANeShu hR^idyantarjyotiH' (bR^i.6-3-7) iti shrutaM jyotiH kiM jIvaH uta brahmeti sandehaH | jIva iti pUrvaH pakShaH | "sa samAnassan.h ubhau lokAvanusaJNcharati' (bR^i.6-3-7) "savA.ayaM puruSho jAyamAnaH sharIramabhisampadyamAnaH pApmabhiH saMsR^ijyate | sa utkrAmat.h mriyamANaH pApmano vijahAti' (bR^i.6-3-8) iti karmAyattalokasaJNcharaNAdi jIvaliN^gabAhulyAt.h | kiMcha "kiM jyotirayaM puruShaH' (bR^i.6-3-2) iti prashne "Adityenaiva jyotiShA.a.aste' ityAdinA AdityachandrAgnivAgAtmasu pUrvapUrvAstamaye uttarottarasya j~nAnahetutvarUpajyotiShTvamuktvA "katama AtmA' (bR^i.6-3-7) iti prashne yo.ayamityasyoktatvAt.h AdityAdijyotiShTvenoktasya cha na tatra sUryo bhAtItyAdeH viShNutvAyogena jIvatvAvashyaM bhAvAchcha | Atmashabdena paramAtmagrahaNe sati astamayAdihInAtmajyotiShTvasya jIve sArvakAlikatvena Adityernaiva jyotiShetyAdau avadhAraNAyogAditi | siddhAntastu | "viShNureva jyotiH viShNureva brahma' (chaturvedashikhA) iti shrutyA jyotiHshabdasya viShNvekavAchitvAttasya hR^idyantarjyotiriti upakrame "atrAyaM puruShaH svayaM jyotiH' (bR^i.6-3-9) iti upasaMhAre cha shrutatvena tAbhyAM viShNuparatvena nirNItavAkyamadhyapatitatvena jIvaliN^gAnAM antarNItaNyarthakatvakalpanayA harau sAvakAshatvAt.h lokadvayasaJNchArasya jIvamAdAya Ishasyaiva svAtanteNopapaveH Atmashabditeshasya jyotiShTve.api jIvasya bAhyajyotiprAdhAnyaj~nApanAya AdityenaivetyavadhAraNopapatteH viShrurevedaM jyotiriti | phalaM tu hR^idayAhitatvamukhena jyotishcharaNeti sUtrAkShepaH samAdhishcheti || 11 || N.M-3 
|| OM AkAshaH arthAntaratvAdivyapadeshAt.h OM || 12 || 

atra "bahiH kulAyAdamR^itashcharitvA' (bR^i.6-3-12) iti pUrvajyotiShi shrutAmR^itatvasya ihAkAshe "tadamR^itam.h' iti shravaNAt.h tasya 
cha anyatvAt.h pUrvoktamapi AdityAkShepAt.h AkShepikI saN^gatiH | ChAndogye "AkAsho vai nAmarUpayornirvahitA te yadantarA tadbrahma tadamR^itam.h' (ChAM.8-14-1) ityantimakhaNDe shrutAkAshaH kiM prasiddhAvyAkR^itAkAshaH kiM vA brahmeti sandehaH | pUrvapakShastu vai nAmeti nipAtadvayasya prasiddhArthatvAt.h tasya cha "akAsho vai nAma' prasiddhaH khalvAkAshaH "nAmarUpayornirvahitA' iti uddeshAnvaye AkAsho nAmarUpayornirvahitA vai nAma tasya nAmarUpanirvahitR^itvaM prasiddhamiti vidheyAnvaye vA dvedhApi svarUpeNa nAmarUpAvakAshadAnAt.h tannirvAhakatayA cha loke avakAsha eva prasiddheH Ishe aprasiddheH avakAsha eva ayamAkAsha iti | siddhAntastu | "te yadantarA' iti vAkye te nAmarUpe vinA yadastItyuktasya kArtsyena shabdagocharatvAdirUpanAmatvasya tathA nirvAhyatayA prakR^itaprAkR^itarUpaparAhityasya cha liN^gasya "yato vAcho nivartante' (tai.2-4) "arUpamasparsham.h' (kA.3.15) ityAdishrutibhiH "anAmA so.aprasiddhatvAt.h arUpo bhUtavarjanAt.h' (brAhma.pu.) ityAdismR^ityA cha viShNvekadharmatvAt.h tadbrahmetyuktabrahmabrahmashabdAt.h tadamR^itamityukatAmR^itatvaliN^gAchcha sAdhakasattvAt.h prasiddhArthakanipAtadvayasya cha "AkAsha iti hovAcha' (ChAM.1-9-1) iti shrutau svarUpeNa "eko dAdhAra bhuvanAni vishva' ityAdishrutau (R^i.saM.1-154-4) nAmarUpanirvahitR^itvena cha viShNau prasiddhatvAt.h vedaprasiddheH antaraN^gatayA vede grAhyatvenAbAdhakatvAt.h ayamAkAsho viShNureveti | phalaM tu nAmarUpanirvoDhutvatvAkhyasarvAdhAratvamukhena dyubhvAdinayAkShepaH tatsamAdhishcha | talliN^gAdityatra anavakAshaliN^gena lokarUDhityAgoktAvapIha vai nAmetyAbhyAM visheShAshaN^kayA punarArambhaH || 12 || 

|| OM suShuptyutkrAntyorbhedena OM || 13 ||

atra prAgAkAshashabdasya shrautaprasiddhayA Ishe sambhave.api iha tadabhAvAt.h sva nadraShyR^itvaM yuktamiti vA AkAshasya jaDatvena tatra IshaliN^gasya IshabhedenAyoge.api iha jIvasya Ishabhedena talliN^gaM netuM shakyate iti vA pUrvavaiShamyeNa shaN^kanAtsaN^gatiH | kANvashrutau aShyame.adhyAye "sa vA eSha etasmin.h samprasAde ratvA charitvA dR^iShTvaiva puNyaM cha pApaM cha punaH pratinyAyaM pratiyonyA dravati sva nAyaiva sa yattatra kiJNchitpashyati ananvAgatastena bhavatyasaN^go hyayaM puruShaH' (bR^i.6-3-15) iti shrutasva nAdidraShyA kiM jIvaH atha Isha iti sandehaH | shrutasva nAdi draShyR^itvasya loke jIva eva prasiddhatvAt.h jIva iti pUrvaH pakShaH | shrautaprasiddhayabhAve lokaprasiddherapi vede grAhyatvAt.h IshasyAsharIratvena sva nAdidraShyR^itvAyogAchcha asaN^gatvarUpabrahmaliN^gasya IshAbhedena jIvachaitanye.api yuktatvAt.h | jIvadharmasya tu sva nAdidraShyR^itvasya shuddhe brahmachaitanye ayogAt.h | jij~nAsAsUtre jIveshabhedasyoktatayA tadabhedAbhiprAye taddhamarsyeshe siddhAntinA vaktumashakyatvAchcheti | siddhAntastu | asaN^go hyayamiti shrutAsaN^gatvasya asaN^gamasparshamityAdinA IshaikadhamartvAt.h sva nAdipadArthAnAM "sandhye sR^iShyirAha hi' (bra.sU.3-1-1) iti vakShyamANanyAyena satyatvena "yassarvaj~naH' (Atha.1-9) ityAdishrutyA Ishasya sarvaj~natayA cha kArtsyena sva nAdidraShyR^itvasya Ishe mukhyataH sambhavAt.h | "prAj~nenAtmanA sampariShvaktaH' (bR^i.6-3-21) "prAj~nenAtmanA anvArUDhaH' (bR^i.6-3-35) iti suShuptyutkrAntiprakaraNayoH bhedoktyA jIveshAbhedAshravaNAyogAt.h | "svApyayasampattyoH' (bra.sU.4-4-16) ityatra suShuptiprakaraNasya muktiparasyApyuktyA bhedasya muktigatvena satyatvAchcha sva nAdidraShyA viShNureveti akSharanayokta asaN^gatvAkShepaH tatsamAdhishcha || 13 ||

|| OM patyAdishabdebhyaH OM || 14 ||

atra "asaN^go na hi saJNjate' (bR^i.6-4-22) ityuktasyAsaN^gasya IshAnyatve prAktanaH sa eveti shaN^kanAt.h AkShepikI saN^gatiH | kANvashrutau ShaShThe.adhyAye "eSha nityo mahimA brAhmaNasya' (bR^i.6-4-22) iti shrutaH brAhmaNaH kiM viriJNchaH kiM vA Isha iti sandehaH | viriJNcha evAyaM brAhmaNa iti pUrvaH pakShaH | "sa vA eSha mahAnaja AtmA' (bR^i.6-4-22) ityajashabdAt.h tasya cha akAravAchyeshajAtatvena yogena rUDhyA cha viriJNche sambhavAt.h Ishena jAyata iti yogena "tasmAdahamajaH smR^itaH' iti bhAratoktyA rUDhyA cha sambhave.api varNahIne viShNAvanavakAshena vipratvajAtau nirUDhabrAhmaNashabdasAhityena asya viriJNchaikaprApakatvAt.h mahachChabdasyApi abhimAninayanyAyena mahattatvAbhimAnini viriJNcha eva yuktatvAt.h Atmashruterapi "AtmAviriJNchaH sumanAH' ityukteH "buddherAtmA mahAn.h paraH' iti prayogAt.h viriJNche rUDhatvAt.h | sarvavashItyAdinokta brahmaliN^gAnAM tu ubhayabAdhena viriJNcheshAbhedena pUrvapUrvapakShavadupapatteH | "sthityAdaye hariviriJNchahareti saMj~nAH' (bhAga.1-2-23) ityAdeH abhedenaikavAkyatvopapattau 
vAkyabhedenobhayaparatvakalpanAyogAchcha | siddhAntastu | "sarvasya vashI sarvasyeshAnaH sarvasyAdhipatiH' ityAdinoktasarvavashitvAdiliN^gAnAM "utAmR^itatvasyeshAnaH' (puruSha.sU.) "saptArdhagarbhA' (R^i.1-164-36) ityAdishrutibhyo vaiShNavatvAt.h | brAhmaNashabdasya brahmaNA vedena aNyate gamyate iti yogena sAvakAshatvAt.h ajashruteH tathaiva sAvakAshatvAt.h ubhayabAdhena abhedAN^gIkArasya atiprasaJNjakatayA "tata ete vyajAyanta vishvo hiraNyagarbhaH' ityAdivachanabAdhitatayA cha ayogAt.h | smR^iteH tattadantargateshvararUpApekShayA upapatteH ayaM brAhmaNo viShNureveti | phalaM tu jij~nAsAdisUtreShu viShNoH vivakShitaM nityamahimatvamayuktaM ityAkShepaH tatsamAdhishcheti || 14 || 

|| iti shrIrAghavendrayatikR^itAyAM nyAyamuktAvalyAM Adye.adhyAye tR^itIyaH pAdaH samAptaH || 

|| atha chaturthaH pAdaH |

evaM tripAdyAM kAraNatvatatsaN^gatAnandamayatvAdiguNAntarabodhakavAkyasthashabdasamanvaye.abhihite atra brahmapadoktaguNapUrtisiddhaye avasaraprAptAnAM anyatraiva prasiddhanAmaliN^gAtmakashabdAnAM samanvaya uchyate | 

|| OM AnumAnikamapyekeShAmiti chenna sharIrarUpakavinyastagR^ihIterdarshayati cha OM || 1 ||

|| OM sUkShmaM tu tadarhatvAt.h OM || OM tadadhInatvAdarthavat.h OM || OM j~neyatvAvachanAchcha OM || OM vadatIti chenna prAj~no hi OM || OM prakaraNAt.h OM || OM trayANAmeva chaivamupanyAsaH prashnashcha OM || OM mahadvachcha OM || OM chamasavadavisheShAt.h OM || 

atra avyaktAdiparAvadhitvavaratvAdivAchishabdavAchyatve prAk.h hetUkR^itasarveshvaratvAdivirodha ityAshaN^kanAt.h pUrvasaN^gatiH dhyeyA | "mahataH paramavyaktaM avyaktAtpuruShaH paraH' (kA.1-3-11) "jIvA eva tu duHkhinaH' "yonimanye prapadyante' (kA.2-2-7) "kAryakAraNabaddhau tau' (mAM.2-11) itayAdau shrutAvyaktaduHkhibaddhAvarAdishabdamukhyArthaH kiM prakR^ita jIvAdiH uta IshaH iti sandehaH | pUrvapakShastu | prakR^ityAdireva na brahma avyaktAdishabdAnAM tatraiva prasiddheH viShNuvAchitve mAnAbhAvAt.h teShAM pradhAnAdyavAchakatve.api tatra vyavahAre avisheSheNa sarvashabdAnAM sarvatra vyavahArApAtena avyavasthAprasaN^gAchcha | avyakte paJNchamyuktena parAvadhitvenAkShiptAvaratvasya jIve j~nAnaduHkhitvAdeshcha "na tvatsamashchAbhyadhikashcha dR^ishyate' (bha.gI.11-43) "niraniShTho niravadyaH' ityAdipramANavirodhena prAguktasarvAdhipatitvAdivirodhena cha viShNAvayogAchcha | "mahAntaM cha samAvR^itya pradhAnaM samavasthitam.h' ityAdeH pradhAnadharmatvena nirNItamahatparatvaliN^gasya avyakte shravaNAchcheti | siddhAntastu | "nAmAni sarvANi yamAvishanti' (bhAllaveyashrutiH) ityAdishrutyA viShNoH avyaktAdisarvashabdavAchyatvAt.h "avyaktamachalaM shAntam.h' (pippa.shru.) "anena jIvenAtmanA' (ChAM.6-11-1) ityAdi shrautasmArtaprayogAt.h | sUkShmatvenAvyaktatvasya prANAdhArakatvAdeshcha avyaktAdipadapravR^ittinimittasya "yattatsUkShmaM paramaM veditavyam.h' (pippa.shru.) ityAdinA Ishe mukhyatvena teShAM tatra mukhyatvAt.h | mahachchamasashabdayoH mahattatvayaj~napAtrayoH prasiddhatve.api "mahAntaM vibhumAtmAnam.h' (kA.1-2-22) "idaM tachChiraH eSha hyarvAgbilashchamasaH' (bR^i.4-2-3) ityAdau pravR^ittinimittamukhyatvAdinA viShNushirasaH mukhyatvamiva avyaktAdishabdAnAM anyatra prasiddhatve.api Ishe mukhyatvenopapatteH | "tamevaikaM jAnatha AtmAnaM anyAvAchovimuJNchatha' iti (Atha.2-2-5) Ishasyaiva mumukShuj~neyatvavachanena anyasya tadavachanena Ishaj~nAna eva vedasya pravR^ittatvAt.h avaratvaduHkhAdeH Ishe.ayoge.api anyagatasya IshAdhInatvena svAtanteNa nimittena Ishe parAvadhitvavAchipaJNchamyantapadaduHkhyAdipadavAchyatvopapatteH | sarvasmAtpare mahatparatvasyApi sambhavAchcha avyaktAdishabdamukhyArtho harireveti | phalaM tu samanvayasUtroktasarvashabdasamanvayAkShepaH tatsamAdhishcha || 1 ||

|| OM jyotirupakramAttu tathAhyadhIyata eke OM || 2 || 

|| OM kalpanopadeshAchcha madhvAdivadavirodhaH OM || 

pUrvatra siddharUpadevatAtatkramavAchinAM indriyebhya ityAdInAM samanvaya uktaH | atra tu sAdhyarUpakamartatkramavAchinAM sa uchyata iti pUrvasaN^gatiH | "vasante vasante jyetiShA' iti vAkye shrutajyotirAdishabdAH kiM viShNuvAchinaH kiM vA tadanyakarmAdivAchina iti sandehaH | karmAdivAchina iti pUrvaH pakShaH | teShAM jyotiShyomAdikarmAdiShveva prasiddheH | prasiddhityAgena brahmavAchitve cha anyasya karmatadaN^gakramadevatA kAlAdhikAryAdiprApakasyAbhAvena niyatakarmAnuShThAnalopaH syAt.h | jyotiH padavAchyeshasambandhAt.h karmAdAvapi teShAM pUrvatreva vR^ittirityasyApi IshAdanyatra lakShaNAprasaN^genAyegAt.h | kiM cheshe teShAM rUDherabhAvena guNapUrtyAbhAvapAtena cha yogasyaiva vAchyatvena tato.api karmaNi rUDhebarlavatvAt.h | sarvashabdavAchyatvasiddhayarthaM jyotirAdipadAvayavAnAmapi brahmaparatve samudAyasya tatparatvAyogena yogasyAsambhavAchcheti | siddhAntastu | "taM yachChataM varShANyabhyArchat.h' "tasmAchChatarchinastasmAchChatarchina ityAchakShate etameva santam.h' (ai.2-2-1) ityAdinA upalakShaNatvena keShAJNchichChatarchyAdishabdAnAM mahAyogavidvadrUDhibhyAM viShNuparatvamuktvA ante "tAvA etAssarvA R^ichaH sarve vedAH sarve ghoShAH ekaiva vyAhR^itiH prANa eva' (ai.2-2-2) iti viShNau sarvashabdamukhyArthatvokteH madhvAdishabdasya kShaudrakAdau rUDhimanatihAya tadabAdhena "asau vAdityo deva madhuH' (ChAM.3-1-1) ityAdau mahAyogavR^ittyA upAsanAtharM madhvAdishabdArthasyoktivat.h jyotirAdipadAnAM anyatrarUDhivR^ittimabAdhitvaiva mahAyogAdivR^ittyA IshaparatvAN^gIkAreNa kamarAdyasiddhayabhAvAt.h | tadavayavAnAmanyavAchitvamupetyaiva samudAyasya Ishaparatvopagamena jAtamotaM jagadyasmAjjyotirityAdyuktayogasambhavAt.h jyotirAdishabdamukhyArtho harireveti phalaM tu pUrvavadeva || 2 ||

|| OM na saN^khayopasaN^grahAdapi nAnAbhAvAdatirekAchcha OM || 3 || 

|| OM prANAdayo vAkyasheShAt.h OM || OM jyotiShaikeShAmasatyanne OM || 

pUrvatra prasiddhasya jyotirAdishabdanimittasyAbhAve.api yogalabhyaM aprasiddhaM tadastItyuktam.h | iha tu paJNchajanAdishabdAnAM prasiddhameva tadIshe.astItyuchyata iti saN^gatiH | kANvashrutau ShaShThe.adhyAye "taddevA jyotiShAM jyotirAyuhopAsate.amR^itam.h | yasminpaJNchapaJNchajanAH AkAshashcha pratiShThitaH | tameva manya AtmAnaM vidvAn.h brahmAmR^ito.amR^itam.h' (bR^i.6-416,17) iti shrutapaJNchatvayuktaH janAdishabdamukhyArthaH kiM vAkyasheShe ShaShThayantena prANa chakShuHshrotramanovAchAdi shabdenoktA kiM vA dvitIyAnta tattachChabdanirdiShyaShashasvarUpANIti sandehaH viShNvanye prANAdaya eva paJNchajanAdishabdArtha iti pUrvaH pakShaH | tasya bahutvavishiShyArthavAchitvAt.h | tasya chaikamevAdvitIyamityuktivirodhena Ishe.ayogAt.h | vashIkR^itabahujane.api rAjani bahutvavAchishabdAdarshanena tadadhInatvanyAyasyApi atra anavatArAt.h | guhAmityatra guhAniviShyatvAdibAdhakena ekasyAnekatvaM netyutsargabAdhe.api iha bAdhakAbhAvena tannyAyasyApyanavakAshAt.h | tamevAtmAnamityAtmapadasAmAnAdhikaraNyAt.h | yasminnityasya brahmatvena tadAshritAnAM paJNchAnAM janAnAM AkAshasya brahmatve ekasyAdhArAdheyebhAvAnupapatteshcheti | siddhAntastu | "prANasya prANaM chakShuShashchakShuH shrotrasya shrotraM annasyAnnaM manaso manaH' iti vAkyasheShe dvitIyAntatayA shrutAnAM prANAdiniyantR^itvAdiviShNuliN^gasya shravaNena viShNurUpatvAt.h teShAM cha ShaShyayantanirdiShyaprANAdyapekShayA shabdato.arthatashcha prAdhAnyAt.h | "nAmAni sarvANi' "tAvA etAH' ityAdyuktasarvashabdavAchyatvamumukShuj~neyatvAdiprAguktahetubhyashcha ekasyApi bahurUpatvena paJNchatvasaN^khayAyAH bhedapratinidhivisheShabalena yasminniti nirdiShyasharIrasvarUpasya paJNchajanAdishabditarUpANAM cha AdhArAdheyabhAvasyApi sambhavAt.h | mAdhyandinashAkhAyAmiva kANvashrutau vAkyasheShe annAkhyarUpasyAshravaNe.api pUrvashrutajyotiShA saha paJNchatvAt.h vAkyasheShesthadvitIyAntaprANAdishabditesharUpavisheShA eva paJNchajanA iti | atra pAde sarvatra pUrvavadeva phalam.h || 3 ||

|| OM kAraNatvena cha AkAshAdiShu yathA vyapadiShyokteH OM || 4 ||

atra kAlassadAsItyAdau darshanAdekasyAdhArAdheyabhAva sambhave.api kAryakAraNabhAvasya kvApyadarshanAdayuktaH iti 
pUrvavaiShamyashaN^kanAtsaN^gatiH | taittirIye brahmavalyAM "Atmana AkAshassambhUtaH AkAshAdvAyuH' (tai.2-3) ityAdi vAkye kAryatvena kAraNatvena shrutAkAshAdishabdAH kiM mukhyato viShNuvAchakA uta bhUtAdivAchakA iti sandehaH | pUrvapakShastu | "na jAyate mriyate (kA.1-1-17) ityAdeH akArye brahmaNi kAryatvavirodhena svakAryatvasya sutarAM viruddhatvAt.h vyaN^gayavyaJNjakabhAvarUpasyApi kAryakAraNabhAvasya ekasmin.h virodhAt.h | sutajaneH janakAdhInatve.api tatra jAtapadAdarshanena tadadhInanyAyasyApi annAnavatArAt.h | nAmAni sarvANIti shruterapi saN^kochAvashye bhAvAt.h AkAshAdijanmAsiddhayApAtAchcha AkAshAdishabdAH anyavAchakA eveti | siddhAntastu | viShNorevAkAshAdiniyAmakarUpANAM "ya AkAshe tiShThan.h' (bR^i.5-7-12) ityAdi shrutyA AkAshAdisthAnAM bahutvena vyaktyavyaktyapekShayA paurvAparyayogena vAyvAdyutpattau tatstharUpasya vyaktyeva, vyaN^gayavyaJNjakabhAvarUpakAryakAraNabhAvasya sambhavAt.h | bAdhakAbhAvena nAmAnItyAdi shruteH saN^kochAyogena prAguktasAdhakAnAM sattvAt.h | jyotirnayoktarItyA anyatra rUDherabhyupagatatvena AkAshAdyutpatyasiddhayabhAvAchcha AkAshAdishabdamukhyArtho harireveti || 4 ||

|| OM samAkarShAt.h OM || 5 ||

|| OM jagadvAchitvAt.h OM || OM jIvamukhyaprANaliN^gAditi chettadvayAkhyAtam.h OM || OM anyArthaM tu jaiminiH prashnavyAkhyAnAbhyAmapi chaivameke OM || OM vAkyAnvayAt.h OM || OM pratij~nAsiddherliN^gamAshmarathyaH OM || OM utkramiShyata evaM bhAvAdityauDulomiH OM || OM avasthiteritikAshakR^itsnaH OM || 

atra AkAshAdishabdAnAM anyatrApi rUDhyaN^gIkR^itau Ishe tadanyatra cha akShAdishabdavattulyA mukhyavR^ittiH syAditi shaN^kanAtsaN^gatiH | sarvashabdAnAM Ishe tadanyatra cha uktA mukhyatA kiM tulyA kiM vA Ishe adhikA anyatra tu hIneti sandehaH | pUrvapakShastu | akShAdishabdAnAM anekArthavAchinAM anekatreva sarvashabdAnAmIshe tadanyatra cha mukhyatvaM tulyameva syAt.h | anyathA anyatra hInatve lakShaNetyasyaiva mukhyavR^ittiriti paribhAShA syAt.h | Ishe mukhyatvasyAdhikye tatraiva prasiddhayApAtena jagati prasiddhirna syAt.h | Ishaj~nAnAdeva puruShAtharsiddhayA karmadevatAdau shabdAnAM hInavR^ityA vyavahArasya phalAntarAnichChuM mumukShuM prati vyarthatvApAtAchcha kiJNcha shabdavR^ittihetoH IshagatatvApekShayA tatrAdhikyamiti na yuktam.h | anyatrApi sattvAt.h | nApi tadadhInatvanyAyena "asya yadekAM shAkhAM jIvo jahAtyatha sA shuShyati' (ChAM.6-11-2) iti kvachijjIvAdhInatvasya "vAyunA hi sarve lokA nenIyante' iti sarvasya vAyvadhInatvapratItyA tayorapi IshavanmukhyavAchyatvApAtAditi | siddhAntastu | brahmaNi anyato.adhikaiva shabdAnAM mukhyatA anyatra hInaiva rUDhiyogayoriva gauNalakShaNayoriva Ishe anyatra cha rUDhisattve.api vidvadavidvadrUDhibhyAM yaugikatve.api yogamahAyogAbhyAM tAratamyasambhavena mahAyogavidvadrUDhibhyAM paramamukhyavR^ittyA viShNuniShThAnAmeva teShAM anyatra tataH samAkR^iShya mukhyavR^ittyA vyavahArAt.h | bAlAnAM chitralikhitasiMhAdAviva lokAnAmanyatraiva shabdavyavahAreNa anyatraprasiddhayupapatteH | karmadevatAdhAratvAdinA Ishaj~nAnArthameva karmAdau vedavyavahArasya sambhavAt.h | jIvAdau shrutasvAtantyasya cha tadantaryAmigatatvena pAdAntyaprANanaye siddhatvAditi | phalaM tu viShNureva sarvashabdamukhyArthaH iti samanvayasUtroktAvadhAraNAkShepaH tatsamAdhishcheti || 5 ||

|| OM prakR^itishcha pratij~nAdR^iShyAntAnuparodhAt.h OM || 6 || 

|| OM abhidhyopadeshAchcha OM || OM sAkShAchchobhayA nAnAt.h OM || OM AtmakR^iteH pariNAmAt.h OM || OM yonishcha hi gIyate OM || 

atra sarvashabdAnAM viShNAvadhikA vR^ittiH anyatra hIneti prAguktamayuktaM strIliN^gashabdAnAM mukhyavR^itterevAyogAt.h kutaH Adhikyachinteti shaN^kanAt.h saN^gatiH | "eShAhyeva prakR^itiravikR^itiH' (vatsashrutiH) ityAdivAkyoktastrIliN^gaprakR^ityAdishabdAH kiM viShNuvAchino.anyavAchino veti sandehaH | anyavAchina iti pUvarH pakShaH | teShAM anyatraiva prasiddhatvAt.h strIliN^gatvAchcha | 
paramapuruShe strItvAbhAvAt.h | "nainaM vAchA striyaM bruvan.h' iti strItvaniShedhena rUpavisheSheNa strItvamityasyApyayogAt.h | brahmAdinapuMsakashabdasya kalatrAdishabdeShviva shabdasAdhutvamAtreNa yuktatve.api iha na tathA kalpakAbhAvAt.h | nAmAni sarvANItyasya saN^kochasambhavAt.h | vashIkR^itabhArye.api bhAryApadaprayogAdarshanena anyagatastrItvasyeshAdhInatvamupetya tadadhInatvanyAyena Ishe tachChabdavR^ittirityasyApyayogAditi | siddhAntastu "hantaitamevapuruShaM sarvANi nAmAnyabhivadanti' (vatsashrutiH) ityAdishrutau sAmAnyato.asheShashabdavAchyatvaM IshasyoktvA nadIsamudradR^iShyAntasyopAdAnAt.h | "mAyAM tu prakR^itiM vindyAt.h' (shve.u.4-10) "prakR^itirvAsanetyevaM tavechChAnantyakathyate' ityAdi shrutismR^itiShu ichChAyAH prakR^itipadavAchyatvAt.h tasyAshcha "so.abhidhyA sa jUtiH' ityAdishrutau IshasvarUpatvokteH | "eSha strI eSha puruShaH eSha prakR^itiH' (paiN^gishrutiH) iti sAkShAt.h prakR^itishabdavAchyatvA nAnAt.h | prakR^itiM pravishya tAM mahadAdyAtmanA pariNAmya tanniyAmakatayA Atmano bahudhAprakAreNa prakR^iShyAkR^itiH iti yogasambhavAt.h avyavadhAnena sUtihetutvarUpastrItvasya yadbhUtayonimiti shrutau yonishabdena gAnAt.h prakR^ityAdisarvastrIliN^gashabdamukhyArtho harireveti || 6 ||

|| OM etena sarve vyAkhyAtA vyAkhyAtAH OM || 7 ||

atra pUrvavaiShamyena pUrvapakShotthAnAtsaN^gatiH | "asadvA idamagra AsIdityAdau shrutAsachChUnyAdishabdAH kiM IshavAdino.anyavAdino veti sandehaH | pUrvapakShastu | yuktaM pUrvoktarUpaM strItvaM rUpAhAneH na tu niShedhyatvAdirUpaM asadAdipravR^ittinimittaM rUpahAneH | asato niHsvarUpasya niyamanAbhAvena tasya IshAdhInatvAyogena tadadhInanyAyasyApyanavatArAt.h | ato.asadAdishabdA anyavAchinaH iti | siddhAntastu | prasiddhashUnyatvAdeH IshagatatvAbhAve.api "shamUnaM kurute' ityAdismR^ityuktayogasambhavAt.h asato.apyasattvAdinA niyamanasambhavena tadadhInatvAdyuktasAdhakena cha asachChUnyAdishabdamukhyArtho harireveti | phalaM tUktameva || 7 ||

|| iti shrIrAghavendrayatikR^itAyAM nyAyamuktAvalyAM Adye.adhyAye chaturthaH pAdaH || 

|| atha dvitIyAdhyAye prathamaH pAdaH ||

pUrvoktasamanvayasya atra virodhanirAsAt.h pUrvAdhyAyenAsya hetuhetumadbhAvasaN^gatiH | yuktisamayashrutiyuktiyuktAshrutivirodhAnAM padAntyAdibhaN^gena ashvAdivatpravartamAnAnAM krameNa pAdachatuShyayena nirAsaH kriyate | chatUrUpatvAt.h Adyanaye smR^itivirodho nirasyate | 

|| OM smR^ityanavakAshadoShaprasaN^ga iti chennAnyasmR^ityanavakAshadoShaprasaN^gAt.h OM || 1 || 

|| OM itareShAM chAnupalabdheH OM || OM etena yogaH pratyuktaH OM || 

prAk.h shrutisamanvayenoktaM viShNorvishvakartR^itvaM yuktaM naveti sandehaH | na yuktamiti pUrvaH pakShaH | shivAdikartR^itvabodhakasyaiva sAN^khayakApilAdisarvashrautasmR^itivirodhAt.h | tAsAM cha sarvaj~natvAdinA prasiddhashivAdyapraNItatvena AptirUpaguNayuktatvena prAbalyAt.h | shruteshcha apauruSheyatvena nirmUlatayA daurbalyAt.h | kaNAdAdimate shruterAptoktatvena samUlakatve.api tatsmR^itInAM vispaShyArthatvasayuktikatvAbhyAM prAbalyAttulyabalatvAbhAvena viruddhatvena cha vastuni vikalpasya durbalatve shrutyA bAdhasyAyogAt.h deshAdibhedena avirodhasya cha shrutyAdau tatratatra tasyatasya sarvakartR^itvoktyA yuktatvAt.h "virodhetvanapekSham.h' (pU.mI.) iti pUrvatantrasya virodhanaye smR^itInAM shrutimUlatvena prAmANyamiti pakSha eva shrutivirodhena tAsAM bAdhokteH iha tu smR^itInAM shivAdipratyakShamUlatvena vaiShamyAt.h | ataH tattatsmR^ityanurodhena shivAdikartR^itva eva shrutInAM neyatvAt.h bauddhArhatAdismR^itivirodhena aprAmANyAdvA iti | siddhAntastu | paJNcharAtrAdismR^itInAM sarvaj~natamaviShNvAdipraNItatvena shrutyuktasaMvAdena tatsahAyena 
vispaShyArthavAditvena cha balavattayA tadbAdhitatvAt.h shaivAdismR^ityuktasAdhanAnuShThAne.api tatphalatvenoktasya pratyakShayogyAnupalabdhyA phalavisaMvAdAt.h AptoktatvasyApyabhAvena avaidikasmR^itInAmaprAmANyAt.h shrutisamanvayenoktaM viShNorvishvakartR^itvaM yuktamiti | samanvayasUtre upakramAdibhireva vedArtho nirNeya ityuktAvapi atra te.api tadanurodhena neyA iti shaN^kanAtpunarArambhaH | shAstrayoninaye dR^iShyaphaleShu prAmANyaM apasmR^itInAmupetya tatreva vishvakAraNatve.apyastu prAmANyamiti prApte "nAvedavid.h' ityAdinA tatra na mAnatvamityuktam.h | atra tu pratyakShaphala eva visaMvAdAt.h aprAmANyamuchyata iti tenAsya agatArthatvamiti dhyeyam.h | phalaM tu atrAdhyAye sarvatra janmAdisUtroktavishvakartR^itvAkShepaH tatsamAdhishcha || 1 || 

|| OM na vilakShaNatvAdasya tathAtvaM cha shabdAt.h OM || 2 || 

|| OM dR^ishyate tu OM || 

atra phalavisaMvAdena apasmR^itInAmaprAmANye tata eva shrutishrautasmR^ityoraprAmANyaM syAditi shaN^kanAdApavAdikI saN^gatiH | shrutiH shrautasmR^itishcha kiM pramANamuta neti sandehaH | "vR^iShyikAmaH kArIryA yajeta' ityAdyuktakArIryAdyanuShThAne vR^iShyayAdyadR^iShyayA phalavisaMvAdena apasmR^itivat.h apauruSheyatve.api apramANameva shrutiH apauruSheyatvameva neti vA atra bhavati | shrautasmR^itishchaiva na mAnamiti pUrvaH pakShaH | siddhAntastu | "vAchA virUpanityayA' ityAdivachanena devAdinaye bhAShyoktayuktyA cha shruterapauruSheyatvena shrautasmR^itestadanusAritvena cha anAshaN^kitadoShatayA sAkShivatpramANatvAt.h | prAmANyasya cha "na chakShurna shrotramityAdinA vedArthasya chakShurAdyayogyatvoktyA saMvAdamanapekShyatayA svata eva j~neyatvAt.h phalavisaMvAdarUpApavAdasya adhikArivisheShANAM phaladarshanenAsiddheH | kvachitphalavisaMvAdanimittasya cha kartrAdivaiguNyanimittatvenopapatteH | apasmR^itInAM taiH saMvAdenaiva tatprAmANyaj~naptyaN^gIkAreNa tadvaiShamyAt.h pramANameva shrutishrautasmR^itaya iti || 2 ||

|| OM abhimAnivyapadeshastu visheShAnugatibhyAm.h OM || 3 || 

|| OM dR^ishyate cha OM || 

pUrvatra visaMvAdAkhyayuktimAtravirodho nirastaH | atra shruteH pratItArthaprachyutikAritvena dR^iDhayuktivirodho nirasyata iti saN^gatiH | "mR^idabravIdApo.abruvan.h tatteja evasau' ityAdi shrutiH pramANamuta neti sandehaH | AdikAlInapR^ithivyAdivaktR^itvAdyabhidhAtrI shrutirna mAnamiti pUrvaH pakShaH | mR^inna vakti jaDatvAnmR^ittvAdvA sammatavaditi yuktiviruddhArthakatvAjjaDasya karmendriyahInasya kartR^itvekShitR^itvAderayogAt.h idAnIntanamR^idAdikAraNatvena anumitasya vA parasiddhamAtrasya vA mR^idAdeH pakShIkAreNa yukteH dharmigrAhakamAnabAdhasyApyabhAvAdeva vedaikadeshasya amAnatvAt.h tatsAmAnyAditareShu tathAtvamiti jaiminIyanyAyena kR^itsnavedasyApi amAnatvamiti | siddhAntastu prAguktadishA nityatvena anAshaN^kitadoShasya vedasya aprAmANyAyogAt.h jaDasya vaktR^itvAdyayogAchcha vedaprAmANyavaktR^itvAdyabhidhAyakatvayordvayoH yAvatAvinAnupapattiH tAvatA kalpyatvAt.h tadubhayAnyathAnupapattyA "pR^ithivyAdyabhimAninyo devatAH prathitaujasaH' (bhaviShyatpurANa) ityAdivachanena mahatAM pratyakSheNa cha abhimAnichetanasya vaktR^itvAdyupayogivigrahAdimatvasya asmAdyanupalabdhibAdhanirAsAya antardhAnashaktimatvasya ityevamAdeH siddhatvAt.h mR^idAdisthamR^ittvAdipravR^ittinimittasya abhimAnyadhInatayA tadadhInatvanyAyena tachChabdAnAM tadabhimAnidevatAsveva mukhyatvAchcha mR^idAdishabditadevavaktR^itvAdyaN^gIkAre yuktivirodhAbhAvAt.h pramANameva vedaH iti || 3 ||

|| OM asaditi chenna pratiShedhamAtratvAt.h OM || 4 || 

|| OM apItau tadvatprasaN^gAdasamaJNjasam.h OM || OM na tu dR^iShyAntabhAvAt.h OM || OM svapakShadoShAchcha OM || OM tarkApratiShThAnAdapyanyathAnumeyamiti chedevamapyanirmokShaprasaN^gaH OM || OM etena shiShyA aparigrahA api vyAkhyAtAH OM || 

atra shrutyasahitayuktyavirodhAya mR^idAdishabdAnAM anyArthatAyAM shrutisahitayuktyavirodhAya "sadeva saumya' (ChAM.6-2-1) iti asadAdishabdAnAM anyArthateti kimu vAchyamiti pUrvasiddhAntanyAyena shaN^kanAtsaN^gatiH | viShNorvishvakartR^itvAvedakaH "yato vA' ityAdi vedaH pramANaM uta neti sandehaH | na pramANamiti pUrvaH pakShaH | layavR^ittivishvaprAgabhAvaH vishvahetuH ananyathAsiddhaniyatapUrvakShaNavR^ittitvAt.h sampratipannavaditi yuktyA "asadevedamagra AsIt.h' ityasachChabditavishvaprAgabhAva hetutvaparashrutisahitayA tasya hetutve siddhe vimatAH bhAvAH pralaye asantaH bhAvatvAt.h kAryavat.h iti laye bhAvamAtrAsiddhau kAryasya sakartR^ikatvaniyamAt.h parisheSheNa asadeva sanmanokurutetyAdi shrutisahitena IshvarAdikalpanAtaH lAghavena upAdAnasyApi prAgabhAvasyaiva kartR^itvAditi | prAgabhAvakartR^itvasAdhakayuktiviruddhatvAt.h | vR^ikSheNa sthIyata ityAdau kartrarthakatR^itIyAyAH achetane.api darshanena abhAvasya kartR^itvasvIkAre anupapatyabhAvAchcha | kiJNcha kUlapatanavat.h akartR^ikameva jagat.h kAryatvAt.h ghaTavat.h jIvakartR^ikaM vA dadhyAdivajjaDakartR^ikaM vA ityAdi yuktibhiH "akasmAddhIdamAvirAsIdityAdishrutisahitAbhirviruddhatvAchcheti | siddhAntastu | viShNoH kartR^itvasya j~nAnachikIrShAdimatvarUpatayA abhimatatvena tR^itIyAyogitvamAtratvAbhAvAt.h | tasya cha svarUpata eva niShedhAtmake ayogAt.h | kAryanAshe kAraNamAtrAvasheShaniyamena pralaye bhAvamAtrAvasheShopapatteH | tanmAvasheShasya cha vimatotpattiH bhAvAdhInA utpattimatvAt.h | vimato vinAshaH sasheShaH nAshatvAt.h sammatavat.h ityAdibhiH laye bhAvasattvAvedakayuktibhirviruddhatavAta | bhAvatvayukteruktadishA satpratipakShitatvena layakAle vyabhichAreNa cha duShyatayA pralaye bhAvAbhAvasheShasya aprAmANikatvAt.h shuShkatarkasyApratiShThatve.api IshakartR^itvAgamasahAyAsmaduktasya prAmANyasambhavAt.h | niShkAraNatvajIvakAraNatvAdeH uktayuktivirodhinaiva nirAsAchcha asadvetyAdishrutInAM cha "etena sarve vyAkhyAtAH' (bra.sU.1-4-29) ityuktanyAyena IshaparatvAt.h pramANameva viShNukartR^itvashrutij~nAnamiti || 4 || N.M-4 
|| OM bhoktrApatteravibhAgashchetsyAllokavat.h OM || 5 || 

pUrvaM brahmaNo.asatvamupetya abhAvasyaiva kartR^itvaM shaN^kitam.h | iha tu uktadishA tatsattvamupetya jIvasyApi kartR^itvamAshaN^kayate iti saN^gatiH | viShNureva kartA ityAdi shrutisamanvayenoktaM vishvakartR^itvaM yuktaM na veti sandehaH | na yuktamiti pUrvaH pakShaH | "pare.avyaye sarva ekIbhavanti' (muM.3-2-7) iti shrutyA muktairaikyAt.h anyasya anyatvAdarshanena prAgaikyasyAvashyakatvena saMsArijIvAbhinnatvAditi shrutisiddhAbhinnatvayuktiviruddhatvAt.h | nacha prAgapyaikye abhUtatadbhAvArthaka "chvi' pratyayAyogaH | prAgbhedasyApyaN^gIkArAt.h tannivR^ittyarthatvena tadupapattiH | evaM cha jIveshayoraikyasya tayoH sarvakartR^itvAlpakartR^itvaviruddhadharmatyAgena tasya jIvasAlakShaNyena vA jIvadharmatyAgena vA tasya Isha sAlakShaNyena vA sambhavena AdyayA viShNau sarvakatarR^itvasyAsambhavAt.h | antye.ativyApteriti | siddhAntastu | ekIbhAvashruteH "niraJNjanaH paramaM sAmyamupaiti divyam.h' (muM.5-3) ityuttaravAkyena "yathodakaM shuddhe shuddhamAsiktaM tAdR^igevetyAdi vAkyAntareNa cha virodhena prAgbhinnasyApi pashchAdatyantAbhedasya kvApyadarshanena cha muktyaikyaparatvena jIvaikyasya vA siddheH yuktaM viShNoH vishvakartR^itvamiti || 5 || 

|| OM tadananyatvamArambhaNashabdAdibhyaH OM || 6 || 

|| OM bhAve chopalabdheH OM || OM sattvAchchAvarasya OM || OM asadvayapadeshAnneti chenna dharmAntareNa vAkyasheShAt.h OM || OM yukteH shabdAntarAchcha OM || OM paTavachcha OM || OM yathA prANAdiH OM || 

pUrvatra Ishasya vishvakartR^itvameva neti shaN^kApAstA | atra tu shrutisiddhaM tadupetya svAdhInasattAdiyuktaM sAdhanApekShaM taditi shaN^kA apAsyata iti saN^gatiH janmAdisUtroktaM viShNossvAtanteNa kartR^itvaM yuktaM na veti sandehaH | na yuktamiti pUrvaH pakShaH | mahadAdisR^iShyiH kartranyasvatantrasAdhanasApekShA sR^iShyitvAt.h paTasR^iShyivat.h ityAdi bahuyuktiviruddhatvAt.h "adbhayaH sambhUtaH pR^ithivyai rasAchcha' (puruSha.sU.) iti shrutau abAdisvatantrasAdhanAntaroktivirodhAchcha | IshvarasR^iShyitvAttadanapekShAyAM IshAdhInasAdhanAntarApekShA na syAditi | siddhAntastu | yuktameva svatantrakartR^itvaM viShNoH "kiMsvidAsIdadhiShThAnaM ArambhaNam.h' (R^i.10-81-2) iti shrutau adhiShThAnAdeH sAdhanasyAkShepAt.h tathA "nAsadAsInno sadAsIt.h' (R^i.10-129-2) ityAdishrutau bhUtAdisAdhanAsattvakathanAt.h 
tayoshcha sAdanasattvAvedakashrutyantaravirodhena cha svarUpeNAkShepAsatavayorayoge tatsvAtantyaniShedhaparatvena tayA shrutyA vimatA sR^iShyiH na kartranyasAdhanApekShA paratantrakartranyatve sati sR^iShyitvAt.h ityAdi vyatirekAnumAnaishcha prAguktaiH viruddhatvAt.h | prANAdInAM IshAnupraviShThatvena asvAtantyavat.h "prakR^itiM puruShaM chaiva pravishya' (kUmar.pu.) iti smR^ityA IshAnupraviShThatvena sAdhanAnAM asvAtantyanishchayena bAdhitatvAt.h | kartranyasvatantrasAdhanasya shrutyAdipramANairanupalambhAt.h "adbhayaH' ityAdeH "dravyaM karma cha kAlashcha' ityAdi shrutyA avarasAdhanatvaparatvena tadvirodhyabhAvAt.h IshvarasyApi lIlayA sR^iShyau sAdhanAntaropAdAnasambhavAchcheti | 

|| OM itaravyapadeshAddhitAkaraNAdidoShaprasaktiH OM || 7 ||

|| OM adhikaM tu bhedanirdeshAt.h OM || OM ashmAdivachcha tadanupapattiH OM || OM upasaMhAradarshanAnneti chetkShIravR^iddhi OM || OM devAdivapi loke OM || OM kR^itsnaprasaktirniravayavatvashabdakopo vA OM || 

atra pUvaroktaM prANAdi jIvAnAmasvAtantyaM ayuktaM jIvAnAM svatantrakartR^itvAnubhAvAt.h ityAkShepAt.h saN^gatiH | janmAdisUtre abhimataM viShNoreva svatantrakartR^itvaM yuktaM na veti sandehaH | pUrvapakShastu | "jIvAdbhavanti bhUtAni' ityAdishrutyA ahamidaM karomItyAdi svatantrakartR^itvAnubhavena cha saMvAdinyA jIvaH kartA chetanatvAt.h siddhAntyabhimateshavat.h iti yuktyA viShNureva svatantraH kartA ityasya viruddhatvAdeva cha ghaTAdau jIvasyaiva kartR^itve siddhe lAghavena mahAdAdAvapi sa eva kartetyasya nyAyyatvAt.h Ishasya cha ayogyatvena kadApyapratyakShatApattyA shravaNAdivaiyarthyena yogyatve vAchye sadA sarvatra sataH iti ihedAnImanupalambhena yogyAnupabdhyA tadabhAvanishchayena tatkatarR^itvakalpanasya gauravaparAhatatvAchcha na yuktaM tatkartR^itvamityekaH | anyastu | mahadAdikartR^itvasya jIve anubhavavirodhAt.h astu tatreshaH kartA na tu ghaTAdAvapi tasya anubhavasiddhajIvamAtrakartR^itve kalpanAlAghavAditi | siddhAntastu | jIvasyaiva svatantrakartR^itve svahitAkaraNasya cha anubhavasiddhasyAyogAt.h | tR^iNoddharaNAdau kR^itsnasAmarthyena ekadeshena vA pravR^ittatve anubhavena "eSha nityo niravayavaH' iti shrutyA cha viruddhatvena pravR^ittyayogAchcha | bAdhakAtsadA sarvatra sthitasyApi Ishasya devAdivat.h pishAchAdivachcha antardhAnashaktyAnupalambhasambhavena "jIvAdbhavanti' ityAdishruteH apUrvatAliN^gena IshaparatvopapatteH | svatantrakartR^itAnubhavasya cha chArvAkasya jaDadehasvAtantyabuddheriva IshAdhIne jIve bhramatvAchchetanatvayukteshcha ashmAdivadasvatantratvAt.h na jIvaH svatantrakarteti satpratipakShatvena aprayojakatayA svAtantAbhAvAchcha na jIvaH | svatantraH pramiteshvaraH ghaTAdau mahadAdau cha svAtantrakartetyaN^gIkAre gauravasya prAmANikatvena adoShatvAchcha dvAvapi pUrvapakShAvayuktAviti viShNoreva kartR^itvaM yuktamiti | phalaM tu pUrvottarapakShayoH lakShaNasya yathAkramaM asambhavAtivyAptI tatsamAdhishcha siddhAnte || 7 ||

|| OM shrutestu shabdamUlatvAt.h OM || 8 ||

|| OM Atmani chaivaM vichitrAshcha hi OM || OM svapakShadoShAchcha OM || OM sarvopetA cha taddarshanAt.h OM || OM vikaraNatvAnneti chettaduktam.h OM || 

atra kR^itsnaprasaktyAdidoShaH jIvavadIshasya kartR^itve.api syAditi shaN^kanAtsaN^gatiH | viShNossarvakartR^itvaM yuktaM na veti sandehaH | pUrvapakShastu | viShNostR^iNAdAnAdalpakArye.api kR^itsnaprasaktyA pravR^ittau aprekShAvatvApAtAt.h | ekadeshena pravR^ittau nehanAnetyAdi niraMshashrutivyAkopAt.h jIvAdIshevisheShAsiddhayA tatraivAyaM doSho neshe ityasya cha kalpakAbhAvAt.h "achakShaH shrautraM tadapANipAdam.h' iti shrutyA shrotrAdikAraNAbhAvAchcha ayuktaM viShNoH kartR^itvamiti | siddhAntastu | "yo.asau viruddhaH aviruddhaH manuramanuH' (paiN^gishrutiH) ityAdi loke viruddhadharmANAM Ishe.aviruddhatavokteH tasya shabdaikagamyatayA shuShkatarkAgocharatvena tadabAdhyatvAt.h "vichitrashaktiH puruShaH purANaH' ityAdishrutyA viShNoryuktiviruddhanirvAhakanityasarvaviShayakaghaTitaghaTakashaktisatvAchcha | jIve cha pUrvoktasya kasyApyabhAvena Ishasya tato visheShAt.h bhAvasya "na tasya kAryaM karaNam.h' ityAdinA prAguktashruteH prAkR^itaparatvAt.h 
j~nAnAnandAdiguNamayapANyAdyavayavayuktadehasattvAchcha yuktaM tatkartR^itvamiti | shAstrayoninaye shuShkatarkasya sAdhakatvaM netyuktam.h | atra bAdhakatvaM neti bhedaH || 8 ||

|| OM na prayojanavattvAt.h OM || 9 || 

|| OM lokavattu lIlAkaivalyam.h OM ||

pUrvaM hetumukhayuktivirodho.apAstaH atra tu phalamukhadR^iDhayuktivirodhaH nirasyata iti saN^gatiH | viShNoH tatprayojanoddeshe.apUrNatApattyA tAdR^ishasya chaitrAderiva sarvakartR^itvAyogAt.h tadanuddeshe cha chetanasya prekShAvataH pravR^itterevAyogAt.h | dayAjanyapUlAbhAvAt.h dayayA pravR^ittirityasyAyogAditi | siddhAntastu | "devasyaiSha svabhAvo.ayam.h' (mAM.u.2-9) iti shrutyA vishvasR^iShyayAdeH IshasvabhAvatvAt.h svAbhAvikasya nimeShAdeH prayojanAnuddeshe.api dasharnA phalAbhAve.api anAyAsAdhyAN^gulyagrAdichalanasyeva Ishasya vishvasR^iShyayAderanAyAsasAdhyatvena upapannatvAchcha | dayAjanyasya svaphalasyAbhAve.api paraprayojanasya sattvAchcha lIlArUpo vishvasR^iShyayAdiH yuktaH iti || 9 || 

|| OM vaiShamyanairghR^iNye na sApekShatvAttathAhi darshayati OM || 10 || 

|| OM na karmAvibhAgAditi chennAnAditvAt.h OM || OM upapadyate chApyupalabhyate cha OM || 

atra pUrvanayoktaparaprayojanarUpaphalaviShaye yuktivirodho nirasyata iti saN^gatiH | viShNossarvakartR^itvaM yuktaM naveti sandehaH | na yuktamiti pUrvaH pakShaH | viShNoH paraprayojanoddeshena pravR^ittAvupetAyAM tattadIyakarmAnapekShatayA teShAMteShAM phaladAne nirnimittaM vibhAgena sukhaduHkhAdi dadataH vaiShamyanairghR^iNyApAtAt.h karmApekShayA phaladAne karmaNAmapi tadadhInatvena nirnimittaM vibhAgena sukR^itaduShkR^ite kArayataH punaH vaiShamyAdyApAtAt.h | viShNvanadhInatve anadhInakarmApekShitatvena svAtantyachyuteti | siddhAntastu | viShNostattadIyakamarApekShayA phaladAne.api karmaNAM pravAhataH anAditvena pUrvapUrvatattadIyakarmApekShayA uttarottarasukR^itAdikarma kArayitvA phalaM dadAtItyaN^gIkAreNa vibhAgena karmAnuShThApanasya nirnimittatvAbhAvAt.h karmaNAmapi "eSha hyeva sAdhukarma kArayati' iti shrutyA svAdhInatvena asvAtantAnApatteshcha | anAdikarmaNAM svAdhInatvena anyathAkaraNashaktasyApi evameva tadapekShayA phaladAne prAptavaiShamyAdeshcha | dharmAdeH phalahetutvAvedaka vedaprAmANyAnApAdakatvena vidhiniShedhAtItasya tasya tadvato jIvasyeva pratyavAyahetutvAchcha anAditattadyogyatAnusAritvasyaivasamashabdArthatayA "samohaM sarvabhUteShu' (bha.gI.9-29) ityuktasarvasamatvarUpasadguNAvirodhitvAchcha | "sakArayetpuNyamathApi pApaM na tAvatA doShivAn.h' (chaturvedashikhA) ityAdishrutau doShatvenoktatvAchcha adoShatvAdyuktaM viShNossarvakartR^itvamiti || 10 || 

|| OM sarvadharmopapatteshcha OM || 11 ||

evaM sraShyR^itvAdyekaikaguNe ekaikadoShAbhAve cha yuktyavirodhaH pUrvanayeShUktaH atra tu upasaMhAratvAt.h sarvatreti saN^gatiH | viShNoruktanirdoShaguNapUrNatvaM yuktaM naveti sandehaH | na yuktamiti pUrvaH pakShaH | viShNuH na nirdoShatvena guNapUrNavAn.h chetanatvAt.h chaitrAdivaditi yuktivirodhAt.h anyathA doShAbhAve guNatvaM cha na syAditi | siddhAntastu | brahma sadAprAptasarvasadguNaM tatprepsutve sati tatra shaktatvAt.h sammatavat.h | brahma sadA tyaktasarvadoShaM tajjihAsutve sati tatra shaktatvAditi yuktyanugR^ihItAyAH "guNAH shrutAH suviruddhAshcha deve' (sauparNa0/jAbAlikhila) ityAdishrutyA nirdoShaguNapUrNatvasya siddheH chetanasya aprayojakatvAt.h yuktaM viShNornirdoShaguNapUrNatvam.h | nacha yuktidvaye visheShaNAsiddhiH | prekShAvattvenaiva tadanumAnAt.h visheShyasya cha "shrutestu' (bra.sU.2-1-28) iti naye siddhatvAditi | phalaM tu samanvayAdhyAyoktArthasya AkShepastatsamAdhishcha || 11 || 

|| iti shrImadrAghavendrayatikR^itAyAM nyAyamuktAvalyAM dvitIyAdhyAyasya prathamaH pAdaH || 

|| atha dvitIyaH pAdaH ||

itareShAM chAnupalabdheriti (bra.sU.2-1-2) smR^itinaye guNasUtroktahetuvistR^itirUpatvAt.h tadanantaraM samayavirodhaH atrochyate iti vA prAguktadishA vA pUrvapAdenAsya saN^gatiH | "akShapAdakaNAdau cha' ityAdi smR^ityA samayAnAM dvaividhyAt.h hetumatvena haitukAnAM prabalatvAt.h Adau nirasyate | 

|| OM rachanAnupapatteshcha nAnumAnam.h OM || 1 ||

|| OM pravR^itteshcha OM || OM payombuvachchettatrApi OM || OM vyatirekAnavasthiteshchAnapekShatvAt.h OM || 

janmAdisUtroktaM viShNossarvakartR^itvaM yuktaM na veti sandehaH | na yuktamiti pUrvaH pakShaH | mahadAdikAryaM svatantrakAraNajanyaM sajAtIyakAraNajanyaM vA kAryatvAt.h ghaTavadityAdyanumAnaiH siddhaM vishvahetuH pradhAnaM svatantrapravR^ittirUpakartR^itvavat.h vastutvAt.h ambvAdivat.h iti svataH pariNAmavat.h dravyatvAtkShIravaditi vA.ananyApekShatayA pradhAnasya kartR^itvaM sAdhayatA nirIshvarasAN^khayanayena viruddhatvAditi | siddhAntastu | AdyAnumAnasya siddhasAdhanatAparAhatatvAt.h antyayoshcha mahadAdikaM na svatantrapravR^ittimat.h achetanatvAt.h chetanasR^iShyaM vA kAyartvAt.h ghaTavadityAdinA satpratipakShatvAt.h | "etasyaivAkSharasya prashAsane gArgi prAchyo.anyA nadyaH syandante' (bR^i.5-8-9) "etena ha vAva payomaNDaM bhavati' iti "na R^ite tvatkriyate' (R^i.10-112-9) ityAdishrutibhiH ambvAdAvapi chetanapravR^ittidR^iShyayA sAdhyavaikalyAchcha duShyatvena kevalAchetanakartR^itvasyAprAmANikatvAt.h pramANaviruddhatvAchcha | tatpratipAdakasamayasya duShyatayA tadvirodhasyAkiJNchitkaratvAt.h shrutisamanvayenoktaM viShNovirshvakartR^itvaM yuktamiti | phalaM tu atra sarvatra janmAdisUtroktakartR^itvAkShepasamAdhI || 1 || 

|| OM anyatrAbhAvAchcha na tR^iNAdivat.h OM || 2 || 

anIshvarasAN^khayamatasya vaidikavAdaM prati atyantavirodhitvAt.h Adau tannirasya atra IshaguNakapradhAnakartR^itvaparasAN^khayamataM nirasyata iti saN^gatiH | viShNoH svAtanteNa kartR^itvaM yuktaM na veti sandehaH | na yuktamiti pUrvaH pakShaH | kevalAchetanapradhAnasya pariNAmAdyayoge.api guNabhUteshAnugR^ihItasya parjanyAnugR^ihItapR^ithivyAdestR^iNAdyAtmaneva mahadAtmanA pariNAmopapatteH prAguktashrutInAM guNabhUteshaparatvena tadavirodhAchcheti evaMrUpasAN^khayamatavirodhAditi | siddhAntastu | "yachcha kiJNchijjagatsarvam.h' "mahAnA.u.) ityAdishrutau sarvavastUnAM sattAdipradAnAya sarvagatvokteH IshapreraNAM vinA kasyApi vastunaH sattvasyaivAbhAvAt.h | "sa eva bhUyo nijavIryachoditAm.h' (bhAga.1-10-23) ityAdismR^itau prakR^ityAdikAraNasattAderapi IshAyattatvokteH IshaH parjanyavannAnugrAhakamAtraM kAryakAraNAkhyasarvavastusattvAdipradatvAt.h ya evaM sa evaM yathA sammatavat.h iti tasya svAtantyasiddheshcha sAN^khayamatasya durmatatvena tadvirodhasyAkiJNchitkaraNatvAt.h yuktaM tasyaiva svAtanteNa jagatkartR^itvamiti | 

|| OM abhyupagame.apyarthAbhAvAt.h OM || 3 || 

atra prAk.h shrutyanumAnAbhyAM kevalasya IshaguNakasya vA jaDasya kartR^itvanirAso yuktaH | tayoH amAnatvAddehasyaiva kartR^itvopapatterIsho na kartetyAkShepAtsaN^gatiH | viShNorjagatkartR^itvaM yuktaM na veti sandehaH | na yuktamiti pUrvaH pakShaH | vinApIshaM pUrvapUrvasmAduttarotpAdasambhavAt.h kvachitsvabhAvAdeva madirotpattivat.h kAryotpatyupapatteH | pratyakShetaraprAmANyAbhAvena prAguktashrutyanumAnavirodhAbhAvAt.h dharmAdharmAdyadR^iShyavastunaH anabhyupagamena shrutyAdyaprAmANye dharmAdyabhAvaH syAt.h ityasyeShyatvAt.h 
kutaH IshaH kutastarAM tatkartR^itvaM kutastamAJNcha svAtantyamiti chArvAkamatavirodhAditi | siddhAntastu | akShAnyAprAmANyenAdR^iShyavastvabhAve chArvAkashAstrasya adR^iShyaviShayasya adR^iShyasya chAprApteH dR^iShyasya cha "aprApte shAstramarthavat.h' iti nyAyena viShayatvAyogAt.h dharmAdyabhAvasya cha akShAyogyatvAt.h dharmAdikaM nAsti pratyakSheNAnupalambhAt.h ityanumAnasya tvayA prAmANyAnabhyupagamAchcha | dharmAdharmAdyabhAvabodhanApAyAbhAvena tasyApi viShayatvAyogAt.h dharmasvargApavargAdeH prayojanasyAbhAvAt.h | dR^iShyasya dhanAdeH vArtAdyupAyAntarasAdhyatvAddharmAdyabhAvaj~nAne paradhanavanitAdyarthaM parasparahiMsAdinA apakArasyaiva prAptyA dharmAdyabhAvabodhanadvArA lokopakAraH phalamityasyApyabhAvAt.h viShayaprayojanayorabhAvena tanmatasya duShyatvAt.h tayorabhAve.api shAstratvamastvityasya cha vyAhatatvena tadIyadumartasya akiJNchitkaratvAt.h yuktaM viShNoH kartR^itvamiti || 3 || 

|| OM puruShAshmavaditi chettathApi OM || 4 ||

|| OM aN^gitvAnupapatteH OM || 

atra yaduktaM prAgviShayAdishUnyatayA durmatasya virodhakatvAdIshaH karteti tanna | viShayAdimatpuruShopasarjana sAN^khayamatavirodhAdityAkShepAtsaN^gatiH | viShNorvishvakartR^itvaM yuktaM na veti sandehaH | na yuktamiti pUrvaH pakShaH | kevala jaDasya svataH pravR^ittimatvarUpakartR^itvasyAnupapattAvapi loke jIvasambandhena dehasyaiva ashmAnayanAdau pravR^ittidarshanena vimAtA pravR^ittiH jIvopasarjanA chetananirvR^ittA pravR^ittitvAt.h ashmAnayanapravR^ittivadityanumAnena jIvaguNakapradhAnasya kartR^itvasvIkAre bAdhakAbhAvAditi puruShopasarjanapradhAnakatarR^isAN^khayamatavirodhAditi | siddhAntastu | "na R^ite tvatkriyate kiJNchanAre' ityAdi prAguktashrutyA sharIrapravR^itterapi IshAdhInatvasya siddhayA jIvasya guNitve dehasya aN^gatve cha vyavahArasya laukikaparIkShakasiddhasyAyogena cha jIvaguNakapradhAnakartR^itvasya aprAmANikatvAt.h tAdR^ishArthAvedakasyApi durmatatayA uktArthAvirodhakatvAt.h yuktaM viShNoH kartR^itvamiti || 4 ||

|| OM anyathAnumitau cha j~nashaktiviyogAt.h OM || 5 ||

|| OM vipratiShedhAchchAsamaJNjasam.h OM || 

atra jIvasyaivAN^gitvopagamena aN^gatvAnupapattiH doSho neti shaN^kanAtsaN^gatiH | viShNoH kartR^itvaM yuktaM na veti sandehaH | na yuktamiti pUrvaH pakShaH | prAguktadishA ashmAnayanAdau dehopasarjanajIvakartR^itvadR^iShyayA taddR^iShyAntena vimatA pradhAnapravR^ittiH achetanopasarjanajIvAdhInA pravR^ittitvAt.h ashmAnayanAdipravR^ittivat.h ityanumAnena puruShapradhAnasyaiva pradhAnasya svataHpravR^ittau Ishena kR^ityAbhAvAt.h dUre kartR^itvam.h | prAguktashruteshcha yuktivirodhena avaj~nAnAditi puruShapradhAnakasAN^khayamatavirodhAditi | siddhAntastu | evaM pUrvamatAdanyathAnumAne.api jIvasya dehaM vinApi pravR^ittau shaktatve dehavaiyarthyAdashaktatve dehasambandhArthapravR^ittAvapi kevalasya shaktyabhAvena aN^gitvAnupapatteH | prakR^itisambandhasya tatra shaktatvoktau prakR^itisambandhapravR^ittAvapi evamevamityanavasthAnAt.h | anAditvena tatparihAre muktapravR^itteH sarvathAyogena svatantreNeshenaiva dehasambandhe ghaTanIye ashmAnayanAdipravR^ittAvapi tatheti dR^iShyAntasya sAdhyahInatvena anumAnasya duShyatayA uktArthasya sAdhakAbhAvena aprAmANikatvAt.h svatantreshAN^gIkAreNa cha sarvasAmaJNjasyAt.h yuktaM viShNoH kartR^itvamiti | itaretyatra shrutiyuktiprAptasya atra tu samayaprAptasya jIvakartR^itvasya nirAsa iti bhedaH || 5 ||

|| OM mahaddIrghavadvA hrasvaparimaNDalAbhyAm.h OM || 6 ||

|| OM ubhayathApi na karmAtastadabhAvaH OM || OM samavAyAbhyupagamAchcha sAmyAdanavasthiteH OM || OM nityameva cha bhAvAt.h OM || OM rUpAdimatvAchcha viparyayodarshanAt.h OM || OM ubhayathA cha doShAt.h OM || OM aparigrahAchchAtyantamanapekShA OM || 

atra nirIshvarapakShokto doSho neshavAdinAM mata iti pUrvavaiShamyena shaN^kanAtsaN^gatiH | atra prAguktaM viShNoranantaguNatvaM yuktaM na veti sandehaH | na yuktamiti prAptam.h | IshvarAtmanoH dravyatvena saN^khayAparimANapR^ithaktvasaMyogavibhAgAkhyAnAM paJNchAnAM sAmAnyaguNAnAM kartR^itvopayogitayA j~nAnechChAprayatnAnAM trayANAM visheShaguNAnAM Avashyakatvena aShyaguNAtiriktaguNe mAnAbhAvena jIvAtmavachchaturdashaguNavatvasyApyabhAvena anantaguNatvaM dUratopAstamiti vaisheShikAdimatavirodhAditi | siddhAntastu | vaisheShikANAM ayuktabhAShitvena aprAmANikaprakriyAbodhakasya tanmatasyoktArthavirodhitvAt.h yuktamanantaguNatvamiti | tathAhi | yaduktaM tyaNukAdiparimANaM chaturaNukAdiparimANAsamayavAyikAraNaM paramANudvayaNukaparimANe na bhavataH kintu tadgatadvitvatritvasaN^khayaiveti | tadayuktam.h | tyaNukAdigatasyeva paramANvAdigatasyApi parimANasya tathAtvopapatteH | tyaNukagatasya hrasvatvena paramANugatasya cha aNutvena vaijAtye.api saN^khayAyA iva prachayasyaiva hetutvopapatteH | aNumahaddIrghahrasvaM chetyevaM parimANau avAntarajAtau mAnAbhAvena sarvasyApi vastunaH ApekShikANutvamahatvayoH puruShavisheShaM prati pratyakShatvApratyakShatvayoshcha yuktatayA atiprasaN^gAbhAvAchcha | evaM vivakShitatantusaMyogabhinnapaTApratItyA taM prati tantusaMyogasyAhetutvena asamavAyikAraNaprakriyA na yuktA | tatha nimittakAraNatvenAN^gIkR^iteshAchChAyAH nityatve pralaye tasyAM satyAmapi paramANucheShyAbhAvena vyabhichArAdanyadApi tadabhAvApattyA tyaNukAdikAryAbhAvaH syAt.h | anityatve tadutpattau tadichChAntarApekShAyAM aprAmANikavyaktiparamparayA anavasthApAtAt.h | anapekShAyAM tatreva anyatrApi tasyAhetutvaM na syAditi tadupetaM nimittakAraNamapyayuktam.h | tathA guNaguNyAdeH bhinnatvamupetya vishiShyapratyayAdyarthasamavAyAntarAN^gIkAre tatrApyevamityanavasthApattyA samavAyasyAyogena yatsamavetaM kAryamutpadyate tatsamavAyikAraNamiti lakShaNayuktaM samavAyikAraNamapi ayuktamiti vishvasR^iShyirayuktA | tathA layo.api tanmate na yuktaH | samavAyikAraNaparamANUnAM nimittabhUteshAchChAdeshcha nityatve sadA kAyarotpattireva avashyaM bhAvitatvAt.h | kiMcha paramANavo.anityAH rUpAdimatvAdghaTavaditi anumAnaviruddhatvena paramANunityatvasyApi tanmate.ayogAchcha | anyathA paTAderapi nityatvApatteH | bhautikatvena hetuvisheShaNena siddhAnte.avyabhichArAt.h | anvIkShakIM tarkavidyAmanurakto nirarthikAm.h iti bhArate (shAntiparva.180-47) sR^igAlarUpendreNa tarkavidyAnurAgasya sR^igAlajanmahetutvoktyA ninditatvAchcheti tanmatasya duShyatvaM dhyeyam.h | phale tu pUrvAdhyAyoktapUrNaguNatvAkShepasamAdhAne || 6 ||

|| OM samudAya ubhayahetuke.api tadaprAptiH OM || 7 ||

|| OM itaretarapratyayatvAditi chenna utpattimAtranimittatvAt.h OM || OM uttarotpAde pUrvanirodhAt.h OM || OM asati pratij~noparodho yaugapadyaganyathA OM || OM pratisaN^khayA.apratisaN^khayAnirodhAprAptiravichChedAt.h OM || OM ubhayathA cha doShAt.h OM || OM AkAshe chAvisheShAt.h OM || OM anusmR^iteshcha OM || 

evaM paramANvArambhavAdanirAsenopasthitatatpuJNjavAdo.atra nirasyate iti saN^gatiH | viShNovirshvakartR^itvaM yuktaM na veti sandehaH | na yuktamiti prAptam.h | rUpavij~nAnavedanAsaMj~nAsaMskArarUpeNAvasthitasya paramAtharsataH asheShajagataH paramANuhetukatatsamudAyamAtratvAt.h tAvatA ghaTAdibuddhayupapattau paramANupariNAmasya tadArabdhasyAvayavino.abhyupagamasya vyarthatvAt.h sattvasya chArthakriyAkAritvarUpatvena sato vastunaH sthAyitve tena svasajAtIyaghaTAdikAyarAntarajananAt.h tAbhyAM tathA ityekakShaNa evAnantakAryApAtena arthakriyAkAritvarUpasattvAnyathAnupapattyA vA yatsattatkShaNikaM yathA dIpAdi santashchAmIbhAvAH ityanumAnena vA kShaNikatvAt.h tasyoktakAryajAtasya kAlakarmanimittenaiva janmasambhave IshvareNa kR^ityAbhAvAt.h AgamaprAmANyAnabhyupagamena mAnAbhAvAchchetyevaM rUpeNa vaibhAShikasautrAntikayormatena viruddhatvAditi | siddhAntastu | tayoranupapannabhAShitA tanmatasya duShyatvena tadvirodhasyAhetukasyAkiJNchitkaratvAt.h yuktaM viShNoH kartR^itvamiti | tathAhi | aNuhetukaH aNusamudAya eva ghaTAdiH natvanyA kAchidasatIti yattAvadayuktam.h | ekANuhetukasya ekasmAtsamudAya ityasya vyAhaterayogAt.h anekANuhetuka iti pakShe.api militAnekANuhetukaH saH ityuktau tu melane samudAyaH samudAye sati melanamityanyonyAshrayAt.h | viralAnekahetukaH sa ityuktau tu teShAM sadA sadbhAvena samudAyasyApi sadA sattvApattyA tadvinAsharUpalayAN^gIkAravirodhAt.h | atha manyase viralANusthAnekatvasaN^khayAyAH samudAyashabdAtharopagamAt.h tasyAH sadAtanatve.api apekShAbuddhivyAN^ghayatvena tatpratItivyavahArayoH 
idaM chedaM chetyapekShAbuddhayadhInatvAt.h tasyAH sAmIpyahetutvena laye.aNUnAM sAmIpyAbhAvena abhAvAt.h tannimittatadvittivyavahArAbhAvena layopapattiriti | tanna | viShayAtmanoH kShaNikatvena paramANudarshanApekShAbuddhisamudAyavittivyavahArANAM ekaviShayatvaikAdhikaraNatvayorayogena kadApi samudAye vittivyavahArayorasambhavApAtAt.h | tvanmate aNUnAM sadR^ishakAryajananasvabhAvatvAN^gIkAreNa viralebhyo militANUtpatterayogAchcha | kShaNikatvapakShe asatipratij~neti pratisaN^khayeti sUtrAbhyAM uktadi pratikShaNotpattivinAshayorayogena kShaNikatvasyApyayuktatvAchcha | prAguktArthApatteshcha ubhayathA cheti sUtroktadishA duShyatvAt.h anumAnasya cha AkAshe chetyanenoktadi prakaraNasamatvAt.h tadevedamiti pratyabhij~nAbAdhitatvAchcha kShaNikatvasyAprAmANikatvAchcheti || 7 || 

|| OM nAsato.adR^iSh ्.htavAt.h OM || 8 ||

|| OM udAsInAnAmapi chaivaM siddhiH OM || OM nAbhAva upalabdheH OM || OM vaidharmyAchcha na sva nAdivat.h OM || 

kShaNikaparamANupuJNjamate uktadoSho nAsmAkamiti pUrvAkShepeNa pravR^itteH saN^gatiH | viShNoruktaM vishvakartR^itvaM yuktaM na veti sandehaH | na yuktamiti prAptam.h | pAramArthikAt.h deshakAlaparichChedashUnyatvAdeva saMvR^itisambandhena vishvotpattyupapattau Ishena kR^ityAbhAvAt.h | shrutyAderamAnatvena tasyAH aprAmANikatvAchchetyevaM rUpeNa shUnyavAdimatena virodhAt.h iti | siddhAntastu sattvAdisarvadharmashUnyasya sattvAyogenAsattvAdasataH kAraNatvasyAprAmANikatvAt.h | khapupAdInAmapi saurabhyakAryahetutApattyA atiprasaN^gaduShyatvAchcha shUnyameva jagadAkAreNa bhavati na vastuto jagadastItyasyApi sadityabAdhitapratyakShAdibAdhenAyogAchcha | tanmatasya duShyatayA tadvirodhAbhAvAt.h yuktaM viShNorvishvakartR^itvamiti | etena mAyimatavirodho.api nirasto dhyeyaH || 8 ||

|| OM na bhAvo.anupalabdheH OM || 9 ||

|| OM kShaNikatvAchcha OM || OM sarvathAnupapatteshcha OM || 

atrApi vij~nAnasya satyatvena shUnyavAdAdyuktadoSho nAsmAkamiti pUrvAkShepAtsaN^gatiH | viShNoruktaM vishvakartR^itvaM yuktaM na veti sandehaH | na yuktamiti prAptam.h | nityaniraJNjanAt.h sadrUpAdvij~nAnatattvAdeva paramArthataH tadananyajagadudayasambhavAt.h neshena kR^ityamityevaMrUpeNa vij~nAnavAdimatena virodhAditi | siddhAntastu | vij~nAnatattvavyatirekeNa jagadeva nAstItyasya sattvagrAhipratyakShabAdhitatvAt.h | tAdAtmyasya chAprAmANikatvAt.h | sahopalambhaniyamAdabhedo nIlataddhiyorityanumAnasya cha abAdhitabhedapratItiviruddhatvAt.h vij~nAnasya AshutaravinAshitvAt.h etAdR^ishajagattAdAtmyAyogAchcha tanmatasyAyuktatayA tadvirodhAbhAvAdyuktaM viShNorvishvakartR^itvam.h || 9 ||

|| OM naikasminnasambhavAt.h OM || 10 ||

|| OM eva chAtmAkAtsnaryam.h OM || OM na cha paryAyAdapyavirodho vikArAdibhyaH OM || OM atyAvasthiteshchobhayanityatvAdavisheShAt.h OM || 

atra shUnyavAdAdyuktasattvAsattvayoraN^gIkAreNa naikaikapakShoktadoSho.asmAkamityAkShepAtsaN^gatiH| viShNoruktavishvakartR^itvaM yuktaM naveti sandehaH | na yuktamiti prAptam.h | kAyaparimANAtmanaH dR^iShyAdR^iShyasAdhanaishcha sattvaM asattvaM sadasattvaM sadasadvilakShaNatvaM sattve sati sadvilakShaNatvaM asattve sati asadvilakShaNatvaM sadasatve sati sadasadvilakShaNatvaM ityaniyatasaptabhaN^gayAtmakasya jagato janmAdisambhavAt.h Ishena kR^ityaM netyevaMrUpeNa jainamatena virodhAditi | siddhAntastu | vyavasthitasadasattvabhAvAbhAvatvAdiprakAradvayAnyaprakArasyAprAmANikatvena asambhAvitatvAt.h ekaikapakShoktadoShaparijihIrShayA 
saptabhaN^gayaN^gIkAre sarvapakShoktadoShAnivAraNAchcha | mashakamAtaN^gAdisUkShmasthUladehaprAptyA Atmanastatra kAtsnaryAtirekayoH prApteH | paryAyeNa tattatkAyaparimANoktau cha vikAritvenAnityatAprApteH | AtmanaH kAyaparimANattvaprakriyayAH aprAmANikatvAchcha tanmatasya duShyatvAdyuktaM viShNorvishvakartR^itvamiti || 10 ||

|| OM patyurasAmaJNjasyAt.h OM || 11 || 

|| OM sambandhAnupapatteshcha OM || OM adhiShThAnAnupapatteshcha OM || OM karaNavachchenna bhogAdibhyaH OM || OM antavatvamasarvaj~natA vA OM || 

atra vishvasyaikaprakArorarIkAreNa saptabhaN^gIpakShoktadoSho nAsmAkamityAkShepAtsaN^gatiH | viShNoruktaM vishvakartR^itvaM yuktaM na veti sandehaH | na yuktamiti prAptam.h | shrutismR^itibhiH sArvaj~nAdiguNakaH pashupatireva mAyAmupAdAnIkR^itya hariharahiraNyagarbhAdijagannirmAtA ityavagamAt.h ityevamAdirUpeNa shaivAdimatena virodhAditi | siddhAntastu | yaM kAmaye taM tamugra kR^iNomItyAdi bhAShyoktashrutyAdibhiH shivasya pAratantAdyavagamAt.h shivasyAsharIratayA pralaye bhUtAnAM vilInatvena sR^iShyikAle pR^ithivyAdyadhiShThAnAbhAvena kartR^itvAyogena kArakajAtasyaiva sAkShAtprayatnAdhiShTheyatayA dehAdivinAshitvasya duHkhAdibhogasya chApatteshcha | viShNoshcha shrutinayoktadishA nityasarvaviShayavichitrashaktyupetatvena j~nAnAnandAdimayadehatvena cha sarvashrutInAM viShNau samanvayasyoktatayA shivakartR^itve mAnAbhAvAchcha tanmatasya duShyatvAdyuktaM viShNoH kartR^itvamiti | etena tulyanyAyatayA shakteyasauraskAndagANApatyamatAnyapi pratyuktAni || 11 ||

|| OM utpattyasambhavAt.h || 12 ||

|| OM na cha kataruH karaNam.h OM || OM vij~nAnAdibhAve vA tadapratiShedhaH OM || OM vipratiShedhAchcha OM || 

prAN^.hnirAkR^itamapi shaktimataM visheShadoSheNa atra punarnirasyata iti saN^gatiH | viShNoruktaM vishvakartR^itvaM yuktaM na veti sandehaH | na yuktamiti prAptam.h | shrutyAdau sArvaj~naguNashAlinyAH shaktereva vishvakartR^itvashravaNAt.h ityevaMrUpashaktimatena virodhAditi | siddhAntastu | puruShAnanugR^ihItastrImAtrAdapatyotpatterayogena kevalAyAH shakteH brahmAdivishvahetutvAyogAt.h shivAnugR^ihItA sA jagajjanayitrIti madhyamavAmamate.api tasyotpattyupayogij~nAnAdisAdhanAbhAvena anugrAhakatvAyogAt.h j~nAnAdikaM tasyopeyata iti aNuvAmamatasyApi tAdR^ishashivenaiva vishvotpattau shaktyupagamasya vaiyarthyena matatrayasyApi shrutyAdinA vipratiShiddhatvAchcha ayuktatvAdyuktaM viShNoH kartR^itvamiti || 12 ||

|| iti shrIrAghavendrayatikR^itAyAM nyAyamuktAvalyAM dvitIyAdhyAyasya dvitIyaH pAdaH || N.M-5
|| atha tR^itIyaH pAdaH || 

|| OM na viyadashruteH OM || 1 || 

|| OM asti tu OM || OM gauNyasambhavAt.h OM || OM shabdAchcha OM || OM syAchchaikasya brahmashabdavat.h OM || OM pratij~nAhAniravyatirekAchChabdebhyaH OM || OM yAvadvikArantu vibhAgo lokavat.h OM || 

adhibhUtAdhidaivaparamAtmajIvavichAreShu Adau sUchIkaTAhanyAyena adhibhUtAdhidaivavichAraH kriyate | atra viyatpadena bhUtAkAshatadabhimAninau chochyante | AkAshaH utpattimAnnaveti sandehaH | notpattimAniti prAptam.h | viyadanutpattyanubhavena viyat.h anutpattimat.h vibhutvAtsammatavaditi yuktyA chAnugR^ihItayA bahutvena cha prabalayA "anAdirvAyamAkAshaH' ityAdyanAditvashrutyA 
tatsiddheH | etadvirodhAyAH "AkAshassambhUtaH' iti tadutpattishruteramAnatvena anutpattishruteH bhAktatvavarNanasyApyayogAt.h | "na jAyate mriyate' ityAdau anutpattivAchishabdasya mukhyArthatvAdR^iShyayA kAraNena vinA dvairUpyAyogena ihApi mukhyArthasya nyAyyatvAditi | siddhAntastu | viyadutpattimat.h "AtmanaH AkAshassambhUtaH' (tai.2-1) ityAdyutpattishruterbAhulyAt.h | nacha shrutyantaravirodhaH | viyachChabditAnAM bhUtAkAshatadabhimAninAM parAdhInavisheShaNAvAptirUpotpattisambhavena tadutpattishrutInAM tatsarvaviShayatayA bahuviShayatvena viyadutpattimat.h alpashaktitvAt.h ghaTavadityanumAnasadhrIchInatvena prAbalyAt.h | tadanyathAnupapattyA anAditvashruteH bAhulye.api bhUte kathamapyayogena alpaviShayatayA daurbalyena bhAktatvasya nyAyyatvAt.h "prANaH shraddhA AkAshaH iti bhAgasho hyutpadyante' iti (bhAllaveya)shrutisiddhatvAchcha ekasyAnutpattichChabdasya viriJNchabrahmaNoH brahmashabdatasyeva "sa idaM sarvamasR^ijata' iti pratij~nAvirodhena cha "AtmA vA idameka eva agra AsIt.h' ityAdiprAguktotpattishrutibAhulyavirodhena kAraNena AkAshabrahmaNoH mukhyAmukhyatvasya yuktatvAt.h iti | evaM prakR^itijIvachaitanyakAlavedamahadahaMmanobuddhayAdInAmapi parAdhInavishevAptirUpA janiruktA dhyeyA | phale tu kR^itsnajagatkartR^itvAkShepasamAdhI || 1 || 

|| OM etena mAtarishvA vyAkhyAtaH OM || 2 ||

atrAkAshAdvAyurityAdi shrautakramAdvA pUrvoktanyAyAtideshAdvA saN^gatiH | vAyushabdena bhUtamukhyAmukhyAbhimAninAM grahaNe.api mukhya eva vivAdahetusattvAt.h tanmAtra evAtra vichAraH | vAyuratra prakaraNe.abhimataparAdhInavisheShAvAptirUpotpattimAnnaveti sandehaH | notpattimAniti prAptam.h | "tejo.abannAnyAkAsha iti tAnyanityAni vAyurvAva nityaShaH' iti shruteH | nachAkAshAnutpattishruterivAsyAH api gauNArthatvAt.h na punashchodyAvakAshaH | AkAshavadvAyorapi janmavatve tejo.abannAkAshAnAmanutpattipUrvakaM vAyonirtyatvokterayogAt.h | na chAkAshAdipadaiH bhUtAnAmanutpattipUrvakaM vAyornityatvokterayogAt.h | nachAkAshAdipadaiH bhUtAnAmevokteH tato mukhyavAyoH svarUpanityatvAt.h vishiShya nityatvoktiriti vAchyam.h | bhUtamAtragrahaNe hetorabhAvAt.h | "tejo.abannAnyAkAsha iti tAnyachetanAni vAyurvAva chetanaH' iti shrutau vishiShya chetanatvoktyA sarvajIvasAdhAraNasvarUpanityatvAyogAchcha | "kuvidaN^ga' (R^i.7-91-1) iti mantroktasarvadevopAsyatvAchcha | "nodayo na nimlochaH' iti shrutyA vAyorudayAstamayashUnyatvAchcha | vAyurna janimAn.h paramanityatvAt.h paramachetanatvAdIshavadityAdi yukteshcha | evaM nityatvavyApyAnekahetumato.api janimatve anubhavavirodhAditi | siddhAntastu | vAyurdehasambandhAkhyaparAdhInavisheShAvAptirUpajanimAn.h prANAdvAyurityAdyutpattishruteH | alpashaktitvayukteshcha | tAdR^ishajanyabhAvashravaNAchcha | IshavadasyApi tAdR^ishajanimatvAbhAve tayorviruddhasvAtantApAtAchcha | na choktashrutyAdivirodhaH | svarUpAtiriktaj~nAne nityatvAbhiprAyeNa tasya sarvasyopapatteriti | phale tu prAgvat.h || 2 || 

|| OM asambhavastu sato.anupapatteH OM || 

atrAsambhavajanmano nabhaHprabhR^iterjaniriva IshasyApi janirastviti shaN^kanAtsaN^gatiH | sarvakatarR^itvenokto viShNuH kiM janimAnnaveti sandehaH | janimAneveti prAptam.h | "asataH sadajAyate' (R^i.10-72-2) iti sachChabditeshasya janmashruteH | nacha "na jAyate mriyate' (kA.1-2-18) ityAdyanAditvashrutivirodha iti | asyAH svarUpAnAditvaparatvena janishruteshcha parAdhInavisheShAvAptiparatvena vyavasthopapatteH | anyathA prAguktachitprakR^ityAdAvapi samAnatvAt.h dehAnAditvAvisheShAditi | siddhAntastu | dehAnAditvAdinA chitprakR^itisamasyApi Ishasya svatantratvAdasataH kAraNatvAnupapatteshcha sadajAyateti shruteH "brahma vA asat.h sadvAva prANaH' iti shrutyA vAyorIshajanyatvaparatvAt.h na parAdhInavisheShAvAptirUpotpattimAn.h viShNuriti | phale tu kR^itsnajagatkartR^itvAkShepasamAdhI || 3 || 

|| OM tejo.atastathAhyAha OM || 4 || 

evamIshAnIshayorajanmajanmasiddhau kAraNatvena chetyuktanyAyena tejaHprabhR^iterIshajanyatve cha siddhe anyatrAnyasmAdapi janmAsya 
netyuchyata iti saN^gatiH | tejodevatA bhUtaM chakiM IshAdiva vAyudevatAto jAyate uteshAdeveti sandehaH | vAyoragniriti shrutervAyoreveti prAptam.h | sA vAyordvAramAtrapareti vAchyam.h | tena vinApi sraShyuM shaktau Ishasya dvAravaiyarthyAt.h | ashaktau tu svAtanteNa vAyujatvasyApi prApteH | tattejo.asR^ijateti shruteH IshavAyUbhayajatve.api upapatteH IshamAtraparatve choktashrutivirodhenAprAmANyAditi | siddhAntastu | IshAdeva svAtanteNa janimattejaH tattejo.asR^ijateti shruteH | anyadanapekShya sraShyuM shaktasyApi Ishasya lIlayA vAyushabditabhUtataddevatAdvArA tejobhUtataddevatAsR^iShyayupapattyA vAyoragniriti shruteH dvaramAtraparatve bAdhakAbhAvena tadvirodhAbhAvAchcheti | kAraNatvanaye vAyushabdasyeshe mukhyatvena tejobhUtataddevatayostajjatvasiddhAvapi tadvadvAyutaddevatAto.api tayorjanmeti shaN^kA nirasyata iti bhedaH | tadananyanaye sAdhanAntarasyAsvAtantyaM yuktiprAptaM nirastam.h | iha tu shrutiprAptamiti dhyeyam.h | phale tu prAgvat.h || 4 ||

|| OM ApaH OM || 5 ||

atra tejaso.anantaraprAptAyAM janakavisheShashchintyata iti saN^gatiH | abdevatAbhUtaM cha kiM tejobhUtataddevatAto.api IshAdivatsvAtanteNotpadyate atheshAdeveti saN^gatiH | agnerApa iti shruteH tejobhUtataddevatAto.apIti prAptam.h | nacha "brahmaivedamagra AsIttadapo.asR^ijata' iti shrutivirodhaH | svedasya dharmajatavadR^iShyayA ApastejojanyAH aptvAt.h svedAdivaditi yuktyA tejasa eva "taddhayApo.ajAyanta' iti shrutyA cha sadhrIchInatvena balavatyA prAchInashrutyA bAdhitatvena asyAH amAnatvAditi | siddhAntastu | tadapo.asR^ijateti shruteH tejobhUtataddevatAnAmapIshAdeva janma | agnerApaH shrutistu "sa idaM sarvamasR^ijata' "kartA sarvasya vai viShNuH' ityAdishrutismR^itigatasarvashabdamukhyArthatvAt.h anyasya svataH shaktyabhAvAchcha prAguktadishA tatra sthitatvAttenAbAdikaM janayatIti dvAramAtrapareti || 5 || 

|| OM pR^ithivyadhikArarUpashabdAntarAdibhyaH OM || 6 || 

evamuktanyAyenApi dvAratve siddhe kutradvArateti visheSho.atra chintyata iti saN^gatiH | ApaH kiM IshasyAnnasR^iShyau dvAramuta pR^ithivI sR^iShyAviti sandehaH | "ApaH aikShanta' "tA annamasR^ijanta' (ChAM.6-2-4) "adbhayaH pR^ithivI' (tai.2-1) iti shrutidvayasya parasparaviruddhArthasya niravakAshatayA nirNayAyAgenAmAnatayA na kasyApi dvAramiti prAptam.h | annashruteH "adbhayo vA annamutpadyate' "tA annamasR^ijanta' (ChAM.6-2-4) ityAdibahuvAkyAnAM prasiddhArthaparatvarUpaguNalAbhena "yatra kva cha varShati tadeve bhUyiShThamanna bhavati (ChAM.6-2-4) iti varShajatvarUpaliN^gadvArAnurodhena prasiddhAnnaparatayA pR^ithivIparatvAyogAt.h | oShadhIbhyonnamiti shrutivirodhApattyA pR^ithupadenAnyasya grahaNAyogAchcha | uktashrutivirodhAdeva apAmubhayatra dvAratvamityasyAyogAt.h | bahukalpanApattyA cha annasyobhAbhyAM janmetyasyApyayogAt.h mukhyArthatyAgApAtena adbhayaH paramparayA annajanmetyasyApyayogAchcha amAnaM shrutidvayamiti | siddhAntastu | apauruSheyatvena nirdoShatayA shrutyoraprAmANyAyogena avashyamarthAntarasya vAchyatvAt.h | tA annamasR^ijanteti shruteH pUrvatra "tattejo.asR^ijata' iti "tadapo.asR^ijata' ityuttaratra cha "tAsAM trivR^itaM trivR^itam.h' iti shravaNena asya bhUtaprakaraNatvAt.h | "yatkR^iShNaM tadannasyeti kR^iShNarUpashravaNAt.h | tasya cha "kR^iShNaiva pR^ithivI svataH' iti (vyomasaMhitA) smR^ityA pR^ithivIliN^gAt.h | liN^gaprakaraNAbhyAM "Apashcha pR^ithivI chAnnam.h' (ai.2-3-1) iti shrautaprayogeNa cha annashabdasya pR^ithivIparatvAt.h | "yatra kva cha varShati' (ChAM.8-2-4) ityAdivAkyadvayasthAnnashabdasya pR^ithivIvAchakasyApyanyathAnupapattyA lakShaNayA "tejoshitam.h' (ChAM.8-5-3) ityAdau taijasaparatvavat.h pArthivaparatvopapattyA liN^gavirodhAbhAvAt.h | apAM pR^ithivIjanmanyeva dvAratvamiti | phale tu vastvantaradvArA sAkShAtsarvakAraNatvasyAkShepasamAdhI || 6 || 

|| OM tadabhidhyAnAdeva tu talliN^gAtsaH OM || 7 || 

evamadhibhUtAdhidaivajanmashrutyavirodhamuktvA tallayashrutyavirodhamatra vaktIti saN^gatiH | prastutaviyadAdyadhibhUtAdhidaivAni janimatvena lIyanta iti siddhau tallayakartA kiM rudro viShNurveti sandehaH | rudra eveti prAptaM saMhartR^itvenaitasyaiva suprasiddheH | "rudro mA 
vishAntakaH' (mahAnA.u) iti shrutau antakapadena tasya saMhartR^itvokteshcha | "yatprayantyabhisaMvishanti' (tai.3-1) "yamapyeti bhuvanaM sAmparAye' ityAdiviShNusaMhatarR^itvashrutistu viShNuH na mArakaH janakatvAt.h rakShakatvAt.h pitrAdivadityAdiyuktisahAyarudrasaMhartR^itvashrutivirodhAt.h aprAmANyAt.h | ata eva rudrasaMhAradvAratvamapi ayuktamiti | siddhAntastu | viShNureva sarvalayakartA "tasyAbhidhyAnAt.h' (shve.1-10) iti shrutAvanAdino viShNvadhInatvoktyA sAdivishvalayaH tadadhIna iti kaimutyasiddhatvAt.h | "yamapyeti bhuvanaM sAmparAye sa no hariH' "ya idaM sarvaM vilApayati' "sraShyApAtA cha saMhartA sa eko hariH' ityAdi shrutismR^itiShu viShNusaMhartR^itvasya spaShyaM pratIteshcha | rudrasaMhartR^itvashrutiH "nimittamAtramIshasya' (bhAga.10-79-1) ityAdismR^ityA katipayasaMhAre rudrasya dvAratvaparA | yuktistu pitrAderamArakatvasya mamatAdoShaprayuktatayA pitR^itvAdiprayuktatvAbhAvena nirdoShalokavilakShaNe harau tadanApAdikaivetyaprayojiketi | phalaM tu janmAdisUtroktasaMhartR^itvAkShepasamAdhI || 7 ||

|| OM viparyayeNa tu kramo.atra upapadyate cha OM || 8 ||

sarvasyeshe layasiddhau kena krameNetyatra chintanAtsaN^gatiH | prakR^itAdhibhUtAni kiM janmakramAnurodhena lIyante vyutkrameNa veti sandehaH | janmakramAnusAreNaiveti pUrvaH pakShaH | "kramAdutpadyate kramAdvilIyate' "kramerotpattirvilayashcha' "krameNaivAsyotpattilayau' ityAdikramalayashrutibAhulyAt.h | vyutkramAdvilayashcheti shrutistu loke prAyeNotpattikrameNa layadarshanayuktyanugR^ihItena cha prabalayA kramalayashrutyA bAdhitatvAditi | siddhAntastu | vyutkrameNaiva lIyante "vyutkramAdvilayashcha' (bhAllaveya) iti niravakAshalayashruteH | kramalayashrutInAM tu "dvividhaH krama uddiShyo vyutkramo.anukramastathA | sR^iShyAvanyo laye chAnyaH' ityAdi shrutyA vyutkramasyApi kramatvena sAvakAshatvena loke pUrvotpannAnAM pUrvanAshasya asAmarthyanimittatvAdiha cha "pUrve pUrve yato viShNorityAdi(vAmana)smR^ityA pUrvotpannAnAM sAmarthyAdhikyena pashchAdapi layopapattyA prAguktayukteraprayojakatvAt.h vyutkramashrutyabAdhAditi | phalaM tu layashrutyA virodhenAnyatarAprAmANye anyatrApyAnAshvAsApAtena viShNossaMhartR^itvAdyasiddheH tadAkShepasamAdhI || 8 || 

|| OM antarA vij~nAnamanasI krameNa talliN^gAditi chennAvisheShAt.h OM || 9 || 

|| OM charAcharavyapAshrayastu syAttadvayapadesho bhAktastadbhAvabhAvitvAt.h OM ||

pUrvoktavyutkrameNa laya ityasya kvachidapavAdashaN^kAnirAsAtsaN^gatiH | prastutAdhibhUtAni sarvANi vyutkrameNa lIyante kiM kAnichit.h krameNeti sandehaH | pUvarpakShastu | "manasashcha vij~nAnam.h' iti kramAdutpannatvena shrutamanovij~nAnatattvayoH "yachChedvAN^manasI prAj~nastadyachChet.h j~nAna Atmani' (kA.u.3-13) iti krameNaiva layashruteH manovij~nAnatattve vinA anyAni vyutkrameNa lIyante iti na cha manasashcha vij~nAnamityatra manovij~nAnashabdau na tattvaparau kintu antaHkaraNAvabodhaparAviti yuktam.h | tayoshshabdayormanovij~nAnatattvayoreva mukhyatvena nirnimivaM mukhyArthatyAgAyogAt.h | vyutkramAdvilayashcheti sarvasya vyutkramalayashrutistu loke keShAJNchitkramAt.h keShAJNchidvayutkramAt.h layadarshanena lokAnusAritvayuktyupetayA manovij~nAnayoH kramalayashrutyA bAdhiteti | siddhAntastu | manastattvAntarindriyayoH vij~nAnatattvAvabodhayoH krameNa manovij~nAnashabdayoH prayogadR^iShyayA tattvamAtravAchitvAbhAvenendriyAdAvapi mukhyatvAt.h | manasashcha vij~nAnamityatra "vij~nAnatattvaM mahataH samutpannaM chaturmukhAd.h' iti smR^itivirodhAt.h | tattvaviShayatvAyogena antarindriyatajjanyAvabodhaparatayA manovij~nAnatattvayoH yathotpattilaya ityatra visheShapramANAbhAvAt.h "sarvaM vaitatkramAdutpadyate vyutkramAdvilIyate' iti sarvavyutkramalayashruteshcha sarvANi vyutkrameNaiva lIyanta iti | phale tu shrutyorvirodhenAprAmANye tatsamanvayena prAguktasraShyR^itvasaMhartR^itvAkShepasamAdhI || 9 || 

|| OM nAtmA.ashruteH nityatvAchcha tAbhyaH OM || 10 ||

evaM brahmAnyasya sarvasya vyutkrameNa laye shrutyokte tarhi brahmaNo.api so.astviti shaN^kanAtsaN^gatiH | sarvotpattilayakartR^itvena 
prakR^ito viShNuH dehanAshAkhyalayavAnnaveti sandehaH | "sa idaM sarvaM vilApyAntastamasi lIyate' iti so.api lIyata iti prAptam.h | nityonityAnAmiti shrutistu viShNurlayavAn.h chetanatvAt.h jIvavaditi yuktyupetapUrvashrutyA bAdhitA | nacha layashrutiH apihitatvaparA kalpakAbhAvAt.h | "asambhavastu' (bra.sU.2-2-9) ityatra Ishasya svAtanteNa hetunA anutpattyuktAvapi lIlayA dehopAdAnayogopapatteriti | siddhAntastu | viShNuH na dehanAshAkhyalayavAn.h mAnAbhAvAt.h | manasi lIyate iti shrutestu "tuchChenAbhvapihitaM yadAsId.h' (R^i.10-120-3) iti shrutau pUrvatra nAsadAsIditi sarvasya layamuktvA tama AsIditi prakR^iteH sthitimuktvA brahmaNastvapihitatvasya punaH prAdurbhAvasya choktyA "tamasi nilInaH prakR^itiM puruShaM kAlaM chAnupashyati nainaM pashyati kashchana' iti paiN^gishrutyantareNa cha apihitatvArthatvAt.h anyathA "nityo nityAnAm.h' "sa nityo nirguNaH vibhuH' ityAdibahunityatvashrutivirodhAt.h | yukteshcha shrutivirodhenAmAnatvAt.h | phale tu brahmaNo laye sR^iShyayAdyayogena tadAkShepasamAdhI || 10 ||

|| OM j~no.ata eva OM || 11 || 

|| OM yukteshcha OM || 

evaM sUchIkaTAhanyAyena alpamadhibhUtAdivichAraM kR^itvA idAnIM ApAdasamApti bahuH jIvavichAraH kriyata iti saN^gatiH | jIvaH kimutpattimAn.h uta neti sandehaH | notpattimAniti prAptam.h | nityo nityAnAmiti ShaShThayantanityapadena jIvAnAM nityatvokteH "sarva ete chidAtmano vyuchcharanti' iti tadutpattishrutestu jIvasvarUpotpattikAraNAnupalabdhyA kAraNashUnyatvAditi yuktyupetayA jIvanityatvashrutyA bAdhAt.h | nacha svarUpotpattikAraNashUnyAnAmapi viyadAdInAM parAdhInavisheShAvAptirUpajanivat.h jIvasyApi sA siddheti vAchyam.h | janmashruteH tAdR^ishotpattiparatve anutpattishruterapi brahmaNIva jIvaviyadAdAvapi tadabhAvaparatvopapatteH anekArthatvasyAnyAyyatvAt.h | evaM cha tadvirodhatAdavasthyamiti prAguktasyaivAtrAkShepAditi | siddhAntastu | "te vA ete chidAtmano.avinaShyAH paraMjyotirnivishantyavinaShyA evotpadyante' (kAShAyaNashrutiH) ityavinAshenaiva jIvasya svarUpeNAnutpattAvapi tadupAdhyutpattyA parAdhInavisheShAvAptirUpotpattiparatayA tadutpattyanutpattishrutyoH upAdhisvarUpaparatayA viShayatvenAvirodhAt.h | brahmaNi parAdhInavisheShAvAptirUpotpattishruterabhAvena tatrAnutpattishrutestadabhAvaparatve.api jIvAdau tachChatisattvena tadanutpattishrutestabhAvaparatvAyogena anekArthatvasya nyAyyatvAchcha dehasambandhAkhyatAdR^ishotpattimAn.h jIva iti | phale tu sarvasraShyR^itvAkShepasamAdhI || 11 || 

|| OM utkrAntigatyAgatInAm.h OM || 12 || 

|| OM svAtmanA chottarayoH OM || OM nANuratachChateriti chennetarAdhikArAt.h OM || OM svashabdotmAnAbhyAM cha OM || OM avirodhashchandanavat.h OM || OM avasthitivaisheShyAditi chennAbhyupagamAddhR^idi hi OM || OM guNAdvA lokavat.h OM || 

jIve dharmiNi utpatyanutpattI chintite | atra taddharme parimANe.aNutvamahatve chintyete iti saN^gatiH | prakR^ito jIvaH kiM vyApto.aNurveti sandehaH | vyApta iti prAptam.h | "vyAptyA hyAtmanashchetanA nirguNAshcha' (kAShAyaNashrutiH) iti bahuvachanAntAtmavyAptatvashruteH bahutvaM bhinnAshritamityutsarganyAyApavAdakasya "R^itaM pibantau' ityAdAvivehAbhAvena jIvaparatvAt.h | "aNurhyeSha AtmA' iti jIvANutvashrutestu aNutve sarvadehasambandhasparshAdij~nAnAyogena taddehaparimANatvena sparshAdiparij~nAnamityasya cha "naikasminnasambhavAt.h' (bra.sU.2-2-33) iti nayoktadoShaduShyatayA ayogena sarvadehasambandhasparshAdij~nAnarUpayuktyupetatvena prabalashrutaviruddhAyAH aprAmANyopapatteH | nachAMshavyAptyA sparshAdij~nAnaM yuktamiti yuktiraprayojiketi vAchyam.h | aMshAnAM chetanatvena yugapadanekeShAM aikamatyAyogena viruddhakriyasya dehasyonmathanaprasaN^gAt.h | akriyatvasya vApatteH | svarUpavyAptereva vyAptitvAditi | siddhAntastu | "so.asmAchCharIrAdutkramya amuM lokamadhigachChatyamuShmAdimaM lokamAgachChati' iti shrutotkrAntigatimatvAt.h patatrivadaNurjIvaH | tAsAM vyAptergaganAdAvadR^iShyayAM 
tAbhirvyAptatvAyogena anityatvAdyApattyA nirastamadhyamaparimANe aNutvasyaiva siddheH | "aNurhyeSha AtmA' (gaupavana) iti shruteshcha | "vyAptAhyAtmAnaH' (kAShAyaNa) iti shrutestu sa AtmedaM sR^ijatIti viShNuprakaraNena eSho hyAtmA.adhyudgato mAnashakteriti vAkyasheShe shrutAtmashrutyunmAnatvaliN^gAbhyAM guhAnayanyAyena bahuvachanasya nyAyyatvAdviShNuparA | dehaikadeshasthachandanabindoH svAMshaiH sarvadehavyAptivajjIvasyApi hR^idi hyeSha Atmeti shrutyA hR^iddeshe samyak.h sthitasya svarUpAMshaiH sarvadehavyAptyA sparshAdij~nAnasambhavena yukitaraprayojiketi | phale tu shrutisamanvayAkShepasamAdhI || 12 || 

|| OM vyatireko gandhavattathA cha darshayati OM || 13 || 

atra yadi jIve.aNuH, tarhi yogino bahurUpatvAyoga iti pUrvAkShepasaN^gatiH | jIvaH kiM ekarUpo.athavAnekarUpa iti sandehaH | ekarUpa iti prAptam.h | sa ekadhA na saptadhA iti shruteH | vibhAvAtmani yogaprabhAvAddehabAhulyena bahurUpasambhave.api aNau tadayogAditi yukteshcha | aNorapi aMshairbahurUpamityasyApi "sa nityo niravayavaH' (gaupavana) iti niravayavatvashrutivyAkopenAyogAt.h | yogino.aghaTitaghaTakashaktyA abdhipAnamiva bAhurUpyaM syAditi tu IshvarasAmyApattenAyuktam.h | sa paJNchadhA sa saptadheti bAhurUpyashrutistu sayuktikaikarUpyashrutibAdhiteti | siddhAntastu | aNobhirnnAMshahInasyApi jIvasya yogArAdhitAchintyashaktikeshvaraprasAdAyattasAmarthyAdgandhavadaMshavibhAgena bAhurUpyasyopapatteH bahurUpo jIvaH | aikarUpyashrutistu svarUpaikyaparA | niravayavatvashrutirapi bhinnAMsharAhityapareti | phale tu prAgvat.h || 13 ||

|| OM pR^ithagupadeshAt.h OM || 14 ||

|| OM tadguNasAratvAttu tadvayapadeH prAj~navat.h OM || 

jIveshayoraikyAnna jIvashakterIshAyattatvamiti shaN^kanAtsaN^gatiH | jIvaH kiM Ishena bhinno.abhinno veti sandehaH | abhinna iti prAptaM tattvamasItyAdau padadvayalakShaNayA jIvaparaikyashruteH | asyAshcha ekamevAdvitIyamityupakramAt.h tattvamasItyupasaMhArAt.h | tattvamasi tattvamasIti navakR^itvo.abhyAsAt.h | aikasyasya mAnAntarAprAptyA apUrvatvAt.h | tasya tAvadeva chiramiti phalavattvAt.h | yenAshrutaM shrutaM bhavatItyarthavAdAt.h mR^iNmayAdidR^iShyAntenopapAdanAchcha | Sha ्.hivadhatAtparyaliN^gopetatvena bAhulyAt.h | dvAsuparNetyAdi shrutirapramANam.h | anyathaikyashruternirviShayatvApAta iti | siddhAntastu | "bhinno.achintyaH paramojIvasaN^ghAtpUrNaH paraH jIvasaN^gho hyapUNarH' (kaushika) iti bhedashrutiH kadApyaikAdhikaraNyA yogyadhamarkatvarUpaviruddhadharmAdhikaraNatvAdiyuktyupetatvena "shAstragamyapareshAnAdbhedaH svAtmana Iyate | anubhUtivirodhena kathamekatvamuchyate' ityanuvyAkhyAnoktadishA upajIvyatvena prAbalyAt.h | tadvirodhenAnubhavavirodhena cha pAdadvayalakShaNataH tatpadamAtragauNArthasya jyAyastvena cha tattvamasItyAdeH tadIyaj~nAnAnandAdisadR^ishaguNatayA tatsadR^ishastvamasItyarthakatvopapatteH aikyaparatvAyogAt.h | upakramAdeH mAnAntarAviruddha eva tAtparyagamakatvAt.h | anyatra anyathA vyAkhyAtatvAchcha bhinna eva IshAjjIva iti || 14 || 

|| OM yAvadAtmabhAvitvAchcha na doShastaddarshanAt.h OM || 15 ||

"bandhAnmokShaM tata evAbhivAJNChed.h' iti pUrvoktAnAdibandhAnantaramokShAkShepeNa shaN^kanAtsaN^gatiH | jIvaH kiM nityo.anityo veti sandehaH | anitya iti prAptam.h | brahman.h layamabhyupaitIti shruteH | j~nota evetyatropAdherjanmoktyA pratibimbasya janmAvashyaM bhAvAt.h | janimatashcha vinAshitvaniyamAditi yukteshcha | nacha dehAkhyepAdherjanimatve.api anya eva jIvopAdhiranAdinitya ityatra kalpakamastIti | jIvasyAnAdikarmasambandhAnantyaprAptyuktyA jIvAnAditvaparA "so.anAdinA puNyena' ityAdi shrutiH sa yuktikAnityatvashrutivirodhAdamAnamiti | siddhAntastu | "nityaH paro nityo jIvaH sukhaduHkhetvanitye' ityAdi shrutismR^ityanyathAnupapattyA.anAdinityopAdheravashyaM kalpyatvAjjIvopAdhirdvidhA prokta ityAdivachanAchcha svarUpopAdheranAdinityatayA sarvagatabimbeshopAdhisannidherapi tathAtvenAdinityo jIvaH | layashrutistu bAhyopAdhipareti || 15 ||

|| OM puMstvAdivattvasya sato.abhivyaktiyogAt.h OM || 16 || 

|| OM nityopalabdhyanupalabdhiprasaN^go.anyataraniyamo vAnyathA OM || 

pUrvatra pR^ithagadhikaraNAdyasUtre bandhAnmokShaM tata evAbhivAJNChediti upadesha upapAditaH | atra tu tadIyadvitIyasUtroktaM tadguNasAratvamupapAdyata iti saN^gatiH | jIvo j~nAnAnandAdirUpo na veti sandehaH | na j~nAnAnandAdirUpa iti prAptam.h | "sa duHkhAdvimukta AnandI bhavati' ityAdi shruteH | idAnIM j~nAnAnandAdirUpatAnupalabdheshcha | ahamiti jIve bhAsamAne.api tatsvarUpasyAnandAdeH pratibandhAdanupalabdhirityasyAyogena j~nAnAbhAvAdanyasya bhAvarUpaj~nAnasya pratibandhakasyAbhAvAchcha | dehAdestu sukAdyanubhavarUpabhogAyatanatvena tatpratibandhakatvAyogAchcha | AnandAdirUpatve mokShAya prayatnavaiyarthyAchcha | "vij~nAnamAtmA' (Sha.u.4-11) "sa AnandaH' ityAdishrutistvanupalabdhiyuktyupetAnandAdishrutyA bAdhitA na mAnamiti | siddhAntastu | "nityAnando nityaj~nAno nityabalaH paramAtmA' "nityAnandaj~nAnabalA devAH' ityAdi shrutismR^itibhiH jIvasya j~nAnAdirUpatokteH | bAlye.anabhivyaktapuMstvAdeH pashchAdvayaktyA AnandIbhavatItyAdi bhedavyapadeshasya shrutyAdiShu siddhatvAt.h sukhAdyAtmakasya AvaraNAnaN^gIkAre nityaM tadupalambhApAtena avashyAbhyupeyAvaraNavisheShashaktyA anupalabdheshchopapattyA samyagvyaktyarthaM prayatnasambhavAchcha j~nAnAdirUpo.ayaM jIvaH iti shrutau "evaM surAH' ityadhyAhArAdiShyasiddhiH || 16 || 

|| OM kartA shAstrArthavattvAt.h OM || 17 || 

|| OM vihAropadeshAt.h OM || OM upAdAnAt.h OM || OM vyapadeshAchcha kriyAyAM na chennirdeshaviparyayaH OM || OM upalabdhivadaniyamaH OM || OM shaktiviparyayAt.h OM || OM samAdhyabhAvAchcha OM || OM yathA cha takShobhayathA OM || 

astvAnandAdInAM satAmabhivyaktiH na tu kartR^itvasya tasya kadApyabhAvAditi shaN^kanAtsaN^gatiH | jIvaH kiM kartA na veti sandehaH | na karteti prAptam.h | nAnyaH karteti shruteH | sarvashisyaiva kartR^itvAN^gIkAre lAghavAchcha | itaravyapadeshAdityAdau hitAkaraNAdItyuktyA jIvakartR^itvasya niShedhAchcha | nacha shrutisUtrayoH svatantrakartR^itvaniShedhe.api paratantraM tadastviti vAchyam.h | pAratantyasya kartR^itvashakteH svAdhInatve.api takShNaH prAsAdakArayitR^ipumadhInatvavat.h vetanadAnAdinA IshAdhInarUpatve AtmAnamantaroyamayatIti shrutivirodhAt.h dAruyoShAvadIshAdhInacheShyakatve kartR^itvasyAkartR^itva eva paryavasAnAt.h tadvadeva vidhiniShedhAyogyaH syAt.h | evaM sayuktikAkartR^itvashrutivirodhAt.h "yatkarma kurute tadabhisampadyate' iti jIvakartR^itvashrutiramAnamiti jaDeshamuktAnAmapravR^ittasya vidhiniShedhAkhyashAstrasya arthavattvAnyathAnupapattirUpayuktyA mokShAdyarthasAdhanAnuShThAnadarshanAt.h pratyakSheNa "AtmAnameva lokamupAsIta' ityAdAvupAsanAdikriyAyAM jIvasya kartR^itvashravaNena cha kartR^itvasiddheH apUrNashaktitvApUrNakAmatvahetubhyAM "kartR^itvaM kAraNatvaM cha' iti shrutyA cha tasya pAratantyasiddhayA dAruyoShAvadIshAdhInacheShyakatvarUpaparatantrakartR^itvAN^gIkAreNa prAguktashrutismR^itivirodhAbhAvAt.h anvayavyatirekAbhyAM parAdhInakartR^itvashaktikatvasyaiva vidhiniShedhayogyatve tantratvakalpanena vidhiniShedhashAstravaiyarthyAt.h kartA jIva iti || 17 ||  N.M-6 
|| OM aMsho nAnAvyapadeshAdanyathA chApi dAshakitavAditvamadhIyata eke OM || 18 ||

|| OM mantravarNAt.h OM || OM api smaryate OM || OM prakAshAdivannaivaM paraH OM || OM smaranti cha OM || OM anuj~nAparihArau dehasambandhAjjyotirAdivat.h OM || OM asantateshchAvyatikaraH OM || OM AbhAsa eva cha OM || 

parAttu tachChateriti pUrvoktayorjIveshayoH upajIvyopajIvakatvarUpasambandhaH atra prasAdhyata iti saN^gatiH | jIvaH kiM IshasyAMshatvenAnaMshatvena vA nirNetuM shakyo na veti sandehaH | na shakya iti prAptam.h | tathAhi | na tAvadaMshatvanirNayaH shakyaH | 
"aMshA eva hIme jIvAH' (gaupavana) iti aMshatvaM shruteH | aMshA eva hItyukteH na vrIhiyavavadvikalpe.api visheShapramANAbhAvAt.h na ShoDashigrahaNAgrahaNavat.h deshakAlAdibhedena cha vyavasthitavikalpo.api | ato na mAnaM shrutidvayamiti | siddhAntastu | jIvaH putrAdiH pitrAderiveshapoShyatvAdinA tadgarbhavAsitvena tadantarbhUtatvAttadupajIvyatvena tatsambandhirUpatayA vA tato nyUnatve sati kiJNchittatsadR^ishatayA tadaMsha eva | "aMsho hyeSha parasya' iti prakR^itya "nAnA hyenaM vyapadishanti piteti putreti bhrAtA' iti nAnAprakAreNa sambandhoktyA tathA "anyaH paro.anyo jIvaH' iti "brahma dAshA brahmakitavA' iti cha shrutidvaye bhedAbhedoktyanyathAnupapattyA dvirUpAMshatvasiddheH | "pAdo.asya vishvAbhUtAni' iti mantravarNAt.h "mamaivAMsho jIvaloke' iti smaraNAchchAnaMshashruteH svarUpAThashaniShedhaparatvopapatteH | tejobhimAnyaMshayoHkAlAgnikhadyotAbhimAninoriva "ete svAMshakalAH puMsaH' ityAdi bhAShyoktasmR^ityAdisiddhAsvarUpasvarUpAMshatvAbhyAM yathA sUryAMshayoH prabhAbhimAnyapabhraShyAbhimAninoriva svAyattapravR^ittirAhityatadvattAbhyAM pUrNashaktitvatadabhAvAbhyAM IshApratibimbatvatatpratibimbatvAbhyAM cha matsyAdIshAvatArajIvayoH IshAMshatvAvisheShe.api sAmyAnApatteH shrutidvayAvirodhAnmAnameveti || 17 ||

|| OM adR^iShyAniyamAt.h OM || 19 ||

|| OM abhindhyAdiShvapi chaivam.h OM || OM prAdeshAditi chennAntarbhAvAt.h OM || 

avatAreNa jIvasyAsAmye pUrvahetUkR^itapratibimbatvAkShepeNa shaN^kanAtsaN^gatiH | jIvaH kiM Ishapratibimbo na veti sandehaH | neti prAptam.h | "na sambandho nApekShyaH jIvaH parasya' iti bimbapratibimbabhAvarUpasambandhaniShedhashruteH surAsuranaratiryagAdivaichityopetatvAt.h ghaTAdivat.h | jIvA naikapratibimbA iti yukteshcha | rUpaM rUpaM pratirUpo babhUveti shrutistu sayuktikapUrvashrutivirodhAdamAnamiti | siddhAntastu | bimbasyaikarUpatve.api jIvasyAnAdisvarUpopAdhi avidyAkarmAdivaichityeNa pratibimbavaichityopapatteH | rUpaM rUpamiti shruteH pratibimbo jIvaH | na sambandha iti shrutiH bhinnopAdhyAyattatvarUpapratibimbatvaniShedhapareti | atra pratinayaM samanvayAkShepasamAdhI phale vaktavye | 

|| iti shrImadrAghavendrayatikR^itAyAM nyAyamuktAvalyAM dvitIyAdhyAyasya tR^itIyaH pAdaH || 

|| atha chaturthaH pAdaH || 

|| OM tathA prANAH OM || 1 ||

|| OM gauNyasambhavAt.h OM || OM pratij~nAnurodhAchcha OM || 

atra pUrveNa saN^gatiH prAgevoktA | atra prANA kimutpattimanto na veti sandehe neti prAptam.h | "prANA evedamagra AsuH' ityanAditvashruteH | nacha sa idaM sarvamasR^ijata (tai.2-6) iti shrutivirodhaH | sAmAnyavyavadhAnAbhAvarUpa spaShyArthatayA.anavakAshayA prAchInavisheShashrutyA sAmAnyashruterbAdhAt.h | nacha "etasmAjjAyate prANo manassarvendriyANi cha' (muM. 2-1-3) itivisheShashrutivirodhaH | "nopAdAnaM hIndriyANAm.h' iti smR^ityuktanirupAdAnatvayuktyA shruterbAdhAdamAnamiti | siddhAntastu | "sa prANamasR^ijata' "sa prANAn.h' "etasmAjjAyate prANaH' ityAdi visheShashrutyA "sa idaM sarvam.h' iti sAmAnyashrutisadhrIchInayA tathAlpashaktitvAdiviyannayoktayuktyA cha prANAnAM janmasiddheH | "nityAnyetAni saukShmeNa' (bhaviShyatparva) iti smR^ityA sUkShmarUpaNAnAditvanirUpAdAnavatve.api sR^iShyikAle bhUtAdyavayavopachayasattvena sAvakAshAnAditvashrutiyuktibAdhAbhAvAt.h prANA utpattimanta iti | atrApi pratinayaM prAgvadeva pUrvottarapakShaphale || 1 || 

|| OM tatprAk.h shruteshcha OM || 2 || 

atra prakR^itaprANAntargatamanojanmasamarthanAtsaN^gatiH | manaH kiM janimannaveti sandehe neti prAptam.h | "nityaM mano.anAditvAt.h na hmamanAH pumAn.h tiShThatyanityAnyanyAni' (gaupavana) iti shruteH | asyAshchendriyAntarANAmanityatvamuktvA manaso vishiShyanityatvoktyA visheShashrutitvenaitadvirodhAt.h | manojanmashrautibalena prAgivopapatterayuktatvAt.h | manasaH sAditve tanmUlasaMsArasyApi sAditvApatteshcha janmashrutiramAnamiti | siddhAntastu | manassarvendriyANi cheti indriyebhyaH pR^ithak.h manaso janmoktyA visheShashrutyA manojanmasiddheH | alpopachayakANAditi (vAyuprokta)smR^ityA indriyopachayAdasyAnAditvAvighAtenAlpopachayahetunA nityaM mana ityAdishrutyupapatteH | bandhasAditvApattyabhAvAchcha utpattimadeva manaH iti || 2 || 

|| OM tatpUrvakatvAdvAchaH OM || 3 ||

atra prANAntargatamanojanmAkShipya samarthanAtsaN^gatiH | vAgindriyamutpattimannaveti sandehe neti prAptam.h | "vAgvAva nityA nahyeShotpadyate.asyAM hi shrutiravatiShThate' (pauShyAyaNa) iti shruteH sadA vedochchAraNasAmarthyarUpashrutyAshrayatvarUpavAkyasheShoktayukteshcha | etachChativirodhena cha sUkShmarUpopachitarUpapare janmAjanmashrutIti nirastam.h | nityaM vedochchAraNashaktasyopachayavaiyarthyAt.h shrutyAshrayatvoktyaiva vAk.hshabdaH shrutiparaH nendriyapara iti pratyuktam.h | atassarvendriyANi cheti vAgjanmashrutiramAnamiti | siddhAntastu | "mana eva pUrvarUpaM vAguttararUpam.h' (ai.A.3-1-1) iti shrutau vAchaH manaHkAraNakatvashravaNAt.h | vAk.hshabdasya cha vAchA vyAharatIti pUrvavAkyabalena "manaso vAva vAgutpadyate vAcho vyAharaNam.h' iti shrutyantare choktavAkyabalena indriyaparatvAt.h | "vAgindriyasya nityatvaM shrutisannidhiyogyatA' (vAyuprokta) iti smR^ityA nityavedasannidhimAtrAbhiprAyeNa upachAreNa nityatvashrutyupapatteH | taduchchAraNashaktaye chopachayasArthakyAt.h | janmashrutyotpattimadeva vAgindriyamiti || 3 || 

|| OM saptagatervisheShitatvAchcha OM || 4 || 

|| OM hastAdayastu sthito.ato naivam.h OM || 

prANAnAM dharmitAmAshritya janishchintitA | saN^khayArUpadharmAshrayAt.h janishchintyata iti saN^gatiH | prANAssapta uta dvAdashetyanirNaya uta dvAdashetinirNaya iti sandehe anirNaya iti prAptam.h | "saptaprANA prabhavanti' iti "dvAdasha vA ete prANAH dvAdashamAsAH dvAdashAdityAH' iti viruddhasaN^khayavagamakashrutidvayAt.h | nacha prANAnAM dvAdashatve.api paJNchAshannyAyena saptatvashrutirghaTata iti vAchyam.h | avachChedakAbhAve saptatvAdyukterayogAt.h | etaissaha paJNchAnAmapAThe hetvabhAvena tadabhAvapratIteshcha | "saptaiva mArutA bAhye prANAssapta tathAtmani' (skAnda) iti smR^ityuktyA abhimAninAM saptatvena tadabhimatAnAmapi tathAtvaM abhimAni abhimanyamAnayoH samasaN^khayAkatvaniyamAditi yuktyA saptatvashruteH prAbalyAt.h | dvAdashatvashruterapi dvAdashamAsA ityAdivAkyasheShoktaprAguktayuktyupetatvena prAbalyAt.h vAkyasheShoditAnAM dvAdashAdityAdidevAtakatvena indriyANAmapi tA eva devatA iti bhAvenaiva dvAdashAdityAdidevatAkatvena indriyANAmapi tA eva devatA iti bhAvenaiva dvAdashamAsA ityAdyukteriti | siddhAntastu | prANAnAM dvAdashatve.api "guhAshayAM nihitAH saptasamA' (mu.2-1-8) iti vAkyasheShoktaj~nAnendriyatvAvachChedakavivakShayA shrotrachakShustvagrasanaghrANamanobuddhInAM saptatvoktyupapatteH vAk.hpANipAdapAyUpasthAnAM karmendriyatvarUpavailakShaNyena saptatvashrutau saptabhissahapAThAbhAvopapattyA tanmAtreNa itareShAmabhAvashaN^kAyogena dvAdashatvashrutyA dvAdasheti nirNaya eveti || 4 || 

|| OM aNavashcha OM || 5 ||

pUrvatra prANAnAM saN^khayA vichAritA | atra tatpramANaM chintyata iti saN^gatiH | prANAH kiM aNavaH uta vyAptA iti sandehe vyAptA iti prAptam.h | "divIva chakShurAtatam.h' (R^i.1-22-20) iti vyAptatvashruteH | vyAptatve dR^iShyAntatvena chakShurvyAptatvoktyA 
dUrashravaNadarshanasmaraNAdiyuktyA chAsyAH prAbalyAchcha sudR^iDhasyaiva dR^iShyAntIkaraNAchcha | "aNubhiH pashyati' ityaNutvashrutistu (kauNDinya) prabalavyAptatvashrutibAdhAdamAnamiti | siddhAntastu | "tadyathA hyaNunashchakShasaH prakAsho vyAtata evamevAsya puruShasya prakAsho vyAtataH aNurhyevaiSha puruSho bhavati' (shANDilyashruti) iti shrutyA AtmANutvAdau chakShuSho dR^iShyAntatvoktyA visheShashrutitvena cha balavatvAt.h aNutvAdyukteH | svarUpeNa prANAnAmaNutve.api tejasA vyAptatvoktyA dUrashravaNadarshanAdyupapatteH | sAmAnyato vyAptatvashruterapi prakAshaparatvavyAptiparatvopapatteH | prANAnAM svarUpato vyAptau sarvAparokShaprasaN^gena suptyabhAvApAtAchcha aNavaH prANA iti || 5 ||

|| OM shreShThashcha OM || 6 ||

|| OM na vAyukriye pR^ithagupadeshAt.h OM || 

prANAnAM chintAnantaraM tatprerakachintAtreti saN^gatiH | mukhyaprANaH kiM janimAnnaveti sandehe neti prAptam.h | "naiShaprANa udeti' iti shruteH "yatprAptiryatparityAgaH utpattirmaraNaM tathA' ityuktasmR^ityuktyA akhilotpavimR^ityupradatvena utpattyAdyayoga iti yuktyupetatvena saprANamasR^ijatetyAdi kevalajanishrutito.asyAH prAbalyAt.h | janishrutishcha prANapadasya "cheShyAyAM bAhyavAyau cha' ityAdeH cheShyAdivAchitvenApyupapatteshcha | nachaitattu "etena mAtarishvA vyAkhyAtaH' (bra.sU.2-3-8) ityanenaiva gatArtham.h | tatra bAhyamukhyavAyurUpasya jananoktAvapi ihAdhyAtmikaprANAdirUpasya tannayuktam.h | tasya akhilajanimR^itihetutvAt.h | tAdR^ishasya duHkhahetutvajananAya pravR^ittyayogAdityadhikashaN^kayA asyotthAnAditi | siddhAntastu | "saukShmeNa ha vAra eSho.avatiShThate sthUlatvenodeti' (gaupavana) iti shrutau prANasya svabhAvato dehAditashchAnutpattyutpattyuktyA jananAjananashrutyoH tatparatvenAvirodhAt.h | janmashrutisthaprANapadasya tadvAkyasheShe "prANAchChraddhA khaM vAyurjyotirApaH pR^ithivIndriyaM mano.annamannAdvIyarM tapo mantrAH karma chetyAdeH pR^ithaguktyA cheShyAdiparatvAyogena mukhyaprANaparatvAt.h janimAneva mukhyaprANaH | tasya svato.ananyajanmayoge.api atimAhAtmyavadviShNujAtatvasya saprANamiti shrutAvevoktyA tatastasya jananopapattiriti || 6 ||

|| OM chakShurAdivattu tatsahashiShyayAdibhyaH OM || 7 || 

|| OM akaraNatvAchcha na doShastathA hi darshayati OM || 

prAguktaprANasya janiriha pUrvapakShe svAtantAdAkShipyata iti saN^gatiH | atra mukhyaprANaH kiM svatantraH paratantro veti sandehaH | svatantra iti prAptam.h | "na prANaH kiJNchidAshritaH' (Agniveshya) iti shruteH | "yadAshrayAdasya cheShyAH' (mahAbhArata) ityAdismR^ityuktyA akhilajagachcheShyakamAhAtmyavattvena ananyAshrayatvayuktyupetatvena asyAH "prANaHparavashe sthitaH' (paiN^gishrutiH) iti pAratantyashrutitaH prAbalyAchcha | svAtantyashrutiyuktivirodhAdeva prAguktajanmashrutInAmaprAmANyAt.h | "sthUlatvenodeti' (gaupavana)shruteshcha lIlAvigrahagrahaNaparatvenopapattencha prAguktayukteH janirayukteti | siddhAntastu | mukhyaprANaH paratantraH "sarvaM hyevaitatparameva tiShThate prANashcha prANashcha' iti chakShurAdiprANaiH saha tadvadeva tasyeshavashatva(gaupavana)shruteH | asyAshcha "yato naiveshvaradvayam.h' iti vachanokteshvaradvayAyogarUpayuktisadhrIchInatvena prAbalyAt.h | "prANasyaitadvashe sarvaM prANaH paravashe sthitaH' (paiN^gishrutiH) iti cha svAtantrashrutiyuktyostu avAntareshvaratvena "tasyeshvaravacho bhaved.h' ityAdi tadananyeshvaratvAvAntareshvaratvaparatvAt.h | chakShurAdisAmyeshvarashabdoktAdapi suShuptau jIvaprayatnAbhAve chakShurAdInAM mukhyaprANasya vyApAradR^iShyidR^iShyibhyAM kartR^iprayojyatvAprayojyatvadR^iShyayA "tAni ha vA etAni sarvANi karaNAni' (mANDavyashruti) ityAdi shrutyA cha karaNAkaraNatvAkhyavailakShaNyAtishayena avAntareshvaratvasyopapatteshcheti "so.adhyakShaH' (bra.sU.4-2-4) ityato gatatvamasya tatraiva vakShyate | 

|| OM paJNchavR^ittirmanovadvayapadishyate OM || 8 || 

mukhyaprANaprasaN^gasannidhApitAH prANAdayo.atra chintyata iti saN^gatiH | prANAdayaH paJNcha mukhyAdAsatvena svarUpatvena vA nirNetuM shakyate na veti sandehe neti prAptam.h | "sarve vA ete mukhyadAsAH' iti dAsatvashruteH | "eSha prANaH itarAnprANAn.h pR^ithakpR^ithageva sannidhatte' (ShaT.hprashna 3-3) ityAdishrutyA "prANApAnAdayassarve' ityAdi smR^ityA choktayA tadAj~nayA kamarkAritvAditi yuktyupetatvena prAbalyAt.h | mukhyasyaiva svarUpANi prANAdyAH' (gaupavana) iti svarUpatvashruterapi svarUpatvasAdhakavyaktasadguNatvayuktyupetatvena prAbalyAt.h | shrUyate cha "pAyUpasthe.apAnaM chakShuHshrotre mukhanAsikAbhyAM prANaH svayaM pratiShThate' (Sha.pra.3-4) ityAdau vyaktasadguNatvaM teShAm.h | na hyetaddAseShu yuktaM svAmibhR^ityabhAvAyogAt.h | vastuni vikalpAyogena shrutyorviruddhArthatvenAprAmANyAditi | siddhAntastu | "atha paJNchavR^ittyaitatpravartate' ityAdishrutau manodR^iShyAntena paJNchadAsatvena paJNchasvarUpatvena mukhyaprANasyoktyA pR^ithagubhayavidhAN^gIkAreNa shrutyoryuktiyuktyoravirodhenApramANyAbhAvAt.h | "itarAn.h prANAn.h' iti dAsAnupakramyoktavyaktasadguNatvasya cha "asheShaguNapUrNAni mukhyarUpANi paJNcha cha | taddAsAH paJNcha chAnye.api prANAdyAH sadguNaiyarutAH' iti shrutyA svarUpataddAsAnAM tAratamyenopapattyA svAmibhR^ityabhAvAvirodhAt.h | itarAn.h prANAniti dAsAnupakramya pAyUpasthepAnamityAdinoktaM vyaktasadguNatvaM dAsAnAmapi kiJNchidyuktamiti prANAdayo dvedhA nirNetuM shakyanta eveti || 9 ||

|| OM aNushcha OM || 9 ||

prAguktaprANAdiprerakatvAdhikasadguNatvAya prANasya vibhutvamapyastviti shaN^kanAtsaN^gatiH | prANo vyApto.aNurveti sandehe vyApta iti prAptam.h | "prANA evAdhastAt.h' ityAdi vyAptatvashrutyA "yatassarvaM jagadvayApya tiShThati' (vAyuprokta) ityAdi smR^ityuktasarvajagadvayApakatvayuktiyuktyA "prANovANuH' (sautrAyaNa) iti aNutvashrutitaH prabalayA vyAptatvokteH | nachaivaM vaiShNavatvena sAvakAshA | mahAn.h vai mukhyaprANaH yena vyAptaM charAcharam.h' ityAdi shrutyantare spaShyaM mukhyaprANya vyAptatvapratIteshcheti | siddhAntastu | "eSha prANo.aNurmahAnnAma' (kauNDiNya) ityAdishrutyA dehAntarbahivarrtamAnaprANavAyushabditabhedena aNutvamahatvayorvyavasthokteH | "aNurvai mukhyaprANaH yadutkrAmati naDIbhiH' iti aNutvashrutirapi nADIsaJNchAritvayuktiyuktatvena balavatvAditi || 9 || 

|| OM jyotirAdyadhiShThAnaM tu tadAmananAt.h OM || 10 || 

|| OM prANavatA shabdAt.h OM || OM tasya cha nityatvAt.h OM || 

prANAn.h mukhyaprANaM cha nirUpya iha teShAM kaM prati karaNatvamiti chintyata iti saN^gatiH | chakShurAdIndriyANi kiM jIvakaraNAni uta brahmakaraNAnIti vishaye jIvakaraNAnIti prAptam.h | "jIvasya karaNAnyAhuH prANAn.h' (sautrAyaNa) iti shrutyA jIvavashatvenAnubhUyamAnatvayuktiyuktatvena brahmaNo vA etAni karaNAnIti brahmakaraNatvashrutitaH prAbalyAt.h jIvakaraNatvokteriti | siddhAntastu | "yashchakShuShi tiShThan.h' (bR^i.5-7-18) ityAdishrutyA chakShurAdIndriyasya brahmAdhiShThAnatvoktyA tathA "yastejasi tiShThan.h' ityAdinA tejaHprabhR^itibhUtaprerakatvoktyA tadaMshabhUtachakShurAderapi brahmaprayojyatvamiti yuktibalAt.h tathA "yaH prANe tiShThan.h' ityAdishruteH sarvendriyaprerakaprANaprerakatvayuktibalAchcha brahmakAraNAnyevendriyANi mukhyasyeshaprayojyatve.api "na jIvApekShayA mukhyam.h' iti (vArAha) smR^iteH jIvaM prati karaNatvaM yuktam.h | indriyANAM jIvakaraNatvashrutistu "eShahyanenAtmanA chakShuShA darshayati' (bhAllaveya) ityAdi shrutau "karaNaiH kAraNaM brahma' (vArAha) iti smR^itau cha brahmaNaH svakAraNenaiva chakShurAdinA jIvaM prati darshanAdikArayatItyuktyA chaitrIyakuThArasya maitrakaraNatvoktiriva jIvaM prati kriyAsAdhanatvamAtrAbhiprAyA | "karaNairvAva na viyujyate' (gaupavana) iti shrutyA jIvakaraNasambandhasyAnAdinityatvAt.h chaitrIyakuThAre bahukAlasambandhini maitrIyatvoktirivopachAreNa jIvakaraNatvAbhiprAyo vA | jIvavashatvAnubhavo.api AbhimAnikatayA yukta iti || 10 ||

|| OM ta indriyANi tadvayapadeshAdanyatra shreShThAt.h OM || 11 ||

|| OM bhedashruteH OM || OM vailakShaNyAchcha OM || 

pUrvoktamukhyaprANasya jIvaM pratyakaraNatvamayuktam.h | tasyApIndriyatvena taM pratikaraNtavAt.h iti shaN^kanAtsaN^gatiH | prAk.h prakR^itamindriyatvaM kiM sarveShAM prANAnAmutA prANAdanyeShAM dvAdashAnAmiti sandehaH | sarveShAmiti pUrvaH pakShaH | "prANA vA indriyANi' (pautrAyaNashruti) iti sAmAnyataH sarveShAmindriyatvashruteH | tasyAH sAmAnyatve.api idaMdravaNarUpayuktyupetatvena "dvAdashaivendriyANyAhuH' (kAShAyaNa) iti visheShashrutito.api balavattvAt.h | dvAdashAnAmevendriyAdhyavasAyasya duShkaratvAchcha | nahi teShAM trayodashasu anyatamasyendriyatvanivAraNaM shakyam.h | sarveShAmapIshavashatvAvisheShAditi | siddhAntastu | mukhyaprANaM R^ite dvAdashAnAmevendriyatvam.h | "dvAdashaivendriyANyAhuH prANo mukhyastvanindriyam.h' (pautrAyaNashruti) ityAdivisheShashruteH | idaMdravaNarUpayuktyupetasAmAnyashrutestu mukhyaprANetaraviShayatvasambhavAt.h | nacha prANasya chakShurAdyavisheShaH | tasya idaM dravaNayuktasarvaprANaniyantR^itvena sarvakartR^ikArayitR^itvena cha IshvarasAmyasya chakShurAdInAM tadabhAvasya "dravatAM hIndriyANAM tu' (pautrAyaNashruti) iti "sthita eva hIdaM mukhyaH prANaH karoti kArayati' (pautrAyaNashruti) ityAdishrutisiddhatvAt.h | tasyetaraprANavadIshavashatve.api itaraprANAnAmiva jIvaprayatnApekShayA IshavashatvAbhAvena vailakShaNyAchcheti || 11 ||

|| OM saMj~nAmUrtiklR^iptistu trivR^itkurvata upadeshAt.h OM || 12 ||

mukhyaprANachintanAnantaraM viriJNchaviShayachintA kriyate tasyaiva viriJNchatvAditi saN^gatiH | prAk.hchintitaprANAnAM AshrayatvAt.h (AyatanatvAt.h) prasaN^gasannidhApitaM sharIraM tadAdivastujAtaM kiM viriJNchasR^iShyaM uta paramAtmasR^iShyamiti sandehaH | "yasmAdvirechayetsarvaM viriJNchastena bhaNyate' (brAhma) iti smR^ityuktyA virechakatvAparaparyAyasraShyR^itvarUpaviriJNchatvayuktiyuktAyAH "viriJNcho vA idaM sarvaM virechayati' (gaupavana) iti shruteH "paramAddhayete nAmarUpe vyAkriyete' (Agniveshya) iti shrutito balavatvAt.h | mukhyArthasambhave viyatpAdIyanyAyena dvarasraShyR^iparatvakalpanAyogAt.h viriJNchasR^iShyamiti pUrvaH pakShaH | siddhAntastu | sharIrAdivastusR^iShyeH pR^ithivyAdibhUtatrayamishrIbhAvarUpatrivR^itkaraNasApekShatvAt.h tasya "seyaM devatemAstisro devatA' (ChAM.6-3-3) ityAdishrutyA viShNudharmatvAt.h viShNunaiva dehAdinAmaprapaJNchasR^iShyiH na viriJNchataH | prAguktayuktyupetashrutistu "brahmAdyAstadavAntarAH' (pAdma) iti smR^ityA avAntarasR^iShyipareti || 12 || 

|| OM mAMsAdibhaumaM yathAshabdamitarayoshcha OM || 13 || 

|| OM vaisheShyAttu tadvAdastadvAdaH OM || 

pUrvaM dehAdeH kartoktaH | iha tu upAdAnamuchyata iti saN^gatiH | mUrtipadena prakR^ito dehaH kiM ApyaH kiM vA pArthivaH uta taijasaH bhUtatrayAtmako veti sandehaH | mAMsAdau tR^iptijanakatvadR^iShyeH tarpakatvayuktyupetayA ApaH sharIramiti shrutyA Apa ityekaH pUrvaH pakShaH | kAThiNyagandhAdiyuktyupetayA "pR^ithivIM sharIram.h' (apyeti) iti shrutyA (bR^i.5-2-13) pArthiva ityanyaH | auShNyadarshanayuktyupetA "so.agnerdevayonyA AhutibhyaH sambhUya hiraNyasharIraH' (ai.7-4) ityAdishrutayA taijasa ityaparaH | "imAstisro devatAH puruShaM prApya' (ChAM.6-4-7) ityAdau shruto.api bhUtatrayAtmakatvapakShaH Apa eva sharIramityAdivishiShyoktyanupapatterayukta eveti | siddhAntastu | dehasyAnekabhUtaprakR^itikatve.api tattadbhUtavisheShasaMyogApekShayA vishiShyoktyupapatteH | "yatkaThiNaM sA pR^ithivI taddravaM tadApaH yaduShNaM tattejaH' (garbha.3) iti shruteranekabhUtopAdAnaka eva deha iti || 13 || 

|| iti shrIrAghavendrayatikR^itAyAM nyAyamuktAvalyAM dvitIyAdhyAyasya chaturthaH pAdaH || 

|| dvitIyAdhyAyaH samAptaH || 

|| atha tR^itIyo.adhyAyaH ||

evaM samanvayAvirodhAbhyAM jij~nAsAsUtrasthabrahmashabdArthaH siddharUpaH nirUpitaH pUvarAdhyAye | tatsthAvashiShyAtojij~nAsApadAnAmarthaH sAdhyarUpo nirUpyate anantarAdhyAyadvaye iti pUrvottarAdhyAyadvikadvayasya siddhasAdhyavichArarUpatvAt.h paurvAparyam.h | tatrApyataHpadoktaphalaM prati athajij~nAsApadAbhyAM uktavairAgyabhaktyupAsanAparokShaj~nAnAnAM hetutvena tR^itIye.atrAdhyAye sAdhanavichAra ityadhyAyasaN^gatiH | pAdAnAmapyuttarottaraM prati pUrvapUrvasya hetutvAt.h kramo dhyeyaH | 

|| OM tadantarapratipattau raMhati sampariShvaktaH prashnanirUpaNAbhyAm.h OM || 1 || 

pUrvatra chandrikAkArairuktA chintAparamparA | ato noktA mayA sA.atra tUchyate sanmude sphuTam.h | atha jij~nAsAsUtrasthAthAdipadoktavairAgyAdimokShasAdhanamananuShTheyamutAnuShTheyamiti chintA | tadarthaM jIvasya mR^itau niHsheShabhUtaviyogo.asita uta neti | tadarthaM bhUtAviyoge pramANaprayojane nasta uta sta iti | yadyAdyaH pakShaH tarhi niHsheShabhUtaviyogasyaiva mokShatayA svAbhAvikamR^ityaiva anAyAsena mokShasiddheH nAnuShTheyaM sAdhanamiti | yadyantastadA bhUtaviyogasyaiva muktitve.api mR^itau tadabhAvAt.h anuShTheyameva mokShArthaM sAdhanamiti phalaphalIbhAvaH | pUrvapakShastu | nAnuShTheyaM sAdhanam.h | tena vinApi "bhUtAnAM vinivR^ittistu maraNam.h' (bhArata) iti smR^ityA sarvabhUtavinivR^ittirUpamaraNenaiva "muktistebhyo vimochanam.h' (vArAha) iti smR^ityA bhUtavimochanarUpamokShasiddheH | nacha bhUtAnAM mR^itajIvena saha gamane pramANamasti sharIrabhogAn.h pradAya charitArthAnAM prayojanaM nAstIti | siddhAntastu | "vettha yathA paJNchamyAmAhutAvApaH puruShavachaso bhavanti' (ChAM. 5-3-9) iti prashnaprativachanayoH abupalakShitajIvasyoktibalAt.h "bhUtayuktaH paraM lokamimaM lokaM cha gachChati' ityAdipramANabalAt.h sharIrAntasampAdanArthatayA prayojanavattvAt.h bhUtAnAM jIvena saha gatyavagamena mR^itau niHsheShabhUtaviyogAbhAvAt.h "bhUtAnAM vinivR^ittiH' sati smR^iteH "mR^itikAle jahAtyenam.h' (brahmANDa) iti smR^ityA bhAgaviShayatvAttadrUpamokShArthaM anuShTheyameva sAdhanamiti | phale tu jij~nAsAsUtroktasAdhanAkShepasamAdhI || 1 || 

|| OM tyAtmakatvAttu bhUyastvAt.h OM || 2 ||

pUrvoktaprashnAdibalAt.h ekAbAkhyabhUtagatisiddhAvapi ekasya dehAnArambhakatayA.aprayojakatvAt.h mR^itireva muktiriti kiM sAdhanAnuShThAneneti AkShepAtsaN^gatiH | mR^itaM jIvaM pariShvajya kiM Apa eva gachChanti uta sarvANi bhUtAnIti chintA | tadarthaM prashnAdisthApUshabdaH kimekabhUtaparaH utAnekapara iti | tadarthamanekabhUtaparatve heturnAsti Ap.hshabdashcha na yuktaH uta viparIta iti | pUrvapakShastu | ApaH puruShavachasa iti prashnAdau ap.h shabdenApAmeva gatishravaNAt.h ap.h shabdasyAnekabhUtaparatve hetvabhAvena "bhUtAni puruShavachAMsi bhavanti' iti nirdeshApattyA cha vishiShyAp.hshabdashravaNAyogAt.h Apa eva gachChanti netarabhUtAnIti | siddhAntastu | mishrANi hi bhUtAnItyAdi shrutyA bhUtAnAM mishratvena shrutau tyAtmakAp.hshabdenaiva bhUtAni puruShavachAMsItyarthalAbhAt.h sarvabhUtAnAM mishratve.api shrutAp.hshabdasya pArthivAdisarvadeheShu sambhUyApAmeva bhUtejopekShayA bhUyastvena vaisheShyAttadvAda iti uktanyAyenopapatteH sarvANi bhUtAnyapi gachChantIti | phalaM tu sAdhanAnuShThAnAkShepasamAdhI eveti || 2 || 

|| OM prANagateshcha OM || 3 || 

pUrvatra tyAtmakApAM gatyuktyA arthAtsiddhA bhUtAnAM gatiH iha vishiShyAnumAnarUpamAnena sAdhyata iti saN^gatiH | athAdipadoktaM vairAgyAdisAdhanaM anAvashyakaM utAvashyakamiti chintA | tadarthaM prakR^itabhUtAni jIvena saha na gachChanti uta gachChantIti | tadarthaM vishiShya mAnaM nAsti utAstIti | pUrvapakShastu | pUrvoktadishA tyAtmakApAM gatyarthAt.h bhUtagatiriti nirNayasya 
visheShamAnAdhInatvAt.h tasya chehAnupalambhAt.h na gachChantIti nAvashyakaM sAdhanamiti | siddhAntastu | bhUtAni jIvena saha gachChantyeva sahagantR^ipANAvinAbhUtatvAt.h | yadyatsahagantravinAbhUtaM tattatsahagantR^i yathA rAjasahagantramAtayAvinAbhUtaM vastu rAjasahagantraM ityanumAnarUpavisheShapramANasadbhAvAt.h bhUtAni jIvena saha gatimantyeva kAraNairvAva na viyujyata iti shrutyA hetau visheShaNasya "yatra vAva bhUtAni tatra karaNAni' (bhAllaveya) iti shrutau "na chaitAni kadAchidviyujyante' ityuktyA visheShasiddheH AvashyakaM sAdhanamiti || 3 ||

|| OM agnyAdigatishruteriti chenna bhAktatvAt.h OM || 4 || 

prAguktahetorasiddhirnirasyate.atreti saN^gatiH | athAdipadoktaM sAdhanaM nAnuShTheyamutAnuShTheyamiti chintA | tadarthaM prakR^itAH prANAH kiM jIvena saha na gachChantyuta gachChantIti | tadarthaM prANAnAM agnyAdigatishrutiH kiM savarAtmanA prANagatiparA atha bhAgashaH tadgatipareti | tadarthaM bhAgaparatve kalpakaM nAsti bAdhakaM chAsti uta viparItamiti | pUrvapakShastu | "yatrAsya puruShasya mR^itasyAgniM vAgapyeti vAtaM prANashchakShurAdityam.h' ityAdinA vAgAdiprANAnAmagnyAdyadhidaivaM prati gatishravaNena jIvena sahagatyAbhAvAt.h | bhAgasho jIvena saha gachChantIti bhAgAntareNAdhidaivamityasya cha kalpakAbhAvena pratimaraNameva bhAgApagame kAlataH sarvApagamApAtena cha prANAnAmadhidaivagatau bhUtAnAmapi taissaha tatra gatau jIvena saha gatyabhAvena jIvena saha gatau tatra gatyabhAva iti sarvathA.api bhUtAnAM prANavinAbhAvAbhAvApAtena chAyogAt.h | na prANAH jIvena saha gantAraH iti nAnuShTheyaM sAdhanamiti | siddhAntastu | "puruShasya mR^itau brahman.h' (brAhma) iti smR^itau prANAnAM bhAgasha eva ubhayatra gamanasya "mR^itikAle jahAtyenam.h' (brahmANDa) iti smR^itisiddhatvena bhUtAnAM prANavinAbhAvAbhAvAt.h | prANA bhUtAni cha jIvena saha gachChantyevetyanuShTheyaM sAdhanamiti || 4 || 

|| OM prathame.ashravaNAditi chenna tA eva hyupapatteH OM || 5 || 

pUrvatrAgnyAdishruteH bhAktatvoktiprasaN^gAdatra shraddhAshruteH bhAktatvoktiriti saN^gatiH | athAdipadoktaM sAdhanaM nAnuShTheyamutAnuShTheyamiti chintA | tadarthaM bhUtAnAM jIvena saha gatirnAsti utAstIti tadarthaM tasminnetasminnagnau devAH shraddhAM juhvatIti upakrame shrutashraddhAshabdaH kiM shraddhAmAtrayuktaparaH uta shraddhayAdbhishcha yuktajIvaparaH itisa| tadarthaM kiM upakramAnurodhena "iti paJNchamyAmAhutAvApaH puruShavachasaH' (ChAM.5-9-1) ityupasaMhAro neya uta viparIta iti | tadarthaM kimupakramaH prabala uta upasaMhAra iti | Adye upakramasya yathAshrutArthatayA tadanurodhena upasaMhArasya neyatvena bhUtagatau prashnottarasyAmAnatvAt.h bhUtAnAM na sahagatiriti nAnuShTheyaM sAdhanamiti pUrvapakShe phalam.h | antye tu upasaMhArasya tyAtmakAp.hshabdAnurodhena upakramasthashraddhAshabdasya neyatvena prashnottarabalena bhUtAnAM sahagatirityanuShTheyaM sAdhanamiti siddhAnte phalam.h | pUrvapakShastu | na bhUtAnAM jIvena saha gatiH | "tasminnetasmin.h' (ChAM.5-4-3) iti shrutau upakrAntasya shraddhayeShyavataH shraddhAsahitasyaiva dvayAkhye prathamAgnau ChAndogye paJNchame homashravaNena bhUtagaterashravaNAt.h anyathA bhUtAnItyuktiprasaN^gAt.h | na chopasaMhArasthAp.hshabdavirodhena shraddhAshabdaH tatpara iti yuktam.h | asaMjAtavirodhitvena prathamopasthitatvena cha upakramasya prAbalyAt.h tadanurodhenaivopasaMhArasya neyatvAditi | siddhAntastu | upasaMhArasyAprAthamyepi upakramavyAkhyAnarUpatayA arthAnusandhAnataH prAthamyena prAbalyAttadanurodhenaivopakramasya vyAkhyeyatayA tatsthashraddhAshabdasya ajahallakShaNayA shraddhayA tyAtmakAdbhishcha yuktajIvaparatvopapatteH asti bhUtAnAM saha gatiriti | atra navInoktaprathamaprAbalyakhaNDanenopasaMhAraprAbalyavyutpAdanaprapaJNchanaM tu gurupAdakR^itopasaMhAravijayAdavaseyam.h || 5 || N.M-7
|| OM ashrutatvAditi chenneShyAdikAriNAM pratIteH OM || 6 ||

evamatItanayanirNItAp.hshrutiprANagatirUpamAnadvayAkShepeNa iha shaN^kotthAnAdantarasaN^gatiH | pUrvatraivAdyA chintA | tadarthaM prakR^itabhUtAni jIvena saha gachChantyuta na gachChantIti | tadarthaM prAguktArthikashravaNaprANagatirUpayuktI bhUtagatisAdhake na bhavataH uta bhavata iti | tadarthaM tAbhyAM kiM niyamena pratyakShAshravaNaM balavaduta viparItamiti | pUrvapakShastu | prashnanirUpaNayoH tyAtmakAp.hgatyuktyA artAdbhUtAnAM gatishravaNAdapi "agniM vAgapyeti' ityAdivata bhUtAni gachChantIti niyamena pratyakShAshravaNasyaiva balavattvAt.h 
prANagatirUpayukterapi visheShashravaNe satyeva vaidikArthasAdhakatvAt.h pratyakShagatishrutyabhAve tayorasAdhakatvAnna saha gachChanti bhUtAnIti nAnuShTheyaM sAdhanamiti | siddhAntastu | kadannabhojanasyApi bhojanatvavadArthikashravaNasyApi shravaNatvena yukteH prAguktadishA vyAptiliN^gagrAhakapramANavattayA balavattayA shravaNasAmAnyAbhAvapratibandhakatvena tayoH svayamarthasAdhakatvAt.h "atha hainaM yajamAnaM kiM na jahAti bhUtAnyeva bhUtaireva gachChati bhUtairbhu ्.hkte bhUtairutpadyate bhUtaishcharati' (kauNDiNyashrutiH) iti pratyakShashravaNAchcha | atra shrutau yajamAnapadashravaNe.api karmakR^ito.api bhUtAviyogena tadanyeShAM kaimutyasiddhatvAt.h | bhUtAni jIvena saha gachChantyevetyanuShTheyaM sAdhanamiti || 6 ||

|| OM bhAktaM vA.anAtmavittvAttathAhi darshayati OM || 7 ||

pUrvatra kaimutyena sarvajIvAnAM bhUtAviyogoktirayuktA | karmakR^ito muktishravaNena tasyaiva bhUtAviyogAbhAve kaimutyAnavatArAditi shaN^kanAtsaN^gatiH | atrAthAdipadenoktaM vairAgyAdimokShasAdhanaM mumukShuNA na kAryamuta kAryamiti chintA | tadarthaM "apAma somamamR^itA abhUma' (R^i.8-48-3) ityAdau karmataH shrutamamR^itatvaM kiM mukhyamuta bhAktamiti | tadarthaM mukhyatve bAdhakaM nAstyutAstIti | Adye anyato.api muktilAbhAnna vairAgyAdi kAryam.h | antye tu kAryamiti phalaphalibhAvaH | pUrvapakShastu | na vairAgyAdisAdhanaM kAryaM tena vinApyapAmetyAdi shrutyA sushakena karmaNaiva muktisiddheH | nacha shrutAvamR^itatvaM gauNaM bAdhakAbhAvAditi | siddhAntastu | "tamevaM vidvAnamR^itaH' (puruShasUkta) ityAdau Atmavida eva mukhyAmR^itatvaM anyasya netyuktyA niravakAshatachChativirodharUpabAdhakena apAmetyAdishruteH gauNArthatvAvashyaMbhAvena anyato muktyabhAvAt.h kAryameva mumukShuNA vairAgyAdi tatsAdhanamiti | shrutergauNArtatvaprakArashcha "amR^ito vAva somapo bhavati yAvadindro yAvanmanuH' ityAdi shrutyA kAmyakarmavataH kiJNchitkAlInamamR^itatvaM akAmyakarmakR^ito jij~nAso.astu j~nAnadvArA mokShAkhyAmR^itatvaM "aganmajyotiravidAma devAn.h' (R^i.8-48-3) iti vAkyasheShe jyotirbrahma vyajij~nAsiShmetyukteH "utkramiShyata evaM bhAvAt.h' (bra.sU.1-4-22) ityukteshcha "sarvApekShA cha yaj~nAdishruterashvAt.h' (bra.sU.3-4-26) iti vakShyamANatvAchcha akAmyakarmiNo j~nAninastu "agnihotradi tu tatkAryAyaiva taddarshanAd.h' (bra.sU.4-1-16) ityAdai vakShyamANadishA mokShaikadeshAnandAbhivyaktivisheSharUpamamR^itatvamityevaMrUpeNa j~neyaH | phale tu athapadAdyuktavairAgyAdisAdhanAnuShThAnAkShepasamAdhI || 7 ||

|| OM kR^itAtyaye.anushayavAn.h dR^iShyasmR^itibhyAm.h OM || 8 ||

pUrvatra karmajaphalaM amR^itatvaM bhAktamityuktam.h | iha tu karmaNaH svargAdau phalajanakatvaM bhAktaM bhAgenaiva na tu kR^itsnasyetyuchyata iti saN^gatiH | atrAthAdipadoktaM vairAgyAdikaM mumukShuNA na kAryamuta kAryamiti chintA | tadarthaM bandhakIbhUtakarmaNaH svargAdau niHsheShabhogo.arthaikadesheneti | tadarthaM karmaNo bhAgasho bhogakalpakaM nAstyutAstIti | pUrvapakShastu | "karmaNA badhyate jantuH' ityAdeH bandhakIbhUtakAmyakarmaNo jIvena sahaiva svargAdAvagatasya bhAgena bhogakalpane mAnAbhAvena niHsheShabhogasambhavAdbhogena kamar bhuktvA tachCheSheNa svargAtpunarAgamanAN^gIkAre.api evaM dvityAvartanena niHsheShakarmasamAptisambhavAchcha | bandhabIjAbhAve bandhasya svata eva nivR^itteH na kAryaM mumukShuNA vairAgyasAdhanamiti | siddhAntastu | "tataH sheSheNemaM lokamAyAti' iti shrutau "bhuktasheShAnushayavAn.h' iti smR^itau cha svargagatasya yathAyogyaM karma sahAgatamapi kiMchidbhuktavataH karmasheShayutavata evAgamanasya punaH karmakaraNasya "dashAvarANAm.h' ityanalpakarmakR^iteshchoktyA bhogena niHsheShakarmakShayAbhAt.h kAryameva vairAgyAdIti || 8 ||

|| OM yathetamanevaM cha OM || 9 ||

pUrvamanushayavAnyAtItyukte kiM yathAgataM tathaivAyAti mArgAntareNa vetyAkAN^kShAtra nivartyata iti saN^gatiH | atAdipadoktaM vairAgyaM na kAryamutakAryamiti chintA | tadarthaM gatiprakAreNaivAgamanamanyathA veti | tadarthaM mArgashravaNamAgamanopayogi utAnupayogIti | Adye buddhisthagatamArgeNaivAgamanAt.h Agatau kleshAbhAvAt.h taddhetukarmaNi vairAgyaM na | antye tu anyathApyAgamanena 
aparichitamArgakR^itakleshabhAvAt.h taddhetuvairAgyamAvashyakamiti phalaphalibhAvaH | pUrvapakShastu | parichitamArgatyAgena aparichitamArgeNAgatau hetvabhAvAt.h "yathetamAgachChati' iti shrutivirodhAchcha gatimArgeNaivAgamanamiti na kAryaM vairAgyAdIti | siddhAntastu | gamane jIvasyAsvAtanteNa tatsmaraNasyAgamanAnupayogAt.h "dhUmAdabhram.h' iti bhAShyokta(kAShAyaNa) shrutau AkAshaparyantameva gatimArgeNAgamanaM tato.arvAganyathAtvasyoktatvAdyathetamiti shruteshcha kiMchidgatiprakAreNAgateraN^gIkAreNa tadviShayatvopapatteH | gamanaprakArAdanyathApyAgamanamiti kAryaM vairAgyAdati || 9 || 

|| OM charaNAditi chenna tadupalINArtheti kArShNAjiniH OM || 10 ||

|| OM Anarthakyamiti chenna tadapekShatvAt.h OM || OM sukR^itaduShkR^ite eveti tu bAdariH OM || 

evaM gatyAgatimArgasthitau siddhAyAM tatsAdhananirNayo.atra kriyata iti saN^gatiH | athAdipadoktaM kAmyakarmaNi vairAgyaM nAvashyakamutAvashyakamiti chintA | tadarthaM kiM gatAgataM charaNaphalamuta kAmyakarmaphalamiti | tadarthaM "tadya iha ramaNIyacharaNAH ramaNIyAM yonimApadyante' (ChAM.5-10-7) iti shrutau charaNashabdaH kiM karmAN^gAchAraparaH kiMvA karmaparaH iti | pUrvapakShastu | charaNaphalameva gatAgataM na karmaphalam.h | charaNashrutau gatAgatasya charaNaphalatvokteH | na charaNameva karma | "sa yathAkArI yathAchArI' iti shrutau "AchAra iti samproktaH karmAN^gatvena shuddhidaH' iti smR^itau cha tasyAnarthakyaprasaN^gAt.h | yaj~nAdikAriNAM prakR^itatvena ye yaj~nAdikAriNo ramaNIyAM ityAdirUpeNokitasambhave vinApi charaNashabdaM karmopalakShaNasambhavAt.h | nacha "ya ime grAma iShyApUrte dattamityupAsane te dhUmamabhisambhavanti' (ChAM.5-10-3) ityAdau gatAgatasya yaj~nAdiphalatvoktivirodhaH iti vAchyam.h | tatrApyupAsata ityupashabdena samIpavR^ittivAchinA karmasamIpavR^itticharaNasya gR^ihIteriti | siddhAntastu | bhavatyeva puNyapApAkhyakarmaphalaM gatAgatam.h | "iShyApUrtaM manyamAnAvariShThaM nAnyachChreyo vedayante pramUDhAH' (muM.1-2-10) iti shrutau "traividyA mAM somapAH pUtapApAH' (bha.gI.9-20) ityAdismR^itau cha gatyAdeH karmaphalatvapratItestadbalena charaNashruteH ajahallakShaNayA yaj~nAdyarthatve.api ramaNIyAdyAchAreNaiva yaj~nakR^itAM ramaNIyatvAdikamiti sUchakatayA charaNashabdasya sArthakyasambhavAt.h | dharmaM kurutetyarthe "dharmaM charataH' iti prayogabalena charaNashruteH yaj~nAdiparatvAdeva "ya ime grAmaH' (ChAM.5-10-3) iti shruterarthAntarakalpanamapramANakam.h | "atha ye yaj~nena dAnena tapasA lokAn.h jayanti te dhUmamabhisaMvishanti' iti samAkhyAviruddhaM cheti kAmyakarmaNi kAryaM vairAgyAdIti || 10 ||

|| OM aniShyAdikAriNAmapi cha shrutam.h OM || 11 ||

|| OM saMyamenetvanubhUyetareShAmArohAvarohau tadgatidarshanAt.h OM || OM smaranti cha OM || 

astyevamuktadishA gatyAdeH puNyAkhyakarmaphalatvaM na tu pApAkhyakarmaphalatvamiti shaN^kanAtsaN^gatiH | athapadoktaM vairAgyaM kiM kAmyapuNyakarmaNyeva uta pApAdAvapIti chintA | tadatharM puNyapApAkhyakarmaphalatayA prakR^itamArgagamanAdiduHkhaM kiM puNyakR^itAmeva uta apuNyakR^itAmapIti | tadarthaM gatAgataM kiM pratyavAyabhayaphalakAmanAdiprayuktamuta karmaprayuktameveti | tadarthaM bhayAdihInAnAmapi apuNyakR^itAM gatyAdau mAnaM nAstyutAstIti | Adye puNyakR^itAmeva pratyavAyabhayAdimatAM gattyAdi | antye tu puNyakR^itAmapuNyakR^itAmubhayeShAmapIti phalam.h | pUrvapakShastu | puNyakR^itAmevagamanAdiduHkhaM natvapuNyakR^itAM teShAM pratyavAyabhayavattvAt.h | bibhyatpatati pAdapAditi nyAyena bhayavata eva patanavattvAdiduHkhitvopalambhAt.h phalakAmanAvattvAchcha | kAmyapuNyakR^itAmeva gamanAdi | "kAmAnyaH kAmayate manyamAnaH sa kAmabhirjAyate tatra tatra' iti shrutau kAmina eva punarAgamanokteH | aniShyAdikR^itAM cha bhayAbhAvAtkAmanAbhAvAchcha na punarAgatyAdi duHkham.h | nacha bhayAdimattvaM patanAdiduHkhAprayojakaM kintu karmaiveti vAchyaM kalpakAbhAvAt.h | kiMcha puNyakR^itAmiva puNyamakurvatA pApaM cha kuvartAM tAtkAlikakAmoparodhAdirUpakleshAbhAvena srak.hchandanavanitAdibhogAdhikyena cha bhAvipunarAgamanAdimAtrakleshasyAkiJNchitkaratvAt.h na kAryaM tatra vairAgyAdIti | siddhAntastu | "tadya iha shubhakR^ito ye chAshubhakR^itaste shubhamanubhUyAvartanta' (bhAllaveya) iti shrutau puNyakR^itAmivAnyeShAmapyAgateruktatvAt.h | tathA 
"sarve vA ete.ashubhakR^itaH saMyamane prapatanti' (kauNTharavya) iti bhAShyoktashrutau "gachChanti pApinaH' ityAdi smR^itiShu cha puNyakR^idanyeShAM nityanarakAdimahAnarthasya chokteshcha bhagavadaj~nAninAM sarveShAmapyastyevAgamanAdiduHkhaM bhavayattvAbhAvAdihetudvayaM chAprayojakam.h | abibhyatA phalakAmanAshUnyenApi upabhuktaviShasya tanmR^itihetutAdR^iShyeH kAryaM tatrAtishayena vairAgyamiti || 11 || 

|| OM api sapta OM || 12 || 

pUrvatra haridveShiNo nityanarakoktirayuktA | "yAvadindrashchaturdasha' iti tadanityatvokterityAkShepAtsaN^gatiH | athapadoktaM bhagavaddveShAdAvatishayitavairAgyamanAvashyakaM utAvashyakamiti chintA | tadarthaM pUrvaM tatphalatvenokto narakaH kiM punarAvR^ittimAnuta neti | tadarthaM narakaH kimeka evotAneka iti | pUrvapakShastu | narakabhede mAnAbhAvAdekasya yAvadindrAshchaturdashetyAdAvanityatvokteH punarAvR^ittimAneva bhagavaddveShinarakaH | na cha "mahAtamasimagnAnAM na teShAmutthitiH kvachit.h' iti smR^ityA nityatvasyApyavagamena puruShabhedenaikasyaiva narakasya nityatvamanityatvaM chAstviti vAchyam.h | "chakAra narakaM shUnyam.h' ityAdevirrodhAt.h | ato na bhagavaddveShe.atishayena vairAgyamAvashyakamiti | siddhAntastu | "rauravo.atha mahAMshchaiva' (bhArata) iti bhAShyoktasmR^itau anityanarakaprapaJNchasya nityanarakadvayasya cha prAdhAnyenokteH | yAvadindrAshchaturdashetyAderanityanarakaviShayatvopapatteH | bhagavaddveShinarakaH punarAvR^ittishUnya eveti bhAvyaM tatrAtishayitavairAgyeNeti || 12 || 

|| OM tatrApi cha tadvayapArAdavirodhaH OM || 13 ||

astvaniShyAdikAriNoH dvividhAdhikAriNoH nityAnityanarakabhogaH | tAvatA na taddhetau vairAgyamAvashyakam.h | tasya duHkhasvarUpatvAbhAvAditi shaN^kanAtsaN^gatiH | athapadoktaM pApAdau vairAgyaM na kAryamuta kAryamiti chintA | tadatharM tatphalarUpo narakaH kimaduHkharUpo.atha duHkharUpa iti | tadarthaM narakasya saduHkhatve tatprerakeshvarasya duHkhabhogaH prasajyata uta neti | tadarthaM kiM bhogo nAma duHkhasAkShAtkAramAtramuta tatkR^itanIchatvAdireveti | pUrvapakShastu | duHkhAparokShasyaiva tadbhogarUpatvAnnArakiNo duHkhitve tatprerakasya sarvaj~neshvarasya duHkhasAkShitvarUpaduHkhabhogaprasaN^gAt.h narako na duHkharUpaH | na cheshvaro na tatprerakaH sarvaM prerayatIti bhAShyoktashrutivirodhAt.h | ato na vairAgyaM kAryamiti | siddhAntastu | "nIchochchataiva duHkhAderbhoga ityabhidhIyate' iti (bhAgavatatantra) smR^ityA nIchatvAdereva bhogashabdArthatvAttasyaiva cha duHkhiprerakatve.api nirvikAre achintyashaktau harAvabhAvasya "nAsau duHkhabhuk.h' iti shrutismR^itisiddhatvena nArakiNAM duHkhitve bAdhakAbhAvAt.h saduHkho naraka iti bhAvyaM tatra vairAgyeNeti || 13 || 

|| OM vidyAkarmaNoriti tu prakR^itatvAt.h OM || 14 || 

vairAgyArthaM narakAdeH saduHkhoktirayuktA | tena vinApi tatphale gatyAdau jIvAnAM svAtanteNechChayA tatphalagatyAdityAgopAdAnasambhavAditi shaN^kanAtsaN^gatiH | athapadoktaM kAmyakarmaNi vairAgyaM nAvashyakamutAvashyakamiti chintA | tadarthaM jIvAnAM gatyAdau svAtantyamasti uta neti | tadarthaM "athaitayoH pathornaikatareNa cha gachChanti tAnImAni kShudramishrANi' (ChAM.5-10-8) iti shrutau etayorapi kiM devayAnapitR^iyAnarUpamArgaparAmarshaH uta vidyAkarmaNoriti | pUrvapakShastu | ChAndogye paJNchame "te.achirShamabhisambhavanti' (ChAM.5-10-1) "te dhUmamabhisambhavanti' (ChAM.5-10-3) iti pUrvaprakR^itau devayAnAdimArgau etayorityuravAkye parAmR^ishya naikatareNa gachChantItyuktyA bhUtAnAM gatau bhUtasvAtantyamavagamyate | puruShaprayatnAgochare na gachChantItyuktyayogAt.h | itaravyapadeshAdityAdau jIvAsvAtantoktAvapIshAdhInasvAtantyaM sambhavatyeva | jIvAnAM svAtante savareShAmapi gatiprAptiriti tu sAdhanasvAtante.api samam.h | adR^iShyAdinA atiprasaN^gAdivANamihApi samam.h | tathAcha gatAveva svAtantAt.h "mUle labdhe naiva shAkhAgraM gantumichChati' iti nyAyena phala eva svAtantAt.h kiM kAmyakarmavairAgyeNeti | siddhAntastu | "tadya itthaM vidurye cheme.araNye shraddhAtapa upAsate te.archiShamabhisambhavanti' "atha ya ime grAma iShyApUrte 
dattamityupAsate te dhUmam.h' iti vidyAkarmaNorapi pUrvatraprakR^itatvAddevayAnAdimArgayoH tatsAdhanavidyAkarmaNoshcha prakR^itatvAvisheShe.api "vidyApathaH karmapatho dvau panthAnau prakIrtitau | tadvarjitastridhA yAti tiryagvA narakaM tamaH' iti bhAShyoktasmR^itisamAkhyayA vidyAkarmaNorevaitayorityuttaravAkye parAmarshena sAdhana eva jIvAnAM svAtanteNa phale tadabhAvAt.h sAdhane vidhisadbhAvena vidhyAdishAstrAvaiyarthyAyaiva tatreshvaraH svAtantyaM dadAtItyabhyupagamena phale.api svAtantApAdanAprasakteH Avashyakameva kAmye vairAgyAdIti || 14 ||

|| OM na tR^itIye tathopalabdheH OM || 15 || 

|| OM smaryate.api cha loke OM || OM dasharnAchcha OM || OM tR^itIye shabdAvarodhaH saMshokajasya OM || OM smaraNAchcha OM || 

atra "tiryagvA narakaM tamaH' iti pUrvoktatamaHsvarUpachintAtsaN^gatiH | athapadoktaM bhagavaddveShiphale tamasyatishayena vairAgyaM na kAryamuta kAryamiti chintA | tadarthaM tamaH kimitaranarakavat.h sukhaduHkhamishramuta duHkhaikasvarUpamiti | tadarthaM kiM duHkhaM sukhAvinAbhUtamuta neti | tadarthaM yatra duHkhaM sukhaM tatreti vyAptigrAhakamAnasya tamasyapavAdakaM pramANaM nAstyutAstIti | pUrvapakShastu | yatra duHkhaM sukhaM tatreti vyApteH sArvatrikasukhaduHkhayoratIndriyatvena apratyakShatve.api "yatra duHkhaM sukhaM tatra' iti bhAShyoktasmR^ityA grahaNasambhavena duHkhayukte tamasi itaranaraka iva sukhasyApyanumAnasiddhatvAt.h apavAdakamAnasya chAdarshanAt.h anyanarakApekShayA nAtishayena tamasi vairAgyaM vidheyamiti | siddhAntastu | shrutismR^itipratyakShAnumAnArthApattibhyaH tamaso duHkhaikayuktvAvagamAt.h yatra duHkhamiti smR^iteH tamonyanarakaviShayatvAvashyaMbhAvAdbhAvyaM tatrAshayitavairAgyeNeti | tathAhi | na tamaH sukhAnuvR^ittaM "kevalaM hyevAtra duHkham.h' iti shrutiH nAdhetamasimagnAnAM sukhalesho.api kashchana' (bhaviShyatparva) iti smR^itiH | "nArAyaNaprasAdena' (pAdma) ityAdi bhAShyoktasmR^itisiddhaM chaturmukhapratyakShaM "atipriye yathA rAjA' (brAhma) ityAdi smR^itisiddhatayA prabalam.h | vipratipanna na duHkhavantaH tathAtveneshvarAniShyatvAt.h yadyatheshvarAniShyaM tattathA na bhavati yathA shasho viShANitvenetyanumAnaM cha | na chAsiddhiH | naite sukhitvena IshvareShyAH api्rayatvAt.h yo yasyApriyaH sa sukhitvena tasyAniShyaH yathA rAjavirodhI rAj~naH ityanumAnena tatsiddheH | apriyatvaM cha dveShitvAdeva siddham.h | tathA "mahAtamastridhA proktam.h' ityAdi (kaumar) smR^ityA tamasaH svarUpashravaNe shrotR^INAM shravaNajaduHkhAdhikyajanyamUrChAprAptyavagamena tadanyathAnupapattirUpArthApattishcheti || 15 || 

|| OM tatsvAbhAvyApattirupapatteH OM || 16 ||

astveva duHkhahetAvaniShyAdau tatphalecha vairAgyaM na tu kAmyakarmaNi | tatphalecha sukhahetutvAt.h sukharUpatvAchcheti shaN^kanAtsaN^gatiH | athapadoktaM kAmyakarmAdau vairAgyaM na yuktamuta yuktamitichintA | tadarthaM karma mahAsukhaheturuta neti | tadarthaM karmiNaH svargAdigatau "dhUmo bhUtvAbhraM bhavati' (ChAM.5-10-5) itayAdinA shruto dhUmAdibhAvaH kiM dhUmAdidevataikyatatpadaprAptyanyatararUpaH uta sAdR^ishyAdirUpa iti | tadarthaM dhUmo bhavatItyAdisAmAnAdhikaraNyaM kiM mukhyamuta sAdR^ishyAdirUpa iti | tadarthaM dhUmo bhavatItyAdisAmAnAdhikaraNyaM kiM mukhyamuta sAdR^ishyAdinA gauNamiti | tadarthaM bAdhakaM nAstyutAstIti | pUrvapakShastu | devataikyapadaprAptyoranyatara eva dhUmAdibhAvaH | sAmAnAdhikaraNyashrutermukhyArthatyAge bAdhakAbhAvAt.h | devatAbhiH snehAdivashena tAbhireva vidyAprApyasyApi svapadasya dAtumapi shakyatvena karmirastatpadaprApterasambhAvitatvAbhAvAchcha sukhahetutvAnna karmaNi vairAgyamiti | siddhAntastu | loke.anyasyAnyabhAvAdR^iShyayApi atyantabhinnasya karmiNo detaikyasyAyogAttatpadasya cha niyatAdhikAribhiH vidyayaiva gamyatayA yugapadanekakarmisamavAye.anekeShAmekapadaprAptyanupapattyA chAsambhavAt.h sAmAnAdhikaraNyashrutermukhyArthatyAgAvashyaMbhAvena dhUmAdibhAvaprAptishcha "tadgatau gatireva tu' (gAruDa) ityAdi smR^ityuktadishA devatAsAdR^ishyaparA vA tatpraveshena sthAnaikyaparA vA neyeti mahAsukhAhetutvAdyuktaM kAmyakarmaNi tatphale cha vairAgyamiti || 16 ||

|| OM nAtichireNa visheShAt.h OM || 17 ||

pUrvatrAgatau karmiNo dhUmAdibhAvashchintitaH atra tu Agatireva kiyatkAleneti chintanAdvA karmiNo devatAsvAbhAvyApattAvapi tasyAshchirakAlInatvenApi mahAsukhavattvAnna karmaNi vairAgyamiti shaN^kanAtsaN^gatiH | atrAthapadoktaM kAmyakarmaNi vairAgyaM cha yuktamuta yuktamiti chintA | tadarthaM tatkiM mahAsukhaheturuta neti | tadarthaM Agamane kAlaklR^iptirnAstyutAstIti | pUrvapakShastu | Agamane etAvati kAla evAgantavyamiti kAlaklR^iptyabhAvena "yathetamAkAsham.h' (kAShAyaNa) ityAdinAgatau bahusthAnaprAptishravaNena cha tattaddevatAsvAbhAvyena prAptAtimahAsukhatyAgena shIghramAgamane hetvabhAvAchcha | kalpAntameva madhyermAgamavasthAne prAptasukhahetau na karmaNi vairAgyaM yuktamiti | siddhAntastu | "tadya iha ramaNIya charaNA abhyAsho ha yatte ramaNIyaM yonimApadyante' (ChAM.5-10-7) ityAdishrutau "svargAllokAdavA noti vatsarAtpUrvameva tu' (nAradIya) iti smR^itau cha Agatau kamirNaH kAlaklR^iptyavagamAt.h kl.hptyakAlAdhikAvasthAne kAraNAbhAvAt.h tasyeShyatve.api jIvasyAsvAtantAt.h | anyathA sarveShAM duHkhAbhAvaprasaN^gAt.h atichireNaivAgamanamiti bhAvyaM kAmye karmaNi vairAgyeNeti || 17 ||

|| OM anyAdhiShThite pUrvavadabhilApAt.h OM || 18 || 

|| OM ashuddhamiti chenna shabdAt.h OM || 

pUvartra shrutyAdinA karmiNo.achireNAgatirityuktirayuktA tatraivAnAshvAsAditi shaN^kanAtsaN^gatiH | athapadoktaM vairAgyaM na kAryamuta kAryamiti chintA | tadarthaM nirvedamAyAdityAdivairAgyavidhAyakashrutau AshvAso na yukta uta yukta iti | tadarthaM vedaH kvachitphalavyabhichArI uta neti | tadarthaM "ta iha vrIhiyavA' (ChAM.5-10-6) iti shrutyuktakarmirAM vrIhyAdibhAvaH kiM mukhyaH uta dhUmAdibhAvavadgauNaH iti | gauNatve.api karmiNo duHkhaprApakamastyuta neti | pUrvapakShastu | na kAryaM vairAgyaM tadvidhAyakashrutAvanAshvAsAt.h | tadanAshvAsashcha svargakAmo yajetetyAdivat.h vedaikadeshe sukhasAdhanatayokte karmaNi karmaphalamArge vrIhyAdibhAvAvagatyA tachChedanakuTTanAdinA duHkhaprApterAvashyakatA phalavaiparItyenAnAshvAsAt.h | vrIhyAdibhAvasya dhUmAdhibhAvavat.h gauNatve vrIhyAdiduHkhijIvaiH sahAvasthAnena yAgAdikarmaNaH pashuhiMsArUpatayA pApatvena karmiNo duHkhaprApakasattvena cha duHkhAvashyaMbhAvAchcheti | siddhAntastu | karmiNaH shrutavrIhyAdibhAvasya jIvAntarAdhiShThitavrIhyAdidehapravesharUpatayA pUrvavadgauNatvAt.h duHkhijIvena sahAvasthAne.api karmaNo hiMsArUpatve.api "vAyavyaM shvetamAlabheta' ityAdi vedavihitatvena apApatayA duHkhAprApakatvena hetvabhAvena karmiNo duHkhAprApterna kvApi vedAnAshvAsa iti bhAvyaM vairAgyeNeti || 18 ||

|| OM retassigyogo.atha OM || 19 ||

pUrvatrAnyAdhiShThite vrIhyAdidehe iva svargAdAgatasya karmiNaH pitR^idehe praveshasAdhanAtsaN^gatiH | athapadoktaM karmAdAvativairAgyamanapekShyamutApekShyamiti chintA | tadarthaM svargAdAgatasya karmiNaH pitR^ipravesho nAstyutAstIti | tadarthaM "yovA retassiJNchati tamevAnupratishati' iti shrutiH durbalA "svargAdavAggatashchApi mAturevodaraM vrajed.h' iti vachanaM prabalamuta viparItamiti | tadarthaM vachanaM sayuktikamuta neti | tadarthaM karmiNaH pitR^ipraveshe prayojanaM nAstyutAstIti | pUrvapakShastu | karmiNaH pitR^ipraveshe phalAbhAvAt.h retaso dehapariNAmAyApekShitatve.api sekAnantaraM mAtR^ipraveshe.api tadupapatteH mAturevodaraM vrajediti vachanAt.h sayuktikasAdhAraNavachanabAditatayA pitR^ipraveshashruteH daurbalyena pitR^ipraveshAprApakatvAt.h nAsti pitR^ipravesha iti nApekShyamativairAgyamiti | siddhAntastu | dahekl.hptyatharmAvashyakatayA retasa uktavidhayA anyathopapattAvapi "Ishakl.hptyaiva pitaraM praviShyo yAti mAtaram.h' iti IshaklR^iptivachanena "retaHsichamevAnupravishati' (kauNTharavya) iti shrutyA cha pitR^ipraveshasiddheH mAturevetyevakArasya ayogavyavachChedakatvenopapattyA sayuktikatvAbhAvena cha pitR^ipraveshApratibandhakatvAdasti pitR^ipravesha iti bhAvyaM karmAdAvativairAgyeNeti || 19 ||

|| OM yoneshsharIram.h OM || 20 ||

pUrvasUtre athapadoktA pitR^idvArA mAtR^iprAptirevAtra sAdhyata iti saN^gatiH | athapadoktakarmAdAvativairAgyaM anAvashyakamutAvashyakamiti chintA | tadarthaM karmiNo dehaprAptau AyAso nAstyutAstIti | tadarthaM pitR^idehAdyonidvArA mAtR^IdaraM prApya svadehaM prA noti uta tathaivA notIti | tadarthamuktakramAdanyathApi janma sambhavatyuta neti | pUrvapakShastu | uktakramAdanyathApi karmiNaro janma sambhavati | tathAhi | pitussakAshAdeva tasmin.h bahireva vA mAndhAtR^idroNAderiva janmasambhavena mAturudaraprApteranAvashyakatvAttadAvashyakatve vA "dehagarbhasthitaM kvApi pravishetsvargato gataH' ityukteH | AstikAderiva saMsparshadvArA pitussakAshAnmAturudarapraveshasambhavena yoniprApteranAvashyakatvAt.h | "dehaM garbhasthitam.h' iti vachanAnmAtrupabhujyamAnAnnAdinA mAtR^IdarapraveshasambhavAt.h mAtR^idehastharetasaiva dehapariNatisambhavAchcha pitR^ipraveshasyApi vyarthatvAt.h | ato janmaprAptAvatyAyAsAbhAvAt.h nAtivairAgyeNa kR^ityamiti | siddhAntastu | pitR^ipraveshapUrvaM yonidvArA mAtR^Idarapraveshenaiva karmiNA janma nAnyathA | "divaH sthAsnuM gachChati sthAsnubhyaH pitaraM pituH mAtushsharIram.h sharIreNa jAyate' ityAdi (pauShyANaNa) shruteH | dehaM garbhasthitamityAdeH yogArAdhitabhagavatprasAdalabdhasAmarthyAtishayavatAM mahAtmanAM janmaviShayamiti karmiNo dehaprAptau AyAsasadbhAvAt.h bhAvyaM karmAdAvati vairAgyeNeti || 20 ||

|| iti shrIrAghavendrayatikR^itAyAM nyAyamuktAvalyAM tR^itIyAdhyAyasya prathamaH pAdaH || 

|| atha dvitIyaH pAdaH ||

yaddArDhyAtharM vairAgyamuktaM pUrvapAde yA cha vakShyamANopAsanAN^gaM tAdR^ishabhaktyarthamatrapAde bhagavanmahimochyata iti pUrvottarapAdasaN^gatiH | etatpAdArthashcha bhAShyAdito vyaktaH | 

|| OM sandhye sR^iShyirAha hi OM || 1 ||

|| OM nirmAtAraM chaike putrAdayashcha OM || OM mAyAmAtraM tu kAtsnaryenAnabhivyaktasvarUpatvAt.h OM || OM sUchakashcha hi shruterAchakShate cha tadvidaH OM || 

pUrvatra yoneshsharIramiti jIvAnAM janmAvagatAvavasthAvarNanasya avasaraprAptatvAt.h tatrAvasthAnAM madhye "yonimanye prapadyante' ityadikAThakashrutau (2-2-7) yoniprAptyanantaraM sva noktyA tadanurodhenAtrAdau sva nArthatatpratItiniyantR^itvarUpo mahimA harernirUpyate | atra jij~nAsAsUtrasthAthashabdoktAdhikArivisheShaNIbhUtA haribhaktiH na kAryota kAryeti chintA | tadarthaM sva no.arthaH kimIshAnadhIna uta tadadhIna iti | tadarthaM kimasatya uta satya iti | tadarthaM kiM satyatve sAdhakaM nAsti bAdhakaM chAsti uta viparItamiti | pUrvapakShastu | neshAdhInaH sva nArthaH tasyAsattvAt.h | asato.api shashaviShANAderasatyatvena IshAdhInatvasya etena sarve vyAkhyAtA ityatroktAvapi ghaTAditaulyena yogakShemAdirUpatadadhInatvasya asato.anupapatteH | na chAsiddho hetuH | satyatve sAdhakAbhAvAdbAdhakabAhulyAchcha sva nArthAnAM satyatve nityatvamanityatvaM vA vAchyam.h | ubhayathApi prAgUrdhvamupalambhaprasaN^gAt.h | tadaivotpattivinAshavattvaM tu pramANAbhAvAdayuktam.h | kartrupAdAnanimittAnAmabhAvAchcha | bAhyopAdAnAdikAraNakatve kapAlAdyupalambhApAtAchcha | tadajanyatve cha shuktirUpyavadasattvasya durvAratvAchcha | asantaH eva gajAdayaH sva ne dR^iShyA iti bAdhabodhayogAchcha | evaM bAdhakAntarANi TIkoktAni j~neyAni | siddhAntastu | "yadA karmasu kAmyeShu striyam.h' (ChAM.5-2-9) ityAdi shrutismR^ititaH sva nArthAnAM shubhAdisUchakatvapramANena shAkunavatsatyatvAt.h | "na tatra rathAH' (bra.6-3-10) ityAdishrutyA prAgasatAmevArthAnAM sva na eva dR^iShyeH | sR^iShyeshchoktyA tadaivotpattinirodhayoH sambhavena prAgUrdhvamupalambhaprasaN^gAt.h | "ya eShu supteShu' iti (kA.5,7) shrutau "etasmAddhayeva putro jAyate' (gaupavana) iti shrutau cha sva nArthAnAM IshakartR^itvasyoktyA kartrabhAvachodyasya tathA bAhyArthaghaTAdivat.h sphuTamanabhivyaktatvayuktyA "manogatAMstu saMskArAn.h' iti (brahmANDa) smR^ityA cha bAhyopAdAnavilakShaNamAnasavAsanopAdAnakatvAvagamena nirupAdAnakatvachodyasya chAnavakAshAt.h | sva nAnAM 
jAgratpadArthatvasyAsattvena bAdhopapatteshcha sAdhakasadbhAvAchcha sva nArthAH satyA eveti sva nArthAH taddhiyaH tattirodhAnaM cheti sarvamIshAdhInamiti | phale tu pUrvAdhyAyoktasavarniyantR^itvarUpamahimAkShepAdidvArA bhaktyAkShepasamAdhI | sUtrakramastu | bAdhakanirAsa eva sAdhakaM sukhasthaM bhavatIti trisUtyA bAdhakAni nirasyAnte sAdhakoktiH | ata eva doShaparihArAya sUtramiti TIkA | tatrApi sR^iShyau siddhAyAM kartrAdikArakachintA | tatrApi kartuH prAdhAnyamityAdirUhyaH || 1 ||   N.M-8
|| OM parAbhidhyAnAttu tirohitaM tato hyasya bandhaviparyayau OM || 2 || 

astu sva napadArthAnAmuktadishA IshAyattatvaM na tu taddhItattirodhAnayoH | tayoH bAhyArthAj~nAnaj~nAnAbhyAmeva siddheH iti shaN^kanAtsaN^gatiH | atrAthapadoktabhaktirna kAryA uta kAryeti chintA | tadarthaM prakR^itAvirbhAvatirobhAvau kimIshAdhInau uta tadanadhInAviti | tadarthaM bAhyArthAj~nAnaj~nAne kiM sva nadhItirodhAnayoH svatantraheturuta nimittamAtramiti | pUrvapakShastu | svA nAvirbhAvatirodhAnayoH bAhyArthaj~nAnaj~nAnAdhInAnubhavena tadAvirbhAvatirodhAnayoH bAhyArthAj~nAnaj~nAnAbhyAmevopapattau IshvareNa kR^ityAbhAvAt.h | nahi bAhyAtharj~nAnAj~nAnayoH svanibandhanasvA nArthadhItannivR^ittyoranyApekShAstIti | siddhAntastu | yathA bandhamokShayoH IshAj~nAnaj~nAnanibandhanatvaprasiddhAvapi tayorjaDatvenAsvatantratayA bandhako bhavapAshena bhavapAshAchcha mochaka ityAdi vachaneneshAdhInAveva bandhamokShau tathA bAhyArthaj~nAnAj~nAnanimittakatayA pratIyamAnAvapi svA nAvirbhAvatirobhAvau IshAdhInAveva | j~nAnAj~nAnayorasvAtantAt.h | te tu nimittamAtram.h | "svA nAdibuddhikartA cha tiraskartA sa eva cha' ityAderiti | TIkAyAM tu sUtre bandhaviparyayAviti dvivachanasya sva nAdi buddhikarteti smR^ityukteshcha svArasyAnurodhena AvirbhAvasya aj~nAnAdhInatvanirAsakAdhikaraNAntarasyAbhAvena tirodhAnasya j~nAnAdhInatvanirAsakAdhikaraNAntarasyAbhAvena tirodhAnasya j~nAnAdhInatvanirAsakanyAyasamAnaviShayatvAt.h AdyasUtrAdau tirohitamityasyopalakShaNatayA siddhAnte svA nAvirbhAvatirobhAvayoH sAmyena dvandvena nirdeshAdyathAshrutaM sUtrAnurodhena tirodhAnamAtraprAdhAnyena pUrvapakShoktAvapi dvayossAmyenaiva pUrvapakSho.abhimata ityavirodhaH || 2 ||

|| OM dehayogAdvAso.api OM || 3 || 

ShaShThe kANvashrutau jyotirbrahmaNo "sa vA eSha etasmin.h (samprasAde) ratvA charitvA' (bR^i.6-3-15) ityAdinA sva noktyanantaraM jAgraduktyA sva nAvirbhAvAdichintAnantaraM atra jAgrachchintanAtsaN^gatiH | atra jAgradarthAnAM svA nArthavanna mithyAtvaM bahujanavivAdAbhAvAt.h bAdhakAbhAvAt.h | alpajanavivAdasya "nA bhAva upalabdheH (bra.sU.2-2-28) "vaidharmyAchcha na sva nAdivat.h' (bra.sU.2-2-29) ityatra nirAsAt.h | atra bhagavadadhInatAmAtraM chintyate | dehAbhimAnAdinAvasthitirUpa jAgradavasthA aharAdikAlAdhIneti prApte pUrvavadeva kAlasyAsvAtantAdIshAdhInaiveti siddhAntaH | visheShashaN^kA tu kAlAsvAtantyabuddheH bAdhakAbhAvena bhramatvAyogAt.h na nimittamAtraparatvamiti | parihArastu "sa eva jAgaritAsthApayati' ityAdishrutibalAnnimittamAtraparatvamiti | phale tu pUrvavat.h || 3 || 

|| OM tadabhAvo nADIShu tachChatarAtmani hi OM || 4 ||

pUrvatra sva najAgaraNayoH kAlAderasvAtanteNeshvarAdhInatvoktau avashiShyasupterapi pUrvanyAyeneshAdhInatvasiddhau atreshasya suptajIvaprApyatvalAbhAya suptisvarUpameva nirUpyate | atra jIvasya suptiH nADIparamAtmanoranyataratra utobhayatreti chintA | tadarthaM "satA saumya tadAsampannaH' (ChAM.6-8-1) iti cha shrutidvayamubhayatra suptivyavasthApakaM na bhavatyatha bhavatIti | tadarthamubhayatra suptiviruddhota neti | tadarthaM Adye tachcha kiM paramAtmamuta nADyAmiti tadarthaM nADyAM suptau auttarikAnusmR^itirna yuktota yukteti | tadarthaM sA kiM sauShuptikasukhAdyanubhavajanyasmR^itirUpa uta duHkhAbhAvAnumitirUpa iti | yadyAdyaH pakShaH tadA sukhAnusmR^itisiddhasauShuptikasukhaikAnubhavasya IshAdanyatrasthitau sva nAdAvivAyogAtparamAtmanIti phalam.h | yadyantyaH tadA suptau sukhAnubhavasyaivAbhAvena nADyAmeveti phalam.h | pUrvapakShastu | ubhayatra supterviruddhatvena shrutidvayasyobhayatra suptivyavasthApakatvAbhAvAt.h anyataratretyavashyaM vAchyam.h | suptikAlasyAj~nAnena pakShIkaraNAyogAt.h anumAnAnudayena "etAvantaM 
kAlaM sukhamahamasvApsamityasya smR^ititvena tatsiddhasukhaikAnubhavasya bhagavato.anyatrAvasthAne jAgradAdAvivAyogAt.h parAmAtmanyeveti | satA saumya tadA sampanno bhavatIti shruteshcha | nacha nADIShu supto bhavatIti shrutivirodhaH prAchInashrutessayuktikatvena prAbalyAditi | siddhAntastu | nityanirdoShatayA pramANabhUtayoruktashrutyoH sAkShAdasAkShAttvAbhyAM nADIsthaparamAtmanIti vyavasthayA virodhAbhAve sambhavati aprAmANyAyogAt.h sukhaikAnubhavasya chopapatteH nADIsthaparamAtmanyeveti | phale tu shrutyAdyavasthAdvArA bhaktyAdisAdhanashAstrAnAsthAtannirAsamukhena bhaktyAkShepasamAdhI | TIkAyAM tvanyataratreti pakShaM siddhavatkR^itya paramAtmani nADIShu vA ityetatsaMdihya vAdyantarapakShanirAsAya nADyAmeti pakShaM vyudasya paramAtmanyeveti pUrvapakShavyAjena sthApayitvA ubhayatretyeva siddhAntitam.h || 4 ||

|| OM ataH prabodho.asmAt.h OM || 5 ||

atra prAguktasuptaprApyatvahenaiva siddhAntakaraNAtsaN^gatiH | prakR^itasuptaprabodhaH kiM kvachit.h bherItADanAdi hetvantarAdhInaH uta sarvatreshaikAdhIna iti chintA | kvachit.h bherItADanAdi hetvantaradR^iShyeH nimittamAtrakalpakaM nAstyutAstIti | pUrvapakShastu | kvachidbherItADanAdi kAraNAntarANAmapyulambhAttatrApi Ishvarakalpane mAnAbhAvena kAraNAntarAbhAvasthale prabodhasyeshAdhInatve.api na kAraNAntarasadbhAvasthale tatra teShAmeva svAtantopapattau nimittamAtratvakalpane hetvabhAvAditi | siddhAntastu | "eSha eva suptaM prabodhayati' (kauNDiNya) iti sAvadhAraNashrutivirodhena hetvantarArAM nimittamAtratvAt.h suptaprabodhako.api Ishvara eva na tu kAraNAntarasvAtantyamiti | phale tu atha padoktabhaktyAkShepasamAdhI eveti || 5 ||

|| OM sa eva cha karmAnusmR^itishabdavidhibhyaH OM || 6 ||

pUrvatra sAmAnyataH sva nAdyavasthA IshAdhInetyuktam.h | atra tu sarvajanInAH sarvakAlInA api tadadhInA iti chintyata iti saN^gatiH | sva nAdyAvasthAprerakatvena prakR^ito viShNuH kiM keShAJNchitkAdAchitkAvasthAprerakaH uta sarvajIvAnAM sarvakAlInAvasthAprerakaH iti chintA | tadarthaM lokadR^iShyirniyAmikA bhavati uta neti | tadarthaM rAjAdilokadR^iShyayApavAdakaM mAnaM nAstyutAstIti | pUrvapakShastu | keShAJNchitkAdAchitkAvasthAprerako na sarvajanInasarvakAlInAvasthAprerakaH loke rAjAdau khaNDeshatvadarshanAt.h | nacha dR^iShyiraprayojikA | tathAtve pratyakShasiddhA j~nAnakAlabherItADanAdi kAraNApekShApi sva nAdyavasthApreraNena syAt.h | nacha "anyabhAvavyAvR^itteshcha' (bra.sU.1-3-12) ityAdau lokadR^iShyityAgenoktANutvamahatvastrItvapuMstvAdisahabhAvavat.h "alpashruteH' (bra.sU.1-3-21) ityatroktavyomAMshavailakShaNyavat.h "shruteH' (bra.sU.2-1-28) ityAdau niraMshasyApyekadeshena pravR^ittyAdivachchAstu lokadR^iShyityAge sarvaprerakatvamiti vAchyam.h | tatrANoraNIyAn.h asthUlamanaNvityAdi eShame.antarhR^idaye jyAyAn.h yo.asau viruddho.aviruddhaH ityAdi pramANavat.h iha sarvAvasthAprerakatve mAnAbhAvAt.h yena dR^iShyityAgaH syAditi | siddhAntastu | viShNureva sarvatra sarvajIvena sarvakAlikasarvAvasthAprerakaH na tu kvachidanyo.api prerakaH | "eSha hyeva sAdhukarma kArayati' ityAdi bhAShyokta (kaushItakI 3-8) shrutibalena "Atmana evopAsyatvoktyanyathAnupapattyA cha asyaiva sarvaprerakatvAvagamAt.h | anyathA anyasyApi kvachitprerakatve shrutAvavadhAraNAt.h | nachaivaM lokadR^iShyivirodhaH | shrutyAdipramANabalena lokadR^iShyasyApi laukikadhenvAdAvadR^iShyasya kAmadhenvAdAvivopapatteriti | phale tUkta eva || 6 || 

|| OM mugdhe.ardhasampattiH parisheShAt.h OM || 7 ||

evaM pradhAnAvasthAnAM chintAnantaraM atrAvAntarAvasthAchintanAtsaN^gatiH | atra sva nAdyavasthAchintAprasaN^gasannidhApito mohaH kiM sva nAdyavasthAnyatamAntarbhUtaH uta tato.avasthAntaramiti | tadarthaM sa kiM bhagavatprAptitadanyatrasthityoranyatararUpaH uta tAbhyAmanyAdR^isha eveti | tadarthamanyAdR^ishatve mAnaM nAstyutAstIti | yadyAdyastadA avasthAntaramiti vyaktam.h | tathAnyatararUpa ityatrApi kimuktabhagavatprAptirUpaH kiM vA anyatrasthitirUpa iti chintA | tadarthaM kimayaM suptisadharma sva najAgratsadharmeti | atrApi vyaktaM phalaphalibhAvaH | atra TIkAyAmAdyasandehaH siddhAntoktadishA suj~nAna iti pradhAnAvasthAntaraM neti pradarshanAya sva 
nAditritayAnyatamatvaM siddhavatkR^itya mohe brahmaprAptireva pR^ithagavasthAtvAditi nyAyavivaraNe jAgratsva nayoH pR^ithagavasthAdityarthamupetya tadanuguNatvena saMdehapUrvapakShau darshitau | ata eva siddhAnte mohasya avasthAtrayAtiriktatve bhavedetadityAdyuktamiti j~neyam.h | pUrvapakShastu | mohaH sva nAdityavasthAntarbhUta eva na tu tato riktaH mAnAbhAvAt.h | brahmaprAptitadanyatrasthityoH suptyAdyavasthAtvena tato anyAdR^ishasthiterabhAvena atiriktatvAsambhavAchcha | bAhyAtharAj~nAnasAmyena suptyAdyantarbhAvasambhavAchcha | antarbhAvapakShe.api na bhagavadanyatrasthitirUpasva najAgradavasthAntarbhUtaH | tayoH svA nabAhyagajaturagAdyarthaj~nAnavatvarUpatvAnmohasya cha tadubhayaj~nAnashUnyasuptisamAnadharmatayA samagrabhagavatprAptirUpasuptyavasthAntarbhUta eveti | siddhAntastu | duHkhamAtrapratismR^iteriti (vArAha) smR^ityA duHkhAtmakAlAtiriktaviShayAntaraj~nAnashUnyarUpatvena sukhAdij~nAnopetasuptyAdyantarbhAvAyogAt.h mohAvasthAtrayAtiriktAvasthaiva duHkhaikAnubhavatvasyaiva bhAnatvAt.h | na chAtiriktatvAsambhavaH | paramAtmavidUratvasAmIpyapraveshAnAM tadanyatrasthititatprAptirUpANAM "hR^idayasthAt.h' (vArAha) iti smR^ityArdhapraveshasya mohatvenAvashyaM vAchyatayA parisheShapramANasiddhatvAditi | phale tu avasthAntarAvasthitajIvaprApyatvarUpamAhAtmyAbhAvatadbhAvAbhyAM bhaktyAkShepasamAdhI | atra mohaH kiM bAhyakAraNAdhIna uta IshvarAdhIna iti sandehe balavadabhighAtAdibAhyakAraNAdhInatvAnneshAdhIna iti prApte "sa eva cha' ityatrokta (bra.sU.3-2-9) siddhAntanyAyena IshAdhIna eva | bAhyakAraNadR^iShyistu "mUrChAprabodhanaM chaiva tata eva pravartate' iti vishiShyakaurmasmR^ityA nimittamAtraviShayetyarthasya pUrvanyAyenaiva siddhatvAt.h nAtra tachchintanaM kR^itamiti j~neyam.h || 7 ||

|| OM na sthAnato.api parasyobhayaliN^gaM sarvatra hi OM || 8 ||

|| OM na bhedAditi chenna pratyekamatadvachanAt.h OM || OM api chaivameke OM || 

pUrvatra sarvAvasthApravartakatvasya hareruktau iha tatpravartakavishvAdirUpeShu bhedashaN^kAnirAsAtsaN^gatiH | pratisharIraM jAgradAdisthAneShu sthito vishvAdirUpI bhagavAn.h kimanyonyaM bhedavAnutAbhinna iti chintA | tadarthaM kiM tasya bhedasAdhakaM bhinnAnekasthAnatvaM kAryakAraNabaddhatvAdibhedashravaNaTha cha kiM niravakAshamuta gauNatvAdinA sAvakAshamiti | pUrvapakShastu | anyonyaM bhedavAneva akShikaNThAdirUpabhinnasthAnakatvAt.h ghaTAdivat.h | nacha bhinnasthAnakatvaM bhedarUpasAdhyena vinA vyomavadityatroktadishA vyo na iva vA harerupapannamiti vAchyam.h | vyo nI.ashato.anekasthAnatvasambhave.api hareranekasthAnasthitavishvAdirUpANAM "saptAN^ga ekonaviMshatimukhaH' (mAM.1-3) ityAdinA pratyekaM samagrarUpashravaNena vyomavaiShamyeNa bhedasAdhyena vinA hetoranavakAshAt.h | kiMcha "kAryakAraNabaddhau tau' (mAM.2-2) ityAdinA vishvAdirUpANAM jAgratsva nasuShuptirUpakAryabaddhatvakAraNabaddhatvAbaddhatvasthUlabhuktvasUkShmabhuktvAdirUpeNa bhedavyapadeshAchchAnyonyaM bhedavAneva | nachAyaM vyapadesho bhedaM vinApi hetvantareNaiva yuktaH kalpakAbhAvAt.h hetvantaradR^iShyashcheti | siddhAntastu | anyonyaM tatra tatra sthitarUpairabhinna eva bhagavAn.h | "sarveShu bhUteShvetameva brahmetyAchakShate' (ai.u.3-2-3) sarveShu bhUteShu chakShurAdisthAneShu etamekameva pUrNaguNamAchakShate iti "eSha ta AtmAntaryAmyamR^itaH (bR^i.5-7-3) iti "ayameva saH yo.ayamAtmA' (bR^i.4-5-1) ityAdibhAShyoktashrutiShu tatra tatra sthitabhagavadrUpANAM parasparamUlarUpeNa chAbhedakathanAt.h | "amAtro.anantamAtrashcha' iti (mAM.4-7) shrutau cha bhinnAMshashUnyaH punaranantAMshashcheti vishvAdyanantarUpANAM abhedokteshcha | bhedAnumAnasya bhedapratinidhivisheSheNa vA uktAnekashrutibAdhitatayA aprAmANyenaivopapatteH | bhedavyapadeshasya cha "bhinno bhinneShu saMsthiteH' (brahmatarka) "aishvaryAdrUpamekaM cha sUryavadbahudheyate' ityAdismR^ityA goShThe gAvaH ekIbhavantItyatraikyoktivat.h vyApte harau "aN^guShThamAtraH puruShaH (kA.2-1-12) ityuktivachcha sthAnabhedenopachAreNa vA aishvaryabalena vA upapatteH | taduktamanyatra shrutibalAtsthAnAnAM bhedaH tasyAbheda eva' iti (nyA.vi) | phale tu bhedaprAptau anugrAhyAnugrAhakabhAvAdyApattyA "sa eva cha' (bra.sU.3-2-9) ityatroktaishvaryanirAsadvArA bhaktyAkShepasamAdhI || 8 ||

|| OM arUpavadeva hi tatpradhAnatvAt.h OM || 9 ||

|| OM prakAshavachchAvaiyarthyam.h OM || OM Aha cha tanmAtram.h OM || OM darshayati chAtho.api smaryate OM || 

pUrvatrobhayaliN^gamiti liN^gapadena prakR^itabhagavadrUpANAmatra aprAkR^itatvasAdhanAtsaN^gatiH | yadarthaM pUrvatra mahimoktaH sA bhaktiH viShNau na yuktAthAyukteti chintA | tadarthaM tatra mAhAtmyaM na yuktamuta yuktamiti | tadarthaM rUpavattvArUpavattvayordoShostyuta neti | tathA rUpitvArUpitvashrutyoH kimekaviShayakatvamuta bhinnaviShayakatvamiti | pUrvapakShastu | bhaktirharau na yuktA tasya rUpitve.arUpitve vA aN^gIkR^ite doShApAtena mAhAtmyAyogAt.h | rUpitve chaitravadanityatvaprasaN^gAt.h | "nAtmAshruteH' (bra.sU.2-3-10) ityatroktanityadehatvasyApi ihAkShepAt.h | "arUpamavyayam.h' (kA.3-15) ityAdishrutyaprAmANyApAtAchcha | arUpitve cha saundaryasulakShaNatvAdyayogAt.h | rugmavarNamAdityavarNamityAdishrutyaprAmANyaprasaN^gAchcha | nacha rUpyarUpitvashrutyoraprAkR^itaprAkR^itaviShayatvenAvirodhAnna ko.api doSha iti yuktaM kalpakAbhAvAditi | siddhAntastu | "aikAtmyapratyayasAram.h' (mAM.2-1) "AnandamAtramajaram.h' (chaturvedashikhA) "AnandarUpamamR^itam.h' (mu.2-2-8) ityAdibhAShyoktashrutismR^itibalena j~nAnAnandAdyAtmakadivyarUpashravaNena rUpashrutestadviShayatvasya cha "bhautikAnIharUpANi bhUtebhyo.asau paro yataH | arUpavAnataH' (mAtsya) ityAdismR^ityA prakR^ityAdyatItatvahetunA prAkR^itarUpahIne gR^ihAntashchAkShuShaprakAshe satyapi bAhyaprakAshAbhAvena prakAsho netyuktivat.h arUpashruteH aprAkR^itavigrahe.api harau prAkR^itarUpAbhAvaviShayatayopapatteH | aprAkR^itadivyavigrahasya cha anityatvAdyanApAdakatvAt.h saundaryAdisambhavAchcha mAhAtmyavattvAt.h yuktA tatra bhaktiriti | phale tu bhaktyAkShepasamAdhI || 9 ||

|| OM ata eva chopamA sUryakAdivat.h OM || 10 ||

yatpUrvanayadvaye bhagavadaMshAnAM "amAtro.anantamAtraH' itayantaM aikyakathanaM yachchArUpavaditi prAkR^itarUparAhityakathanaM tadubhayamayuktam.h | jIvasya bhagavadaMshAnAM bhedAbhedAt.h prAkR^itarUpavattvAchcheti shaN^kanAtsaN^gatiH | athapadoktabhaktirayuktota yukteti chintA | tadarthaM kiM jIvaH paramAtmanA bhinnAbhinno bhinna eveti | tadarthaM kiM paramAtmanA jIvAnAM samudAyasamudAyibhAvo.atha bimbapratibimbabhAva iti | tadarthaM pratibimbatvaM kimupAdhikR^itatvAdirUpamuta tadadhInatvAdirUpamiti | Adye tvanAdinityajIvAnAmaupAdhikapratibimbatvAyogena samudAyitvarUpatayA samudAyarUpeshvareNa bhedAbhedau aupAdhikabhede satyapi svAbhAvikasvAbhedavati svasminniva bhaktirayuktetyAdye phalam.h | ante tu tadadhInatvAdirUpapratibimbatvasya jIvAnAM yuktatvenAtyantabhinne harau bhaktiryukteti phalam.h | pUrvapakShastu | pR^ithagupadeshAdityatra jIveshabhedoktAvapi sarvachetanasamudAyasyeshatvena ekaikajIvasya paramAtmanA bhedAbhede.api bhedAvirodhAt.h | aupAdhikabhedasya cha svAbhAvikabhedakAryApratibandhakatvena svAbhinne tasminbhaktirayukteti | na cha bhedo.asiddhaH chetanatvAdaMshatvAnmatsyAdivaditi tatsiddheH | bimbapratibimbabhAvastu aupAdhiko.anAdinityayorjIveshayorna yukta iti | siddhAntastu | jIvo neshAbhinnaH tatpratibimbatvAt.h | yo yatpratibimbaH sa tenAbhinno na bhavati yathA sUryakAdiritayanumAnavirodhena chetanatvAderabhedAsAdhakatvAt.h | nachAsiddho hetuH | jIvasyApIshvarasvarUpAMshatve matsyAdisAmyApattyA j~nAnaishvaryAdyavisheShaprasaN^garUpayuktyA "rUpaMrUpaM pratirUpo babhUva' (bR^i.4-5-29) iti shrutyA "bahavassUryakA yadvatsUryasya sadR^ishA jale' iti smR^ityA cha tatsiddheH | na chAnAdinityasyaupAdhikapratibimbatvAyogaH | "pR^ithagupadeshAt.h' (bra.sU.2-3-28) "sandhye sR^iShyirAha hi' (bra.sU.3-2-1) "tadguNasAratvAt.h' (bra.sU.2-3-29) ityuktaiH bhinnatvatadadhInatvatatsadR^ishaireva dharmai pratibiMbatvopagamAditi || 10 ||

|| OM ambuvadagrahaNAttu na tathAtvam.h OM || 11 || 

pUrvatra bimbasAdR^ishyAdinA jIvasyeshapratibimbatvoktau tarhi j~nAnAnandAdirUpasAdR^ishyarUpamuktenirtyasiddhatvAnna tadarthA bhaktiH kAryeti shaN^kodayAtsaN^gatiH | atra athapadokteshvarabhaktiH na kAryota kAryeti chintA | tadarthaM Ishaj~nAnatatprasAdadvArA j~nAnAnandAdibrahmasAdR^ishyAbhivyakteH shrutaM phalatvaM na sambhavatyuta sambhavatIti | pUrvapakShastu | j~nAnAnandAdibrahmasAdR^ishyasya "puMstvAdivattvasya' (bra.sU.2-3-31) ityatroktadishA jIvasvarUpatayA nityasiddhatvAttadabhivyaktestu "anubandhAdibhyaH (bra.sU.3-3-51) iti vakShyamANadishA j~nAnahetubhaktiphalatvAyogAt.h | suptAviva kadAchit.h svayameva sambhavena cha 
IshvarAparokShaj~nAnatatprasAdadvArApi bhaktiphalatvaM tasya na yuktamiti phalAbhAvAnna kAryA bhaktiriti | siddhAntastu | sAdR^ishyasya nityasiddhatve.api IShadabhivyakteH bhaktiM vinA suptau bhAve.api samyagabhivyaktirUpamukteH "yamevaiSha' (mu.6-3) itayAdibhAShyoktashrutismR^itibalena bhaktisAdhyatvAttadarthaM bhaktiravashyaM kAyareti || 11 ||

|| OM vR^iddhihrAsabhAktvamantarbhAvAdubhayasAmaJNjasyAdevam.h OM || 12 ||

|| OM darshanAchcha OM || 

atra prAk.h phalahetutvena uktabhakteH tadupalakShitatvena sAdhanajAtasya taratamabhAvanirUpaNAtsaN^gatiH | pUrvasUtroktaM bhaktayupalakShitabhaktyAdisAdhanajAtaM kiM bhakteShvekaprakAramutAnekaprakAramiti chintA | tadarthaM tatphalatayoktAnandAdibrahmasAdR^ishyAbhivyaktiH sarvatraikaprakArA utAnekaprakArA iti | saiShAnandasyetyAdeH vairAgyaprashaMsAparatvena AnandatAratamye mAnAbhAvena phalatAratamyAsiddhayA bhaktayAditatsAdhanamapi bhakteShvekaprakArameva phalavaiShamye.api sAdhanAvaiShamye bAdhakAbhAvAchcheti pUrvapakShaH | siddhAntastu | saiShetishruteH vairAgyaprashaMsAdiparatvasya tadvAkyavaiyarthyAdinA.anyatra bR^ihadbhAShyAdisthaleShu bhAShyakAraireva nirAsAnnyAyAmR^ite.api (pR^i.643-ni) khaNDitatvAt.h saiShetyAdibhAShyoktashrutyAdisiddhAnandAdirUpaphalatAratamyAnyathAnupapattyA tattsAdhaneShu tAratamyamavashyamabhyupeyam.h | anyathA viShamaphaladAturIshvarasya vaiShamyAdidoShApAtAt.h | sa cha netyuktaM vaiShamyanaye (bra.sU.2-1-35) | sAdhanasyottamatvenetibhAShyoktasmR^itivirodhAchcheti | AnandAdishrutermuktaparatvaM cha "akSharadhiyAM tu' (bra.sU.3-3-34) ityatrAgre vyaktam.h || 12 ||

|| OM prakR^itaitAvatvaM hi pratiShedhati tato bravIti cha bhUyaH OM || 13 ||

pUrvatra shrautAnandatAratamyAnyathAnupapattyA taddhetutAratamyanirNaya ivehApi shrutAvadhikavyApAroktyanyathAnupapattyA pAlanAkhyApAranirNayAtsaN^gatiH | athapadoktabhaktirayuktota yukta iti chintA | tadarthaM pAlakAkhyaguNo harerna yukta uta yukta iti | tadarthaM pAlanaM nAma kashchidvayApAro nAstyutAstIti | pUrvapakShastu | sR^iShyasya vastuno yAvatsaMhAraM sthiteH svata eva siddheH saMhArAdikartuH asaMhArAdyatirikto rakShArUpo vyApAra eva neti na pAlakatvaM hareryuktamiti | siddhAntastu | yuktaiva harau bhaktiH pAlakatvAkhyaguNavattvAt.h | na chAsaMhArAtiriktaH sa neti vAchyam.h | "naitAvadenAparonyadastyukShA sa dyAvA pR^ithivI' iti (R^i.10-31-8) shrutau pUrvatra "asyedeShA sumatiH paprathAnA' (R^i.10-31-6) ityAdinoktasR^iShyisaMhArakartR^itvasya "naitAvad.h' ityanena tAvanmAtratvaM niShidhya "paro.anyadastItyAdinA pAlanAkhyavyApArAntarasyApyuktyA annAdidAnena poShaNAdirUpavyApArAntarasya pAlanasya sambhavAt.h sR^iShyiM cha pAlanaM chaiveti smR^iteshchaiveti | phale tu vyakte || 13 ||

|| OM tadavyaktamAhahi OM || 14 ||

|| OM api saMrAdhane pratyakShAnumAnAbhyAm.h OM || OM prakAshavachchAvaisheShyam.h OM || OM prakAshashcha karmaNyabhyAsAt.h OM || OM ato.anantena tathAhi liN^gam.h OM || 

pUrvatra janmAdisUtroktasR^iShyayAdyaShyake pAlakatvaM prasAdhya atra svaj~nAnadatvamiha sAdhyata iti saN^gatiH | atrAthapadoktabhagavadbhaktiH na kAryota kAryeti chintA | tadatharM kimaphalota phalavatIti | sA kiM Ishasya vyaktatve.avyaktatve chobhayathApi paramapumarthahetvIshAparokShaheturuta avyaktatve.api IshvaraprasAdadvArA taddheturiti | pUrvapakShastu | hareH stambhAdivatpratyakShayogyatve stambhAdipratyakShasyeva bhaktiM vinApi pratyakShatvasambhavAt.h avyaktaikasvabhAvatve dharmAdiriva bhaktyAdisAdhanenApi pratyakShatvAsambhavAt.h anyathA tAdR^ishasyApi pratyakShatve samArAdhanenApi yakShasAkShAtkAravadIshvarasAkShAtkArasambhavAt.h 
agnyAdibhUtAnAM sthUlasUkShmavisheSheNa pratyakShApratyakShatvavanmUlarUpeNa avyaktasyApi gR^ihItarUpeNa pratyakShatvasambhavAt.h na bhaktiH aparokShaheturiti vyarthA satI na kAryeti | siddhAntastu "arUpamakSharaM brahma sadA.avyaktaH' iti (kauNTharavya) shrutyA avyaktaikasvabhAvasyApi "AtmA vA are draShyavyaH shrotavyaH' (bR^i.4-4-5) ityAdishrutibalena bhaktipUrvakashravaNAdyAbhyAsAtprasannena achintyashaktikeshvareNaiva tadAparokShasya "nityAvyakto.api bhagavAnIkShyate nijashaktitaH' iti (nArAyaNAdhyAtma) shrutyuktena mokShasya j~nAnajaprasAdasAdhyatvaliN^gena avyaktatvapratyakShatvashrutidvayAnyathAnupapattyA cha siddhatvAt.h | "na tamarAdhayitvApi kashchidvayaktIkariShyati' (brahmavaivarta) iti smR^itisiddhamahatpratyakShAt.h avyaktatvaliN^gena sUkShmatvAnumAnAt.h bhaktihInArAdhanena "nAsau sUkShmo na sthUlaH' ityAdi (mANDavya) shrutyAdito gR^ihItarUpeNa cha IshapratyakShatvasya abhAvAvagamAt.h bhaktireva shravaNAdiyuktA bhagavadaparokShaheturiti arthavatI bhaktiravashyaM kAryeti || 14 ||

|| OM ubhayavyapadeshAttvahikuNDalavat.h OM || 15 ||

|| OM prakAshAshrayavadvA tejastvAt.h OM || OM pUrvavadvA OM || OM pratiShedhAchcha OM || 

pUrvatra hareravyaktatve pratyakShatve cha mAnAbhAvena avyaktasyApi vyaktatvoktivadihApi guNAtmatve.api guNitve chobhayatra mAnAbhAvAt.h guNAtmano.api guNitvamiti kathanAtsaN^gatiH | athapadoktA haribhaktirna kAyarota kAryeti chintA | tadarthaM tasya guNatvaM nAstyutAstIti | tadarthaM guNAtmano hareH guNitvaM sambhAvanApramANAbhyAM hInaM yuktiviruddhaM chAtha viparItamiti | pUrvapakShastu | tadAtmake tadvattvasya kvApyadarshanAt.h guNarUpasya hareH guNavattvamasambhAvitaM ata eva pramANashUnyaM cha | harirna guNavAn.h guNAtmakatvAt.h yathA na svaH svavAn.h yo yadvAn.h sa tadAtmako na yathA daNDavAn.h chaitraH iti vA ityAdi yuktiviruddhaM cha | nacha guNAtmakatvamasiddhaM samavAyAbhyupagamAchchetyatra (bra.sU.2-2-13) samavAyApAkaraNena "ekamevAdvitIyam.h' (ChAM.6-2-1) iti guNaguNyAdibhedaniShedhena tatsiddheH | ato guNitvAbhAvAt.h na harau bhaktiH kAryeti | siddhAntastu | kuNDalAtmakasyApyaheH visheShabalAtkuNDalitvavat.h prakAshAtmakasyApyAdityasya prakAshitvavat.h kAlasya pUrveNAbhede.api pUrvaH kAlaH iti visheShaNavisheShabhAvavachcha guNAtmano.api hareH guNitvaM pratinidhivisheShabalAnnAsambhAvitam.h | "AnandaM brahmaNo vidvAn.h' (tai.2-4) "athaiSha paramaH AnandaH' iti guNatvaguNitvobhayavyapadesharUpapramANAchcha "shAstrayoni' (bra.sU.1-1-3) nayanyAyena yuktyagamyatayA "shruteH' tu ityatroktanyAyena (bra.sU.2-1-28) yuktyaviruddhaM cheti harau bhaktiH kAryeti || 15 ||

|| OM paramataH setUnmAnasambandhabhedavyapadeshebhyaH OM || 16 ||

|| OM darshanAt.h OM || OM buddhayarthaH pAdavat.h OM ||

pUrvatreshaguNAnAM tadAtmakatvaM taddharmavattvaM choktam.h | iha tu alaukikatvaM laukikashabdavAchyatvaM chochyata iti saN^gatiH | athapadoktA harAvatishayitabhaktiH na kAryota kAryeti chintA | tadarthaM tadIyaguNajAtaM laukikamutAlaukikamiti | tadarthaM tasyAlaukikatve j~nAnAnandAditattatpadavAchyatvaM ayuktamutayuktamiti | pUrvapakShastu | ghaTavilakShaNo ghaTapadavAchyatvAdR^iShyayA bhagavadAnandAdau cha "AnandaM brahmaNaH' ityAdau AnandAdipadaprayogeNa tadanyathAnupapattyA.alaukikatve mAnAbhAvena cha tadguNAjAtaM laukikameva | anyathA tatra tatpadaprayogAyoga iti | siddhAntastu | "eShaseturvidhR^itiH' (ChAM.8-4-1) "ya eSha AnandaH parasya' iti "yato vAcho nivartante' (tai.2-4) iti "etasyaivAnandasyAnyAni anyajj~nAnaM parasya cha' iti "adR^iShyamavyavahAryamavyapadeshyam.h' (kauNDiNyashruti) ityAdau brahmAnandAdiguNeShu laukikAnandAdAvasambhAvyamAnasetutvonmAnatvashabditapUrNatvabimbatvalokavilakShaNAdR^iShyatvAvyapadeshyatvAdidharmANAM uktyA alaukikatvAvashyambhAvini tattachChabdaprayogasya jIveshvarayoraMshAshitvaj~nApanArthatvena prapdhipAdavilakShaNe.api jIve pAdo.asya vishvabhUtAnItyAdau pAdashabdaprayogasya jIveshaguNAnAM arthaprakAshakatvAnukUlavedyatvAdij~nApanArthatvenopapatteH | "alaukiko.api j~nAnAdiH tachChabdenaiva bhaNyate | j~nApanArthAya lokasya' iti smR^iteshcha alaukikameveshaguNajAtamiti yuktA tatrAtishayabhaktiriti 
| vyutpattireva padAnAM tatrAyukteti tu "kAryAkhyAnAd.h' ityatra (bra.sU.3-3-19) nirasiShyate || 16 ||

|| OM sthAnavisheShAtprakAshAdivat.h OM || 17 ||

|| OM upapatteshcha OM || 

prAguktabimbatvahetukAlaukikatvasyeha AkShepeNa shaN^kodayAtsaN^gatiH | athapadoktAtishayitabhaktisiddhayarthaM prAguktamIshaguNAnAM bimbatvahetukamalaukikatvaM na yuktamuta yuktamiti chintA | tadarthaM bhagavadAnandAdiguNasya vichitrabrahmAdyAnandAdibimbatvamayuktamuta yuktamiti | tadarthaM pratibimbavaichityameva kAraNamutAnyadapIti | pUrvapakShastu | "vR^iddhihrAsabhAktvam.h' ityatroktadi (bra.sU.1-2-20) brahmAdyAnandAdInAM mitho vichitratvAtteShAM cheshaguNapratibimbatve tAMshcha pratIshaguNAnAM bimbatve cha tadvadeva vaichityaM syAt.h | "adR^iShyAniyamAd.h' ityatra (bra.sU.2-3-51) adR^iShyAdivaichityeNa pratibimbavaichityoktAvapi svAbhAvikAnandAderAdimatkAraNakatvAyoga iti tasyaivehAkShepeNa bimbavaichityanibandhanatvAtpratibimbavaichityasya tathAcha bhagavadrUpeShu guNatAratamyaM cha syAt.h | tachcha netyuktam.h "na sthAnataH' (bra.sU.3-2-11) ityatra | ato bimbatvAbhAvAnneshaguNAnAmalaukikatvamiti na tatrAtishayitabhaktiH kAryeti | siddhAntastu | bimbavaichityAbhAve.api sUryakAntAdisthAnaguNena sUryAdipratibimbatve.agnijanakatvAdivaichityavat.h brahmAdyanAdibhaktyAdisthAnaguNavaichityeNa bimbabhUtabhagavadaishvaryavashena cha avichitrabhagavadAnandAdipratibimbavaichityasyopapatteH | "brahmAdiguNavaisheShyAd.h' (vArAha) iti "aishvaryAtparamAdviShNoH' iti cha (pAdma) smR^iteshcha IshaguNAnAmavaichitye.api bimbatvaM yuktamityalaukikatvAdatishayitA bhaktirAvashyakIti || 17 ||   N.M-9
|| OM tathAnyatpratiShedhAt.h OM || 18 ||

sthAnavisheShAdityasya bimbapratibimbabhAvarUpahetusAdhakatayA "paramate' (bra.sU.3-2-32) ityanenaikArthenAvyavadhAyakatvAt.h paramata ityatroktanyAyAtideshakatvAtsaN^gatiH | athapadoktA bhaktiH na kAryota kAryeti chintA | tadarthaM brahma vyaktamutAvyaktamiti | tadatharM dhyAnapratItameve brahmota tadanyaditi | pUrvapakShastu | "phalamate' iti (bra.sU.3-2-39) vakShyamANadishA brahmaNa eva phalapradatvAt.h "taM yathAyathA' ityAderupAsitasyaiva phaladAtR^itvAt.h dhyAtasyAbrahmatve tasyAH phaladAtR^itvena dhyAnavaiyarthyAt.h dhyAtR^ipuruShabahutvaprayuktadhyeyabahutvasya "na sthAnataH' ityuktanyAyena bhedahIne.api harau tadrUpANAM nAnAnvenopapatteshcha dhyAnakAlapratItameva brahmeti bhaktiM vinApi puruShaprayatnena vyaktatvasambhavAnna tatra bhaktirAvashyakIti | siddhAntastu | "setUnmAnatvAdinA' IshaguNajAtasya lokato.anyatvavat.h "arUpavadeva' ityAdAvuktadishA aprAkR^itanirdoShasarvasulakShaNadivyasvarUpavigrahasya hareH nAnAdurlakShaNayuktadhyAnapratItervastutvAyogena tadanyatvAvashyaMbhAvAt.h "tadeve brahma tvaM viddhi nedaM yadidamupAsate' iti (tala.1-6) shrutau dhyAnapratItasya brahmatvaM pratiShidhya tadanyadeva brahmetyuktatvAchcha dhyAnapratItAdanyadevAvyaktaM brahmeti | nacha phalAbhAvApAtaH | "pashyanti paramaM brahma' iti (brahmatarka) smR^ityA dhyAnakAle pratItavAsanAmayapratimAsthasyaiva phalapradatvopapatteH bhaktirAvashyakIti || 18 ||

|| OM anena sarvagatamAyAmayashabdAdibhyaH OM || 19 ||

evamavyaktatve.api hareH prasannasya aparokShadAnamiva svasvAtantyamapi anyasya kvachiddadyAditi shaN^kanAtsaN^gatiH | athapadoktaharAvevAtishayitabhaktiH na yuktota yukteti chintA | tadarthaM kiM kvachit.h kadAchidanyo.api kartA uta sarvatra sarvadA sarvavastunaH harireva sR^iShyayAdikarteti | tadarthaM svasvAtantyaM kadAchidanyasyApi dadAtyuta neti | pUrvapakShastu | hareH kR^iShNAdyavatAreShu parapreShyatvAdyasambhAvitavividhalIlAdarshanena kvachitkadAchit.h svAtantyasyApyanyasya dAnasambhavAt.h harereva sarvasR^iShyayAdau mAnAbhAvAlloke rAjAdInAM khaNDeshatvadarshanAt.h deshAntarAdAvanyo.api sR^iShyayAdikataretyanumAnasambhavAchcha na harAvevAtishayitA bhaktiryukteti | siddhAntastu | "svAtantAtkrIDate viShNuH na hi svAtantyamanyagam.h | karoti kvApi' 
(nyAyavivaraNa) ityAderatyaktasvAtantyasyaiva krIDAvagamAdanyatra svAtantyadAnasyAsambhAvitatvAt.h harireva sarvakartetyasya "eSha sarvagataH' ityAdibhAShyoktashrutisiddhatvAdanumAnasya etachChatibalena kartrantare mAnAbhAvAchcha harireva sR^iShyayAdikarteti yuktA tatraivAtishayitA bhaktiriti || 19 ||

|| OM phalamata upapatteH OM || 20 ||

|| OM shrutatvAchcha OM || dharmaM jaiminirata eva OM || OM pUrvaM tu bAdarAyaNo hetuvyapadeshAt.h OM || 

evaM harereva sarvakartR^itve tasya vaiShamyAdidoShanirAsAya pUrvoktadishA karmasApekShatve tarhi karmaNa evAstu phalapradatvamiti vA karmaNa eva phalodayAt.h prAguktaM hareH sarvasraShyR^itvamayuktamiti vA shaN^kanAtsaN^gatiH | athapadoktA bhaktiH na kAyarota kAryeti chintA | tadarthaM kiM karmaiva phaladAtR^iharistatra sheShabhUta uta viparItamiti | tadarthaM "rAtirdAtuH parAyaNam.h' iti (bR^i.5-9-28) shrutaM hareH phaladAtR^itvaM gauNamuta mukhyamiti | tadarthaM karmaNaH phalAnvayavyatirekau sheShitvakalpakau uta sheShatayApi yuktAviti | tadarthaM karmaNaH sheShitvakalpakaM nAstyutAstIti | pUrvapakShastu | IshvaraH phaladAtetipakShe.api karmaNo.avaiyarthyAya vedaprAmANyAya hareH vaiShamyAdyabhAvAya kR^itakamarNaH phaladR^iShyayA cha karmApekShatave.avashyaMbhAvini phalasya karmAnvayavyatirekitvAt.h tasya cha anyathAsiddhikalpakAbhAvAt.h "rAtirdAtuH' iti shruteH "eShahyeva sAdhukarma kArayati' (kaushI.3-8) ityAdinA hareH phalapradakarmahetutayA gauNatvenApyupapatteH AptatamagautamajaiminimatatvAchcha karmaiva prAdhAnyena phalapradaM haristu karmasheSha iti na tatra bhaktiH kAryeti | siddhAntastu | chetanatvayuktyA "puNyena puNyaM lokaM nayati' (Sha.pra.3-7) ityAdivisheShashrutyA cha "rAtirdAtuH' iti shruterbalavattayA gauNArthatvAyogAt.h brahmaNaH prAdhAnyena phaladAtR^itve.api karmaNaH kAraNatvenAnvayavyatirekayoH jaiminimatasya chopapatteH brahmaiva phalapradaM na karma kintu karaNameveti yuktA tatra bhaktirita || 20 ||

|| iti shrImadrAghavendrayatikR^itAyAM nyAyamuktAvalyAM tR^itIyAdhyAyasya dvitIyaH pAdaH samAptaH || 

|| atha tR^itIyaH pAdaH ||

prAguktAthapadArthavairAgyabhaktisAdhyaj~nAnahetujij~nAsAshabditopAsanAsminpAde uchyate | sA cha dvedhA sarvasachChAstrashravaNamananarUpA dhyAnarUpA cheti | tatrAdyA dhyAnAN^gatvAdAdAvuchyate |

|| OM sarvavedAntapratyayaM chodanAdyavisheShAt.h OM || 1 ||

|| OM bhedAnneti chedekasyAmapi OM || OM svAdhyAyasya tathAtvena hi samAchAre.adhikArAchcha OM || OM salilavachcha tanniyamaH OM || OM darshayati cha OM || 

atra jij~nAsAshabdokte sarvasachChAstrashravaNamanane na kArye uta kArye iti chintA | tadarthaM brahma svasvashAkhoktarItyA j~neyamuta sarvavedoktadisheti | tadarthaM harej~nareyatve sAdhakaM nAstyuta bAdhakaM chAsti atha viparItamiti | tadarthaM shAkhAbhedaH pratishAkhaM arthabhedoktish.hcha niravakAshA uta sAvakAsheta | pUrvapakShastu | brahma tathA j~neyamityatra sAdhakAbhAvAt.h pratyuta vedarAsherekaikAdhikArikatve kANvAdishAkhAbhedAyogasya vij~nAnamAnandaM brahmetyAdirUpeNa pratishAkhamarthabhedoktyayogasya ekaikasya sarvashAkhAdhyayanAbhAvena tadarthaM j~nAnAyogasya mandAnAM brahmaj~nAnavaimukhyaprasaN^garUpasya cha bAdhakasyAbhAvAt.h tattachChAkhoktameva tena tena j~neyamiti noktarUpashravaNamanane kArye iti | siddhAntastu | bhagavajj~nAnasampAdanArthaM pravR^ittAnAM "AtmetyevopAsIta' (bR^i.3-4-7) ityevamAdikANvAditattachChAkhAgatavidhInAM j~nAnArthaM pravR^ittavidhyarthamuktAnAM "atra hyete sarva ekaM bhavantIti' (bR^i.3-4-7) "na hyAsya karma kShIyate' (bR^i.3-4-15) ityAdi tatra vidhisamIpA nAtArthavAdAnAM cha tathA "svAdhyAyo.adhyetavyaH' 
(tai.A.2-15) "vedaH kR^itsno.adhigantavyaH sarahasyo dvij~nanmanA' ityevamAdeH arthAvabodhaphalakasvAdhyAyAdhyayanavidheshcha sarvAdhikArisAdhAraNyena "sarvavedoktamArgeNa karma kurvIta' iti (samAchAra) smR^ityA sarvavedoktamArgAnuShThAne sarveShAmadhikArAvagamena cha tadanyathAnupapattirUpayuktyA cha "sarvavedAnadhItya vichAyar cha j~nAtumichChenmumukShuH' iti (chaturvedashikhA) shrutyA "sarvAn.h vedAn.h setihAsAn.h' iti (brahmatarka) smR^ityA chaikaikasya sarvashAkhAdhyayanadvArA taduktArthaj~nAnAdhikArAvagamena sAdhakasadbhAvAt.h "shAkhAbhedo hyashaktijaH' iti (samAchAra) smR^ityA kANvAdishAkhAbhedasya ashaktihetukatvena pratishAkhamarthabhedokteH ekashAkhasthArthabhedoktivat.h prasaN^gabhedAdanuvAdAdirUpatayA sarvavedoktarItyA brahma j~neyamiti niyamasya sarvAsAmapAM samudra ekAyanamityuktaniyamasyeva "yathA nadInAM salilaM shakye sAgaragaM bhavet.h' iti (Agneya) smR^ityA tattachChaktyanusAritayopapattyA prAguktabAdhakAnAmabhAvAchcha sarvavedoktadishA yathAshakti sarvasachChAstrashravaNamanane sarvairapi kArye eveti | phale tu jij~nAsAshabdArthaikadeshAkShepasamAdhI || 1 || || OM upasaMhAro.arthAbhedAdvisheShavatsamAne cha OM || 2 || 

|| OM anyathAtvaM cha shabdAditi chennAvisheShAt.h OM || OM na vA prakaraNabhedAtparovarIyastvAdivat.h OM || OM saMj~nAtashchettaduktamasti tu tadapi OM || 

vaiyarthyahetunA prAguktayathAshaktisarvavedArthaparij~nAnasyAkShepeNeha shaN^kanAtsaN^gatiH | atra pUrvoktasarvavedoktaparij~nAnaM nAvashyakamutAvashyakamiti chintA | tadarthaM sArvatrikaguNopasaMhArAnupasaMhArAbhyAM vedAthUbhUtabrahmadhyAnaM na yuktamutamayuktamiti | pUrvapakShastu nobhayathApi dhyAnaM sambhavatIti | tathAhi | na tAvaduShasaMhR^itya dhyAnaM kAryamiti pakSho yuktaH | sarvaparij~nAnasya kramabhAvitvena shakyatve.api sArvatrikasarvaguNopasaMhAreNa dhyAnasya vikShipyoktaguNAnAmekabuddhayupArUDhatvarUpasyAshakyatvAt.h | sarvAshakyatve.api kAMshchitprati tathA dhyAnaM shakyamiti kalpanasya kalpakashUnyatayA.ayogAt.h | AtmetyevopAsIteti sAvadhAraNAtmatvamAtropAsanavidhivAkyaviruddhaM cha parovarIyaHprabhR^itiprakaraNabhedAyogAt.h | nApyanupasaMhR^itya dhyAnaM kAryamiti pakShaH spaShyapramANAbhAvAt.h | Atmetyevetyatra evakArasya ayogavyavachChedakayApi sAvakAshatopapatteH | nacha parevarIyovaishvAnarAdiprakaraNabheda evAnupasaMhAre mAnamanyathA sa na syAditi yuktam.h | ekasminnapi prakaraNe sarvaguNokterapi sambhavAt.h | ata ubhayathApi dhyAnasyAyuktatvAt.h yaddhayAnAN^gatayA prAguktaM shaktAnAM sarvavedArthaparij~nAnaM sampAdyamiti tatrAnyataradapi vyarthatvAnnAvashyasampadyatAmarhatIti | siddhAntastu | ubhayathApi dhyAnaM sambhavatIti prAguktaM dvirUpamapi vedArthaparij~nAnaM yuktameveti | tathAhi | sarvavedoktaguNAnAM doShAbhAvAnAM chopasaMhAreNa dhyAnasya "upAsya ekaH' iti bhAShyokta (bhAllaveya) shrutau "sarve guNAH sarvadaiva hyupAsyAH' (nyAyavivaraNokta) iti shrutau cha vihitatvAt.h anyathA vihitakriyAlopenAnatharprasaN^gAt.h | tathA ChAndogye saptame "R^igvedaM bhagavo.adhyemi' (ChAM.7-1-2) ityAdinA nAradenAtmanaH sarvavidyAveditvamuktvA "so.ahaM bhagavo mantravidena nAtmavid.h' iti (ChAM.7-1-3) shrutyantare cha "so.ahaM nAmavideva nAtmavid.h' ityuktyA cha sarvavidyAnAM bhagavannAmatvena tadguNAbhidhAyakatvAnyathAnupapattiyuktyA cha tathA dhyAnasya siddhatvAt.h guNAbhidhAnasya "adhyAyanAya prayojanAbhAvAd.h' iti (bra.sU.3-3-15) nyAyena dhyAnArthatvAt.h "nAma vA etAH brahmaNaH sarvavidyAstasmAdekaH sarvaguNaivirchintya' iti (kauNDiNya) shrutisiddhatvAchcha | AtmetyevetyevakArasyAyogavyavachChedakatvena avirodhakatvAt.h prakaraNabhedagateshcha "puruShavidyAyAm.h' (bra.sU.3-3-25) ityatra vakShyamANatvAt.h upasaMhR^itya dhyAnaM kAryamiti pakSho yuktaH | tathAnupasaMhR^itya dhyAnaM kAryamiti pakSho.api yukta eva upasaMhR^itya dhyAnasya ashakyatvAtprakaraNabhedAt.h | "sa eSha parovarIyAnudgIthaH sa eSho.anantaH' (ChAM.1-9-2) ityAdi prakaraNeShu parovarIyastvAdikatipayaguNasyaivoktyA ekatra sarvaguNokterabhAvAt.h | tasmAdubhayathA dhyAnasya prAmANikatvena yuktatvAduktarUpavedArthaparij~nAnamarthavedeveti | phale tu pUrvAkShepasamAdhI || 2 ||

|| OM prApteshcha samaJNjasam.h OM || 3 ||

atra prAguktaguNopasaMhArAnupasaMhArapUrvakadhyAnayoradhikAribhedena yuktatvasamarthanAtsaN^gatiH | jij~nAsAshabdAbhimataM prAguktadvirUpadhyAnaM ayuktamuta yuktamiti chintA | tadarthaM adhikAribhedena vyavasthA na sambhavatyuta sambhavatIti | tadarthaM vyavasthApakaM nAstyutAstIti | pUrvapakShastu | dvirUpadhyAnasya virodhenaikasyAyogAt.h adhikAribhedena vyavasthitatvasya chAtrAsyAdhikAro.atra 
tasyeti vyavasthApakapramANAbhAvenAyogAdayuktaM dvirUpadhyAnamiti | siddhAntastu | "yasya yAvadguNAH spaShyaM pratibhAsantyupAsane yugapatsvabhujau yadvaddhayAyettAvata eva saH' iti (nyAyavivaraNokta) shrutyuktadishA "guNaissarvairupAsyosau brahmaNaH' ityAdi (bhaviShyatparva) smR^ityuktadishA cha dhyAnakAle cha yugapatspaShyasarvaguNapratItyA sarvaguNapratItirUpayogyatAvisheShayuktabrahmatadanyAdhikAribhedena vyavasthopapatteH yuktaM dvirUpadhyAnamiti || 3 ||

|| OM sarvAbhedAdanyatreme OM || 4 || 

atra pUrvatra sarvaguNadhyAnAdhyAnAyoravirodhoktau atrAnyataravaiyarthyaM nirasyata iti saN^gatiH | atra jij~nAsApadoktaM pUrvatra prakR^itaM sarvaguNadhyAnaM na kAryamuta kAryamiti chintA | tadarthaM tasya phalAtishayavattvanirNayo na sambhavatyuta sambhavatIti | tadarthaM tannirNAyakaM nAstyutAstIti | pUrvapakShastu | mokSharUpaphalasyAsarvadhyAnenApi siddheH sarvaguNadhyAnasya asarvaguNadhyAnasAdhyaphalAtishayavattvanirNayasya cha nirNAyakAbhAvenAyogAt.h vyarthaM tanna kAryamiti | siddhAntastu | sarvaguNadhyAnamasarvaguNadhyAnAdadhikaphalavat.h tato mahattvAt.h | yatsAdhanaM yato mahat.h tattato.adhikaphalavat.h yathA agniShyomAdito vAjapeyAdikamityanumAnena "sampUrNopAsanAdbrahmA sampUNarAnandabhAgbhavet.h' ityAdi(pAdma)smR^ityA cha phalAtishayavattvaniNaryopapatteH kAryameva sarvaguNadhyAnamiti || 4 ||

|| OM AnandAdayaH pradhAnasya OM || 5 ||

pUrvoktAdhikAribhedena phalabhedena cha dvirUpopAstirayuktA sarvamumukShusAdhAraNopAstimAtrAnirNaye tadvisheShAnavasarAditi shaN^kanAtsaN^gatiH | jij~nAsApadoktaM bhagavadvayAkhyAnaM na yuktamuta yuktamiti chintA | tadarthaM sarvamumukShudhyeyaguNanirNayo na sambhavatyuta sambhavatIti | tadarthaM sarvadhyeyaguNAH saN^khayAnirdeshAbhyAM kl.hptAH pR^ithaksanti guNAH | yadi bhaveyuH tarhi kiyantaH | yadi chatuHpaJNchaShAH AnandAdaya ityuchyeta tarhi keShAJNchitsamuchchaye.anyeShAmapi samuchchayaprasaN^gena niyamAsambhavAt.h | AnandAdibhyo.anya evetyapi vaktuM shakyatvena eta evetinirdeshakl.hptyabhAvAchcheti sarvamumukShudhyeyaguNanirNayAbhAvAnna bhagavaddhayAnaM kAryamiti | siddhAntastu | sarveShAM bahuguNopAsane.ashakyatvAt.h sarvApekShitasya nirdoShAnandAnubhavarUpamokShasya "taM yathA yathopAsate' iti shrutyA tadanuguNopAsanasAdhyatvAchcha nirdoShatvaj~nAnAnandAnAM trayANAmAvashyakatvAt.h AtmatvashabditasvAmitvasya svasambandhAnusmaraNasya bhagavatprItihetutvena "Atmeti tUpagachChanti' (bra.sU.4-1-2) iti vakShyamANadishAvashyakatvAt.h "sachchidAnanda AtmA' (brahmatarka) ityAdismR^iteshcha sadAdayashchatvAra eveti saN^khayAnirdeshAbhyAM kl.hptisambhavena dhyeyaguNanirNayAt.h yuktameva bhagavaddhayAnamiti || 5 || 

|| OM priyashirastvAdyaprAptirupachayApachayau hi bhede OM || 6 ||

chatvAra eveti prAguktaniyamAkShepeNa shaN^kanAtsaN^gatiH | chatvAra eveti prAguktaniyamo yukta utAyukta iti chintA | tadarthaM "priyameva shiraH' ityAdinA shrutapriyashirastvAdayaH sarvopAsyA uta neti | tadarthaM teShAM sarvAnupAsyatve prAguktaphalaprAptirnAstyutAstIti | pUrvapakShastu | priyashirastvAdayo.api sarvApAsyAsteShAM AnandavisheShatvAt.h | AnandAdInAM cha svAbhimataphalAvAptyarthaM sarvopAsyatvokteH anyathA phalAbhAvApAtAt.h | ataH prAguktaniyamo na yukta iti | siddhAntastu | AnandavisheShamAtreNa priyashirastvAdeH sarvopAsyatve savarguNAnAmapi guNachatuShyayavisheShatvasya vaktuM shakyatayA sarveShAM sarvaguNopAstiprasaN^gAttasya cha "darshanAchcha' ityatrokta (bra.sU.3-2-21) AnandashrutisiddhaphalabhedaparilopApattyA aniShyatvena phalabhedasiddhayarthaM guNopAsaneti tAratamyasya cha vAchyatvAt.h "naiva sarvaguNAssarvairupAsyA muktibhedataH' iti (vArAha) smR^iteshcha na sarvopAsyAH priyashirastvAdayaH | nachaivaM phalAbhAvaH | "yathAyogyAn.h guNapUrNAnupAsya phalaM bhavet.h' ityAdishrutyA visheShAnupAsane.api yogyaguNopAsanenaiva muktiphalaprApteravagamAditi noktaniyamabhaN^ga iti || 6 ||

|| OM itaretvarthasAmAnyAt.h OM || 7 ||

pUrvatra yathAyogyAnitishrutyA yogyaguNopAsanenaiva phalaprAptyuktau devAnAM chaturguNAdhikaguNopAsane yogyatAnishchayAsambhavAt.h teShAM adhikaguNopAstirayukteti shaN^kanAtsaN^gatiH | jij~nAsApadoktaM adhikaguNopAsanaM na kAryamuta kAryamiti chintA | tadarthaM tadadhikAriNAM devAnAM yogyatAniyamanirNayo.ashakya uta shakya iti | tadarthaM prApteshchetyatroktaM dhyAnakAlInaguNabhAnasya yogyatAnirNAyakatvamayuktamuta yuktamiti | pUrvapakShastu | dhyAnAtpUrvameva yogyatAniyamAj~nAne.ayogyopAsanaprasaN^gAttasya cha "achetanAsatyAyogyAnyanupAsyAnyaphalatvaviparyayAbhyAm.h' iti sAN^karShaNasUtroktadishA anarthaphalatvena dhyAkAlInaguNabhAnasya yogyatAnirNAyakatvAbhAvAnnAdhikopAsanaM kAyarmiti | siddhAntastu | tattatprApyaphalApekShayopAsanayogyatAnirNayopapatteH bhAvyutkarShaj~nasarvaguruNA tattatprApyabhaviShyatphalAnusAriguNopadeshopapatteshcha chaturbhyodhikopAsanaM kAryameveti || 7 ||

|| OM AdhyayanAya prayojanAbhAvAt.h OM || 8 ||

|| OM AtmashabdAchcha OM || 

evaM pUrvatra mandamadhyottamAdhikAribhedena anupasaMhAropasaMhArau uktvA tayoH "saMj~nAtashchet.h' iti (bra.sU.3-3-9) "prakaraNabhedAt.h' iti (bra.sU.3-3-8) cha yanmAnamuktaM tadevehAkShipya samAdhIyata iti saN^gatiH | atra jij~nAsApadAbhimatau prAguktaguNopasaMhArAnupasaMhArau na kAryAvuta kAryau iti chintA | tadarthaM tayormAnaM nAstyutAstIti | tadarthaM prAk.h "saMj~nAtaH' iti "prakaraNabhedAt.h' iti choktamubhayatra mAnaM na yuktamuta yuktamiti | pUrvapakShastu | saMj~nAtashchetyatroktadishA sarvavidyAnAM bhagavannAmatvena tatra guNAbhidhAnasya upasaMhArArthatve sarvaguNAnAM ekatraivoktiprasaN^gena vikShipya nAnAsthAneShUkteH vyarthatvAt.h mokShasyAnupasaMhAreNApi siddhayA upasaMhArasya vyarthatvAchcha | ata eva vyarthavidheH ashraddheyatvena "vidhisheShavat.h' (bra.sU.3-3-6) ityatroktavihitatvayukterapyaprayojakatvAt.h tattadvidyAprakaraNeShu etAvadevopAsanamityuktyabhAvena prakaraNabhedasyAnupasaMhAre.amAnatvena mAnAbhAvAnna kAryAvetau dvAviti | siddhAntastu | guNokterupasaMhArAnyaprayojanAbhAvAt.h nAnAsthAneShUktAnAmapi upasaMhAre muktau phalAtishayabhAvena tathokterarthavattvAt.h "AtmatvopAsanavidhAnAt.h prAgevakArasyAyogavyavachChedakatvoktAvapi iha "prApteshcha' ityatrokta (bra.sU.3-3-10) nyAyena adhikAribhedenAvyavachChedakatvAvirodhAchcha dvAvapi kAryAviti || 8 ||

|| OM AtmagR^ihItiritaravattaduttarAt.h OM || 9 ||

""AtmetyevopAsIta' iti pUrvoktashrutisthaivakArasya svAmitvAnyaj~nAnAdiguNavyavachChedakatvaprAptAvatra sa netyuchyata iti saN^gatiH | atra jij~nAsApadAbhimataM "AnandAdayaH' (bra.sU.3-3-12) ityatroktaM chaturguNopAsanaM na yuktamuta yuktamiti chintA | tadartha tatkiM prAguktashrutiviruddhaM naveti | tadarthaM Atmetyeveti prAguktAtmashabdaH kiM sushakatvAdiyuktyA svAmitvamAtravachanaH uta vAkyasheShabalAt.h j~nAnAdichaturguNavachana iti | pUrvapakShastu | AtmatvamAtropAsteH sushakatvAdAshvAparokShyahetutvAchcha sAvadhAraNashrautAtmapadasya svAmimAtravachanatvena tanmAtropAsanasyaiva kAryatvAdayuktaM chaturguNopAsanam.h | vAkyasheShastu stutitvenApyupapadyata iti | siddhAntastu atyalaukikaparamamuparthahetvAparokShye.atisushakatvasyAyuktatvAt.h guNatve.api vA sarveShAM mumukShUNAM "phalasAmyAdapekShitaH' ityAnandanayoktanyAyena (bra.sU.3-3-12) svApekShitaj~nAnAnandAdiphalaprAptyarthatvena anyopAsanasyApyAvashyakatvAt.h vAkyasheShasyArthavAdatve.api aviruddhe svArthe tAtparyAbhAvAt.h | "prANanneva prANanAmA bhavati manvAno manaH' ityAdipUrvavAkye prANapadAdinA prakR^itAnandAdiguNAnAM parAmarshena "atra hyete sarva ekaM bhavanti' (bR^i.3-4-7) ityAtmaguNe AnandAdiguNAnAmantarbhAvoktiparavAkyasheShAnurodhena "AnandAnubhavatvAchcha' ityAdi (bR^ihattantra) smR^ityanurodhena cha Atmashabdasya svAmitvAdichaturgaNavachanatvena tadavirodhAdyuktaM sarvAdhikArikachaturguNopAsanamiti | na chaivamanupasaMhAramAnatvoktivirodhaH asyAnupasaMhArarUpatvAt.h || 9 ||

|| OM anvayAdichetsyAdavadhAraNAt.h OM || 10 || 

atrAtmapadasya prAguktAnupasaMhAramAnatvamAkShipya sAdhyata iti saN^gatiH | atra prAguktamAtmapadasyAnupasaMhAramAnatvamayuktamuta yuktamiti chintA | tadarthamAtmapadoktaguNAH upasaMhartR^imAtropAsyAH utAnupasaMhartrUpAsyA aShIti | tadarthaM Atmashabdo.akhilaguNAnAmapi pratyAyakatvenAnupasaMhartR^In.h prati vibhramakaraH atha vyavasthayA tattadyogyaguNapratyAyakatayA nirNayakAra iti | pUrvapakShastu | AtmetyevopAsItetyasya "chodanAdyavisheShAt.h' (bra.sU.3-3-1) iti nyAyena akhilaguNadhyAtR^ibrahmAdIn.h pratyapi pravR^itteH tatra Atmashabdasya anupasaMhartR^imAtrayogyaguNabodhakatve AtmetyevetyavadhAraNAyogena tadanyathAnupapattyA "AptavyApterAtmashabdaH paramasya prayujyate' iti smR^ityA cha Atmashabdasya sarvaguNavAchitvenAnupasaMhartR^In.h chaturguNAdyupAsakAn.h prati tattadyogyamAtraguNApratyAyakatayA tasya vibhramakaratvAt.h taduktaguNAnupasaMhartR^ibhiranupAsyA ityayuktamanupasaMhAramAnatvam.h | nacha tasya sarvaguNapratyAyakatve.api svasvayogyaguNamAtraM sarvairupAsyamiti shaN^kayam.h | AtmetyevetyavadhAraNenAtmashabdasya yAvatpratItaM tAvatopyupAsyatvapratIteH | anyathAvadAraNavirodhAditi | siddhAntastu | Atmashabdasya sarvaguNavAchitve.api tattadguNopAsanayogyAn.h sarvaguNAn.h vaktItyasya tattadanubhavasiddhatvena tasya avibhramakaratayA taduktaguNAnAM sarvopAsyatvAdyuktamanupasaMhAramAnatvamiti || 10 ||

|| OM kAryAkhyAnAdapUrvam.h OM || 11 ||

pUrvatrAdhikAriNAM svasvayogyaguNAnyaguNAnAmAtmashabdenApratItyA tattanmAtraguNopAsanaM yuktamityuktamayuktam.h | yogyAnAmapi "paramataH' (bra.sU.3-2-32) ityuktadishA.alaukikatvena AtmashabdenApratIteriti shaN^kanAtsaN^gatiH | Ishvare guNA dhyeyA ityuktam.h | te hi laukikA eva dhyeyA utAlaukikA iti chintA | tadatharM laukikAnAmadhyAne guNadhyAnasyaivAbhAvaH prasajyata uta neti | tadarthaM alaukikaguNAnAmanubhavo na sambhavatyuta sambhavatIti | pUrvapakShastu | alaukikaguNaviShaye pratyakShAnumAnayoraprasakteH prasaktasya cha shabdasya saN^gatigrahaNasApekShatvAt.h tasya cha sambandhij~nAnAdhInatvAt.h shabdarUpasambandhinaH pratyakShatve.api artharUpasambandhinaH shabdAdanyenApratIteH shabdAntareNa tatpratItau tatrApyevamityanavasthApattyA saN^gatigrahaNAyogena shabdenApyanubhavayogena dhyAnakAle tatpratIterabhAvAt.h tAdR^ishasya cha dhyAnAyogAt.h laukikAnAmadhyAne guNadhyAnasyaivAbhAvaprasaktyA dhyAnasAdhyAparokShaj~nAnajanmano.abhAvApAtena guNadhyAnasyAvashyakatvAt.h laukikA eva dhyeyAH | tathA chAvidyamAnadhyAnasya "na pratIke na hi saH' (bra.sU.4-1-3) iti chaturthAdyapAde nirasiShyamANatvena Ishvare dhyeyAnAM guNAnAM laukikatvasya vAstavatvAvashyaMbhAvAt.h "paramatassetUnmAna' iti sUtre bhagavadguNAnAmuktAlaukikatvamayuktamiti | siddhAntastu | alaukikAstasya guNAhyupAsyAH' iti shrutau mokShasyAlaukikatvakathanAt.h tAdR^ishamokShasya chAlaukikaguNopAsanena vinA.ayogAt.h "arthasAmAnyAt.h' (bra.sU.3-3-14) ityuktanyAyena phalAnusAridhyAnasya kartavyatayA alaukikA eva guNA dhyeyAH | nacha tAdR^ishaguNApratItirdoShaH | "shAstrovastunashchaiva vyutpattiH shAstraliN^gataH' ityabhimAninayAnuvyAkhyAnasudhayoruktarItyA "yaH sahasrAkShaH sa indraH yaH pAshahastaH sa varuNa ityAdau vAkyArthamaryAdayopasthite vastuni indrAdishabdasya vyutpattivadanukUlavedanIyo bhagavadguNo yaH saH Ananda iti sAkShAtkR^iteshuNAnAM viduShAmupadeshenopasthitau tatra tatpadashaktigrahopapattyA shabdenaitatpratItisambhAt.h prAguktaguNAnAmalaukikatvA yuktamiti || 11 ||

|| OM samAna evaM chAbhedAt.h OM || 12 ||

|| OM sambandhAdevamanyatrApi OM || 

arthasAmAnyAdityukta (bra.sU.3-3-14) nyAyena pUrvatrApUrvakAryAkhyAnAdapUvarguNajAtadhyAnaM kAryamityuktamayuktam.h | dhyAnasya svAnusAriphaladatvAniyamAditi shaN^kanAtsaN^gatiH | atra "arthasAmAnyAt.h' iti prAguktadhyAnasya phalAnusAritvaM nAstyutAstIti | tadarthaM tayoH samaviShamaphalavatoH upAsanamapi samaviShamarUpaM na sambhavatyuta sambhavatIti | tadarthaM 
trivikramatvAdikriyAvisheShANAM brahmabrahmANIbhyAM yathAkramamupAsyAnupAsyatve na yukte uta yukta iti | pUrvapakShastu | trivikramatvAdikriyAvisheShANAmanityatvena dhyAnakAle.abhAvAdavidyamAnasya cha ninditatvena brahmANIbrahmaNorapi kriyAvisheShAnupAsanasya vAchyatvena guNaviShaye sAmyasya kriyAvisheShaviShaye vaiShamyasya durvachanatvena prakArAntareNa brahmANIbrahmabhyAM kriyamANopAsanayoH samatvasya viShamatvasya chAbhAvena samaviShamatvAyogAt.h tadubhayaprApyaphalasya sthAnaikyaguNatAratamyarUpatayA samaviShamatvena tAbhyAM kriyamANopAsanasya svasadR^ishaphalAnusAritvAbhAvAdarthasAmAnyAdityuktamayuktamiti | siddhAntastu | "guNakriyAdayo viShNoH svarUpaM nAnyadiShyate' iti tattvanirNayodAhR^ita(tR^itIyaparichChede) shrutyA guNakriyAdInAM viShNunA tAdAtmyarUpasambandhena nityatayA dhyAnakAle asattvAbhAvena tadupAsane brahmaNo.asadupAsanAprasakteH | kriyAdivisheShaNAmalaukikatve.api "guNAstraivikramAdyAshcha saMhartavyA na saMshayaH | viriJNchasyaiva nAnyeShAm.h' iti (bR^ihattantra) smR^ityA viriJNchasyaiva yogatvena teShAM brahmopAsyatvavat.h brahmANyA nityavikrAntyAdikriyAntarbhAvenaivopAsyatayA pR^ithagupAsyatvAbhAvena kriyAviShaye viShamatvasya guNAdiviShaye samatvasya cha sambhavena brahmANIbrahmabhyAM kriyamANopAsanasyApi phalasyaiva samaviShamatvena kvApyupAsane phalAnusAritvasya vyabhichArAbhAvAt.h arthasAmAnyAdityuktaM yuktamiti || 12 ||

|| OM navA visheShAt.h OM || 13 ||

|| OM darshayati cha OM || 

"AtmetyevopAsIta' ityAtmapadoktaguNopAsanasyAvashyakatvAdAtmapadena cha brahmANyabhimataguNebhyo nyUnaguNokterapi sambhavena sarvaguNAnAM kriyAsamanvayasya cha uktaniyamAbhAvAt.h brahmANyAH prAguktasarvaguNopasaMhAraM kriyAsAmAnyopasaMhArashchAyukta iti shaN^kanAtsaN^gatiH | atrAtmashabdasya "AtmashabdAchcha' ityatroktaM (bra.sU.3-3-16) anupasaMhAramAnatvaM na yuktamuta yuktamiti chintA | tadarthaM AtmashabdoktAH guNAH na sarvopAsyA iti | tadarthaM tasya guNAbhidhAyakatve.api adhikAriNaM prati tattadyogyaguNAbhidhAyakatvamapi prAguktaM na yuktamuta yuktamiti | tadarthaM tattadupAsanAyogyaguNamAtrAbhidhAyakatvaniyamo na sambhavatyuta sambhavatIti | pUvarpakShastu | Atmashabdo brahmANaM prati sarvAnIshvaradharmAn.h brahmANIM prati asheShaguNAn.h kriyAsAmAnyAni anyAMshcha prati tadupAsanAyogyaguNAneva tannyUnAdhikAn.h vaktIti pratisvikaniyamAbhAvena prAguktatattadadhikAriyogyaguNAbhidhAyakatvasya "anvayAt.h' ityatroktasyAyogAt.h (bra.sU.3-3-17) na sarvopAsyA AtmashabdoktA guNA ityanupasaMhAramAnatvamAtmashabdAchchetyatroktamayuktamiti | siddhAntastu | Atmashabdasya sarvaguNoktishaktasyApi tattadyogyaguNapratyAyakatvAnnyUnAdhikasambhave.api tattadadhikArisAmarthyavashena Atmashabdena yasya yAvanto guNAH pratIyante tatra tAvanto dhyeyA iti vyavasthAsambhavAt.h "sarvAn.h guNAn.h' itibhAShyokta(bhAllaveya) shrutibalAchchAtmashabdoktaguNAH sarvopAsyA eveti yuktamanupasaMhAramAnatvamiti || 13 ||

|| OM sambhR^itidyuvyAptyapi chAtaH OM || 14 ||

atra "ukShA sa dyAvA pR^ithivI' (R^i.10-31-7) "eShahi sarveShu lokeShu bhAti' iti (ChAM.4-15-4) shrutasambhR^ityAdiguNasya sarvopAsyatvashaN^kAyAM prAguktAdhikArivisheSheNa siddhAntakaraNAtsaN^gatiH | atra "AnandAdayaH' (bra.sU.3-3-12) ityatroktaM chaturguNopAsanaM na yuktamuta yuktamiti chintA tadarthaM sambhR^itidyuvyAptI sarvopAsye uta neti | tadarthaM guNopAstau tajjanyaphalApekShaiva heturuta yogyatAvisheSho.apIti | pUrvapakShastu | sarveShAM mumukShUNAM mokShe j~nAnAnandAderiva svAvarasambharaNasya prakAshavyApterapekShitatvAt.h phalApekShayA eva cha tatsAdhanAnuShThAne niyAmakatvAt.h yogyatAvisheShasya hetutve vA savareShAmapi yogyatAvisheShasya sattve.api virodhAbhAvAt.h tadabhAve vA sAdhanAnuShThonana tadanuguNaphalaprAptivirodhAchcha apekShitasambharaNAdiphalasya "yAdR^isho bhAvitaH shrIshastAdR^isho jIva Abhavet.h' iti (bhAga.tR^itIyaskandhatAtparya) smR^ityA arthasAmAnyAdityuktanyAyena sambhR^ityAdiguNavishiShyatayA bhagavadupAsanenaiva prApyatvAchcha sarvopAsye eva sambhR^itidyuvyAptI | nachaivaM "sarvaguNA api' iti shaN^kayaM sarveShAM sarvaguNApekShAbhAvAt.h | ato na yuktaM sarveShAM chatvAra eva guNA upAsyA iti | siddhAntastu | phalApekShAyA eva 
tatsAdhanAnuShThAne niyAmakatve traivarNiketareShAmapi svargahetuyAgAdyanuShThAnAtphalaprAptiprasaN^gena "anyathA anarthakR^idbhavet.h' itibhAShyokta(brahmatarka)smR^itAvayogyAnuShThAnasyAnarthaphalalatvoktyA cha yogyatAvisheShasyaiva niyAmakatvAttasya cha "devAdInAmupAsyAstu bhR^itivyAptyAdayo guNAH' iti (brahmatarka) smR^ityA devAdInAmeva bhAvena sarveShAmabhAvAt.h na sarvopAsye sambhR^itidyuvyAptI kintu dovopAsye iti yuktaM prAguktaM chaturguNopAsanam.h | apekShitaM prakAshAdimAtraM tu bhagavadrUpapratItyavinAbhUtaprakAshAdinaiva labhyamiti || 14 ||  N.M-10


|| OM puruShavidyAyAmapi chetareShAmanA nAnAt.h OM || 15 ||

evaM iyatA granthena suranaraviriJNchirUpamadhyamAdhamottamAdhikAriNAM bahvalpasarvaguNadhyAnAya trividhairapi svasvayogyaguNA itastataH upasaMhAryA iti yatsiddhaM tadayuktam.h | ekaikatraiva vidyAyAM tattadyogyaguNoktisambhavAditi shaN^kanAtsaN^gatiH | atra "sarvavedAnta' naye (bra.sU.3-3-1) trividhAdhikAriNAM yathAshaktiyatsarvaparij~nAnamuktaM tadayuktamuta yuktamiti chintA | tadatharM teShAM svasvayogyaguNAnAmupAsanasya itastato nopasaMhAryA utopasaMhAryA iti | tadarthaM svasvayogyaguNA ekaikatra vidyAyAmA nAyante atha neti | tadarthamekaikatra tattadyogyaguNAnAmanuktij~nApakaM nAstyutAstIti | pUrvapakShastu | ekaikatra tattadyogyaguNA nochyante ityatra j~nApakAbhAvena ekaikatraiva tattadapekShitaguNoktisambhavena tanmAtraparij~nAnenApi svasvayogyadhyAnaviShayaguNAnAM buddhayArUDhasambhavena kR^ityAbhAvAt.h na itastato dhyeyapuMguNA upasaMhAryA iti trayANAM yathAshaktisarvaparij~nAnaM yuktamiti | siddhAntastu | "sarvataH pauruShe sUkte' iti bhAShyokta (brahmatarka) smR^ityA sarvavidyottamapuruShasUktavidyAyAmapi kaimutyasiddhatvena uttamAdhikAriNAM sarvato guNopasaMhArasyAvashyakatvAt.h madhyamAdhikAriNAmapi mahadalpaguNAbhidhAyakavidyAsu saN^khayAsAmyasambhave.api svasvAbhimataguNAnAmekaikatraivoktiniyamAbhAvAt.h itastataH kAyar evopasaMhAraH iti yuktaM sarveShAM yathAshaktisarvaparij~nAnamiti || 15 ||

|| OM vedhAdyarthabhedAt.h OM || 16 ||

pUrvatra itastato.apekShitaguNopasaMhArasya sarvaiH kartavyatvaprasaktau satyAM vedhAdiguNopasaMhAro.apyapekShitaphalahetutvAt.h savaraiH kAryeti shaN^kanAtsaN^gatiH | atra "AnandAdayaH' ityatroktaH pUrvanaye prasaktaH sarveShAM chaturguNopAstiniyamo na yukta uta yukta iti chintA | tadarthaM "taM pratyaMchamarchiShA.a.avidhya marman.h' (R^i.10-87) ityAdishrutyukto vedhAdiguNaH kiM sarvopAsyo.atha neti | tadarthaM tatphale.apekShAyogyatve staH uta neti | pUrvapakShastu | vedhAdibhagavadguNopAsanAphalasya duShyajananigrahasya sarvasajjanAnAmapekShitatvAt.h "prANastvA vaMsho hAsyatItyenaM brUyAt.h' (ai.3-1-4) | "AtatAyinamAyAntaM hanyAdevAvichArayan.h' iti shrutismR^ityoH vihitatvena yogyatAvattvasyApyavagamAchcha vedhAdeH sarvopAsyatvAtprAguktaniyamo na yukta iti | siddhAntastu | "bhindhi viddhi shruNIhi' iti (bR^ihattantra) smR^itau vedhAdiguNopAstiphalasya yatiprApyaphalAdvilakShaNaphalatvoktipUrvaM yatInAM tatrAyogyatvasyoktatvAt.h | tata eva tatrApekShAyA apyayogAt.h | na sha noShIti mAmAttha hAsyatastvAmato hi tau | j~nAnasAmarthyAvAnitthaM brUyAddevAdiruttamaH' (ai.bhAShya. 3-1-4) iti smR^ityA devaviShayatvena smR^iteshcha kShatriyaparatvena cha sarveShAM yogyatvAnirNAyakatvAt.h yogyatApekShayorabhAve tannibandhanavedhAdiguNopAsteH abhAvasiddheryuktaH prAguktaniyama iti || 16 ||

|| OM hAnautUpAyanashabdasheShatvAtkushAchChaMdastutyupagAnavattaduktam.h OM || 17 ||

|| OM sAmparAye tartavyAbhAvAttathAhyanye OM || 

evamatItairnayaiH trividhAdhikAriNAmupAsanopayuktatattadyogyaguNopasaMhAro nirNItaH | itaH paraM upAsanAyAH phalanaiyatyayogyatAtAratamyAdhikAreyattAgurupradAnAdItikartavyatAdikaM nirUpayituM atropAsanAyAH nirupAdhikatvarUpasvabhAva 
uchyate iti saN^gatiH | yadarthaM pUrvaM guNopasaMhAro nirNItaH yasmAchcha atharsAmAnyAdityuktasvasadR^ishaphalatvaM "samAna evaM cha' ityatra (bra.sU.3-3-20) samarthitaM sopAsanA muktena na kriyata uta kriyata iti chintA | tadarthaM muktena kriyata ityatra pramANaM nAstyutAstIti | tadarthaM "etatsAmagAyannAste' iti (tai.3-10) shrutiH gauNamuktiparA uta paramamuktipareti | tathA kriyate ityatrApi kiM vidhyAdyupAdhInA kriyate atha kushAchchandastutyupagAnavadIshvarakriyAvat.h svechChayA lIlarUpatayeti chintA | tadatharM upAsanAvidhInAM mukte.api pravR^ittirastyuta neti | tadatharM muktau prAptavyaphalamastyuta neti | muktasya niShkriyatvena sAmagAyanAdikriyAyogena "etatsAmagAyannityAdeH gauNamuktiparatvena muktAvupAsanAstitve mAnAbhAvAt.h | na chAphalasya karaNAyogena saphalatvopagame.apUrNatAprasaN^gena cha muktena upAsanA na kriyate iti prApte "sa ya evaM vidasmAllokAtpretya' iti pUrvavAkye brahmaj~nAninashvaramadehatyAgamuktvA pashchAdAnandamayanyAyena AnandamayAdibhagavadrUpapaJNchakaprAptiM "etamannamayamAtmAnamupasaN^kramya' ityAdinoktvA A nAtasya "etatsAma' iti vAkyasya gauNamuktiparatvAyogena paramamuktiparatvena pramANasadbhAvAt.h "kR^iShNo muktai rijyate' iti (bhArata) muktasya yajanAdikriyAsattvena kaimutyanyAyAchcha muktenopAsanaM kriyata eveti siddhAnta ityAdyaH pakShaH | dvitIyastu vidhInAM iShyasAdhanatvam.h | tadbodhakAshcha "upAsIta' ityAdi vidhipratyayArthAH | te "brahmavidA noti param.h' iti (tai.2-1) brahmaj~nAnena mokSho bhavatItyukte tatkathamityapekShAyAM tAdarthe pravR^ittA api yathA baddhAn.h prati upAsanaM mokSharUpeShyasAdhanamiti pratyAyayanti evaM muktaM pratyapi AnandAtishayasya prAchInakarmaphalatvasya "agnihotrAdi tu tatkAryAyaiva' iti (bra.sU.4-1-16) vakShyamANatvena tatsAdhanatvabodhanAsambhave.api muktau tadA tadA prAptAniShyaparihArarUpaphalasyeShyasya sambhavena tatsAdhanatAbodhakatvasambhavena mukte.api pravR^ittirasti | anyathA tatkR^iterevAyogAt.h | ato vidhiphalakAmanAdyupAdhinaiva upAsanA kriyata iti prApte "tIrNo hi tadA sarvAn.h shokAn.h hR^idayasya bhavati' (bR^i.6-3-22) ityAdeH muktau sarvAriShyaparihArasya siddhatvena prAptavyAniShyaparihArasyApyabhAvenaiva tatsAdhanatvamAdAyApi iShyasAdhanatvamupAsanasya muktaM prati bodhayitumashakyatvena baddhena muktasya samAnadharmatApattyA cha mukte upAsanAvidhInAmapravR^itteH | vidhiphalakAmanayorabhAve.api niyatabrahmayaj~nAnantaraM kushaiH svechChayA dvijAnAM mantrasAmAdhyayanavat.h IshvarakriyAvachcha svechChayA lIlArUpatayaivopapatteH kriyate muktenopAsaneti | tathA cha smR^itiH "tIrNatartavyabhAgAshcha svechChayopAsate param.h' (vAyuprokta) iti siddhAnta iti | atra prayojanaM pUrvapAdoktabhaktyAkShepasamAdhI | atrAdyamadhikaraNasharIraM bhAShye "etatsAmagAyannAste' iti shrutyuktyA bhavediyaM chintA yadi muktasya upAsanameva syAttadeva kutaH iti TIkayA muktau upAsanabhAve phalAdikamapi syAditi nyAyavivaraNena cha sUchitam.h | dvitIyaM tu muktasyopAsanA kartavyA navetyAdi bhAShyAdineti j~neyam.h | TIkAyAM tu bhAShyavivaraNayorekavAkyatAsampAdanAya vyAmishreNa nirUpaNaM kR^itamityavirodhaH | yadvA muktenopAstiH na kriyate kriyate veti chintA | tadarthaM muktAvupAstibhAve sAdhakaM nAstyatha viparItamiti | tadarthaM muktasya vidhiviShayatvAdikaM bAdhakaM bhavatyuta neti | pUrvapakShastu | muktasyopAsanAvattve mAnAbhAvena vidhibaddhatvena vA tadabaddhatvena vA ubhayathApyupAsanAbhAve phalaprAptyA apUrNatAprasaN^gena Adye saMsArisamAnadharmApattyA antye avihitakaraNasyaivAyogena bAdhakena muktenopAsanA na kriyata iti | siddhAntastu | etatsAmagAyannityAdi sAdhakabhAvena upAsanAvidhInAM mokShavAkyasheShatayA muktyarthatvena muktasya tadaviShayatve.api kushAchChandastutyupagAnavatsvechChayaivAnandavR^iddheH prAchInanivR^ittakarmaphalatvena sarvAniShyanivR^itteH prAptatvena prApyaphalAbhAve.api IshvarakriyAvanmuktasya lIlAtvenopAsanAkriyAyAH svabhAvopapatteH bAdhakAbhAvena cha muktenopAsanA kriyata ityekarUpeNaiva pUrvottarapakShau dhyeyau || 17 ||

|| OM Chandata ubhayavirodhAt.h OM || 18 ||

|| OM gaterarthavattvamubhayathA.anyathA hi virodhaH OM || OM upapannastallakShaNArthopalabdherlokavat.h OM || 

upAsanAprasaN^gasannidhApitaM karmApyupAsanAvanmuktau niyatameveti shaN^kanAtsaN^gatiH | pUrvatra prakR^itA muktAH kimupAsanavanniyamena karma kurvantyuta neti chintA | tadarthaM niyamena tadanuShThApakamastyuta neti | tadarthaM shaktatvAdyevAnuShThApakamuta vidhyAdivattvamaShIti | pUrvapakShastu | sAdhanAnuShThAne hi tajjanyaphalArthitve sati shaktatvaM prayojakam.h | muktAnAM cha prAptaphalatvenArthitvAbhAve.api siddhavaiduShyANAM svechChayopAsanAnuShThAnavat.h karma karaNe.api shaktisadbhAvAtkarmaNo bhagavatpUjArUpatvAchcha anuShThApakasadbhAvAtkarmApi 
niyamena kuvarntyeva | anyeShAM tasyAnanuShThApakatve upAsanamapi niyamena na kuryuH avisheShAditi | siddhAntastu | karmaNo bhagavatpUjAtmakatve.api muktAnAM tadanuShThAnashaktatve.api na tAvanmAtraM niyamenAnuShThAne hetuH | kiM tu vihitatvaM akaraNe pratyavAyavatvaM aprAptaphalatvaM cha | na chaitatsarvaM muktAnAmapi mokShasyApumarthatvaprasaN^gena vidhyAderabhAvAtprAptaphalatvAchcha teShAm.h | ato niyamena na karma kurvanti kintu bhagavatpUjAtvAt.h pUrvAnuShThAnavAsanAbalAchcha kadAchideva kurvanti | upAsanaM tu pUrvaniyamenAnAratamanuShThAnena tadvAsanAbalAnnityaj~nAnasvarUpAchcha niyamenAnutiShThanti | "kadAchitkarma kuvarnti kadAchinnaiva kurvate | nityaj~nAnasvarUpatvAnnityaM dhyAyanti keshavam.h' (brahmANDa) iti smR^iteriti || 18 ||

|| OM aniyamaH sarveShAmavirodhAchChabdAnumAnAbhyAm.h OM || 19 ||

pUvarM j~nAnadvArA karmaphalasya mokShasya prAptatvAnna karmAnuShThAnanaiyatyamityuktau tarhi j~nAninAM sarveShAM phalaprAptiruta keShAJNchideveti chintanAtsaN^gatiH | yadvA upAsanAvidhInAM j~nAnadvArA mokShavAkyasheShatvamupAyanashabdasheShatvAdityatra uktamayuktam.h | satyapi j~nAne keShAJNchinmokShAbhAvAdityAshayenAtrashaN^kanAtsaN^gatiH | pUrvanayasya tu prAsaN^gikatvAt.h na vyavadhAyakatvam.h | tallakShaNArthopalabdheH' (bra.sU.3-3-13) ityAdau pUrvatrArthapadena prakR^ito mokShaH kiM keShAJNchideva j~nAninAM j~nAninAM prApya uta sarveShAM j~nAninamiti chintA | tadarthaM j~nAniShvapi upAsane yogyAyogyavibhAgo.astyuta neti | tadarthaM j~nAniShvapi yogyAyogyavibhAgabhAve j~nApakaM nAstyutAstIti | pUrvapakShastu | keShAJNchideva j~nAninAM mokSho na sarveShAm.h | j~nAniShvapi keShuchidayogyatvasambhavAt.h | "kAmaM bhavema vR^ijinairnirayeShu naShyAshcheto.alivadyarhi te padayo rameta' iti (bhAga.3-16-49) tR^itIyaskandhe kR^imArokteH | ayogyAnAM cha mokShasyopAsakeShvayogyAnAM sarvaguNopasaMhArasyevAprApyatvAt.h | na chopAsakeShu sarvaguNopasaMhArayogyajanavat.h j~nAniShu muktayogyajano nAstyeva | prAguktakumoroktistu bhagavatpAdaratistutipareti vAchyam.h | sarvaguNopasaMhArayogyAyogyavibhAgo.asti j~nAniShu nAstItyatra j~nApakAbhAvAditi | siddhAntastu | sarveShAmeva j~nAninAM mokSho na keShAJNchideveti niyamaH "sarvairguNairbrahmaNaiva hyupAsyo nAnyaiH' iti niShedhabalenopasaMhAre yogyAyogyavibhAgasattve.apIha j~nAniShu keShAJNchinmuktiniShedhAbhAvena pratyuta "na kashchidbrahmavitsR^itimanubhavati mukto hyeSha bhavati' iti (kauNDiNyashrutiH) sarvaj~nAninAM muktinaiyatyavachanena vimatA j~nAnino niyatamokShAH j~nAnitvAtsammataj~nAnivaditi nirbAdhashrutimUlAnumAnena cha j~nAniShvayogyAbhAvanishchayAtsarvaj~nAniprApyo mokSha iti tatsAdhanopAsanaM niHshaN^kaM kAryameva | yuktaM chopAyanasheShatvaM taddhidhInAmiti || 19 ||

|| OM yAvadadhikAramavasthitirAdhikArikANAm.h OM || 20 ||

|| OM akSharadhiyAM tvavirodhaH sAmAnyataddhAvAbhyAmaupasadavattaduktam.h OM ||

yadyevamaniyamena j~nAnino mokShaH tarhi akiJNchitkaro.asau yogyatAvisheShaH tatprayojakaphalatAratamyasyAnyenaivopapatteriti pUrvoktatarkapratihatashaN^kanAtsaN^gatiH| yeShAmupAsakAnAM j~nAnaprAptau satyAM mokShanaiyatyaM prAguktaM tadupAsakAH kiM yogyatAtAratamyavanto uta na tadvanta iti chintA | tadatharM tatra pramANaM nAstyutAstIti | tadarthaM muktAvAnandAditAratamyaM sAdhakaM nAsti bAdhakaM chAsti atha viparItamiti | pUvarpakShastu | "vR^iddhihrAsabhAktvam.h' iti naye (bra.sU.3-2-20) dasharnAchchetiguNasUtropAttayA "athAta Anandasya mImAMsA bhavati' ityAdishruteH saMsAriparatvena muktAvAnandatAratamye mAnAbhAvAt.h dveSherShyAdiprasaN^garUpabAdhakAchcha muktau tAratamyamevAyuktam.h | yuktaM chedapi kR^iShyAdiprayatnatAratamyena dhAnyAdiphalatAratamyavadupAsanAdiprayatnatAratamyenaivopapAdyate iti tasya yogyatAtAratamyAprayojakatvena pamANAbhAvAnnopAsakAH yogyatAtAratamyavantaH iti | siddhAntastu | "nAnAvidhA devasaN^ghA vimuktau' ityAdi visheSha(tura) shrutyA "narAdibrahmaparyantaM vimuktAnAM shatochChrayaH | apyAnande mithopyuktastvadhvaryUNAM shrutau pR^ithak.h' iti smR^ityA cha AnandashruteramuktaviShayatvAyogena muktau tAratamye pramANAbhAvAt.h viShayalampaTatvamatsarAdidoShitvAnupakAritvAnAmeva leke dveSherShyAdiprayojakatvasya dR^iShyatvena dveSherShyAdinimittaviShayalampaTatvAdeH brahmaj~nAnitayA mukteShvabhAvAt.h uttamebhyo.adhamAnAM j~nAnAdilakShaNopakArabhAvena anupakAritvAbhAvAt.h bAdhakAbhAvAchcha yuktameva muktau tAratamyam.h | tattu prAchInayogyatAtAratamyena vinA.anupapadyamAnaM 
yogyatAtAratamyaM gamayet.h | nachopAsanAdiprayatnatAratamyenAnyathopapattiH | "svAdhikArAdhiko yatnaH prAyasho nopapadyate | kathaMchidadhike yatne doShaH kashchitsamApatet.h' iti vachanena prayatnatAratamyasyApi yogyatAtAratamyanibandhanAt.h | ato yogyatAtAratamyavanta evopAsakA iti | phalaM tu prApteshchetyatroktayogyatAbhedasamarthanam.h || 20 ||

|| OM j~nayadAmananAt.h OM || 21 || 

|| OM antarA bhUtagrAmavaditi chettaduktam.h OM || OM anyathA bhedAnupapattiriti chennopadeshavat.h OM || 

prAguktayogyatAniyamasya niravadhikatvamAshaN^kaya sAvadhikatvarUpavisheShachintanAtsaN^gatiH | ChAndogye saptame nAmAvAN^.hmanassaMkalpachittadhyAnavij~nAnabalAnnAptejaAkAshasmarAshAprANashabditAH uShAsvAhA parjanyamitrAgnivaruNavidyutpravAhAniruddhAhaMkArikaprANendromArudravANImArutAMtadevatAH uttarottaramAdhikyenoktAH | pUrvatrAdhikAripadena prakR^itAste upAsanAdhikAravantaH kiM mukhyaprANAvadhikA na bhavanti uta tadavadhikA eveti chintA | tadarthaM prANAdadhikAdhikArisAdhakamanumAnaM "prANo vA sarvebhyo bhUyAnna prANAdbhUyAniti shrutibAdhitaM na bhavatyuta bhavatIti | tadarthaM shrutau sarvashabdaH kiM paramAtmAnyapara iva adhikAryantarAnyaparatayApi saMkuchadvR^ittiH sambhavatyuta neti | pUrvapakShastu | "prANo vAva sarvebhyaH' ityatra sarvashabdasyAsaMkuchadvR^ittitve mukhyaprANya nirupacharitasarvottamatvaprAptyAsarvottamavastudvayAyogena shrutyAdisiddhasarvottamatAkaviShNvabhede vAchye "chakShurAdivat.h' ityAdau (bra.sU.3-4-11) bhAShyoktAnekamAnasiddhaprANaparamAtmabhedAbhAvaprasaN^gabAdhakena tadanyaparatvena saN^kuchadvR^ittitve.avashyaM vAchye adhikArivisheShavyatiriktaparatvenApi saMkoche bAdhakAbhAvAt.h | tathA cha tasyAH shruteH prANaH svottamAdhikAriyuktaH adhikAritvAt.h nAmAdivadityanumAnabAdhakatvena tadabAdhitAdasmAdanumAnAt.h prANAdapyuttamAdhikArisiddheH upAsanAdhikAriNo na mukhyaprANAvadhikA iti | siddhAntastu | sarvashabdasyAnekamAnabalena bhagavadanyatra saMkuchadvR^ittitve.api chakShurAdivattvityAdau tatratatra bhAShyoktavachanaiH "uttamatvaM hi devAnAm.h' ityAdi (uttarAdhikaraNe) vakShyamANabhAShyavachanaishcha prANAddharerevottamatvapratipAdanaparaiH tadanusAriNyAH bhagavanmAtravyatiriktaparatvena saMkuchadvR^ittikasarvashabdopetaprAguktashrutyA cha bAdhitatvena anumAnasyApramANatvAt.h prANAvadhikA evopAsakA iti | phalaM tu sarvaguNopasaMhArasya brahmAdhikArikatvoktisamarthanam.h || 21 ||

|| OM vyatihAro vishiMShati hItaravat.h OM || 22 ||

pUrvatra prANasyaiva hiraNyagarbhatvAt.h tasya prAguktassarvaguNopasaMhAro yukta ityaktamayuktam.h | tasyaiva savarottamatvenAnyasya tadupAsyasyAbhAvAditi shaN^kAnAdvA upAsanAdhikAriNo nirUpyopAsyamiha nirUpyata iti vA saN^gatiH | pUrvatra prANAduttamatvena prakR^ito viShNuH kiM prANAnnottamaH athottama iti chintA | tadarthaM ChAndogye "prANo vA AshAyA bhUyAn.h' ityA nAnAt.h (ChAM.7-15-1) prANAdupari "satyaM tveva vijij~nAsitavyam.h' (ChAM.7-16-1) ityA nAtaH sarvottamaH satyanAmakaH kiM prANAdananya utAnyo viShNuriti chintA | tadarthaM prANaprakaraNAt.h satyaprakaraNasya bhedakaM nAstyutAstIti | pUrvapakShastu | nAmAdiprANaparyantAnAM paJNchadashaprakaraNAnAM bhedakasya prashnaprativachanabhAvasyeveha "asti prANAdbhUyaH iti prashnasya "satyaM vAva prANAdbhUyaH' iti prativachanasya prANasatyaprakaraNabhedakasyAbhAvena prANasatyayoranyatvAnna satyashabdArthabhUtaH san.h viShNuH prANAduttamaH | na cha prakaraNabhedakayoH prashnaprativachanayoradhyAhAraH j~nApakAbhAvAditi | siddhAntastu | "sa vA eSha evaM pashyannevaM manvAna evaM vijAnannativAdI bhavati' iti (ChAM.7-15-4) prANavAdino.atishayitavastuvAditvenAtivAditvamuktvA pashchAt.h "eSha tu vA ativadati yaH satyenAtivadati' (ChAM.7-16-1) iti satyasya vastu vadatopyativAditvoktyA prANAtivAdito.api satyativAdinaH tushabdena vyAvartanAt.h j~nApakAt.h prashnaprativachanayoradhyAhAreNa prakaraNavichChedAt.h "uttamatvaM hi devAnAm.h' iti (bR^ihattantra) smR^iteshcha satyanAmA viShNuH prANAduttama iti tushabdo nAdhyAhArakalpakaH "vij~nAnaM tveva' (ChAM.7-17-1) "matistveva' (ChAM.1-18-1) ityAdau vakShyamANadishA bhedahIne.api vastuni shravaNena vyabhichArAditi chodyantu "bhUmaH' naye (bra.sU.1-3-8) nirastam.h | nirAsakaprakArashcha chandrikAyAM vyaktaH | phalaM tvAnandAdaya ityatrokta AtmatvopAsanasamarthanam.h || 
22 ||

|| OM saiva hi satyAdaya OM || 23 ||

atra prAgukte viShNoH prANAduttamatve visheShachintanAtsaN^gatiH | prakR^itAtprANAt.h satyapadokto viShNurevottamaH atha bahavo.apyuttamAH santIti chintA | tadarthaM satyasyopari paThitAnAM vij~nAnamatishraddhAniShThakR^itisukhabhUmAhaMkArAtmanAM navAnAM kiM satyAt.h parasparaM cha bheda utAbheda iti | tadarthaM abhede j~nApakaM nAstyutAstIti | pUrvapakShastu | satyAdInAmAtmAntAnAM abhede j~nApakAbhAvAt.h shabdAntaranyAyena bhedasyaiva nyAyyatvAt.h prANAtsatyAdayo bahava uttamA iti | siddhAntastu | vij~nAnAdeH satyAditonyatve "satyaM bhagavo vijij~nAsya' (ChAM.7-16-1) ityAdi prashne vij~nAnAderukterasAMgatyApatteH tadanyathAnupapattibalena "satyaM bhagavo vijij~nAsya' ityasya satyaguNajij~nAsAparatve sati satyAvinAbhUtavij~nAnoktiH | evaM "vij~nAnaM bhagavo vijij~nAsya' (ChAM.7-17-1) ityatrApi vij~nAnaguNajij~nAsAyAM tadavinAbhUtaguNoktiparatvena sarveShAmabhedasya nyAyaprAptatvAt.h "satyAdyA ahamantA yadguNAH' ityAdi (adhyAtma)smR^iteshcha teShAmabhedAt.h viShNureva prANAduttama iti || 23 ||

|| OM kAmAditaratra tatra chAyatanAdibhyaH OM || 24 ||

|| OM AdarAdalopaH OM || OM upasthitestadvachanAt.h OM || 

evaM satyAdeH sarvasya viShNutvoktau shriyopyadhikAritvAt.h prANAdUrdhvaM shriyo.apyadhyAhAraH syAt.h | tathAcha prANAvadhitvamadhikArivargasyoktamayuktamiti shaN^kanAtsaN^gatiH | atra prANaviShNusannidhApitA shrIH kimupAsanAyAmadhikArirI atha neti chintA | tadarthaM sA baddhA uta neti | tadarthaM sItAdirUpeNa bhUmau bhavanAdikaM jIvavaddehayogAdirUpajanmAdyeva uta prAdurbhAvAdirUpamiti | tadarthaM shriyo bhagavadarchanaM janmAdihetukarmAdibandhamochananimittaM uta muktavannirupAdhikabhaktyatishayanimittamiti | tadarthaM bhaktinimittatvakalpakaM nAstyutAstIti | pUrvapakShastu | "yadarchitaM brahmabhavAdibhissuraiH shriyA cha devyA munibhishcha sAtvataiH' (bhAgavata.10-33-7) ityAdau shriyo.api bhagavadupAsanA shrUyate | sA chetareShAmiva bhagavatprItidvArA bandhamochanArthA | tasyAH kR^itakR^ityatve tadayogAt.h | bhaktyatishayanimittatve kalpakAbhAvAt.h | anyathA sAttvataprabhR^itInAmapi sA tadarthA na syAt.h | evaM cha tadbalAtsItArukmiNyAdirUpeNa bhavanatirodhAnAdeH karmAdhInadehopAdAnatyAgarUpatvena itarajIvavat.h baddhatvAvagamAt.h baddhatve sati sAdhutvAchcha adhikAriNI evopAsanAyAM shrIriti | siddhAntastu | sarvAyatanetyAdibhAShyoktashrutyAdibalena nityaM bhagavatsambandhitvena atishayitatatprasAdAt.h nityamuktatvAvagamAt.h tadbalena bhUmau bhavanAdeH IshechChAdhInasvechChAmAtrahetukatayA prAdurbhAvarUpatvena kamarAdhInadehayogAdirUpatvAbhAvAvagamena "yathAshrIrnityamuktApi' iti smR^ityA chArchanasya bhaktyatishayanimittatvakalpanAnnAdhikAriNI shrIriti | phalaM tu upAsakAnAM prANAvadhitvasamarthanam.h || 24 ||

|| OM tannirdhAraNArthaniyamastaddR^iShyeH pR^ithagghyapratibandhaH phalam.h OM || 25 ||

pUrvatra shriyaH kR^itArthatA phalAbhAve.api AdarAdupAsanA.alopoktau tarhyakR^itArthAnAM phalAbhAvAt.h shravaNAdisamastopAsanasya lopa eva syAditi shaN^kanAtsaN^gatiH | atra shravaNamananadhyAnarUpatrividhamupAsanaM vyastaM kAryamuta samastamiti chintA | tadarthaM trividhasyApi phalaM nAstyutAstIti | tadarthaM tritayasyApi tatsAdhanatve manopayogau na sta uta sta iti | pUrvapakShastu | upAsanaM hi bhagavaddarshanArthaM "draShyavyaH' shruteH | tasya cha shravaNamananAbhyAM vA dhyAnenaiva vopapattau na tritayasAdhyatve pramANamasti | "draShyavyaH shrotavyo mantavyo nididhyAsitavyaH' iti shrutistu vaikalpikasAdhanavidhAnenApyupapannA | kiM cha na tritayasyopayogo.asti | na chAj~nAtaj~nApanena shravaNasya, tanniyamajananena manasya, dR^ishijananena dhyAnasyopayoga iti yuktam.h | tathAcha tritayasyApi pR^ithaktvaphalatvena darshanoddeshena tritayavidhAnAnupapatteH | evaM cha pramANopayegayorabhAve darshanasya 
tritayasAdhyatvAbhAvena phalAbhAvAnna samastopAsanaM kAryamiti | siddhAntastu | "draShyavya' iti shrutau darshanoddeshena tritayasyApi vidhAnAdvikalpadyotakashabdAbhAvena samuchchayasAdhanatAvagamAt.h samuchchitAnAmeva dR^ishirUpaphalahetutritayaM kAryameva | nachopayogAbhAvaH shaN^kayaH | darshanaM prati dhyAnasyaiva hetutve.api dhyAnasya dR^ishijanane.apekShitAyAH pratibandhakAj~nAnasaMshayaviparyayanivR^itteH sampAdanena shravaNamananayorupayogitvAditi | phalaM tu jij~nAsAsUtroktatritayasamarthanam.h || 25 ||

|| OM pradAnavadeva hi taduktam.h OM || 26 ||

pradhAnakartavyatvasiddhau tadaN^gamihanirUpyata iti vA pUrvaM shravaNAditrayasyApi phalamuktaM ihAMgamuchyata iti vA dR^ishi hetordhyAnasya shravaNamananAkhyamaN^gamuktaM iha tritayasyApyaMgamuchyata iti vA saN^gatiH | atra prakR^itashravaNAditrayaM yathAkathaMchidanuShThitaM j~nAnaheturuta prItipUrvakagurUpadeshayuktamiti chintA | tadarthaM tasya tAdR^ishagurUpadeshayuktatvena phalahetutve sAdhakaM nAsti shrutivirodhAdibAdhakaM chAstyuta viparItamiti | pUrvapakShastu | gurUpadeshayuktameva shravaNAdikaM dR^ishiheturityatra pramANAbhAvAt.h pratyuta draShyavya iti shrutau dR^ishyuddeshena shravaNAditrayasyaiva vidhAnena tadvirodharUpasya j~nAnasya guruprasAdAdhInatve j~nAnino.api mokShasya tadadhInatvaprasaMgena kadAchidgurukopena mokShAbhAvasyApyApattyA "aniyamassarveShAm.h' ityukta (bra.sU.3-3-31) bhaMgarUpasya bAdhakasya cha sattvAchcha na gurupradAnayuktaM j~nAnahetuH kiMtu kevalameva shravaNAdikam.h | nacha gurukopo na mokShapratibandhakaH | tathAtve gurupradAnamapi j~nAne.akiMchitkaramiti | siddhAntastu | prItipUrvakagurUpadesharUpAMgayuktameva shravaNAdikaM j~nAnaheturna kevalam.h | "AchAryavAn.h puruSho veda' iti (6-14-2) shrutau j~nAnasya guruprasAdAdhInatvAvagamena tena vinA shravaNAdimAtreNa j~nAnAsiddheH | "samyaglakShaNasampanno yaddadyAtsuprasannadhIH | shiShyAya satyaM bhavati tatsarvaM nAtra saMshayaH' iti "nAtiprasannahR^idayo yaddadyAdgururapyasau | na tatsatyaM bhavettasmAdarchanIyo gurussadA' iti smR^iteshcha | nacha draShyavya iti shrutivirodho bAdhakaH | shravaNAdeH pradhAnasAdhanatvAdgurudAnasya tadaN^gatvAt.h somarasAdhyAyagasya dR^iDhamuShyinipIDanAdhInatve.api tasya tadaN^gatvavat.h j~nAnasya gurupradAnAdhInatve.api tasya j~nAnahetushravaNAdyaN^gatvopapatteH | aN^gasya cha pradhAnasAdhanena saha tulyakakShyatayA vidhAnAbhAve.api dR^iDhamuShyinipIDanAderiva atharAdvachanAntarAdvA prAptatvena pradAnasya draShyavyashrutyanumatatvAt.h | nacha kadAchitkopena j~nAnasya vA j~nAnino mokShasya vA.abhAvApAto bAdhaka iti vAchyam.h | j~nAnamokShayorIshvaraklaptatvena tadabhAvAyogAt.h | gurushApAdeshcha "j~nAnino gurushApepi' ityAdi (nyAyavivaraNodAhR^ita) smR^ityA j~nAnAdihrAsahetutvena sAphalyopapatteriti | phalaM tu itaretvarthasAmAnyAt.h' ityatrokta(bra.sU.3-3-14) gurusApekShatvasya samarthanam.h || 26 ||

|| OM liN^gabhUyastvAttaddhi balIyastadapi OM || 27 || 

pUrvaprakR^itAN^gAN^ginomardhye.atrAN^gasya balavatvasAdhanAtsaN^gatiH | atra shravaNAdisAdhanaM tadaMgagurupradAnaM cheti dvayaM samabalaM utAnyataradbalavaditi chintA | tadarthaM puruShatvasAmyaM gurushiShyaprayatnayoH sAmyApAdakaM bhavatyuta neti | tathAnyataradbalavadityatra shiShyaprayatno balavAnatha gurudAnaM balavaditi chintA | tadarthaM pradAnasya balavattve sAdhakaM nAsti bAdhakaM chAstyathaviparItamiti | pUrvapakShastu | pradAnasya balavattve kvApItikartavyatAyAH sAdhanAdapi prAbalyAdasharnena itikartavyatvabhaN^gaprasaN^gAt.h shravaNAdivaiyarthyaprasaN^gAchcha bAdhakAbhAvAt.h sAdhakAbhAvAchcha na pradAnaM balavat.h kintu shravaNAdyeva pradhAnasAdhanatvAt.h | mAstu vA balavat.h gurushiShyayoH puruShatvAvisheShAt.h gurupradAnaM shiShyaprayatnashcha dvayaM samameva syAt.h | nahi kashchinnyUnAdhikabhAve.api visheSho.astIti | siddhAntastu | na tAvatsAmyaM yuktaM puruShatve gurutvashiShyatvavat.h tatprayatnayorapi nyUnAdhikabhAvasambhavena puruShatvamAtrasyAprayojakatvAt.h nyUnAdhikabhAve pradAnasyaivAdhikyamuktam.h liN^gabAhulyarUpasAdhakabhAvAt.h | hiMsAyAH pApajananashaktAyA api yAgIyahiMsAyAH prokShaNAMjanaparyagnikaraNAdItikartavyatAbalena puNyajanakatvadarshanena tatretikartavyatAyAH prAbalyavat.h atra pradAnasya prAbalye aN^gatvabhaN^gaprasaN^gAbhAvAt.h | shrotavya ityAdi shrutyA "guruprasAdo balavAn.h' ityAdi (vArAha) smR^ityA cha shravaNAderapyAvashyakatvena tadvaiyarthyAbhAvAchcha bAdhakAbhAvAchcheti | liN^gabAhulyaM cha TIkAdau vyaktam.h | phalaM tu setikartavyatvasyaiva shravaNAderj~nAnahetutvarUpaprAguktaprameyasamarthanam.h | anyathA kvachidguroranapekShitatvaprasaN^gena prAguktamayuktaM syAditi || 27 ||

|| OM pUrvavikalpaH prakaraNAtsyAtkriyAmAnasavat.h OM || 28 ||

|| OM atideshAchcha OM || 

yatprasAdo balavAnityuktaM sa gururatra chintyata iti saN^gatiH | atra prakR^ito guruH kiM pUrvaprApta eveti niyamo.athAnyo.api gR^ihItuM shakya iti chintA | tadarthaM pUrvatyAge kAraNaM nAsti bAdhakaM chAsti uta viparItamiti | tathA anyo.api grAhya iti pakShe sa kiM yaH kashchiduta pUrvasmAdanapakR^iShyaH samagrAnugrahakartaiveti | pUrvapakShastu | shubhalAbhArthaM hi gurusvIkAro bhavati | sa cha pUrvaprAptaguruNaiva bhaviShyatIti tattyAge kAraNAbhAvAt.h | "(gurutyAge bhavenmR^ityuH mantratyAge daridratA) gurumantraparityAgI rauravaM narakaM vrajet.h' iti doShashravaNarUpabAdhakAchcha pUvarprApta eva guruH natvanyo.api grAhya iti | anyo.api grAhya iti pakShe cha niyAmakAbhAvAdyaH kashchideveti | siddhAntastu | guruparigraho hi na kevalaM kiMchichChubhalAbhArthaM kintu yAvadapekShitasvayogyashubhalAbhArtham.h | tasya yadi pUrvagR^ihIto na samarthaH tarhi svApekShitAlAbhaprasaN^gena samagrAnugrahArthatvarUpakANasattvAdanyo.api guruH svIkAryaH | so.api na yAdR^ishatAdR^ishaH kintu svasmAdanapakR^iShyaH samagrAnugrahakartaiva | sa cha samashchet.h pUrvAnuj~nayA svIkAryo na veti vikalpaH samaphalayordhyAnayoriva na tu svIkArya eveti niyamaH | uttamashchetpUrvAnuj~nAM vinaiva svIkAryaH syAt.h | sarvasyoktArthasya "pUrvasmAduttamo labdhaH' iti (bR^ihattantra) smR^ityA "samagrAnugrahaM kashchit.h' iti (mahAsaMhitA) smR^ityA cha siddhatvAt.h "brahmopAsva' iti (pauShyAyaNa) shrutau pUrvaguruNaiva svasamottamasvIkArAyAtidishyamAnatvAchcha | nacha doShavachanavirodhaH | tasyAdhamasvIkAraviShayakatvena vyarthasvIkAraviShayakatvena pUrvAnuj~nAbhAvaviShayakatvena sAvakAshatvAditi | phalaM tu itaretvityatroktArthasya sarvaj~nagurUktaprakAreNa guNAdidhyAnaM kAryamityasya samarthanam.h || 28 || N.M-11

