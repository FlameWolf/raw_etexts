                                        || shrIH ||


                                      || chaturthAdhyAyaH ||

                                      || prathamaH pAdaH ||


phalaM nigadyate.asminnadhyAye |
karmanAshAkhyaM phalamasminpAde |
nityashaH kAryaM sarvathA bhAvyaM sAdhanaM prathamata uchyate |
prAyikatvAchchAdhyAyAnAM pAdAnAM cha na virodhaH ||
.............................................................................................................
             phalaM nigadyate.asminnadhyAya ityAderbhAShyasyAyamarthaH | brahmadarshanasya muktiH phalamityuktam | tatkAtsnaryenochyate.asmiMshchaturthe.adhyAye | tachchaturAtmakaM | karmavimuktiragrimaM , tachcha phalamaniShTAnAM karmaNAM nAshe tannimittaduHkhAnuShaN^ganivR^itteH | sA jIvanmuktirichyuchyate | tasyAduHkhena viduSha ichChAnusAreNa sharIrAdvimuktiH dvitIyam | utkrAntasyAsmAddeshAdvimuktirupA.archirAdidevAnAM sthAnagatiruttarottarasukhA tR^itIyam | yadyapi muktau keShAMchidatraiva sthitiH | na sA.api vinA shvetadvIpagatim |
" bahunA.atra kimuktena yAvaChvetaM na gachChati |
yogI tAvanna muktassyAdeSha shAstrasya nirNaya " iti vachanAt ||
chaturthaM liN^gasharIrAnmuktiH kR^itsnaduHkhanivR^ittiralambuddhigocharasukhanubhUtishcheti | tatra prathamaM prathamapAde |
tatrApi prathamataH sarvadA kAryaM sarvaprakAravighne.api yAvachChaktyanuShTheyaM sAdhanamuchyate | tasya phalasannikR^iShTatvAdatroktiH | phalAvasthAnupraveshitvAchcha | prAyikaM cha samanvayAdivichArAtmakatvamadhyAyAnAM pAdAnAM cha | ataH phalAdhyAye karmakShayapAde.asmin sAdhanavisheShopadesho na virudhyate ||
                   atra shravaNAdi viShayaH | tadekavAraM kR^itaM phaladAyakamathavA.abhyasyamAnamiti sandehaH | ekavAreNeti prAptam | kutaH ? " shrotavyo mantavya " ityAdividhestAvatA kR^itakR^ityatvAt| nahi tatrAbhyAso vidhIyate | nacha phalodayaparyantamiti mantavyam | tathA.abhiprAyApratIteH | agniShTomAdividhivat | nahyasau svargArthinamadhikAriNaM prati vartamAno vivakShitaphaladAnAya tadAvR^ittau varIyarti | atra samAdhirabhidhIyate ||  

                                        brahmasUtrabhAShyam                       [a.4
.............................................................................................................
                || OM AvR^ittirasakR^idupadeshAt OM || 1 ||
AtmA vA are draShTavyaH shrotavyo mantavyo nididhyAsitavya ityAdInAM nAgniShTomAdivadekavAreNaiva phalaprAptiH |
kintvAvR^ittiH kartavyA |
sa ya eSho.aNimaitadAtmyamidaM sarvamityAdyasakR^idupadeshAt ||
                 || OM liN^gAchcha OM || 2 ||
sa tapo.atapyata , punareva varuNaM pitaramupasasAretyAdyAvartanaliN^gAchcha |
nityashaH shravaNaM chaiva mananaM dhyAnameva cha |
kartavyameva puruShairbrahmadarshanamichChubhiriti hi bR^ihattantre ||

                                 || ityAvR^ittyadhikaraNam || 1 ||
.............................................................................................................
             AvR^ittirasakR^idupadeshAt || na shravaNAdInAmekavArAnuShThAnena vivakShitaphalaprAptiH | kintvAvR^ittyA | ataH sA kartavyA | " sa ya eSho.aNimaitadAtmyamidaM sarvaM tatsatyaM sa AtmA tattvamasi shvetaketo "   ityasakR^idupadeshAt |
" yo.asau niyamanAdviShNuH sAratvAtsa iti smR^itaH |
aNimA sUkShmato gamya aitadAtmyaM cha tadvasham ||
parAnandatvataH satyamAtmA pUrNaguNatvataH |
satyato nAsi tattvaM hi mA bhUte stabdhatA tataH ||
asurAH stabdhatAM yAtA brahmAhamiti mAninaH |
asatyaM jagadityAhuH siddhohaM balavAniti ||
anIshvaraM jagachchA.ahurapratiShThaM tathaiva cha |
chetanaikatvaviShayAnvedAnAhushcha sarvashaH ||
kutarkaparamA nityaM na sahante guNAn hareH |
shAstratatvamavij~nAya brUyurvedeShu chaikatAm ||
yAnti chaiva tamo ghoraM paramAtmavinindakAH |
Alambya tanmataM na tvamekatvaM viddhi viShNunA |
ekatAbhAvato naiva bhavethAshcha mahAmanAH " iti sAmasaMhitAyAm ||
           nachAdR^iShTaphalo.agniShTomAdiratra dR^iShTAntaH | dR^iShTaphalAnAM shravaNAdInAM taddarshanaparyantamAvR^ittirupapattimatI vrIhyavaghAtavat ||                       ||  Cha  ||  
       pA.1]                           tattvadIpikAsahitam 
.............................................................................................................
          || OM Atmeti tUpagachChanti grAhayanti cha OM || 3 ||
Atmetyupadesha upAsanaM na mokShArthibhiH sarvathA kAryameva |
nAnyaM vichintaya AtmAnamevAhaM vijAnIyAmAtmAnamupAsa AtmA hi mamaiSha bhavatIti hyupagachChanti||
AtmetyevopAssva , Atmetyeva vijAnIhi nAnyaM kiJNchana vijAnathA AtmA hyeSha bhavatIti
 grAhayanti cha ||
AtmetyupAsanaM kAryaM sarvathaiva mumukShubhiH |
nAnAkleshasamAyukto.apyetAvannaiva vismarediti bhaviShyatparvaNi ||
AtmA viShNuriti dhyAnaM visheShaNavisheShyataH |
sarveShAM cha mumukShUNAmupadeshashcha tAdR^ishaH |
kartavyo nAsya hAnena kasyachinmokSha iShyata iti cha brAhme ||

                               || ityAtmopagamAdhikaraNam || 2 ||

.............................................................................................................
            liN^gAchcha || " satapo.atapyata , sa tapastaptvA , annaM brahmeti vyajAnAdi " tyAdyuktvoktvA " tadvij~nAya , punareva varuNaM pitaramupasasAra , adhIhi bhagavo brahmeti , taM hovAcha tapasA brahma vijij~nAsasva tapo brahme " tyAvartanaM shravaNAdInAmAvartane liN^gaM bhavati | ' tapasA ' Alochanena , ' tapo brahma ' j~nAnarupaM brahmetyarthaH ||
" j~nAnAnusandhAnarupatapasA taM janArdanam |
kramAdbhR^igurvyajAnAttamannAdibahurupiNami " ti yajussaMhitAyAm ||                   || Cha ||

                                        ityAvR^ittyadhikaraNam 

              athAtyashaktau kimAcharaNIyamityAkAMkShAyamAha--Atmeti tUpagachChanti grAhayanti cha|| AtmA viShNurityetAvAnupadesha upAsanaM chAtimandasyApyadhikAriNaH kAryam | Adatta ityAtmA svAmItyarthaH | sarvAdhikAriNAM nAnAkleshe.apyetAvadupAsanaM kAryameva | tattadguNAnAM tatrAntarbhAvAt 
" atra hyete sarva ekaM bhavantI " tishruteH ||
" AptavyApterAtmashabdaH paramasya prayujyate || "
" AtmabrahmAdayaH shabdAstamR^ite viShNumavyayam |
na sambhavanti yasmAttairnaivA.aptA guNapUrNatA " ityAdeshcha ||  
                                     brahmasUtrabhAShyam                         [a.4
.............................................................................................................
                      || OM na pratIke nahi saH OM || 4 ||
nAma brahmetyupAsta ityAdinA shabdabhrAntyA na pratIke brahmadR^iShTiH kAryA |
kintu tatsthatvenaivopAsanaM kAryam ||
brahmatarke cha--
nAmAdiprANaparyanta ubhayoH prathamAtmataH |
aikyadR^iShTiriti bhrAntirabuddhAnAM bhaviShyati ||
nAmAdisthitirevAtra brahmaNo hi vidhIyate |
sarvArthA prathamA yasmAtsaptamyarthA tato mateti ||

                                      || iti pratIkAdhikaraNam || 3 ||
.............................................................................................................
            nA.atmashabdaH svarupavAchItyAshaN^akanIyam | " svashabdAdi " tyAdinA viShNuvAchakatvAt | " AtmeshabrahmasambhavAni " ti cha bhAgavate | aparathA svarupasya svaprakAshasya
niraMshasya nirvisheShatvenAbhyupagatasya sadA siddhatvena tadupAstau prayojanAbhAvAt ||

                                    ityAtmopagamAdhikaraNam 
                       na pratIke nahi saH || shabdabhrAntyA shabdato bhrAntyA | na pratIke viShNoH pratImAtmake nAmAdau tadbhAvadR^iShTiH kAryA pratIkaM brahmeti | nahi sa bhagavAn pratIkaM bhavati | avidyamAnopAsane cha mahAndoShaH | ubhayoH pratIkabrahmashabdayoH prathamAtvataH aikyadR^iShTirvihiteti bhrAntirbhavati | prathamAtvata iti sannikR^iShTopalakShaNam | prathamAtvAddvitIyAtvAdvetyarthaH | shAkhAntare prathamAtvAdvA tathoktam | " ShaTsu dvitIye " ti cha sUtram ||
" prANamudgIthamityAdyA dvitIyA saptamI mateti " pradhyAne ||
" nAmAdimArutAnteShu deveShvebhyashcha bhedataH |
upAsito harirmuktiM dadyAnnAstyatra saMshaya " iti sattatve ||
nAmAdiprANaparyantAH saptamyarthAH prakIrtitAH |
tR^itIyApaJNchamIShaShThIchaturthyarthAshcha sarvashaH ||
shabdaistairbrahmashabdastu sambadhyeta yadA tadA |
brAhmaNo.asya mukhaM yadvadAtmA vai putrako yathA ||
yathA cha yUpa Aditya evameSha prakIrtitaH | 
saptasu prathamA yasmAdbhUyobhUyastvatastathA ||
          pA.1]                          tattvadIpikAsahitam
.............................................................................................................    
            || OM brahmadR^iShTirutkarShAt OM || 5 ||
brahmadR^iShTishcha sarvathA kAryaiva parameshvare |
utkR^iShTatvAt ||
.............................................................................................................
ShaTsu dvitIyA yasmAchcha kAraNatvAtparasya cha |
nahyandanyadityeva dhyAnaM syAtpuruShArthadam ||
anarthashcha bhavettasmAdbhR^ityo rAjetibodhavadi " ti sAmasaMhitAyAm ||
" viShNornAmatayA vidyAssarvA nAmetyataH smR^itAH |
nAmAbhimAninI choShA tasyAM brahma paraM smaredi " ti tattvaviveke ||
            nachopAsanavidhAveva tAtparyaM shruteH na vastutathAbhAva iti vAchyam | avidyamAnopAsanasyAnarthahetutvAt |
" achetanamayogyaM cha tathaivAtAtvikaM kvachit |
nopAsIta paro.anarthaH syAttathopAsanAkR^ita " ityupAsanAlakShaNe ||
" nAvidyamAnaM bruvate vedA dhAturna vaidikAH |
avidyamAnaM dhyAyanto yAnti sarve.adharaM tamaH ||
tasmAtsatyArthatAM brUyAdvedAnAmapi sarvashaH |
ya evaM veda sa j~nAnI j~nAnavAnnAnyathA bhavedi " ti vedArthaviveke ||
" pratimAdyaM haritvena pR^ithivyAdyamathApi vA |
indriyaprANijIvAdyamathavA ya upAsate ||
mithyopAstimatAM teShAM niShkR^itirna kadAchana |
atiduHkhe patantyaddhA tamasyagnau pataN^gavat " ityupAsanAnirNaye ||
              prakAshitashchAyamarthaH prabhUtatarapramANapradyotaprasaramukharamukhendunA sadAnandaniShyandinA bhagavataivAnuvyAkhyAne nahi sa iti sUtrAvayavamanuvyAchakShaNena | yasya khalu hanta paramadayAnidheH paramapuruShaguNagaNamaNinikaranidhAnabhUtayorbhAShyAnubhAShyAmR^itasamudrayoH kalimalakardamamapavarjayituM sajjanamAmajjayataH samIchInavachanasusvAdusudhArasAsvAdapramodanirbharahR^idayA vishadamatayaH karatalavilasitAmalakavadalamakhilapuruShArtha 1 sArthakaM sadyaH sAdhu samarthayanti ||        || Cha ||
                                  
                                     iti pratIkAdhikaraNam   
--------------------------------------------------------------------------------------
         1      'ka'  'kha'--pumartha--
--------------------------------------------------------------------------------------
                                         brahmasUtrabhAShyam                    [a.4
.............................................................................................................
brahmadR^iShTyA sadopAsyo viShNuH sarvairapi dhruvam |
mahattvavAchI shabdo.ayaM mahattvaj~nAnameva hi |
sarvataH prItijanakamatastatsarvathA bhavet ||
Atmetyeva yadopAsA tadA brahmatvasaMyutA |
kAryaiva sarvathA viShNorbrahmatvaM na parityajediti cha brahmatarke ||

                         || iti brahmadR^iShTyadhikaraNam || 4 ||
      
                        || OM AdityAdimatayashchAN^ga upapatteH OM || 6 ||
chakShoH sUryo ajAyatetyAdyupAsanaM cha devAnAM kAryameva |
svotpattisthAnatvAtsvAshrayatvAnmuktau tatra layasyApekShitatvAchchopapannaM tathopAsanam ||
nArAyaNatantre cha--
AdhivyAdhinimittena vikShiptamanaso.api tu |
guNAnAM smaraNAshaktau viShNorbrahmatvameva tu ||
smartavyaM satataM tattu na kadAchitparityajet |
.............................................................................................................
                 brahmadR^iShTirutkarShAt || yathA.a.atmadR^iShTiH sarvadA sarveShAM sarvathA kAryA brahmadR^iShTishcha tathA kAryA parameshvare | utkR^iShTatvAt , tasya brahmashabdasya chotkarShArthatvAt | bhUmaguNasya sarvaguNeShu bhAvanIyatvamuktam | tadashaktAvapyatyantAyAmApadi guNini  tadbrahmatvaM na parityAjyamityuchyate |
ata utkR^iShTaH svAmI viShNuriti na kvachidapi vismartavyamityarthaH | api cha--
" brahmatvaM pUrNatA proktA tadasya 1 svata eva tu |
sa brahmA.atmA samuddiShTo vAsudevaH sanAtana " iti harivaMsheShu ||                   || Cha ||

                            
                                       iti brahmadR^iShTyadhikaraNam 

--------------------------------------------------------------------------------------
         1      'kha'--tadyasya
--------------------------------------------------------------------------------------
        pA.1]                            tattvadIpikAsahitam
.............................................................................................................
atra sarvaguNAnAM cha yato.antarbhAva iShyate ||
svotpattyaN^gaM cha devAnAM viShNoshchintyaM sadaiva tu |
teShAM tatra pravesho hi muktirityuchyate budhaiH |
tadAshchitAshcha te nityaM tatashchintyaM visheShata iti ||

                            || ityAdityAdimatyadhikaraNam || 5 ||

                    || OM AsInaH sambhatAt OM || 7 ||
sarvadopAsanaM kurvannapyAsIno visheShataH kuryAt |
tadA vikShepAlpatvena sambhavAt ||
                              || OM dhyAnAchcha OM || 8 ||
smaraNopAsanaM chaiva dhyAnAtmakamiti dvidhA |
smaraNaM sarvadA yogyaM dhyAnopAsanamAsane ||
nairantaryaM manovR^itterdhyAnamityuchyate budhaiH |
AsInasya bhavettattu na shayAnasya nidrayA ||
sthitasya gachChato vA.api vikShepasyaiva sambhavAt |
smaraNAtparamaM j~neyaM dhyAnaM nAstyatra saMshaya iti cha nArAyaNatantre ||
ato dhyAnatvAchcha ||
.............................................................................................................
         sarvadopAstiH kAryetyuktam | anuvyAkhyAyAM cha--
" shravaNAdi vinA naiva kShaNaM tiShThedapi kvachit |
atyashakye tu nidrAdau punareva samArabhedi " ti ||
               ataH sthitigatyAsanAdiShvavisheSha ityata Aha--AsInaH sambhavAt || AsanAnAmapi padmasvastikAdInAM yathAsambhavaM grahaNam | yatraikAgratetyuchyamAnanyAyasyAtrApyanusartavyatvAt ||                               || Cha ||
       dhyAnAchcha || smaraNaM sarvadA yogyam , smaraNaM vichChedena manaso vR^ittiH sarvadA sthitigatyAdiShvapi yogyam | yasya tu bhAvanAsaMskArabalAnna manastato vyAvartate tasya sarvadA.api na doShaH | paravashatayaiva tatprApteH | tasya cha tadanyatrAsaktachittasyApyAsane sopAstiH sAtishayA bhavati | tachchA.aha--sarvadopAsanaM kurvannapyAsIno visheShataH 
kuryAditi ||                                                || Cha ||   
                                brahmasUtrabhAShyam                         [a.4
.....................................................................................................
           || OM achalatvaM chApekShya OM || 9 ||
achalaM chechCharIraM syAnmanasashchApyachAlanam |
chalane tu sharIrasya chaJNchalaM tu mano bhavediti cha brahmANDe ||
           || OM smaranti cha OM || 10 ||
samaM kAyashirogrIvaM dhArayannachalaM sthiraH |
samprekShya nAsikAgraM svaM dishashchAnavalokayannityAdi ||
            || OM yatraikAgratA tatrAvisheShAt OM || 11 ||
deshakAlAvasthAdiShu yatraikAgratA bhavati tatraiva sthAtavyam ||
tameva deshaM seveta taM kAlaM tAmavasasthitim |
tAneva bhogAnseveta mano yatra prasIdati ||
nahi deshAdibhiH kashchidvisheShaH samudIritaH |
manaH prasAdanArthaM hi deshakAlAdichintaneti hi vArAhe ||

                     || ityAsanAdhikaraNam || 6 ||
.....................................................................................................achalatvaM chApekShya || nirantaramanovR^ittirupaM hi dhyAnam | tanmanasashchalane na sambhavati | tachcha savR^ittikasya manaso.achalatvaM sharIrasyAchalatvamapekShyaiva bhavati | chakArAdanidratvaM cha | tadubhayaM chA.asInasyaiva sambhavati | tasmAdAsanApekShatvAdachalatvAderAsIna evopAsanaM visheShataH kuryAt | tachchAchalatvaM sharIrasya samatvamapekShyaiva bhavati ||     ||  Cha  ||                                           | 
        smaranti cha || taM cha visheShaM smaranti kR^iShNAdayaH | sharIraM samatvenAchalaM dhArayanmanasi sthiro bhavatItyarthaH | " samprekShya nAsikAgraM svami " tyAderdR^iShTerachalatvaM chApekShyamityarthaH ||                                                || Cha ||
yatraikAgratA tatrAvisheShAt || tAneva bhogAnseveta yeShu seviteShu manaH prasIdati kAluShyaM hitvA
dhyAtavye vartate , tAvata eva seveta yAvatsu manaH prasIdati | " nAtyashnatastu yogo.astI " tyAdeH | yA tu yogashAstre harikShetradinAdideshakAlavisheShAdichintA kriyate sA harervisheShAbhivyaktihetutvena teShAM manaH prasAdakatvenaiva nAnyavisheShahetoH | tadAha--" nahi deshAdibhiH kashchidvisheSha " ityAdinA ||                                 || Cha ||
 
                            ityAsanAdhikaraNam 
     
    
                             
     

                                                                                                                        
