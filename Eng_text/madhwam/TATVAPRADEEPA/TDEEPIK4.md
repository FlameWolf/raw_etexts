                                              ||   shrIH ||

                                           || chaturthaH pAdaH ||
                         visheShahetubhirviShNAveva pravR^ittiM darshayatyasminpAde ||
        || OM AnumAnikamapyekeShAmiti chenna sharIrarupakavinyastagR^ihIterdarshayati cha OM || 1 || 
tattu samanvayAditi sarvashabdAnAM parameshvare samanvaya uktaH |
tanna yujyate |
yato.avyaktAtpuruShaH para iti sAN^khyAnumAnaparikalpitaM pradhAnamapyekeShAM shAkhinAmuchyata iti chenna |
tasyaiva pAratantryAchCharIrarupe.avyakte vinyastasya paramAtmana evAvyaktashabdena gR^ihiteH |
kapratyayaH kutsane ||
................................................................................................................
     AnumAnikamapyekeShAmiti chenna sharIrarupakavinyastagR^ihIterdarshayati cha || " mahataH paramavyaktamavyaktAtpuruShaH para " iti kAThakAnAM shAkhAyAmavyaktashabdena pradhAnaM paripaThyate | tasya mahataH paratvAtpuruShAdavaratvAchcha | nahyavaratvaM parasya kayA.api vidhayA pashyAma ityAshaN^kA | parihArabhAShyasyAyamarthaH | tasyaiva viShNoH sharIrarupamavyaktam | tadadhInatvAchCharIramiva 1 rupamasyeti sharIrarupaM, natu hareshsharIratvAttasyeti sharIrarupamityuktam | nacha sharIrakalpanAyogyaM taditi kapratyayenakutsayAmAsa | tasminnavyakte niyAmakatvena vartamAno viShNurevAvyaktashabdena gR^ihyate  |
................................................................................................................
parAmAtmana evAvyaktashabdaH |
tattantratvena tachCharIrarupatvAditarasyAvyaktashabdaH ||
tuchChenA.abhvapihitaM yadAsIditi darshayati cha ||
avyaktamachalaM shAntaM niShkalaM niShkriyaM param |
yo veda harimAtmanaM sa bhayAdanumuchyata iti pippalAdashAkhAyAm ||
akSharaM brahma paramamityuktavA.avyakto.akShara ityukta iti vachanAchcha ||
                      || OM sUkShmaM tu tadarhatvAt OM || 2 ||
sUkShmameva chAvyaktashabdenochyate |
taddhyavyaktatAmarhati ||
sUkShmatvaM cha mukhyaM tasyaiva |
................................................................................................................ 
      1  'ka'  'kha'--sharIrarupamiva
------------------------------------------------------------------------------------
                                   brahmasUtrabhAShyam                             [a.1    
.................                  ............................                    .................
yattatsUkShmaM paramaM veditavyaM nityaM padaM vaiShNavaM hyAmananti |
yattallokA na vidurlokasAraM vidantyetatkavayo yoganiShThA iti cha pippalAdashAkhAyAm ||
................................................................................................................
parAmAtmana evAvyaktashabdo mukhyaH | tattantratvena tadAvarakatvena cha tachCharIra rupakatvAditarasyAvyaktashabdaH | ' tuchCha ' malpaM guNataH | paramApekShayA.alpatvaM prakR^iteH | A samantAdbhUmAtmakatvAdAbhu 1 brahma | yat brahma prakR^ityA.apihitamAsIt tadeva ' tapaso ' j~nAnasya mahattayA pradhAnamAsIt | avyaktamiti j~nAtumasushakaM, achalaM na chAlyaM , shAntaM pUrNasukhaM, niShkalaM ShoDashakalAvarjitaM, niShkriyaM na kriyata iti ||                                  || Cha ||
         sUkShmaM tu tadarhatvAt || sUkShmaM hyavyaktatatAmarhati | sUkShmAH khalu paramANvAkAshAdayo.avyaktA lakShyante | vaiShNavaM padaM viShNusvarupam |
                            " uttamAnAM hi pAdena sarvarupaM hi kathyate | 
                              viShNoH padamiti hyasmAtprathitirvaidikI smR^ite " ti vaishvAnaravidyAyAm ||
          lokasAraM -lokottamam | yoganiShThAH-brahmaNi manoyoganiShThAH ||       || Cha ||
................................................................................................................
mukhye cha vidyamAne nAmukhyaM yuktam ||
               || OM tadadhInatvAdarthavat OM || 3 ||
tadadhInatvAchchAvyaktatvAdInAM tasyaivAvyaktatvaparAvaratvAdikamarthavat ||
yadadhIno guNo.anyasya tadguNI so.abhidhIyate |
yathA jIvaH parAtmeti yathA rAjA jayItyapIti cha skAnde ||
                || OM j~neyatvAvachanAchcha OM || 4 ||
anyasya na vAchyatvaM yujyate ||
                || OM vadatIti chenna prAj~no hi OM || 5 ||
mahataH paraM dhruvaM nichAyya taM mR^ityumukhAtpramuchyata iti j~neyatvaM vadatIti chenna |
prAj~naH paramAtmA hi tatrochyate ||
aNoraNIyAnmahato mahIyAniti tasya hi mahato mahattvam |
sarvasmAtparamasya mahato.api paratvaM yujyate ||
................................................................................................................
     1   'ka'  'kha'--dAbhU
------------------------------------------------------------------------------------

     pA.4]                          tattvadIpikAsahitam                    
------------------------------------------------------------------------------------
           tadadhInatvAdarthavat || tadadhInatvAchchAvyaktAderavyaktaparAvaratvAdidharmANAM tasyaivAvyaktatvAdi dharmajAtaM mukhyam | atastasyaivAvyaktAdishabdajAtamarthavat | avyaktasthaM tadrUpamavyaktasyApyavyaktatvaM mahataH paratvaM chA.apAdayatIti ' mahataH paramavyaktami ' tyuchyate | tadeva tasya puruShAdavaratvaM sAdhayatItyavarashabdArthaH | natu svayamavaratvAt | yathA.amR^itatvApAdakatvAdamR^itamityuchyate mR^itishIlatvApAdakatvAchcha mR^ityuriti, evam || " yathA jIvaH paramAtmeti " | ayamarthaH | yathA jIvaguNasya prANadhAraNasya paramAtmAdhInatvAtparamAtmA jIva ityuchyate " anena jIvenA.atmanA.anupravishye " tyAdau | natu tatra saMsAripraveshavivakShA | " tatteja aikShata, " " tA Apa aikShanta, " " imAstistro devatA " ityAdinA pUrvameva tatra saMsAristhityavagamAt | anenaiva nyAyena duHkhitvAdishabdA api paramAtmani paramamukhyatvena vyutpAditA bhavanti | svAtantrasya pravR^ittihetostatraiva vidyamAnatvAt ||                || Cha ||
                 j~neyatvAvachanAchcha || paramAtmano.anyasya na vAchyatvam ||           || Cha ||
................................................................................................................
                                || OM prakaraNAt OM || 6 ||
so.adhvanaH pAramApnoti tadviShNoH paramaM padamiti tasya hyetatprakaraNam ||
     || OM trayANAmeva chaivamupanyAsaH prashnashcha OM || 7 ||
trayANAmeva pitR^isaumanasyasvargyAgniparamAtmanAM prashna upanyAsashcha ||
avij~nAtaprArthanaM cha prashna ityabhidhIyata iti vachanAnna virodhaH ||
                                 || OM mahadvachcha OM || 8 ||
yathA mahachChabdo mahattattve prasiddho.api paramamahattvAtparamAtmana eva mukhya evamitare.api ||
................................................................................................................
itashcha nAnyasya vAchyatvam | trayaNAmeva chaivamupanyAsaH prashnashcha ||
" shAntasaN^kalpaH sumanA yathA syAt
vItamanyurgautamo mA.abhi mR^ityo |
tvatprasR^iShTaM mA.abhivadetpratItaH 
etattrayANAM prathamaM varaM vR^iNa " iti nachiketasaH pitR^isaumanasyaprArthanAtmakaH prashnaH |
" yathA purastAdbhavitA pratItaH 
auddAlakirAruNirmatprasR^iShTaH |
sukhaM rAtrIH shAyitA vItamanyustvAM dadR^ishivAn mR^ityumukhAtpramuktami " ti mR^ityoruttaropanyAsaH |
" sa tvamagniM svargyamadhyeShi mR^ityo
prabrUhi tvaM shraddadhAnAya mahyami " tyAdi svargyAgniprashnaH |
                                    brahmasUtrabhAShyam                             [a.1
------------------------------------------------------------------------------------
" pra te bravImi tadu me nibodha
svargyamagniM nachiketaH prajAnan " ityAdirupanyAsaH |
" yeyaM prete vichikitsA manuShye
astItyeke nAyamastIti chaike |
etadvidyAmanushiShTastvayA.ahami " tyAdi paramAtmaprashnaH ||
 " devairatrApi vichikitsitaM purA 
nahi suj~neyo.aNureSha dharma " ityAdirupanyAsaprapaJNchaH || atra maraNaM mokShaH, sarvasharIravirahAtmakatvAttasya | evaM trayANAmeva prashnopanyAsau chaivamevopapadyete | nAnyopanyAsAN^gIkAre | athApi parAdanyasya vAchyatvamApatitamiti chenna |
trayANAmeva prashna upanyAsashcha evameva parAmAtmana eva j~neyatvAN^gIkAra eva yujyata ityabhiprAyAt |
tathAhi-
             " avidyAyAmantare veShTyamAnAH 
                svayaM dhIrAH paNDitammanyamAnA " ityAdinA.anyatsarvaM vinindya-
                shravaNAyApi bahubhiryo na labhyaH
                shrR^iNvanto.api bahavo yaM na vidyuri " tyAdinA parAmAtmAnaM tadvaktAraM shrotAraM j~nAnaM cha pR^ithakpR^ithak prashasya tatsvarupamavarNayat | atraiva tAtparyapradidarshayiShayaivAnyadapyabhidhAya vinininda| nindanArthamapyanyasya vAchyatvamanuj~nAtamiti chetsatyamadhikAribhedApekShayA | " sarve vedA yatpadamAmanantI " tIhaiva chAnyasyAvAchyatvaM pratij~nAyate |                      || Cha ||
................................................................................................................
                             || OM chamasavadavisheShAt OM || 1 ||
yathA chamasashabdo.anyatra prasiddho.apIdaM tachChira eSha hyarvAgbilashchamasa Urdhvabudhna iti shruteH shirovAchaka evamavyaktAdishabdAH sarve.anyatra prasiddhA api nAmAni sarvANi yamAvishanti taM vai viShNuM paramamudAharantItyAdishruteH paramAtmAbhidhAyakA eva |
avisheShAchChrR^iteH ||
                             || ityAnumAnikAdhikaraNam || 
................................................................................................................              
            chamasavadavisheShAt || upachArachamasatvameva shiraso na mukhyata iti chenna |
shrotasya chamasashabdasyAbAdhitaviShayasya mukhyArthaparityAge kAraNAbhAvAt          || Cha ||       
                            
                                ityAnumAnikAdhikaraNam
     pA.4]                           tattvadIpikAsahitam             
................................................................................................................
vasante vasante jyotiShA yajetetyAdikarmAbhidhAyakasya kramAdivirodhAnna yujyata ityata Aha-
           || OM jyotirupakramAttu tathA hyadhIyata eke OM || 10 ||
jyotirAdikarmavAchakatvena prasiddhAbhidheyo.api sa eva |
eSha imaM lokamabhyArchadityupakramya tA vA etAH sarvA R^ichaH sarve vedAH sarve ghoShA ekaiva vyAhR^itiH prANa eva prANaR^icha ityeva vidyAditi hyadhIyata eke ||
................................................................................................................
            vasante vasante jyotiShA yajetetyAdikarmAdyabhidhAyakasya padakadambakasya pratyekaM brahmavAchakatvaM na yujyate | kartR^ikaraNakarmakramAdi vachanavirodhAt | mukhyata ekasyobhayArthatvAsambhavena tadvachanAbhAve kR^ityanuShThAnalopaprasaN^gAdityata Aha-jyotirupakramAttu tathA hyadhIyata eke || jyotiShTomAdikarmakartR^ikaraNAdInAmasheShANAM padArthAnAM vAchakatvena prasiddhashabdAnAmabhidheyo.api sa eva | yathA chAyaM sarvashabdavAchyo bhavati tathA hyadhIyata eke shAkhinaH praghaTTakopakramAdevA.arabhya | 1 ayaM shrutyarthaH- eSha paramAtmA imaM dehaM lokaM jIvAntaryAmirupeNAbhyArchat | ya eSha Adityasthastapati, " yashchAsAvAditye " " atha ya eSho.antara
Aditye hiraNyashmashruH " " yenA.adityastapati tejasA bhrAjasA cha " " yadAdityagataM teja " ityAdi shrutismR^itibhyo viShNureva hi tatrasthastapati | sarvapraNetA hyeSha yastapati | shataM varShANi taM lokamabhyArchaditi yattasmAchChatarchina ityAchakShate vidvAsaM | etameva shatarchinaH santaM shatarchina ityAchakShate na tvanyAniti | evamanyanAmAnyapi paramAtmani pR^ithakpR^ithaN^.hniruchya punassarvavedaprabhR^itayaH samadradhoShAntAH shabdAH ekaviShayayaiva vyAhR^itiH | sA cha sarvapraNetR^iparAmAtmaviShayaiveti vidyAditi satAtparyamadhIyate | nikhilapadAnAM tadvAchakatvapadavI tu gurubhirevopasandarshayituM sushaketi nAsmAbhiratra prayatyate  | darshitA cha sA bhaN^gI bhagavataivAnuvyAkhyAne-
                       
                        " jAtamotaM harau yasmAjjotiH ShaH prANarupataH |
                          AyajetashchAyajeto vasantishcha vasaMstataH " ityAdikA || || Cha ||

------------------------------------------------------------------------------------
       1   samagrA chetthamAnupUrvI-
" eSha imaM lokamabhyArchatpuruSharupeNa ya yaSha tapati | prANo vAva tadabhyArchatprANo hyeSha ya yaSha tapati taM shataM varShANyabhyArchattasmAchChataM varShANi puruShAyuSho bhavanti | taM yachChataM varShANyabhyArchattasmAchChatarchinastasmAchChatarchina ityAchakShata etameva santami " tyAdiH ||

                                 brahmasUtrabhAShyam                                [a.1
................................................................................................................
   || OM kalpanopadeshAchcha madhvAdivadavirodhaH OM || 11 ||
madhuvidyAdivatsarvashabdArthatvena parasya kalpanopadeshAnna karmakramAdivirodhaH ||
                          || iti jyotiradhikaraNam || 1 ||
   || OM na saN^khyopasaMgrahAdapi nAnAbhAvAdatirekAchcha OM || 12 ||
yasminpaJNcha paJNcha janA AkAshashcha pratiShThita ityAdiShu bahusaN^khyopasaMgrahe.api na virodhaH |
................................................................................................................
         karmakramAdivirodhaM pariharati-kalpanopadeshAchcha madhvAdivadavirodhaH || " asau vA Adityo devamadhvi " tyAdyAyAM madhuvidyAshrutau yathA madhushabdArthatvenA.adityastho viShNuH klR^ipta upadishyate | madhuguNAnAM tatrAdhikyAttasyaiva cha paramamukhyamadhutvaM bhavati | na cha tAvatA prasiddhamadhuni vyavahAralopo lokAnAM bhavati | evameva sarvashabdAnAM paramamukhyArthatvena klR^iptirviShNau vedanopadishyate | sA cha kalpanA prabalA.anAditvAt, vidvAtsambandhitvAchcha | tathAcha shrutiH " kashChandasAM yogamAvedadhIra " ityAdikA | avidvadapekShayA kalpanetyuchyate | mukhyAtimukhyavR^ittibhedena cha vAchyadvayasambhavo na daNDavAritaH | kR^iShNAdishabdeShu taddarshanAt | tasmAnna
vyavahAralopaH ||                                                          || Cha ||
                              iti jyotiradhikaraNam 
        na saN^kyopasaMgrahAdapi nAnAbhAvAdatirekAchcha | " yasmin paJNcha paJNcha janA " ityAdiShu bahusaN^kyopasaMgR^ihItatvAdanya evochyante, na viShNuH | tasyaikasya bahutvAsambhavAt, " yasminni "ti viShNAvupasaMgrahAchcha, teShAM bahusaN^khyAnAM na viShNutvamiti na mantavyam | tasyaiva viShNorAkAshe janeShu cha sthitAnAM bahurupANAM bhAvAt | " yasminni " ti teShAmadhikaraNatvena tadatiriktasvarupattvAchcha | na chaikasya bahutvavirodhaH | visheShAdevopapatteH |          || Cha ||
------------------------------------------------------------------------------------
tasyaivA.akAshAdiShu nAnAbhAvAttadatiriktasvaruvapattvAchcha ||
paJNcha paJNcha janAnAha-
        || OM prANAdayo vAkyasheShAt OM || 13 ||
prANasya prANamuta chakShuShashchakShuruta shrotrasya shrotamannasyAnnaM manaso mana iti vAkyasheShAt ||
          || OM jyotiShaikeShAmasatyanne OM || 14 ||
taddevA jyotiShAM jyotirityanena kANvAnAM paJNchatvam ||
               || iti paJNchajanAdhikaraNam || 3 ||
avAntarakAraNatvenApi sa evochyata iti vakti-
         || OM kAraNatvena chA.akAshAdiShu yathAvyapadiShTokteH OM || 15 ||
     pA.4]                       tattvadIpikAsahitam
------------------------------------------------------------------------------------
          paJNcha paJNcheti vIpsA pratisharIraM pR^ithakpR^ithagavasthitisandarshikA | janAnAM janayitR^itvAjjanAH|| prANAdayo vAkyasheShAt || prANAdisthAni prANAdiprerakANi prANAdinAmakAni tadrUpANi paJNcha paJNcha janA ityuchyante ||                                || Cha ||
          jyotiShaikeShAmasatyanne || jyotiShAM bhAsakena tachChabdavAchyena kANvAnAM shAkhinAM paJNchatvapUrtiH | tatrAnnAbhAvAt ||                                     || Cha ||
                            iti paJNchajanAdhikaraNam 
           " Atmana AkAshaH sambhUtaH | AkAshAdvAyuri " tyAdAvavAntarakAraNAdInAmakAshAdInAmutpattiruchyate | parasya tadasambhavAttachChashabdavAchyatvaM na yuktamityata Aha-avAntarakAraNatvenApItyAdi | AkAshAdiShu vAyvAdInAmavAntarakAraNatvenA.akAshAdishabdavAchyaH sa eva sthitaH || " sa yo.ato.ashrutaH " " eSha Atmeti hovAchaitadamR^itami " tyAdau yatprakAraH paro vyapadiShTaH tatprakArasyaiva parasya ya AkAshe
tiShThannityAdivAkyairAkAshAdiShu sthitatvenoktatvAt | na chotpattishrutivirodhaH | AkAshAdistharupAdvAyvAdistharupasya vyaktervivakShitatvAt ||                      || Cha ||
                                 ityAkAshAdhikaraNam 
................................................................................................................
AkAshAdiShvavAntarakAraNatvena sa eva sthitaH |
yathAvyapadiShTasyaiva parasya ya AkAshe tiShThannityAdinA.a.akAshAdiShUkteH ||
                                 || ityAkAshAdhikaraNam || 4 ||
sarvashabdAnAM paramavAchakatve kathamanyatra vyavahAra ityato.abravIt-
                              || OM samAkarShAt OM || 16 ||
paramAtmavAchinaH shabdA anyatra samAkR^iShya vyavahriyante ||
parasya vAchakAH shabdAH samAkR^iShyetareShvapi |
vyavahriyante satataM lokavedAnusArata iti hi pAdme ||
tarhi kathaM teShAM shabdAnAM jagati prasiddhiH-
                            || OM jagadvAchitvAt OM || 17 ||
jagati hi vyavahAro lokasya | natu paramAtmani tathA | ato jagati prasiddhiH shabdAnAm ||
................................................................................................................
          brahmaNa eva vAchakaiH sarvashabdaiH kathamanyatrAvAchyeShu vyavaharanti | avAchakaireva vyavahAre kumbhAdAvapi stambhAdishabdavyavahArayogAdavyavasthA syAt | ato na vAchakatvamantareNa jagati vyavahAraH sArvajanInassambobhavItItyata Aha- samAkarShAt || anAdikAlata evAvichChedena 
                                   brahmasUtrabhAShyam                             [a.1
................................................................................................................
        || OM jIvamukhyaprANaliN^gAditi chettadvyAkhyAtam  OM || 18 || 
tadadhInatvAttachChabdavAchyatvamityuktam |
tajjIvamukhyaprANayorliN^gam |
atha yAM jIvo jahAti sA shuShyati, vAyunA hi sarve lokA nenIyanta ityAdishrutibhya iti chenna |
upAsAtraividhyAditi vyAkhyAtatvAt ||
         || OM anyArthaM tu jaiminiH prashnavyAkhyAnAbhyAmapi chaivameke OM || 19 ||
parAmAtmaj~nAnArthaM karmAdikamapi vadatIti jaiminiH |
kasminnu bhagavo vij~nAte sarvamidaM vij~nAtaM bhavatIti | tasmai sa hovAcha dve vidye veditavye |
................................................................................................................
parAmAtmavAchakatvena sthitAstataH samAkR^iShyetareShvapi vyavahriyante | nachAvyavasthA | samAkarShaklR^iptervidyamAnatvAt ||                                              || Cha ||   
            kathaM tarhi teShAM jagati vAchakatvaprasiddhirityata Aha- jagadvAchitvAt || || Cha ||
             jIvamukhyaprANAliN^gAditi chettadvyAkhyAtam | tadadhInatvAdavyaktAdInAmavyaktatvAdeH svabhAvasyAvyaktAdishabdavAchyatvaM mukhyatastasyaiva viShNorityuktam | evaM cha tattatsvAtantryaM tattachChabdavAchyatve liN^gaM bhavati | talliN^gaM jIvamukhyaprANayorasti | " atha yAM jIvo jahAti sA shuShyati, " " vAyunA hI " tyAdishrutibhya iti chenna | talliN^gasya tadgabhaga 1 vadadhInatvena vyAkhyAtatvAt ||                                                       || Cha ||
             anyArthaM tu jaiminiH prashnavyAkhyAnAbhyAmapi chaivameke | paramAtmaj~nAnArthameva karmasR^iShTyAdikamapi vadati shrutiriti jaiminirvakti | yasya j~nAnAdanyajj~nAtaM bhavati tatkimiti shaunakaprashnArtha ekavij~nAnasya prAdhAnyAvagamAttadarthamanyaduchyata iti gamyate 2 | aN^giraso vyAkhyAne.api " dve vidye veditavye iti ha sma yadbrahmavido vadanti parA chaivAparA che " tyAdau brahmaj~nAnasya paravidyAtvoktestasya cha paratvopapAdanArthamanyaduchyata iti gamyate |
................................................................................................................
kathaM nu bhagavaH sa Adesho bhavatIti | yathA somyaikena mR^itpiN‍DenetyAdiprashnavyAkhyAnAbhyAm ||
evamapichaike paThanti-
yastanna veda kimR^ichA kariShyatIti ||
................................................................................................................
     1  'kha'--tadgatabhagava-
     2  'ga'--avagamyate |
------------------------------------------------------------------------------------
      pA.4]                         tattvadIpikAsahitam                
.....................               .....................................                  ..........
                               || OM vAkyAnvayAt OM || 20 ||
         vAkyasyApyevamanvayo yujyate pR^ithakpR^ithaksthitasyApi paramAtmanA ||
................................................................................................................
             " kathaM nu bhagavaH sa Adesho bhavatI " ti shvetaketuprashne.api " uta tamAdeshamaprAkShyo
yenAshrutaM shrutaM bhavatI " ti prAdhAnyenokta AdeshaH parAmR^ishyate | Adishyata ityAdeshaH paramAtmA | " yathA somyaikena mR^itpiँNDena sarvaM mR^iNmayaM vij~nAtaM syAdvAchArambhaNaM vikAro nAmadheyaM mR^ittiketyeva satyami " tyAdAvuddAlakavyAkhyAne.api sAdR^ishyAtprAdhAnyAchchaikavij~nAnena sarvavij~nAnaM nirdishya " evaM somya sa Adesha " iti tasyaiva sarvataH prAdhAnyAvadhAraNAttadbodhanArthamanyadupanyasyata iti gamyate | na kevalaM prashnavyAkhyAnAbhyAM liN^gAbhyAmetadavagamyate | evaM mukhato.apyeke shAkhinaH paThanti- " yastanna veda kimR^ichA kariShyatI " ti | yastadviShNvAkhyamakSharaM na veda sa R^ichA.adhItayA.adhyApitayA.adhigamitArthayA.anuShThitArthayA.anuShThApitArthayA vA kiM kariShyati | tadvedanenaivahi tatprayojanaM, utkR^iShTaphalatvAdityarthaH | chakArAdetadupasaMhartavyaM, etadarthaM sR^iShTyAdikamapyadhIyate " saptArddhagarbhA " ityAdIti ||                          || Cha || 
            vAkyAnvayAt ||  evamaN^gIkAre yadyapi padAnAmekaikasho nAnvayaH paramAtmanA 1 | tathA.api vAkyasyAnvayo yujyate svaM svamavAntarArthamuktvA sthitasyApi | yasmAdapUrNaphalatvAnmishraphalatvAchcha avaraM karma, utpAttyAdinA pAratantryAddevAdikaH prapaJNcho.apyapradhAnaH, tasmAtsarvataH paramatvenA.atmani j~nAnaM kartavyamiti vAkyAnvayastattatprakAreNa vakShyamANeShvapi mateShu yojanIyaH | pradhAnAdhikArivivakShayA sakalapadasvarAdisamanvayaM samabhivadanvedapatiranyAdhikArivisheShavivakShayA svamatAnyapi jaiminyAdibhiridamAdInyavAdayat | tadeva
chA.avedayiShyati-
                    " kR^iShNadvaipAyanamatAdekadeshavidaH para " ityAdi ||           || Cha ||
................................................................................................................
      || OM pratij~nAsiddherliN^gamAshmarathyaH OM || 21 ||
nAnyaH panthA ayanAya vidyata iti pratij~nAsiddherliN^gatvena karmAdikamuchyata ityAshmarathyaH |
muchyata ityAshmarathyaH |
yasamAdevamanityaphalamanyattasmAnnAnyaH panthA iti ||
      || OM utkramiShyata evaM bhAvAdityauDulomiH OM || 22 ||
................................................................................................................
     1  'ka'  'kha'--paramAtmanaH
------------------------------------------------------------------------------------
                                   brahmasUtrabhAShyam                             [a.1
....................                  .......................                       ...............
utkramiShyato mumukShoH karmAdinA bhAvyaM sAdhanasAdhanatvena |
atastadvaktItyauDulomirmanyate ||
         || OM avasthiteriti kAshakR^itsnaH OM || 23 ||
sarvaM paramAtmanyavasthitamiti vaktuM tadvachanamiti kAshakR^itsnaH ||
kR^iShNadvaipAyanamatAdekadeshavidaH pare |
vadanti te yathApraj~naM na virodhaH kathaJNchaneti pAdme ||
                        || iti samAkarShAdhikaraNam || 5 || 
................................................................................................................
       pratij~nAsiddherliN^gamAshmarathyaH || " etachChreyo ye.abhinandanti mUDhA jarAmR^ityuM te punarevApiyanti | iShTApUrtaM manyamAnA variShTaM nAnyachChreyo vedayante pramUDhAH | nAkasya pR^iShTe sukR^ite te.anubhUtvA imaM lokaM hInataraM vA vishanti " " parIkShya lokAnkarmachitAnbrAhmaNo nirvedamAyAdi " tyAdyuktaprakAreNAnyadanityaphalamiti yattasmAnnAnya upAyo bhagavatprAptirupAyAmR^itatvAyeti || Cha || 
         utkramiShyata evambhAvAdityauDulomiH || saMsAradutkramaNechChostatsAdhanabhUtaj~nAnasAdhanatvena
karmAdinA bhAShyam | " tametaM vedAnuvachanena brAhmaNA vividiShanti yaj~nena dAnena tapasA.anAshakene "ti shruteH ||                                                         || Cha ||
          avasthiteriti naikyamuchyate | nahyavasthitishabdastadvAchakaH ||       || Cha ||
                                  iti samAkarShAdhikaraNam 
................................................................................................................
strIshabdA api tasminnevetyAha-
     || OM prakR^itishcha pratij~nAdR^iShTAntAnuparodhAt OM || 24 ||
hantaitameva puruShaM sarvANi nAmAnyabhivadanti | yathA nadyaH syandamAnAH samudrAyaNAH samudramabhivishaMtyevamevaitAni nAmAni sarvANi puruShamabhivishantIti pratij~nAdR^iShTAntAnuparodhAtprakR^itishabdavAchyo.api sa eva ||
             || OM abhidhyopadeshAchcha OM || 25 || 
mAyAM tu prakR^itiM vidyAnmAyinaM tu maheshvaram |
mahAmAyetyavidyeti niyatirmohinIti cha |
prakR^itirvAsanetyevaM tavechChA.ananta kathyata iti vachanAttadabhidhyaiva prakR^itishabdenochyate ||
so.abhidhyA sa jUtiH sa praj~nA sa Ananda iti shruterabhidhyA cha svarupameva ||
dhyAyati dhyAnarupo.asau sukhI sukhamatIva cha |
paramaishvaryayogena virudvArthatayeShyata iti brahmAN‍De ||
    pA.4]                            tattvadIpikAsahitam                   
------------------------------------------------------------------------------------
         yadyapi paratvAvaratvAdikamapekShAbhedAdekatra yugapadulabhyate | ekabahubhAvaH kAryakAraNabhAvashcha kathaJNchidyujyate | na tathA strIpumbhAvo yugapadekatra dR^iShTaH | tasmAnna strIshabdAbhidheyaH parAmapumAnityata Aha- prakR^itishcha pratij~nAdR^iShTAntAnuparodhAt || strIshabdA apityAdibhAShyoditaH prakR^itishcheti chakArArthaH | na kevalaM prakR^itishabdenaiva vAchya ityuchyate | strIshabdAnAM sarveShAmapi vAchya eveti | " puruShamabhivishantI " ti | mukhyavAchakatvena vishantItyarthaH | abhivadantIti pratij~nAtatvAt |                                                         || Cha || 
                abhidhyopadeshAchcha ||  abhidhyAyAH prakR^ititvopadeshAtsvarupatvopadeshAchcha prakR^itishabdavAchyatvaM viShNoryuktam | jUtiH preraNA | yujyate cha sukhasukhyAdibhAva Ishvarasya, svarupasvarupibhAvavatpradeshapradeshibhAvavachcha | yathAhIshvaraH paramANunA sambadhyamAnastAdR^ishenaiva pradeshena sambadhyate, nabhasA sambadhyamAnastu tAdR^ishenaiva svarupeNa | nacha tayoH pradeshapradeshinoH parasparabhedaH |
 tatsvarupasyAvyAptiprasakteH | ata ekasyaivobhayAtmakatvamiti | etenaitadapAstam | yadAsmAkInamIshvaramanIshvarAH seshvarAshcha samayinaH sAvayavatvAdanityamavyApinamupapAdayanti | sapradeshasyeva 1 sAvayavasyApi tasya nityatvavyApitvopapatteH | kathaM nu khalvime pradeshavisheShAnanantAnAtmanassaMvadamAnA nAvayavAn saMvaderan | nahi vayamapi bhinnavayavAnIshvarasya brUmaH | pradeshavisheShavat svarupabhUtAneveti ||                                   || Cha ||
................................................................................................................
              || OM sAkShAchchobhayAmnAnAt OM || 26 ||
eSha stryeSha puruSha eSha prakR^itireSha AtmaiSha brahmaiSha loka eSha Aloko yo.asau harirAdiranAdirananto.antaH paramaH parAdvishvarupa iti paiN^gishrutau sAkShAdeva prakR^itipuruShatvAmnAnAt || 
               || OM AtmakR^iteH pariNAmAt OM || 27 ||
prakarSheNa karotIti prakR^itiriti yogAchcha ||
prakR^itAvanupravishya tAM pariNAmya tatpariNAmeShu sthitvA.a.atmano bahudhAkaraNAt ||
atha haiSha AtmA prakR^itimanupravishyA.atmAnaM bahudhA chakAra | tasmAtprakR^itistasmAtprakR^itirityAchakShata
iti bhAllaveyashrutiH ||
avikAro.api paramaH prakR^itiM tu vikAriNIm |
anupravishya govindaH prakR^itishchAbhidhIyata iti nAradIye || 
nachAnyatkalpyamapramANatvAt ||
................................................................................................................
    1 'ka' 'kha' 'ga'--sapradeshasyaiva
------------------------------------------------------------------------------------
                                  brahmasUtrabhAShyam                               [a.1
------------------------------------------------------------------------------------
            AtmakR^iteH pariNAmAt || prakR^itAvanupravishyetyAderayamarthaH | AtmIyAyAH prakR^iteH pariNAmAt tatpariNAmeShu niyantR^itvena sthitvA.atmano, bahudhAkaraNAtprakR^itirityuchyate | ' bahudhAkaraNaM ' bahudhAvyaJNjanam | tasmAchcha viShNureva prakR^itishabdavAchyaH ||
           atrA.ahuH- prakR^itishabdenopAdAnakAraNaM brahmAtra pratipAdyate | " uta tamAdeshamaprAkShyo yenAshrutaM shrutaM bhavati " " yathA somyaikena mR^itpiNDena sarvaM mR^iNmayaM vij~nAtaM syAdvAchA.a.arambhaNaM vikAro nAmadheyaM mR^ittiketyeva satyami " ti pratij~nAdR^iShTAntAnuparodhAditi | ata Aha-nachAnyakalpyamapramANatvA 1 diti || nopAdAnatvaM kalpyaM , brahmaNo jagadupAdAnatve pramANAbhAvAt | nacha "bahu syAM prajAyeye " ti shrutau jagadAtmatayA bahubhAvAbhidhyAnamabhidhIyate | 
 '' tatsR^iShTvA tadevAnuprAvishadi " ti " imAstistro devatA anena jIvenA.atmanA.anupravishye " ti cha vakShyamANasya tatra tatra praveshasyaivAbhidhyAtatvAt | " prajAyeye " ti prajanayeyetyarthaH | aparathA paunaruktyaprasaN^gAt | " tadanupravishya sachcha tyachchAbhavadi " tyAdivAkyAdapi na brahmaNo jagadbhAva AshaN^kanIyaH | pUrvasR^iShTe pashchAtpraviShTasya tadbhAvAyogAt | " avikArassadA shuddho nitya AtmA sadA hariri " ti chAvikAritve shrutiH | brahmopAdAnatve cha jagatashchetanatvaprasaN^gaH | mR^idupAdAnako hi
ghaTo mR^idAtmako lakShyate | ato nAtra pramANam | sUtramatra pramANamiti chet , naitadupAnatvaM sUtrArthatayA kalpyam | pramANAbhAvAt | nahyasminnadhyAye sati sambhave samanvayAdanyatkalpyam | samanvayasUtrANAmanyatrApramANatvAt | 
               anyastu manyate, na mR^idAdivadupAdAnatvamiShyate, kintu shuktyAdivadrajatAderapariNAmenaiva | nacha tAvatA tadupAdAnabhAShAbhaN^gaH prasaN^gI | yathA hi shuktyavidyAvijR^imbhitatvAdrajatasya shuktyupAdAnatA kalpyate 2 tathA brahmAvidyAvijR^imbhitatvAjjagatastadupAdAnateti | atrApi taduttaraM-nachAnyadupAdAnaM kalpyam | pramANarahitatvAt | nahi shukte rajatopAdAnatvam | nahi rajatArthI shuktikAM vidannupAdatte 3 , mR^idamiva maNikArthI | naitAvantaM kAlamapi rajatamihA.asIt, asadeva saditi pratyabhAditi chottarakAlInassArvalaukikaH pratyayastasyotpattiM nivArayati | kathaM cha punastadanavabodhajaM tajjamabhinivishasi | tasya tato bhedarahitatvAditi chettarhi kathaM tiShThati tasminnitarasyApagamaH? anirvAchyatvAditi chenmaivam | brahmaNo.apyanirvAchyatvaprasaN^gAt | nahi svato bhedavirahiNaH svayaM 
------------------------------------------------------------------------------------
     1  'ga'--mapramANakatvA-
     2  'ka' ' kha' 'ga'--kathyate
     3  'ga'--vindannupAdatte
------------------------------------------------------------------------------------
    pA.4]                         tattvadIpikAsahitam           
------------------------------------------------------------------------------------
bhedi syAt | nApyabhedavirahitAdabhedi syAt | parisheShAdanirvAchyaM brahma syAt | vidyayA cha 
vipadyeta|  prathamaM brahmaNaH prakR^ititvaM kalpayitvA tatastadaj~nAnasya kalpyata iti cha kaShTeyaM 
kalpanA | nacha tadapi kalpyaM , apramANatvAt 1 || pratij~nAdR^iShTAntAnuparodhAdevamAshrIyata iti chet, tadapyayuktam | yadi hi shrutau jagadupAdAnatvamabhipraiShyata dR^iShTAnto.api tarhi tAdR^igudAhariShyata |
nahi nikhalamR^iNmayaM kAryajAtaM ghaTakarakamaNikamallakasharAvodaJNchanAdikamekamR^itpiNDavikAro bhavati |
vikAravivakShAyAM tu mR^idA vij~nAtayetyevAvakShyata, ekashabdaH piNDashabdashcha vyarthaH syAt | '' vAchA.a.arambhaNaM vikAra " iti vikArasya mithyatvAmuktvA mR^ittikAyAH satyatvavachanAtprakR^itivikArabhAvavivakSheti chenna | nahi vAchArambhaNashabdo mithyArthe prasiddhaH | vAchA.astItyArabhyata eva kevalaM na tathA yuktito vaktuM shakyate | ato vAchArambhaNamiti chenna | paramArthApekShayA nirvAchyamityapi vaktumashkyatvAt | shakyatve mokShe cha tadanuvR^ittiprasakteH | vAchArambhaNamAtramiti chAshrutakalpanA | nAmadheyamAtramiti cha punaruktiH | asminpakShe " mR^ittikaiva satye " ti vaktavya itishabdo liN^gavyatyAsashcha vyarthaH syAt | nacha satyaj~nAnAnmithyA j~nAtaM bhavati | adhiShThAnaj~nAnAdadhyastasya nivR^ittereveShTatvAt | kathaM cha vikArabhAvAdeva mithyAtvaM sampratipadyeta? vinAshitveneti chenmaivam | bAdhAdeva mithyAtvapratipatteH | ata eva hi rajatAdidR^iShTAnta upAditsitaH | nacha ghaTAderbAdhaH | tasmAnnAyaM mithyAtve dR^iShTAntaH ||  kintu " yathA somyaikene "ti
 sAdR^ishyAdekavij~nAnena sarvavij~nAnaM nidarshayati | " vAyArambhaNami " tyAdinA prAdhAnyAt | vAchArambhaNaM  vikArAtmakaM tasmAdanityam 2 | sArambhA vAcha ityarthaH , dharmadharmyabhedAt, sAN^ketikanAmAnItyuktaM bhavati, tAnyanityAni | mR^ittiketi nAmadheyameva satyaM satataprAptaM sadAtanaM vA, nityamityarthaH | sAdhuguNaM pradhAnaguNaM pradhAnamiti 3 choktaM bhavati |  pradhAnaj~nAnAdapradhAnamapi j~nAtaM bhavatIti cha lokavyavahAraH || tasmAnnAtra prakR^itivikArabhAvo vivakShita iti na brahmaNo jagadupAdAnatvam | tasmAtsuShThUktaM nachAnyakalpyamapramANatvAditi 4 ||             || Cha || 

------------------------------------------------------------------------------------   
       1   'ga'--apramANakatvAt |
      
       2  'ka'--danityatvam |
       3  'ga'--sAdhuguNaM pradhAnamiti
        
       4  'ga'--mapramANakatvA-
------------------------------------------------------------------------------------
                                 brahmasUtrabhAShyam                                [a.1
................................................................................................................
         || OM yonishcha hi gIyate OM || 28 ||
avyavadhAnenotpattidvAratvaM cha prakR^ititvam |
tachchAsyaiva hi gIyate yadbhUtayoniM paripashyanti dhIrA iti ||
vyavadhAnena sUtistu puMstvaM vidvadbhiruchyate |
sUtimavyavadhAnena strItvamAhurmanIShiNaH ||
ubhayAtmakasUtitvAdvAsudevaH paraH pumAn |
prakR^itiH puruShashcheti shabdaireko.abhidhIyata iti brahmANDe ||

                         || iti prakR^ityadhikaraNam || 6 ||
   || OM etena sarve vyAkhyAtA vyAkhyAtAH OM || 29 ||
etena sarve shUnyAdishabdA api vyAkhyAtAH ||
eSha hyeva shUnya eSha hyeva tuchCha eSha hyevAbhAva eSha hyevAvyakto.adR^ishyo.achintyo nirguNashcheti hi mahopaniShadi ||
shamUnaM kurute viShNuradR^ishyaH sanparaH svayam |
tasmAchChUnyamiti proktastodanAttuchCha uchyate ||
naiSha bhAvayituM yogyaH kenachitpuruShottamaH |
ato.abhAvaM vadantyenaM nAshyatvAnnAsha ityapi ||
sarvasya tadadhInatvAttattachChabdAbhidheyatA |
anyeShAM vyavahArArthamiShyate vyavahartR^ibhiriti kaurme ||
etena tadadhInatvAdyuktayuktisamudAyena ||
................................................................................................................

           satataramaNAtstrI ||                                   ||  Cha  ||
   
                               iti prakR^ityadhikaraNam 

         etena sarve vyAkhyAtA vyAkhyAtAH || etenAvashiShTAH sarve shabdA brahmavAchakatvena vyAkhyAtA veditavyAH | tudati chChanna iti tuchChaH | na Ashyata iti nAshaH | tadadhInatvAdItyAdishabdAt " mahadvachcha " chamasavadavisheShAt "  

      pA.4]                        tattvadIpikAsahitam      
................................................................................................................

avadhAraNArthaM sarvasyApyuktasyA.adhyAyamUlataH  |
dviruktiM kurvate prAj~nA adhyAyAnte vinirNaya iti vArAhe ||
                        
                          || iti sarvavyAkhyAnAdhikaraNam || 7 ||
               
                  iti shrImadAnandatIrthabhagavatpAdavirachite shrImadbrahmasUtrabhAShye
                                     prathamo.adhyAyaH || 1 ||

............................................................................................................

    " jyotirupakramAttu tathA hyadhIyata eka " ityAdi draShTavyam | tasmAdevamuktanyAyairanantavedavAkyapadavarNasvarAbhidheyatvAdanantaguNagaNaparipUrNo nArAyaNa iti siddham|
    tathAcha brahmAN‍De--
                           " anantanAmakatvAchcha so.anantaguNa IritaH |
                              pR^ithaN^.hnAmAni yasmAttadruNAneva prachakShata " iti ||   || Cha ||
                      
                                iti sarvavyAkhyAnAdhikaraNam
                              
                                iti tattvadIpikAyAM prathamo.adhyAyaH ||
                                     
                                          ------------------
                                        -----------------------



