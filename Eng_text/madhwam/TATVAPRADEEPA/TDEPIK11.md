                                     || shrIH||

                               || tR^itIyaH pAdaH ||
  
upAsanA.asminpAda uchyate |
.............................................................................................................
             bhaktAnAmadhikAriNAM bhagavadupAsanAprakAro.asminpAda uchyate | sA chopAsanA dvividhA|
        '' sopAsanA cha dvividhA shAstrAbhyAsasvarupiNI |
          dhyAnarupA.aparA chaiva tadaN^gaM dhAraNAdikami '' ti hyanuvyAkhyAne ||
    " R^iitaM cha svAdhyAyapravachane che " tyAdinA svAdhyAyapravachane sarvatrAnugamayitvA 1 " svAdhyAyapravachane eveti nAko maudgalyastaddhi tapastaddhi tapa " iti cha shruti H ||
        " samyagj~nAtvA tu yo viShNuM vyAkhyAyIta japeta cha |
          na tasya kiJNchidakR^itaM kartavyaM muchyate cha sa " iti cha karmatatve ||
    " siddhopAyena viShNostu dhyAnavyAkhyArchanAdikam |
kAryaM nAnyat tasya tena tuShTo bhavati keshava " iti pravR^itte ||
    " j~nAtvA.api viShNuM tasya syAchChAstraM shrutvA tato.adhikam |
muktau sukhaM tatpaThatastato.apyadhikamiShyate ||
vyAkhyAtustu samaM muktau sukhaM nAnyasya kasyachit |
tato.adhikaM tu devAnAM mukhya 2 vyAkhyAkR^ito yata " iti pAdme ||
--------------------------------------------------------------------------------------
 sarvaparij~nAnaM prathamata uchyate--
 || OM sarvavedAntapratyayaM chodanAdyavisheShAt OM || 1 ||
anto nirNayaH |
ubhayorapi dR^iShTonta iti vachanAt ||
sarvavedanirNayotpAdyaj~nAnaM brahma |
AtmetyevopAsItetyAdividhInAM taduktayuktInAM chAvishiShTatvAt ||
.................                ......................            .................................
    1   --anugamayyeti vaktavya itthameva bahutropalabhyate | anugamapadAdevA.achArArthakapratyaye sAdhutA.api shakyasampAdanA |
    2 'kha'--mukhyaM
--------------------------------------------------------------------------------------
  pA.3 ]                             tattvadIpikAsahitam                        
..............                    ...................................                 ...........
        || OM bhedAnneti chedekasyAmapi OM || 2 ||
vij~nAnamAnandaM brahma |
satyaM j~nAnamanantaM brahmetyAdi pratishAkhamuktibhedAnnekAdhikAriviShayAH sarvashAkhA iti chenna |
.............................................................................................................
       sA chopAsanA j~nAnapUrviketi brahmaNaH parij~nAnaM prathamato.apekShyam | tachcha sarvavedArthaparij~nAnAtmakam | sarvavedArtharupatvAdbrahmaNaH | ataH sarvavedArthaparij~nAnaM prathamata ApAdanIyamAchAryasevApUrvakashravaNamananAbhyAm | tatprathamata uchyate || sarvavedAntapratyayaM chodanAdyavisheShAt | sarvavedavirNayotpAdyaj~nAnaM brahmeti || ayaM bhAvaH | sarvAnvedAnadhigamya tadarthanirNayAtmakatvenotpAdyaM brahmaj~nAnam | nirNayaH shAstrashravaNenaiva bhavatIti tatkAryam | " tasmAdenaM sarvavedAnadhItya vichAryaM cha j~nAtumichChenmumukShuri " ti hi shrutimatraiva 1 darshayiShyati | " AtmetyevopAsIta " " AtmAnameva lokamupAsIta " " tamevaikaM jAnatha " " vij~nAya praj~nAM kurvIte " tyAdividhInAM, " atra te sarva ekaM bhavanti | sa ya AtmAnameva lokamupAste na hAsya karma kShIyate " " amR^itasyaiSha setuH " " vAcho viglApanaM hi tadi " tyAdinA tatra tatra vidhivAkyeShUktayuktInAM cha sarvashAkhinAmavishiShTatvAt || " tamevaikaM jAnathe " ti " paurNamAsI nirvapatI " tivat | nahyetadetasyaiva shAkhina iti visheShaH pratIyate ||          || Cha ||
--------------------------------------------------------------------------------------
ekasyAmapi shAkhAyAM AtmetyevopAsItoM khaM brahmetyAdibhedadarshanAt ||
         || OM svAdhyAyasya tathAtvena hi samAchAre.adhikArachcha OM || 3 ||
svAdhyAyo.adhyetavya iti sAmAnyavidheH |
hishabdAdvedaH kR^itsno.adhigantavyaH sarahasyo dvijanmaneti smR^iteH ||
sarvavedoktimArgeNa karma kurvIta nityashaH |
Anando hi phalaM yasmAdashaktAH sarvajantavaH |
shAkhAbhedaM karmabhedaM vyAsastasmAdachIklR^ipaditi samAchAre sarveShAmadhikArAchcha ||
           || OM salilavachcha tanniyamaH OM || 4 ||
.............................................................................................................
          bhedAnneti chedekasyAmapi || tattachChAkhAsu pR^ithak.hpR^ithak.h brahmarupasyochyamAnatvAnnerAkAMkShyAttattachChAkhinAM tattaduditaparij~nAnena pUryata iti chenna | evaM chedakasyAmapyuktibhedadarshanAdadhikAribhedaprasaN^gAt ||                            || Cha ||
--------------------------------------------------------------------------------------
     1  -" darshayati che " ti sUtre
                                   brahmasUtrabhAShyam                             [a.3
--------------------------------------------------------------------------------------
           svAdhyAyasyetyAdi sUtram || itashcha sarvavedanirNayena brahmaj~nAnamutpAdyam | yathA sarvavedanirNayaprAptiradhikAriNAM bhavati | tathA hi svAdhyAyadhyayanavidhiH pravR^ittaH | " svAdhyAyo.adhyetavya " iti sAmAnyato hyadhyayanaM vidhatte naitAvAnbhAga etasyeti | ataH kR^itsno vedodhigantavya ityarthaH| tathA smR^iteshcha | Anando hi vedoditAnuShThAnaphalam | ataH sarvavedoditamArgeNAnuShThAna Anandodreka iti kartavyaM nityaM tathA sarvakarma | kutastarhi shAkhAbhedaH karmaNi cha tadadhikAriNAmityata Aha--" shAkhAbhedo hyashaktija " iti | tadevopapAdayati " sarvakarmakR^itAvi " tyAdinA | samAchAre samyak sarvakarmAcharaNe sarveShAM shAkhinAmadhikArAchcha na mantavyaM naikAdhikAraviShayAH sarvashAkhA iti | nahi sarvavedAdhigatimantareNa taduktamArgeNa mAnasasya vA.anyasya vA karmaNo.anuShThAnaM shakyate | j~nAnapUrvakatvAdanuShThAnasya ||               || Cha ||
--------------------------------------------------------------------------------------
yathA sarvaM salilaM samudraM gachChatyevaM sarvANi vachanAni brahmaj~nAnArthAnIti niyamaH |
Agneye cha --
yathA nadInAM salilaM shakye sAgaragaM bhavet |
evaM vAkyAni sarvANi puMshaktyA brahmavittaya iti ||
              || OM darshayati cha OM || 5 ||
sarvaishcha vedaiH paramo hi devo jij~nAsyo.asau nAlpavedaiH prasiddhyet |
tasmAdenaM sarvavedAnadhItya vichArya cha j~nAtumichChenmumukShuriti chaturvedashikhAyAm ||
sarvAnvedAnsetihAsAnsapurANAnsayuktikAn |
sapaJNcharAtrAnvij~nAya viShNurj~neyo nachAnyatheti cha brahmatarke ||

                            || iti sarvavedAntapratyayAdhikaraNam || 1 ||

sarvairvedairj~neyo nopAsyo.ashakyatvAdityata Aha--
     || OM upasaMhAro.arthAbhedAdvidhisheShavatsamAne cha OM || 6 ||
.............................................................................................................
       salilavachcha tanniyamaH || yathA sarvaM salilaM shakye samudragamanaparyavasAyi | evaM sarvavachanAni
brahmaj~nApanaparyavasAyIni | puruShashaktyabhAvAdeva tadaparij~nAnaM na teShAM tasyArthasyAbhAvAditi 
bhAvaH ||                         || Cha ||
darshayati cha || tametamarthaM shrutishcha mukhata eva darshayati || chashabdAtsmR^itishcha ||         || Cha ||
                                iti sarvavedAntapratyayAdhikaraNam  
    pA.3]                                tattvadIpikAsahitam
.............................................................................................................
sarvavedoktAnguNAndoShAbhAvAMshchopasaMhR^ityaiva paramAtmopAsyaH ||
upAsya ekaH parataH paro yo vedeshcha sarvaiH saha chetihAsaiH |
sapaJNcharAtraiH sapurANaishcha devaH sarvairguNaistatra tatra pratItairiti hi bhAllaveyashrutiH ||
Agneye cha--
vidhisheShANi karmANi sarvavedoditAnyapi |
yathA kAryANi sarvaishcha sarvANyevAvisheShataH ||
evaM sarvaguNAnsarvadoShAbhAvAMshcha yatnataH |
yojayitvaiva bhagavAnupAsyo nAnyathA kvachiditi ||
samAnaviShaye chopasaMhAraH |
natu so.arodIdityAdInAm |
guNaireva sa tUpAsyo naiva doShaiH kathaJNchana |
guNairapi natUpAsyo ye pUrNatvavirodhina iti hi bR^ihattantre ||
.............................................................................................................
             evaM tAvatsarvavedaparij~nAnaM mukhyam | tadashaktau yAvachChakti prayatnalabhyamityuktaM bhavati|
yadyapi keShAJNchidvitatapraj~nAnAM sarvaparij~nAnaM kathaJNchitkrameNa shakyam | tathA.api na sarvavedoditaguNopasaMhAreNopAsyaH paraH | anantavedapadoditAnantaguNAnAM yugapadbuddhAvAropaNasyAshakyatvAdityata Aha--upasaMhAra ityAdisUtram |
guNAn balaj~nAnAdIn doShAbhAvAnapahatapApmatvAdIn |  " sarvairguNaistatra tatra pratItairi " tyanena pUrvoktaM
vyAchaShTe shrutiH | eka iti shrutipadenArthAbhedAditi sUtrAvayavaM vyAchaShTe | eko hi paramAtmA sarvavedeShUpAsyo.arthaH sarvaguNAtmaka ityarthaH | yajetetyAdividhiviShayatvena vidhisheShANi karmANi jyotiShTomAdIni | athavA pradhAnavidhisheShabhUtAni karmANi vidhisheShANi prayAjAdIni sarvairvedaiH sambhUyoditAni sarvaiH shAkhibhiH kAryANi | samAnaviShaye chetyAderayamarthaH | guNAnAmeva chopasaMhAraH kAryo natu " so.arodIdyadarodIttadudrasya rudratvaM " " rudrasya
tveva dhanurArtriH shira utpipeShe " tyAdyarthAnAm | tatra hi " tadadhInatvAdarthavadi " tyuktanyAyasiddharodanasvAtantryAdInAM guNAnAmupasaMhAraH | rodanAdInAM doShANAmanupasaMhAra eva | loke sukhaj~nAnAdInAM guNAnAM sapratiyogikatvadarshanena paramAtmanyapi tadvyAptirAshaN^.hkanIyA syAditi tatparihArAya samAnaviShaye chetyuktam | iyaM chAshaN^.hkA prathamata eva paryahAri doShavarjitamiti | atra
tUpAstiprakaraNe punarvishodhanArthaM sUtrito doShAnupasaMhAro bhAShyate samAnaviShaye cheti || guNaviparItalakShaNadoShAnupasaMhAra siddhAvapi nirdukhatvAdayaH pR^ithakpR^ithagupasaMhartavyA ityetadarthaM doShAbhAvAMshcheti pR^ithagbhAShyam | yadyapi doShAbhAveShu guNavyavahAro.asti | 
                                       brahmasUtrabhAShyam                        [a.3
.............................................................................................................
       || OM anyathAtvaM shabdAditi chennAvisheShAt OM || 7 ||
AtmetyevopAsItetishabdAdupasaMhArasyAnyathAtvamiti chenna |
ete guNA nopAsyA iti visheShavachanAbhAvAt ||
sarvairguNaireka eveshitA.asAvupAsitavyo natu doShaiH kadAchiditi visheShavachanAchcha |
AtmetyevetyavadhAraNamanAtmatvanivR^ittyartham ||
       || OM navA prakaraNabhedAtparovarIyastvAdivat OM || 8 ||
prakaraNabhedAnnavopasaMhAraH kAryaH |
parovarIyastvAdiShu tAvadeva hyuktam ||
        || OM saMj~nAtashchettaduktamasti tu tadapi OM || 9 ||
sarvavidyA uktvA so.ahaM nAmavidevAsmi nA.atmaviditi vachanAtsarvasya brahmanAmatvAttadupasaMhAraH kAryaH |
.............................................................................................................
         tathApi lokavedAnusAreNa bhedoktirupadeshaspaShTatvAya tAtparyAditi | nacha sukhaM duHkhAbhavaH | sukhaduHkhayoH sahopalabdheH sarvasammatatvAt | nacha sati sukhe duHkhaM nAstIti niyamaH | uktahetoreva|
tasmAdguNoktyanantaraM doShAbhAvoktirna punaruktiH syAt | pUrNatvavirodhino
 mitabhuktvAdayaH ||                                 || Cha ||
               anyathAtvamityAdisUtram || " AtmetyevopAsIte " tyavadhAraNAdetAvadevopAsIta nAdhikamityavagamAdupasaMhArasyAkartavyatvamitichenna | ete guNA nopAsyA iti visheShavachanAbhAvAt | avadhAraNameva taditi chenna | anyArthatvAt  AtmetyevopAsIta bhagavantaM natvAnAtmetyayogavyavachChedArthatvAt ||                                   || Cha ||
                navetyAdi sUtram || " sa eSha parovarIyAnudgIthaH sa eSho.anantaH parovarIyo hAsya
bhavati parovariyaso ha lokAJNjayati sa etamevaMvidvAn parovariyAMsamudgIthamupAsta " ityAdiShu prakaraNeShu kiyatAJNchidevopAstiH phalavatI hyuktA ||                                || Cha ||
--------------------------------------------------------------------------------------
 nAmatvAtsarvavidyAnAM guNAnAmupasaMhR^itiH |
kAryaiva brahmaNi pare nAtra kAryA vichAraNeti cha brahmatarka iti chetsatyam |
ukto hyupasaMhAraH |
tatpramANamapyastyeva |
nAma vA etA brahmaNaH sarvavidyAstasmAdekaH sarvaguNairvichintya iti kauNDinyashrutau ||
                            || ityupasaMhArAdhikaraNam || 2 ||
    pA.3]                            tattvadIpikAsahitam 
.................                   ..................................                ............
        || OM prApteshcha samaJNjasam OM || 10 ||
yujyate chopasaMhAro.anupasaMhArashcha yogyatAvisheShAt |
guNaissarvairupAsyo.asau brahmaNA parameshvaraH |
anyairyathAkramaM chaiva mAnuShaiH kaishchidevatviti bhaviShyatparvaNi ||
                       || iti prAptyadhikaraNam || 3 ||

        || OM sarvAbhedAnyatreme OM || 11 ||
sarvaguNayuktatvenopAsanAdanyatraiva phale brahmAdayo bhavanti ||
sampUrNopAsanAdbrahmA sampUrNAnandabhAgbhavet |
itare tu yathAyogaM samyaN^muktau bhavanti hIti pAdme ||
                      || iti sarvAbhedAdhikaraNam || 4 ||
.............................................................................................................
            saMj~nAtashchettaduktamasti tu tadapi || " R^igvedaM bhagavo.adhyemi yajurvedaM sAmavedamAtharvaNaM chaturthamitihAsapurANaM paJNchamaM vedAnAM vedami " tyAdi sarvavidyA uktvA " so.ahaM nAmavidevAsmi nA.atmavidi " ti sanatkumAraM prati nAradasya tatvajij~nAsorvachanAt sarvasya shabdarAsherbrahmanAmatvAttaduditasarvaguNAnupasaMhAre tannAmni brahmaNo.anupAstiprasaN^gA 1 dupasaMhAraH kArya
 itichetsatyaM || kartavya evo pasaMhAra ityuktam || yAvachChakti prayatnenopasaMhAre phalAdhikyabodhanArthaM bahupramANagrahANArthaM cha punaH punarupasaMhAropanyAsaH | vedayantIti vidyA vedAdayaH ||    || Cha ||
                                ityupasaMhArAdhikaraNam 

            upasaMhAraH kartavya ityuktam | navA sarvaguNopasaMhAra itichoktam | taktathamityata Aha-- prApteshcha samaJNjasam | brahmaNaH sarvaguNopasaMhArayogyatA | tataH krameNanyUnopasaMhAro devapitrAdiShu | mAnuSheShvalpopasaMhArayogyatA ||                              || Cha ||
                                  iti prAptyAdhikaraNam 
 
         sarvAbhedAdanyatreme || ye sarvaguNopAstiM kurvanti te sarvaguNAbhedenopAsanena tenAnyatra vilakShaNe sampUrNAnandAdyAtmake mokShaphale bhavanti | ima iti visheShataH prastutatvAtsarvopasaMhArakA uchyante | yadyapi brahmaiva sarvaguNopAsakaH | 
--------------------------------------------------------------------------------------
      1   'ka' 'kha' 'ga'--.anupAstitvAdupa--
--------------------------------------------------------------------------------------
                                     brahmasUtrabhAShyam                        [a.3
.............................................................................................................
sarveShAM mumukShUNAM kiyanniyamenopAsyamityAha--
       || OM AnandAdayaH pradhAnasya OM || 12 ||
pradhAnaphalasya mokShasyArthe Anando j~nAnaM sadAtmetyupAsyA eva ||
sachchidAnanda Atmeti brahmopAsA vinishchitA |
sarveShAM cha mumukShUNAM phalasAmyAdapekShiteti brahmatarke ||
                  
                                 || ityAnandAdyadhikaraNam || 5 ||
.............................................................................................................        
 tathA.api tadanatinyUnabrahmANyAdiviShaya AdishabdaH | itare tu yathAshaktyupAstiM kurvANA yathAyogaM phalabhAjo bhavanti | " samyaN^muktAvi " ti vachanAdatyalpaguNopAsakAnAM muktirapi samyaN^muktireva| nAsamyaN^muktiriti sidhyati | duHkhaleshAbhAvAt ||              || Cha ||

                                    iti sarvAbhedAdhikaraNam 
           ye samyaN^.hmuktimAtramichChanti na tatra visheShAMsteShAM ye guNA upAsyAste kiyanta ityadhunA nirupyate | natu kimatra guNopAstiprayojanaM , yadi svAtmani guNasamabhivyaktistarhyanarthaheturguNopAsanA syAt | buddhisukhAdInAM guNAnAmatyantochChitterevAnarthahAnitvena mokShatvAt | sukhaj~nAne hi duHkhaj~nAnaM durvAram | sukhaduHkhayoritaretaravyAptatvAt | adR^iShTanimittAnAM cha buddhyAdInAM vishiShTaj~nAnayogena taduchCheda uchChattirevA.ashrayaNIyA | nacha sukhAnubhavAbhAve mokShe pravR^ittyabhAvaprasaN^gaH | duHkhanivR^ityarthaM tadupapatteriti | na tAvatsukhaj~nAnAdInAM guNAnAmabhAvo mokShe prasaN^gaH | duHkhanivR^ityarthaM tadupapatteriti|
na tAvatsukhaj~nAnAdInAM guNAnAmabhAvo mokShe mantavyaH | pramANA bhAvAt | yachchotprekShyate mokShaH sukhahIno duHkhahInatvAdvaidharmyeNa saMsAravaditi | tadIshvare.anaikAntikam 1 | " AnandaM brahmaNo vidvAnna bibheti " " Anando brahmeti vyajAnAt " " vij~nAnamAnandaM brahme " tyAdishruteH pUrNAnandatvAdIshvarasya , " niraniShTo niravadyaH " apahatapApmA vijaro vimR^ityurvishokaH " " yo.ashanAyApipAse shokaM mohaM jarAM mR^ityumatyetI " tyAdernirduHkhatvAchcha , sukhaduHkhayoritaretaravyAptiriti vAN^mAtram | " brahmeti yadvidurajastrasukhaM vishokami " ti cha bhAgavate | AgamaviruddhaM chaitat |
--------------------------------------------------------------------------------------
     1   'ka' 'ga'--.anaikAntam |
--------------------------------------------------------------------------------------
     pA.3]                              tattvadIpikAsahitam
--------------------------------------------------------------------------------------
 " yatra kAmAni kAmAshcha " " yatrA.anandAshcha modAshcha " " sarve nandanti " " sa duHkhAdvimukta AnandI bhavati " " tarati shokamAtmavidi " tyAdishrutibhyo mokShe nirduHkhasukhAdhigamAt | apravR^ittiprasaktishchAnyathA | puruShArthAbhAvAt | duHkhanivR^ittiH puruShArtha iti matimanto manyeran.h | " magnasya hi pare.aj~nAne kiM na duHkhataraM bhavedi " ti cha bhArate | ichChanti suptyAdikaM duHkhaM soDhumakShamA iti chenna | sukhArthatvAttadichChAyAH | sukhamahamasvApsamiti hi tatratyaH sukhAnubhavo.anusmaryate | duHkhanivR^ittyanubhavameva tarhi tatrApi puruShArthaM manyase | nacha duHkhAbhAva eva sukhamiti vaktaM  shakyate|
pratiyogyanirupyatvAt | sukhAbhAva eva duHkhamityukte kiJNchottaramanubhavApalApinaH | tasmAtsukhAnubhavAbhAve pravR^itt.hyabhAvaprasaN^gAchChrutibalAchcha mokShe sukhAnubhavo.abhyupagantavyaH | tathA.api bhagavAnupAsita eva duHkhaM nivartayati sukhaM chopabhojayati | kimanena guNavisheShAnveShaNena | athavA suShuptipralayavadanupAsyaiva cha sa syAdityata Aha--AnandAdayaH pradhAnasya || nirdoShasukhAnubhavarupAya mokShaprayojanAya AnandAdayashchatvAro guNA upAsyA eva | sattvaM nAma nirdoShatvaM |  nahi sukhAnubhavamAtraM mokSha iShyate | saMsAre.api tatsambhavAt | nacha nirdoShasukhAnubhavastathA tadupAstiM vinA prApyate | " taM yathA yathopAsate tadeva bhavatI " ti shruteH | " sa yathAkAmo bhavatI " tyAdeshcha | sacha puruShArthaH paratantrasya jIvasya svAminaH sakAshAllabhyata iti svAmitvaM bhagavata upasaMhartavyaM visheShataH | tachchA.aha | Atmeti | Adatta iti hmAtmA |  etadeva cha visheShata upasaMhArayiShyati mahatyAmapyApadi--AtmetitUpagachChantItyAdau | " AtmashabdAchche " ti choktamAtropasaMhArapramANaM vadiShyati  " AtmetyevopAsIte " ti shrutim|
ata etachchatuShkamupAsanIyam | palasAmyAt | phalasyopAstisadR^ishatvAt | " pratimukhasya yathA mukhashrIH " iti hi bhAgavate | anevambhUtasya chAphalatvAduktanyAyena | nacha suptyAdivanmokShasukhAnubhavaH | tasyAspaShTatvAt | sAMsArikAdanantaguNatvAnmauktikasya | sabhakti bhagavadR^iShTirupatvAchcha ||                                                    || Cha ||

                                 ityAnandAdyadhikaraNam 
--------------------------------------------------------------------------------------
        || OM priyashirastvAdyaprAptirupachayApachau hi bhede OM || 13 ||
phalabhedArthamupachayApachayayorbhAvAnna sarveShAM priyashirastvAdiguNopAsAprAptiH ||
naiva sarvaguNAH sarvairupAsyA  muktibhedataH |
viriJNchasyaiva yanmuktAvAnAndasya supUrNateti hi vArAhe ||
                || iti priyashirastvAdyadhikaraNam || 6 || 
                                       brahmasUtrabhAShyam                        [a.3
.............................................................................................................
         || OM itare tvarthasAmAnyAt OM || 14 ||
itare guNAH phalasAmyApekShayosaMhArtavyAH ||

                       || iti phalasAmyAdhikaraNam || 7 ||
.............................................................................................................
                 bhUmnaH kratuvajjyAyastvamiti vakShyamANanyAyena pUrNAnandaH pUrNaj~nAna ityAdyupAsanaM prApyate | tasya cha pUrNAnandasyA.a.anandamayashabdoditasya visheSho uchyante " tasya priyameva shiraH | modo dakShiNaH pakShaH | pramoda uttaraH pakShaH | AnandaAtmA | brahma puchChaM pratiShThe " ti | te.apyupasaMhArtavyAH | chaturNAM guNAnAM sAkalyenopAsanIyatvAdityata Aha--priyashirastvAdItyAdItyAdisUtram || ekaikAsminnapi guNe visheShANAmupachayApachayau phalatAratamyArthaM bhavataH | apachayaH phalamAtrAya bhavati | na phalAbhAvAya | uktaguNopAstAvupachayo.adhikaphalAya bhavati | ato nApareShAM priyashirastvAdiguNavisheShopAstiH prApyate | shravaNotthaM ' priyaM ' darshanottho ' modaH ' bhogotthaH ' pramodaH ' svarupabhUta ' AnandaH ' |
tattatpravartakatayA cha tattadvyapadeshaH ||
" shiraH priye sthitaM tasya pareyaM priyanAmakam |
modapramodayorbAhU modanAchcha pramodanAt ||
modapramodanAmAnAvAnandashchA.atatatvataH |
madhyamAnandasaMsthaM cha brahma sR^iShTyAdi bR^iMhayat |
puchChaM pradhAnavAyau cha brahmAkhye saMsthitaM sadA ||
abhedo.apyavisheSho.api paramaishvaryayogataH |
dehadehivadevAsau paJNchadhA.avasthito hariri " ti yajusaMhitAyAm ||                    || Cha ||

                                  iti priyashirastvAdyadhikaraNam 
--------------------------------------------------------------------------------------
upasaMhArAnupasaMhArapramANamAha--
  || OM AdhyAnAya prayojanAbhAvAt OM || 15 ||
AdhyAnArthaM hi sarve guNA uchyante prayojanAntarAbhAvAt ||
j~nAnArthamatha dhyAnArthaM guNAnAM samudIraNAt |
j~nAtavyAshchaiva dhyAtavyA guNAssarve.apyato hareH ||
nAnyatprayojanaM j~nAnAddhyAnAtkarmakR^iterapi |
      pA.3]                            tattvadIpikAsahitam    
.....................                    ................................             .............
shravaNAchchAtha pAThAdvA vidyAbhiH kiJNchidiShyata iti paramasaMhitAyAm ||
guNAH sarve.api vettavyA dhyAtavyAshcha na saMshayaH |
nAnyatprayojanaM mukhyaM guNAnAM kathane bhavet ||
j~nAnadhyAnasamAyogAdguNAnAM sarvashaH phalam |
mukhyaM bhavennachAnyena phalaM mukhyaM kvachidbhavediti bR^ihattantre ||
             || OM AtmashabdAchcha OM || 16 ||
AtmetyevopAsItetyanupasaMhArapramANam ||

                                  || ityAdhyAnAdhikaraNam || 8 ||
.............................................................................................................
   sarvaguNopasaMhAro.alpopasaMhArashcha pramANataH sAdhitau , viShayavivekena chAvirodhaM nItau|
tayostAtparyAtpunaH pramANamAha--AdhyAnAya prayojanAbhAvAt || AptvA dhiyA dhyAnArthaM hi sarve guNA
uchyante ||                                                  || Cha ||
           AtmashabdAchcha || " AtmetyevopAsIte " tyetadvAkyaM chaturguNopAsane.apyashaktAnatyantAvarAnmumukShUnupakramyottarottarAdhikAriNo brahmaparyantAnprati svasvayogyaguNopAstividhiparyavasAyakamupadidikShadalpopasaMhArapramANaM samabhidhatta AtmashabdAchcheti sUtramanusaran ||                                              || Cha ||

                                      ityAdhyAnAdhikaraNam 
--------------------------------------------------------------------------------------
   
                  || OM AtmagR^ihItiritaravaduttarAt OM || 17 ||
nachA.anandAdayaH pradhAnasyetyuktivirodhaH |
yataH satyaM j~nAnamanantaM brahma vij~nAnamAnandamitivadevA.atmashabdagR^ihItiH |
atra hyete sarva ekaM bhavantItyuttarAt ||
AnandAnubhavatvAchcha nirdoShatvAchcha bhaNyate |
nityatvAchcha tathA.a.atmeti vedavAdibhirIshvara iti hi bR^ihattantre ||

                           || ityAtmagR^ihItyadhikaraNam || 9 ||

                                       brahmasUtrabhAShyam                         [a.3
.............................................................................................................
         || OM anvayAditi chetsyAdavadhAraNAt OM || 18 ||
sarvaguNAnAmanvaya Atmashabde bhavati |
AptavyApterAtmashabdaH paramasya prayujyata iti vachanAditi chetsatyam |
syAchchaivam |
AtmetyevetyavadhAraNAt |
anyathA sarvopasaMhAravachanavirodhAt ||

                              || ityanvayAdhikaraNam || 10 ||

                    || OM kAryAkhyAnAdapUrvam OM || 19 ||
alaukikAstasya guNA hyupAsyA alaukikaM muktikAryaM yato.asyetikAryAkhyAnAdanyatrAdR^iShTA eva guNA
upAsyAH ||

                        || iti kAryAkhyAnAdhikaraNam || 11 ||
.............................................................................................................
         kathamAtmetyevetyAdivAkyamuktopasaMhAre pramANaM syAt | yAvataika eva guNastasminpratIyata ityata Aha--AtmagR^ihItiritaravaduttarAt || yathetareShu " vij~nAnamAnandaM brahme " tyAdiShu vachaneShu naikaguNagR^ihItistadvaditarayuktatvenaivA.a.atmashabdagR^ihItiH | AnandAdayo guNA vivakShitA evA.atmashabdenetyarthaH | "  atra hyete sarva ekaM bhavantI " tyuttarAdvAkyAt | " prANanneva prANo nAma bhavati vadanvAkyapashyaMshchakShuH shrR^iNvaJNchChotraM manvAno mana " ityuktA guNA eveti parAmR^ishyante | atra hyAtmatvaguNa ete sarve guNA ekaM bhavanti || ekamiti bhedAbhAvAt | bhavantIti visheShAt | ' prANa ' ityAnandatvaM svAmitvaM cha ||
      " prakR^iShTAnandarupatvAtprANa ityabhidhIyate |
        prANipraNayanAdeSha " ityAdeH | prakR^iShTa iti nirdoShatvaM cha lakShyate ||          || Cha ||
                                  ityAtmagR^ihItyadhikaraNam 
anvayAditi chetsyAdavadhAraNAt || tarhi tAvanta eveti niyantuM na shakyate | sarvaguNAnAmapyAtmashabde vAchyatvenAnvayAt | ataH kathamanupasaMhArapramANatvamiti chetsatyam | na tatraiva pramANaM | sarvopasaMhAre.api pramANameva | Atmetyeveti sarvaguNapUrNa ityevetyavadhAraNAt | evamarthAnaN^gIkAre sarvopasaMhAravachanavirodhAt ||          || Cha ||
                                    ityanvayAdhikaraNam 
    pA.3]                              tattvadIpikAsahitam
.............................................................................................................
         || OM samAna evaJNchAbhedAt OM || 20 ||
apUrvatve.api samAnAnamevopasaMhAraH |
natu trivikramatvAdInAM kAdAchitkAnAM pR^ithaktvena |
nityavikrAntyAdiShvantarbhAvAt ||
       || OM sambandhAdevamanyatrApi OM || 21 ||
paramAtmasambandhitvena nityatvAt trivikramatvAdiShvapyupasaMhAryatvaM yujyate ||
guNAstraivikramAdyashcha saMhartavyA na saMshayaH |
viriJNchasyaiva nAnyeShAM sa hi sarvaguNAdhika iti hi bR^ihattantre ||
                       || iti samAnAdhikaraNam || 12 ||

             || OM navA visheShAt OM || 22 ||
navA.a.atmashabdena sarvaguNagR^ihItiH |
adhikArivisheShAt ||
              || OM darshayati cha OM || 23 ||
sarvAnguNAnAtmashabdo bravIti brahmAdInAmitareShAM nachaiveti cha bhAllaveyashrutiH || 
 
                            || iti visheShAdhikaraNam || 13 ||
.............................................................................................................
        kAryakhyAnAdapUrvam || muktikAryasyAlaukikatvAt | tatsampAdakaguNA apyalaukikatvenaivopAsyAH | alaukikatvopAstiparametadato na paramata ityanena punaruktirAshaN^.hkanIyA ||                                                 || Cha ||

                                iti kAryAkhyAnAdhikaraNam 

          sarvAnupasaMhArapramANaM sarvopasaMharArthaM choktam | yojanAbhedena bahvarthatvAdvedavAkyAnAM brahmAdiShUktamAdhikAriShu tAtparyAghikyAchcha guNAnAmupAstAvitthambhAvashchoktaH | idanImavAntaropasaMhAraprakAraM darshayati || samAna evaJNchAbhedAt || alaukikatvaviShayasya sarvatrAnuchintanIyatvaj~nApanArthamapUrvatve.apItyupari chAnuvarNayati | samAnAnAmevopasaMhAro natu kriyAsu visheShopasaMhAraH | nityakriyAsveva visheShANAM kAdAchitkAnAmantarbhAvyopAstisambhavAt | adhikArivisheShashchAtra vivechanIyaH ||   
                                     brahmasUtrabhAShyam                          [a.3
.............................................................................................................
  || OM sambhR^itidyuvyAptyapi chAtaH OM || 24 ||
sambhR^itidyuvyAptI api devAdInAmupasaMhartavye nAnyeShAm |
ata eva yogyatAvisheShAt ||
devAdInAmupAsyAstu bhR^itivyAptyAdayo guNAH |
AnandAdyAstu sarveShAmanyathA.anarthakR^idbhavediti cha brahmatarke ||
 
                             || iti sambhR^ityAdhyAdyadhikaraNam || 14 ||

yasyAM vidyAyAM mahAguNA uchyante sottamAnAmitarA.anyeShAmiti chenna --
    || OM puruShavidyAyAmapi chetareShAmanAmnAnAt OM || 25 ||
puruShasUktoktavidyAyAmapi keShAJNchidguNAnAmanAmnAnAt ||
sarvataH pauruShe sUkte guNA viShNorudIritAH |
tatrApi naiva sarve.api tasmAtkAryopasaMhR^iriti brahmatarke ||
                           || iti puruShavidyAdhikaraNam || 15 ||
.............................................................................................................
   " brahmA sarvairguNaishchaiva kriyAsAmAnyatashcha gIH |
      guNasAmanyato rudro dravyasAmAnyataH para " iti hyanuvyAkhyAne ||           || Cha ||
          sambandhAdevamanyatrApi || kAdAchitkavyaktInAmapi shaktyAtmanA nityatvAnnityavyaktavadevopasaMhAryatvaM yujyate ||                               || Cha ||
                                  iti samAnAdhikaraNam 
            navA visheShAt || adhikArivisheShAtsarvopasaMhArashchAnupasaMhArashchoktaH | idAnImAtmashabdo.apyadhikArivisheShApekShayA guNavisheShasamarpaka ityAha--navA.a.atmashabdena sarvaguNagR^ihItiH sarvAnprati | adhikArivisheShAt ||                           || Cha ||
            sarvAnguNAnAtmashabdo bravIti brahmaNaH | brahmANyAdInAM shataM shatamUnAn |
kramAdatinyUnatvAdyogyatAyA avareShAmalpaguNAneva ||                           || Cha ||
                                 ||  iti visheShAdhikaraNam ||
           sambhR^itidyavyAptyapi chAtaH || sambhR^itidyuvyApt.hyAdayo guNA api devAdInAmuttareShAmupasaMhartavyA nA.anandAdaya eva | apishabdAdvIryaishvaryAdayo.api grAhyAH | dvitvamAtravyAvR^ittyarthaM kilApragR^ihyAsUtrayat | bhR^itivyAptyAdayo guNA iti hi pramANavachanam || Cha || 
                                  iti sambhR^ityAdyadhikaraNam 
      pA.3]                             tattvadIpikAsahitam
.............................................................................................................
                  || OM vedhAdyarthabhedAt OM || 26 ||
bhindhi viddhi shrR^iNIhIti phalabhedena sarvashaH |
yatyAdInAM teShvayogAnnAdhikAryekatA bhavet |
ayogyopAsanAdIyuranarthaM chArthanAshanamiti bR^ihattantre ||

                                 || iti vedhAdyadhikaraNam || 16 ||
muktasyopAsanA kartavyA navetyato bravIti--
     || OM hAnau tUpAyanashabdAsheShatvAtkushAChandastutyupagAnavattaduktam OM || 27 ||
niyatasvAdhyAyAnantaraM sva़echChayA kushAgrahaNastutyupagAnavadeva mokSha upAsanAdiH |
brahmavidApnoti paramiti mokShavAkyasheShatvAditareShAm ||
tachchoktam--
etatsAma gAyannAsta ityAdi ||
brahmatarke cha--
muktA api hi kurvanti svechChayopAsanaM hareH |
niyamAnantaraM viprAH kushAdyairapyadhIyata iti ||
kR^iShNo muktairijyate vItamohauriti cha bhArate ||
       || OM sAmparAye tartavyAbhAvAttathAhyanye OM || 28 ||
svechChayetyaN^gIkartavyam |
muktasya tIrNatvAt |
tIrNo hi tadA sarvAMshChokAnhR^idayasya bhavatIti hyanye paThanti ||
vAyuprokte cha--
sthitapraj~natvamAptA ye j~nAnena paramAtmanaH |
brahmalokaM gatAssarve brahmaNA cha paraM gatAH |
tIrNatartavyabhAgAshcha svechChayopAsate paramiti ||
                             || iti muktopAsanAdhikaraNam || 17 ||
.............................................................................................................
             yasminvedaprakaraNe mahAMsakhyA guNA uchyante, bahuguNA ityarthaH , taduttamAdhikAriNAmityata Aha--puruShavidyAyAmapi chetareShAmanAmnAnAt | puruShasUktamityuktA vidyA puruShasUktoktavidyA ||                                             || Cha ||
                            iti puruShavidyAdhikaraNam  
                                      brahmasUtrabhAShyam                         [a.3
--------------------------------------------------------------------------------------
          itashcha nAdhikAriNAmekarupatA || vedhAdyarthabhedAt || " tAbhirvidhya hR^idaye yAtudhAnAn.h " " agne tvachaM yAtudhAnasya bhindhi " " praparvANi jAtavedaH shrR^iNIhI " tyAdyupAsanasya duShTanAshanatvena phalavailakShaNyAt | yatyAdInAM tannigrahAyogyatvAchcha ||                     || Cha ||

                                     iti vedhAdyadhikaraNam
  
muktasyopAsanA kartavyA naveti nirupyate | na kartavyeti prAptam | vidhyabhAvAt | prayojanAbhAvAchcha|
mokShArthaM hyupAsanA | tatparyantaM 1 cha vidheyatvam | ataH kuto muktasyopAsanAprAptiH | kartavyaivetyaparaH pakShaH | muktasyApi paratantratvAt | tadA tadA visheShabhogApekShayopAstisambhavAditi | ata Aha--hAnau tvityAdi sUtram | AsaMsArahAnervihitatvAtprayojanAya kriyate | taddhAnau mokShe tUpAsanA svechChayA kriyate na kartavyatvAt | nahi tatra vidhiH | mokShavAkyasheShatvAdupAstividhivAkyAnAM mokShamutpAdya kR^itArthatvAt | tasya cha prAptaprApyaphalasya sAdhanAnichChutvAt | nacha paratantratve.api tadA tadopAstyadhIno muktabhogaH | saN^.hkalpAdeveti vakShyamANatvAt | nacha na kriyate | " etatsAma gAyannaste " " R^ichAM tvaH poShamAste pupuShvAni " tyAdi shruteH |
                 " muktA api hi kurvanti svechChayopAsanaM hareri " ti smR^iteshcha | upagAnaM sAmnA| stutiranyaiH | kushAdyarityAdishabdena prAN^mukhatvAdi ||                   || Cha ||
             hR^idyayanAddhR^idayaH parameshvaraH | tadA svadR^iShTyA.api parameshvarasyaiva bhavati | tartavyo bhAgastartavyabhAgaH ||                                                    || Cha ||
                             iti muktopAsanAdhikaraNam 
--------------------------------------------------------------------------------------
karmApi kurvanti navetyAha--
           || OM Chandata ubhayAvirodhAt OM || 29 ||
svechChayA kurvanti navA |
bandhapratyavAyayorabhAvAt ||
           || OM gaterarthavattvamubhayathA.anyathA hi virodhaH OM || 30 ||
bandhapratyavAyAbhAve hi mokShasyArthavattvam |
..............................              ..........................               ...............
            1    'kha'--tAvatparyantaM
--------------------------------------------------------------------------------------
       pA.3]                           tattvadIpikAsahitam
......................                    ...............................                .........
anyathA mokShatvameva na syAt ||
kadAchitkarma kurvanti kadAchinnaiva kurvate |
nityaj~nAnasvarupatvAnnityaM dhyAyanti keshavam ||
tIrNatartavyabhAgA ye prAptAnandAH parAtmanaH |
pratyavAyasya bandhasyApyabhAvAtsvechChayA bhavediti hi brahmaNDe ||
          || OM upapannastallakShaNArthopalabdherlokavat OM || 31 ||
upapannashchaivambhAvaH |
prAptatvAttallakShaNasya phalasya |
yathA loke vidhyarthatvena viShNukramaNAdikaM kR^itvA samAptakarmechChayA karoti na karoti cha ||

                                 || iti chChandAdhikaraNam || 18 ||
.............................................................................................................
             upAsanaM svechChayA kurvantyevetyuktam || karmApi kurvanti navetyadhunA nirupyate | karmApi kurvantyeva pUrvoktanyAyenetyAkAMkShayAM kurvanti navetyAha | Chandata ubhayAvirodhAt || svechChayA kurvanti navA kurvanti | karaNe bandhAbhAvAt | akaraNe pratyavAyAbhAvAt || || Cha ||
         gaterityAdisUtram || karaNena chAkaraNena cha sthitau sambhavatyAM hi paramAtmagatirupasya maukShasyArthavattvam | tatsambhavashcha bandhapratyavAyAbhAve | tarhi kimityupAsanaM sadA kurvantItyata Aha-- " nityaj~nAnasvarupatvAnnityaM dhyAyanti keshavami " ti | nityabhAgavaddR^iShTirupatvAnmuktA nityamupAsate | sabhaktikA bhagavaddR^iShTirupAstirbhavati | pUrvaM chirataranirantaropAstyA hi bhagavantamaikShanta | pashchAdAnandarupiNI sA svata evAnuvartate ||                       || Cha ||

                                    iti chChandAdhikaraNam 
 
--------------------------------------------------------------------------------------
           || OM aniyamaH sarveShAmavirodhAchChabdAnumAnAbhyAm OM || 32 ||
prAptaj~nAnAnAmapi keShA़JNchinmuktiprAptiH keShAJNchinna , yathopasaMhAraniyama iti na mantavyam |
sarve guNA brahmaNaiva hyupAsyA nAnyairdevaiH kimu sarvairmanuShyairityupasaMhAravirodhAdanyatrAvirodhAt |
na kashchidbrahmavitsR^itimanubhavati mukto hyeva bhavati tasmAdAhuH sR^itihetIti kauNa़्Dinyashruteshcha |
yathA keShAJNchinmokSha evamanyeShAmityanumAnAchcha ||
                                || ityaniyamAdhikaraNam || 19 ||
                                             brahmasUtrabhAShyam                  [a.3
.............................................................................................................
  || OM yAvadadhikAramavasthitirAdhikArikANAm OM || 33 ||
yathA yathA.adhikAro vishiShyata evaM muktAvAnando vishiShyate |
manuShyebhyo gandharvANAM gandharvebhya R^iShINAmR^iShibhyo devAnAM devebhya indrasya indrAdrudrasya rudrAdbrahmaNa eSha hyeva shatAnanda iti hi chaturvedashikhAyAm ||
adhyAtme cha--
j~nAnaM chopAsanaM chaiva muktAvAnanda eva cha |
yathAdhikAraM devAnAM bhavantyevottarottaramiti ||
     || OM akSharAdhiyAM tvavirodhaH sAmAnyatadbhAvAbhyAmaupasadavattaduktam OM || 34 ||
nachAsamatvena virodho bhavati |
brahmAdhInatvAddoShAbhAvasAmyAduttamebhyo.anyeShAM bhAvAchcha |
aupasadavachChiShyavat |
uktaM cha turashrutau--
nAnAvidhA devasaN^ghA vimuktau nachaiva teShAM brahmadhiyAM virodhaH |
doShAbhAvAdgurushiShyAdibhAvAlloke.api nAsau kimu teShAM vimukteriti ||
 
                              || iti yAvadadhikArAdhikaraNam || 20 ||
.............................................................................................................
            aniyama ityAdisUtram || yathA guNopasaMhAraH keShAJNchideva keShAJNchinneti niyamaH | evaM brahmadarshinAmapi keShAJNchinmokShaH keShAJNchinneti niyamo.astu | upapadyate chAyogyatvAdanichChayA | tathAcha bhAgavate--" kAmaM bhavema vR^ijinairnirayeShu naShTAshcheto.alivadyadi hi te padayo ramete " tyAdIti na mantavyam | uktaniyame pramANAbhAvAt | sarveShAM mokShe pramANasadbhAvAt | bhAgavatavAkyasyottamAnAM bhakterevAtyantApekShaNIyatvaparatvAt ||                                         || Cha ||
   
                                ityaniyamAdhikaraNam  
         
          yadyaniyamena sarveShAM j~nAninAM mokShastahyakiJNchitkaro.asau yogyatAvisheShaH syAdityata Aha--yAvadadhikAramavasthitirAdhikArikANAm || ' AdhikArikA ' mokShAdhikAriNaH | yAvAnyAvAnadhikAro yogyatA teShAM tAvati tAvatyAnandAdiguNagaNe svarupAtmake.avasthitirbhavati | nacha " manuShyebhyo gandharvANAmi " tyAdivachanasya pUrvoktAnAndashrutivirodhaH | saMkShepasya vistarAvirodhAt |                                   || Cha ||
     pA.3]                               tattvadIpikAsahitam 
.............................................................................................................
                    || OM iyadAmananAt OM || 35 ||
nAmAdyArabhya prANAntamuttarottarottamatvamuktam |
na prANAtkiJNchidbhUya uktam |
tathA.api pUrvavatsyAdapIti na vAchyam |
prANo vAva sarvebhyo bhUyAnnahi prANAdbhUyAnprANo hyeva bhUyAMstasmAdbhUyAnnAmeti kauNTharavyashruteH ||
             || OM antarA bhUtagrAmavaditi chettaduktam OM || 36 ||
.............................................................................................................
             muktAvAnandAdiguNatAratamyAbhyupagame nIchochchAnAM sahAvasthAyinAM matsarAnAdarAdibhiH parasparavirodhaH syAdityata Aha--akSharadhiyAmityAdisUtram || akShayaguNagaNadhAmni paramAnandarupe paramAshcharyarupe yatheShTAnandabhojake bhagavati sthitadhiyAM kuto.asamatvepi virodhaH | rAgadveShAdidoShAbhAvasAmyAchcha | anyathA brahmadarshanameva na syAt | rAgamatsarAdivyapohena bahujanmasu nirantaropAsakAnAM hi tadbhavati | yaishcha matsarAdvirodha AshaN^akyate tebhya evAvareShAM j~nAnAnandAdiguNabhAvAchcha tatrotkarSho harShamAdhatte | sachChiShyavat ||                || Cha ||

                               iti yAvadadhikArAdhikaraNam 
     
               avasitaH prAsaN^giko muktaviShayo vichAraH | idanImadhikAritAratamyasya vishrAntisthAnamAha--iyadAmananAt || nAmavAN^amanaHsaN^akalpachittadhyAnavij~nAnabalAnnoptejaAkAshasmarAshAprANA nAmAdiprANAntAH | tatra choktamanuvyAkhyAne--
          " uShA svAhA cha parjanyo mitro.agnirvaruNo vidhuH |
             pravaho.aniruddha indrome rudro vANI cha mArutaH |
             uttarottaratastvete guNaiH sarvaishcha muktigA " ityAdi bR^ihatsaMhitAvachanam ||
         " indrAdanantaraH prANa AhaN^akArika " iti cha | " vAgvAva nAmno bhUyasI " " mano vAva vAcho bhUyaH " " saN^akalpo vAva manaso bhUyA " nityArabhya prANAntamuttareShAmuttereShAmuttamatvamuktaM Chandogashrutau | nacha tathA tatra prANAtkiJNchidbhUya uktam || tathA.api pUrvavatsyAchchotkiM nivArakam | nahyatrAnuktirabhAve pramANam |
pramANAntareNa tatsadbhAvasambhavAditi na vAchyam | shrutyantare prANAduttamo.anyo
 nAstItyAmananAt ||                               || Cha ||

                                     brahmasUtrabhAShyam                           [a.3
.............................................................................................................
yathA bhUtagrAma ekasmAdeka uttamo.astyeva, evaM prANAdapi paramAtmAnamantarA vidyata iti chenna |
prANAduttamAbhAve pramANamuktam |
anyatrottamAbhAve na pramANam |
dR^ishyate chAnyatrottamatvam ||
       || OM anyathA bhedAnupapattiriti chennopadeshavat OM || 37 ||
prANasya sarvottamatve paramAtmanA bhedAnupapattiriti chenna |
shrutyupadiShTavadupapatteH |
anyebhyaH prANasyottamatvaM tasmAtparamAtmano hyupadiShTam ||

                              || itIyadAmananAdhikaraNam || 21 ||

neti chenna--
     || OM vyatihAro vishiMShanti hItaravat OM || 38 ||
uktaM prANAtparamAtmana utamatvaM pUrvoktAdhyAhAreNa |
eSha tu vA ativadatIti vishiMShanti hi |
yathetareShu visheShaNam ||
uttamatvaM hi devAnAM muktAvapi hi mAnavAt |
tebhyaH prANasya tasmAchcha nityamuktasya vai hareriti cha bR^ihattantre ||
                          
                          || iti vyatihArAdhikaraNam || 22 ||
.............................................................................................................
               antaretyAdisUtram || anumAnAtprANAdupari paramAtmano.arvAkkashchitsidhyatIti chenna |
tadabhAve pramANamuktam | tadviruddhamanumAnamAbhAsaH syAt | dR^iShTAntabhUte bhUtagrAme uttamAbhAve na pramANam | dR^ishyate cha bhUtagrAma ekaikasmAdekaikasyottamatvam | uktaM cha nAmAdiprANaparyanta uttamatvaM shrutau ||                                                             || Cha ||
            anyathetyAdi sUtram || prANasya sarvottamatvamuchyate chetparamAtmanastasya bhedo.anupapannaH| sarvottamadvayAyogAditi chenna | shrutyupadeshAnusAreNAN^gIkAre bhedopapatteH || || Cha ||
                          
                                       itIyadAmananAdhikaraNam 

       pA.3]                           tattvadIpikAsahitam
.............................................................................................................
kR^itirniShThA vij~nAnamityAdInAM bhedAdbahava uttamA iti chenna--
            || OM saiva hi satyAdayaH OM || 39 ||
satyAdiguNAstasyA eva paradevatAyAH svarupabhUtAH ||
brahmatarke cha--
nAmAdiprANaparyantAdyo.adhi satyAdirupavAn |
tasmai namo bhagavate viShNave sarvajiShNava iti ||
satyAdyA ahamAtmAntA yadguNAssamudIritAH |
tasmai namo bhagavate yasmAdeva vimuchyata iti chAdhyAtme ||

                                   || iti satyAdyadhikaraNam || 23 ||
.............................................................................................................
            na prANAtparamAtmana uttamatvaM tatroktamiti chenna || vyatihAro vishiMShanti hItaravat ||
upadiShTameva tatra prANAtparamAtmana uttamatvaM pUrvoktaprashnaprativachanAdhyAhAreNa " asti bhagavaH prANAdbhUya iti , prANAdvAva bhUyo.astIti , tanme bhagavAnbravItviti , satyaM vAva prANAdbhUya " iti | uktaM hi pUrveShu " asti bhagavannAmno bhUya iti , nAmno vAva bhUyo.astIti , tanme bhagavAnbravItviti , vAgvAva nAmno bhUyasI " tyAdi | adhyAhArayuktimAha--" eSha tu vA ativadatI " ti vishiMShanti hIti || ayamarthaH | " ativAdyasIti , ativAdyasmIti brUyAnnApahnuvIte " tyuktAtprANAtivAdinaH satyAtivAdinaM vishiMShanti chChandogAH , " eSha tu vA ativadati yaH satyenAtivadatI " ti | evaM vishiMShantaH prANAtsatyaM vishiMShanti hi | yathetareShu vAgAdiShu nAmAdibhyo visheShaNaM bhedAdij~nApanaM evametatsatyasya paramAtmatve ||                                             || Cha ||

                              iti vyatihArAdhikaraNam 
        
        " satyaM tveva vijij~nAsitavyaM " " vij~nAnaM tveva vijij~nAsitavyaM " " matistveva vijij~nAsitavye " tyAdinA prANAduparyupadishyamAnAnAmuparyupari visheShata eva jij~nAsyatvenochyamAnAnAM satyavij~nAnamatishraddhAniShThAkR^itisukhabhUyamAhamAtmanAmanyonyabhedAtparamAtmano.api bahava uttamAH syuH |
anyathA visheShaNaM bhedopapAdakaM na syAdityata Aha--saiva hi satyAdayaH || yA brahmAdInAmupAsyatvena
prapaJNchitaguNA yA chAkSharashabdena syadarshinAmavirodhanetrI samabhihitA yA cha prANAtpratipAditAdhikyA tasyA eva paramadevAtAyAH svarupANi satyAdIni | natvAtrAnya uchyante , paramatvAdeva | taduttame pramANAbhAvAt | " tattejo.asR^ijate " tyuktvA " seyaM devate " tivanna virodhaH strIliN^goktyA 
                                       brahmasUtrabhAShyam                       [a.3
--------------------------------------------------------------------------------------
 kR^itirniShThetyAdishabdavAchyatvamapyuchitamiti j~nApayataH |
  " strIguNAH puN^guNAshchava napuMsakaguNA api |
yadadhInA vyatyayaH syAlliN^gAnAM tatra sarvashaH |
kaH kiM kaM tatsarvamAtmA.aditirdevAdayastata " iti liN^ganirNaye ||
           tasya cha bahuguNAnAmupAsyAnAmatra praक़TanIyatvAdbahuvachanamaviruddham | visheShaNasya cha svarupabhedAnApAdakatve.api visheShamAtramApAdya kR^itakR^ityatvam | " eSha tu vA ativadatI " ti bhedAnuktau sarvashrutisiddhaprANaparamAtmabhedAbhAvaprasaN^gaH |
" ativAdI prANavAdI satyavAdI visheShataH |
sa satyo bhagavAnviShNuH yannirdoSho niyAmakaH || 
vishiShTaj~nAnarupashcha sAmAnyaj~nAnarupakaH |
nityashraddhAsvarupashcha tathaiva sthairyarupakaH ||
sa eva sarvakartA cha sampUrNAnandarupakaH |
sa cha sarvaguNaiH pUrNo bhUmetyuchchAryate tataH ||
yadadhInaM vinA nAnyatkiJNchidasti kutashchana |
sa bhUmokto.atipUrNatvAdanyadalpamitIryate ||
sa sarvaguNasampUrNaH sarvadesheShu sarvadA |
svatantraH sarvavastUni tadadhInAni sarvasha " iiti paramasAre ||                     || Cha ||

                                  iti satyAdyadhikaraNam 



                                     
                                                  
