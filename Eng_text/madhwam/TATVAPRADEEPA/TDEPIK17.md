                                         || shrIH ||


                           
                                      || tR^itIyaH pAdaH ||


mArgo gamyaM chAsminpAda uchyate ||
          || OM archirAdinA tatprathiteH OM || 1 ||
te.archiShamabhisambhavantyarchiSho.aharityarchiShaH prAthamyaM shrUyate |
yadA ha vai puruSho.asmAllokAtpraiti sa vAyumAgachChatIti vAyoH |
tatrArchiHprAptireva prathamA |
dvAveva mArgau prathitAvarchirAdirvipashchitAm |
dhUmAdiH karmiNAM chaiva sarvavedavinirNayAt ||
agnirjyotiriti dvedhaivArchiShaH sampratiShThitiH |
agniM gatvA jyotireti prathamaM brahma saMvrajan |
ekasmiMstu pure saMstho dvirUpo.agneH suto mahAniti cha brahmatarke ||

                         || ityarchirAdyadhikaraNam || 1 ||

           || OM vAyushabdAdavisheShavisheShAbhyAm OM || 2 ||
archiSho vAyuM gachChati |
sa vAyumAgachChatIti sAmAnyavachanAt |
sa ito gato dvitIyAM gatiM vAyumAgachChati vAyoraharahna ApUryamANapakShamiti visheShavachanAchcha ||

                          || iti vAyugatyadhikaraNam || 2 ||
.............................................................................................................
           atha yathoktamArgeNa sharIrAdutkrAntasya brahma jigamiShorgatimArga uchyate | smaraNanimittatvaM hi gateruktam | atashcha gatiprakAro vichAraNIya iti tadgamyavisheShashcha nirupyate.asminpAde | kAryaM bAdarirityAdinA gamyavichAraH , tatparyantaM mArgavichAraH | archirAdinA tatprathiteH || " ye cheme.araNye shraddhA tapa ityupAsate te.archiShamabhisambhavantyarchiSho.aharahna ApUryamANapakShami " tyAdishrutau brahma yAsyatAM mArgasthAnaM sambhAvakAnAM devAnAmarchirdevasya pAthamyaM
       pA.3]                            tattvadIpikAsahitam
.............................................................................................................
             || OM taTito.adhi varuNaH sambandhAt OM || 3 ||
mAsebhyaH saMvatsaraM saMvatsarAdvaruNalokaM varuNalokAtprajApatilokamiti kauNDinyashrutiH |
saMvatsarAttaTitamAgachChati taTitaH prajApatilokamiti cha gaupavanashrutiH |
tatra taTito varuNaM gachChati | 
taTitA hyUhyate varuNalokastaTidupari muktAmayo rAjate tatrAsau varuNo rAjA satyAnR^ite viviJNchatItyuparisambaddhatvashruteH ||

                         || iti taTidadhikaraNam || 3 ||
.............................................................................................................
shrUyate | shraddhayA j~nAnAdirupaM brahmopAsata ityarthaH | " yadA ha vai puruSho.asmallokAtpraiti sa vAyumAgachChatI " tyatra vAyoH | tatra saMshayaH | kiM vAyoH prathamaprApyatvamutArchirdevasyeti | vAyoriti prAptam | yadA.asmAllokAtprati tadA vAyumAgachChatIti spaShTaM shrUyamANasyAnyathAkartumashakyatvAt | nachArchiHprAptirutkrAntyanantarameveti shrUyate | " upAsate te.archiShamabhisambhavantI " ti hi shrutiH | atrochyate | archiSha eva prathamaprApyatvam | " sarve vA eta utkrAmanti te.archiShamevAbhiyantI " ti shrutyantarAt | ato.abhisambhavantIti shruteshchAyamartho gamyate | aharAdInAM sahapAThitAnAM shrutyantare prApyatvasiddheshcha | " archiShamevAbhisaMvishantIti " ti 
chAsyAmeva sthAnAntare shrUyamANatvAt | ato.archirAdinA mArgeNaivotkrAntA yAnti | tadeva spaShTayati--" dvAveva mArgau prathitAvarchirAdirvipashchitAmi " ti | nachAgnirjyotirityAdivAkyavirodha ityAha--" agnirjyotiriti dvedhaivArchiShaH sampratiShThitiri " tyAdinA ||            || Cha ||

                              ityarchirAdyadhikaraNam 
           
              vAyushabdAdavisheShavisheShAbhyAm || archirdevaM gatvA tato vAyuM gachChati | na prathamata
eva | uktanyAyena " sa vAyumAgachChatI " tyasya sAmAnyavachanatvAt | archiSho vAyumeva gachChati cha| vAyordvitIyaprApyatve visheShavachanAt ||                          || Cha ||
 
                                iti vAyugatyadhikaraNam 

               taTito.adhi varuNaH sambandhAt || " ahna ApUryamANapakShaM ApUryamANapakShAdyAn ShaDudaN^eti mAsAMstanmAsebhyaH saMvatsaraM saMvatsarAdAditya " miti Chandogashrutau |  
                                      brahmasUtrabhAShyam                          [a.4
.............................................................................................................
               || OM AtivAhikastalliN^gAt OM || 4 ||
pUrvatroktastvAtivAhiko vAyuH |
pUrvagamanaliN^gAt ||
kutaH--
              || OM ubhayavyAmohAttatsiddheH OM || 5 ||
sa vAyumAgachChatIti prathamamuchyate |
utkrAnto vidvAnparamabhigachChanvidyutamevAntata upagachChati dyaurvAva vidyuttatpatiM vAyumupagamya tenaiva brahma gachChatItyante.api vAyugamanashruteH pUrvokta AtivAhikaH paro veti vyAmohe uttare divaspatiriti
visheShaNAtpUrvatrA.ativAhikasyaiva siddheH ||
brahmatarke cha--
utkrAntastu sharIrAtsvAdgachChatyarchiShameva tu |
tato hi vAyoH putraM cha yo.asau nAmnA.a.ativAhikaH ||
tato.ahaH pUrvapakShaM chApyudakyasaMvatsaraM tathA |
taTitaM varuNaM chaiva prajApaM sUryameva cha ||
somaM vaishvAnaraM chendraM dhruvaM devIM divaM tathA |
tato vAyuM paraM prApya tenaiti puruShottamamiti ||

                   || ityAtivAhikAdhikaraNam || 4 ||
.............................................................................................................
" saMvatsarAttaTitamagachChati taTitaH prajApatilokami " ti gaupavanashrutau | tatrAnuktita ukterbalavattvAdubhayashrutyanugrahayogAchcha saMvatsarAdityayorantarAle prajApatergamyatvamavichAreNaiva siddham |
tayoshcha shrutyorekaikasyAmekaikasya gamyatvokteH katarasya prAthamyamiti vichAryate | varuNasyeti prAptam|
" vidyudvai vidyutya vR^iShTimanupravishatI " ti shruteH | vR^iShTeshcha jalAtmakatvena varuNasambandhitvAt taTitastallokasthatvopapatteH pR^ithaggamyatvAbhAvAdityata Aha--tatra taTito varuNaM gachChatItyAdi | ayamarthaH | saMvatsaralokAttaTillokaM gachChati tasmAdvaruNalokaM , taTillokena varuNalokasya taduparisthatvena sambaddhatvashruteH ||                                              || Cha ||

                                      iti taTidadhikaraNam

           nanu dyaurvAva vidyuttatpatiM vAyumupagamya tenaiva paramabhigachChatI " ti shruterupari cha  
        pA.3]                          tattvadIpikAsahitam
.............................................................................................................
            || OM vaidyutenaiva tatastachChruteH OM || 6 ||
prakArAntareNa tatra tatrochyamAnatvAdvAyorapi parato brahmaNo.arvAggantavyo.astIti nA.ashaN^akanIyam |
vidyutpatinA vAyunaiva sa enAnbrahma gamayatIti brahmagamanashruteH ||
vidyutpatirvAyureva nayedbrahma nachAparaH |
kuto.anyasya bhavechChaktistamR^ite prANanAyakamiti cha bR^ihattantre ||

                             || iti vaidyutAdhikaraNam || 5 ||
.............................................................................................................
vAyorgamyatvAdeka eva dvirupo gamyate.archirdevavadityeShTavyaM syAnmataM , nAsau nyAyo.atrAvatarati | tatra tu dvairupyam | " agnirjyotiriti dvaidhaivArchiShaH sampratiShThitiri " tyAdivisheShavachanAt | nAtra dvairupye
pramANaM , bahutvAchcha vAyUnAM , dvAvetau vAyU iti | tarhi pUrvaH pradhAno.astu tatpreShaNe tUttareShu gantR^iNAmavakAshadAnAdyupapattyA pUrvaM tasya prApteryuktatvAt , gatau tAratamyakramasyAnapekShitatvAt , nahi
somAgnIndradhruvagatiH kramAnurodhinItyata Aha--AtivAhikastalliN^gAt || pUrvatrokto vAyurAtivAhikaH,
na pradhAnaH , pUrvaprApyatvAdeva liN^gAt ||                              || Cha ||
               na tadevApradhAnatve liN^gamityuktamityata Aha--ubhayavyAmohAttatsiddheH || pUrvokta AtivAhikaH paro veti vyAmoha iti bhAShyasyAyamarthaH | pUrvokta AtivAhiko vA pradhAno veti vyAmohe vyAkulabuddhitAyAM pUrvokto vA.a.ativAhikaH paro veti vyAmohe , uttare vAyau divaspatiriti
visheShaNAtpUrvoktasya vAyorAtivAhikatvasiddhiH | pradhAno hi divaspatiH " divaspatayo didhiShANA aveShannityA " dishruteH | " yA mArutAdgarbhamadhatta pUrvami " tyAdeshcha | atha kathamayamAtivAhika eveti sidhyatItyata Aha--brahmatarke chetyAdi | nachoparipreShaNArthaM pradhAnasya prAthamyamiti yuktam | AtivAhikasyAtivahanasaukaryAt ||                                   || Cha ||

                                 ityAtivAhikAdhikaraNam 

                 vaidyutenaiva tatastachChruteH || tAratamyakramamanAdR^itya bahuprakAreNochyamAnatvAtpradhAnavAyorapi parato brahmaNo.arvAggantavyaH syAditi nA.ashaN^akanIyam ||
vidyutpatinA vAyunaiva brahmagamanashruteH | Aha hi vidyutaM gantavyo prastutya " tatpuruSho mAnavaH sa evAnbrahma gamayatI " ti | asminnevArthe pramANabhUtaM prakaTArthamuktashruterupabR^iMhakaM sAkShAdbhagavatpraNItaM 
tantravAkyamihApyudAharati--- " vidyutpatirvAyureva nayedbrahma nachAparaH |
                          kuto.anyasya bhavechChaktistamR^ite prANanAyakami " ti ||
                                      brahmasUtrabhAShyam                        [a.4
.............................................................................................................
        || OM kAryaM bAdarirasya gatyupapatteH OM || 7 ||
sa enAnbrahma gamayatIti kAryaM brahma gamayatIti bAdarirmanyate ||
R^ite devAnparaM brahma kaH pumAnprApnuyAtkvachit |
yadyapi brahmadR^iShTiH syAdbrahmalokamavApnuyAdityadhyAtmavachanAttasyaiva gatyupapatteH ||
              || OM visheShitatvAchcha OM || 8 ||
yadi ha vAva paramabhipashyati prApnoti brahmANaM chaturmukhaM prApnoti brahmANaM chaturmukhamiti kauShAravashrutau||
           || OM sAmIpyAttu tadvyapadeshaH OM || 9 ||
brahmavidApnoti paramiti vyapadeshastu samIpata eva paramapi prApnotItyetadarthameva ||
kadA--
|| OM kAryAtyaye tadadhyakSheNa sahAtaH paramabhidhAnAt OM || 10 ||
te ha brahmANamabhisampadya yadaitadvilIyate.atha saha brahmaNA paramabhi gachChatIti sauparNashrutermahApralaye tadadhyakSheNa brahmaNA saha gachChati || 
.............................................................................................................
        ' divaspatiri ' ti visheShaNaM cha tasyaiva syAt | " dyaurvAva vidyuttatpatiM vAyumupagamya tenaiva brahma gachChatI " ti shruteH | vidyutpatinA vAyunaiveti na shrIrapi pR^ithaggantavyetyarthaH || Cha ||

                                   iti vaidyutAdhikaraNam

            kAryaM bAdarirasya gatyupapatteH || evaM tAvadyathoktamArgeNa gatAnAM brahmavidAM brahmagamanamastItyuktam | kiM tadgamyamityadhunA nirupyate | kiM kAryamavaraM brahmAtha kAraNaM paramiti ?
tatraivaM bAdarirmanyate | na teShAM sarveShAM tadA parameva prApyaM kintu kaishchitkAryameva gamyamiti || Cha ||
             tarhi vAyumeva prApya tiShThantu te nochetparaM brahmeti cha nA.ashaN^akanIyamityAha--visheShitatvAchcha || " yadi ha vAva paramabhipashyati prApnoti brahmANaM chaturmukhami " tyAdivisheShitatvAchcha | ataH parabrahmadarshinaH kathamavarabrahmaNi sthitiriti cha saMshayo.anupapannaH , pramANaprasiddheH ||                                     || Cha ||
           tarhi brahmavidAM sAmAnyataH paraprAptikathanaM kathamityata Aha--sAmIpyAttu tadvyapadeshaH ||
samIpata 1 iti kAlataH ||                                               || Cha ||
--------------------------------------------------------------------------------------
           1    'kha'--samIpa iti
--------------------------------------------------------------------------------------
      pA.3]                          tattvadIpikAsahitam
.............................................................................................................
                || OM smR^iteshcha OM || 11 ||
brahmaNA saha te sarve samprApte pratisaJNchare |
parasyAnte parAtmAnaH pravishanti paraM padamiti ||
               || OM paraM jaiminirmukhyatvAt OM || 12 ||
brahmashabdasya tatraiva mukhyatvAtparameva brahma gamayatIti jaiminirmanyate ||
               || OM darshanAchcha OM || 13 ||
dR^iShTatvAchcha parabrahmaNaH ||
                  || OM nacha kArye pratipattyabhisandhiH OM || 14 ||
nahi kArye pratipattiH prApnavAnItyabhisandhishcha |
yadupAste pumAJNjIvanyatprAptumabhivAJNChati |
yachcha pashyati tR^iptaH saMstatprApnoti mR^iteranviti hi pAdme ||
        || OM apratIkAlambanAnnayatIti bAdarAyaNa ubhayathA cha doShAttatkratushcha OM || 15 ||
pratIkaM deha uddiShTo yeShAM tatraiva darshanam |
natu vyAptatayA kvApi pratIkAlambanAstu te ||
apratIkA devatAstu R^iShINAM shatameva cha |
rAj~nAM cha shatamuddiShTaM gandharvAdishataM tathA ||
ete.adhikAriNo vyAptidarshane.anye natu kvachit |
ayogyadarshane yatnAdbhraMshaH pUrvasya chApi tu ||
apratIkAshrayA ye hi te yAnti parameva tu |
svadehe brahmadR^iShTyaiva gachChedbrahmasalokatAm |
brahmaNA saha samprApte saMhAre paramaM padamiti gAruDavachanAt ||
.............................................................................................................
            kAryAtyaya ityAdisUtram || kAryasya mahApralaye parabrahmaNi yogAt kAryAdhikR^itena yathAyogyaM pralaye.apyadhikR^itena brahmaNA saha paramabhigachChati ||                     || Cha ||
            paraM jaiminirmukhyatvAt || nacha sarveShAM kAryameva gamyamiti niyamaH | kintu kaishchitparameva gamyamiti jaiminiH ||                                         || Cha ||
               darshanAchcha || tR^iptatayA dR^iShTatvAchcha parabrahmaNaH ||                  || Cha ||
            bAdarijaiminimatabhedakathanena viruddhavatpratIyamAnAnAM kAryaparagativiShayashrutismR^itInAM virodhaM pariharanviShayavibhAgasattAM sUchayitvobhayatra cha gantR^iNAM sahetukaM vibhAgasuj~nApanAya svamatamAha-
apratIkAlambanAnityAdisUtram || ubhayatroktadoShAtkatipayaiH kAryaM gamyamityanaN^gIkAre yattatra 
                                      brahmasUtrabhAShyam                         [a.4
.............................................................................................................
ubhayatroktadoShAchchApratIkAlambanAnparaM nayati |
sa yathAkAmo bhavati tatkraturbhavati yatkraturbhavati tatkarma kurute yatkarma kurute tadabhisampadyata iti
shruteshcha || 
atra karmopAsanameva |
anyAnkAryaM nayatIti bhagavanmatam ||
                   || OM visheShaM cha darshayati OM || 16 ||
antaHprakAshA bahiHprakAshAH sarvaprakAshAH | devA vAva sarvaprakAshA R^iShayo.antaH prakAshA mAnuShA eva
bahiHprakAshA iti chaturvedashikhAyAm ||

                               || iti kAryaprAptyadhikaraNam || 6 ||
        
                   iti shrImadAnandatIrthabhagavatpAdavirachite shrImadbrahmasUtrabhAShye
                             chaturthAdhyAye tR^itIyaH pAdaH || 4 || 3 ||
.............................................................................................................
sAdhanamuktaM " R^ite devAnparaM brahma kaH pumAnprApnuyAtkvachidi " tyAdeH tasyaiva gamyatvopapattiH , " prApnoti brahmANaM chaturmukhami " ti visheShaNaM cha , tadeva dUShaNaM syAt | tadvirodhAtkaishchitparasya gamyatvAnaN^gIkAre brahmashabdasya tatraiva mukhyato vR^ittiH , dR^iShTishcha , parabrahmaNo.anyatra visheShopAstyabhAvaH,
prAptyabhisandhyabhAvashcha , yatsAdhanamuktaM tadeva dUShaNaM bhavati | sarveShAM kAryaprAptau jaiminyuktadoShAtparaprAptau
bAdaryuktadoShAchcha vibhAge siddhe.ayaM suvivekaH | apratIkAlambanAnparaM nayati bhagavAnvidyutpatiH pratIkAlambanAnkAryaM nayatItyubhayato.api sa eva netetyarthaH | ataH pratIkAlambanAnAM kAryabrahmaNi pratipattyabhisandhivisheShau kAryAviti labhyate | tatra kaJNchitkAlaM sthitiryathA syAdyadrAhityAttatprAptyabhAva upanyastaH | uktaM hi prApyamAtrANAmapyanusmartavyatvam | " R^ite devAnparaM
brahma kaH pumAnprApnuyAtkvachidi "--tyudAharanbAdarishcha na sarveShAM kAryabrahmaprAptiM manyata iti gamyate |
' kratuH ' nishchayaj~nAnam ||                                           || Cha ||

                            iti kAryaprAptyadhikaraNam 

                     iti tatvadIpikAyAM chaturthAdhyAyasya tR^itIyaH pAdaH 
                              .......................
                           .................................    
       
