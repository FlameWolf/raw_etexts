                                         brahmasUtrabhAShyam                    [a.4
.............................................................................................................
                    || OM A prAyaNAttatrApi hi dR^iShTam OM || 12 ||
yAvanmokShastAvadupAsanAdi kAryam |
sa yo ha vaitadbhagavanmanuShyeShu prAyaNAntamoN^akAramabhidhyAyIteti hi shrutiH ||
sarvadainamupAsIta yAvadvimuktirmuktA api hyenamupAsata iti cha sauparNashrutiH ||
shrR^iNuyAdyAvadaj~nAnaM matiryAvadayuktatA |
dhyAnaM cha yAvadIkShA syAnnekShA kvachana bAdhyate ||
dR^iShTatatvasya cha dhyAnaM yadA dR^iShTirna vidyate |
bhaktishchAnantakAlInA parame brahmaNi sphuTA |
A vimuktervidhirnityaM svata eva tataH paramiti cha brahmANDe || 

                           || iti prAyaNAdhikaraNam || 7 ||

                || OM tadadhigama uttarapUrvAghayorashleShavinAshau 
                           tadvyapadeshAt OM || 13 ||
brahmadarshana uttarAghasyAshleShaH pUrvasya vinAshashcha |
 tadyathA puShkarapalAsha Apo na shliShyanta evamevaMvidi pApaM karma na shliShyate |
tadyathaiShIkAtulamagnau protaM pradUyetaivaM haivAsya sarve pApmAnaH pradUyanta iti tadvyapadeshAt ||
                || OM itarasyApyevamasaMshleShaH pAte tu OM || 14 ||
puNyasyApyevamasaMshleShaH pAte |
tushabdo.anutthAnavAchI ||
.............................................................................................................
                  A prAyaNAttatrApi hi dR^iShTam || yAvannArayaNaM prati prayANAtmako mokShaH tAvadupAsanArchanAdi kAryam | AdarshanAditi vaktavye AmokShAdityuktaM darshanavatAmapi yadA tadvichChedastadA.avashyopAstikaraNArtham | " sa yo ha vaitadbhagavanmanuShyeShu prAyaNAntamoN^akAramabhidhyAyIta katamaM vAva sa tena loka jayatI " ti prashne " yaH punaretaM trimAtreNomityenaivAkShareNa paraM puruShamabhidhyAyIte " tyArabhya tasya paramadhyAturviriJNchalokaM nItasya 
" sa etasmAjjIvaghanAdi " tyAdestato.apyupadeshaM prApya punarabhyasyataH paraM pashyato.apyoN^akAreNaivAyanenAnveti vidvAn | '' yattachChAntamajaramamR^itamabhayaM paraM che " tyAmokShAdupAstikartavyatAyAM pramANadarshanAt ||                              || Cha ||
                                     iti prAyaNAdhikaraNam   
        pA.1]                        tattvadIpikAsahitam
.............................................................................................................
yathA.ashloSho vinAshashcha muktasya tu vikarmaNaH |
evaM sukarmaNashchApi patatastamasi dhruva iti chA.agneye ||
           || OM anArabdhakArye eva tu pUrve tadavadheH OM || 15 ||
anArabdhakArye eva pUrve puNyapApe vinashyataH |
tasya tAvadeva chiraM yAvanna vimokShye.atha sampatsyata iti tadavadheH ||
tushabdaH smR^itidyotakaH ||
yadanArabdhapApaM syAttadvinashyati nishchayAt |
pashyato brahma nirdvandvaM hInaM cha brahma pashyataH |
dviShato vA bhavetpuNyanAsho nAstyatra saMshayaH ||
tasyApyArabdhakAryasya na vinAsho.asti kutrachit |
Arabdhayoshcha nAshaH syAdalpayoH puNyapApayoriti cha nArAyaNatantre ||
.............................................................................................................
           evaM pR^ithulataraprayatnasaJNjAtAyAM samyagdR^iShTau tasya ko visheSha ityata Aha--tadadhigama uttarapUrvAghayorashleShavinAshau tadvyapadeshAt || brahmadarshane saJNjAta uttarakAle yadaghaM kriyate tasyAshleShaH|
" j~nAnottarasya pApasya chaturthe.alepa uchyate |
ashuchitvAdikaM chAsya na bhavediti tatphalami " ti chAnuvyAkhyAne ||            || Cha ||
              itarasyApyevamasaMshleShaH pAte tu || itarasya bhagavaddveShiNaH puNyasyApyevamuttarasyAshleShaH pUrvasya vinAshaH , adhaH pAta Asanne anyathAj~nAnaparipUrtau | nacha brahmadarshina eva puNyasyApyashleSho.ayamuchyata iti yuktam | pAta iti visheShaNAt || 
" pashyannapImamAtmAnaM kuryAtkarmAvichArayan |
yadAtmanaH suniyatamAnandotkarShamApnuyAdi " tikauShAravashrutAvAnandotkarShArthaM vihitatvAttasya |
" agnihotrAdi tu tatkAryAyaivai '' ti vakShyamANatvAchcha ||                        || Cha ||
                 anArabdhakArye eva tu pUrve tadavadheH || brahmadarshinaH pUrvasya pApasya vinAsha uktaH| dveShiNaH puNyasya | tatrobhayatra cha visheShamAha--anArabdhakArye evetyAdinA | anArabdhakArye eva te nashyatastayorubhayorapi j~nAnino brahmasampatterArabdhakAryavimokShAvadhivilambashruteH | nacha tatra sharIrAdvimokSho vivakShitaH | " evaM muktiphalAniyama " iti  sharIrapAta eva brahmasampattyaniyamokteH| vimokSh.hye vimokShyata ityarthaH | " tasya tAvadeva chirami " ti parokShatvavachanAt | " atha sampatsyata "  iti prathamapuruShaprayogAt | " suptiN^upagrahaliN^ganarANAmi " tyAdi sUtrAchcha | itarasyApyanArabdhakAryameva nashyatIti kuta ityata Aha-- tushabda ityAdi | tushabdo visheShavAchakasmR^itidyotakaH | ato dveShiNo.anArabdhakAryasyaiva puNyasya nAshaH | ataH 
                                     brahmasUtrabhAShyam                         [a.4
.............................................................................................................
         || OM agnihotrAdi tu tatkAryAyaiva taddarshanAt OM || 16 ||
agnihotrAdyapi mokShe.anubhavAyaiva |
sa enamavidito na bhunakti yathA vedo vA.ananUkto.anyadvA karmAkR^itam |
yadi ha vA apyanevaMvinmahatpuNyaM karma karoti taddhAsyAntataH kShIyata evA.atmAnameva lokamupAsIta sa ya AtmAnameva lokamupAste na hAsya karma kShIyate.asmAddhyevA.atmano yadyatkAmayate tattatsR^ijata iti taddarshanAt ||
.............................................................................................................
paramavidveShiNo.api prAgadhaHpAtAtkadAchidbhogAnbhuJNjata iti nAdbhutam  ||           || Cha|| 
             agnihotrAdItyAdi sUtram | brahmadarshino mahAsukhaM prApnuvato lokAtItasya puNyena prayojanAbhAvAtsa na karoti , kutashchana shliShyatIti na mantavyam | agnihotrasandhyopAsanashrAddhAdinityanaimittikaM puNyamapi mokShe j~nAnakAryAnandAnubhavavisheShAyaiva bhavati|
tushabdAdbrahmadarshanavataH etatpUrvasya darshanamutpAdyopakShayasiddheH | " sarvApekShA cha yaj~nAdishruteri " ti 1
" sa enamavidito na bhunaktI "tyAdidarshanAt | " j~nAnAdevApavargaH tathApi tu yathA yathA karma kurute
tathA tathA.adhiko bhavati " " pashyannapImamAtmAnami " tyAdeshcha |
" agniviprArchako.apyevaM yo na veda hariM param |
AshrayaM sarvajIvAnAM haristaM naiva bhojayet ||
yathA.anadhIto vedastu yathA karmAkR^itaM tathA |
na samyak.hphalado viShNuraj~nAto jagadIshvaraH ||
yadyavettA mahadapi hayamedhAdIkaM hareH |
kuryAtkShayiShNuphalavAnsa bhavennAtra saMshayaH ||
AptakAmatayA.a.atmeti yo viShNuH samudIritaH |
sarvAshrayamupAsIta tameva puruShaH sudhIH ||
viShNuM 2 sarvAshraya iti sadopAste ya AtmavAn |
kShIyante nAsya karmANi shubhAnyeva kadAchana ||
upAsanAbalAnmuktau bhogAnkarmaphalAnsadA |
bhuN^kte viShNoH samIpasthaH sarvadoShavivirjita " iti brahmANDe ||
apishabdAditarasya dveShiNa itaradapItaravisheShAyaiveti gamyate | tasyA.api pUrvasyAnyathAj~nAnamutpAdyopakShayAt ||                                    || Cha ||
--------------------------------------------------------------------------------------
          1  'kha'  'ga'--rityatra                 2  'kha'--viShNuH 
--------------------------------------------------------------------------------------
             pA.1]                       tattvadIpikAsahitam
.............................................................................................................
                    || OM ato.anyadapItyekeShAmubhayoH OM || 17 ||
muktAvanubhavakAraNAdyadanyat tatpuNyamapi vinashyati , aprArabdhamanabhIShTaM cha |
tathAhyekeShAM pATha ubhayostyAgena--
tasya putrA dAyamupayanti suhR^idaH sAdhukR^ityAM dviShantaH pApakR^ityamiti ||
anabhIShTamanArabdhaM puNyamapyasya nashyati |
kimu pApaM parabrahmaj~nAnino nAsti saMshaya iti pAdme ||
                    || OM yadeva vidyayeti hi OM || 18 ||
brahmadarshikR^itamalpamapi puNyaM mahattamamanantaM cha bhavati |
yadeva vidyayA karoti shraddhayopaniShadA tadeva vIryavattaraM bhavatIti shruteH ||
na hAsya karma kShIyata iti cha ||
alpamAtraH kR^ito dharmo bhaveJNj~nAnavato mahAn |
mahAnapi kR^ito dharmo hyaj~nAnAM niShphalo bhavediti cha bhArate ||
.............................................................................................................
                 nanu tatvaj~nAnino muchyamAnasyobhayorapi tyAgaH shrUyate " tasya putrA dAyamupayanti
suhR^idaH sAdhukR^ityAM dviShantaH pApakR^ityAmi " ti | tatra kathaM pApasyaivetyuchyata ityata Aha--ato.anyadapItyekeShAmubhayoH || ato.agnihotrAdermuktAvanubhavakAraNAdyadanyatkAmyakarma tatpuNyamapi vinashyati yadyanabhIShTamanArabdhaM cha | abhIShTaM chedanArabdhamapi bhuktvA kShapyate | ArabdhaM chedanabhIShTamapi tathaiva pApavat | evaM bhAvAdvyekeShAM shAkhinAmayaM pAThaH | na punarj~nAnAtpUrvasyAkAmyapuNyasyottarasya vA vinAshAt tayorupayogitvenAbhIShTatvAt ||     || Cha ||
          " suhR^idaH sAdhukR^ityAmi " ti j~nAninaH puNyasyAvisheShatastyAgashrutiranabhIShTAnArabdhakAmyaviShayA kathaM yojyata ityAshaN^akA.agnihotrAdItyAdinaivochChinnA | tAtparyAtpunarj~nAnikR^itasya puNyasyAvinAsha ityupapAdayati--yadeva vidyayeti hi || mahattamaM mahattamaphaladam | anantamanantakAlInaphaladam | karmaNaH svargAdiphaladAnasheShatve j~nAnasya shrutiriyaM prAgudAhR^itA | atra tu j~nAnaphalamokShe karmaNA sukhAdhikyamityetadarthodAhriyate | nacheyamudgIthAdikarmAN^gAvabaddhopAstiviShayatayA karmaNa eva phalAdhikyArtheti mantavyam | tadadhigama ityAdi brahmadarshiprakaraNa udAhR^itatvAt | nacha "omityetadakSharamudgIthamupAsIte " tyAdikarmAN^gopAstiprakaraNAdhItatvamasyA iti vAchyam | AkAshastalliN^gAdityAderbrahmaNa evodgIthAdishabdavAchyatvAt |

                                                          brahmasUtrabhAShyam                      [a.4
.......................................................................................................................
           ||  OM bhogena tvitare kShapayitvA.atha sampatsyate OM || 19 ||
ArabdhapuNyapApe bhogena kShapayitvA brahma sampatsyate |  
atheti niyamasUchakaH ||
ArabdhapuNyapApasya bhogena kShapaNAdanu |
prApnotyeva tamo ghoraM brahma vA nAtra saMshayaH |
brahmaNAM shatakAlAttu pUrvamArabdhasaMkShayaH |
niyamena bhavennAtra kAryA kAchidvichAraNeti cha nArAyaNatantre ||
                             || iti tadadhigamAdhikaraNam || 8 ||

               iti shrImadAnandatIrthabhagavatpAdavirachite shrImadbrahmasUtrabhAShye
                          chaturthAdhyAye prathamaH pAdaH || 4 || 1 ||
.............................................................................................................      
" atomasminjagatsarvamatyuchchashchAkhilairguNaiH |
ityomiti sadopAsyaH so.akSharaH puruShottamaH ||
uchchatvAdgIyamAnatvAtsthAnAchchodgItha uchyate |
omityenaM samuddIshya hyudgAtA gAyati sphuTami " ti sAranirNaye ||          || Cha ||
           bhogena tvitare kShapayitvA.atha sampatsyate || ArabdhakAryaM puNyaM pApaM chetyubhayamapi brahmadarshI bhogena kShapayitvA brahma prApnoti | itaro.api tadubhayaM bhogena kShapayitvA.andhantamaH samprApnoti| itarasyApyevamityupari cha yathAsambhavaM yojanIyatvAt | yathA j~nAne jAte taddehapAte dehAntarapAte vA muktirityaniyamaH prAguktaH | na tathA prArabdhakarmakShaye kintu tadanantaramevetyetaddarshayati
--atheti niyamasUchaka iti | prArabdhakarmakShayashcha brahmaNAM shatakAlAtpUrvaM bhavatyeva | brahmaNAmapi brahmaNAM shatakAlAdbhavatyeva | tato.api pUrvaM pUrvamanantAdInAm |
" brahmaNAM shatakAlAttu pUrvamArabdhasaMkShayaH |
brahmaNastveva tAvattvaM paJNchAshadbrahmaNastathA |
rudrasya viMshadeva syAdindrasyArkAdike dasha ||
anyeShAM brahmamAtrasya tvanta ArabdhasaMkShayaH |
brahmaNaiva sahAtashcha paraM nArAyaNaM vrajedi " ti sattatve ||                   || Cha ||
                                   iti tadadhigamAdhikaraNam 
 
                              iti tatvadIpikAyAM chaturthAdhyAyasya prathamaH pAdaH 
                                       || shrIH ||


                                     || dvitIyaH pAdaH ||   


devAnAM mokSha utkrAntishchAsminpAda uchyate--
              || OM vAN^manasi darshanAchChabdAchcha OM || 1 ||
vAgabhimAninyumA manobhimAnini rudre vilIyate |
vAcho manovashatvadarshanAt ||
tasya yAvanna vAN^manasi sampadyata iti shabdAchcha ||
umA vai vAk samuddiShTA mano rudra udAhR^itaH |
tadetanmithunaM j~nAtvA na dAmpatyAdvihIyata iti hi skAnde ||
.............................................................................................................
           devAnAM svapadagatAnAmuttarottarapraveshAtmako mokShaH , mAnuShasharIriNAM j~nAninAM sharIrAdutkrAntishchAsminpAda uchyate | prAgeva sharIrAdutkrAntAnAM devayAnena gatAnAmanyeShAmapi devamokShoktAveva mokShaH siddhaH | tatpraveshAtmakatvAttasya | avibhAgo vachanAdityantena mokSha uchyate|
tatparata utkrAntiH | Aditastu vAgAdyabhimAninAM devAnAM mokShoktAvevotkramiShyatpuruShasharIragatAnAM vAgAdInAM layakrame.api gamyate || vAN^manasi darshanAchChabdAchcha || vAN^manasi lIyate | vAgAbhimAninyumA mano.abhimAnini vilIyate vAcho manovAshatvadarshanAt | manasA saN^akalpitaM hi vAchA vyAharati | nanu kathametadupapadyate , vAgabhimAninyumA manobhimAnini rudre vilIyate | manobhimAnI rudraH prANe vAyau vilIyata ityAdi ? vahnIndropendramitrakA " iti hi bhAgavate vAgAdyabhimAnino.agnyAdaya uktAH | " agnirvAgbhUtvA mukhaM prAvishadi " ti cha shrUyate | " chandramA mano bhUtve " ti cha | kvachichcha skandendrayormanobhimAnitvamuktam | kvachitsvAhAparjanyayorvAN^manasAbhimAnitvamiti | uchyate | nAyaM doShaH | ekatra bahUnAmabhimAnAvirodhAt |
" sarvAbhimAnino devAstatrApi hyuttarottaram |
AdhikyaM vaktumeteShAM pR^ithak.hsthAnamudIryate ||
Adhikyakrama evAtra shAstratAtparyamiShyate |
sthAneShu tvavareShAM cha pare santi nachetarat ||
tathA.api piturartho yaH putrasyApyupacharyate |
avyaktAdipadArthAnAM sarve tadabhimAnina " iti hi brahmatarke ||
                                    brahmasUtrabhAShyam                           [a.4
--------------------------------------------------------------------------------------
" bahuvAchinAM cha shabdAnAM liN^gaprakaraNAdibhiH |
pravR^ittihetoshchA.adhikyAnnirNayAnnirNayo.artheShu gamyata " iti shabdanirNaye ||
" liN^gAdisAmyaM yatra syAtprayogAdhikyameva tu |
niyAmakaM bhavettatra tena syAtsubahushruta 1 " iti cha brahmatarke ||
           ato.agnyAdibhiravarairabhimanyamAneShvapi teShUttamAnAmabhimAnAvirodhaH | mahadabhimAninastadalpAbhimAninashcha bhavanti | yathA viShayasvAmI grAmasya | darshitashchAyaM nyAyaH sarvashrutismR^ityarthagrathanAtmake.anuvyAkhyAne " bhUteShu tachChrute " riti sUtramadhikR^itya--
" pradhAnavAyustviha vAyunAmA 
bhUteShviti proktagato.api yuktyA |
yasmAchChrutau pavate cheti bhUri 
prokto yato bhUtamAnI cha so.api ||
mahAmAnI tvalpamAnI cha yasmAt 
tachChabdenApyuchyate tena so.api |
tasmiMllayaM yAnti bhUtAnyasheShakramAvirodhena sa eva viShNAvi " ti ||
               athApi kathamitthamiha samutthitirasya bhAShyasya , yAvatomArudrAdInAM taddehapAte punaH padAntaraM prApya tato mokSho.abhimataH | ata umA rudre vilIyata iti na mokShoktirupapadyate |
maivam | umArudrAdInamevopari vAruNIsheShAdibhAvAttadAnImapi teShu pUrvaprasiddhanAmaprayogAvirodhAt | arjunAdisharIrapAte.api svargArohaNike.arjunAdishabdaprayogavat | ukta cha gAruDe--
" sthitapraj~no.api yastUrdhvaH prApya rudrapadaM tataH |
sAN^akarShaNaM tato muktimagAdviShNuprasAdata " iti ||
" mahAdeva pare janmaMstava muktirnirupyata " iti cha nAradIye ||
anuvyAkhyAne cha--
" umAgirIshAvapi bhAratIrAviti sma vAgvedagatA bravIti |
ahIndrapatnImahipaM viriJNchapatnIM viriJNchaM cha vimuktikAle ||
ta eva yattatpadamApnuvanti
tatkAla etAnsamupAsya jIvAH |
brahmatvakAle pravishantichaitAn 
iti sma vAk.h tAdR^ishatAmupaitI " ti ||                                        || Cha ||
--------------------------------------------------------------------------------------
         1   'kha'--sa bahu--
--------------------------------------------------------------------------------------
        pA.2]                         tattvadIpikAsahitam
.............................................................................................................
                || OM ata eva cha sarvANyanu OM || 2 ||
ata eva shabdAtsarvANi daivAni yathAnukUlaM vilIyante |
agnau sarve devA vilIyante.agnirindra indra umAyAmumA rudre vilIyata evamanyAni daivAni yathAnukUlamiti hi gaupavanashrutiH ||

                                || iti vAN^manasAdhikaraNam || 1 ||
                    
                   || OM tanmanaH prANa uttarAt OM || 3 ||
manaH prANa ityuttarAdvachanAnmano.abhimAnI rudraH prANe vAyau vilIyate |
vAyorvA va rudra udeti vAyau vilIyate tasmAdAhurvAyurdevAnAM shreShTha iti cha kauNDinyashrutiH ||

                               || iti mano.adhikaraNam || 2 ||
.............................................................................................................
                ata eva cha sarvANyanu || ata eva shabdAt sarvANi daivAni yathAyogyaM vilIyante | chashabdAdindriyANi cha yathAnu kUlaM vilIyante | tathA darshanAt | " agnau sarve devA vilIyante.agnirindra indra umAyAmumA rudre vilIyata " iti gaupavanashrutiH | katham ? nahIndrasya vAruNIpravesho mokSho.abhimataH | maivam | samAnayoranyatarashabdenAnyasya kathaJNchidvaktuM shakyatvAt |
" indrapraveshashcha yadochyate.atra
tadAhyumetyeva suparNapatnI |
uktA suparNashcha girishanAmnA 
tato virodhashcha na kashchanAtre " ti cha ||                                       || Cha ||

                                   iti vAN^manasAdhikaraNam 

tanmanaH prANa uttarAt || athA.api kathaM prAktanarudrAsyAnantasya bhAratIshabditAyAM brahmANyAM cha laye vaktavye tadvilayasthAne vAyvAkhye chaturmukhe laya uchyate | naiSha doShaH |  sarvashAkhApratyayanyAyAvatArAt | nahyekatrAnuktiranyatroktiM bAdhate |
" tasmAdasheShA girijAM pravishya
tayaiva rudraM saha tena vANIm |  
                                          brahmasUtrabhAShyam                      [a.4
.............................................................................................................
               || OM so.adhyakShe tadupagamAdibhyaH OM || 4 ||
sa prANaH paramAtmani vilIyate |
sarve prANamupagachChanti prANaH paramamupagachChati prANaM devA anuprANanti prANaH paramanuprANiti tasmAdAhuH prANasya prANa iti prANaH parasyAM devatAyAm |
muktAH santo.agnimAvishya devAH sarve.api bhuJNjate |
agnirindraM tathendrashcha vAyumAvishya so.api tu |
Avishya paramAtmAnaM bhuN^kte bhogAMstu bAhyakAn ||
nahyAnando nijasteShAM parairlabhyaH kathaJNchana |
kimu viShNoH parAnando na te viShNaviti shruteH ||
prANasya tejasi layo mArgamAtramudAhR^itam |
sarveshitushcha sarvAdestasyAnyatra layaH kathamityAdishrutismR^itibhyaH ||

                              || ityadhyakShAdhikaraNam || 3 ||
.............................................................................................................
tayA patiM prApya sahaiva tena
layaM harau yAnti samastajIvairi " ti cha ||
' asheShA ' iti kAmAdayastatpratibimbabhUtAH ||                                  || Cha ||

                                    iti mano.adhikaraNam 

              so.adhyakShe tadupagamAdibhyaH || " indrashcha vAyumAvishye " ti pUrvoktasuparNIsuparNavANIdvAreNeti draShTavyam | sAvakAshAnavakAshayoranavakAshasya balavattvAt |
" indrAdInAM tatra layaH kramaM tu
proktaM visheShAdanusR^itya nAnyadi " ti cha |
            " Avishya paramAtmAnaM bhuN^kte bhogAMstu 1 bAhyakAn " ||
paramAtmasvarupAnandAdanyamuktamAnandAchcha bAhmaM svAnandaM bhuN^kte | nirgatastu bAhyaviShayabhogAnapi kAMshchitsvayogyAn bhuN^kta ityarthaH | " prANastejasI " tyasya gatimAha--" prANasya tejasi layo mArgamAtramudAhR^itami " ti |
--------------------------------------------------------------------------------------
        1    'ga'--bhogAMshcha
--------------------------------------------------------------------------------------
       pA.2]                           tattvadIpikAsahitam
.............................................................................................................
                       || OM bhUteShu tachChruteH OM || 5 ||
bhUteShvanyeShAM devAnAM layaH |
bhUteShu devA vilIyante bhUtAni pare na para udeti nAstametyekala eva madhye sthAneti bR^ihachChruteH ||

                             || iti bhUtAdhikaraNam || 4 ||

                      || OM naikasmindarshayato hi OM || 6 ||
naikasminbhUte sarveShAM devAnAM layaH |
pR^ithivyAmR^ibhavo vilIyante varuNe.ashvinAvagnAvagnayo vAyAvindraH soma Adityo bR^ihaspatirityAkAsha eva sAdhyA vilIyante |
mR^ityavaH pR^ithivyAM varuNa Apo.agnastejasi maruto mAruta ityAkAshe vinAyaka vilIyanta iti mahopaniShachchaturvedashikhA cha darshayataH |
ato.agnau devA vIlIyanta iti tatra nirdiShTAnAmeva ||
                                  || ityanekalayAdhikaraNam || 5 ||
.............................................................................................................
muktAvumA tu vAgAkhyA rudraM yAti mano.abhidham |
vAyuM yAti shivashchApi vAyustejo.abhidhAM shriyam ||
vAyumAdaya sA devI yAti viShNuM parAtparam |
dvAramAtrA tu sA devI vAyuprApyo janArdanaH |
muktikAle cha muktau cha puruShA vAyumApnuyuri " ti sattatve ||                      || Cha ||

                                   ityadhyakShAdhikaraNam 

bhUteShu tachChruteH || atroktebhyo.anyeShAM devAnAM bhUteShu layaH ||                     || Cha ||

                                    iti bhUtAdhikaraNam 
          naikasmindarshayato hi || naikasminbhUte sarveShAM devAnAM laya ityasya bhAShyasyArtha uchyate |
na tAvadekaikasminbhUte sarveShAM devAnAM layaH | virodhAt | nacha kadAchidekasmin kadAchidanyasminnityavirodhaH | muktau praveshaprakArasya shrutiShu niyatatvAt |
                                      brahmasUtrabhAShyam                     [a.4
--------------------------------------------------------------------------------------
" uktashcha bimbapratibimbabhAvaH 
piN^gashrutAvuktalayAnusArataH |
bimbe layo yanniyatashcha muktau
chidAtmanAM tadvashatA cha sarvade " ti cha ||
nApyekasminbhUte devAnAM layaH | tasyAnsmiMstasyAnyasminnityato bhUteShvityuktiH | pramANAbhAvAt |
kintu keShAJNchiddevAnAmekasminnanyeShAmanyasminnityevaM prakAreNAN^gIkAryaH | agnayo.agniputrAH , " vAyAvindraH soma Adityo bR^ihaspatiritI " ti , bR^ihaspatyAdayaH sarve.api devA yathAnukUlaM vAyau vilIyanta ityarthaH | itishabdasyA.adyArthatvAt |
" AkAsha urvI cha guruM pravishya
tenaiva yAtaH puruhUtadevam |
somastu vArIshayuto.aniruddhaM
vishatyasau kAmamasau tu vAruNIm ||
sA sheShadevaM sa giraM cha saiva
vAyuM vishatyaJNja itIha nirNayaH |
sUryo.agniyukto gurumApya tena shakraM sahaitena suparNapatnIm |
tayA suparNaँ saha tena vANIM
brahmaNametadgata eva yAtI " ti cha ||
bhUtavAyvAdayo maruta indrAdidvAreNa mArute |
prayAti dharmaM niR^itistu shakraM
marudgaNAH pAr.hShadAstathaiva |
sarve.aniruddhaM pR^itanAdhipAdyAH 
turashrutirhItthamiyaM vimuktiri " ti cha || nachedaM svamanIShitam | " uktaM samastaM paramashrutau hI " ti
hyAha | ata eva cha sarvANyanviti yathAshrutyanukUlaM yathAbimbapratibimbabhAvAnukUlaM cha sarvANi daivAni vilIyanta iti yaH pratij~nAto layaH saH prANigaditaH prAchuryeNA.anuvyAkhyAnikAnAM shlokAnAM kiyatAJNchidudAharaNena | tadupajIvakatve.apyasya granthAntaratvAt  na kR^itsnodAharaNam , granthabAhulyabhayAchcha | ato.agnau devA vilIyanta iti tatra nirdiShTAnAmeva | ayamarthaH | yata ete evaM dashayataH , ato naitadAshaN^akanIyaM , " agnau sarve devA vilIyanta " iti vachanAdekasminnevAgnideve sarvadevAnAM laya iti | anayoruktAnAmagniputrANAmeva tatra layaH | visheShashrutibAhulyAt | sarvashabdasya tadavirodhena kR^itsnAgniputraviShayatvopapatteH ||                        || Cha ||
                               ityanekalayAdhikaraNam 
        pA.2]                           tattvadIpikAsahitam
.............................................................................................................
  || OM samanA chAsR^ityupakramAdamR^itatvaM chAnupoShya OM || 7 ||
deshataH kAlatashcha vyAptyA samo nA paramapuruSho yasyAH sA samanA |
saMsArAnupakramAtsvata evAmR^itatvaM tasyAH ||
bR^ihachChrutishcha--
dvau vAva sR^ityanupakramau prakR^itishcha paramashcha dvAvetau nityamuktau nityau cha sarvagatau chaitau j~nAtvA vimuchyata
iti ||
.............................................................................................................
           " tejaH parasyAM devatAyAmi " ti shruteH shrIdevyAshchetaradevavat paramAtmapraveshAtmako mokSho.astItyAshaN^akAyAM punaH pratyabhidhatte | samanA chetyAdi sUtram || samaneti bahuvrIhisamAsAnmukhyArthatvAnna svarupamAtreNa deshataH kAlatashcha vyAptiH , j~nAnAnandAtmabhirdehendriyAdibhirapItyaN^gIkartavyam | prathamAyAH ShaShThyarthatvena tasyAH shrIdevyAH saMsArAnupakramAdityanvayaH | kadAchidapi saMsAro nAsIdityetadarthamanupakramAditi bhAShyapadam | natu vayaM kadAchidapi sUtrapadaM vyAkhyAtumichChAmaH shaknumo vA | nahi devajAtirapi ko.api vedaikapateH sAkShAtparamapuruShasya shrImadbAdarAyaNabhagavato.anantasadguNasya sakalaviShayasatatavikasitasumatermativilasitaM samavagAhituM shaknuyAt | yasyAnantadeshakAlavyApini vij~nAne bata paramANutAmaNati nikhilo.api nigamasamUhasambhR^ito.arthasArthaH | yattu khalu girishagaruDAdiguravo.apyatyAshcharyamanuvarNayAJNchakruH--
" vedA hyanantA iti hi shrutirAhApyanantatAm |
anantavedanirNItirmahApralayavAridheH ||
uttAraNopametyasmAnna j~neyo.atra samanvayaH |
itishaN^akApanodArthaM sa Aha karUNAkaraH ||
ashakyottAraNatve.api hyAgamApAravAridheH |
nirNIyate mayaivAyaM romakUpalayodinA ||
yadyapyasheShavedArtho durgamo.akhilamAnuShaiH |
maJNj~nAnAvyAkR^itAkAshe prApnoti paramANutAm ||
iti prakAshayanvedapatirAha prameyatAm |
nikhilasyApi vedasya gatisAmAnyamaJNjasA ||
ko nAma gatisAmAnyamanantAgamasampadaH |
j~nAnasUryamR^ite brUyAttamekaM bAdarAyaNami " ti ||
tasyaitasya sarvashrutItihAsapurANatantrayuktimUlaM paramAtmatatvaviShayanirNayAtmakaM sUtrajAtaM jagati
                                    brahmasUtrabhAShyam                         [a.4
.............................................................................................................
naitAvatA sAmyam --
        || OM tadApIteH saMsAravyapadeshAt OM || 8 ||
samAvetau prakR^itishcha paramashcha nityau sarvagatau nityamuktAvasamAvetau prakR^itishcha paramashcha vilIno hi prakR^itau saMsArameti vilInaH parame hyamR^itatvametIti sauparNashruteH ||
        || OM sUkShmaM pramANatashcha tathopalabdheH OM || 9 ||
sUkShmatvaM chAdhikaM brahmaNaH prakR^iteH |
j~nAnAnandaishvaryAdipramANAdhikyaM cha ||
sarvataH prakR^itiH sUkShmA prakR^iteH parameshvaraH |
j~nAnAnandau tathaishvaryaM guNAshchAnye.adhikAH prabhoriti hi turashrutiH ||
.............................................................................................................
suravarapurassarakavijanamanassarasijasamUhasahastrakiraNebhyo gurutamabhAShyakArabhaTTArakebhya ebhyo.aparaH ko vyAchakShIta | kintu prAj~natamAnAmeShAmaj~nAbalamavalambya AruDhaprau़DhaduradhigamamArgAH katichana bhAShyapadAni 1 vyAchikhyAsavassUtramiha gurubhirudIritamudAharAma eva kevalam | kvApi cha mukhato vivR^itamapi kimapi padamabhimukhavikasitakaratalavilasitAmalakavadaviratamanuvIkShyamANasUtrArthajAtAnAM
durvigAhamatimahAsamudrANAM mitapadaM chedaM bhAShyaM bahvarthamiha kurvatAM kR^ipAlUnAmanugrahAdarthAkShiptamarthaM pratidarshayAma iti | chashabdo.avadhAraNe , svataevAmR^itatvaM tasyeti vyAkhyAtatvAt | uktanyAyenApralayAddevyAH " tejaH parasyAM devatAyA " miti samIpasthityarthaM yojayitavyaM gurau vasatItivat | jagatpravR^ittyabhAvArthaM cha vyAptyAdyanuktavisheShAnsapramANakaM pramApayituM chAyaM putarupanyAsaH||                                                || Cha ||
              
          katipayairvarmaireva sAmyaM bahubhirvailakShaNyamityAha--naitAvatA sAmyamiti sambandhabhAShyeNa || tadApIteH saMsAravyapadeshAt || A samantAdapIterityavij~nAtatvAtpraveshasyoktam |
" avij~nAtaM praviShTaM yadapItAmiti kIrtyata " iti vachanasya " apyayo.ayaM samuddiShTastadanyeShAmadarshanami " tivachanAtsAvakAshatvaM syAditi tadApIterityuktam | svasyApyavij~nAta eva tadA prakR^itau pravesha ityarthaH | yadyapyamukhyamAnAnAmapi viShNau praveshaH | sa svasyApyavij~nAtastathA.api prakR^itibandhanimagnatvAtprakR^itAviti yujyate | ato " vilInaH parame hyamR^itatvametI " ti vachanaM tatvaj~nAniviShayamiti gamyate ||                     || Cha ||
--------------------------------------------------------------------------------------
        1    'kha'--sUtrapadAni
--------------------------------------------------------------------------------------
      pA.2]                              tattvadIpikAsahitam
.............................................................................................................
                       || OM nopamardenAtaH OM || 10 ||
atastasya ye visheShaguNAsteShAmanupamardenaiva sAmyam ||
deshataH kAlatashchaiva samA prakR^itirIshvare |
ubhayorapyabaddhatvaM tadabandhaH parAtmanaH |
svata eva parameshasya sA chopAste sadA harim ||
prakR^iteH prAkR^itasyApi ye guNAste tu viShNunA |
niyatA naiva kenApi niyatA hi harerguNA iti hi bhaviShyatparvaNi ||
                     || OM asyaiva chopapatteruShmA OM || 11 ||
dvidhA hIdamavadR^ishyate UShmAvadanUShmAvachcha | tatroShmAvatparaM brahma yanna jighranti na pashyanti na shrR^iNvanti
na vijAnanti | athAnUShmAvatprakR^itishcha prAkR^itaM cha yanna jighranti jighranti cha yanna pashyanti pashyanti cha yanna shrR^iNvanti shrR^iNvanti cha yanna jAnanti vijAnanti cheti sauparNashrutishcha kiJNchitsAmyopapatteH ||
                     || OM pratiShedhAditi chenna shArIrAt OM || 12 ||
asamo vA eSha paro nahi kashchidevaM dR^ishyate sarve hyete.aNavo jAyante cha mriyante cha ChidrA hyete bhavanti | atha paro na jAyate na mriyate pUrNashchaiSha bhavatIti chaturvedashikhAyAM sAmyapratiShedhAnneti chenna|
shArIrAddhi sAmyaM pratiShidhyate ||
kutaH--
           || OM spaShTo hyekeShAm OM || 13 ||

athAtaH samAshchAsamAshchAbhidhIyante samAsamAshchAtha samAni brahmaNo rupANi yairutpattiH sthitirlayo niyatirAyatishchaikaM hyevaitadbhavatyathAsamA brahyendro rudraH prajApatirbR^ihaspatirye ke cha devA gandharvA manuShyAH
pitaro.asurA yatkiJNchedaM charamacharaM chAtha samAsamA prakR^itirvAva samAsamaiShA hi nityA.ajarA tadvashA cheti spaShTo hi mAdhyandinAyanAnAM samAdivAdaH ||
.............................................................................................................
           
     asyaiva chopapatteruShmA || vadati cha sauparNashrutiruShmAdikam | UShmAvatparaM brahmAnyadanUShmAvaditi vailakShaNyamuktvA.adR^ishyatvAdikameva brahmaNa uktvA prakR^ityAderdR^ishyatvAdikamadR^ishyatvAdikaM cha vakti| tachcha vachanaM devadevyoH kiJNchitsAmyopapattereva|| Cha ||
            pratiShedhAditi chenna sharIrAt || " sarve hyete.aNavo jAyante cha mriyante che " tyAdau deshavyAptyAdipratiShedhAt paramavyatiriktAnAM sarveShAmavisheShaNa vivikShitasAmyamapi nAstIti chenna | shArIrAddhi sAmyaM tatra pratiShidhyate | na prakR^iteH | tasya hyaNutvAdi prasiddham ||      || Cha ||
                                    brahmasUtrabhAShyam                            [a.4
.............................................................................................................
                         || OM smaryate cha OM || 14 ||
matsyakUrmavarAhAdyAH samA viShNorabhedataH |
brahmAdyAstvasamAH proktAH prakR^itishcha samAsameti cha vArAhe ||

                           || iti samanAdhikaraNam || 6 ||

                  || OM tAni pare tathAhyAha OM || 15 ||
prANadvAreNa sarvANi daivAni paramAtmani lIyante |
sarve devAH prANamAvishya deve
muktA layaM parame yAntyachintya iti hi kauShAravashrutiH ||

                              iti paralayAdhikaraNam || 7 ||

                      || OM avibhAgo vachanAt OM || 16 ||
ete devA etamAtmAnamanuvishya satyAH satyakAmAH satyasaN^akalpA yathAnikAmamantarbahiH paricharantIti gaupavanashrutiH |
tatparameshvarakAmAdyavibhAgenaiva teShAM satyakAmatvam |
kAmena me kAma AgAddhR^idayAddhR^idayaM mR^ityoriti vachanAt ||
muktAnAM satyakAmatvaM sAmarthyaM cha parasya tu |
kAmAnukUlakAmatvaM nAnyatteShAM vidhIyata iti hi brAhme ||

                        || ityavibhAgAdhikaraNam || 8 ||
.............................................................................................................
      
        " ChidrA hyete bhavantI " tyuktamapUrNatvaM na jIvAnAmeveti chet , ata eva devyAH samAsamatvamasyAM shrutAvaspaShTamiti spaShTo hi mAdhyandinAyanAnAM samAdivAda ityAha | samavAdo.asamavAdaH samAsamavAdashchetyarthaH ||                                 || Cha ||

                                     iti samanAdhikaraNam 

      pA.2]                         tattvadIpikAsahitam
--------------------------------------------------------------------------------------
              avasitaH prAsaN^gikaH prakR^itisvarupanirupaNAprakAraH | samprati prastutasheShamupasaMharati--tAni pare tathAhyAha || tAni sarvANi daivAni shrutyantaroditadvArAntarapraveshapUrvakaM prANadvAreNa bhUtavR^ittyA prANashabdavAchyaviriJNchadvAreNa paramAtmani lIyante prANapravesho.apyanantagaruDayoranyataradvAreNaiveti nirNayaH | sarvANi daivAnIti samyagdarshI devabhAga eva saN^gR^ihIto veditavyaH |
" varNAshramAchAraratA manuShyA
dharmaM manuM so.api sameti kAla " iti cha ||                                  || Cha ||

                                  iti paralayAdhikaraNam

              teShAM muktAnAM vakShyamANasyAduHkhAnandabhogavisheShasyopapattyarthaM satyakAmatvamabhispR^ihaNIyam , shrUyate cha , tathAcha parameshituranyeShAM cha satyakAmatve virodhaprAptimAshaN^akyamAnAM parihartumAha--avibhAgo vachanAt || parameshvarakAmasaN^akalpAvibhAgenaiva muktAnAM satyakAmatvaM satyasaN^akalpatvaM cha | viShayabhedAdavibhAga uchyate | yathA hyaikamatyAdivyavahAro loke cha | ata Ishvarasya yaM yaM prati yathA yathA.abhIShTaM bhavati tasya tasya svAtmAnamanyaM prati cha tathA tathA.abhIShTaM bhavatItye tatsatyakAmatvaM muktanAmato na virodhaH | " kAmena me kAma AgAddhR^iyAddhR^idayaM mR^ityori " ti luN^arthe loTaH , prArthanAtmakatvAt | " yadamIShAmadaH priyam | tadaitUpa mAmabhI " ti vAkyasheShAchcha | yadamIShAM sarvasaMhArakabhagavatpramukhAnAM devAnAM priyaM tanmAM prati priyamabhyupaitvityarthaH | nachAtra muktAnAM paramAbhedo.abhipretaH | praveshavachanAt | nahi praviShTaH praveshasthAnaM bhavati | nacha muktau pravesha evAsiddha iti yuktam | bahupramANaprasiddhipratipAdanAt| vAgAdishabdAnAM chAbhimAnideveShu vedavyavahArato mukhyavR^ittyabhyupagamAt| abhimAnivyapadeshastviti prAgeva prasAdhitatvAchcha | nirvisheShabrahmAbhede muchyamAnasyotkrAntigatyuktivirodhashcha | nacha sA saguNamuktiviShayetyAdaraNIyA | nirguNamuktestamogativyatirekeNAbhAvAt | " na tasya prANA utkrAmantI " ti praviShTaviShayam|
nacha praveshe duHkhAshaN^akA | dehasambandhAdihetukaM duHkhaleshamamR^iShyato muktasthAnaM chAnububhUShato.aparokShIkR^itasvAtmabhUtIkShitasyAhinilayanInirAsavatsukharupatvAt ||   || Cha||

                              ityavibhAgAdhikaraNam 
           
                            brahmasUtrabhAShyam                          [a.4
.....................................................................................................
utkrAntikAle hR^idayasyAgre jvalanaM bhavati |
tasya haitasya hR^idayasyAgraM padyotata iti shruteH ||
tatprakAshitadvAro niShkrAmati |
vidyAsAmarthyAt--
yaM yaM vA.api smaranbhAvaM tyajatyante kalevaram |
taM tamevaiti kaunteya sadA tadbhAvabhAvita iti smR^itervidyAsheShagatyanusmaraNayogAchcha ||
AchAryastu te gatiM vakteti hi liN^gam |
hR^idisthenaiva hariNA tasyaivAnugraheNa tu |
utkrAntirbrahmarandhreNa tamevopAsato bhavediti chAdhyAtme ||
shataM chaikA cha hR^idayasya nADyastAsAM mUrdhAnamabhiniHsR^itaikA |
tayordhvamAyannamR^itatvameti viShvaN^N^anyA utkramaNe bhavantIti cha ||
.............................................................................................................
           tadokograjvalanamityAdi sUtram || yadA vAgAdInAM layaH tadotkrAntikAle tasya viduSho
jIvasya hR^idayA grajvalanaM bhavati | ' pradyotaH ' prabhA prAdurbhavati | sarveShAM cha viduShAM bhuvi jAtAnAmutkrAnteH pashchAttanasya mokShasya tadapekShAbhAvAt tachChabdena parAmarshopapattiH | api cha devatAnAmuttarottaravilayadhyAnapUrvakaM tadvilayaparyavasAnasthAnasya parabrahmaNo dhyAnamutkrAmiShyataH kartavyamiti shrutismR^itigatiparyA 1 lochanayA gamyate | gatyanusmR^itivadeva gateH pashchAdbhAvinashcha mokShasya
svabimbabhUtadevatAparamparAparasparapraveshAvinAbhUtatvAt | tachcha nityaM tatpratipattyabhyAsavata eva sukarataraM bhavatIti tadartho.abhyAsaH kAryaH | tadarthaM tatsvarupaparij~nAnAya tadvilayaprakAraparIkShA kartavyeti sA.atra prakR^itA | tadbhAvanAvatastasya tadotkrAntikAla iti yukta eva tachChabdaH | ato naitadAshaN^akanIyam , gateH pashchAdbhAvitvAtpraveshasya gatiM bhogaM chAntarA vaktavyaH pravesha iiti | uktanyAyenAtrAbhidhAne prayojanapratilambhAt | tadihotkrAntiH kimitaravadeva viduSho.apyathavA vishiShTeti saMshaye prAptaM prArabdhakarmabhogAntarbhUtatvAdutkrAnteH , tasya guruNo.aj~nAniShvava j~nAniShvapyachAlyatvAt , svakIyaphaladAne tasyAvisheSha evAnyebhya iti , ata Aha | tasya j~nAnina utkrAntikAle hR^idayAgrajvalanaM bhavatIti sapramANakam | nachA.aprArabdhakarmanivR^itteH j~nAnaphalodayoparodha iti vAchyam | jIvanmuktyavasthAbhAvaprasaN^gAt | udayAtprabhR^ityeva phaladaM j~nAnaM , tathAcha j~nAnasAmarthyamuktam ||                                            || Cha ||
--------------------------------------------------------------------------------------
       1   ' ga '--smR^itiparyA--
--------------------------------------------------------------------------------------
      pA.2]                           tattvadIpikAsahitam
.............................................................................................................
                                || OM rashmyanusArI OM || 18 ||
niShkrAmati |
sahastraM vA Adityasya rashmaya Asu nADIShvAtatAstatra shvetaH suShumno brahmayAnaH suShumnAyAmAtatastatprakAshenaiSha nirgachChatIti hi pautrAyaNashrutiH ||
          || OM nishi neti chenna sambandhAt OM || 19 ||
rashmyabhAvAnnishi j~nAnina utkramaNaM na yuktamiti chenna |
sarvadA sambandhAdrashmInAm ||
kiyatkAlam--
          || OM yAvaddehabhAvitvAddarshayati cha OM || 20 ||
yAvaddeho vidyate tAvadrashmisambandho.astyeva |
saMsR^iShTA vA ete rashmayashcha nADyashcha naiShAM viyogo yAvadidaM sharIramata etaiH pashyatyetairutkrAmatyaitaiH pravartata iti hi mAdhyandinAyanashrutiH ||
           || OM atashchAyanepi hi dakShiNe OM || 21 ||
dakShiNe maraNAdyAti svargaM brahmottarAyaNa ityukte.api j~nAnino dakShiNAyanotkrAntiryujyate |
shataM paJNchaiva sUryasya dakShiNAyanarashmayaH |
tAvanta eva nirdiShTA uttarAyaNarashmayaH ||
te sarve dehasambaddhAH sarvadA sarvadehinAm |
maharlokAdigantAra uttarAyaNarashmibhiH |
nirgachChantItaraishchApi yaireShTavyetarA gatiH ||
uttaraM dakShiNamiti ta eva tu nigadyate |
natu kAlavisheSho.asti j~nAninAM niyamAtphalam ||
dadAti kAle.anuguNe phalaM kiJNchidvishiShyate |
atyuttamAnAM keShAJNchinna visheSho.asti kAlata iti hi nArAyaNadhyAtme ||

                        || iti hR^idayAgrajvalanAdhikaraNam || 9 ||
.............................................................................................................
              rashmyanusArI || yo.ayaM pradyotaH taM suShumnAkhyaM rashmimanusaran suShumnayA
 niShkrAmati ||                                                   || Cha ||
            atashchAyane.api hi dakShiNe || ataH sarvadA sambandhAdrashmInAM " dakShiNe maraNAdyAtI "
tyukte.api dakShiNAyanotkrAntiryujyate | tasyAnyArthatvAt| tamarthamAha--"shataM paJNchaiva sUryasye'"tyAdinA|
                                      brahmasUtrabhAShyam                       [a.4
.............................................................................................................
                 || OM yoginaH pratismaryete smArte chaite OM || 22 ||
na kevalaM kAlAdikR^ite brahmachandragatI smaryete |
kintu j~nAnayoginaH karmayoginashcha |
agnirjyotirahaH shuklaH ShaNmAsA uttarAyaNam |
tatra prayAtA gachChanti brahma brahmavidoH janAH ||
dhUmo rAtristathA kR^iShNaH ShaNmAsA dakShiNAyanam |
tatra chAndramasaM jyotiryogI prApya nivartata ityatra yogIti visheShaNAtsmaraNanimitte chaite gatI ||
gatyanusmaraNAdbrahma chandraM vA gachChati dhruvam |
ananusmarataH kAle smaraNaM prApya vai gatirityadhyAtme ||

                                 || iti pratismaraNAdhikaraNam || 10 ||

                        iti shrImadAnandatIrthabhagavatpAdavirachite shrImadbrahmasUtrabhAShye
                                chaturthAdhyAye dvitIyaH pAdaH || 4 || 2 ||
.............................................................................................................
" maharlokAdigantAra uttarAyaNarashmibhiH |
nirgachChantItiraishchaiva yaireShTavyetarA gatiH |. " itarairdakShiNAyanarashmibhiH nirgachChantyapare | yairmaharlokAdibhya itarA svargAdigatiH prAptavyA | " uttaraM dakShiNamiti ta eva tu nigadyate " tayorekaikamevetyarthaH | uttarAyaNarashmipaJNchashatakamuttarAyaNaM nigadyate | dakShiNAyanarashmipaJNchashataM dakShiNAyanam ||                                        || Cha ||

                              iti hR^idayAgrajvalanAdhikaraNam 

           " kAle.anugaNe phalaM kiJNchidvishiShyata " ityatrAha | pUrvapakShAdi cha vivakShitam | " agnirjyotirahaH shukla " ityAdau kAlAdikR^ite brahmachandragatI pratIyete | " yatra kAle tvanAvR^ittimi " tyAdinopakramAdityata Aha--yoginaH pratismaryete smArte chaite || na kevalaM kAlAdikR^ite brahmachandragatI smaryete | ayamarthaH , na kevalaM j~nAnaM karma cha vinA tattatkAlamR^itikR^ite brahmachandragatI smaryete | kintu j~nAnayogino brahmagatiH karmayoginashchandragatiH | ataH " gachChanti 1 brahma brahmavida "
--------------------------------------------------------------------------------------
          1    'kha'---gatiH | gachChanti
--------------------------------------------------------------------------------------
      pA.2]                           tattvadIpikAsahitam
--------------------------------------------------------------------------------------  
ityatra brahmagatirbrahmavida eveti siddhatvAt , uttaratra yogItivisheShaNAt , yoga upAyaH , pUrvatra j~nAnameva yoga uttaratra karmeti j~nApayituM j~nAnayoginaH karmayoginashchetyAha | nachAyoginAmapi tattatkAlamR^itikR^ite | nahya " gnirjyotirahaH shukla " ityAdinotkrAntikAlo vivakShita iti shobhate |
kintUtkrAntasya gatimArgaH | agnyAdidevaprAptipUrvakatvAdbrahmagateH | taM chottarapAde prapaJNchayiShyati |
" yatra kAle tvanAvR^ittami " tyAderarthastu mItAtAtparya eva darshitaH--" yatra kAlAbhimAnidevatAsu mR^ityanantarameva prayAtAH , agnirjyotirdhUmAnAmakAlAbhimAnitve.api kAla prAchuryAtkAla ityuchyate |
tatkAlamaraNavivikShAyAmAgnirjyotirdhUmAnAmayoga " ityAdi | nacha kevalaM tattatkAlAdidevatAprayANakR^ite eva smaryete | j~nAnakarmabhyAM vinA tatprayANasyaivAbhAvokteH | kimarthaM mArgoktirityata Aha--smaraNanimitte chaite gatI iti | tayoshcha j~nAnakarmayoginoryathokta mArgavisheShasmaraNanimitte chaite brahmachandragatI | hantaivaM j~nAnino.api gatiprakAramabhAvayato gatyabhAvAtsamaprayojakatvaM j~nAnagatismR^ityorityata Aha--" ananusmarataH kAle smaraNaM prApya vai gatiri " ti | brahmavidaH pUrvaM gatiprakAramabhAvayato.api j~nAtabrahmaprasAdAdutkrAntikAle smaraNaM prApya gatirbhavatyeva | ato j~nAnasya prAdhAnyam | etadeva hyAha---vidyAsheShagatyanusmaraNayogAchcheti | ato
na tayoH samatvamAshaN^akanIyam | vidyAsAmarthyAditi vidyAyA eva prAdhAnyoktergatyanusmaraNasya sheShatvokteshcha | atashcha na brahmavidAmutkrAntikAle buddhimoho bhraMsho vA.a.ashaN^akanIyaH | prArabdhakarmaNA
prAptakleshasyApi tAvattatkAle smaraNaM prApya gatiriti vachanAdeva ||               || Cha ||


                                     iti pratismaraNAdhikaraNam 



                           iti tatvadIpikAyAM chaturthAdhyAyasya dvitIyaH pAdaH 

                          
                                     .......................        
                                 ......................................
      

