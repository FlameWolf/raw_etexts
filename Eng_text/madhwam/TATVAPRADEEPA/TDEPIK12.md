     pA.3]                                    tattvadIpikAsahitam  
.............................................................................................................
prakR^iterapi janmAdeH saMsAraprApteH kimiti nAmAdiShvapATha ityatrochyate--
      || OM kAmAditaratra tatra chA.ayatanAdibhyaH OM || 40 ||
svechChayaiva mUlasthAne sthitA.anyatrAvatArAnkarotIshvarechChAnusAreNa |
sarvAyatanA sarvakAlA sarvechChA na baddhA bandhakA saiShA prakR^itiravikR^itiriti vatsashrR^iteH ||
nAmAdayastu baddhatvAnmochakatvAtparo.api cha |
ubhayorapyabhAvena yathA.avyaktaM natUditam ||
shrutau tathA jIvaparAvuchyete kiJNchanetarat |
nochyate cha tadA tattvadvayaM vai samudAhR^itamiti brahmatarke ||
.............................................................................................................
          " yataH prasUtA jagataH prasUtI " " mama yonirapsvantaH samudre " " sadeva somyedamagra AsIdi " tyAdinA chitprakR^iterapi prANAdivajjanmalayAdyAshaN^akAyamAha-kAmAdityAdi sUtram |
IshvarechChAnusAreNa vartamAnayA svechChayaiva mUlasthAne tena sahaiva sthitA.anyatra cha sahAvatArAnkaroti |
sarvaM tadichChaiveti sarvechChA | sarvaH pUrNatvAdviShNuriti vA.arthaH | tasyAyatanamevAsyA AyatanaM tatkAla eva kAlastasmAdevechChA cheti " sarvAyatanA sarvakAlA sarvechChA " cha | sA svayaM kvachidapi na baddhA bandhakA cha jIvAnAm | athApi nAmAdibhyaH parastAtparamAtmano.avastAdvaktavyA setyata Aha-" nAmAdayastu baddhatvAdi "tyAdi | baddhatvamochakatvayorubhayorapyabhAvena yathA yena prakAreNa yojanAyAmavyaktaM naivoditaM shrutau tasminyojanAprakAre prANaparyanto jIvarAshiH satyAdiguNakaH parashchaivochyete | nAnyatkiJNchit | avyaktasyAbaddhatvena paratatve.antarbhAvAt | tadA tasminpakShe tatvadvayamevoktamiti | evaM cha prakArAntareNApi yojanA.astIti gamyate | yena prakAreNAvyakta shabdashabditA svaramaNaparatantrA.akShataguNagaNalakShaNA sA mahAlakShmIratra saMlakShyate | svayaM cha sUtraM saiva hi satyAdaya iti tadabhimukhamiva cha pratibhAti | " yathA.avyaktaM natUditami " tyAdikamudAhAradbhiriha bhaTTArakaishcha tAM kaTAkSheNa vIkShyamANAmabhiprekShAmahe | sA cha devI prastutaiva bhagavatprastAve | anAdikAlabhagavatsambandhitvAditi hyAha | bhUmAdiguNatvamubhayathA.api viShNoreveti bhUmA viShNurevetyuktaM purastAt | shrIguNeShUditeShvapi satyAdiShu teShAM bhUmA viShNurevetyarthaH | nahi bhagavato.anyatra satyaj~nAnAdInAM guNAnAM paripUrtiH | nacha " yatra nAnyatpashyatI " tyAdinA sarvasvAtantryAdidharmopapattiranyatreti cha tatraivA.avoditam | antarAle.anuktipakShe.api napAsanIyA seti mA bhUchChaN^aketyatraivopAsanApAde prastauti devIM prANaprasUtim | prANAdupari sahaiva bhagavatA mumukShUNAmabhidhyAtavyeti | nAmAdiprANaryantAnAmapi parivArabhUtAnAmuttarottarato visheShAdupAstipUjAdikaM vivakShitam | kiM punarakhileshvarasyAtipriyatamAyA viriJNchamukhanikhilasuravarapurassarasajjanasantatasevyAyA devyAH | uktaM chAnuvyAkhyAne--
                                       brahmasUtrabhAShyam                        [a.3
--------------------------------------------------------------------------------------
"tAratamyena tadbhakteShvapi bhaktirvinishchayAt |
kartavyaiShA.api tadbhaktirlokavedAnusArataH ||
yo hi bhaktaH pradhAne syAttadIyeShvapi bhaktimAn |
dR^ishyate.asau niyamato viparIto viparyaye ||
vyabhichAro yadi kvApi bhaktihrAso.atra kalpyate |
bhaktidoSho hyAsau yanna tadbhakteShvapi bhaktimAn ||
tAratamyena teShvaddhA bhaktirdR^iShTAnusArataH |
viShNuprasAdAnusArAtkAryA doShastadanyathA ||
svaprItyanusR^itau prItirloke.apyaddhaiva dR^ishyate |
tAratamyaparij~nAnamapyetenaiva sAdhanam ||
lakShmIviriJNchavANIshagirijendrA girAmpatiH |
sUryAdayashcha kramasho bhagavatprItigocharAH ||
teShu bhaktiH krameNaiva kAryA nityaM mumukShubhiH |
sarve.api guravashchaiva puruShasya sadaiva hi |
tasmAtpUjyAshcha namyAshcha dhyeyAshcha parito harim ||
iti ShAN^guNyavachanAdapyeSho.artho.avasIyate |
haribhaktiH krameNaiva tadIyeShu harismR^itiH ||
haristutistatsmR^itishcha tatstutirharipUjanam |
tatpUjA vihitatyAga iti bhakteH krameNa hi ||
niyamAtsAdhanAnyeva nityasAdhyAni chAkhilaiH |
iti pravR^ittavachanaM sAdhanasya vinirNaya " ityAdi ||                                || Cha ||
--------------------------------------------------------------------------------------
        || OM AdarAdalopaH OM || 41 ||
abaddhatve.api bhaktivisheShodevopAsanAdyalopastasyA bhavati ||
yathA shrIrnityamuktA.api prAptakAmA.api sarvadA |
upAste nityasho viShNumevaM bhakto harerbhavediti hi bR^ihattantre ||
       || OM upasthitestadvachanAt OM || 42 ||
anAdikAlabhagavatsambandhitvAdyujyate cha nityamuktatvam |
dvAvetAvanAdinityAvanAdiyuktau nityayuktAvanAdikR^itau nityakR^itau yo.ayaM paramo yA cha prakR^itI ramate hyasyAM paramo ramate hyasminprakR^itiH svasminhi ramate paramo na svasminprakR^itirata enamAhuH parama 
     pA.3]                              tattvadIpikAsahitam
.............................................................................................................
itIti gaupavanashrutivachanAt ||
                            || iti kAmAdhikaraNam || 24 ||
darshanArthaM hyupAsanam |
tachcha shravaNAdereva bhavati |
ataH kimarthamityatrochyate--
     || OM tannirdhAraNArthaniyamastaddR^iShTeH pR^ithagdhyapratibandhaH phalam OM || 43 ||
tatvanishchayo vedArthaniyamashcha brahmadR^iShTeH pR^ithageva |
hishabdenA.atmA vA are draShTavyaH shrotAvyo mantavyo nididhyAsitavya iti shrutiM sUchayati |
shravaNAdiphalaM chAj~nAnaviparyayAdidarshanapratibandhanivR^ittiH ||
brahmatarke cha --
shrR^itvA matvA tathA dhyAtvA tadaj~nAnaviparyayau |
saMshayaM cha parANudya labhate brahmadarshanamiti ||
                                 || iti nirdhAraNAdhikaraNam || 25 ||
.............................................................................................................
           astu sA svayamupAsyA , natUpAste kadAchidapyabaddhatvAt | jIvAnAM tu bandhamuktyatyarthamanAratopAsanAvAsanAvashAdyujyate muktAvupAstirityata Aha--AdarAdalopaH || sarvato.anAdibhaktyAdhikyAdeva devyA upAsanApUjAdyalopaH || tathAcha bhAgavate " tulasIbhirIshamabhyarchatI " tyAdi | ataH shrIbrahmavAyvAdibhirupAsyo bhagavAMstatparivR^itatvena chAnyairiti sthitam | prANavachanenaiva brahmaNo.api siddhatvAdvAyutvAdanantaratvAdbrahmapadasya ||
      " vAyureva yato brahmapadaM niyamato vrajet |
        sahaiva janane.apyasmAtpUrvaM vAyorjaniM vadet |
        kvachittu brahmaNaH pUrvaM pradhAnyAttatpadasya che " ti brahmatarke ||            || Cha ||

                                iti kAmAdhikaraNam 
        tAratamyaj~nAnapUrvakaM saparivArasya viShNorupAsanamiti darshitam | tachchopAsanaM harerdarshanArthaM hIShyate | tatra shravaNamananayoH phalaM vAchyam | pR^ithakphalAbhAvetayorapi darshanameveti kimarthametat | tayoshcha prathamameva  syAt | tenApi darshanasambhavAt | nachAgnihotrAgniShTomAdivat bahUnAmanuShThAnam | dR^iShTaphale phalaniShpattAvitaravaiyarthyAt | atishayArthatve prathamAvR^ittyApi tadyukterityata Aha--tannirdhAraNetyAdisUtram || tatvanishchaya ityAderayaM bhAvaH | " AtmA vA are draShTavya " ityuktvA taddarshanArthatvena " shrotavyo mantavyo nididhyAsitavya " iti vidhIyante | 
                                       brahmasUtrabhAShyam                       [a.3
.............................................................................................................
            || OM pradAnavadeva taduktam OM || 44 ||
nacha shravaNAdimAtreNa dR^iShTirbhavati , kintu setikartavyena |
yathA gurudattaM tathaiva bhavati |
AchAryavAnpuruSho vedeti hyuktam ||
                           || iti pradAnAdhikaraNam || 26 ||
.............................................................................................................
naikameva | nacha vikalpyante | ato naikaphalatvaM shravaNAdInAM kalpyam | pR^ithagvidhivirodhAt | samastaguNaparipUrNo nArAyaNa ityayameva vedArtha iti j~nAnaM vedArthaniyamaH | upapanna evaivambhAva ityadhigamastatvanishchayaH | tau brahmadR^iShTeH pR^ithageva tatsAdhanopAsanAtpUrvabhAvinau | shravaNamananayoH phalaM  tatvaj~nAnanivR^ittistadviparyayapratItinivR^ittishcha | vedArthaniyamo.aj~nAnanivR^ittirupaH | tatvanishchayo viparyayanivR^ittirupaH | tatvAj~nAnaM tadanupapattishcha hi dR^iShTisAdhanopAstipratibandhau | tatvanishchayavato.api pArokShyAtkashchitsaMshayo bhavatyA dR^iShTeH | darshane kIdR^isho nu bhavediti | tadetadAha--
" shrutvA matvA tathA dhyAtvA tadaj~nAnaviparyayau |
saMshayaM cha parANudya labhate brahmadarshanami "ti| ataH shravaNamananavatopAsanA kAryeti siddham ||Cha||
                                      iti nirdhAraNAdhikaraNam 
            atha kiM shravaNAdimAtreNa dR^iShTirbhavatyuta setikartavyeneti vichAryate | shrotavya ityeva vihitatvAdyena kenApyupAyena shrutavataH svayameva mananAdinA dR^iShTirityata Aha--pradAnavadeva taduktam||
 na tAvatparopadeshe nilInatayA balAdvA shravaNaM dR^iShTidvAraM bhavati | chauryAdidoShaduShTatvAt | kintvitthaM shravaNaM kartavyamiti yathAshAstravihitaM tathA kR^itenaiva setikartavyeneti hyuktam | tadeva varNayati yathA gurudattaM tathaiva bhavatIti | yathA bhUtagurudattaM tathaiva bhavati yathA cha guruNA dattaM prasAdena vA.aprasAdena vA tadanurupaM bhavati | ata uttamaguruM prApya shushrUShayA prasAdya tataH shrotavyamityarthaH | uktaJNcha bhagavataiva--
" ShaNNavatyuN^gulo yastu nyagrodhaparimaNDalaH |
saptapAdashchaturhasto dvAtriMshallakShaNairyutaH ||
asaMshayaH saMshayachChidgururukto manIShibhiH |
tasmAdbrahmA gururmukhyaH sarveShAmeva sarvadA ||
anye.api svAtmano mukhyAH kramAdgurava IritA H |
nAtiprasannahR^idayo yaddadyAdgururapyasau |
na tatsatyaM bhavettasmAdarchanIyaH paro gururi " ti ||                         || Cha ||
                               iti pradAnAdhikaraNam 
     pA.3]                             tattvadIpikAsahitam
.............................................................................................................
guruprasAdaH svaprayatno va balavAniti nigadyate--
     || OM liN^gabhUyastvAttaddhi balIyastadapi OM || 45 ||
R^iShabhAdibhyo vidyAM j~nAtvA.api satyakAmena bhagavAMstveva me kAme brUyAt , shrutaM hyeva me bhagavaddR^ishebhya AchAryAddhyeva vidyA viditA sAdhiShThaM prApayatIti vachanAt , atra ha na kiJNchana vIyAyetyanuj~nAnAdupakosalavachanAchcha liN^gabhUyastvAdguruprasAda eva balavAn ||
tarhi tAvatA.alamiti na mantavyam |
shrotavyo mantavya ityAdestadapi kartavyam ||
vArAhe cha--
guruprasodo balavAnna tasmAdbalavatturam |
tathA.api shravaNAdishcha kartavyo mokShasiddhaya iti ||

                               || iti guruprasAdAdhikaraNam || 27 ||
.............................................................................................................
             prasannAdguroH shravaNaM kartavyamityuktam | tatra guruprasAdo vA shravaNAdisvaprayatno vA balavAniti nirupyate | liN^gabhUyastvAttiddhi balIyastadapi || guroH prasAdapUrvakaM pradAnameva balavat|
satyakAmabrAhmaNa upakosalabrAhmaNe cha tatra liN^gAnAM bhUyastvAt | " tamupanIya kR^ishAnAmabalAnAM chatushshatA gA nirAkR^ityovAchaitAssaumyAnusaMvrajeti , tA abhiprasthApayannuvAcha nAsahastreNA.avarteyeti , sa ha varShagaNaM provAse " tyupanIyamAtrasya satyakAmasya vinA.apyadhyayanena guruprasAdane pravR^itteH | " atha hainamR^iShabho.abhyuvAda " " brahmaNaH somya te pAdaM bravANIti " " tamagnirabhyuvAda " " taM haMsa upanipatyAbhyuvAda " taM madgurupanipatyAbhyuvAde "tyAdinA vR^iShabhAviShTAdvAyoragneH pratyakShAddhaMsarupAdbrahmaNo madgurupAdvaruNAchcha svayamevAbhibhAShya tatvopadeshalAbhAttebhyo j~nAnAdiguNakaM brahma j~nAtvA.api satyakAmena teShvashushrUShAdibhayAdbhagavAMstveva me.abhIShTAya brUyAditi vachanAt , upanayanAdikarturAcharyAdArAdhitAllabdhA vidyA hi sAdhakatamatvaM prApnotIti vachanAt , taM chAnuj~nAnAbhIpsuM prati " atra ha na kiJNchana vIyAye " tyAchAryasyAnuj~nAnAt , devebhyaH shrutvA na kiJNchidapi hAnibhavAdityarthaH , upakosalavachanAchcha  , ayamarthaH--" taM jAyovAcha tapto brahmachArI kushalamagnInparichachArInmA tvA.agnayaH paripravochan prabrUhyasmA " iti bahuvarShaM guruprasAdanArthamagnInparicharata upakosalasyArthe satyakAmaM prati jAyAvachanAt , aprochya proShite cha tasmin " tapto brahmachArI kushalaM na H parichachArIddhantAsmai prabravAme " tyuktvA " prANo brahma kaM brahma khaM brahme " tyupakosalAyAgnInAM vachanAt , " atha hainaM gArhapatyo.anushashAsa " " ya eSha Aditye puruSho dR^ishyate so.ahamasmI " tyAdau cha pratyekaM teShAM tasmA eva vachanAt ,  
                                      brahmasUtrabhAShyam                          [a.3
.............................................................................................................
                      || OM pUrvavikalpaH prakaraNAtsyAtkriyAmAnasavat OM || 46 ||
nacha pUrvaprApta eva gururiti niyamaH |
samagrAnugrahaM chetpashchAttanaH prakaroti svayameva tadA vikalpaH syAt |
mAnasakriyAvat , yathAbhayordhyAnayoH samayoH ||
pUrvasmAduttamo labdhaH svayameva gururyadi |
gR^ihNIyAdavichAreNa vikalpaH samayorbhavet ||
samagrAnugrahAbhAvAtsatyakAmaH svakaM gurum |
R^iShabhAdyanuj~nayA chaiva prApa tasmAddhi yujyata iti hi bR^ihattantre ||
samagrAnugrahaM kashchitsvayameva samo yadi |
kuryAtpunashcha gR^ihNIyAdavirodhena kAmataH ||
dhyAnayoH samayoryadvadvikalpaH kAmato bhavet |
evaM gurordvitIyasya vikalpo grahaNe.api cheti mahAsaMhitAyAm ||
                       || OM atideshAchcha OM || 47 ||
brahmopAssva brahmopacharasva tachChR^iNuhi tattvAmavatu , yathA brahmopachareryathA mAmupachararye chAnye.asmadvidhAH shreyasashcha tAnupacharasva tebhyaH shrR^iNuhi te tvAmavantviti pauShyAyaNashrutAvatideshAchcha ||
  
                                 || iti pUrvavikalpAdhikaraNam || 28 ||
.............................................................................................................
" AchAryastu te gatiM vakte " tyAchAryanuj~nAnArthaM cha vachanAdityevaM liN^gabhUyastvAdguruprasAda eva balavAn ||                                          || Cha ||

                                    iti guruprasAdAdhikaraNam 

              kiM pUrvaprApta eva gururgrAhya uta pashchAtprApto.apyathavA pashchAtprApta evetyAkAkShAMyAmAha--pUrvavikalpaH prakaraNAtsyAtkriyAmAnasavat || nacha pUrvaprApta eva gururiti niyamaH | nApyuttaraprApta eveti vA | gurusvarupavisheShamanugrahavisheShaM chApekShyaiva niyamaH syAt | samagrAnugrahaM chetpashchAttanaH prakaroti svayameva gurushcha svayameva tadA vikalpaH syAt | vikalpo vyavasthita eva syAt | etadAha--pUrvasmAduttamo labdhaH svayameva gururyadi | gR^ihNIyAdavichAreNe "ti||
atha samagrAnugrahaM chetpashchAttanaH prakaroti samaH , svayameva tadA pUrvAvirodhe vikalpaH syAt | mAnasakriyAvat | asya bhAShyasya varNanA--yathobhayordhyAnayoH samayoriti | samatvaM phalataH | 
      pA.3]                             tattvadIpikAsahitam
--------------------------------------------------------------------------------------
tachchA.aha | " vikalpaH samayobhavedi " ti ||
 " samagrAnugrahaM kashchitsvayameva samo yadi |
kuryAtpunashcha gR^ihNIyAdavirodhena kAmata " ityAdi cha ||
        " samagrAnugrahAbhAvAdi " tyAderayamarthaH | R^iShabhAdInAmekaikasmAdeva samagrAnugrahAbhAvAdR^iShabhAdyanuj~nayA cha satyakAmaH svakaM guruM prApeti | ataH siddhaMmasamagrAnugrahe tUttamasya tadanuj~nayA.avaraH prApya iti | etachchA.aha--" tasmAddhi yujyata " iti ||
" vAyurvR^iShabharupaH sannagnirhaMsashchaturmukhaH |
madgurupashcha varuNaH satyakAmAya hochire ||
nA.achAryabuddhyA tairuktamato.anuj~nAM guroragAt |
uttamAchAryasamprAptyai nAvarAchAryataH kvachit |
ichChedanuj~nAM shrutvA.api nAnuj~nAM prArthayettata " ityAchAryasaMhitAyAm ||                  || Cha ||
            atideshAchcha || brahmopAstisvarupamuktam | upachAraH pUjAdiH | AchAryeShUpAsanaM savinayamante sthitiH | upachAro.abhIShTakaraNAdiH | AchAryadanyatrApi tatsamottameShu shiShyasya vR^ittyatideshAchchoktArthanishchayaH ||                                                 || Cha ||

                               iti pUrvavikalpAdhikaraNam 
--------------------------------------------------------------------------------------
nacha karmaNaiva hi saMsiddhimAsthitA janakAdaya ityAdinA.anyanmokShasAdhanam --
                   || OM vidyaiva tu nirdhAraNAt OM || 48 ||
tameva viditvA.atimR^ityumeti nAnyaH panthA vidyate ayanAyeti nirdhAraNAdvidyayaiva mokShaH ||
                   || OM darshanAchcha OM || 49 ||
na kevalavidyayA kinttvaparokShaj~nAnenaiva cha ||
sarvAnparo mAyayA.ayaM sinIte dR^iShTvaiva taM muchyate nApareNeti kaushikashruteH ||
                             
                              || iti vidyAdhikaraNam || 29 ||
.............................................................................................................
         evaM tAvadatiprayatnenApi guruM pratoShya tadupadiShTamArgeNa shravaNAdibhireva j~nAnaM jAyata ityuktam| tatredamAshaN^akyate , syAdetadevaM yadi j~nAnasya mokShasAdhanatvam | natu tadasti | " karmaNaiva hi saMsiddhimAsthitA janakAdaya " ityAdinA anyasya mokShasAdhanatvAt | satyopAdhibandhasya j~nAnamAtreNAnapAyAchcha | nahi bandhUkasambandhakR^itaM sphaTikasalauhityaM svachChaH sphaTika iti 
                                        brahmasUtrabhAShyam                       [a.3
--------------------------------------------------------------------------------------
j~nAnamAtrAnnivartate | nanu ka evamAha--svachChaH sphaTika itivachChuddho.ahamiti j~nAnamAtrAdbandhanivR^ittiriti | Ishvaraj~nAnAdeva hi vichakShaNA bandhamokShamAchakShate | astu tarhi j~nAteshvarasya bandhakAraNachChedanaM karma mokShahetuH | " na karmaNA na prajayA dhanena tyAgenaike amR^itatvamAnashuri " tyatrApi tyAgenaika iti vachanAt karmaNaika iti bhavati | " adhAte viShNorviduShA chidardhyastomo yaj~nashcha rAdhyo haviShmate " ti j~nAninaH karmavidhAnAchchAnyadevAnyadapi vA mokShasAdhanamityata Aha--vidyaiva tu nirdhAraNAt || " tameva viditve " tyanyavidyAnivAraNA-" nnAnyaH panthA " iti sAdhanAntaranivAraNAchcha | evaM nirdhAraNAt --
" tamevaM vidvAnamR^ita iha bhavati 
nAnyaH panthA ayanAya vidyate || "
" nachedihAvedInmahatI vinaShTiH | "
" yadA charmavadAkAshaM veShTayiShyanti mAnavAH |
tadA devamavij~nAya duHkhasyAnto bhaviShyatI " tyAdeshcha bhagavadvidyayaiva mokShaH ||         || Cha ||
       sinIte badhnAti | ' ShiJN bandhana ' iti dhAtoH | ayaM paraH sarvottamaH sarvAnmAyayA svechChayA prakR^ityA badhnAti | atastaM dR^iShTvaiva muchyate | anyasya mochanashaktasyAbhAvAt || Cha ||

                                iti vidyAdhikaraNam 
--------------------------------------------------------------------------------------
     || OM shrutyAdibalIyastvAchcha na bAdhaH OM || 50 ||
sAvadhAraNA balavatI shrutiH |
indro.ashvamedhAMshChatamiShTvA.api rAjA 
brahmANamIDyaM samuvAchopasannaH |
na karmabhirna dhanairnaiva chAnyaiH 
pashye sukhaM tena tattvaM bravIhIti balavalliN^gam ||
nAstyakR^itaH kR^itenetyupapattishcha |
karmaNA badhyate janturvidyayA cha vimuchyate |
tasmAtkarma na kurvanti yatayaH pAradarshina iti yuktimadbhagavadvachanam ||
ato na pramANAntarabAdhaH |
karmaNaivetyayogavyavachChedaH ||

                               || ityabAdhAdhikaraNam || 30 ||
      pA.3]                            tattvadIpikAsahitam
--------------------------------------------------------------------------------------
               shrutyAdibalIyastvAchcha na bAdhaH || sAvadhAraNA balavatI shrutiH | " tameva viditve" ti " dR^iShTvaiva taM muchyate nApareNe " ti cha | " parIkShya lokAnkarmachitAni " tyAderayamarthaH|
karmaNA saJNchitAnmandirAdInvinAshinaH parito vIkShya tadvatparAnapi karmabhishchatAnlokAnvinAshina eva parIkShya tebhyo nirvedamAyAt brahmaniShThaH | " nAstyakR^itaH kR^itene " ti , akR^itapriyo bhagavAn kR^itena na labhyata iti | " priyo hi j~nAnino.atyarthamahaM sa cha mama priya " iti bhagavadvachanam | " karmaNA tvadhamaH prokta " ityAdi cha | tasya priyaj~nAnasya viShNorvij~nAnArthaM  gurumevAbhigachChediti | karmaNaivetyayogavyavachChedaH | karma kR^itvaiva nAkR^itvetyarthaH || 
" sahaiva karmaNA siddhimAsthitA janakAdayaH |
j~nAnaniShThA api tataH kAryaM karmA.ashrAmochitami " ti bhagavadvachanam ||
         svadR^iShTyA prasannaH IshvaraH sarvashaktirbandhAnmochayatItyatra na kashchiddoShaH | pramANaM cha--
           " na tAddashI prItirIDyasya viShNorguNotkarShaj~nAtari yAdR^ishI syAt |
             tatprINanAnmokShamApnoti sarva " ityAdikaM naikam | " tyAgenaika " ityatrApi tyAgenAmR^itatvamAnashuH , te kiyanta ityAkAMkShAyAM kechidevetyarthaH | " manuShyaNAM sahastreShu kashchidi " tyAdivat | tyAgapUrvakaj~nAnenetyabhiprAyaH | " vedAntavij~nAnasunishchitArthAH....parimuchyanti sarva " iti
vAkyasheShAt | " viduShA chidardhya " ityAdestu j~nAninA.api karma kartavyaM mokShe sukhAdhikyAyetyarthaH |
na samuchchayo.arthaH | vakShyati chaitaduttarapAde | bhAktaM vetyAdau karmaNA mokShapratiShedho gatyAdinirupaNAprasaN^gaprAptaH | atrAyaM svatantravichAraH ||                          || Cha ||
                                   ityabAdhAdhikaraNam 
--------------------------------------------------------------------------------------
                            || OM anubandhAdibhyaH OM || 51 ||
 na kevalaM shravaNAdibhirguruprasAdena cha brahmadarshanam |
kintu bhaktyAdibhishcha ||
sarvalakShaNasampannaH sarvaj~no viShNutatparaH |
yadguruH suprasannaH sandadyAttannAnyathA bhavet ||
tathA.apyanAdisaMsiddho bhaktyAdiguNapUgataH |
labhedguruprasAdaM cha tasmAdeva cha tadbhavediti ||
bhaktirviShNau gurau chaiva gurornityaprasannatAm |
dadyAchChamadamAdiM cha tena chaite guNAH punaH |
taissarvairdarshanaM viShNoH shravaNAdikR^ite bhavediti cha nArAyaNatantre || 
                              || ityanubandhAdyadhikaraNam || 31 ||
                                     brahmasUtrabhAShyam                           [a.3
.............................................................................................................
          || OM praj~nAntarapR^ithaktvavaddR^iShTishcha taduktam OM || 52||
upAsanAbhedavaddarshanabhedaH |
tachchoktaM kamaThashrutau--
antarddaShTayo bahirdR^iShTayo.avatAradR^iShTayaH sarvadR^iShTayaH iti | devA vAva sarvadR^iShTayasteShu chottarottaramAbrahmaNo.anyeShu tu yathA yogaM yathA hyAchAryA AchakShata iti ||
adhyAtme cha--
dR^iShTyaiva hyavatArANAM muchyante kechidaJNjasA |
darshanenA.antareNAnye devAH sarvatra darshanAt |
teShAM visheShamAchAryo vetti sarvaj~natAM gata iti || 

                          || iti darshanabhedAdhikaraNam || 32 ||
.............................................................................................................
             anubandhAdibhyaH || ambuvadagrahaNAdityukte.api bhakteH pradhAnasAdhanatvaj~nApanArthaH sAdhanAntaropasaMgrahArthashcha punarAmbhaH || 
" bhaktyA j~nAnAnniShiddhAnAM tyAgAnnityaharismR^iteH |
arAgAdvihitAtyAgAdityetairaiva saMyutaiH |
aparokShadarshanaM viShNorjAyate nAnyathA kvachidi " ti sattatve ||                      || Cha ||
                             ityanubandhAdyadhikaraNam

           evaM bhaktyAdimatAmupAsakAnAM kimekarupaM brahmadarshanamuta tAratamyena sthitamiti saMshaye manovR^ittInAM bhaktyAdInAM nAnArupatve.api vastuna ekarupatvAttaddarshanenApyekarupeNa bhavitavyam | anyathA bhramatvaprasaN^gAdityata Aha--praj~nAntarapR^ithaktvavaddR^iShTishcha taduktam || upAsanAbhedavadbhaktibhedavachcha
darshanabhedaH | yukteH shruteshcha | nahi bhaktitAratamyAdupAstitAratamyAchcha jAyamAnaM darshanaM muktau sukhatAratamyasAdhanamekarupaM bhavitumarhati | ekarupatve.api vastunaH puruShAdivisheShamapekShya darshanavisheShasambhavAdantarupAsakA antardR^iShTaya ityAdi ||
" anyayA vidyayA muktiH surANAmanyayA nR^iNAm |
tatrApi yogyatAbhedAtpratibhedA avAntarAH || 
yayA yasya vimuktiH syAttaddAtA mukhyato guruH |
ekadeshagurutvaM syAdanyavidyApradasya tvi " ti mAnasasaMhitAyAm ||                 || Cha ||
                            iti darshanabhedAdhikaraNam 
     pA.3]                            tattvadIpikAsahitam
.............................................................................................................
       || OM na sAmAnyAdapyupalabdhermR^ityuvannahi lokApattiH OM || 53 ||
na sAmAnyadarshanamAtreNa muktiH |
yathA mR^ityumAtrAt |
nahi lokApattimAtraM muktiH ||
sAmAnyadarshanAllokA muktiryogyAtmadarshanAditi hi nArAyaNatantre ||
muchyate nAtra sandeho dR^iShTyA tu svAtmayogyayeti ||
darshanenA.atmayogyena muktirnAnyena kenachiditi chAdhyAtme ||

                              || iti nasAmAnyAdhikaraNam || 33 ||
bhaktirevainaM nayati bhaktirevainaM darshayati bhaktivashaH puruSho bhaktireva bhUyasIti mATharashruterna paramAtmanA darshanamiti chenna |
tasyaiSha AtmA vishate brahmadhAmeti shruteH |
kathaM tarhyeShA shrutiH--
        || OM pareNa cha shabdasya tAdvidhyaM bhUyastvAttvanubandhaH OM || 54 ||
paramAtmaiva bhaktyA darshanaM prApya muktiM dadAti |
pradhAnasAdhanatvAdbhaktiH karaNAtvenochyate ||
mAyAvaibhave cha--
bhaktisthaH paramo viShNustayaivainaM vashaM nayet |
dayaiva darshanaM yAtaH pradadyAnmuktimetayA ||
snahAnubandho yastasminbahumAnapurassaraH |
bhaktirityuchyate saiva karaNaM paramIshituriti ||
sarvashabdAnAM brahmaNi pravR^itteshcha ||

                          || iti tAdvidhyAdhikaraNam || 34 ||
.............................................................................................................
            darshanamAtrAnmokSha ityanaN^gIkAre keShAJNchiddarshanAnAM naiShphalyaM syAt | tathAcha sarvagatatvadR^iShTyAdInAmavatArAdidR^iShTayo naivA.akAMkShyerannityata Aha--na sAmAnyAdityAdi sUtram ||
brahmaviShayatvena svayogyarupadarshanena samAnatayA vartamAnaM sAmanyadarshanam | tenordhvalokaprAptireva | 
yathA mR^ityumAtrAdupAsakAnAm | ArabdhakarmakShaya eva hi muktistaddarshinAmapi ||          || Cha ||
                               iti nasAmAnyAdhikaraNam 
                                    brahmasUtrabhAShyam                          [a.3
--------------------------------------------------------------------------------------
            bhakteH sarvasAdhaneShu prAdhAnyamuktam | shrutiM chAha--" bhaktirevainaM darshayatI " tyAdi | atastayaivAsya darshanaM na paramAtmaneti shaN^akAM nirAkaroti-  netyAdinA | " etairupAyairyatate yastu vidvAMstasyaiSha AtmA vishate brahmadhAme " --tyAtharvaNI shrutiH ||
" nAyamAtmA pravachanena labhyo na medhayA na bahunA shrutena |
yamevaiSha vR^iNute tena labhyastasyaiSha AtmA vivR^iNate tanUM svAmi " ti |
pUrvavAkyoktairupAyairyatamAnasya brahmapuraM hR^idayameSha paramAtmA vishate tatra dR^ishyata ityarthaH | praveshasya nityasiddhatvAt | pravachanAdibhirbhaktirahitairna labhyate | bhaktipradhAnairapi svAtantryAnna labhyaH | kintvatairbhaktipradhAnairupAyairyatamAnasyaivaMviduSho hR^idaye tadAnIM praviShTa ivAbhivyajyata iti| kathaM tarhyeShA bhaktivashatvashrutirityata Aha--pareNa cha shabdasya tAdvidhyaM bhUyastvAttvanubandhaH || " bhaktirevainaM nayati
bhaktirevainaM darshayatI " tyAdeH paramAtmaiva bhaktyA svAtmAnaM darshayati svAtmAnaM prApayati chetyabhiprAyaH| ataH svAtantryaM tasyaiva | sAdhaneShu prAdhAnyAdbhakterbhaktirevetyuchyate | " hantA rAmashara"
 itivat | atashcha bhaktishabdena paramAtmA bhaktyadhikaraNe bhakterniyAmakaH prochyate | tadeva hyAha--"bhaktisthaH paramo viShNustayaivainaM vashaM nayet " tadvasho.ahamiti j~nApayet ||
" tattadgatasyaiva harestattannAmAni chAJNjasA |
aupachArikanAmAni tadanyeShAmiti sthitiri " ti shabdanirNaye ||
" dAnatIrthatapoyaj~napUrvAssarve.api sarvadA |
aN^gAni harisevAyAM bhaktistvekA vimuktaya " iti cha bhaviShyatparvaNi ||
" sarvasmAduttama iti samyak snehayutA matiH |
susthirA bhaktiruddiShTA tayA mokSho nachAnyataH ||
tayA mokSho bhavatyeva sA chetpUrNA svayogyataH |
aparokShadR^ishA yuktA sA pUrNetyabhidhIyate ||
aparokShadR^ishishchApi mahAchAryoktadarshanam |
so.api yanmokShaniyatamanasA samudIrayet |
tasya darshanato yAti muktiM nAstyatra saMshayaH ||
dhyAnaM cha gurushushrUShA nityanaimittikAH kriyAH |
tIrthadAnajapAdyAshcha svAdhyAyo harikIrtanam ||
dvAdashyAdivrataM chaiva tulasyAdyairathArchanam |
sarvaM bhaktyarthamuddiShTaM niShphalaM tattayA vinA ||
viShNubhaktiyuto muktiM yAti nAnyaH kathaJNchana |
etadanyattu yachChAstraM na tachChAstraM kuvartma tat " iti harivaMsheShu ||                || Cha ||
      pA.3]                            tattvadIpikAsahitam
.............................................................................................................
jIvAMshAnAM pR^ithagutpatternAnAdiyogyatApekSheti na mantanyam |
kutaH--
       || OM eka AtmanaH sharIre bhAvAt OM || 55 ||
aMshAMshinorekatvameva |
aMshikarmanirmitasharIra evAMshasya bhAvAt ||
     || OM vyatirekastadbhAvabhAvitvAnnatUlabdhivat OM || 56 ||
j~nAnAdibhede vidyamAne.api nAMshAMshinoH pR^ithagbhAva eva |
tadupAsanAdibhogAdaMshasya |
paramasaMhitAyAM cha--
aMshinastu pR^ithagjAtA aMshAstasyaiva karmaNA |
punaraikyaM prapadyante nAtra kAryA vichAraNeti ||

                                    || ityekAdhikaraNam || 35 ||
.............................................................................................................
                                      iti tAdvidhyAdhikaraNam 

            upAsanAbhedavaddarshanabhedaH sukhatAratamyaM cha pratipuruShaM yogyatAvisheShAdityuktam | sA chAnAdiriti yuktam | anyathA kadAchidasukhAdInAmapi mokShitvApAtAt | tasya cha shrutibhirniShetsyamAnatvAt | nachAnAditvaM niyantuM shakyate | jIvAMshAnAM pashchAdutpadyamAnAnAM bhinnatvopapatteH | teShu yogyatAyAH sAditvAdityata Aha--eka AtmanaH sharIre bhAvAt || yathAM.ashI
sharIrAchCharIrAntaraM svakarmanirmitameva prApnoti | yadA tvaMshena sharIrAntaraM prApnoti tadA.api tathaiva svakarmanirmitameva | ataH sharIrAntaravartI sannapyaMshoM.ashinaika eva ||               || Cha ||
            aMshinaH sukhe.apyaMshasya duHkhamaMshino mahAj~nAne.apyaMshasyalpaj~nAnamiti sukhaj~nAnadInAM vyavasthitatvAt bheda ityata Aha--vyatireka ityAdi sUtram | tadbhAvabhAvitvAditi sUtrAkSharANi tadupAsanAdibhogAditi vyAkhyAti | " bhAvo vR^iddhiH samuddiShTaH kvachidbhAvo manaH smR^ita " iti cha shabdanirNaye | j~nAnasukhAdibhede.api nAMshAMshinorbhedaH | tadupAsanAkarmAdinaiva j~nAnasukhAdibhogadaMshasya |
ashiMna evAj~nAnaduHkhanimittasadbhAvena tadbhogAdaMshasya | anyathA dehadaihikabhogAnAmAkasmikatvena sarvasaN^akaraprasaN^gAt | ekasya yugapatsukhaduHkhe ekasminneva j~nAnAj~nAne cha viruddhe iti chenmaivam | 
yasya yadA vA kR^isnAj~nAnaduHkhAbhAvastatra sarvarupeShu j~nAnasukhAbhyAmeva bhAvyam | anyatra tvaMshino.api j~nAnAj~nAnasukhaduHkhadarshanAdiviruddhaM bhAti cha vishadaM na bhAtIti ||               || Cha ||
                                       brahmasUtrabhAShyam                         [a.3
.............................................................................................................
       || OM aN^gAvabaddhAstu na shAkhAsu hi prativedam OM || 57 ||
brahmAdyaN^gadevatAvabaddhopAsanAdi pratishAkhaM prativedaM cha nopasaMhriyate |
hishabdAt--
samatvAdvottamatvAdvA nAN^gadevAdyupAsanam |
upasaMhAramityahurvedasiddhAntavedina iti brahmatarkavachanAt ||
        || OM mantrAdivadvA.avirodhaH OM || 58 ||
sarvadevatAmantrA yathA.adhIyanta evamavirodho vA |
upAsanAN^gadevAnAM paramAN^gatayA bhavet |
upasaMhR^itirvisheShe tu phalAnAmanyathA natu |
puruShANAM visheShAdvA yathAyogaM bhaviShyatIti cha bR^ihattantre ||

                            || ityaN^gAvabaddhAdhikaraNam || 36 ||
.............................................................................................................
                                     ityekAdhikaraNam 

              aN^gAvabaddhAstu na shAkhAsu hi prativedam || yadyapi pratishAkhaM prativedaM cha brahmadInAM
parivAradevatAnAM upAsanApUjAnamaskArAdyujyate | tathA.api tannopasaMhAryam | keShAM ? samAnAnAmuttamAnAM cheti hishabdasUchitabrahmatarkavachanAdavagantavyam |
 " viShNoraN^gasamudbhUterviShNoraN^gAni devatAH |
uchyante sarvavedeShu svarupe bhedino.apitvi " tyAdhyAtme ||
pratishAkhamityuktvA punaH prativedamityuktiravibhaktavedasya vidyamAnatvAt ||            || Cha ||
          mantrAdivadvA.avirodhaH || indrAgnyAdidevatAshabdavAchyaviShayA vedAdimantrA yathA.adhIyanta evaM tattadaN^gadevatAshabdavAchyopAsanAdyavirodho vA brahmaviShayatvabuddhibhAvAt | sarvadevatAmantrA yathA.adhIyanta evamavirodho veti bhAShyasyAnyo.apyarthaH uchyante | sarvadevatAmantrA yathA.adhIyante tattadanusmR^ityA tadvadupasaMhAryatvaM cha keShAM , avareShAmiti labhyate | samAnAM samopAsanAsyottamAnAmadhamopAsanasya cha " samatvAdvottamatvAdve " ti niShiddhatvAt | atra pramANamAha-- upAsanAN^gadevAnAM paramAN^gatayA bhave " dityAdi | aN^gAdudbhUtA aN^gasthAH parivArabhUtA vA brahmAdayo.aN^gadevAsteShAmupAsanA kartavyaivAvaraiH svasmAtparamAN^gatvAt | nacha prAdhAnyena , paramasya viShNoraN^gatvenaiva | guNAnAmupasaMhR^itistu phalavisheShAkAMkShAyAmeva | na mokShaphalAya | yathA viShabhayAdau garu़DAdIShu viShaharatvAdiguNopasaMhR^iti H | bhAryAshiShyAdibhAvAdvA yathA hyumAdInAM rudrAdiShu
     pA.3]                              tattvadIpikAsahitam 
.............................................................................................................
       || OM bhUmnaH kratuvajjyAyastvaM tathAcha darshayati OM || 59 ||
sarvaguNeShu bhUmaguNasya jyAyastvaM kratuvatsarvatra sahabhAvAt ||
bhUmaivaH devaH hyupAsyo naivAbhUmA phalameShAM vidhatte|
tasmAdbhUmA guNato vai vishiShTo yathA kratuH karmamadhye vishiShTa iti cha gaupavanashrutiH ||
 
                                 || iti bhUmAdhikaraNam || 37 ||
          || OM nAnA shabdAdibhedAt OM || 60 ||
shabdo.anumA tathaivAkSho yogyatAbhedataH sadA |
brahmAdInAmekamarthaM bahudhA darshayanti hi ||
ataH pUrNatvamIshasya nAnaivopAsanaM yata iti hi brahmatarke ||
ato bhUmatvamapi nAnaivopAsyate ||

                                || iti nAnAdhikaraNam || 38 ||
.............................................................................................................
guNopasaMhAraH | na svarupamAtropAsanaM tatra ||                            || Cha ||

                               ityaN^gAvabaddhAdhikaraNam 
                          
             idamidAnImAlochyate | kiM bhUmaguNassarvaguNaissAmAnyenopAstau vartate kiM vA tebhyo vaishiShTyeneti | j~nAnAdichatuShkopAsanAdeva bhUmaguNAdR^ite mokShasiddheruktatvAt , anupasaMhArapramANe cha Atmatvasyaiva visheShoditatvAt , bhUmaguNasya cha mahattvaparyAyasyAvareShAmupAsitumashakyatvAnna tasya vaishiShTyamiti prApta Aha--bhUmnaH kratuvajjAyastvaM tathAcha darshayati || sarvaguNeShu bhUmaguNasya prAdhAnyaM sarvatra sambadhyopAsanIyatvena | tamR^ita ekaguNasyApyanupAsanIyatvAt | nacha tadupAsanasyAshakyatvam|
pratyadhikArinAnAtvasya vakShyamANatvAt | yathA savanatrayAtmakaH kraturahInAdiShu pratyahaM sambadhyamAno vishiShTo bhavati , tamantareNaikasyApyahno.ananuShTheyatvena | " dhruvAH shAstrANAmAtAnA " iti cha satrANi
prakR^itya yAj~nikoktiH | evamihApi | ataH pUrNaj~nAnaH pUrNAnanda ityevopAsanaM 
kAryamiti siddham  ||                                              || Cha ||

                                     iti bhUmAdhikaraNam  

                                     brahmasUtrabhAShyam                          [a.3
.............................................................................................................
             || OM vikalpo vishiShTaphalatvAt OM || 61 ||
svayogyopAsanAnantaraM sAmAnyasyApi kasyachidupAsanaM vikalpena bhavati vishiShTaphalApekShayA ||
muktyarthamAtmayogyaM hi kAryameva hyupAsanam |
nR^isiMhAdikamanyachcha duritAdinivR^ittaye |
upAsyate yathAyogaM navA phalavibhedata iti cha brahmatarke ||

                        || iti vikalpAdhikaraNam || 39 ||
.............................................................................................................
          yathA nAdhikAribhedAttatra tatra savanatrayasya bhedaH | evaM sarvAdhikAriNAmapyekarupa eva bhUmaguNo.apItyata Aha--nAnA shabdAdibhedAt || shabdo.anumA.akSha ityetAni pramANAni | trINi chaitAni yogyatAvisheShAt brahmAdInAmekaikamarthaM bahudhA darshayanti | ata Ishasya pUrNatvaM shabdAdidR^ishyaM
nAnaiva pradR^ishyate | yogyatAvisheShAdeva | nacha kratuvadekarupatvamiti vAchyam | sarvasAmyAbhAvAt | vivikShitasAmyena dR^iShTAntatvopapatteH | uktikramabhedastu pramANAnAM shravaNAdikramamapekShya yujyate | shrutvA vedArthaM tadanukUlatarkaiH pratikUlatarkAn parihR^itya dhyAnAnantaraM pashyatIti ||     || Cha ||

                                 iti nAnAdhikaraNam 

           vikalpo vishiShTaphalatvAt || svayogyarupaM yathoktakAlamupAsya pashchAtsAmAnyasya vaiShNavatvena samAnatayA vartamAnasya kasyachidrUpasyopAsanaM vikalpena bhavati kartavyaM naveti | na svayogyaM yathoktakAlamanupAsya |
" matishrutidhyAnakAlavisheShaM gururuttamaH |
vetti tasyoktimArgeNa kurvataH syAddhi darshanami " ti hyanuvyAkhyAne |
nApyavaiShNavasya vaiShNave kR^itena virodhaH | vishiShTaphalApekShayA hi kriyate | yadyapi na kevalaM muktiphalApekShayA tathA.api muktidvArabhUtA duritAj~nAnAnyathAj~nAnakAmAdinivR^ittiruttamameva phalamapekShyate|
nR^isiMhAdikaM nR^isiMhakR^iShNAdikam | vakShyati cha--
" anAdijanmasambaddhaM nirbhettuM pApapaJNjaram |
yAvatyA sevayA shakyaM tAvatkAryaM na saMshaya " iti || 
navA kriyate , anyaphalApekShatvAt ||                                 || Cha ||

                                   iti vikalpAdhikaraNam 
     pA.3]                             tattvadIpikAsahitam 
.............................................................................................................
          || OM kAmyAstu yathAkAmaM samuchchIyerannavA pUrvahetvabhAvAt OM || 62 ||
yasya yasya hi yaH kAmastasya tasya hyupAsanam |
tAdR^ishAnAM guNAnAM cha samAhAraM prakalpayet ||
akAmatvAnmumukShUNAM navA teShAmupAsanam |
tuShTyarthamIshvarasyaiva nachopAsA viduShyatIti cha bR^ihattantre ||

                      || iti kAmyAdhikaraNam || 40 ||
           || OM aN^geShu yathA.a.ashrayabhAvaH OM || 63 ||
aN^gadevatAnAM yathA yathA parameshvarAN^gAshrayatvaM chakShoH sUryo ajAyatetyAdi tathA bhAvanA kartavyA ||
                         || OM shiShTeshcha OM || 64 ||
yasminyasminyo hi chAN^ge niviShTaH parasya chintyaH sa tathA tathaiveti pautrAyaNashruteH ||
                         || OM samAhArAt OM || 65 ||
aN^gaiH parAdye hi devA visR^iShTAstattadguNAnparame saMhareta |
tAMshchApi tatraiva vichintya devAnsthAnaM mumukShuH paramaM vrajeteti cha kAShAyaNashrutau samAhAravachanAchcha ||
                          || OM guNasAdhAraNyashruteshcha OM || 66 ||
sAdhAraNyAtsarvaguNAH parasya samAhAryAstattvadR^isho mumukShoriti mANDavyashruteshcha ||
                          
                          || iti yathAshrayabhAvAdhikaraNam || 41 ||
.............................................................................................................
            kAmyAstvityAdi sUtram | yasya yasya yo dhanaishvaryAdau kAmo bhavati tasya tasya hi tadarthamupAsanam | sa chopAsakastAdR^ishAnguNAnupasaMharet , na muktyarthAneva | navA mumukShUNAM kAmyopAsanam | akAmatvAtteShAM yena muktyarthamupAsanaM vichChidyate | ato.atyantAyAmApadyeva taditi
gamyate | tadA.api 1 nAnyakAmanayaitadupAsanam | tadApi hyAha--" tuShTyarthamIshvarasyaiva nachopAsA viduShyatI " ti | " sakAmebhyo.amitaguNA yA.akAmaistu kR^itA kriye " ti chAnyatrA.aha || Cha ||

                                 iti kAmyAdhikaraNam 
         aN^gadevatAnAmubhayavidhamupAsanam , parivAratvenAN^gasthatvena cheti | tatra prathamaM tAvaduttarottaraM sannikarShAdhikyeneti nyAyyaM darshitaM cha gurubhirevAnyatra |
--------------------------------------------------------------------------------------
      1  'ga' 'cha'--tadA hi
--------------------------------------------------------------------------------------
                                    brahmasUtrabhAShyam                          [a.3
.............................................................................................................
         || OM navA.atatsahabhAvashruteH OM || 67 ||
navA.aN^gadevatopasaMhAraH kAryaH |
upasaMhArasya sahAshravaNAt ||
            || OM darshanAchcha OM || 68 ||
satyo j~nAnaH paramAnandarupa AtmetyevaM nityadopAsanaM syAt |
nAnyatkiJNchitsamupAsIta dhIraH sarvairguNairdevagaNA upAsata iti kamaThashrutau ||
    
                             || iti sahAshravaNAdhikaraNam || 42 ||

                iti shrImadAnandatIrthabhagavatpAdavirachite shrImadbrahmasUtrabhAShye
                            tR^itIyAdhyAye tR^itIyaH pAdaH || 3 || 3 ||
.............................................................................................................
aN^gasthatvenopAsane kutra kasya bhAvanetyAkAMkShAyAmAha--aN^geShu yathA.a.ashrayabhAvaH | yasya yasya yathA
yathA parameshvarAN^gAshrayatvamuchyate " chandramA manaso jAtashchakShoH sUryo ajAyate " tyAdi tasya tasya devasya tathA tathA bhAvanA kartavyA ||                                   || Cha ||
       yathA j~nAnAnandAdInAM guNAnAM sarveShAmupasaMhAro.anushiShTaH , nAtra tathA.aN^gadevAnAmityata Aha--shiShTeshcha ||                                                   || Cha ||
         samAhArAt || na kevalamaN^geShu tattaddevatAbhAvanayA pUryate | tattadaN^gadevaguNasamAhArashcha tattadaN^geShu kartavyaH | yathA chakShurmana AdiShu sUryasomAdiguNAH mahAprakAshAhlAdakaratvAdaya 
 iti ||                                                         || Cha ||
         guNasAdhAraNyashruteshcha || yo.ayamadhikArI chaturAdiguNopAsakaH bhagavadaN^geShvaN^gadevatA bhAvayati tattadaN^gadevaguNAMshcha tattadaN^geShUpasaMharati tasyaitairguNairanyeShAmapi sAdhAraNyAtsarvaguNA upasaMhAryAH
shaktyA ||                                                        || Cha ||  
                                iti yathAshrayabhAvAdhikaraNam 

          navA.atatsahabhAvashruteH || navA.aN^gadevatAnAM tadgaNAnAM vA.aN^geShUpasaMhAraH | keShAM ? avareShAM | "chakShoH sUryo ajAyate " tyAdAvupasaMhAryatvasya sahAshravaNAt || shiShTeshchAN^gadevatAviShayatvopapatteH | nacha tAvatA.a.adityAdimataya iti punaruktiH syAt | 

      pA.3़]                              tattvadIpikAsahitam 
--------------------------------------------------------------------------------------
tatratvanyAshaktAvapyavashyakaraNAya tadukteH ||                                || Cha ||
            
             darshanAchcha || " satyoH j~nAnaH paramAnandarupa AtmetyevaM nityadopAsanaM syAdi " tyAdishruteshcha devagaNAnAmapi keShAJNchidaN^eShvaN^gadevatopasaMhArastadguNAnAM chAN^geShu sarvaguNAnAM
  chottarottaram  ||                                             || Cha ||

                                iti sahAshravaNAdhikaraNam 

                      iti tattvadIpikAyAM tR^itIyAdhyAyasya tR^itIyaH pAdaH




                             -----------------------------
                            ----------------------------------         
