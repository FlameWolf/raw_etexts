                                       || shrIH ||



                                    || chaturthaH pAdaH ||

j~nAnasAmarthyamasminpAda uchyate ||
           || OM puruShArtho.ataH shabdAditi bAdarAyaNaH OM || 1 ||
yaddarshanArthamupAsanoktA tasmAddarshanAtsarvapuruShArthaprAptiriti bAdarAyaNo manyate ||
yaM yaM lokaM manasA saMvibhAti vishuddhasattvaH kAmayate yAMshcha kAmAn |
taM taM lokaM manasA saMvibhAti vishuddhasattvaH kAmayate yAMshcha kAmAn |
taM taM lokaM jayate tAMshcha kAmAMstasmAdAtmaj~naM hyarchatedbhUtikAma iti shabdAt ||
           || OM sheShatvAtpuruShArthavAdo yathA.anyeShviti jaiminiH OM ||
astyeva mokShasAdhanatvaM j~nAnasya |
svargAdiShu tatsAdhanakarmasheShatvena ||
svargaM dhanAddehato vai gR^ihAchcha prApsyanti dhIrA natvadhIrAH kutashchiditi vadati jaiminiH ||
.............................................................................................................
               j~nAnasAmarthyamasminpAda uchyate | ayamarthaH | uktopAsanAsamunnAhaparipAkasamutpannasya brahmadarshanasya mahimA.asminnAramyamANe chaturthe pAde.anuvarNyate |
puruShArtho.ataH shabdAditi bAdarAyaNaH || yasya viShNordarshanArthamupAsanoktA tasmAddarshanAt | tasya prasAdAtsaJNjAtAddarshanAtsarvapuruShArthaprAptiruchyate--" yaM yaM lokaM manasA saMvibhAtI " tyAdau | sA cha tasmAdviShNordR^iShTAditibhAvaH | nachaitaJNj~nAnasAmarthyaM na bhavati | viShayamapekShya vivakShitatvAt vichakShaNasamAjAdhirAjena | bAdarAyaNa iti vAde ratAnAmadhikatayA.a.ashrayatvena bhagavattamo vedeshvara uchyate | saMvibhAti manute | bhA j~nAna iti dhAtoH ||                       || Cha ||
            sheShatvAdityAdi sUtram | astyeva mokShasAdhanatvaM j~nAnasyAnyasamuchchitasya | svargAdisAdhanatvaM tatsAdhanakarmasheShatvena | tatra prAdhAnyaM karmaNaH | evaM sarvapuruShArthasAdhanatvavAdo yathA " svargaM dhanAdi " tyAdishrutau dhanAdiShu 1 karmasheShatvena svargAdisAdhanatvavAdastadvaditi jaiminirmanyate | nanu naivaM sUtrayojanA samyagbhAti | astyeva mokShasAdhanatvaM j~nAnasyeti | mokShasAdhanatvamapi karmasheShatveneti sadhrIchInA | vibhAjakAbhAvAt | uttarasUtragatishcha tAdR^ishI dR^ishyate| 
--------------------------------------------------------------------------------------
      1   'kha'--dhanadehAdiShu--
--------------------------------------------------------------------------------------
                                         brahmasUtrabhAShyam                    [a.3
--------------------------------------------------------------------------------------
evaM cha bahushrutyanugrahaH | jaiminimatAnuyAyinashcha karmAN^gatvena brahmaj~nAnasya puruShArthasAdhanatvamAhurna kevalasya , brahmavAkyAnAM karmavAkyenaikavAkyatAM bruvantaH | uchyate | na tAvatsUtragatinirupaNAya mokShe j~nAnasya karmasheShatvamavagantuM shakyate | bhAktaM vA.anAtmavittvAttathA hi darshayati , vidyaiva tu nirdhAraNAt , darshanAchcha , shrutyAdibalIyastvAchcha na bAdha ityAdisUtravirodhAttaddarshitashrutivirodhAchcha |
nacha sUtrANAM shrutInAM chAnyonyavirodhenArthaH pratyetavyaH | nachAtra shrutirdR^ishyate | nacha karmasheShatve j~nAnasya pR^ithak jij~nAsArambhaH sArthaH syAt | nacha vAchyaM astvanArambhaNIyatvaM tanmatasamAshrayAditi|
jaiminimata ArambhaNIyatvAt | anyathAsvamatasyaiva svAchAryoktivirodhena shiShTAparigrahaprasaN^gAt | 
" vividiShanti yaj~nene " ti cha shrutiH ||                                  || Cha ||
           yattu kaushchidvivriyate kartR^itvenA.atmanaH karmasheShatvAttadvij~nAnamapi vrIhiprokShaNAdivadviShayadvAreNa karmasambandhyevetyatastasminnavagataprayojana Atmaj~nAne yA phalashrutiH sA.arthavAdaH | yathA.anyeShu dravyasaMskArakarmasu " yasya parNamayI juhUrbhavati na sa pApaM shlokaM shrR^iNoti
yadAN^kte chakShureva bhrAtR^ivyasya vR^iN^kte yatprayAjAnuyAjA ijyante varma vA etadyaj~nasya varma yajamAsya bhrAtR^ivyAbhibhUtyA " ityAdiriti jaiminirmanyata iti | tadayuktam | nahi paramAtmaj~nAnArthaM karmAdikaM vadan jaiministaJNj~nAnasya sarvatra karmasheShatvaM brUyAt | uktaM hi samAkarShAdhikaraNe.anyArthamiti sUtre paramagurubhagavanmataikadeshamAshritya jagati shabdavyavahArasya gatiM bruvatA jaimininA paramAtmaj~nAnArthaM karmadevAdikaM jagadvadati vedarAshiriti | jIvAtmano.anyasya parameshvarasya devAnAM cha vigrahiNAM nAbhyupagatiH prathamakANDa iti chenna | IshvarAdidevatAnabhyupagame uddeshyAbhAvAttattaduddeshena yAgAsambhavAt , tadvidherAnarthakyaprasaN^gAt | abhyupaiti cha jaiminirdevatAsvarupAdikam | tatprAdhAnyaM hi sapramANakaM navamAdhyAye sUtrayAmAsa " devatA vA prayojayedatithivat bhojanasya tadarthatvAt " , " smR^iterupachArAdanyArthadarshanAchcha " , " ArthApattyAchche " ti ||                                   
           nanu pUrvapakShasUtroNyetAni | tathAhi-- devatAvigrahAdivAdinAM pakShaM savistaramanuvadatyetairnirasyati chottaratra--" apivA shabdapUrvatvAdyaj~nakarma pradhAnaM syAt guNatve devatAshruti " riti | maivam | bahupramANopanyAsAddevatAprAdhAnyapakShe.apivetyanyapakShe.aruchisUchanAchcha devatAprAdhAnyapakSha eva preyAniti gamyate | anyo.api pakSho darshitaH karmaikabhakta 1 prAkR^itajanachChandAnuvR^ittyA | tatrApi prAdhanyaM 2 bruvatA na devatAvigrahAdyabhAvo.abhipretaH |
--------------------------------------------------------------------------------------
      1   'ka' 'ga'--karmaikapakSha--
      2   'kha'--tatrApi karmaprAdhAnyaM
--------------------------------------------------------------------------------------
     pA.4]                             tattvadIpikAsahitam
--------------------------------------------------------------------------------------
vidyamAnasya hi devatAdeH strugAjyavahnyAdivadguNatvamapi yathAshrutaM sambhavet | " guNatve devatAshruti " riti hi tatra chA.aha | nacha vigrahAdikaM tatpramANAni chopanyastAni pratyAchakhyau |  sarvaM pratvAchakhyAvuttarabhAShya iti chet , utsUtra pratyAkhyAnaprayatne.api hanta na maharShiH pramANasiddhaM svasiddhAntaM parityajati | yadiha phala dadAti tatprayojakamiti pratyAkhyAnaprayatno.api hyAha |
devatArthatA yAgasya gamyate | phalArthatA.api tu na pratiShidhyate | phalaM cha puruShArthaH | puruShArthAya cha
naH pravR^ittiriti chA.aha ||
          yajirdevatApUjA , sA pUjyamAnapradhAnA loke lakShyata 1 iti cha na lokavadiha bhavati | pUjyamAnaM pUjApradhAnakaM yaddhi phalavattannaH prayojakam | tasmAdyaj~nakarma pradhAnamiti chenna | tatpUjAtmakasya karmaNastadadhInameva phalavattvaM , devataiva hi phaladA , atastaJNj~nAnapUrvikaiva tatpUjA yuktA | " yasyai devatAyai havirgR^ihItaM syAt tAM dhyAyedvaShaT kariShyan yAM hyanyamanA vAchaM vadatyasuryA vai sA vAgadevajuShTA , Ahutibhireva devatAH prINAti tasmai prItA iShamUrjaM niyachChantI " ti hi shrutayaH| " sa ijjanena sa vishA sa janmanA " " puNyena puNyaM lokaM nayati " " eSha hyeva sAdhukarma kArayati " " jagR^ibhmA te dakShiNamindra hastami " tyAdi cha | tadanyArthavachanaM devatAvigrahabhojanaprasAdaishvaryaphaladAnAdyavagamayituM nAlamiti chet | apUrvArtho vidhiH kriyAkartavyatAM
kathamavagamayet | yajiparo vA kathaM payaAdikaM | stutyAdirupatayA.avidhiparatvAdayathArthatvamarthavAdAdInamiti chenna | pramANavirodhe.api vachanAnAM dashadADimAdivAkyavadayathArthatvAN^gIkAre yaj~nakarmaNaH phalavattvashrutiH kathaM vishvasanIyA syAt | nachaite vadanti shatavatsahastravadityAderayathAtvam | tAdR^ishAnAmabhimAnidevatAviShayatvaM hyasIShadhAma | vigrahAdivachanAnAM vidyamAnavAdatve.api na viruddhaM stutitvam | nacha tuvigrIvAdipadAnAM tattadarthavachane vAkyabhedaH | " aruNayaikahAyanyA piN^gAkShyA gavA krINAtI " tyAdivadekavAkyatopapatteH | devatAdyabhAvavAdinashchAsyendrAgnyAdisvarupavAdI vedo vAchyarahitatvAdapramANameva syAt ||
               nAsmAbhirdevatAsvarupaM pratiShidhyate vigrahAdyeveti chenna | svarupe.api svoktanyAyenaiva pramANAbhAvasyAbhipretatvAt | indro nAma kashchidastItyatra cha shrutireva hi pramANam 2 | tathA cha taddharmAH shrUyamANAH kathamapramANakAH syuH | ato devatAdinirAsaprayAso vyarthaH | na shobhate cha vaidikAnAm | jaiministu dharmamImAMsako na tatpratyAchakhyAvityAkhyAtam | devatAmImAMsA tu bhagavataivA.arambhaNIyeti na svayamArebhe | nAnAdarAt | tasmAtparamAtmaj~nAnArthaM karmadevatAdikaM vadati veda iti jaiminivAdo yuktaH | tatra punaH prakAravisheShAH shiShyAntarachintitAH 3 ||
--------------------------------------------------------------------------------------
  1 'kha'--vakShyate    2  'kha'--shrutireva | anitye svargAdiphala ityAdi prAyo nAtra hi pramANam |
                   3  'ka' 'kha'--ntarAchintitAH |
--------------------------------------------------------------------------------------
                                     brahmasUtrabhAShyam                        [a.3
--------------------------------------------------------------------------------------
          nanu kaushItakibrAhmaNagatabAlAkyajAtashatrusaMvAdasamanvayapratipAdenena tatra jIvaprAdhAnyaM nirasya paramAtmaj~nApanArthaM " eSha praj~nAtmaitairAtmabhirbhuN^kta " ityAdiko jIvaparAmarsha iti vadati jaiminiriti kechidanyArthamityAdisUtraM yojayanti | maivam | jIvasya paramAtmano.anyatvAbhyupagame svasiddhAntavirodhAt | na svasiddhAnto.ayaM jaiminereveti chenna| apratyuktatvAt | evaM cha neShTasiddhiH|
uttaratra AshmarathyauDulomipakShayorbhedasparshitvamupanyasya bhedaleshasyApyaviShahyatvenAbhedaviShayatvenopanyastam | kAshakR^itsnamatameva hi svAbhimatamiti parijalpitam | anyatvena bhrAntyA pratItasya samyagj~nApanArthaM jIvaparAmarsha iti chedbUyAtsa svayaM brahmAtmadarshI kasyedaM vyAchakShIta | svapnasthavadanyaM dadarsheti chenna | prabuddhasya tadabhAvAt | aprabuddhatve na tadvachanaM pumarthechChavo gR^ihNIyuH | prapaJNchitaM chaitatprAgeva prathamAdhyAye | samanvayAdanyadvaktumayuktamityuktamiti chetsatyam | ata eva sAmAnyataH pratij~nAtaM samanvayaM prativAkyaM
pratipadAdikaM cha pratipAdya antato nigamayAJNchakre " etena sarve vyAkhyAtA " iti sarva shabdasamanvayamiti brUmaH ||
         nacha vAchyaM etena sAMkhyanirAkaraNoktanyAyenAvashiShTA apyaNvAdikAraNavAdissarve.api nirAkR^itA vyAkhyAtA iti sUtrayojaneti | samanvayasambandhAdR^ite kevalasAMkhyanirAkaraNasyaivAsamaJNjasatvAt | pradhAnasya vaidikatvaM nirAkriyata iti chenna | mahadAdivikAravataH paratantrasya pradhAnasyAmukhyArthatayA vaidikatvAvirodhAt | svatantraM tUpariShTAtpratyAdiShTam | ataH sarvashabdAnAM brahmaNi pravR^ittipratipAdane tairjagati vyavahArasya sarvajanInasya gatirvaktavyeti tadarthaM yuktaM samAkarShAditi kathanam | adhikAribhedAnmatabheda ityavAdi|
nacha vAkyAnvayAdityadhikaraNAntarakalpanA yuktA | vivechakAbhAvAt | ekAdhikaraNatva uktasambandhasambhavAchcha | karmAdivAkyAnAM shiShyAntaramate.api paramAtmasambandhakathanasya yuktatvAt |
tatpakShe bhagavataH svamatAbhAvaprasaN^gAchcha | kAshakR^itsnIyaM mataM hi svIkrIyata iti chet , kAshakR^itsnastAvatkiM manyate ? jIveshaikyamiti chenna | dattottaratvAt | nahyavasthitishabdastadvAchaka iti ||
           athApyevaM tatra sUtragatimupagachChanti --bR^ihadAraNyake maitreyIbrAhmaNe " navA are patyuH kAmaye " tyArabhya " Atmanastu kAmAya sarvaM priyaM bhavati | AtmA vA are draShTavyaH shrotavya " ityAdinA draShTavyatvAdinopadishyamAno jIvaH paramAtmA vetyAkAMkShAyAM priyasaMsUchitena jIvenopakramAtsa
evetyAshaMkya vAkyasyAvayavashaH paramAtmanyevAnyayAtsa eva draShTavyatvAdinopadishyata iti prakrAnte siddhAnte priyasaMsUchitena jIvenopakramasya gatiruchyate--" pratij~nAsiddhari " tyAdisUtre | " Atmani vij~nAte sarvamidaM vij~nAtaM bhavati " " idaM sarvaM yadayamAtme " ti pratij~nAsidhyarthamabhedAMshenopakrama 
        pA.4]                            tattvadIpIkAsahitam 
--------------------------------------------------------------------------------------
ityAshmarathyaH | dehendriyAdyupAdhibaddhasya j~nAnadhyAyanayogena tasmAdutkrAmiShyato brahmabhAvaprApterjIvenopakramaH kR^ita ityauDulomiH | parasyaiva jIvarupeNApyavasthiterabhedenopakrama iti kAshakR^itsno manyate | adhikR^itaH para eva jIva iti tanmataM bhavatIti tadanusR^itamAshmarathyena | bhedAMshasyApyabhyupagatatvAt dvitIyapakShasya chAvasthApekShayA bhedAbhedapraNayitvAditi ||
            atra brUmaH | nAtra jIvenopakramo.asti | yena tadgatiranviShyeta | paramAtmana eva sarvataH priyatvamuchyate yatastatpriyatvenaivAnyasya priyatvaM bhavati | tathAcha bhAgavate--
" prANabuddhimanaHsvAtmadehApatyadhanAdayaH |
yatsamparkAtpriyA AsaMstataH ko nvaparaH priya " iti | 
tatra hyAtmano.api paramAtmArthe priyatvamuditam | AvyAkR^itabrAhmaNe cha " AtmetyevopAsIte " ti paramAtmAnamupAsyatvenopadishya " anena hyetatsarvaM vede " tyAdinA tatprasAdAtsarvaj~natvAdikamuktvA " tadetatpreyaH putrAtpreyo vittAtpreyo.anyasmAtsarvasmAdi " ti tasya sarvataH preShThatvaM kathayati ||
" sa eSha viShNurbhagavAn putrAdvittAttathA.a.atmanaH |
anyasmAdapi sarvasmAtpreShTha eva svabhAvataH ||
Atmano.api priyatvaM tu tenaiva kR^itamaJNjasA |
Atmano nirayAyaiva kuryAtkarmANi nityashaH ||
yato.atassvAtmanashchApi svApriyatvamudAhR^itam |
sa chedapriyakR^idviShNurnA.atmA.api priyatAM vrajet ||
asminpriye priyaM sarvaM tasmAdekaH priyo hariH |
sa chA.atmashabdenoddiShTo yasmAdAttaraguNaH prabhuri " tyAdhyAtme ||
ato jIvenopakramasya gatiruchyata ityetadduruktam ||
           
            nacha bahubhissUtraistatra tatrAbhedAshaN^akAM nirasya pratipAditabhedasya bhagavataH shiShyasya kAshakR^itsnasyAbhedAbhiprAyo bhavati | tadbhAve cha svasiddhAntaM kiM na pR^ithak sUtrayet | nacha pUrvapakShaparyavasAnaM nirNayashAstre shobhata ityAstAM vistaraH | ataH sa sandeho vyapoDhaH , jaiminimatAnusAreNa pUrvapakShasUtraNyetAnIti | " vyAsachittasthitAkAshAdi " tyAdipramANaiH siddhAntaikadeshe yojayituM sushakatvAchcha sUtrANAN | ato vibhAjakAbhAvo nA.ashaN^akanIyaH | ye tu j~nAnasya mokShasAdhane karmasheShatvaM brUyuste na jaiminimatamanusarantItyavochAma | akushalA vyutpattAvaboddhAro vidhisheShANAmakartAraH paramadharmANAmagantAraH phalavitAnAnAmityasyAH padavyA dUrato nirastA iti na kila purastAtprAstAviShata ||                           || Cha ||

                                        brahmasUtrabhAShyam                       [a.3
.............................................................................................................
                                  || OM AchAradarshanAt OM || 3 ||
j~nAninAmeva devAdInAmAchAradarshanAt ||
                                  || OM tachChruteH OM || 4 ||
yadeva vidyayA karoti shraddhayopaniShadA tadeva vIryavattaraM bhavatIti sheShatvashruteH ||
                    || OM samanvArambhaNAt OM || 5 ||
karmaiva dehaM daivikaM mAnuShaM vA.apyanvArabhennAparastatra hetuH |
bhogAMstadIyAMshcha yathAvibhAgaM dadAti karmaiva shubhAshubhaM yaditi mATharashruteshcha ||
saMshabdaH prAdhAnyaM darshayati ||
                   || OM tadvato vidhAnAt OM || 6 ||
j~nAnI cha karmANi sadoditAni kuryAdakAmaH satataM bhaveteti kamaThashrutau j~nAnavato.api vidhAnAt ||
                   || OM niyamAchcha OM || 7 ||
kurvanneveha karmANi jijIviShechChataँsamAH |
evaM tvayi nAnyatheto.asti na karma lipyate nara iti ||
.............................................................................................................
               uttarasUtragatirapyotAdR^ishI | tadyathA " yaM yaM lokami " ti spaShTArthashruterdR^iShTAntamAtrAvaShTambhAdarthasaN^akochakalpaH kaShTa ityata Aha--AchAradarshanAt || aparokShaj~nAninAmeva devAnAM karmAcharaNaM dR^ishyate--" yaj~nena vai devA UrdhvAH svarga lokamAyan " " prajApatirvA etenAgre.ayajata dvAdashAhene " tyAdiShu | ato na j~nAnenaiva sarvaM samApyate || Cha ||
                tachChruteH || " yadeva vidyayA karotI " tyAdau viduShaH karma vIryavattaramityukteH karmaNaH svakIyasvargAdiphaladAne vidyAyAH sheShatvamIyate ||
" mahimnA sArabhUtena viShNunA.aj~no j~na eva cha |
kurutaH karma nAj~nasya muktirj~nasya bhavettu sA ||
svayogyaM tu parij~nAnaM yattasyopaniShatsmR^itami " ti tArtIye ||
upaniShAdayatIti yopaniShatparamAtmavidyA ||                                || Cha ||
              samanvArambhaNAt || nAparastatra hetuH--aparo nAtra heturityartho viShNoritarApekShayA |
paramapuruShastvatra svatantraheturiti chArthasadbhAvAt | ArambhaNIyadehasyAtra karmAdhInatvaM vivakShitaM na mokShasya ||                                                         || Cha ||
             itashcha j~nAnakarmaNoH sheShashoShitvam || tadvato vidhAnAt || sadA kuryAnnityatvenoditAni ||                                              || Cha || 

      pA,4]                               tattvadIpikAsahitam
.............................................................................................................
         || OM adhikopadeshAttu bAdarAyaNasyaivaM taddarshanAt OM || 8 ||
j~nAnAdeva svargo j~nAnAdevApavargo j~nAnAdeva kAmAH sampadyante | athApi yathA yathA karma kurute tathA tathA.adhiko bhavatIti kauNTharavyashruteH ||
yudhiShThirAdInAM rAjasUyAdinA phalAdhikyadarshanAchcheti bAdarAyaNamatam ||
          || OM tulyaM tu darshanam OM || 9 ||
rAjasUyAdikR^itAvakR^itau cha samameva teShAM j~nAnam ||
vij~nAtametatsarveShAM munInAM brahmadarshanAt |
syAdeva mokSho nAnyasmAditi tatrApi chitratA ||
svargAdayaH karmaNaiva nAnyenetyapare viduH |
j~nAnenA.adhikyamityAhurjaiminyAdyAstu kechana ||
adR^iShTameva j~nAnena dR^iShTaM naivopalabhyate |
iti kechidvidaH prAhurvyAsashiShyA ime.akhilAH ||
.............................................................................................................
              niyamAchcha || iha parameshvare | " ishAvAsyami " tyAdipUrvavAkye tasya prastutatvAt|
tasminnupAstiM tadarpaNenAnyAni vA karmANi kurvanneva jijIviShet | evaM tvayi nare na karma lipyate |
ito.anyathA karma na lipyata iti nAsti ||
" aj~nasya karma lipyeta kR^iShNopAstimakurvataH |
j~nAnino.api yato hrAsa Anandasya bhaveddhruvam |
ato.alepe.api lepaH syAdataH kAryaiva sA sade " ti nAradIye ||                 || Cha ||
              adhikopadeshAdityAdisUtram || j~nAnAdeva sarvaM j~nAninaH karmabhiH svargAdiShvAdhikyamiti visheShashruteH | uktashrutInAmevaM gatirbAdarAyaNamate | anyeShAM devajAtInAM svargajuShAM madhye yudhiShThirAdInAM rAjasUyAdinA phalAdhikyadarshanAt | uktaM hi svargArohaNake --
" rAjasUyajitAn lokAnashvamedhAbhivardhitAn |
prApnuhi tvaM mahAbhAga tapasashcha phalaM mahadi " tyAdi ||                         || Cha ||
       " vij~nAtametadi " tyAderayamarthaH | jaiminyAdInAM vedavyAsashiShyANAM munInAM brahmadarshanAtsyAdeva mokSho na karmaNetyetadvij~natam | tathA.api tadvij~nAne nAnAprakAratvamasti brahmadarshanamadhikR^ityaiva viShayAntare | " yasmAdvyAsamataM sarvaM satyameva tato.akhilami " tyadhikAribhedAt | tatra satyatve dR^iShTAntamAha--" yathA.a.akAsha " ityAdi | yathA.a.akAshaH kAtsnaryena
gR^ihyamANo.ananto.api parimANabhedApekShayA vyAmaH puruShapramANaH hastapramANa ityAdyuchyate satyavachanenaiva| tathaiteShAM matAni satyAnyadhikAribhedApekShayA | uktaM chAnuvyAkhyAne--
                                    brahmasUtrabhAShyam                            [a.3
.............................................................................................................
yasmAdvyAsamataM sarvaM satyameva tato.akhilam |
yathA.a.akAshastvananto.api vyAmo hastAvadhistathA |
prAdesho.api hi satyena tathaiteShAM matAni tu ||
svayaM tu bhagavAnvyAso vyAptaj~nAnamahAMshumAn |
anantAkAshavatpashyannikhilaM puruShottamaH ||
j~nAnenaivA.apyate sarvaM karmaNA tvadhikaM bhavet |
iti prAha mahAyogI pumarthAnAM vinirNayamiti bhaviShyatparvaNi ||
j~nAninAmapi devAnAM visheShaH karmabhirbhavet |
chIrNe.akR^ite vA j~nAnasya na visheSho.asti karmaNIti cha brahmatarke ||
    
                            || iti puruShArthAdhikaraNam || 1 ||
sarveShAM puruShArthApekShitvAJNj~nAnAdhikAritetyata Aha--
         || OM asArvAtrikI OM || 10 ||
na sarveShAmadhikAraH ||
         || OM vibhAgaH shatavat OM || 11 ||
navakoTyo hi devAnAM teShAM madhye shatasya tu |
somAdhikAro vedokto brahmaNI dve shatAdhike ||
yathA tathaivAsaMkhyeyAH prajAstAsu kiyAJNjanaH |
j~nAnAdhikArI samprokto viShNupAdaikasaMshraya iti vachanAtsukhApekShAsAmye.api vibhAga iShyate.adhikArArtham ||
.............................................................................................................
" evamutpannanirdoShabhagavaddarshanAtsadA |
apekShitaphalaprAptirArabdhasyAnatikramAt ||
deverShimAnuShAdInAM tattajjAtyanusArataH |
jaiminyaktaM mAnuShANAM tadvisheShAshcha kechana ||
sAmAnyaM bhagavatproktaM devAdInAM visheShataH |
balavadvirodhisadbhAve jaiminyAdyuktiriShyata " iti || rAjasUyAdinA phalAdhikyamityAdyuktaM tatra pramANamAha--" j~nAninAmapi devAnAmi " tyAdi ||                      || Cha ||

                               iti puruShArthAdhikaraNam 
      pA.4]                          tattvadIpikAsahitam 
.............................................................................................................
kasyAdhikAraH--
                || OM adhyayanamAtravataH OM || 12 ||
avaiShNavasya vede.api hyadhikAro na vidyate |
gurubhaktivihInasya shamAdhirahitasya cha ||
nacha varNAvarasyApi tasmAdadhyayanAnvitaH |
brahmaj~nAne tu vedokte.apyadhikArI satAM mata iti hi brahmatarke ||
paThedvedanathArthAnadhIyItAtha vichArya brahma vindediti cha kauShAvarashrutiH ||
  
                          || ityadhikArAdhikaraNam || 2 ||

                      || OM nAvisheShAt OM || 13 ||
na sAmAnyenAdhikAro devAdInAm |
atha pumArthasAdhanAnyartho dharmo j~nAnamityuttarottaram |
tatrAdhikAriNo manuShyA R^iShayo devA ityuttarottaramiti hi kauNDinyashrutiH ||

                             || ityadhikAravisheShAdhikaraNam || 3 ||
.............................................................................................................
             kimaniyamena sarve j~nAnAdhikAriNaH kiM vA netyAkAMkShAyAM sarveShAM nirduHkhaM sukhamApnavAnIti puruShArthApekShitvAttasya cha j~nAnaikahetukatvAduktarItyA svargAderapi j~nAnena labhyatvAtsarveShAM j~nAnAdhikAra ityata Aha--asArvatrikI || na sarveShAmuchchanIchAdibhAvAnAmuktasAmarthye vadiShyamANasAmarthye cha j~nAne.adhikAraH ||                              || Cha ||
              vibhAgaH shatavat || yathA navakoTInAM devAnAM madhye shatameva somAdhikAriNaH , pradhAnavAyu(1)vasu(8)rudra(11)maru(49)dAdityAdayo(12)vishvedevAH(10)bR^ihaspatiH(1)pitR^ipatayaH(3)
ashvinau(2)R^ibhavo(1)dyAvApR^ithivyantAH(2)|  
dve brahmaNI parAvare | paraM viShNvAkhyamavaraM chaturmukham | evamanantAnAM jIvAnAM madhye kiyanta eva j~nAnAdhikAriNaH ||                                               || Cha ||
               atha ke te.adhikAriNa ityAkAMkShAyAmaha--adhyayanamAtravataH || adhyayanamAtravata ityuktereva 1 adhikArilakShaNaM kR^itsnamarthata uktaM bhavatItyetadvedanArthaM pramANavAkyamAha-
--------------------------------------------------------------------------------------
       1     'kha'--ityuktyaiva
--------------------------------------------------------------------------------------
                                    brahmasUtrabhAShyam                           [a.3
atha muniramaunaM cha maunaM cha nirvidyAtha brAhmaNaH sa brAhmaNaH kena syAdyena syAttenedR^isha eveti j~nAnino
yatheShTacharaNaM vidhIyata ityata Aha--
                           || OM stutaye.anumatirvA OM || 14 ||
na vidhiH |
j~nAnistutaye |
anumatimAtraM vA |
yujyate cha ||
                     || OM kAmakAreNa chaike OM || 15 ||
kAmachArAH kAmabhakShAH kAmavAdAH kAmenaivemaM dehamutsR^ijyAtha parAtparamIyuranArambhaNamiti chaike paThanti || 
.............................................................................................................
" avaiShNvAdInAmadhyayane.api tatphalAnutpatteH saphalAdhyayanavata ityathaH | mAtrashabdasya kAtsnarye.avadhAraNe cha vR^itteH sAN^gasarvavedAdhyayanavata iti chArthaH | ashaktau cha yathAsambhavaM  vedAdhyayanavata iti bhavati ||                                             || Cha ||

                                 ityadhikArAdhikaraNam 
            adhikAritAratamyaspaShTIkAri sUtramavatArayati--nAvisheShAt || na sAmAnyenAdhikAro devAnAmR^iShigandharvANAM manuShyANAM cha, nacha devAnAmapi sAmanyenAdhikAraH , nApyR^iShyAdInAM nApi manuShyANAm | artho dharmo j~nAnamityuttarottarata pumarthAnAM kAmasvargApavargANAM sAdhanAni | sAdhanaM chottarottaramadhikamityarthaH | teShu triShvapyadhikAriNo manuShyaR^iShyAdidevA uttarottaraM pratyekaM pratyekaM chetyarthaH ||                                                             || Cha ||

                                     ityadhikAravisheShAdhikaraNam
           maunamupAsanam | amaunaparokShaj~nAnam | nirvidya nitarAM labdhvA , vidalAbha iti dhAtoH|
atha brahmaNaH brahmaniShTho bhavati | sa yena kenApi varteta , tenedR^isha eva syAt | na kiJNchidapi hIyate|
evaM shrutiyojanAyAM j~nAnino yatheShTacharaNaM vidhIyata ityAyAtam | yujyate cha | kinnu khalvevaMvidha brahmadarshanaM tasya darshanavato.abhimataM na kurvItetyata Aha--stutaye.anumatirvA || nAyaM vidhiH yo j~nAnI sa yatheShTaM charedeveti | pramANAbhAvAt | ati tu " kena syAdyena syAttenedR^isha eve " tyuktirj~nAnistutaye | yatheShTapravR^ittAvanumatimAtraM vaitat | ' stutiH ' sAmarthyapraक़Tanam | ' anumatiH kriyamANasyAbhyanuj~nA | yatheShTacharaNe.api tasya j~nAnino mukterniyatatvAt ||          || Cha ||
        pA.4]                            tattvadIpikAsahitam
.............................................................................................................
              || OM upamardaM cha OM || 16 ||
omityuchchAryAntarimamAtmAnamabhipashyopamR^idya puNyaM cha pApaM cha kAmamAcharanto brahmAnuvrajantIti cha turashrutau ||
                || OM Urdhvaretassu cha shabde hi OM || 17 ||
na tAvatA kAmachArANAM j~nAnAdhikAraH |
ya imaM paramaM guhyamUrdhvaretassu bhAShayet |
na tathA vidyate bhUyAnyaM prApyAnye.api bhUyasa iti mATharashruteH ||
      || OM parAmarsha jaiminirachodanA chApavadati hi OM || 18 ||
prAtarutthAyAtha sandhyAmupAsIta yatsandhyAmupAsate brahmaiva tadupAsate.atha devAnnameJNjuhuyAdvedAnAvartayIta nAnyatkiJNchidAcharenna surAM pibenna palaNDu bhakShayIta na bhR^ishaM vadenna vismaretA.atmAnaM somaM pibeddhutasheSheNa vartayedItyuktAchAraparAmarshena vidhibandhavarjitatvena kAmata eva tasya charaNaM kAmachAra iti jaiminirmanyate ||
nacha niShiddhaM karma kartavyameveti chodanA ||
brAhmaNo na hantavya ityAdyapavAdashcha ||
.............................................................................................................
               atra pramANamAha 1--kAmakAreNa chaike || eke shAkhinaH kAmakAreNApi j~nAnino mokShaM paThanti | ata uktaM yujyate | ' kAmakAraH ' kAmitakaraNam | tatkAmachArabhakShavAdeShu triShvapi
samam ||                                                             || Cha ||
             upamardaM cha || paramAtmadarshinAM puNyapApayorupamardaM kAmamAcharatAmapi teShAM mokShaM cha vakti shrutiH | upamardaH phalahrAsaH | prArabdhakAryayoH pUrvayoH vinaShTatvAt | hrAsAbhAve kAmyavidhivaiyarthyAt | puNye tvaniShTaviShaya upamardaH ||                         || Cha ||
              atha yathotpannaj~nAnAnAmadhikAriNAM kAmacharaNaM na mokShaM ruNaddhi | evamutpatsyamAnaj~nAnAnAM gurudevatAshushrUShuNAM j~nAnaM na rotsyatItyAshaN^akAyAmAha 2--Urdhvaretassu cha shabde hi || UrdhvaretasvityuktaM pradhAnatvAdupalakShaNamanyaguNAnAm ||               || Cha ||
             kAmacharaNashruteH viShayabhedamapekShyArthabhedAbhiprAyeNa matadvayaM darshayati | parAmarshaM jaiminirityAdi sUtram | " prAtarutthAyAtha sandhyAmupAsIte " tyAdinA vihitAnAchArAn parAmR^ishatIyaM 
--------------------------------------------------------------------------------------
        1   'kha'--pramANAntaramAha
        2   'kha'--tyAkAN^kShAyamAha
--------------------------------------------------------------------------------------
                                      brahmasUtrabhAShyam                        [a.3   
.............................................................................................................
          || OM anuShTheyaM bAdarAyaNaH sAmyashruteH OM || 19 ||
anuShTheyAnAM madhya eva kAmatashcharaNaM kAmato nivR^ittiriti bAdarAyaNo manyate |
kena syAdyena syAttenedR^isha eveti sAmyashruteH ||
yastvAtmaratirevasyAdAtma tR^iptashcha mAnavaH |
Atmanyeva cha santuShTastasya kAryaM na vidyata iti bhagavadvachanAchcha ||
             || OM vidhirvA dhAraNavat OM || 20 ||
kena syAdyena syAditA vidhirvA |
yathA vedadhAraNaM traivarNikAnAM vihitaM nAnyeShAm , evaM svamatAnusAriNI pravR^ittirj~nAninAM vihitA , na tatrAdharmashaN^akA kAryA , nAnyeShAmiti vA ||
svechChayaiva pravR^ittistu brahmaNo vidhichoditA |
nA.ashaN^akyaM tanmataM kvApi viShNoH pratyakShachodanA |
itareShAM na vihitA svechChAvR^ittiH kathaJNchaneti hi brAhme ||
.............................................................................................................
shrutiH | " kAmachArAH kAmabhakShAH kAmavAdA " iti parAmR^ishantI j~nAninAM vidhibandhavarjitatvena kAmata eva teShAM charaNamabhidhatte  sa kAmachAra iti jaiminiH | na punarniShiddhAnAmapi charaNam | sandhyopAstidevapraNAmAgnihotrahomAdIn kAmata evA.acharanti niShiddhAni nAcharanti cheti kAmachArAH1,
kAmata eva somAdibhakShaNAtsurAdyabhakShaNAchcha kAmabhakShAH , kAmata eva vedAnAM shabdato.arthato                                         
vA.a.avartanAdatibhAShaNavarjanAchcha kAmavAdAH | eteShAM vihitAnAmakaraNe.api j~nAnino.adhaHpAtahetupratyavAyAbhAvAdvidhibandhavarjitatvenetyAha | nacha j~nAnino.api shAstraniShiddhamashubhaM kartavyameveti vidhiH | j~nAnino niShedho.api nAstItyata Aha--" brAhmaNa " ityAdi | " brAhmaNo na hantavya " ityAdipratiShedhe cha j~nAnino.apyuktanyAyenAdhikR^itA eva ||                 || Cha ||
          anuShTheyaM bAdarAyaNaH sAmyashruteH || anuShTheyatvena vihitAnAM madhye yasminkaravANIti kAmastasya charaNaM yasminna karavANIti tasya nivR^ittirityayaM shrutyaditaH kAmachAra iti bhagavanmatam | tenadR^isha eveti karaNAkaraNayoH sAmyashruteH | " yastvAtmaratireva syAdi "tyAderayamartha ukto bhagavataiva shrImadgItAbhAShye--" ramaNaM paradarshanAdinimittaM sukham | tR^iptiranyatrAlaMbuddhiH | santoShaH tajjanakaM sukham | " santoShastR^iptikAraNami " tyabhidhAnAt | paramAtmadarshanAdinimittaM sukhaM prAptaH , anyatrAlaMbuddhiM
-------------------------------------------------------------------------------
1  'kha' 'ga'--kAmacharAH
--------------------------------------------------------------------------------
pA.4]                       tattvadIpikAsahitam 
.....................................................................................................
      || OM stutimAtramupAdAnAditi chennApUrvatvAt OM || 21 ||
stutimAtrameva svechChAcharaNaM na vidhiH , tairapi sAmanyavidhisvIkaraNAditi chenna |
apUrvatvAt--paravashatvAt ||
sarvavidhyatikrameNa stutimAtraviShayatvaM parabrahmaNa eva hi || 
vidhInAM viShayAstvanye brahmaNaH svechChayA kR^itau |
parasya brahmaNo hyeva sarvavidhyatidUrateti hi brahmatarke ||
         || OM bhAvashabdAchcha OM || 22 ||
yathAvidhAnamapare vidhirbhAve prajApateH |
brahmaNaH paramasyaiva sarvavidhyatidUrateti cha turashrutau ||
.....................................................................................................
cha | mahachcha tatsukhaM tenaivAlaMbuddhiriti darshayati --" atmanyeva cha santuShTa " iti | tatstha eva sansantuShTa ityarthaH | nAnyatkimapi santoShakAraNamityevetyavadhAraNam | AtmanA tR^iptaH| nahyAtmanyalaMbuddhiryuktA | tadvAchitvaM cha --" vayaM tu na vitR^ipyAma uttamashrlokavikramairi " ti prayogasiddhami " ti ||                                        || Cha || 
          vidhirvA dhAraNavat | yathA vedapAThAdikaM brAhmaNakShatriyAvishAM vihitaM " svAdhyAyo.adhyetavyaH " " vedaH kR^itsno.adhigantavyaH sarahasyo dvijanmane " tyAdinA , na shUdrAdInAM | pratyuta shravaNodAharaNadhAraNeShu vipulo daNDaH shrutaH | evaM svamatAnusAriNI pravR^ittirbrahmadarshinAM vihitA | teShAM kAmacharaNe nAdharmA.ashaN^akA kAryA | vishuddhabuddhitvAt | netereShAM vihitA | kintu niShiddhA cha | vAshabdAt j~nAninAmapi keShAJNchideveti sUchitaM viShayabhedaM prakaTayati --" svechChayaiva pravR^ittistu brahmaNo vidhichodite " tyAdinA | nA.ashaN^akyaM viriJNchasya mataM kadAchidapi | viShNoH preraNA pratyakShA.asti hi tasya || Cha ||
stutimAtramityAdisUtram | stutireva svechChAcharaNavachanaM na yatheShTaM kuryAditi vidhiryuktaH | tairj~nAnibhirapi j~nAnadAnAdisAmAnyavidhisvIkArAt svechChAcharaNAsambhavAt j~nAnistutaya iti pUrvoktavirodhAchcheti chenna  apUrvatvAt | nahyayaM viriJNchaH pUrvamanAdi brahma bhavati , kintu tasya parabrahmaNo vashagaH | ato nAsya sarvavidhiniShedhAgocharatvena stutimAtraviShayatvam | tasyaikasyaiva hi tadbhavati nityAvyayAnatishayanIyaguNagaNapUrNatvAdasheShadoShadUratvAchcha | " eSha nityo mahimA brAhmaNasya " " na vardhate karmaNA no kanIyAni " hi shrutiH | " vidhInAM viShayAstvanya " iti tushabdotteShvapi visheSho.asti | vakShyate cha visheShitatvAditi || Cha ||   
