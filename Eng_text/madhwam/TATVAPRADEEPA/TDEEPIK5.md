                                   ||  shrIH ||

                              || atha dvitIyAdhyAyaH ||

                                   || prathamaH pAdaH ||

ukte.arthe.avirodhaM darshayatyanenAdhyAyena |
prathamapAde yuktyavirodham |
prathamataH smR^ityavirodhaM darshayati-
    || OM smR^ityanavakAshadoShaprasaN^ga iti chennAnyasmR^ityanavakAshadoShaprasaN^gAt OM || 1 ||
sarvaj~nA hi rudrAdayaH |
................................................................................................................
          prathamAdhyAye sarvasR^iShTyAdikartari sarvaguNaparipUrNe nArayaNe sarvavedasamanvaya uktaH | tatra avirodhaM darshayatyanenAdhyAyena | vidite.api vedArthe virodhasphuraNe tatvanirdhAraNAnupapatteH | anirdhArite cha nididhyAsanAyogAt | anAdhyAtasya chAnIkShaNIyatvenAmochakatvAt | ato yAvanna virodhaparihArastAvanna pumarthapa 1 ryavasAyitvaM shAstrasyeti tattadvirodhamAshaN^kya pariharati || 
prathamapAde yuktyavirodhaM darshayati | tadAyattatvAtsarvavirodhAvirodhayoH | prathamato rudrAdismR^ityavirodham | tAsAM shrutimUlatvena sarvaj~navaktR^ikatvena 2 vA.abhimatAnAM kvApi dR^iShTaphalAnAM vedasamatvabuddhyA jagatkAraNe samanvayadharmitvenasamAshaN^kanIyatvAt | smR^ityanavakAshadoShaprasaN^ga iti chennAnyasmR^ityanakAshadoShaprasaN^gAt || sarvaj~nA hi rudrakapilakaNAdAdayaH |
................................................................................................................
atasteShAM vachanavirodhe.apramANyameva syAditi chenna |
anyasmR^itInAM viShNvAdibhirnitarAM sarvaj~naireva kR^itatvAchChruterAdhikyaM cha siddhyati ||
            || OM itareShAM chAnupalabdheH OM || 2 ||
itareShAM cha tAsu smR^itiShUktAnAM phalAnAM pratyakShato.anupalabdherapramANyaM tAsAM yuktam |
chashabdena bhagopalabdhiraN^gIkR^itA ||
            || OM etena yogaH pratyuktaH OM || 3 ||
yogaphalaM pratyakShopalabhyamiti na mantavyam |
uktAbhyAse tatkAla eva phalAdR^iShTeH ||
                                || iti smR^ityadhikaraNam || 1 ||
................................................................................................................
     1  'ga'--puruShArtha-           2  'ga'--yuktimUlatvena
------------------------------------------------------------------------------------
                                   brahmasUtrabhAShyam                             [a.2
------------------------------------------------------------------------------------
te cha jagatkAraNamanyadanyanmanyante | nacha tatsmR^itInAmanyo.avakAshaH | uktArthe shruteH prAmANyAN^gIkAre tAsAM tattadutkarShapratipAdikAnAmanyAvakAsharahitAnAmaprAmANyadoShaH prasajyeta | nacha tadyuktaM sarvaj~napraNItAnAm | ataH shrutestatrAprAmANyamiti chenna | tebhyo.adhikaM niratishayaM sarvaj~natvaM viShNoH | manvAdinAM cha kapilAdibhyo.adhikam | ato viShNvAdismR^ityanavakAshadoSho.atyulbaNastatprAmANyAN^gIkAre prasajyate | ata etadvirodhe tAsAmaprAmANyameva syAt | anyasamayibhyo.asmAkaM shrutiprAmANyamadhikaM nirapavAdaM
    siddhyati  ||                                 || Cha ||
               itareShAM chAnupalabdheH || itareShAM dR^iShToktAnAM phalAnAM pratyakShato.anupalabdheradR^iShToktAnAM chAnudayanirNayaH syAt | yadyapi yatra kvApi yathoditaM tadupalabhyate | tathA.api nAdR^iShTArthapravR^ittiH syAt| vyabhichAradarshanAt ||                         || Cha ||
               evamapi yogashAstroditAnAM prasvedakampAdidR^iShTaphalAnAmupalabhyatvAttatpramANamityata Aha- etena yogaH pratyuktaH || yogashastroditayogAbhyAsaphalaM pratyakShopalabhyamiti na mantavyam | 
yathoktAbhyAse kR^ite yathoktakAla eva tattatphalAdR^iShTeH ||                           || Cha ||
                                   
                                    iti smR^ityadhikaraNam 
................................................................................................................
  || OM na vilakShaNatvAdasya tathAtvaM cha shabdAt OM || 4 ||
naivaM shrutestadanusArismR^iteshcha taduktAnupalabdheraprAmANyam |
vilakShaNatvAt-nityatvAttadanusAritvAchcha |
nahi nitye doShAH kalpyAH |
svatashcha prAmANyam |
anyathA.anavasthiteH |
................................................................................................................
          parasamayasAdharaNasamIritametameva doShaM svasamaye.api samAnaM samAshaN^kyamAnamapanonudyate| na vilakShaNatvAdasya tathAtvaM cha shabdAt || nachetarasmR^itivadvedasyoktaphalopalambha eva prAmANyam | nityatvAt | puMvAkye vipralambhAdidoShAH sambhavanti | na nityavAkye te kalpyAH | prAptyabhAvAt | nityavAkyaprAmANyAnaN^gIkAre dharmAdharmAdyasiddhiriti chAvAdiShma | svatashcha prAmANyamaN^gIkartavyam | paratashchettasyApi parata ityanavasthA | nacha nityapramANasya prAmANyaM parato bhavitumarhati | 
  pA.1]                             tattvadIpikAsahitam
------------------------------------------------------------------------------------
              kadAchidaprAmANye sadA tathAtvaprasaN^gAt | nanu svataH prAmANyavAdinAmapi vede doShAbhAvaH pramANAntarAjj~nAyate | tadapyadoShameva doShAbhAve pramANam | tadadoShatvasAdhyamityanavasthA
tatrApi tulyeti | nAyaM doShaH | sAkShyavadhitvAddoShAshaN^kAyAH | yatra hi sAkShI nirdoShatvaM nishchinoti, na tatra doShashaN^kA syAt | nacha sAkShiNo doShaH kalpyaH | tadanubhUtasyAnanyathAtvaniyamAt | anyathA pramANApramANavivekAbhAvaprasaN^gAt | nacha sAkShinirdoShatvaj~nAnaM mAnAntarApekSham | svaMsavedyatvAttasya | tasmAnnAsmatpakShe.anavasthA || 
               nanvasmatpakShe.api pramANyashaN^kAnutpattau na mAnAntarApekSheti nAnavastheti chetkimAshaN^kAnivArakam ? yayA shaN^kayA vyAhatiH syAtsA naivotpadyate, tasmAvdyAghAto nivArakaH, tadavadhirevA.ashaN^kA syAt, ataH parataH prAmANye.api nAnavastheti chedevaM tarhi vyAdhAtanubhavasya svataH prAmANyamiShTam | atastasya sAkShiNaH svaprAmANya eva sarvavyahArAvasthiti 1 H tadvadvedasyApi svaprAmANyaM sthitam | 
................................................................................................................
 na chakShurna shrotraM na tarko na smR^itirvedA hyevainaM vedayantIti bhAllaveyashruteshcha |
nityatvaM cha shabdAdeva pratIyate | 
vAchA virupa nityayetyAdeH |
anAdinidhanA nityeti cha smR^itiH ||
                              || OM dR^ishyate tu OM || 5 ||
adhikAriNAM phalam ||
bhaviShyatpurANe cha-
R^igyajuHsAmAtharvAkhyA mUlarAmayaNaM tathA |
bhArataM paJNcharAtraM cha vedA ityeva shabditAH ||
purANAni cha yAnIha vaiShNavAni vido viduH |
svataH prAmANyameteShAM nAtra kiJNchidvichAryate ||
yadyeShUktaM na dR^ishyeta pUrvakarmAtra kAraNam |
nAprAmANyaM bhavedeShAM dR^ishyate hyadhikArataH ||
itaH prAmANyamanyeShAM na svatastu kathaJNchana |
adR^ishyoktau tatasteShAmaprAmANyaM na saMshaya iti ||
                        || iti shrutinityatvAdhikaraNam || 2 ||
................................................................................................................
     1   'ga'--vyavahAro.avasthitaH |
------------------------------------------------------------------------------------
                                    brahmasUtrabhAShyam                              [a.2
------------------------------------------------------------------------------------
svataHprAmANyaM cha shabdAtpratIyate na chakShurityAdeH | nityatvaM cha " tasmai nUnami " tyAdeH | he virupa tasmA abhidyeva suShTutiM chodasva 1 | abhito dyotata ityabhidyuH | vR^iShA shreShThaH | suShThu stutiM 2 prati prerayati prArthanaM virupasya R^iSheranantaryAmiviShayaM bhavati | " R^ichaH sAmAni jaj~nire " ityAdishabdAdutpattimattvamAshaN^kyA.aha-anAdinidhenetyAdi | anAdinidhanatvena nityA, natvanidhanatvamAtreNa || Cha ||
                                 iti shrutinityatvAdhikaraNam
................................................................................................................
mR^idabravIdApo.abruvannityAdivachanAdyuktiviruddho veda ityato.abravIt -
     || OM abhimAnivyapadeshastu visheShAnugatibhyAm || OM 6 ||
mR^idAdyabhimAnidevatA tatra vyapadishyate |
tAsAM chetarebhyo vishiShTaM sAmarthyamanugatishcha sarvatra |
atastAsAM sarvamuktaM yujyate ||
                  || OM dR^ishyate cha OM || 7 ||
tAsAM sAmarthyaM mahadbhiH ||
bhaviShyatpurANe cha-
pR^ithivyAdyabhimAnityo devatAH prathitaujasaH |
achintyAH shaktayastAsAM dR^ishyante munibhishcha tAH |
tAshcha sarvagatA nityaM vAsudevaikasaMshrayA iiti ||
                            
                             || ityabhimAnyadhikaraNam || 3 ||
asadevedamagra AsIt |
asataH sadajAyatetyAdinA.asataH kAraNatvoktervirodha ityato vakti-
................................................................................................................
      " mR^idabravIt "  " tatteja aikShata " ityAdAvachetanAnAM vaktR^itvAdyukteryuktiviruddho.ayaM vedaH | pratyakShamUlA cha sA na  chAlayituM shakyata ityato.abravIt | abhimAnivyapadeshastu visheShAnugatibhyAm  || 
------------------------------------------------------------------------------------
     1   'ka'--chodayasva |
     2   'ga'--suShTutiM 
------------------------------------------------------------------------------------
      pA.1]                           tattvadIpikAsahitam               
................................................................................................................
       mR^idAdyabhimAnityo devatAstatra vaktryAdayo vyapadishyante | natvabhimanyamAnAH | mR^idAdishabdAshcha tAsu mukhyAH | tAsAmitarebhyaH sAmarthyA.avikyAtsarvagatatvAchcha sarvaM uktidR^iShTyAdikaM tatra tatra uktaM yujyate ||                                                      || Cha ||
                                 ityabhimAnyadhikaraNam 
         " asadevedamagra AsIt, tatsadAsIdi " ti chChandogyashrutiH | " devAnAM pUrve yuge asataH sadajAyate " tyAdinA vAkyajAtenAsataH kAraNatvamuchyate |
................................................................................................................
       || OM asaditi chenna pratiShedhamAtratvAt OM || 8 ||
pratiShedhamAtratvAnnAsataH kAraNatvaM yuktam |
asataH kAraNatvAdyuktiviruddhaM vedavAkyamityetadatra niShidhyate |
sarvashabdAnAM brahmasamanvaye.api tadadhInatvAdarthavadityAdinA.amukhyatvenAnyasyApi vAchyatvenAN^gIkArAdasataH prAptiH |
................................................................................................................
tasmAduktasamanvayasya virodhaH | athavA - ityAdinA.asatkAraNavAdivAkyena sataH kAraNatvoktervirodhaH | tasmAdasatkAraNaM syAdityata 1 Aha- asaditi chenna pratiShedhamAtratvAt || pratiShedhabuddhiviShayamAtratvAt | yadyapyabhAvAnAM bhAvadharmAH santi, bhAvAnAM chApare, tathA.api dharmiNo bhAvarupatvaM mAtrashabdena vivakShitam | nahyabhAvarupasya dharmiNaH kAraNatvaM dR^ishyate bhAvadharmavattve.api | nahi vandhyAsUnoH tadbhAvAnyabhedAdibhAvadharmavattve.api kAryakaratvaM dR^iShTam ||    
             nanu " nAsato.adR^iShTatvAdi " tyupariShTAdasatkAraNamataM pratiShetsyati | tatra kathamapunaruktirityata Aha- asata ityAdi | asata evAgresthitiH, tasya kAraNatvaM , tachcha manaHpUrvakamityAdyuktibhirviruddhaM brahmakAraNavAkyam | asti hi taduktiH shrautI- " idaM vA agre naiva kiJNchanAsIt tadasadeva sanmano.akurute " tyAdiketi | etanmatamatra niShidhyate | upari tadvivartapakShaH sAmayikaH saMmataH | athavA.asataH kAraNatvAdyuktihetoH " asadevedamagra AsIdi "tyAdivAkyamuktasamanvayaviruddhamaprAmANyameti ityetadatra niShidhyate | athavA.asataH kAraNatvoktyA
satkAraNatvoktyA cha parasparaviruddhaM vedavAkyamityetadatra niShidhyate | athavA prAgutpattervinAshAdUrdhvaM chAsadAtmakatvAtkAryasya kAraNamapyasadbhavitumarhati vastutvAtkAryavat | eva masataH kAraNatvAdyuktiviruddhaM brahmavAchakaM vedavAkyamityetadatra niShiddhyate natu shUnyasamayaH | tathAshrutiprAptaM 
------------------------------------------------------------------------------------
       1    'ga'--syAditi prApta
------------------------------------------------------------------------------------           
                                    brahmasUtrabhAShyam                           [a.2
................................................................................................................
tathAshrutiprAptamevAsanmatamatra niShidhyate |
samayasyopari niShedhAt |
arthAdyuktivirodho nirAkriyate ||
     || OM apItau tadvatprasaN^gAdasamaJNjasam OM || 9 ||
asata utpattau pralaye.api sarvAsattvameva syAt ||
      || OM na tu dR^iShTAntabhAvAt OM || 10 ||
pralaye sarvAsattvaM bhAve dR^iShTAntabhAvAdeva na yujyate |
sata utpattiH sasheShavinAshashcha hi loke dR^iShTaH ||
       || OM svapakShadoShAchcha OM || 11 ||
dR^iShTAntAbhAvAdeva ||
   || OM tarkApratiShThAnAdapyanyathA.anumeyamiti chedevamapyanirmokShaprasaN^gaH OM || 12 ||
................................................................................................................

mukhyArthasya brahmaNo.aparityAgenaivAsato mukhyatvAparigraheNa shrutiprAptam | ato na prabaleyaM shrutiprAptiH| nachAtra shrutInAmeva mitho virodhanirAsaH | yenottaratra punaruktishaN^kA syAt | kintu, arthAdyuktivirodho nirAkriyate | athAtra punarapi samApatitA punaruktiH | yato yuktisahitashrutivirodho.apyupari nirasiShyate | maivam, mukhataH shrutivirodhaH, arthAdyuktivirodho nirAkriyate | tachchoktaM hi-- tathAshrutiprAptamevetyAdi || ata eva chAvochantAnudravanto bhagavanto vR^ittamanuvyAkhyAne--
                   " smR^itiyuktishrutiguNayuktayo bahuyuktayaH |
                      evaM chaturvidhA naiva virudhyante.anvayaM pratI " ti ||         || Cha ||
          
               apItau tadvatprasaN^gAdasamaJNjasam || asata utpattyaN^gIkAre pralaye.api pUrvavatsarvAsattvaprasaN^gAdasamaJNjasamidamasanmatam ||                                 || Cha ||
            yathA.agre naiva kiJNchanA.asIt tathA.ante naiva kiJNchana bhaviShyatIti yuktamevetyata Aha-
na tu dR^iShTAntabhAvAt || pralaye sarvAsattvaM na yujyate | sadbhAve dR^iShTAntabhAvAdeva | nachotpatteH prAgapi yujyate  tasmAdeva ||                                                     || Cha ||
                
                    svapakShadoShAchcha asadvAdinaH ||                           || Cha ||
       pA.1]                       tattvadIpikAsahitam               
................................................................................................................
etAvAnena tarka iti pratiShThApakapramANAbhAvAduktAdanyathA.apyanumeyamiti chenna |
evaM sati prAmANasiddhe.api mokShe.anyathAnumeyatvAdinirmokShaprasaN^gaH ||
ato yAvatpramANasiddhaM tAvadevAN^gIkartavyam |
nAto.anyachChaN^kyam ||
yAvadeva pramANena siddhaM tAvadahApayan |
svIkuryAnnaiva chAnyatra shaN^kyaM mAnamR^ite kkachiditi vAmane ||
      || OM etena shiShTAparigrahA api vyAkhyAtAH OM || 13 ||
etena dR^iShTAntabhAvenAbhAvena chAvashiShTA apyaparigrahA viruddhasiddhAntA 
akartR^ikatvAchetanakartR^ikatvajIvakartR^ikatvAdayo.api-
akasmAddhIdamavirAsIdakasmAttiShThatyakasmAllayamabhyupaiti |
pradhAnAdidamutpannaM pradhAnamadhitiShThati |
pradhAne layamabhyeti nahyanyatkAraNaM matam ||
jIvAdbhavanti bhUtAni jIve tiShThantyachaJNchalAH |
jIve tu layamR^ichChanti na jIvAtkAraNaM paramityAdishrutiprAptA nirAkR^itAH |
yathA duHkhAdiShu jIvasyAsvatantratvamevamanyeShvapIti dR^iShTAntaH |
................................................................................................................
          tarkApratiShThAnAdityAdisUtram | etAvAneva tarko naitatpratIpatveneti pratiShThApakapramANAbhAvAt | yathA tvayA.anumitaM tathA.anyathA mayA.apyanumeyaM syAt , tvatpakShe pramANasadbhAvavanmatpakShepi tasya yuktatvAditi chet , evaM sati yathA pramANasiddho mokShaH, tathA.anyathA.apyanumeyatvAdanishchito mokShaH prasajyeta | athavA sattvena pramANasiddhe.api mokShe.anyathA.anumeyatvAttadabhAvaprasaN^gaH | api shabdAtsarvasyApi pramANasiddhasyAnyathAtvaprasaN^gaH | apicha tvaduktanyAyenaiva tvaduktAdanyathA.apyanumeyatvaprApteH svavyAghAtaH syAt ||       || Cha ||
            etena shiShTAparigrahA api vyAkhyAtAH || asmatpakShe dR^iShTAntabhAvena parapakShe tadabhAvena cha | aparigrahA vedairaparigR^ihItAH | atrA.adishabdena mAyibrahmakartR^itvameva boddhavyam | 
................................................................................................................
 shrutigatistu brahmavAchakatvena pradarshitA |
yatrAnyavAchakatve.apyavirodhastatrAnyadapyamukhyatayochyate |
yatra virodhastatra brahmaivochyata iti niyamaH ||

                              || ityasadadhikaraNam || 4 ||  
                                   brahmasUtrabhAShyam                             [a.2
.................                   ............................                     ..............
       || OM bhoktrApatteravibhAgeshchetsyAllokavat OM || 14 ||
karmaNi vij~nAnamayashcha AtmA pare.avyaye sarva ekIbhavantIti muktajIvasya parApattiruchyate |
atastayoravibhAgaH |
ataH pUrvamapi sa eva |
nahyanyasyAnyatvaM yujyata iti chenna |
syAllokavat |
yathA loka udaka udakAntarasyaikIbhAvavyahAre.apyantarbhedo.astyeva, evaM syAdatrApi ||
tathAcha shrutiH --
yathodakaM shuddhe shuddhamAsiktaM tAdR^igeva bhavatIti ||
................................................................................................................
shrutigatistu brahmavAchakatvena pradarshitA.adhastAt | pradarshayiShyate cha sA.asatkAraNashrutInAmasambhavasUtre |  yatrAnyavAchakatve.apyavirodhastatrAnyadapyamukhyatayochyate | yathA
chAtra pradhAnaM kathaJNchitkAraNamupAdAnatvena | yathA vA " yo bhUtAnAmadhipatiH " " so.arodIdi " tyAdau | yatra virodhastatra brahmaiva | yathA " satyaM j~nAnaM " " nakirindra " " niShusIde " tyAdau | ' arkaH ' na ko.api, sarvato vilakShaNa ityarthaH ||                                || Cha ||
                                        ityasadadhikaraNam 
       bhoktrApatteravibhAgashchetsyAllokavat || karmANi vij~nAnamayashchetyatra na svarupaikatvamuchyate | karmaNAM tadanabhyupagamAt | prapaJNchitaM chaitattatvanirNaye bhagavatpAdaireva -- " svarupaikyAbhiprAye karmANi vij~nAnamayashcheti na yujyate | nahi tatpakShe.api karmaNAM brahmaikyaM muktAvasti | nivR^ittyabhiprAye paJNchadashakalAnAmapi samatvAdi " tyAdi |   
................................................................................................................
skAnde cha--
udakaM tUdake siktaM mishrameva yathA bhavet |
nachaitadeva bhavati yato vR^iddhiH pradR^ishyate ||
evameva hi jIvo.api tAdAtbhyaM paramAtmanA |
prApto.api nAsau bhavati svAtantryAdivisheShaNAditi ||
brahmeshAnAdibhirdevairyatprAptuM naiva shakyate |
tadyatsvabhAvaH kaivalyaM sa bhavAnkevalo hara iti cha ||
na te mahitvamanvashruvanti |
na te viShNo jAyamAno na jAto deva mahimnaH paramantamApetyAdi cha |
     pA.1]                             tattvadIpikAsahitam      
................                       .................................               .............
phalatve.api yuktivirodhe.antarbhAvadatroktam ||
          
                                  || iti bhoktradhikaraNam || 5 ||
................................................................................................................
ato j~nAnottarakAlInakarmabhiH saha muktajIvasya paropakaNThe sthitistadbuddhisArupyaM veha vivakShitam |
 " sa ya AtmAnameva lokamupAste na hAsya karma kShIyata " iti cha shrutirbrahmavidaH karmaNAmakShayamAchaShTe || ' tAdR^iktvame ' kasthAnagatatvena mishratvam | tAdAtmyaM tAdAtmyasAdR^ishyAdeva, na svarupaikyam | nAsau bhavatIti prakaTapratiShedhAt | tadadhInatvaM tatprAdhanyaM tanmatyaikyaM tatsAmIpyaM tatsArupyaM tatsvArupyamityanekavidhaM hi tAdAtmyam || kuta etajj~nAnaphalaM
nirvANamatroktamityata Aha-- phalatve.apIti | phalatve.apyetadatroktaM , jIvaikya IshituH kartR^itvavirodhasya yuktivirodhe.antarbhAvAt | yAvanna jIvAdAtyantikabhedasiddhistAvadyuktiviruddhamIshvarasya kartR^itvam | na khalvito.adhiko yauktiko virodho.asti | nahi paratantreNAlpavidA.alpashaktinA duHkhinA.abhinnasya parasya sarvakartR^itvaM yuktam | anIshvaratvAdiprasaN^gAt | aparathA katha ' mitakhyapadeshAdi ' tyAdi  ato.asya vichArasya phalagocharatve.api 1 pradhAnayuktivirodhavichAre.antarbhAvA 2     tprathamaprAptatvAchchAvirodhaprastAvasyAtropapattiH ||        || Cha ||
                    
                                 iti bhoktradhikaraNam 
................................................................................................................
      || OM tadananyatvamArambhaNashabdAdibhyaH OM || 15 ||
 svatantrabahusAdhanA sR^iShTirloke dR^iShTA |
naivaM brahmaNaH |
svarupasAmarthyAdeva tasya sR^iShTiH |
kiMsvidAsIdadhiShThAnamArambhaNaM katamatsvitkathA.a.asIditi hyAkShepaH |
adhiShThAnAdyanukteH |
AdishabdAdyuktibhishcha-
paratantro hyapekSheta svatantraH kimapekShate |
................................................................................................................
     1  'ka'  'kha'--viShayatve
     2  'ga'--virodhe.antarbhAvA-
------------------------------------------------------------------------------------
                                       brahmasUtrabhAShyam                         [a.2 
...................                      ..........................                  ..............
sAdhanAnAM sAdhanatvaM yataH kiM tasya sAdhanairityAdibhiH ||
                  || OM bhAve chopalabdheH OM || 16 ||
svatantrasAdhanabhAve pramANairupalabhyeta ||
anuktaM paJNchabhirvedairna vastvasti kutashchana |
ato vedatvameteShAM yataste sarvavedakA iti skAnde ||
adbhyaH sambhUtaH pR^ithivyai rasAchcha vishvakarmaNaH samavartatAdhItyAdinA sAdhanAntarapratIteH kathamanupalabdhirityata Aha--
                        || OM sattvAchchAvarasya OM || 17 ||
avarasya tadadhInasya sAdhanasya sattvAt ||
kAla AsItpuruSha AsItparama AsIttadyadAsIttadAvR^itamasIdatha hyeka eva parama AsIdyasyaitadAsInnahyetadAsIditi kAShAyaNashrutiH ||
................................................................................................................
         tadananyatvamArambhaNashabdAdibhyaH || svatantrANi bahUni cha sAdhanAni paTAdisR^iShTau dR^iShTAni |
nahi turItantuvemAdeH prAtisvikakAryashaktiH kuvindAdyadhInA | ato.anyasAmarthyasahakR^itaH paTAdinirmAtA | brahmaNastvananyasAmarthyAdeva jagatsR^iShTiH | tadananyatvaM svatantrakAraNasya brahmaNo.anyatvenAbhAvaH | kutaH ? kiMsvidAsAdityArambhaNashabdAdibhyaH | AkShepasvarupo hyayaM vyapadeshaH, na prashnasvarupaH | uttaratrAdhiShThAnArambhaNAdyanukteH ||                      || Cha ||
         ApIyanta ityApaH karmANi | pR^ithutvAtpR^ithivI prakR^itiH | raso bhaktiH | sattvAchchAvarasya || tadadhInasya sAdhanasya sattvAdevAdbhya ityAdivachanaM natu svatantrasya ||  tadadhInasya sattve prAmANAmAha --kAla AsIdityAdi | asya jagato.agre kAlaH puruShaH paramashchaivA.asIt | yattatkAladikamAsIttadAvR^itamAsIt | athavA sa ekaH parama evA.asIt | yadadhInametadAsIt.h | na svatantram | na hyetadAsIditi vaktuM shakyate, paratantratvAdeva | athavA, atheti visheShadyotakaH | eko bhagavAneva paramaH pradhAna AsIt na hyanyatparamamAsIt , kintu tadadhInameva || Cha ||
................................................................................................................
       || OM asadvyapadeshAnneti chenna dharmAntareNa vAkyasheShAt OM || 18 || 
nAsadAsInno sadAsIditi sarvasyAsattvavyapadeshAnneti chenna |
avyaktatvapAratantryAdidharmAntareNa hi taduchyate |
tama AsIdityAdivAkyasheShAt ||
................................................................................................................
    pA.1]                           tattvadIpikAsahitam               
------------------------------------------------------------------------------------
            asadvyapadeshAnneti chenna dharmAntareNa vAkyasheShAt || " nAsadAsIdi "tyAdisarvAsattvavyapadeshAnna kiJNchitsAdhanamastIti chenna | avyaktatvapAratantryAvR^itatvAdidharmAntaravivakShayA tadasattvamuchyate | na sarvAbhAvavivakShayA | vAkyasheShetamaHsalilAdyabhidhAnAt | "tasmAddhAnyanna paraH kiJNchanAse " ti vAkyasheShe cha sukhacheShTakAdanyasya paratvamAtreNa niShedhAt || 
              kechidetatAni sUtrANyanyathA yojayanti  | tadyathA-- bhoktrApatteravibhAgashchetsyAllokavat || yadi bhoktA bhogyabhAvamApadyeta bhogyaM vA bhoktR^ibhAvaM , tarhi pratyakShAdisiddhasya tayorvibhAgasyAbhAvaH prasajyeta | tayoshchetaretarabhAvApattiH paramakAraNAdbrahmaNo.ananyatvAtprasajyetetti chet, syAllokavat | yathA samudrAdudakAtmano.ananyatve.api tadvikArANAM phenataraN^gabudbudAdInAM mitho vibhAgaH mithaH saMshleShAdivyApAra 1 shchopapadyate | nacha samudrAtmano.ananyatve.api phenataraN^gAdInAmitaretarabhAvApattiH |
nacha tAvatA sumudrAdanyatva 2 mapyevamihApi syAt ||
            tadananyatvamArambhaNashabdAdibhyaH | abhyupagamya chemaM vyAvahArikaM bhoktR^ibhogyalakShaNaM vibhAgaM syAllokavaditi parihAro.abhihitaH 3 |  na tvayaM vibhAgaH paramArthato.asti | yataH kAraNAdbrahmaNo.ananyatvaM vyatirekeNAbhAvaH kAryasyAvagamyate | kutaH ? ArambhaNashabdAdibhyaH | ArambhaNashabdastAvat --ekavij~nAnena sarvavij~nAnaM pratij~nAya dR^iShTAntApekShAyAmuchyate " yathA somyaikena mR^itpiN‍Dena paramArthato mR^idAtmanA vij~nAtena sarvaM mR^iNmayaM ghaTAdi vij~nAtaM syAt | yato vAchA.a.arambhaNaM vikAraH nAmadheyamAtramanR^itaM mR^ittiketyeva satyam | evaM dR^iShTAntokterdArShTAntike.api brahmaNi kAryasya vyatirekeNAbhAvaH  | AdishabdAt " sa AtmA tattvamasI " tyAdyAtmaikatvapratipAdakamapi vAkyajAtamudAhartavyam | anyathaikavij~nAnena sarvavij~nAnapratij~nAnupapatteH| tasmAdyathA ghaTasharAvAdyAkAshAnAM mahAkAshAdananyatvaM, yathA vA shuktirajatAdInAM shuktyAdibhye.ananyatvaM, dR^iShTanaShTasvarupatvAt, svarupeNAnupAkhyatvAt, evamasya bhoktR^ibhogyAdiprapaJNchasya brahmavyatirekeNAbhAva ityarthaH || nanvekasyaiva brahmaNo nAnAbhoktR^ibhogyAtmakatvamapyastu, yathA samudrAtmanaikatvaM phenataraN^gAdyAtmanA nAnAtvam | taduktaM cha syAllokavaditi tvayaiva | yathA vA mR^idAtmanaikatvaM ghaTAdyAtmanA nAnAtvaM, evaM cha mR^idAdidR^iShTAntA anurupAH syuH | maivam | tatra prakR^itimAtrasya satyatvAvadhAraNAt | vAchArambhaNashabdena vikArasyAnR^itatvAbhidhAnAt |
------------------------------------------------------------------------------------
       1   'ka' 'kha'--vyavahAra-        3  'kha'--vihitaH |
       2   'ga'--samudrAnyatva- 
------------------------------------------------------------------------------------                                                  
                                   brahmasUtrabhAShyam                              [a.2
------------------------------------------------------------------------------------
dArShTAntike.api tatsatyamiti brahmaNa eva satyatvavachanAt | tattvamasIti shArIrasya brahmabhAvopadeshAchcha | " yatra tvasya sarvamAtmaivAbhUttatkena kaM pashyet " " mR^ityoH sa mR^ityumApnoti ya iha nAneva pashyatI " ti bhedadR^iShTyapavAdashcha shrUyate | na chaitAvatA laukikavaidikabhedavyavahAralopaH |  svApnasyeva prAkprabodhAdupapatteH | nachAnR^itena mokShashAstreNa pratipAdisyAtmaikatvasya satyatvAnupapattiH | shaN^kAviShAdinimittasya satyasyaiva maraNasyopalabdheH|
tasmAnmithyAbhUtenApi shAstreNa satyabrahmAvagatirupapadyate | tasmAtparamArthato.advitIyaM brahma | tasyA.atmabhUte ivAvidyAkalpite nAmarupe tattvAnyatvAbhyAmanirvachanIye saMsArabIjabhUte | tAbhyAmanyaH ivAvidyAkalpite nAmarupe tattvAnyatvAbhyAmanirvachanIye saMsArabIjabhUte | tAbhyAmanyaH sarvaj~na IshvaraH | evamavidyAkalpita 1 nAmarupopAdhyanurodhIshvaro bhavati | tadevamavidyAkR^itameveshvarasyeshvaratvaM sarvaj~natvaM sarvashaktitvaM cha  | na paramArthataH | sUtrakAro.api vyavahArAvasthAbhiprAyeNa syAllokavaditi mahAsamudrasthAnIyatAM brahmaNaH parINAmaprakriyAM chAshrayati saguNeShUpAsaneShUpayokShyata iti ||
               bhAve chopalabdheH || bhAva kAraNasya kAryamupalabhyate | nAbhAve, satyAMhi mR^idi ghaTa upalabhyate | nacha niyamenAnyabhAve.anyasyopalabdhirdR^iShTA | yadi dhUmAdau dR^iShTA tathA.api na kashchiddoShaH |
tadbhAvAnuraktAM hi buddhiM kAryakAraNayorananyatve hetuM vayaM vadAmaH | loke.api tantuvyatirekeNa paTo nopalabhyate | tantava evA.atAnavitAnavantaH pradR^ishyante | bhAvAchchopalabdheriti vA sUtram | pratyakShopalabdhibhAvAchcha tayorananyatvamityarthaH | nantusaMsthAne hi paTe tantu vyatirekeNa paTo nAma kAryaM nopalabhyate | evaM tattatkAraNadvAreNa parabrahmaNyadvitIye paryavasitiH ||
               sattvAchchAvarasya | apicha prAgutpatteH kAraNAtmanaiva kAraNe sattva 2 mavarakAlInasya kAryasyAvagamyate | " sadeva somyedamagra AsIdi " tyAdAvidaMshabdagR^ihItasya kAryasya kAraNena sAmAnAdhikaraNyAt | ato.apyananyatvameva ||
                asadvyapadeshAnneti chennetyAdi sUtram | '' asadevadamagra AsIdi " tyAdau prAgutpatteH kAryasyAsattvavyapadeshAnna sattvamiti chenna | nahyayamatyantAsattvAbhiprAyeNa vyapadeshaH|  vyAkR^itanAmarupatvAddharmAt dharmAntareNavyAkR^itanAmarupatvenAyamasadvyapadeshaH | " tatsadAsIdi " tyAdi vAkyasheShAt | tadeva hyatra saditi vishinaShTi | ata evamuktanyAyena     
------------------------------------------------------------------------------------
     1  'ga'  'cha'--kuta
     2  'ka' 'kha'--naiva sattva-
------------------------------------------------------------------------------------
     pA.1]                          tattvadIpikAsahitam
................................................................................................................
                    nachAnyatra pramANamasti |
................................................................................................................
          mUlakAraNamevAntyAtkAryattena tena kAryAkAreNa naTavatsarvavyavahArAspadatvaM pratipadyate | tasmAtparamArthato.advitIyaM brahma, anirvachanIyamanyadityadhikAraNArtha iti | ata Aha--nachAnyatra pramANamastIti | na tAvadanirvAchyatve sUtraM vedavAkyamanyadvA pramANamasti | anirvAchanIyatvasAdhakasyAtatvAvedakatvenAshAstrIyatvAt | atatvAvedakatve.api tAtvikAvasthApekShayA.a.abhAsatvaM na vyavahArAvasthAyAmapIti chedevaM tarhi vyAvahArikameva jagato mithyAtvamabhyupetaM na tAtvikaM syAt | tatashchAtmAdvaitasya vyAvahArikatvaprasaN^gaH | prapaJNchasatyatvasya
tAtvikatvaprasaN^gaH | apicha vyavahAranirvAhakaM hyatatvAvedakamiShyate | vyavahArastu tatvagrAhakeNaiva satyatvaviShayeNaiva niruhyate | kimanena mAnAbhAsenAnyathAtvaviShayeNAprayojakena? athochyeta--anirvachanIyatvamAnaM tatvAvedakameva ; tatvato.anirvAchyaM jagaditi brUma iti | tarhi muktAvapyanirvAchyaprapaJNcho na nivarteta, tatvAvedakapramANasiddhatvAdbrahmavat | tasmAnnAnirvAchye tatvAvedakamatatvAvedakaM cha pramANamasti | 
             
           tadananyasya cha kathamanirvAchyatvam ? anyarAhityamAtramatrAnanyatvaM na tvaikyamiti chenna, bhedarahitasya tenAbhedo balAdbhavatyeva, brahmasvarupatvAt | nacha mR^iddhaTAdivadatra prakR^itivikArabhAvaH , yenAnanyatvAshaN^kAvakAshaH | nacha nirdiShTadR^iShTAntastadanubandhItyAdikamavAdiShma| yachchAnyadanyadupanyastaM ; tadapi tatra tatra dattottaramevetyupekShyate | chidbhAvAnuraktA cha buddhirachitsu parimArgaNIyA, yA tadananyatvasAdhanI shodhitA| bhAvAchchopalabdheriti vA sUtramiti sUtravikalpanA.api tatsampradAyAparij~nAnavijR^imbhiteti na prabuddhapariShadi prauDhimAvahati ||
             
         kathaJNcha prAgutpatteH kAraNAtmanA sataH kAryasya tattvAnyatvAbhyAM sadasattvAbhyAM chAnirvachanIyatvam 1 | nacha " nAsadAsInno sadAsIdi " ti tatra pramANamasti | tadAnImiti viSheShaNAtsR^iShTerurdhvamubhayorapi sadbhAvAvagamAt | nachAtra sadasatI bhAvAbhAvau, pR^ithivyAdibhUtatrayaM sadvyaktatvAdaparaM dvayamasadavyaktatvAduchyate | " yadanyadvAyoshchAntarikShAchchaitatsadi " ti cha shrutiH | anyathA rajaAdeH sadantarbhAvAtpR^ithaN^.hniShedhAyogAt |

------------------------------------------------------------------------------------
         1  'ga'--chAnirvAchyatvam | 
------------------------------------------------------------------------------------
                                    brahmasUtrabhAShyam                           [a.2
................................................................................................................
ajo hyeko juShamANo.anushete jahAtyenAM bhuktabhogAmajo.anyaH |
anAdyanantaM jagadetadIdR^ikpravartate nAtra vichAryamasti |
nachAnyathA kvApi cha kasya chedamabhUtpurA nApi tathA bhaviShyat |
asatyamapratiShThaM te jagadAhuranIshvaram |
asatyamAhurjagadetadaj~nAH shaktiM harerye na viduH parAM hi |
yaH satyarupaM jagadetadIdR^iksR^iShTvA tvabhUtsatyakarmA mahAtmA |
atha hainamAhuH satyakarmeti satyaM hyevedaM vishvamasau sR^ijate |
atha hainamAhurnityakarmeti nityaM hyevAsau kuruta ityAdivachanebhyashcha ||
parasparavirodhe tu vAkyAnAM yatra yuktatA |
tathaivArthaH parij~neyo nAvAkyA yuktiriShyata iti bR^ihatsaMhitAyAm ||
virUddhavatpratIyanta AgamA yatra vai mithaH |
tatra da़R^iShTAnusAreNa teShAmartho.anvavekShyata iti cha ||
Isho.anIsho jaganmithyA na pUjyo gururityapi |
ityAdivadviruddhAni vachanAnyatha yuktayaH ||
pramANairbahubhirj~neyA AbhAsA iti vaidikaiH |
vedavedAnusAreShu virodhe.anyArthakalpanA |
anyeShAM tu viruddhAnAM vipralambho.athavA bhrama iti cha bhAgavatatantre ||
shAstrArthayuktAnubhavaH pramANaM tUttamaM matam |
madhyamaM tvAgamo j~neyaH pratyakShamadhamaM smR^itam ||
................................................................................................................
                " avyaktamasadityuktaM vyaktaM saditi chochyata "iti cha brAhme |
                " ajAmekAM lohitashuklakR^iShNAM
                   bahvIH prajAH sR^ijamAnAM sarupAH |
                   ajo hyeko juShamANa " ityAdishrutismR^itivachanebhyashcha na chetanAbhedo jaganmithyAtvaM cha prAmANikam |
         nanu varNitamiha mAnamaitadAtmyamityAdi | nacha pratipakShapramopanyAsamAtrabalAdetadapalApo yuktaH | satyam | na tattvadabhimate mAnam  | pramANAntaravirodhAt , svavyAhateshcha | etadeva varNayati--parasparavirodha ityAdinA |
anyeShAM tu viruddhAnAM vachanAnAM vipralambhaH prayojanaM, athavA bhramaH kAraNaM kalpyam ||  || Cha ||

      pA.1]                          tattvadIpikAsahitam
................................................................................................................
pratyakShayorAgamayorvirodhe nishchayAya tu |
anumAdyA na svatantrAH prAmANyapadavIM yayuriti cha puruShottamatantre ||
         || OM yukteH shabdAntarAchcha OM || 19 ||
sAdhanAnAM sAdhanatvaM yadA.a.atmAdhInamiShyate |
tadA sAdhanasampattiraishvaryadyotikA bhavedityAdeH sAdhanAntareNa hi sR^iShTiryuktA ||
adbhyaH sambhUto hiraNyagarbhA ityaShTAvityAdishabdAntarAchcha ||
                 || OM paTavachcha OM || 20 ||
sAdhanAntareNa hi paTAdisR^iShTirdR^iShTA ||
                  || OM yathA prANAdiH OM || 21 ||
tachcha sAdhanajAtaM tenAnupraviShTameva |
yathA sharirendriyAdiH ||
prakR^itiM puruShaM chaiva pravishya puruShottamaH |
kShobhayAmAsa bhagavAnsR^iShTyarthaM jagato vibhuriti cha kaurme || 
                          || iti tadananyatvAdhikaraNam ||
................................................................................................................
             yukteH shabdAntarAchcha | aShTau lokapAlAH ||                       || Cha ||
        paTavachcha || yathA paTAdisR^iShTiH sAdhanAntarakR^itA tathA jagatsR^iShTirapi yuktA | virodhAbhAvAt|
svAtantryasyaiva niShiddhatvAt | yatrAvirodhastatra dR^iShTAnusArassAdhuriti ||             || Cha ||
        atra svatantrakAraNaM viShayaH | tatkiM brahmaNo.anyadapyastyuta neti sandihyate | atrA.ayaM pUrvapakShaH | astyanyadapi kAraNaM bahuM svatantraM jagataH | laukikakAryeShu tathA dR^iShTeH | nahi kevalakulAlamahimnaiva karIkarakAdInAM sR^iShTiH | mR^iddaN‍DachakrasalilAdi sAmarthyasahakR^itaiva | yadyapi teShAmachetanAnAM tatra vyApArastadadhInaH | tathA.api na teShAM prAptisvikakAryasAdhanasAmarthyaM kartR^iniyataM , yena pAratantryamakhilamadhigachChema | ataH svatantrabahusAdhanaiva sR^iShTirdR^iShTA 1 | tatheyamapi sR^iShTiH sR^iShTitvAdeShTavyA, yA.atra vimatimadhyAsitA | nacha jagannirmAtustAdR^ikasvAtantrye pramANamupalabhAmahe | yenA.asminsAdhane pratij~nAvirodhadoSheNopAlabhyemahi | tAdR^iksvAtantrye chAnyanirapekShanirmANAtkarmakAlAdivaiyarthyaprasaN^gaH | tasmAnna brahmaiva svatantrakAraNamiti prApte pratividhatte | svatantrakAraNasya brahmavyatirekeNAbhAvaH , brahmaiva svatantrakAraNamityarthaH | 
------------------------------------------------------------------------------------
       1  'ga'--sR^iShTiriShTA |
------------------------------------------------------------------------------------         
                                     brahmasUtrabhAShyam                             [a.2
................................................................................................................
         jIvakartR^itvapakShaH shrutiprApto vistarAnnirAkriyate-
     || OM itaravyapadeshAddhitAkaraNAdidoShaprasaktiH OM || 22 ||
................................................................................................................
     " kiMsvidAsIdadhiShThAnamArambhaNaM katamatsvidi  " tyArambhaNashabdAdibhyaH, ArambhaNAkShepAdhiShThAnAkShepashabdAdibhyaH | nahyatropAdAnAdyuktiH | yena kiMshabdaH prashrnaviShayo.abhyupeyata|
nacha lokanyAyaH shrutisiddhamarthaM chAlayitumalam | virodhe svayamAbhAsatvApAtAt | nachAnyashrutivirodhaH | tAsAM paratantraviShayatvena sAvakAshatvAt ||
                           " varjitassarvadoShairyo guNasarvasvamUrtimAn |
                              svatantro yadvashAH sarve sa viShNuH paramo mataH " ||
                               dravyaM karma cha kAlashche " tyAdibhyashcha 1 ||         || Cha ||
         bhAve chopalabdheH || yathaikaH 2 svatantro bhagavAnu 3 palabhyate tathA.anyasvatantrabhAve tachchopalabhyetetyeShA dik ||                                                     || Cha||
                                iti tadananyatvAdhikaraNam 
          itaravyapadeshAddhitAkaraNAdidoShaprasaktiH || brahmaNa itarasya jIvasya svatantrakartR^itvaM yadi
vyapadishyate tarhi tasya hitAkaraNamahitakaraNaM dukhaprAptiH sukhAprAptishcha na yujyate | paratantratve tu yujyate , aparihAryatvAt | anyathA hitA karaNAdayo doShAH prasajyeran | ataste jIve dR^ishyamAnAstasya svAtantryaM nivArayanti ||                                        || Cha ||
................................................................................................................
        jIvakartR^itve hitAkaraNamahitakaraNaM cha na syAt ||
           || OM adhikaM tu bhedanirdeshAt OM || 23 ||
nacha brahmaNaH shramachintAdidoShaprasaktiH |
adhikashaktitvAt |
shrotA mantA draShTA.a.adeShTA.a.aghoShTA vij~nAtA praj~nAtA sarveShAM bhUtAnAmAntarapuruShaH |
eSha ta AtmA sarvAntaraH |
yo.ashanAyApipAse shokaM mohaM jarAM mR^ityumatyetItyAdivisheShanirdeshAt ||
            || OM ashmAdivachcha tadanupapattiH OM || 24 ||
chetanatve.apyashmAdivadasvatantratvAtsvataH kartR^itvAnupapattirjIvasya ||
................................................................................................................
    1  'ga'--tyAdishrutibhyashcha |       2  'ga'--yathaikakaH          3  'ga'--bhavannu-
------------------------------------------------------------------------------------
      pA.1]                           tattvadIpikAsahitam 
------------------------------------------------------------------------------------        
            nanu brahmaNo.api sarvadA sR^iShTyAdikaraNAchChramastatra tatropAyAdichintA cha syAllokavat ,
svavidveShinirmANAyuktishchetyata Aha-- adhikaM tu bhedanirdeshAt || chintAdItyAdishabdAdvidveShinirmANAdinA.api nAsya doSho bhavati | adhikashaktitvAt nirdoShaguNapUrNaheyopAdeyarahitatvAt | alpashaktinAM hi doShA bhaveyuH | adhikashaktitvamadhikaM cha pramANataH prakhyApayiShyati " sarvopete " ti | shrotrAdishabdaissarvashrotR^itvAdikamatra vivakShitaM svAtantryeNa cha | saN^kochakAraNAbhAvAnmukhyasvIkAropapatteH | nAshrutatvashrotR^itvAdikaM jIvAnAM yuktam | " nAnyo.ato.asti shrote " tyAdi cha  svAtantryApekShayA hyuchyate | " eSha ta AtmA antaryAmyamR^ita " ityukterato.adhikatvena vailakShaNyanirdesha evAyam | bhUtAnAmAntaratvaM chAdhikashaktitvopapAdakaM vailakShaNyam | nahi duHkhinAM sarveShAmantaHsthitvA ramaNamadhikashaktitvamantareNa sambhavati ||                                       || Cha ||
             nanu yadashmAdInAM kartR^itvavirodhyachetanatvaM na tajjIvAnAmasti | tasmAdvailakShaNyAttebhyo.adhikashaktitvAtkartR^itvaM  cha syAdityata Aha--ashmAdivachcha tadanupapattiH ||
yadyapi chetanatvaviShestathA.api pAratantrye na kashchidvisheSha ityAbhipraityashmadArvAdikamudAharan | ashmAdivadalpamapi na svataH kartR^itvam | kiM punarjagadviShayamiti | ' samAhitaM ' samAdhAnam | 
    " napuMsake bhAve kta " iti sUtrAdbhAve.api ktapratyayadarshanAt | sthirasamAdhAna ityarthaH|
aN^gaM hastAdi, aN^gAni aN^gulyAdIni | nachAsvatantratvAdityasiddho hetuH | hitAkaraNAdinA sAdhitatvAt | AnubhAvikatvAchcha sarvasya ||                                  || Cha ||
................................................................................................................
yathA dArumayIM yoShAM naraH sthirasamAhitaH |
iN^gayatyaN^gamaN^gAni tathA rAjannimAH prajA iti cha bhArate || 
      || OM upasaMhAradarshanAnneti chetkShIravaddhi OM || 25 ||
jIvena kAryopasaMhAradarshanAttasya kartR^itvamiti chenna |
yathA kShIraM goShu dR^ishyamAnamapi prANAdeva jAyate -
annaM rasAdirupeNa prANaH pariNayatyasAviti vachanAt |
evaM jIve dR^ishyamAno.api kAryopasaMhAro.asvAtantryAtparakR^ita eva ||
ya AtmAnamantaro yamayati |
nAhaM kartA na kartA tvaM kartA yastu sadA prabhurityAdeH ||
       || OM devAdivadapi loke OM || 26 ||
nacha kartR^irIshvarasyAdR^iShTivirodhaH |
                                 brahmasUtrabhAShyam                                [a.2
------------------------------------------------------------------------------------
          upasaMhAradarshanAnneti chetkShIravaddhi || jIvena kAryopasaMhAro dR^ishyate | idaM kAryamevamupasaMhariShyAmIti buddhyA nirupyate | sa cha kAryopasaMhArastena tathA kriyamANo dR^ishyate |
atastasya kartR^itvamiti chenna | yathA goShu dR^ishyamAnaM kShIraM govyatiriktakartR^ikaM; evamitthaM kariShyAmIti jIve dR^ishyamAno jIve.anyairdR^ishyamAnashchApi kAryopasaMhAraH parakR^ita eva | tathAhi shrutismR^itayaH ||                                                             || Cha ||
              nanu jIvAdanyaH kartA.asti cheddR^ishyeta | dR^ishyante hi loke dR^ishyamAnAnAM ghaTadInAM kartari ityata Aha--devAdivadapi loke || vAkyAnAM parasparavirodha eva yuktayo bhavanti | natu kevalayuktayo bhavanti | natu kevalayuktayaH svatantrA yuktayaH syuH , yuktyAbhAsA eva pratisAdhanasambhavAt | yathA vimataH kartA nAsti, yogyatve satyanupalabhyamAnatvAtsampratipannavadityetasminneva, jagataH kartA.asti tasya kAryatvAt, yatkAryaM  tasya kartA.asti yathA ghaTasyeti | naivamanumAnayiShyate , 1 AshrayAsiddhatvAddhetoH | na | niShedhahetorasato.apyAshrayatvAt , anyathA.a.ashrayatvaniShedhasyaiva nirhetukatvenAsAdhyatvaprasaN^gAt | astu tarhi niShedhahetorasadAshrayatvam | tathA.api na parakIyahetostAdR^iktvaM yuktam | yadi pakShAdanya AshrayaH, aho tarhi mahAneShveSha doShaH | nahi bhinnAdhikaraNatvaM sAdhyasAdhanayoH sAmpratam | jagannirmAtuH khalvastitvaM sAdhyate | sAdhanadharmo nirmeyAdhikaraNa ityasiddhaH | pakShavR^ittyabhAvAt | tadapi pralApamAtram | vyAptisadbhAve sAdhyasAdhanayoradhikaraNabhedasyAkiJNchitkaratvAt | tadabhAve tadeva dUShaNaM, nAnveShaNIyamaparam | vyAptyabhAvAdeva shabdanityatvAdau dhaTakR^itakatvAderahetutvaM na vyadhikaraNatvAt | adhikaraNabhede.api vyApyasya hetutvadarshanAt | uktaM cha gurubhiH--
                          " rohiNyudaya AsannaH kR^ittikA.abhyuditA yataH |
                            ityukte sAdhanaM no kiM nahyAj~naivAtra sAdhike " ti ||
 ...............................................................................................................
devAdivadadR^ishyatvashaktiyogAt |
loke.api pishAchAdonAM tAdR^ishI shaktirdR^iShTA |
kimvIshvarasya ||
na yuktiyogAdvAkyAni nirAkAryANyapi kvachit |
virodha eva vAkyAnAM yuktayo natu yuktaya iti bR^ihatsaMhitAyAm ||
................................................................................................................           
          
      1   'ka' 'kha' 'ga'--manumAna iShyate |
................................................................................................................
      pA.1]                          tattvadIpikAsahitam  
------------------------------------------------------------------------------------
        ato vyAptireva prayojikA | nacha jagataH kartAramantareNa kAryatvaM yuktam | nachAtra sasharIratvamupAdhiH |  pratisAdhanasyaivopAdhitvAt | tasya chAtrAdR^iShTatvAt | " na tasya chAtradR^iShTatvAt | " na tasya kAryaM karaNaM cha vidyate "  " saddehasukhagandhashche " tyAdi shruterjagatkarturasharIratvAtsvarupachaitanyadehatvAchcha shrutyavasite kartari vaH kimanumAnaM phalatIti chenmaivam | pramANabAhulye dArDhyadarshanAt | mAnasiddhe.api hi mAnAntaramAdriyante parIkShakAH | shrutyanusAre chopAdhidoSho durnivAra ityavAdiShma | nanvevaM parasparApekShatvena shrutiyuktyoH sAmyameva | tathAhi--yathA shrutinirapekShAyA yukte 1 rvirodhitadantarasadbhAvenA.abhAsatvaM, shrutyanusAriNyAH prAmANyaM
pratisAdhanasya kAlAtyayApadiShTatvena, evaM yuktinirapekShashrutervirodhitadantarasadbhAve gauNArthatvaM, yuktyanusAriNyA mukhyArthatvaM , virodhe.apyananusAriNyAH durbalatveneti | viShama upanyAsaH | dR^ishyate hi yuktestadantaravirodho durvAraH | kevalasya tarkasyApratiShThAnAt | nacha mitho viruddhayoryuktyorekatarayA.api kevalayA.arthasiddhiH | sapratipakShatvAt | nacha shrutiyuktyormitho virodhe
shruteraprAmANyam | klR^iptaM cha yukterAbhAsatvaM , ata etadAha--na yuktiyogAdvAkyAni nirAkAryANyapi kvachiditi || vadiShyati cha --yadvAkyoktaM na tadyuktirviroddhuM shaknuyAtkvachiditi || nacha virodhAdarthAntarakalpaneti daurbalyam | yuktimAtravirodhAdvAkyasya yathAshrutArthAdachalanAt | agnIShomIyAdeH 2 pApahetutvagocharasyeva svayamAbhAsasya tasya viroddhumasAmarthyAt | tadAha sma --nAvAkyA yuktiriShyata iti || shraute.arthe vAkyarahitA yuktirneShyata ityarthaH | pratyakShe tu tanmUlA sA pravartatAM nAma |  ata eva tadvirodhAdabhimAnivyapadesha uktaH 3 | nacha tadvirodhAdarthAntarakalpaneti daurbalyam | na hyeka eva svArthashshabdAnAm | ruDhayaugikagauNAdInAM shAbdikaparigR^ihItAnAmanekatvAt | tatra chopajIvyavirodhe pratyakShasyAbhAsatvam | shrutestu svArtha evAnyasminvR^ittiriti nirNayaH | nacha shrutInAM mitho virodhaH | virdoShatvena prabalapramANatvAt || 
           " na virodhaH kutashchidvedeShu sarveShu tathetihAse | "
            " sarvotkarShe devadevasya viShNormahAtAtparyaM naiva chAnyatra satyam | "
            " tato vedAstatparAssarva eva | "
            " sarvaj~naM sarvakartAraM nArAyaNamanAmayam |
               sarvottamaM j~nApayanti mahAtAtparyamatra hi |
------------------------------------------------------------------------------------
       1  'ga'--nirapekShayukte--
       2  'ga'--agniShTomAdeH
        3 'ka' 'kha'--desho yuktaH |
------------------------------------------------------------------------------------
                               brahmasUtrabhAShyam                                  [a.2
................................................................................................................
        || OM kR^itsnaprasaktirniravayatvashabdakopo vA OM || 27 ||
ayaM cha doSho jIvakartR^itvapakShe |
ekenAN^gulimAtreNa pravartamAno.api pUrNapravR^ittiH syAt |
nacha tadyujyate |
sAmarthyaikadeshadarshanAt || 
................................................................................................................
           sarveShAmapi vedAnAmitirahAsapurANayori " tyAdishrutismR^itibhyashcha || ' tattu samanvayAt ' '  gatisAmAnyAt ' etena sarve vyAkhyAtA ' ityAdisUtraishchAvirodhaH  | ayameva cha pratipAdayiShyate samayanirAsAdUrdhvamA.adhyAyaparisamApteH | ahaM brahmAsmItyatra chAhaMshabdo yuktyAgamavirodhAjjIvasvarupaM
tyaktvA.aheyatvayogena brahmAbhidhatta iti shliShyate | prasiddhashchAyamarthaH shrutismR^itiShu | " tasyopaniShadahamiti | a iti brahma, tatrA.agatamahamiti " | atra cha brahmaNyAgatamahamiti nAma vAchakatvenetyarthaH | antaryAmitvAchcha | " sarvAntaryAmako viShNuH sarvanAmnA.abhidhIyata " ityAdeH |
tanniyAmake cha tachChabdo.atimukhya iti tadadhInatvAdityAdAvuditam | nachAsmItyanena virodhaH | " aheyatvAdahaMnAmA.asmyasanAmminuterapi " | astIti meyaM chAsmItyuchyate | prasiddhashchAyamarthabhedaH, 
" payaH pAsyAmi gopAlA " ityAdau shabdasya | maiva chAtra kliShTAtAshaN^kA | avidvadrUDheryogopabR^iMhitAyA vidvadrUDheratibaliShThatvAt | ato na kvApi shrutInAM virodhaH | ata evA.aha
sma-" viruddhavatpratIyanta " ityAdi || parasparavirodha ityAdau cha virodhe pratIta ityarthaH |
        " yathA viruddhatA na syAttathA.arthaH kalpya etayori " ti cha |
atassUktaM--
         " pratyakShayorAgamayorvirodhe nishchayAya tu |
           anumAdyA na svatantrAH prAmANya 1 padavIM yayuri " ti ||             || Cha ||
 klR^itsnaprasaktirniravayavatvashabdakopo vA || ekenAN^gulimAtreNa pravartamA no.api kR^itsnAM pravR^ittishaktiM viniyuJNjIta | ekadeshaviniyoga eva cha dR^ishyate |
................................................................................................................
nachaikadeshena |
niravayavatvAt ||
atha yaH sa jIvaH sa nityo niravayavo j~nAtA.aj~nAtA sukhI duHkhI sharIrendriyastha iti hi bhAllaveyashrutiH ||
.......................... ....................     ................. ..................        ...........
        1  'ka'--pramANa-
------------------------------------------------------------------------------------
     pA.1]                          tattvadIpikAsahitam
...................                 .....................................              ...............
nachopAdhikR^itoM.ashaH sa evAMsha upahita iti dvitvApekShatvAt |
nachAnyatkalpyam |
yaddhi yuktyA viruddhyeta tadIshakR^itameva hIti gatyantarokteH || 

                                    || itItaravyapadeshAdhikaraNam || 7 ||
................................................................................................................
           nachaikadeshena pravR^ittirekadeshenApravR^ittiriti yuktam | niravayavatvAt | nachopAdhikR^itoM.ashaH sa evAMsha upahita iti dvitvApekShatvAt | ayamarthaH nacha niraMshasyopAdhikR^itoM.ashaH kalpyaH | upahito.api sa evAMsho bhavati, nApara ityupAdhikR^itAMshasadbhAvasya pUrvameva dvitvApekShatvAt | na hyupAdhirniraMshasyAMshamutpAdayet , abhinnasya vA bhedam | vidyamAna evAMsha AkAshe.apyupAdhinA vyajyate | yadi cha kR^itsna upAdhIyeta tarhyupahita evAstIti nopAdhikR^itoM.ashaH | tatsadbhAvasyopahitAnupahitavibhAgena dvitvamapekShyaivopAdheH pravR^itteH | dvitvasyopAdhyapekShAyAM parasparAshrayaprasaN^gAt | atha notpadyate nApi sanneva vyajyateM.ashabhedaH | mAyAmayopAdhinA pratIyata eva | nacha mAyAyAM parasparAshrayatAdyanupapattiH | durghaTasya bhUShaNatvAdityata Aha--nachAnyatkalpyamityAdi || yaddhi yuktyA viruddhyate tannAnirvAchyAvidyAshaktikR^itamiti kalpyam | anirvAchye mAnAbhAvasyAkR^idvarNitvAt | " yaddhi yuktyA viruddhyeta tadIshakR^itameva hI "
ti gatyantarokteH || mAnadR^iShTa evaitannAmAne | " parA.asya shaktirvividhaiva shrUyate svAbhAvikI " tyAdi
 cha tachChaktau pramANaM samIpa eva paThiShyati | aj~nAnaM chAshaktyAtmakameva | yadi cha durghaTatvaM bhUShaNamavidyAyAstarhi satyatvamanivR^ittirbrahmatvaM cha syAt ||                       || Cha || 
                                 
                                  itItaravyapadeshAdhikaraNam 
................................................................................................................
                      || OM shrutestu shabdamUlatvAt OM || 28 ||
nacheshvarapakShe.ayaM virodhaH |
yo.asau viruddho.aviruddho manuramanuravAgvAgindro.anindraH pravR^ittirapravR^ittiH sa paraH parAtmeti paiN^gyAdishrutereva ||
shabdamUlatvAchcha na yuktivirodhaH |
yadvAkyoktaM na tadyuktirviroddhuM shaknuyAtkvachit |
virodhe vAkyayoH kvApi kiJNchitsAhAyyakAraNamiti puruShottamatantre ||
                               brahmasUtrabhAShyam                                 [a.2
..................               .........................                         ................
             || OM Atmani chaivaM vichitrAshcha hi OM || 29 ||
paramAtmano vichitrAshcha shaktayaH santi nAnyeShAm  ||
vichitrashaktiH puruShaH purANo nachAnyeShAM shaktayastAdR^ishA syuH |
eko vashI sarvabhUtAntArAtmA sarvAndevAneka evAnuviShTa iti shvetAshvatarashrutiH || 
             || OM svapakShadoShAchcha OM || 30 ||
................................................................................................................
            nacheshvarapakShe kR^itsnaikadeshavikalpena kartR^itvavirodhaH | shrutestu shabdamUlatvAt || viruddhaH laukikakartR^iviruddha 1 lakShaNaH | aviruddha pramANataH | asyanyo mantA nAstItyamanuH | avAk svatantravaktrantarahitaH | anindraH anyeshvaravarjitaH | apravR^ittiH pravartakashUnyaH | AdishabdaH shAkhAntaradyotakaH ||                                            || Cha ||
             AtmAni chaivaM vichitrAshcha hi || shramachintAdyAshaN^kAnivR^ittyarthamadhikashaktitvamuktam|
nacha tAvadeva | paramAtmano vichitrAshcha shaktayaH santi | sarvastraShTR^itvAdikaM bhinnAvayavashUnyAnAM jIvAnAmekadeshena pravR^ittipradatvaM svasya tu tAdR^ishasyAnyanirapekShA pravR^ittiH kartrantaravailakShaNyamityAdikamuktaM yathA yujyate | evaMvidhA evamevAnuktaviShayAshcha na chAnyeShAM santi, paramAtmanyeva || tathAhi shrutiH--vichitrashaktirityAdikA ||                     || Cha ||
              svapakShadoShAchcha || svayameva jIvaH kartA na svasmAdanya Ishvara iti vAdinAM svapakShe
doShashcha bhavati | nahi sarvotpAdakatvaM sarvabhuktvaM cha jIvAnAM guNo bhavati |
................................................................................................................
ye doShA itaratrApi te guNAH parame matAH |
na doShaH parame kashchidguNA eva nirantarA iti vachanAjjIvapakSha eva doSho na parapakShe ||
atha yaH sadoShaH sAJNjanaH sajaniH sajIvo yaH sa nirdoSho niShphalaH saguNaH paraH paramAtmeti kAShAyaNashrutiH ||
              || OM sarvopetA cha taddarshanAt OM || 31 ||
sarvairyuktA shaktibhirdevatA sA pareti yAM prAhurajastrashaktim |
nityAnandA nityarupA.ajarA cha yA shAshvatAtmeti cha yAM vadantIti cha chaturvedashikhAyAm ||
ato na kevalaM vichitrashaktiH |
sarvashaktireva ||
............................       ..........................       .......................................
     1  'kha'-virupa-
................................................................................................................
      pA.1]                                  tattvadIpikAsahitam           
.................                     ...............................             ...................
            || OM vikaraNatvAnneti chettaduktam OM || 32 ||
nacha karaNAbhAvAdanupapattiriti yuktam |
apANipAdo javano gR^ihItA pashyatyachakShuH sa shrR^iNotyakarNaH |
sa vetti vedyaM nacha tasyAsti vettA tamAhuragryaM puruShaM mahAntam ||
na tasya kAryaM karaNaM cha vidyate na tatsamashchAbhyadhikashcha dR^ishyate |
parA.asya shaktirvividhaiva shrUyate svAbhAvikI j~nAnabalakriyA chetyAdishrutibhyaH ||
sarvopetA cheti sAmAnyaparihAre.api visheShayuktyarthaM punarAshaN^kA ||
                
                           || iti shabdamUlatvAdhikaraNam || 8 ||
................................................................................................................
   ye doShA itaratra te.api guNAH parameshvare bhavanti | na hi tatra doShaH | jIveshayoH sadoShatvanirdoShatvashrutivirodhadoShashcha tatpakShe | duHkhAlpaj~natAdinA sadoShaH sAJNchanaH puNyapApAdisaN^gI ||       || Cha ||
          sarvopetA cha taddarshanAt || nacha katipayA vichitrAH shaktaya eva kevalaM parasya sarvAH shaktayassantyeva nityAshcha tA ityabhiprAyaH ||                                || Cha ||
            vikaraNatvAnneti chettaduktam || nacha chakShurAdikaraNAbhAvAddarshanAdishaktyanupapattiriti yuktam | apANipAda ityAdi shruteH | aprAkR^itapANyAditvAdapANyAdirbhaNyate | javano gR^ihIteti tattadarthakriyAvattvakathanAdvilakShaNAnAmabhinnAnAM chidrUpANAM teShAM sadbhAvo.abhyupetaH | sarvashaktitvasAdhanenaivAkaraNatvAdivirodho.api parihR^itaH | tathA.api visheShapramANopanyAsArthaM punarAshaN^kA ||                                                 || Cha || 
                               iti shabdamUlatvAdhikaraNam 
             nanu sR^iShTyAdAvIshvarasya prayojanamasti vA na vA  Adye kalpe yasya prayojanasya prAptaye sR^iShTyAdistatpUrvaM tadUnatvAnna 1 pUrNatA | apUrNasya chAnIshvaratvAdasR^iShTiH | anyo.api nopAdeyaH | prayojanArthaM hi loke sR^iShTyAdi | nahi prayojanamanuddishya buddhimantaH pravartante | atastadUnatvAnniShphalatvAnna pUrNatA tasya sR^iShTyAdipravR^itteH | ato vyarthAyA anArambha eva syAdityata़
Aha--na prayojanattvAt || na bhaviShyatprayojanavattvena sR^iShTiH | prAptaprayojanattvAt ||   || Cha ||
       kintu - lokavattu lIlAkaivalyam || lIlAmAtratvaM sR^iShTyAdernANvapi prayojanamIshvarasya | 
eSha svabhAvaH A samantAdiShTaH svabhAvaH |
------------------------------------------------------------------------------------
      1   'kha'--tatpUrvaM tasya tadUna-
------------------------------------------------------------------------------------
                                        brahmasUtrabhAShyam                         [a.2
................................................................................................................
devasyaiSha svabhAvo.ayamAptakAmasya kA spR^iheti cha shrutiH ||
                  || iti naprayojanAdhikaraNam || 9 ||
 sarvakartR^itve vaiShamyanairghR^iNye tasyetyato vakti--
                   || OM vaiShamyanairghR^iNye na sApekShatvAttathA hi darshayati OM || 35 ||
karmApekShayA phaladAtR^itvAnna tasya vaiShamyanairghR^iNye |
puNyena puNyaM lokaM nayati pApena pApamiti hi shrutiH ||
        || OM na karmAvibhAgAditi chennAnAditvAt OM || 36 ||
yadapekShayA.asau phalaM dadAti na tatkarma |
eSha hyeva sAdhukarma kArayati taM yamebhyo lokebhya unninIShata eSha u evAsAdhukarma kArayati taM yamadho ninIShata iti shruteH karmaNo.api tannimittatvAditi chenna |
tasyApi pUrvaM karma kAraNamityanAditkarmaNaH ||
bhaviShyatpurANe cha-
................................................................................................................
kA spR^ihA kA phalaspR^ihetyarthaH | " ichChAmAtraM prabhoH sR^iShTiri " ti nishchitasiddhAntakathanAnnechChAmAtraniShedhaH ||                                    || Cha ||
                             iti naprayojanAdhikaraNam 

            yadyevaM sarvakartR^itvamIshvarasya bobhUyate, kAMshchidiShTaM bhojayati kAMshchidaniShTamiti na samatvamIshvarasya syAt | niraye patitAnatibAdhAvihvalAnAkrandato.ananyanAthAnanujjihIrShornairghR^iNyaM chetyato vakti--vaiShamyanairghR^iNye na sApokShatvAttathAhi darshayati || tattatkarmANi vIkShya tadAnukUlyena phalaM dadAti na vipayayeNeti noktadoShaH ||                                     || Cha ||
             na karmAvibhAgAditi chennAnAditvAt || yadapekShayA.asau phalaM dadAtItyuchyate na tajjIvasya karmeshvaramantareNAsti , avibhAgAdasvAtantryAditi chenna |
tasyApi puNyAdeH karmaNastAdR^ishaM pUrvaM karma kAraNamityevamanAditvAtkarmasamudAyasya ||   || Cha ||
................................................................................................................
puNyapApAdikaM viShNuH kArayetpUrvakarmaNA |
anAditvAtkarmaNashcha na virodhaH katha़JNchaneti ||
         || OM upapadyate chApyupalabhyate cha OM || 37 ||
nacha karmApekShatveneshvarasyAsvAtantryam | 
     pA.1]                         tattvadIpikAsahitam
..................                  .................................                   ............
dravyaM karma cha kAlashcha svabhAvo jIva eva cha |
yadanugrahataH santi na santi yadupekSheyeti karmAdInAM sattvasyApi tadapekShatvAt ||
nacha punarvaiShamyAdyApAtena doShaH |
tAdR^ishavaiShamyAderupalabhyamAnatvAt ||
sa kArayetpuNyamathApi pApaM na tAvatA doShavAnIshitA.api |
Isho yato guNadoShAdisattve svayaM paro.anAdirAdiH prajAnAmiti chaturvedashikhAyAm ||
   
                                || OM iti vaiShamyanairghR^iNyAdhikaraNam || 10 ||
................................................................................................................
            karmApekShatve tasyAsvAtantryAdIshvaratvAnupapattirityata Aha-- upapadyate chApyupalabhyate cha || upapadyate cha tasya svAtantryam | kAraNabhUtAnAM karmaNAM jaDatvAt | jIvasya chAsvAtantryasya darshitatvAt  | R^ite cha svatantrAdakhilavyavahArAnupapatteH | karmAdInAM sattvasyApi tadapekShatvamupalabhyate cha shrutismR^ityoH | ataH kuto.asvAtantryam ? nityasyAnAshitvaM cha yadanugrahAdevetyarthaH | nacha punaH svotpAditakarmAnukUlyena karmAntaraM kArayatIti vaiShamyAdyApAtena doShaH | upapadyata eva tAdR^ishaM vaiShamyAdi, upalabhyatvAt | nahi pramANopalabhyamanupapannaM bhavati | ayaM shrutyarthaH --puNyaM puNyaM 1 kArayet, pApaM pApaM , mishrakarmANaM athApi mishrameva | na chaivameva kArayatItyetAvatA doShavAn  | anyathA kartumIshitA sannapi doShAdyApAdena teShAM doShAditvApAdena 
  cha ||  paraH svayamevesha iti yataH | na chAyaM sakartR^ikaH, yena parAdhInatayA doShasambhavaH | prajAnAM chAyameva sarvakartA | nacha kasyApi svadoShechChA bhavati | ato na doShavAnparameshvaraH | sarvasvAtantryAtsarvaguNaparipUrNa eva | evaM svAbhAvikIM yogyatAmanapohya trividhAMstridhA kArayatItyatabhyupagamaH shrutyAdyanugrahAchchopapadyate | vakShyante cha niyamAtadrUpAbhAvAH 2 | upapadyate chaivaMniyamavattvaM svatantrasya | upalabhyate chaivaMsvabhAvatvaM " devasyaiSha svabhAvo.ayami "
  ti shrutau 3||      || Cha ||
                           
                          iti vaiShamyanairghR^iNyAdhikaraNam 
------------------------------------------------------------------------------------
       1  puNyavantaM pratItyarthaH | evaM pApamiti cha ||
       2  tR^itIye chaturthe chatvAriMshe sUtre |
       3  'ka'  'kha'--shruteH |
------------------------------------------------------------------------------------
                                   brahmasUtrabhAShyam                              [a.2
................................................................................................................
avashiShTairupasaMharati --
           || OM sarvadharmopapatteshcha OM || 38 ||
guNAH shrutAH suviruddhAshcha deve santyashrutA api naivAtra shaN^kA |
chintyA achintyAshcha tathaiva doShAH shrutAshcha nAj~nairhi tathA pratItA iti sarvaguNopapattishruteshcha || 
                    
                               || iti sarvadharmopapattyadhikaraNam || 11 || 

                     iti shrImadAnandatIrthabhagavatpAdavirachite shrImadbrahmasUtrabhAShye       
                              dvitAyAdhyAyasya prathamaH pAdaH || 2 || 1 ||
................................................................................................................
            sarvadharmopapatteshcha || vede shrutA guNA loke viruddhA api deve santi | nava teShAM viruddhatayA mithyAtvamAshaN^kanIyam | ashrutA api tatashchintyAH santi | nacha yAvantashchintayituM shakyante ramAdInAM tAvanta eva | kintu achintyAshcha tathaiva santi , yathA shchutAshchintyAshcha | na cha deve doShAH shrutAH nApi chintyAH santi | kiMpunarachintyAH | aj~nairhi shrutA iti pratItAH , natu j~nAninAmiti sarvaguNopapattishruteH kayA.api vidhayA doShaleshasparshAnupapattishruteshcha nikhilaguNagaNaparipUrNo nirdoSho nArAyaNaH sarvakAraNamiti siddham || 
           
               yattu manyante , yadyapi straShTR^itvAdayo dharmA brahmaNaH santi , tathA.apyanupapadyamAnatvena mAyAmayA na satyA iti | tadapyetena parihR^itam | pramANadR^iShTatvameva hyupapattiH | na tato.anyopapattiranveShaNIyA | uktA chopapattirataH satyA ityabhiprAyaH ||              || Cha ||
       
                            iti sarvadharmopapattyadhikaraNam 



                    || iti tattvadIpikAyAM dvitIyAdhyAyasya prathamaH pAdaH ||
    
                                  
                                    ------------------
                                    -------------------
                                              
                                              


