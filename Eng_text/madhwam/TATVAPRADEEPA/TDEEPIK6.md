                                   ||  shrIH ||
 

                                 || dvitIyaH pAdaH || 

 itareShAM chAnupalabdheti sAmAnyanirAkaraNaM samayAnAM kR^itam |
visheShatA nirAkArotyasminpAde |
achetanapravR^ittimataM prathamato nirAkaroti --
................................................................................................................
               prathamapAdasya yuktyavirodhapradarshanaparatvAtsamayAnAM cha sakalAnAM yuktyavaShTambhakatvAttatraiva samastasamayanirasanasaulabhyamupalabhyate | tachcha ' itareShAM chAnupalabdheri " ti
kR^itam | tatashcha tenAsya pAdasya paunaruktyamityetAmAshaN^kAmapAchikIrShatA 1 prapaJNchyaprapaJNchakabhAvAtmikA saN^gatiriha saN^gIryate bhagavatA bhAShyakAreNa --itareShAM chAnupalabdherityAdinA | tattaduditadR^iShTaphalAnupalambhayuktyA sAmAnyato nirAkR^itAH samayAH | iha tu samUlatUlamuchChidyante pratyekaM mUlaphalapramANapratyAkhyAnena || 
          tatra sAN^khyA manyante | achetanaM svatantraM pradhAnaM jagadAkAreNa pariNamate | sukhaduHkhamohAtmakaM chedamupalakShyate strIpiN‍DAdidR^iShTAntena | tatastatkAraNenApi triguNAtmakena bhavitavyam | tathA chAyaM prayogaH | vimatamachetanakartR^ikaM kAryatvAt | yatra kvachana kadAchidachetanaM kiJNchitsvata eva kAryakaraM sampadyeteti syAdeva dR^iShTAntaH | apicha vimataM sukhaduHkhamohAtmakakAraNapUrvakaM sukhaduHkhamohAtmakatvAt | yadyadAtmakaM tattadAtmakakAraNapUrvakaM yathA ghaTa iti | etanmataM prathamato nirAkaroti | pradhAnavirodhitvAdasya | achetanapravR^ittivAdinAM nirvishaN^kaM kevalAchetanapravR^ittiM vadataH pradhAnatvAt | svatantrachetanavAdinassvatantrAchetanavAdini virodhasya chA.atyantikatvAt ||
................................................................................................................
              || OM rachAnupapatteshcha nA.anumAnam OM || 1 ||
achetanasya svataHpravR^ittyanupapatternAnumAnaparikalpitaM pradhAnaM jagatkartR^i ||
chashabdena pramANAbhAvaM darshayati ||
                              || OM pravR^itteshcha OM || 2 ||
chetanasya pravR^ittidarshanAchcha ||
            || OM payo.ambuvachchettatrApi OM || 3 ||
................................................................................................................ 
     1   'ka'  'kha'--mapAjihIrShatA
................................................................................................................
        pA.2 ]                       tattvadIpikAsahitam                    
.......................                ...................................              ..............
payo.ambuvadachetanasyApi pravR^ittiryujyata iti na yuktam |
etasya vA akSharasya prashAsane gArgi prAchyo.anyA nadyaH syandante |
etena havAva payo maNa़्DaM bhavatItyAdi tatrApIshvaranimittapravR^ittishruteH ||
................................................................................................................
       rachanAnupapatteshcha nA.anumAnam || ' AnumAnaM ' anumAnaparikalpitaM na jagatkartR^i | svatantrapravR^ittirhi rachanA nAma | sA cha vichitraviShTapaviShayA vishiShTachetane 1 sambobhUyamAnA naivAchetanasya syAt | chashabdena pramANAbhAvaM darshayati | achetanaM na svatantraM pravartate , achetanatvAddhaTavaditi viparyayeNAnumAtuM shakyatvAt | sAdhyavikalashcha paradR^iShTAntaH | dvitIyo heturasiddhaH | AgamavAgapyakhilakartAraM paramavigAnenAvagamayatIti purastAdevodIritam | yathA kartR^itve tathA bhoktR^itvamochakatvAdau cha pramANAbhAvaM darshayati | tatpakShe pramANAbhAvameva cha darshayati|  
svata eva hyaprAmANyaM chAsau manyate pramANAnAm ||                            || Cha ||
        chetanasyApi nirvikArasya na pravR^ittirityata Aha--pravR^itteshcha | yo.ahamanubhavitA sa eSha kAryamArabha iti chetanasyaiva pravR^ittidarshanAchcha nAchetanaM jagatkartR^i | nacha darshanaM bhrAntiH | viparItapramANAbhAvAt | syAdetat , chetane pravR^ittirnadR^ishyate | achetanAdeva kartR^iNo vivekAgrahanibandhana shchetane kartA.asmIti vyavahAraH | idaM rajatamiti vyavahAravat | nahi shuktikAmAdadAno.api rajatArthIM shuktikAM rajatamavaiti | chakShussamprayuktAyA shuktikAyA idamiti sAmAnyataH pratIyamAnAyA doShAdagR^ihyamANavisheShAyAssAdR^ishyAdrajatamiti smaryamANAdrajatAdbhedaM na gR^ihNAti param | ata idaM rajatamiti vyavaharati, upAdatte cha tAM rajatArthI | nacha bhedasya vastusvarupatvena tadUgrahe.agrahAsambhava 2 iti vAchyam | svarupasyApi tasya doShAdUgrahaNapratibandhAt|
yachchAbhedagrahakAraNamapare manyante tadbhedAgrahakAraNaM brUmaH | nacha vinA bhedagrahAdabhedagrahasteShAmapIti ladhvIyaM kalpaneti | tadapyanupAsitagurubhirevotprekShitamavabhAti | hanteyaM shuktiriyantaM kAlaM rajatamiti pratyabhAditi bAdhottarakAlaM parAmarshadarshanAt | tatkAle.api nedaM rajatamiti paropadeshe rajatamityeva pratibhAtItyanubhavat | anubhavasya bramatvakalpane bhramAN^gIkAro bhrame bhramatvakalpanamiti doShadvayApAtaH | saMsargapratyaye.anutpanne.apyutpannAbhimAnAdvyavahAra iti vadatAM ko doSha iti chetko.ayamabhimAno nAma? na tAvadbhrUma iti yuktam | auttarikapramANapravR^itterasAmaJNjasyaprasaN^gAt | nedaM rajatamiti hyauttarikaH pratyayo na punaridaM ra़jatamiti j~nAnaM nA.asIditi | pratyutedaM rajatamiti 
------------------------------------------------------------------------------------
     1  'kha'--chetanena
     2  'ka' 'kha'--tve na tadUgrahAgrahe sambhavataH
------------------------------------------------------------------------------------
                                 brahmasUtrabhAShyam                                [a.2
------------------------------------------------------------------------------------
j~nAnamAsIdeva mama , nachedaM tatheti bhavati | tatashchotpanne.anutpannAbhimAnAdanyathA vyavahArasteShAmeva parIkShakavarAkANAm | athAnutpanne.api j~nAna utpannavivekAgrahAdanyathA j~nAnamudapAdIti vyavahAraH , na
punastAdR^ishaH pratyaya iti mataM; tadapi na yuktam | yadidaM rajatamiti vyavahAravadanyathAj~nAnamAsIditi vyavahAro.apyayathArthaH syAt | nedaM rajatamitivannAnyathAkhyAtirajaniShTeti bAdhaH syAt |
 naiva chAsAvasti | anyathAkhyAtirAsIdeveti sarvo lokaH pratyetItyavAdiShma | sarvathA bAdharahitasyApyayathArthatve sarvatrAnAshvAsaprasaN^gaH | nanu valayakaraNAdyayoganabandhano rajatAdivastuShvApAtato bAdhodayaH pratItiShu svaparapakShayoH sAdhAraNArthakriyAsu vivekinAmeva yuktito bAdha iti , tadapyasAram | neyaM bhrAntiH saiveti vivekagrahaNAtmakAdbAdhAdabAdhaM shreyAMsaM vitta | anutpannne.apyutpannavivekAgrahaM vyavahArahetuM vyAharatAM vivekAgrahaparamparA lakShyate | bAdhyatvAdiyamanyathAkhyAtiriti nishchinomIti vyavahArasyapi vivekAgrahamUlatvAt | ekamanyathAbhAnaM kalpanAgauravabhayAtparijihIrShantaH parikalpayantyaparimitAni grahaNasmaraNAnyanyathAvyavahArAMshcheti kA.atra laghukalpanA bhavatAm ? arajate rajatavivekAgrahavadananyathAkhyAtAvanyathAkhyAtivivekagraha iShyate chettadanyathAkhyAtirapi svashirasA sabahumAnamuduhyate   sadvAdibhiH | tathA.apyanyathAkhyAtipratItirnAnyathAkhyAtiriti chedastu tarhi rajatapratItirevAnyathAkhyAtiriti | iyamidaM rajatamiti pratItirbhrAntiriti vadanti cha sakalalaukikaparIkShakAH | tasya cha mUlaM vivakShamANA bhrAntyabhrAntyorbhavantyorbhedAgrahamAgrahIShTa|
aho durdarshanAbhiyogaparipAkavijR^imbhitA bhrAntirakhyAtivAdinAM, yatsvayamUDhAmaviyoginImimAM na jAnIthetyalamanena bhrAntyapalApodyamena saikatAvanigR^ihanirmANavadatiduShkaraviShayeNa | apicha vivakShitarajatavyavahartA vyavahAraM samyaJNchamasamyaJNchaM vA manyate , Adye bhramAbhyupagatiH | dvitIye naiva vyavaharet | atha dvedhA.api na nishchinoti samIcho bhedAgrahAtsamyaJNchaM vakti | abhedAgrahAdasamyaJNchaM kimiti na vadet | nacha bhedAgrahAdeva sarvatra vyavahAra iti vAchyam | avaityevedaM rajatamityAdi | 
anyathA kimityAdadIyeti sarvatrAnubhavAdityAstAmasya matasyAmitadoShapaJNjarasyAnAJNjasyaprasaJNjanam || atassUktaM chetanasya pravR^ittidarshanAchcheti ||                                        || Cha ||
................................................................................................................
        || OM vyatirekAnavasthiteshchAnapekShatvAt OM || 4 ||
na R^ite tvatkriyate kiJNchanA.ara iti tadvyatirekeNa kasyApi karmaNo.anavasthiteranapekShitamevAchetanavAdimatam ||
                     
                             || iti rachanAnupapattyadhikaraNam || 1 || 
       pA.2]                         tattvadIpikAsahitam      
....................                  ..................................                 ............
seshvarasAN^khyamataM nirAkaroti ||
yathA pR^ithivyA eva parjanyAnugR^ihItaM tR^iNAdikamutpadyate , evaM pradhAnAdIshavarAnugR^ihItaM jagadityato bravIti--
       || OM anyatrAbhAvAchcha na tR^iNAdivat OM || 5 ||
yachcha kiJNcha jagatyasmin dR^ishyate shrUyate.api vA |
antarbahishcha tatsarvaM vyApya nArAyaNaH sthitaH ||
brahmaNyevedamAvirAsIdbrahmaNi sthitaM brahman layamabhyupaiti | brahmaivAdhastAdbrahmopariShTAdbrahma madhyato brahma sarvato brahmaivedaM sarvamityAdi shrutibhyo.anyatra jagato.abhAvAttR^iNAdInAM parjanyavannAnugrahakatvamAtramIshvarasya ||
................................................................................................................
           vyatirekAnavasthiteshchAnapekShatvAt || ' niShusIde ' tyAderayamarthaH 1 | indriyAdigaNeShu tvaM suniShIda | j~nAninAM visheSheNa prakR^iShTatamaM tvAmAhuH | tvadR^ite spandanamapi na kriyate | Are dUre cha | tvanniyatyaiva sarvaM sarvatra | mahAntaM adhikAnandaM tvAM tvamevArchaya madhavansAmarthyayukteti | nacha svAtantryeNAnyasyArchyatvaM yujyate | asvAtantryokteH | stotrA svendriyeShu sthitvA bhagavantaM prati svArchakatvaM prArthyata iti yuktam ||                                           || Cha ||

                                iti rachanAnupapattyadhikaraNam 
           nirIshvare nirAkR^ite sAN^khye sAN^kaya eva seshvaro brUte | yadi na kevalAdachetanAdutpattirupapattimatI , astu tarhi tR^iNAdau parjanyavajjagajanmanIshvarasyAnugrAhakatvamAtramiti | ato brUte - anyatrAbhAvAchcha na tR^iNAdivat || 
 " antarbahishcha tatsarvaM vyApya nArAyaNaH sthitaH " | tatsarvaM deshataH kAlato guNatashshaktitashcha vyApya sthitaH | antarbahishcha taddeshe tadrahitadeshe cha vyAptastatkAle tadrahite kAle cha tadbhUtaistadabhUtairguNaiH shaktibhishcha yuktaH | " brahmaivedaM sarvami " ti sarvasya tadadhInatvAt | ' tadadhInatvAdarthavAdi 'tyAdeH | " sarvaM samApnoShi tato.asi sarva " ityAdeshcha | 
brahmaNo.anyatra jagataH sR^iShTyAdeH tachChakteshchAbhAvAnnAnugrahakatvamAtraM tasya | kintu jagadutpAdakatvAdikamupAdAnAdishaktipradatvaM chAstIti ||                      || Cha ||
                              ityanyatrAbhAvAdhikaraNam 
------------------------------------------------------------------------------------
    1  ' niShusIda gaNapate gaNeShu tvAmAhurvipratamaM kavInAm |
         na R^ite tvatkriyate kiJNchanA.are mahAmarkaM maghavan chitramarche " ti mantraH| 
                                brahmasUtrabhAShyam                                 [a.2
................................................................................................................
sa eva bhUyo nijavIryachoditAM
svajIvamAyAM prakR^itiM sisR^ikShatIm |
anAmarupAtmani rupanAmanI 
vidhitsamAno.anusasAra shAstikR^iditi bhAgavate ||
dravyaM karma chetyAdi cha || 
chashabdena prakR^itisattAdipradatvaM chAN^gIkR^itam ||
 
                               || ityanyatrAbhAvAdhikaraNam || 2 || 
lokAyatikapakShaM nirAkaroti--
        || OM abhyupagame.apyarthAbhAvAt OM || 6 ||
yasya dharmAdharmau na staH tatsiddhAnte kiM prayojanam |
................................................................................................................
            nirIshvaranirAsaprastAve tadanativiprakR^iShTatvAllokAyatikapakSho nirasyate | seshvaraH kashchitsAN^khyatvasAmAnyAdantarA taM chAmuM cha nirAkR^itaH | nacha tadIshvarasyeshvaratvam | anugrahamAtrashaktimattvenA.asvAtantryAt | avyAptatvAchcha keShAJNchittadyUthyAnAm | ato nirAkartavyo.asau | svatantraM sarvashaktiM sarvavyAptamIshaM 1 viduShAM nachAmIshvaravAdibhya IshvaramanIshvaraM vadatAmatishaiShTyamasti | ashrotriyatvaM cha sapaN^.hktInAM vyaJNjayiturantarAle bahishvarasyopAlambhassabhyAnAM sArasyamAdhatte | guNopasaMhArapAde 2 samayanirAkaraNamanavasaraduHsthaM cha || 
            abhyupagame.apyarthAbhAvAt || yasya dharmAdharmau tatphalaM cha svarganirayanishshreyasAdi nAsti pramANAbhAvAttatsiddhAnte svAbhyupagatyaiva na prayojanam |
................................................................................................................
ataH svavyAhaterevopekShyaH ||

                       || ityabhyupagamAdhikaraNam || 3 ||
puruShopasarjanaprakR^itikartR^itvavAdamapAkaroti--
              || OM puruShAshmavaditi chettathA.api OM || 7 ||
yathA chetanasambandhAdachetanameva sharIramashmAdikamAdAya gachChati , evamachetanA.api prakR^itiH 
......................              ................................              .....................
    1  'ka' 'kha'--mIshvaraM
    2  'ka'--vAde
------------------------------------------------------------------------------------ 
      pA.2]                           tattvadIpikAsahitam                
.....................                ................................................            ......
puruShasambandhAtpravartata iti chenna |
na R^ite tvatkriyata iti tatrApi tathAtve dR^iShTAntAbhAvAt ||
                || OM aN^gitvAnupapatteH OM || 8 ||
................................................................................................................
         pratyakShaikapramANayinashcha na parapratibodhanaprayojanaM shAstram | atashcha na dharmAdyabhAvabodhanena paropakAraH prayojanaM vAchyam | tena cha paropakAro na pratyakShaH | kena cha tadabhAvamayamaj~no vyaj~nAsIdanAdR^itAnyamAnaH | anupalabdhimAtrAdabhAvanishchayashchAtiprasaN^gI | nacha lokopakArAdapi tasya
prayojanam | adR^iShTAbhAvAt | sukhaduHkhAdeH svAbhAvikatvAt | pratyuta hiMsAdoShaniShedhanAtsvasyApi vadhAdyanarthaprAptiH | ataH svavyAhaterevopekShyaH | svavyAhatirhi mahatIyaM --anumAnamAgamashcha na pramANaM
vyabhichArAditi madvAkyAdavagantavyamiti | niShphalaM machChAstramiti tu mahIyasI | svavadhAnna doSha iti mahiShThA | ato na taduttare pareNa prayatanIyamityarthaH ||                         || Cha ||

                                   ityabhyupagamAdhikaraNam
         achetanameva pravartata iti prathamataH granyAdiShTam | achetanameva bhUtachatuShkaM saMyogavisheShAchchetanIbhUya pravartate madirAdravyavat | tadapAye punarachetanIbhavatItyanantaramapohitam|  samprati yadyapyachetanameva kartR^i tathA.api tadaN^gabhUtachetanaH kashchidastItyetanmatamapAsyati | puruShAshmavaditi chettathA.api ||                                                || Cha ||
................................................................................................................
sharIrapravR^ittau puruShasyAN^gatvAdaN^gamaN^gI samAdAya yathA kAryaM karotyasAvityAdyaN^gitvavyavahAro.anupapannaH||
                                 || iti puruShAshmAdhikaraNam || 4 ||
prakR^ityupasarjanapuruShakartR^itvavAdamapAkaroti--
    || OM anyathA.anumitau cha j~nashaktiviyogAt OM || 9 ||
sharIrasambandhAtpuruShaH pravartata ityaN^gIkore.api svatastasyAsAmarthyAchCharIrasambandha evAyuktaH ||
    || OM vipratiShedhAchchAsamaJNjasam OM || 10 ||
sakalashrutismR^itiyuktiviruddhatvAchchAnIshvaramatamasamaJNjasam ||
shrutayaH smR^itayashchaiva yuktayashcheshvaraM param |
vadanti tadviruddhaM yo vadettasmAnnachAdhama iti cha pAdme ||
                           || ityanyathAnumityadhikaraNam || 5 || 
                                     brahmasUtrabhAShyam                           [a.2
------------------------------------------------------------------------------------
           aN^gitvAnupapatteH | sharIrapravR^ittau puruShasyAN^gatvAdasminpakShe tasyAN^gitvavyavahoro.anupapannaH | ataH pramANataH sharIrasyAN^gitvAnupapatteryAtkiJNchidetat |||| Cha||

                               iti puruShAshmAdhikaraNam 
         sAN^khyaikadeshIyastu svayUthyadoShaparijihIrShayA viparyastaM matamaparo.anumimIte.ata Aha--anyathA.anumitau cha j~nashaktiviyogAt || yathA sharIrasambandhAtpuruShaH pravartate , evaM prakR^itisambandhAtpuruShaH pravartate , evaM prakR^itisambandhAtpuruShaH 1 pravartata ityaN^gIkAre svatastasya j~nasya sharIrasambandhe.apyasAmarthyAtsa evAyuktaH | kutaH punastadAyattA pravR^ittiH ? evameva prakR^itisambandho.apIti naitadapi sAdhiShTham ||                                      || Cha ||

                               ityanyathAnumityadhikaraNam 
................................................................................................................
paramANvArambhavAdamapAkaroti--
     || OM mahaddIrghavadvA hrasvaparimaNa़्DalAbhyAm OM || 11 ||
mahattvAddIrghatvAchcha yathA kAyamutpadyata evaM hrasvatvAtpArimANa़्DalyAchchotpadyeta ||
vAshabdAdanyathaitayorapi na syAt |
visheShakAraNAbhAvAt ||
................................................................................................................
           atra paramANvArambhavAdino vadanti--ichChAj~nAnaprayatnasaN^khyAparimANapR^ithaktvasaMyogavibhAgairguNaissamaveta Ishvaro.asti | tadichChA.adR^iShTakAlanimittaiH paramANavaH pArthivAdyAshrchaturvidhAH sR^iShTikAle dvisha eva saMyujyamAnA dvyaNukAni kAryaNyArabhante | tAni cha dvyaNukAni trishastrisha eva yuktAni tryaNukArambhakAni | tAni
chatushchaturyogena chaturaNukAnAM samavAyikAraNAni | tato.aniyatyaiva sarvakAryasambhavaH | kAraNagatA guNAH kArye sadR^ishaM guNAntaramArabhante | tataH shuklebhyastantubhyaH shuklaH paTo jAyate , kR^iShNAyAshcha mR^idaH kR^iShNo ghaTaH , mahadbhyo dIrghebhyashcha tryaNukebhyastAdR^ishaM chaturaNukaM , tatashcha tAdR^igguNaH 2 khaN‍DAvayavItyevameva kAryANIti niyamaH | asya cha niyamasya kvApi lopamAlapanti , yathA dvyaNukagatAdaNutvAddhrasvatvAchcha parimANAkhyaguNAttryaNuke.aNutvaM hrasvatvaM cha notpadyete | 
------------------------------------------------------------------------------------
     1  'ga'--chetanaH
     2  'ga'--tAdR^ishaguNaH 
------------------------------------------------------------------------------------
      pA.2 ]                       tattvadIpikAsahitam  
------------------------------------------------------------------------------------
vijAtIyaparimANAkrAnteH | pArimAN‍DalyAchcha paramANusamavetAtparimANAddvyaNuke hrasvatvaparimANavati pArimANDalyaM notpadyata iti || atra sUtramavatArayati --mahaddIrghavadvA hrasvaparimaNDalAbhyAm || tryaNukamahattvAddIrghatvAchcha yathA chaturaNukAdau mahattvaM dIrghatvaM cha kAryamutpadyate, evaM dvyaNukagatAddhrasvatvAttryaNuke hrasvatvaM kAryamutpadyeta | tathA paramANugatAtpArimANDalyAchcha dvyaNuke pArimANDalyAntaramutpadyeta | yadi hrasvatvAtpArimANDalyAchcha
tAdR^ishaM notpadyate tarhi mahattvadIrghatvayorapi sakAshAttAdR^ishaM notpadyeta | visheShakAraNAbhAvAt | kalpanAmAtrasyAsAdhakatvAt | yathA cha mahattvaM dIrghatvaM chaturaNukagataM mahattvAddIrghatvAchchotpadyate evaM mahattvaM dIrghatvaM cha tryaNukagataM mahattvAddIrghatvAchchaiva syAt | anyathA chaturaNukagatamapi taddvayametayorna syAt | visheShakAraNAbhAvAt | yathA vA mahaddIrghaM chaturaNukaM mahato dIrghAttryaNukAdutpadyate , tathA hrasvaparimaNDalAvapyaNuparamANU hrasvaparimaNDalAbhyAmeva svakAraNAbhyAmutpadyeyAtAm | yadi tau hrasvaparimaNDalAbhyAM notpadyete tarhi chaturaNukagataM mahattvaM dIrghatvaM cha tryaNukagatamahattvadIrghatvayorapi na syAt | anutpattau cha paramANUnAM tadvatsarvAnutpattiM prasaJNjayiShyati | dharmadharmyabhedAdubhayI choktirna virudhyate | atha mataM dvyaNukatryaNukayoH parimANAntArAkrAnterna pArimANDalyANutve tatra kAryajanake , dvitvasaN^khyA tritvasaN^khyA chANutvamahattvakAraNaM , paramANudvyaNukAyormahattve pratyakShatvaprasaN^gaH , tryaNukAdInAmaNutve chApratyakShatvaprasaN^ga iti | chaturaNukAdAviva dvyaNukAdAvapi vijAtIyaparimANAkrAntirna 1 syAt | anyathA tatrApi syAt | visheShapramANAbhAvAt | saN^khyAyAH parimANArambhakatve pR^ithaktvAderapi syAt | na chenna tasyApi | paramANordvyaNukasya na mahattvaM , tryaNukAdInAM cha mervAdibhyo nANutvamiti lokAnubhavaviruddham | nachaivamanabhyupagame pratyakShApratyakShaviparyayaprasaN^gaH | uktaM hi--
                         "   pratyakShatvatadanyatve puruShApekShayA.akhile |
                            aNutvaM cha mahattvaM cha yato vastuvyapekShaye " tyanuvyAkhyAne || 
     
       yasmAnnayaratnavarAkarAtkatichidiha maNayaH parigR^ihyante | nacha svasmAdanaNoH svasya mahattvaM
yuktaM , amahato vA.aNutvam | api cha mahatvAddIrghattvAchcha yathA yatkiJNchitkAryamutpadyata evaM hrasvatvAtpArimANDalyAchchotpadyeta | yadi tayoH kimapi notpadyate tadaitayorapi na syAt | visheShaheturvA vAchyaH ||                       || Cha ||
------------------------------------------------------------------------------------
     1   'ga'--parimANAntarAkrAntiH-
------------------------------------------------------------------------------------
                                  brahmasUtrabhAShyam                              [a.2
................................................................................................................
      || OM ubhayathA.api na karmAtastadabhAvaH OM || 12 ||
IshvarechChAyA nityatve tadbhAve.api paramANukarmAbhAvAnnedAnImapi syAt |
anityatve tatkAraNAbhAvAt |
ataH paramANucheShTAbhAvAttatkAryAbhAvaH ||
vaidikeshvarasya tu vedenaiva sarvashaktitvokteH sarvamupapadyate |
svata eva kAle vibhedAN^gIkR^iteshcha ||
................................................................................................................
           ubhayathA.api na karmAtastadabhAvaH || ichChAdayo.aShTau guNA hIshvarasya kalpyante | sechChA kiM nityotAnityA ? nityA chet , tadbhAve.api pralayakAle  paramANUnAM chalanakarmAbhAvAnnAbhimatakAle.api tatsyAt | yena saMyujya kAryamArabheran | anityA chettatsattAyAH
kAraNaM mR^igyam | nacha tatkAraNaM yuktam | sarvasya tadichChAdhInatvAt | ataH kAraNAbhAvenechChAbhAvAttannimittaparamANucheShTAbhAvAttatkAryAbhAvaH | nachAyaM vikalpa IshvaravAdinAM samassamastAnAmiti mantavyam | yasya vedagamya IshvaraH tatpakShe vedenaiva tasya sarvashaktitvoktestadA tadA tattadichChopapadyate | nachAnityatvApAtaH | tasyA evaikasyAssvarupabhUtAyAstattatkAle svAbhAvikavisheShAN^gIkR^iteH | naupAdhiko bhedashchAN^gIkartavya 1 ityarthaH | aupAdhikabhedasya satyatva ichChAderanityatvaM bahutvaM cha | upadhibhedAdbhedopachAre sR^iShTIchChA saMharechChA ghaTaj~nAnaM paTaj~nAnamityAdi mithyA syAt | tatashcha sarvaj~natvaM sarvasya tadichChAdhInatvaM cha naiva syAt | svato visheShAN^gIkAre na kashchiddoShaH | vedenaiva chAyamichChAdiH svAbhAviko.aN^gIkriyate-" so.abhidhyA sa jUtiH sa praj~nA " " guNakriyAdayo viShNoH svarupaM nAnyadiShyate"
 " svAbhAvikI j~nAnabalakriyA che " tyAdinA | ichChAj~nAnavatkriyAyA api nityatvaM visheShAdevopapadyate | tairapi nityaprayatnashabdena nityakriyAhyuchyate " kR^itiH prayatna " iti tallakShaNaM bruvANaiH | straShTA.asmItIchChAdiH kutaH 2 saMhArtA.asmItIchChAdirbhavedvisheShAdR^ite | 
           nanu sR^iShTIchChA 3 saMhArakAle.asti vA navA | asti chetkathaM saMhAraH , nAsti chetkathaM
nityechChAdiH syAt | uchyate , nAyaM doShaH | tattatkAlavartitvAdivisheShavadupapatteH | pUrvakAlavartyeva hIshvara uttarakAlavartI | kartaiva chA.atmA bhoktA bhavati | nacheshvaratvamapi nirvisheShaM dR^ishyate | tattadIshitavyaviShayatvAt | svata eva kAle bhedAN^gIkR^iteshcha samprati sR^ijAmi pashchAtsaMhAriShyAmItyAdi visheShechChAdikamupapadyate |
------------------------------------------------------------------------------------  
    1  'ga'--shchAbhyupagantavyaH          3  'ga'--kathaM
    2  'ga'--sR^iShTIchChAdiH                        
------------------------------------------------------------------------------------
    pA.2 ]                          tattvadIpikAsahitam
................................................................................................................
 || OM samavAyAbhyupagamAchcha sAmyAdanavasthiteH OM || 13 ||
kAryakAraNAdInAM samavAyasambandhAN^gIkArAttasya cha bhinnatvasAmyAtsamavAyApekShayA.anavasthitiH ||
nacha tatpramANam |
................................................................................................................
aupAdhikabhedaH kAle.apyuktanItyA nirastaH | kashchopAdhiH kAlabhedakaH | Adityagatirapi nAnavachChinnA deshamAtrAvachChinnA vA kAlAvachChedikA | vyabhichArAdasambhavAchcha | nApi kAlabhedAvachChinnA | itaretarAshrayaprasaN^gAt 1 | ataH svata eva kAlasya bhedo.aN^gIkartavyaH | atashcha
kAle kAle visheShAN^gIMkR^iterichChAdau na kashchiddoShaH || Cha ||
              samavAyAbhyupamAchcha sAmyAdanavasthiteH || kiJNcha vaisheShikAH kalpayanti--dravyaguNakarmasAmAnyavisheShasamavAyAH ShaDbhAvapadArthAH | tatra samavAyikAraNaM dravyam | guNavadvA | karmAnyatve sati jAtimAtrAshrayo guNaH | saMyogavibhAgayorasamavAyikAraNaM karma | nityamanekasamavetaM sAmAnyam | ekasamavAyI nissAmAnyo visheShaH | nityasambandhassamavAyaH |
pR^ithivyaptejovAyvAkAshakAladigAtmamanAMsi navaiva dravyANi | gandharasarupasparshashabdA buddhisukhaduHkhechChAdveShaprayatnadharmAdharmasaMskArAH saN^khyAparimANapR^ithaktvasaMyogavibhAgaparatvAparatvagurutvadravatvasnehAshchaturviMshatirguNAH | utkShepaNamapakShepaNamAkuJNchanaM prasAraNaM gamanamiti karmabhedaH | tatra kAryakAraNayorguNaguNinoH kriyAtadvatorjAtivyaktyorvisheShavisheShiNoshcha samavAyaM sambandhamabhyupagachChanti | yathA mR^iddhaTayoH, shauklyapaTayoH, patanapakShiNoH , gotvakhaNDayoH, antyavyAvartakAtmanoH||
       yathA cha tayostayoH parasparabhedaH tathA tasya tAbhyAM tAbhyAM bhinnatvasAmyAtsamavAyAntarApekShayA.anavasthitiH | nacha kAryakAraNAdInAM bhinnatve tatsamavAye cha pramANamasti | yadyapi kAryasya vinAshirupeNa bhedaH , mR^iddhaTa ityAdisAmAnAdhikaraNyAnmR^idAdirupeNAbhedaH, tAbhyAM chAbhedo ghaTasya | 'mR^iddhaTaH ' vinAshIghaTa ' ityubhayatrApyabhedAnubhavAt | nacha mR^idastadA vinAshitvam | nahi ghaTanAshemR^ido vinAshAnubhavaH | naShTo ghaTo mR^idevAtrAbhUditi sthitirevAtrAnubhUyate | nachAbAdhitAnubhavasya bhrAntitvaM vaktuM yuktam | sarvasya bhrAntitvaprasaN^gAt | nacha pramANadR^iShTe virodhAshaN^kA | pramANadR^iShTerevAvirodhApAdakatvAt | strItvapuMstvayoranyatra sahAdR^iShTayordR^iShTirevArdhanArIshvare.avirodhasAdhikA  ||
------------------------------------------------------------------------------------
   1  'kha'--rAshrayatvatvaprasa-
------------------------------------------------------------------------------------
     



