                                  brahmasUtrabhAShyam                             [a.2
--------------------------------------------------------------------------------------
   kuta etat--shaktiviparyayAt || hareH pUrNA shaktiH , tadviparItA.alpA.asya shaktiriti || Cha ||
       samAdhyabhAvAchcha || manassamAdhAnaM chAtiduShkaraM jIvasya pratIyate | smaryate cha --
" chaJNchalaM hi manaH kR^iShNa pramAthi balavaddR^iDham |
tasyAhaM nigrahaM manye vAyoriva suduShkaram |
asaMshayaM mahAbAho mano durnigrahaM chalami " ti || atashchAsvAtantryaM gamyate ||          || Cha ||
      ato.asvAtantryapramANebhyaH kartR^itvapramANebhyashcha | yathA cha takShobhayathA || Cha ||
       parAttu taChruteH || ayamanayordR^iShTAntadArShTAntikayorvisheShaH | yadyapi takShNaH kArayitrA dravyadanAdinA niyatatvaM , tathA.api natu takShaNAdishaktistannimittA | jIvasya tu sA cha kartR^itvashaktiH parAdeva ||                                                                || Cha ||
.............................................................................................................
|| OM kR^itaprayatnApekShastu vihitapratiShedhAvaiyarthyAdibhyaH OM || 42 ||
tato.aprayojakatvaM shAstrasya nA.apadyate |
kR^itaprayatnApekShatvAttatprerakatvasya ||
AdishabdenAvaiShamyAdi ||
pUrvakarma prayatnaM cha saMskAraM chApyapekShya tu |
IshvaraH kArayetsarvaM tachcheshvarakR^itaM svayam |
anAditvAdadoShashcha pUrNashaktitvato hareriti bhaviShyatparvaNi ||
etadevaM nachApyevametadasti cha nAsti cheti cha mokShadharme ||
                 || iti kartR^itvAdhikaraNam || 17 ||
.............................................................................................................
         kR^itaprayatnApekShastu vihitapratiShedhAvaiyarthyAdibhyaH || tarhi vihitakAraNe pratiShiddhavarjane chAshaktaM prati pravartamAnaM shAstramaprayojakamiti na vAchyam | pUrvakR^itaprayatnApekSha eva hIshvarastaM bhoge prerayati | tatsaMskAramapekShya karmaNi prerayati | ato vihikakAriNaM puNyaM bhojayati , kArayati cha|
tato.aprayojakatvaM shAstrasya nA.apadyate | dharmAtsukhamadharmAdduHkhamichi shAstrasya sthitiH | nacha tata evAprayojakatvaM shAsturApadyate 1 | svakAritaprayatnApekShatvAttatprerakatvasya | prAgeva prapaJNchitametat | nacha pUrvapUrvakarmaNAM kAryakAraNarupANAmIshvarakAritatve tata evAprayojakatvaM shAstrasyeti vAchyam | IshvaraH shAstreNa dharmamadharmaM cha prakAshayati , puNyasvabhAvaM tatrAvatArayati , pApAdvyAvartayati , 
--------------------------------------------------------------------------------------
     1   'ga'--rApAdyate |
--------------------------------------------------------------------------------------
    pA.3]                         tattvadIpikAsahitam 
--------------------------------------------------------------------------------------       
aparamaparatra | taM cha chIrNapuNyaM duHkhAttArayati , sukhena yojayati | aparamaparathA karoti | evaM kR^itaprayatnApekShaH paramo nArAyaNaH sarvAMstattatkArayati , vidhipratiShedhAvaiyarthyAya vaiShamyAbhAvAya nairghR^iNyAbhAvAya cheti ramaNIyam | vaiShamyanairghR^iNye parasya svAtantryaprasaN^gAgate punarniraste ityadoShaH | 
uktameva muhurmuhurmokShadharmavachanenApi saMvAdayati ||                                || Cha ||
                                    iti kartR^itvAdhikaraNam 
.............................................................................................................
aMshA eva hIme jIvA aMshI hi parameshvaraH |
svayamaMshairidaM sarvaM kArayatyachalo haririti gaupavanashrutAvaMshatvaM jIvasyopalabhyate ||
naivAMsho na sambandho nApekShyo jIvaH parasya |
tathA.api tu yathAyogaM phaladaH prabhurekarAT |
na niyamyaH sa kasyApi sa sarvasya niyAmaka iti bhAllaveyashrutau ||
ato bravIti--
 || OM aMsho nAnAvyapadeshAdanyathA chApi dAshakitavAditmadhIyata eke OM || 43 ||
mAM rakShatu vibhurnityaM putro.ahaM paramAtmanaH |
avaH pareNa pitaraM yo asyAnuveda |
yastadveda sa pituShpitA.asat |
yastA vijAnAtsa pituShpitA.asat |
dvA suparNA sayujA sakhAyA samAnaM vR^ikShaM pariShasvajAte |
tayoranyaH pippalaM svAdvattyanashnannanyo abhichAkashItItyAdinA nAnAvyapadeshAdaMsho jIvaH ||
.............................................................................................................
       aMsho nAnAvyapadeshAdanyathA chApi dAshakitavAditvamadhIyata eke || ' nAnAvyapadeshaH ' pitR^iputratvAdinAnAprakArasambandhavyapadeshaH 1 | " avaH pareNe " tyasyAyamarthaH | avaH avaraH jIva iti yAvat | yo.avaraH asya svasya jagato vA pitaraM yathAvadveda , pareNa natu svataH , sa tu paro bhavati | anenAvarabhUtena darshanakramamapekShya | svarupadR^iShTyanantaraM hi bhagavantaM pashyati ||
         " striyaH satIri " tyasyAyamarthaH 2 | striyaH satIH puMsa AhurvedAdishabdaiH |
--------------------------------------------------------------------------------------
     1  'ka'  'kha'--nAnAprakAranAnAsambandhavyapadeshaH |
     2  " striyaH satIstAM u me puMsa AhuH pashyadakShaNvAnna vichetadandhaH |
          kaviryaH putraH sa ImAchiketa yastA vijAnAtsa pituShpitA.asat " iti mantravAkyam ||
--------------------------------------------------------------------------------------
                                  brahmasUtrabhAShyam                              [a.2
.............................................................................................................
tathAcha pArasharyAyaNashrutiH--
aMsho hyeSha parasya yo.ayaM pumAnutpadyate cha mriyate cha nAnA hyenaM vyapadishanti piteti putreti bhrAteti cha sakheti cheti ||
anyaH paro.anyo jIvo nAsAvasya kutashchana |
nAyaM tasyApi kashchanetyanyathA cha kAShAyaNashrutiH ||
brahma dAshA brahma kitavA brahmaiveme dAsA ityabhedenApyeke.adhIyate |
tathAchAgniveshyashrutiH --
aMsho hyeSha parasya bhinnaM hyenamadhIyire.abhinnaM hyenamadhIyira iti ||
vArAhe cha--
putrabhrAtR^isakhitvena svAmitvena yato hariH |
bahudhA gIyate vedairjIvoM.ashastasya tena tu |
yato bhedena tasyAyamabhedena cha gIyate |
atashchAMshatvamuddiShTaM bhedAbhedau na mukhyata iti ||
        || OM mantravarNAt OM || 44 ||
pAdo.asya jIvaloke jIvabhUtaH sanAtana iti ||

.............................................................................................................
abhimAnyapekShayA chAyaM vyapadesha upapadyate | j~nAnadR^iShTimAneva tAnpashyati nAj~nAnI | kaviH putro brahmA| " yo brahmANaM vidadhAti pUrvaM yo vai vedAMshcha prahiNoti tasmA " iti shruteH | " tena brahma hR^idA ya Adikavaya " ityAdismR^iteshcha | sa eva A samantAdveda yastAni chChandAMsi vishiShTatvena jAnAti ,
sAkShAdviShNuvAchakatvena , sa piturviShNoH pitA bhavati vyaJNjakatvAt ||        
         nAnAvyapadeshoM.ashatvaM paryavasAyayatItyatra pramANamAha--tathAchetyAdinA | ' anyathAvyapadeshaH'
sambandharAhityavyapadeshaH pitR^itvAdinA lokavadAnurupyAbhAvApekShayA parasyAnupakAryatvApekShayA cha , natu sarvathA | niyamyaniyAmakalakShaNasya tatra tatra prasiddhatvAt | " na sambandho nApekShyo jIvaH parasye " tyuktvA.api " sa sarvasya niyAmaka " iti hyAha | abhedenApyeke.adhIyate , atashchAMshaH | nacha kvApyabhedasyAdhyayanAtsvarupAMshatvamApatati , bahutvAdbhedashrutInAM tadanugraho nyAyya iti | nahi mukhyA.abhedoktiH , tadguNasAratvAditi gatyukteshcha | uktaM chAnuvyAkhyAne--
        
                " svAtantrye cha vishiShTatve sthAnamatyaikyayorapi |
                 sAdR^ishye chaikyavAkyasamyaksAvakAshA yatheShTata " iti ||          || Cha ||
     pA.3]                        tattvadIpikAsahitam 
.............................................................................................................
anaMshatvashrutergatiM chA.aha--
        || OM prakAshAdivannaivaM paraH OM || 45 ||
aMshatve.api na matsyAdirupI para evaMvidhaH |
yathA tejoM.ashasyaiva kAlAgneH khadyotasya cha naikaprakAratA |
yathA jalAMshasyAmR^itasamudrasya mUtrAdeshcha |
yathA cha pR^ithivyaMshasya merorviShThAdeshcha | 
abhimAnidevatApekShayaitat ||
.............................................................................................................
          prakAshAdivannaivaM paraH || ashaMtve.api na matsyAdirupI bhagavAn jIvavadbhinno duHkhI vA bhavati | ato jIvasyAMnashatvashrutiH | yathA tejasashcha tadaMshasya kAlAgneshchaiko.agnidevo.abhimAnI na tasya svarupabhedaH , tathA.atra na svarupabhedaH | abhimAnidevatApekShayaitaditi bhAShyAt | khadyotastu tejoM.ashopyanyo jIvaH | tathA jalAMshabhUtAvamR^itasamudro mUtrAdishcha | tathA.api tayornaikaprakAratA | jalAbhimAnI varuNo.amR^itasamudrasya cha | mUtrAdyabhimAnI bhinno.asti | evaM pR^ithivyAmapigamanIyam ||
" bhinnAMshasyaiva jIvasya bandhamokShau na me kvachit |
abhinnAMshAstu matsyAdyAstejasaH kAlavahnivat |
jIvA bhinnAMshakAstatra tejasaH pratibimbavadi " ti cha vailakShaNye ||
" svAtmAnaM paramaM viShNuM viditvA.api sa rAghavaH | 
daityAnAM mohanArthAya darshayAmAsa mUDhatAmiti " ti cha pAdme ||
" nityapUrNasukhaj~nAptisvarupo.asau yato vibhuH |
ato.asya rAma ityAkhyA tasya duHkhaM kuto.aNvapi ||
tathA.api lokashikShArthamaduHkho duHkhavartivat |
antarhitAM lokadR^iShTyA sItAmAsItsmarannIva ||
j~nApanArthaM punarnityasambandhaM svAtmanaH shriyA |
ayodhyAyA vinirgachChansarvalokasya cheshvaraH ||
pratyakShaM tu tayA sArdhaM jagAmAnAdiravyayaH |
nAkShatramAsagaNitaM trayodashasahastrakam |
brahmalokasamaM chakre samastaM kShitimaN‍Dalam || 
rAmo rAmo rAma iti sarveShAmabhavattadA |
sarvo rAmamayo loko yadA rAmastvapAlayadi " ti cha skAnde || Cha ||

                                  brahmasUtrabhAShyam                            [a.2
.............................................................................................................
                      || smaranti cha OM || 47 ||
ete svAMshakalAH puMsaH kR^iShNastu bhagavAnsvayam |
ataH paraM yadavyaktamavyU़DhaguNabR^iMhitam |
adR^iShTAshrutavastutvAtsa jIvo yaH punarbhavaH ||
svAMshashchAtho vibhinnAMsha iti dvedhAM.asha iShyate |
aMshino yattu sAmarthyaM yatsvarupaM yathA sthitiH ||
tadeva nANumAtro.api bhedaH svAMshAMshinoH kvachit |
vibhinnAMsho.alpashaktiH syAtkiJNchitsAdR^ishyamAtrayuk ||
na tvatsamo.astyabhyadhikaH kuto.anya ityAdi ||
.............................................................................................................
        smaranti cha || " jagR^ihe pauruShaM rupami " tyArabhya prastutAvatArA eta ityuchyante | ete puruShasya svAMshakalAH | svAMsharupAH kalAH svAMshakalAH | kalpyanta iti cha kalAH | svAMshakalA  ityukte.api bhedAbhedAshaN^kA syAditi kR^iShNo bhagavAnsvayamevetyuktam | " nANumAtro.api bhedaH svaMshAMshinori " ti chopari pramANavAkyam | ataH puruShottamAjjaDAchcha yatparaM anyadityarthaH | " kastaM tvanAdR^itya parAnuchintAmi " tivat | avyaktaM anaindriyakam | anAdikAladadR^iShTAshrutavastutvAdanapoDhasattvAdiguNabR^iMhitaM sa jIva ityuchyate | aMshino yattu sAmarthyaM jagatsR^iShTyAdau yatsvarupaM j~nAnAnandAdi yathA sthitiH deshataH kAlato guNato vyAptatvena tadeva svAMshasya | " na tvatsamo.astI " tyAdi cha kR^iShNaM prati pArthavachanam | uktaM chAtra bhagavataivAnyatra--
                " yathaiva kR^iShNakeshasya kR^iShNasya brahmatA.akhilA |
                   darshitA chaiva pArthAya nissImAH shaktayo.asya hi || " iti ||
ato jIvasyAMshatvaM nAma kiJNchitsAdR^ishyamAtrayuktatvamiti mathitArthaH ||           || Cha || 
.............................................................................................................
|| OM anuj~nAparihArau dehasambandhAjjyotirAdivat OM || 48 ||
parAnuj~nayA pravR^ittiH parato bandhanivR^ittishcha jIvasya pratIyeteM.ashatve.api dehasambandhAt |
ya AtmAnamantaro yamayati |
tamevaM vidvAnamR^ita iha bhavatItyAdinA ||
natu parasya |
vAsudevaH saN^karShaNaH pradyumno.aniruddho.ahaM matsyaH kUrmo varAho nArasiMho vAmano rAmo rAmaH kR^iShNo buddhaH kalkirahaM shatadhA.ahaM sahastradhA.ahamamito.ahamananto.ahaM naivaite jAyante na mriyante naiShAmanuj~nA na bandho na muktiH sarva eva hyete pUrNA ajarA amR^itAH paramAH parAnandA iti hi chaturvedashikhAyAm ||
     pA.3]                         tattvadIpikAsahitam 
.....................            ...........................................         .................
yujyate cha jyotirAdivat |
yathA.a.adityo viyadgatastatprakAshashchaikaprakAraH |
shuklaM kR^iShNaM kanIniketi tadaMshasyApyakShNo dehasambandhAnna tAdR^ishI shaktistadanugrAhyatvaM tenaivA.avR^itiparihArashcha |
yathA bAhyAmR^itajalasyAmR^itasamudrasya chaikatvaM tadaMshasyApi shleShmaNastadanugrAhyatvaM tenaiva virodhinivR^ittishcha || 
mokShadharme cha--
yatkiJNchidiha loke.asmindehabaddhaM vishAMpate |
sarvaM paJNchabhirAviShTaM bhUtairIshvarabuddhijaiH ||
Ishvaro hi mahadbhUtaM prabhUrnArAyaNo virAT |
bhUtAntarAtmA vij~neyaH saguNo nirguNo.api cha |
.............................................................................................................
        anuj~netyAdi sUtram || jIvasya pravR^ittaye parAnuj~nA.apekShitaiva | shatadhA nAmAShTashatavAchyatvena | shatarchina itivatsAmIpyAdavirodhaH | sahastradhA sahastranAmavAchyatvena | amitaH asaN^akhyeyaH | "shuklaM kR^iShNaM kanInike " tyAdityasAdR^ishyAttadaMshatvamakShNaH | " atha yadetadAdityasya shuklaM bhAH saivargatha yannIlaM paraH kR^iShNaM " " atha yadetadakShNaH shuklaM bhAH saivargatha yannIlaM paraH kR^iShNami " ti shruteH||
         " kanInikA paraH kR^iShNaM saguNo nirguNo.api cha | 
           aguNo.aguNadehatvAtsaguNo guNadhAraNAt |
           aishvaryAdiguNitvAdvA vAsudeva udIryata " ityAgneye ||
      bhUtapralayasthAnabhUtA.avyaktashabditA shrIH shushrUShurityuktatvAt | " ye chApyakSharamavyaktami " ti smR^iteshcha | yathA sUryaprabhAkShiNI sUryAMshatvenodite api mitho vilakShaNe sUrya eva svaprakAshAbhimAnI na tatrAnugrAhyAnugrAhakabhAvaH | akShyabhimInyanyo jIvo.asti sa tu tadanugrAhyaH | dehasambandhanibandhanaM duHkhaM chA.apnoti | tenaiva tasya vyApAravirodhino viShayAvR^itibhUtasya tamasaH parihAraH | evaM dvitIyadR^iShTAnte.api yojanIyam | tatra virodhi pittam ||                           || Cha ||
        asantateshchAvyatikaraH || asantatashaktitvAt |
       " sarvatra sarvakR^ichchApi hayagrIvAdirupakaH |
         j~nAnAdirakShako viShNurjAmadagnyAdirupavAn |
         j~nAnAdyutpAdako nityaM kR^iShNAdirdoShanAshaka " iti brahmatarke ||             || Cha ||    
 
                              brahmasUtrabhAShyam                                  [a.2
.............................................................................................................
        || OM AbhAsa eva cha OM || 50 ||
rupaM rupaM pratirupo babhUveti pratibimbatvAchcha na sAmyam |
vArAhe cha--
dvirupAvaMshakau tasya paramasya harervibhoH |
pratibimbAMshakashchAtha svarupAMshaka eva cha ||
pratibimbAMshakA jIvAH prAdurbhAvAH pare smR^itAH |
pratibimbeShvalpasAmyaM svarupANItarANi tviti ||
sopAdhiranupAdhishcha pratibimbo dvidheyate |
jIvaH parasyAnupAdhirindrachApo yathA raveriti paiN^gishrutiH ||
yathaiShA puruShe chChAyA etasminnetadAtatamiti shrutiH ||
                 
                      || ityaMshAdhikaraNam || 18 ||
pratibimbanAM mitho vaichitrye kAraNamAha--
            || OM adR^iShTAniyamAt OM || 51 ||
.............................................................................................................
         AbhAsa eva cha || " rupaM rupaM pratirupo babhUva " pratibimbo babhUvetyarthaH 1 ||
 ' tadasya ' viShNo ' rupaM ' jIvasya darshanAya | yathA puruShe chChAyA.a.atatA tadvetasminviShNAveva vishvamAtatam |
       " tamevA.adyaM prapadyeta yadaMshAbhAsako hyayam |
         jIvarAshissamasto.api brahmarudrendrapUrvakaH |
         kiJNchitsAdR^ishyamAtreNa bhinno.apyaMsha ivochyata " iti nArAyaNashrutiH ||        || Cha ||

                             ityaMshAdhikaraNam 
--------------------------------------------------------------------------------------
 anAdividyAkarmAdivaichitryAdvaichitryam ||
    ||  OM abhisandhyAdiShvapi chaivam OM || 52 ||
ichChAdveShasukhaduHkhAdivaichitryaM chAdR^iShTAdeva |
chashabdena pratikShaNavaichitryaM cha ||
.......................               ......................                 ......................
    1  " rupaM rupaM pratirupo babhUva tadasya rupaM prati chakShaNAye " ti shrutivAkyam |
--------------------------------------------------------------------------------------
       pA.2]                            tattvadIpikAsahitam 
........................             .........................................            ...........
     || OM pradeshAditi chennAnta rbhAvAt OM || 53 ||
na svargabhUmyAdipradeshavisheShAdvaichitryam |
tatprApterapyadR^iShTApekShatvAt |
ekadeshAsthitAnAmeva vaichitryadarshanAchcha ||
                     
                           || ityadR^iShTAdhikaraNam || 19 ||

                 iti shrImadAnandatIrthabhagavatpAdavirachite shrImadbrahmasUtrabhAShye
                          dvitIyAdhyAye tR^itIyaH pAdaH || 2 || 3 ||
.............................................................................................................
           adR^iShTAniyamAt || anAdividyAvidyAkarmatatsaMskAravaichitryAdvaichitryam |
tachcha svAbhAvikam | anAdItyuktatvAt ||                               || Cha ||

                              ityadR^iShTAdhikaraNam 

                      iti tattvadIpikAyAM dvitIyadhyAyasya
                              tR^itIyaH pAdaH ||

                           --------------------
                           --------------------









                               || shrIH ||

                           || chaturthaH pAdaH ||

yuktisahitashrutivirodhaM shrutInAmapAkarotyanena pAdena |
prANA evedamagra Asustebhyo bhUtAni jaj~nire | bhUtebhyo.aNDamaNDasyAntastvime lokAH | atha prANA evAnAdayaH prANA nityA iti kAShAyaNashrutau prANAnAmanutpattiH pratIyate ||
nopAdAnaM hIndriyANAmato.anutpattiriShyate |
upAdAnakR^itA sR^iShTiH sarvalokAShu dR^ishyata iti bhaviShyatparvaNi ||
etasmAjjAyate prANo manassarvendriyANi cheti cha |
ata uchyate--
.............................................................................................................
          yuktisahitAbhiH shrutibhirvirodhaM shrutInAM nirAkarotyanena pAdena prANavichArAtmakena prAyaH| teShu yukterupajIvyatvena tadvirodhasya pariharaNIyatvAt | nanu yadyapi shrutInAM kevalAnAM samabalAnAM mitho virodho vichAraNayA pariharaNIya iti yujyate , AsAM mukhyavR^ittirAsAM gauNIti , AsAmasau viShaya AsAmayamiti vA | yatra yuktisahitAbhiH shrutibhiH shrutayo virudhyante tatra na vichAraNAvakAshaH | balavadvirodhe gauNArthatvAshrayaNasya prAptatvAt | atassiddhArthatvAtkR^itamatra mImAMsayeti | nAyaM doShaH | sayuktikAbhireva nirNayashrutibhiH parihariShyamANatvAdvirodhasya | viShayavivekasya vA pradarshayiShyamANatvAttatra tatra | asminpAde prAyaH prANAH samastA vyastA vA viShayaH | atra tUtpadyante vA naveti saMshayaH | shrutivipratipattiH saMshayabIjam | notpadyanta iti pUrvaH pakShaH | anutpattishruteH sayuktikatvAdutpattishrutergauNArthatvayogAt | " prANA evedamagra Asustebhyo bhUtAni jaj~nira " iti bhUtakAraNatvashruteH , " tamutkrAmantaM prANo.anUtkrAmati prANamanUtkrAmantaM sarve prANA anUtkrAmantI " tyAdIShu dehapAte dehinAM sahotkrAntigatyAdishruteH pralaye cha suShupta iva vyApArasyaivoparamAditi || atra sUtramavatArayati |
.............................................................................................................
              || OM tathA prANAH OM || 1 ||
yathA.a.akAshAdayaH paramAtmana utpadyante tathA prANA api ||
              || OM gauNyasambhavAt OM || 2 ||
anAditvashrutirgauNAnAditvapekShayA |
mukhyAsambhavAt ||
nityAnyetAni saukShmyeNahIndriyANi tu sarvashaH |
teShAM bhUtairupachayaH sR^iShTikAle vidhIyate |
                                brahmasUtrabhAShyam                                 [a.2
...........................        ..............................                        ..........
pareNa sAmyasamprApteH kasya syAnmukhyanityateti hi bhaviShyatparvaNi ||               
  || OM pratij~nAnuparodhAchcha OM || 3 ||
sa idaM sarvamasR^ijateti ||
                          || iti prANAdhikaraNam || 1 ||
.............................................................................................................   
        tathA prANAH || yathA.a.akAshAdayo jIvaparyantAH paramAtmana utpadyanta uktanyAyena tathA prANA apyutpadyante paramAtmana eva | tatroktanyAyAnukarShaNArthaM tathetyuktam ||           || Cha ||                                                                
" nityAnyetAni saukShmyeNa hIndriyANi  tu sarvashaH |
teShAM bhUtairupachayaH sR^iShTikAle vidhIyata " iti vachanAtpralaye sUkShmarupamAtrasyaiva sthityavagamAnnityAMshasya tanIyastvenAnAditvashrutergauNArthatvAditarasya mahIyastvenetarashrutermukhyArthatvAt|
tAtvikadevottamAnAM prAkR^itadehAdhiShThitendriyavyApArapUrvakatvAdbhUtasR^iShTerbhUtakAraNatvavyapadeshopapatteH | gatyAdeshcha bhAktatvena vakShyamANatvAt ||                                          || Cha ||
         idaM sarvamasR^ijateti pratij~nAnuparodhasya cha pAlanIyatvAt | chakArAdvibhaktashaktitvAchchotpadyanta iti siddhAntaH | evamupari cha yathAsambhavaM yojanIyAH saMshayAdayaH|
kevalashrutiratratyaiva | uttarAdhikaraNayorvisheShashrutikAraNakaH pR^ithagArambhaH ||            || Cha ||
                                iti prANAdhikaraNam 
.............................................................................................................
dvidhA haivendriyANi nityAni chAnityAni cha | tatra nityaM mano.anAditvAnna hyamanAH pumAMstiShThatyanityAnyanyAnIti gaupavanashrutau manaso.anutpattiH sayuktikA shrUyate |
ata Aha--
              || OM tatprAkshruteshcha OM || 4 ||
manaH sarvendriyANi cheti pUrvoktatvAnnAnutpattirmanaso yujyate ||
pUrvaM manaH samutpannaM tato.anyeShAM samudbhavaH |
tadanutpattivachanamalpopachayakAraNAditi vAyuproktavachanaM chashabdena gR^ihItam ||
                       || iti mano.adhikaraNam || 2 ||
nityayA.anityayA staumi paramAtmAnamachyutamiti |
vAgvAva nityA nahyeShotpadyate.asyAM hi shrutiravatiShThata iti sayuktikaM pauShyAyaNashrutau vAcho.anutpattiruchyate |
ato bravIti--
            || OM tatpUrvakatvAdvAchaH OM || 5 ||     
       pA.4]                       tattvadIpikAsahitam 
....................               ...................................                  ...........
tasmAnmana eva pUrvarupaM vAguttararupamiti manaHpUrvakatvAdvAcho nAnutpattiH ||
vAgindriyasya nityatvaM shrutisannidhiyogyatA |
utpattirmanaso yasmAnna nityatvaM kutashcheneti vAyuprokte ||
                          || iti vAgAdhikaraNam || 3 ||
.............................................................................................................
         tatprAkshruteshcha || " etasmAjjAyate prANo manaH sarvendriyANi che " tItarendriyebhyaH pUrvamuttyuktena manaso.anutpattiryujyate | visheShashrutigatiralpopachayo.atra ||              || Cha ||
                            iti mano.adhikaraNam 
         tatpUrvakatvAdvAchaH || " manasA vA agre saN^kalpayatyatha vAchA vyAharati tasmAnmana eva pUrvarupaM vAguttararupami " ti shruteH manaHpUrvakatvAdvAcha utpattireva , " manaso vAva vAgutpadyata " iti 
cha ||                     || Cha ||
                                    iti vAgadhikaraNam 
--------------------------------------------------------------------------------------
sapta prANAH prabhavanti tasmAditi shrutiH |
saptaiva mArutA bAhye prANAH sapta tathA.a.atmani |
adhidaive tathA.adhyAtme saN^khyAsAmyaM vido viduriti cha skAnde ||
dvAdasha vA ete prANA dvAdasha mAsA dvAdashA.adityA dvAdasha rAshayo dvAdasha grahA iti kauNDinyashrutau dvAdashaprANA dR^ishyante |
ato vakti--
         || OM sapta gatervisheShitatvAchcha OM || 6 ||
j~nAnendriyApekShayA saptatvam |
guhAshayAM nihitAH sapta sapteti visheShaNAt ||
saptaprANAstvavagateH paJNcha prANAshcha karmaNaH |
evaM prANadvAdashakaM sharIre nityasaMsthitamiti bhaviShyatparvavachanaM chashabdAt ||
         || OM hastAdayastu sthite.ato naivam OM || 7 ||
hastAdInAM karmaviShayatvAnna sahapAThaH ||
saMsArasthitihetutvAtsthitaM karma vido viduH |
tasmAdudgatihetutvAJNj~nAnaM gatirihochyata iti vAyuprokte ||
                       || iti saptagatyadhikaraNam || 4 ||

                                   brahmasUtrabhAShyam                             [a.2
.............................................................................................................
divIva chakShurAtatamiti vyAptiH pratIyate |
dUrashravaNadarshanAdiyuktishcha ||
aNubhiH pashyatNubhiH kR^iNoti prANA vA aNavaH prANairhyetadbhavatIti cha kauNDinyashrutiH ||
ato vakti--
                 || OM aNavashcha OM || 8 ||
tadyathA hANunashchakShasaH prakAsho vyAtata evame vAsya puruShasya prakAsho vyAtato.aNurhevaiSha puruSho bhavatIti shANDilyashruteH ||
                                  || ityaNutvAdhikaraNam || 5 ||
.............................................................................................................
             dvAdashaR^ituyAjagrahAH madhvAdidvAdashamAsoddeshyAH | " ShaDR^ituneti yajanti | prANameva tadyajamAne dadhati | chatvAra R^itubhiriti yajantyapAnameva tadyajamAne dadhati | dviR^itunetyupariShTAdi "
ti shruteH | sapta gatervisheShitatvAchcha || " guhashAyAM nihitAH sapta sapte " ti | guhAshayAyAM buddhau nihitAH sapta sapta prANAH | ' samAne lopa ' iti sUtrAdekayakAralopaH | tAdarthye saptamI | guhAshayAM prati nihitA iti vA | ubhayathA cha buddhyarthaM nihitA ityarthaH | sapta sapteti pratipuruShaM bhedAt | athavA guhAyAmAshayaM prati AshayArthaM nihitAH | " nihitaM guhAviH " " guhA santami "tyAdivat |
saptamyarthe prathamA |  " dairdhyaM plutaM cha huN^kAro bindurapyavadhAraNa " iti
shabdanirNaye ||           || Cha ||
          karma mAnuShyamihAbhipretam | j~nAnaM tatvaviShayam ||              || Cha ||
                          iti saptagatyadhikaraNam 
         aNavashcha || aNavashcha vitatAshcha prANAH | aNutvashruteH svarupato.aNavaH , vitatatvashruteH prakAshato vitatAH | tadidamAha tadyathetyAdikAmubhayashrutyoravirodhaprakAshikAM shrutimudAharannabhIShTadR^iShTAntAvaShTambhAm ||                                   || Cha ||
                               ityaNutvAdhikaraNam 
.............................................................................................................
naiSha prANa udeti nAstametyakala eva madhye sthAtA | athainamAhurmadhyama itIti mukhyaprANasyAnutpattiH shrUyate |
yatprAptiryatparityAga utpattirmaraNaM tathA | 
tasyotpattirmR^itishchaiva kathaM prANasya yujyata iti yuktirvAyurprokte ||
Atmata eSha prANo jAyata iti cha |
ata Aha-- 
     pA.4]                            tattvadIpikAsahitam
.................                      ................................                  .......
                   || OM shreShThashcha OM || 9 ||
saukShmyeNa ha vA eSho.avatiShThate sthUlatvenodeti sUkShmashchAtho sthUlashcha prakR^ititaH sUkShmo.anyataH sthUlo.athainamAhuH sAdiranAdiritIti gaupavanashruteH ||
.............................................................................................................
         mukhyaprANo viShayaH | sa notpadyata ityekapakShaH | " naiSha prANa udetI " tyAdishruteryukteshcha|
ekalaH pradhAnaH | udayAstamayayormadhye yauvane sthAtA dehamadhye veti shrutyarthaH | yasya deha prAptirdehaparityAgashcha jIvAnAmutpattirmaraNaM cha tadubhayaM kathaM tasyeti yuktiH | utpattishruteH pUrvoktayuktibhyashchotpadyata ityaparaH pakShaH | uktayuktistu chirakAlAvasthAyitvena nirvoDhavyA | dehAtpUrvAparakAlavartitve.api mUlasR^iShTAvutpattisambhavAt | atra katara pakShaH shreyAn ? anyatamo vA shreShTha iti vichAryate | nanu naitatsAmpratam | prANasyotpattishaN^kAprAptyabhAvAt | yA tvanutpattishrutirupanyastA sA paramAtmaviShayA bhaviturmahati | prANashabdasya paramAtmani prasAdhitatvAt|
anekatrAsAdhAraNatvena nirNItashrutiliN^gebhyo mukhyaprANaliN^gAnAmapi tannimittatvAvadhAraNAditi | maivam | uktottaratvAt | yatrAnyavAchakatve.apyavirodhastatrAnyadapyamukhyatayochyate | yatra virodhastatra brahmaivochyata iti | idaM cha bhAShyamavirodhAdivichArotthArotthApakam | anyathA sarvashabdAnA " metena sarve vyAkhyAtA " ityato brahmaNyeva paryavasAyitvAdanutthAnamevAdhyAyatrayasya | anudayAnastamayashruteranyavAchakatve virodha iti chetsatyaM | " athainamAhurmadhyama " iti madhyamatvamuttamAdanyatra cha mukhyaprANe na virudhyate , prasiddhaM cha | anudayAnastamayau cha kayAchidapekShayA yojayituM sushakau | " athainamAhuHsAdiranAdiri " ti hi nirNayashrutiM darshayati |
ata uchito vichAraH | atassiddhAntamArabhate | shreShThashcha || " prANo vA jyeShThashcha shreShThashcha tAnvariShThaH prANa uvAche " tyAdishrutibhyo mukhyaprANaH prANeShu shreShTha uchyate | tatprastAvAt | chakArAdutpadyate cha notpadyate cha | ayaM cha nirNayaprakAro yathAsambhavaM yojanIyo.asminpAde | yathA dAsA vR^ittayashcha santIti ||                || Cha ||
.............................................................................................................
          || OM na vAyukriye pR^ithagupadeshAt OM || 10 ||
cheShTAyAM bAhyavAyau cha mukhyaprANe cha gIyate |
prANashabdastriShu hyeShu mukhe mukhyaH prakIrtita iti vAyukriyayorapi vyapadeshAdutpattistayorna syAt |
khaM vAyustapo mantrAH karmeti pR^ithagupadeshAt ||
bhUtAni cheShTA mantrAshcha mukhyaprANAdidaM jagat |
mukhyaprANaH parasmAchcha na paraH kAraNAnvita iti cha vAyuprokte ||
           || iti mukhyaprANAdhikaraNam || 6 ||                       
                                 brahmasUtrabhAShyam                               [a.2
--------------------------------------------------------------------------------------
          na vAyukriye pR^ithagupadeshAt || bhUtavAyucheShTayorapi prANashabdavAchyatvAttayoreva syAdutpattishrutiriti na mantavyam || " sa prANamasR^ijata prANAchChraddhAM khaM vAyurjyotirApaH pR^ithivIndriyam | mano.annamannAdvIryaM tapo mantrAH karma lokeShu nAma che " ti mukhyaprANasya tayoH kAraNabhUtasya prathamata evotpattyupadeshAt || nanu eteva mAtarishvA vyAkhyAta iti pradhAnavAyorutpattirvyAkhyAtA | sa eva cha mukhyaprANo nAma vAyuH | " prANo yaH prANaH sa vAyuri "
tyAdishruteH |
 " vAyurbhImo bhImanAdo mahaujAH 
    sarveShAM cha prANinAM prANabhUtaH |
    anAvR^ittirdehinAM dehapAte
    tasmAdvAyurdevadevo vishiShTa " iti bhArate ||
     yadyapi bAhyAdhyAtmikabhedApekShayA pR^ithagvivakShA , tathA.api tathA prANA iti sAmanyopanyAsena pUrNatvAtkathamavR^ithA syAtpR^ithagayaM punarArambhaH ? atra brUmaH | tatra bhUtakAraNatvAdbhUtamukhyayoH sammugdho vichAraH | iha kevalo mukhyaviShaya iti bhedaH | prANashabdena cha shrutiShu mukhye vyavahArabAhulyAttadgocharavichArANAM bahuvidhAnAM chikIrShitAnAM prArambhe tasminneva mukhye prANashabdenotpattyunutpattivAdinInAM cha bahulAnAM shrutInAM sunirNAyakaH sArthaka evAyaM vichAraH | pramANabhedabhinnatvAtprameyaM prapaJNchayatostatra tatra sUtrairbhAShyaishcha bhagavatoH sphurantyeva mahAnto guNavisheShAshshiShTAnAm ||                                                     || Cha ||
                          iti mukhyaprANAdhikaraNam 
.............................................................................................................
prANAdidamavirAsItprANo dhatte prANe layamabhyupaiti na prANaH kiJNchidAshrita ityAgniveshyashrutau ||
yadAshrayAdasya cheShTA so.anyaM kathamupAshrayet |
yathA prANastathA rAjA sarvasyaikAshrayo bhavediti cha yuktirbhArate ||
prANasyaitadvashe sarvaM prANaH paravashe sthitaH |
na paraH kaJNchidAshritya vartate paramo yata iti paiN^gishrutiH ||
ata Aha--
           || OM chakShurAdivattu tatsahashiShTyAdibhyaH OM || 11 ||
chakShurAdivanmukhyaprANo.api paramAtmavasha eva |
sarvaM hyevaitatparame.avatiShThate prANashcha prANAshcha prANinashcha sa hyeka evaitAnnayatyunnayati vashIkarotIti gaupavanashrutau chakShurAdibhiH saha tadvashatvenaiva shAsanAt ||
sarvakartA.api sanprANaH paramAdhArataH sthitaH |
     pA.4]                        tattvadIpikAsahitam 
..................                  .............................                       ........
kathamevAnyathA sa syAdyato naiveshvaradvayam ||
avAntareshvaratvena tasyeshvaravacho bhavet |
ato madhyamAtAmAhustasya vedeShu vedinaH ||
ananyeshvaratA prANe tadanyeshvaravarjanam |
yate visheShavAkyena hriyate samatAvachaH ||
nAnyo.ato.asti draShTA nAnyadato.asti draShTrityAdivachanayuktaya AdishabdoktAH ||
      || OM akaraNatvAchcha na doShastathAhi darshayati OM || 12 ||
itareShAM prANAnAM karaNatvAnmukhyasyAkaraNatvAttasyAnyebhya uttamatvaM yujyate 
mANDavyashrutishcha--
tAni ha vA etAni sarvANi karaNAnyatha prANa evAkaraNastasmAnmukhyastasmAnmukhya ityAchakShata iti||
                              || iti chakShurAdyadhikaraNam || 7 || 
.............................................................................................................
         chakShurAdivattu tatsahashiShTyAdibhyaH || atra saMshayotthApakaprathamavAkyaM prakaraNabalAtprANagocharaM pratipadyate | shrIpatitvAdInAM chAsAdhAraNahetUnAmanupalambhAt | jagatkartR^itvAdikaM tu katha़JNchidasminyojayantya evaJNjAtIyakA naikAshshrutaya udAhriyamANA nArAyaNAdAnantaryamasyaiveti j~nApayanti | ata eva sarvasyAnyasyeshvaratvaM prANasya prakaTamanuvarNya parameshvaradvayaprApt.hyanupapattyA.avAntareshvaratvaM nigadyate ||
 " avarA duHkhasambandhAjjIvA eva prakIrtitAH |
nityanirduHkharupatvAtparA shrIrakalaiva tu ||
duHkhAsampIDitatvAttu madhyamo vAyuruchyate |
ananyAdhInarupatvAdasamAdhikasaukhyataH ||
tattantratvAchcha sarvasya viShNuH paratamo mataH |
abhAvAdantarA.anyasya tvihaikArthau taraptamAvi " ti sattatve ||
" dvAvatmanau hi vedeShu dvau prANau dvau cha chetanau |
aj~nAnAbhibhavAspR^iShTau vAyurnArAyaNashcha tau ||
tadanye chetanAssarve prANA Atmana evacha |
aj~nAnAbhibhavaspR^iShTAstasmAtte hyadhamAshshrutAH |
madhyamo vAyurevaika uttamaH kevalo hariri " ti brahmANDe ||                   || Cha ||
                            iti chakShurAdyadhikaraNam 
                                    brahmasUtrabhAShyam                            [a.2
.............................................................................................................
sarve vA ete mukhyadAsAH prANo.apAno vyAna uAdAnaH samAna iti | atha prANo vAva samrALiti kauNDinyashrutiH ||
prANApAnAdayaH sarve mukhyadAsA yato.anisham |
atastadAj~nayA nityaM svAni karmANi kurvata iti yuktirvAyuprokte ||
mukhyasyaiva svarupANi prANAdyAH paJNchavAyavaH |
sa eva prANinAM dehe paJNchadhA vartate.anishamiti cha gaupavanashrutiH ||
ato vakti--
        || OM paJNchavR^ittirmanovadvyapadishyate OM || 13 ||
atha paJNchavR^ittyaitatpravartate prANo vAva paJNchavR^ittiH prANo.apAno vyAna udAnaH samAna iti | tebhyo vA etebhyaH paJNcha dAsAH prajAyante |
prANAdvAva prANo.apAnAdapAno vyAnAdvyAna udAnAdudAnaH samAnAdeva samano yathA ha vai manaH paJNchadhA vyapadishyate mano buddhirahaN^kArashchittaM chetaneti | tebhyo vA etebhyaH paJNcha dAsAH prajAyante manaso vAva mano buddherbuddhirahaN^kArAdahaN^kArashchittAchchittaM chetanAyA eva chetanaivamitIti ||
                            || iti paJNchavR^ittyadhikaraNam || 8 ||
.............................................................................................................
         paJNchavR^ittirmanovadvyapadishyate || " yadvai prANiti sa prANaH yadapAniti so.apAna " ityAdishrutiH | " UrdhvaM prANamunnamayatyapAnaM pratyagasyati " iti cha | vyAno vIryavatkarmahetuH , udAna utkrAntihetuH , samAnaH sarvAN^geShu rasanAyakaH |
" prANApAnAviDAyAM cha piN^galAyAM cha vartataH |
vyAnassandhiShu sarvatra udAno brahmanADigaH |
sarvatraiva samAnastu sarvaM charati sarvasha 1 " iti bhArate ||
saN^kalpavikalpAtmakaM manaH | nishchayAtmikA buddhiH | ahaN^kAro.abhimAnaH |
" chittirbuddhiriti j~neyA chittaM tu 2 smR^itikAraNam |
bahusmaraNashaktistu chetanetyabhidhIyata " iti shabdanirNaye ||             || Cha ||
                        
                             iti paJNchavR^ittyadhikaraNam 
--------------------------------------------------------------------------------------
     1  ' ka '--sarvagaH
     2  'ka' 'kha'--cha
-------------------------------------------------------------------------------------- 
     pA.4]                         tattvadIpikAsahitam
.............................................................................................................
prANa evAdhastAtprANa upariShTAtprANo madhyataH prANaH sarvataH prANa evedaM sarvamiti prANasya vyAptiH pratIyate ||
yataH sarvaM jagadvyApya tiShThati prANa eva tu |
ato dhR^itaM jagatsarvamanyathA kena dhAryate iti cha yuktirvAyuprokte ||
aNunaitatsR^ijyate.aNunaitaddhAryate aNau layamabhyupaiti prANo vA aNuH prANo hyetadbhavatIti cha sautrAyaNashrutiH ||
ata Aha--
             || aNushcha OM || 14 ||
sa vA eSha prANo.aNumanahAnnAmA.antarvA.aNurbahirmahAnprANo vA Ishitavyesha Isho hyasau sarvasyeshitavyashcha
parasyeti hi kauNDinyashrutiH ||
                           || iti prANANutvAdhikaraNam || 9 ||
karaNatvaM prANAnAmuktam |
jIvasya karaNAnyAhuH prANAnetAMstu sarvashaH |
yasmAttadvashagA ete dR^ishyante sarvadehiShviti sautrAyaNashrutau sayuktikaM jIvakaraNatvaM pratIyate ||
brahmaNo vA etAni karaNAni chakShuH shrautraM mano vAgiti taddhyetaiH kArayatIti cha kAShAyaNashrutau ||
ata Aha--
.............................................................................................................
         aNushcha || aNushcha mahAMshcha | antaraNurhR^idayasuShirasya sUkShmatvAt | aNutve chAsya mahadvailakShaNyaM gamyate pR^ithaksUtrAt | yathotpattau | tadAha--bahirmahAniti | samyagasamyagavasthAne.api visheShaM hi sUchayAmbabhUva , yaM vayaM cha yathAbodhamAmreDitavantaH ||                     || Cha ||
                
                                iti prANANutvAdhikaraNam 
      
      evaM tAvatprANasvarupamutpattisaN^khyAparimANavR^ittibhedaiH prapaJNchitam | akaraNatvaM mukhyasyoktam|
itareShAM prANAnAM karaNatvamuktam | kaH punaratra | kartA yasyaitAni karaNAni bhavantyata Alochyate | yadvashagAni tasyeti yuktam | jIvavashagAni dR^ishyante shrUyante cha | brahmavashagAni shrUyante | tatra sUtram-
jyotirAdyadhiShThAnaM tu tadAmananAt || " yo.agnau tiShThanyastejasi tiShThanni " tyAdishruteryajjyotirAdyadhiShThAnaM tanniyAmakaM brahma tadeva tasminneva prakaraNe chashrurAdiniyAmakaM shrUyate " yaH prANe tiShThan " " yashchakShuShi tiShThan " ityAdi | tejashabdavAchyAyAH prakR^iteH sUryAgnyAdeH prANasya cha niyantuH parasya chashrurAdiniyamanaM kiM kathanIyamityabhiprAyaH ||                 || Cha ||
                                       brahmasUtrabhAShyam                        [a.2
.............................................................................................................
         || OM jyotirAdyadhiShThAnaM tu tadAmananAt OM || 15 ||
yajjotirAdyadhiShThAnaM brahma tadevaitaiH kAraNaiH pravartate |
yaH prANe tiShThannityAdi tadAmananAt ||
kathaM jIvakaraNatvashrutirityato vakti--
         || OM prANavatA shabdAt OM || 16 ||
jIvenaiva karaNaiH kArayati paramAtmA |
ato na virodhaH |
eSha hyenenA.atmanA chakShuShA darshayati shrotreNa shrAvayati manasA mAnayati buddhyA bodhayati tasmAdetAvAhuH sR^itirasR^itiritIti bhAllaveshruteH ||
karaNaiH kAraNaM brahma puruShApekShayA.akhilam |
shrotrAdibhiH kArayati karaNAnItyato viduH ||
na jIvApekShayA mukhyaM kArayetparameshvaraH |
kevalAtmechChayA tasmAnmukhyatvaM tasya nishchatamiti cha vArAhe ||
      || OM tasya cha nityatvAt OM || 17 ||
anAdinityatvAchcha jIvakaraNasambandhasya yujyade tatkaraNatvashrutiH | 
athAviyogIni | karaNairvAva na viyujyate dehainaiva viyujyata ityetadvAva karaNAnAM karaNatvaM yadvAva na viyujyata iti gaupavanashrutiH |
chashabdaH karaNasambandhagrAhI ||
          || iti jyotirAdyadhikaraNam || 10 ||
.............................................................................................................
        prANavatA shabdAt || jIvena kartrA karaNaiH kArayati brahma | jIvApekShAM yojayitvA yojayitvetyarthaH ||                                                        || Cha ||
        itashcha yujyate jIvakaraNatvashrutiH | aprayojakakartR^itve.api jIvasya tasya cha nityatvAt |
anAdinityatvAttasya jIvasya karaNAnAM tatsambandhasya cha ||                      || Cha ||
                          
                             iti jyotiradhikaraNam  
.............................................................................................................
athendriyANi prANA vA indriyANi prANA hIdaM dravantIti sayuktikA pautrAyaNashrutiH sAmanyena prANAnAmindriyatvaM vakti |
dvAdashaivendriNyAhurmanobuddhI tu dvAdashe iti cha kAShAyaNashrutiH |
     pA.4]                         tattvadIpikAsahitam
..................                 .................................                      .......
ataH kasyendriyatvaM nivAryata ityato vakti--
       || OM ta indriyANi tadvyapadeshAdanyatra shreShThAt OM || 18 ||
mukhyaprANamR^ita evendriyANi |
dvAdashaivendriyANyAhuH prANo mukhyastvanindriyam |
dravatAM hIndrayANAM tu niyantA prANa ekarADiti pautrAyaNashrutiH ||
shrotrAdIni tu paJNchaiva tathA vAgAdipaJNchakam |
manobuddhisahAyAni dvAdashaivendriyANi tu ||
viShayadravaNAtteShAmindriyatvamudAhR^itam |
teShAM niyAmakaH prANaH sthita evAkhilaprabhuriti bR^ihatsaMhitAyAm ||
                   || OM bhedashruteH OM || 19 ||
sthita eva hIdaM mukhyaH prANaH karoti kArayati balati bAlayati dhatte dhArayati prabhuM vA enamAhurathendriyANi na sthitAni na kurvanti na kArayanti na balanti na bAlayanti na dadhate na dhArayanti tAni vA etAnyabalAni tasmAdAhurindriyANi karaNAnIti pautrAyaNashruteH ||
              || OM vailakShaNyAchcha OM || 20 ||
puruShApekShayA pravR^ittirindriyANAM dR^ishyate na mukhyasya |
prANAgnaya evaitasminpure jAgratIti cha shrutiH ||
                    || itIndriyAdhikaraNam || 11 ||
.............................................................................................................
          manobuddhI tvekAdashadvAdashe iti | dvivachanaprayogAt | ubhayoH sambhUya dvAdashatva ekAdashAbhAvaprasaN^gaH | dashatvaparyavasitatvAditarendriyANAm | j~nAnendriyANAM saptatvaM cha manobuddhyordvitva eva yujyate | ta indriyANi tadvyapadeshAdanyatra shreShThAt | ayamiha saMgrahaH | mukhyaprANasyAnindriyatvamitareShAmindriyatvaM tadadhInatvaM teShAM dvAdashatvaM cheti | atashchaitatsiddhaM , karaNatvenaiShAM jIvAdhInatvamindriyANAM sarvAtmanA cha mukhyato brahmAdhInatvamiti ||     || Cha ||
                           itIndriyAdhikaraNam 
--------------------------------------------------------------------------------------
viriJNcho vA hadaM sarvaM virechayati vidadhAti brahmA vAva viriJNcha etasmAddhIme rupanAmanI iti gaupavanashrutiH ||
yasmAdvirechayetsarvaM viriJNchastena bhaNyate |
eko hi kartA jagato brahmaiva cha chaturmukha iti cha yuktirbrAhme ||
atha kasmAduchyate parama iti paramAddhyate nAmarupe vyakriyete tasmAdenamAhuH parama iti |
                                    brahmasUtrabhAShyam                           [a.2
..............                     ..........................                      ............
atha kasmAduchyate brahmeti bR^ihattvAdbR^iMhaNAchchetyAgniveshyashrutiH ||
ata Aha--
     || OM saMj~nAmUrtiklR^iptistu trivR^itkurvata upadeshAt OM || 21 ||
nAmarupaklR^iptiH parAdeva | 
sarvaNA rupANi vichitya dhIro nAmAni kR^itvA.abhivadanya Asta iti shruteH ||
trivR^itkurvata iti hetugarbhaH |
trivR^itkaraNApekShatvAnnAmarupayoH ||
sarvanAmnAM cha rupANAM vyavahAreShu keshavaH | 
eka eva yataH straShTA brahmAdyAstadavAntarA iti cha pAdme ||
trivR^itkriyA yato viShNo rupaM cha tadapekShayA |
rupApekShaM tathA nAma vyavahArastadAtmakaH || 
ato nAmnashcha rupasya vyavahArasya chaikarAT |
harireva yataH kartA pitA.ato bhagavAnprabhuriti cha brahmANDe ||
                  || iti saMj~nAdhikaraNam || 12 ||
adbhyo hIdamutpadyate Apo vAva mAMsamasthi cha bhavatyApaH sharIramApa evedaM sarvamiti kauN‍DinyashrutiH|
ammayaM tu yato mAMsamatastR^iptishcha mAMsata iti cha bhArate |
.............................................................................................................
       idamiha nirupyate--kiM chaturmukhAnnAmarupaklR^iptiruta paramAditi | nachAtra chaturmukhasyAprasaktirAshaN^kanIyA | svayamevAyaM bhagavAn prANatvAdUrdhvaM chaturmukhapadamadhiShThAsyatIti j~nApayan prANasvarupanirupaNAvasare chaturmakhaM prasaJNjayati | virechayati visR^ijati | vidadhAti visheSheNa dhArayati yojayati vA | paramAddhyete nAmarupe vyAkriyate tasmAdenamAhuH parama iti | na hmavarasyAlpashakteH sarvanAmarupakartR^itvaM yuktam || 
   " kartR^itvAtsaguNaM brahma puruShaM puruSharShabhami " ti bhAgavate ||   
      saMj~nAmUrtiklR^iptistu trivR^itkurvata upadeshAt || ayogipratyakShagamyarupaM trivR^itkriyApekShayA bhavati ,
nAma cha tadvyavahAryaM tadapekShaM bhavati | " seyaM devatA imAstistro devatA anena jIvenA.atmanA.anupravishya nAmarupe vyAkarot | tAsAM trivR^itaM trivR^itamekaikAmakarodi " ti | " agnihotraM juhoti , yavAgUM pachatI " tivat , " nAmarupe vyAkarot " tadarthaM " trivR^itamakarodi " tyarthaH ||               || Cha ||
                                  iti saMj~nAdhikaraNam 
    pA.4]                             tattvadIpikAsahitam
.............................................................................................................
pR^ithivIM sharIramAkAshamAtmeti cha ||
ato bravIti --
     || OM mAMsAdi bhaumaM yathAshabdamitarayoshcha OM || 22 ||
yatkaThinaM sA pR^ithivI yaddravaM tadApo yaduShNaM tatteja iti shrutermAMsAdyeva bhaumaM na sarvasharIram |
aptejasoshcha kAryaM yathAshabdamaN^gIkartavyam ||
yadvAvAtho vimishraM mishrAddhyetadbhavati mishraNi hi bhUtAni tasmAdevaivamAchakShate bhUtAnItIti hi kAShAyaNashrutiH ||
paJNchabhUtAtmakaM sarvaM tathA.apyekavivakShayA |
ekabhUtAtmakatvena vyavahArastu vaidike ||
.............................................................................................................
     evamasya prANasya bhaviShyadbrahmaNaH shrutismR^itiprasiddhaM trivR^itkurvataH paramAdanantarastraShTR^itvamanusandarshya trivR^itkR^itairbhUtairArabhyamANaM sharIramadhikR^itya vichAryate | bhUtasR^iShTiM jIvasvarupaM choktvA tasya bhogasAdhanAnAM prANAnAM svarupaM nigadya tadAdhArabhUtaM mukhyaprANaM chAnuvarNya tairbhUtaistrivR^itkR^itairArabhyaM tasya saprANasya bhogAyatanaM sharIrarupaM nirupayatIti shliShyate | yasmAdutkrAntasya saMsAriNo gatyAdinirupaNA samIpe kariShyate | " yatrAsya puruShasya mR^itasyAgniM vAgapyeti , vAtaM prANashchakShurAdityaM manashchandraM dishaH shrotraM pR^ithivI sharIramAkAshamAtme " ti bR^ihadAraNyake || mAMsAdi bhaumaM yathAshabdamitarayoshcha || mAMsAdItyAdishabdena manaAdi | " annamashitaM tredhA vidhIyate | tasya yaH sthaviShTho dhAtustatpurIShaM bhavati , yo madhyamastanmAsaM , yo.aNimastanmAMsaM , yo.aNimastanmanaH | ApaH pItAstredhA vidhIyante | tAsAM yaH sthaviShTho dhAtustanmUtraM bhavati , yo madhyamastallohitaM , yo.aNiShThaH sa prANaH | tejo.ashitaM tredhA vidhIyate | tasya yaH sthiviShTho dhAtustadasthi bhavati , yo madhyamastanmajjA , yo.aNiShThaH sA vAgannamayaM hi somya mana ApomayaH prANastejomayI vAgi "tyAdishabdAnukUlyenAptejasoshcha kAryamasminneva sharIre lohitAsthyAdI grAhmam | athavA mAMsAdi bhaumamityuktamityetAvatA bhaumameveti nAshaN^kanIyam | kintu aptejasoshcha  kAryaM yathAshabdamaN^gIkartavyam | yadvAvAtho vimishramityAdishruteH | vimishraM sharIrAdi mAMsAdi vA | mishratvAdbhUtAnItyAchakShate | sambhUtatvAt | evaM grahaNe " yatkaThinaM sA pR^ithivI " tyAdyuktivirodha ityata Aha--paJNchabhUtAtmakaM sarvamityAdi || mAMsAdi sarvamapyaikaikashaH paJNchabhUtAtmakam | tathA.api tatra prAdhAnyavivakShayA bhaumaM mAMsAmityAdivyavahAraH |
      
        " sarvaM cha bhautikaM mishraM mishratve.api visheShitA | 
          bhaumaM mAMsamasR^igvAri tojo majjA visheShata " ityAdeshcha ||  
                                    brahmasUtrabhAShyam                             [a.2
.............................................................................................................
bhaumamityeva kAThinyAchChauklyAdaudakamityapi |
 tejiShThattvAttaijasaM cha yathA.asnthAM vachanaM shrutAviti vAyuprokte ||
kathaM tarhi visheShavachanamityata Aha--
     || OM vaisheShyAttu tadvAdastadvAdaH OM || 23 ||
bhUtAnAM visheShasaMyogAdeva visheShavyavahAraH ||
pArthivAnAM sharIrANAmardhena pR^ithivI smR^itA |
itare.ardhe tribhAginya Apastejastu bhAgataH ||
iti sAmanyato j~neyaM bhedaM cha pratipUruSham |
svargasthanAM sharIrANAmardhaM teja udAhR^itamiti cha brahmasaMhitAyAm ||
sarvAdhyAyArthAvadhAraNArthA.adhyAyAnte dviruktiH |
gAru़De cha--
adhyAyAnte dviruktiH syAdvede vA vaidike.api vA |
vichAro yatra sajyeta pUrvoktasyAvadhAraNe ||
anuktAnAM pramANAnAM svIkArashcha kR^ito bhavet |
vinindya chetarAnmArgAnsampUrNaphalatA tatheti ||
                    
                          || iti mAMsAdyadhikaraNam || 13 ||
                   
                   iti shrImadAnandatIrthabhagavatpAdavirachite shrImadbrahmasUtrabhAShye
                            dvitIyAdhyAye chaturthaH pAdaH || 2 || 4 ||
.............................................................................................................
       yatra prAyo bhUtasAmyaM tasminnaMsha ekaikabhUtatAnugatatva 1 vivakShayA tattadAtmakatvaM shrutiShUchyata ityuktinAnAtve.apyavirodhaH | ato hi shrutirAdhikyAnusAreNa tattadAtmakatvamuktvA.a.aha " yadvij~nAtamivAbhUdityetAsAmeva devatAnAM samAsa " iti | " itare.ardhe tribhAginya " iti vachanAt , "bhUyastvAchchApAmi " ti vakShyamANatvAchcha " ammayaM tu yato mAMsami " tyuktyavirodhaH |||| Cha ||
        atha cha sthalajAnAM sharIraM pArthivaM , jalajAnAmApyaM svargiNAM taijasamityAdivisheShavyavahArasya gatimAha--vaisheShyAttu tadvAdastadvAdaH ||
--------------------------------------------------------------------------------------
     1  'ka'  'kha'--bhUtAnutatva-
--------------------------------------------------------------------------------------
     pA.4]                          tattvadIpikAsahitam 
--------------------------------------------------------------------------------------
 tasya tasya bhUtasyAdhikasaMyogAdeva tattadvyavahAraH | ardhena bhAgena pR^ithivI samAshritopAdanatvena | " itare.ardhe tribhAginya Apa " iti svargisharIre.api boddhavyam | ApyAnAmApo.ardhabhAginya iti siddhamaviruddhassamanvaya iti ||          || Cha ||
                        
                               iti mAMsAdhikaraNam 
                

                           iti tattvadIpikAyAM dvitIyadhyAyasya
                                   chaturthaH pAdaH ||
                   
                                
                               || dvitIyAdhyAyaH samAptaH ||
                                   ------------------
                                   --------------------
 
             

             
                                                             
              
