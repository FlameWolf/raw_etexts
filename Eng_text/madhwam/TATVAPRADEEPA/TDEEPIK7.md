                                  || shrIH ||


                                || tR^itIyaH pAdaH ||

jIvaparamAtmAdhibhUtAdhidaiveShu shrutInAM parasparavirodhamapAkarotyanena pAdena ||
                     || OM na viyadashruteH OM || 1 ||
.............................................................................................................
    
        jIvaparamAtmAdhibhUtAdhidaiveShu shrutInAM parasparavirodhamapAkarotyanena pAdena | ' adhibhUteShu'
mahAbhUteShvAkAshAdiShu | " imAni cha paJNcha mahAbhUtAni pR^ithivI vAyurAkAsha Apo jyotIMShI " ti hi
shrutiH | ' adhidaiveShu ' tadabhimAniShu | athavA.adhibhUteShviti bhUtatatsambandhivivakShayA | adhidaiveShviti  tadabhimAnitatsambandhivivakShayA | etaduktaM bhavati , samanvayasya smR^itiyuktivirodhaH parihR^itaH prathamapAde | dvitIye pramANatvena kaishchidabhimatAnAM matAntarANAM bhrAntimUlakatvApAdanena tadavirodha uktaH | bhUteShu tatkAraNeShu chAvyaktAdiShu bhUtAbhimAniShu deveShu tatkAraNeShu chAvyaktAdideveShu paramAtmani jIve chotpattyAdiviShayANAM shrutInAM mitho.apyavirodhaM prakAshayatyenena pAdena || kramaviparyAsastu dvandve.alpAkSharapadaprAthamyArtham | nachAyamavirodhaH samanvayAnupayogIti mantavyam | mitho.apyanapAkR^ite virodhe tenaiva daurbalyamiti sa prashithilatAmApadyeta | virodhanirAsamukhena cha pratipAdyanta eva khalu paramAtmana evotpattivilayAdayaH sarvasya ||
.............................................................................................................
na viyadanutpattimat | 
tathA.ashruteH ||
               || OM asti tu OM || 2 ||
astyeva chotpattishrutiH--
Atmana AkAshaH sambhUta ityAdi ||
                || OM gauNyasambhavAt OM || 3 ||
anAdirvA ayamAkAshaH shUnyo.alaukika ityAdishrutirgauNI |
anyathotpattishrutibAhulyAsambhavAt ||
                 || OM shabdAchcha OM || 4 ||
atha ha vAva nityAni puruShaH prakR^itirAtmA kAla iti | atha yAnyanityAni prANaH shraddhA bhUtAni bhautikAnIti | yAni ha vA utpattimanti tAnyanityAni | yAni ha vA anutpattimanti tAni nityAni | 
     pA.3]                              tattvadIpikAsahitam
--------------------------------------------------------------------------------------
         na viyadashruteH || viyaditi visheShavyAptimattvAdahaN^kArAdikamapyuchyate | tasyApi sambhavAt | brahmaNastvasambhava evochyate | na viyadanutpattimat | tathA.ashruteH | yathA shravaNe.anutpattimaditi syAt 1 nahi tathA shrUyate | tathAvidhashravaNAbhAvaM vakShyati | yathA vA brahmaNo.anutpattiH shrUyate , yathA votpattirbahushaH shrUyate , nacha tathA.anutpattiH shrUyate ||    || Cha ||
       na 2 kevalamanutpattirna shrUyate | asti tu || astyeva chotpattivAdinI shrutiH | AdishabdAt " khaM vAyuH " " nAbhyA AsIdantarikShaM " " sandeho bahula " ityAdikA || || Cha ||
        gauNyasambhavAt || shUnyaH sUkShmaH | sUkShmatvaM vAyorapyastItyalaukikaH laukikendriyAgamya iti || anAditvashrutiH gauNArthApekShayA 3 | evaM hi bahunAmanugrahayogaH ||             || Cha ||
        shabdAchcha || puruShaH prakR^itirAtmA kAla ityatra paramAtmA devyAstattadabhimAnIniM triNi rupANi chochyante | bhUshrIdurgAtmikAyA lakShmyA na svarupadehayorutpattiH | nApi pradhAnavatpariNAma iti nityasamatvena nityatvamuchyate | prANaH shraddhA.a.akAsha iti bhAgasho hyutpadyante , bhAgairutpadyante , bhAgena notpadyante ||                                                         || Cha ||
.............................................................................................................
nahyetAni kadAchanotpadyante na lIyante puruShaH prakR^itirAtmA kAla iti | 
athaitAnyutpattimanti chAnutpattimanti cha prANaH shraddhA.akAsha iti bhAgasho hyutpadyanta iti bhAllaveyashruteH ||
             || OM syAchchekasya brahmashabdavat OM || 5 ||
syAdevaikasyotpattimattvamanutpatimattvaM cha gauNamukhyatvApekShayA |
yathA brahmashabdaH , atha kasmAduchyate paraM brahma bR^ihati bR^iMhayati chetIti shruteH pare brahmaNi mukhyo.api gauNatvena viriJNchAdiShvapi vartate | 
atha evAbrahmatvaM cha teShAm |
evamatrApyanutpattimachChabdaH ||
              || OM pratij~nAhAniravyatirekAchChabdebhyaH OM || 6 ||
brahmaNo.anyasya nityatve idaँ sarvamasR^itetyAdipratij~nAhAniH |
AkAshasyApi sarvasmAdavyatirekAt |
..................               .......................             ...............................
     1   'kha'--matsyAt
     2   'kha'--nacha
     3   'kha' 'ga'--gauNArthatvApekShayA
--------------------------------------------------------------------------------------
                                 brahmasUtrabhAShyam                              [a.2
.................... ..           .............................                      .............
AtmA vA idameka evAgra AsIt |
sadeva somyedamagra AsIdekamevAdvitIyam |
idaM vA agre naiva kiMchanA.asIdityAdishrutibhyaH ||
.............................................................................................................
         anityAnItyuktatvAtprANashraddhayoH pralaye.api parAvarapratibhAnAdbhAgasha evodbhavAbhidhAnam | 
AkAshe tvavyAkR^itasya pradeshashabdashabditasyAnAditvAdutpattimanti chAnutpattimanti cheti kathamityata Aha--syAchchaikasya brahmashabdavat || syAdekasyaiva chotpattimattvamanutpattimattvaM chAvirodhena | utpattimattvaM mukhyaM gauNamitaraditi | yathA brahmashabdasya parabrahmaiva mukhyArthaH | tathA.api tadruNayogena viriJNchAdiShu vartate | ata evAbrahmatvaM teShAM viraॢJNchAdInAM mukhyam | brahmatvaM chAsti gauNam | evamanutpattimachChabdo.api parabrahmaNi mukhyArthaH siddhaH | anyathA mukhyabrahmatvAyogAt | guNabR^iMhitatvaM
hi brahmatvam | " atha kasmAduchyate brahmeti bR^ihanto hyasminguNA " iti hi shrutiH | AkAshAdAvapi
 tadruNayogena gauNArtha iShyate | ekadeshanityatvaM guNayogaH | ata evotpattimattvameteShAM mukhyam | yujyate chotpadyamAnabhAgabAhulyAt | utpadyate tAvadbhUtAkAshastaddevasharIraM cha | avyAkR^itAkAsho.api mUrtadravyasambandhaM parAdhInavisheShaM prApnoti | parAdhInavisheShAptirjaniruchyate | prANashradvayoshsharIraM tadabhimAno visheShashcha parAdhIna utpadyata iti ||                                 || Cha ||
            prakR^ityAdInAM nityatvashruteH dehAdyutpattyabhAvAchcha kimiti nAnutpattirityata Aha--pratij~nAhAniravyatirekAchChabdebhyaH || brahmaNo.anyasya kasyachidapi nityatvaM sarvasR^iShTipratij~nAnAnna
yuktam | ata AkAshasyApi sarvashabdArthe.antarbhAvAnnAnutpattimattvam | apishabdAdavyaktAdInAmapi |
 " eko nArAyaNastvAsItpralaye ramayA saha |
nityAtataguNatvAtsa Atmeti shrutiShUditaH ||
idaM sarvamapekShyAsau kAlato guNatastathA |
agra 1 eva samasteshastadvashatvAdramA.api sA ||
vidyamAnA.api nAgrasthA guNairunA tato yata " ityaitareyasaMhitAyAm ||
" ekamevAdvitIyaM tatsamAdhikavivarjanAt |
svagatAnAM cha bhedAnAmabhAvadbrahma shAshvatami " ti bhAvavR^itte ||
" bhedAbhedanivR^ittyarthamevAshabdo.avadhArakaH |
samAdhikanivR^ittyarthamadvitIyapadaM tathA ||
--------------------------------------------------------------------------------------
    1  'ga'--grava
--------------------------------------------------------------------------------------
      pA.3 ]                         tattvadIpikAsahitam
.............................................................................................................
     || OM yAvadvikAraM tu vibhAgo lokavat OM || 7 ||
vibhaktatvAchcha vikAritvaM yuktam |
vikAriNa eva hi vibhaktA loke dR^ishyante ||
eko.avibhaktaH paramaH puruSho viShNuruchyate |
prakR^itiH puruShaH kAlastraya ete vibhAgataH ||
chaturthastu mahAnproktaH paJNchamA.ahaN^kR^itirmatA |
tadvibhAgena jAyanta AkAshAdyAH pR^ithakpR^ithak ||
yo vibhAgI vikAraH sa so.avikAraH paro hariH |
avibhAgAtparAnando nityo nityaguNAtmakaH |
vibhAgo hyalpashaktitvaM nahi tatparamAtmana iti cha bR^ihatsaMhitAyAm ||
                       || iti viyadadhikaraNam || 1 ||
atha ha nityAshchAnityAshcha tejo.abannAnyAkAsha iti tAnyanityAni vAyurvAva nityo vAyunA hi sarvaNi
bhUtAni nenIyante |
atha ha chetanAshchAchetanAshcha tejobannAnyAkAsha iti tAnyachetanAni vAyurvAva chetano vAyunA hi sarvANi
bhUtAni vij~nAyante |
kuvidaN^ga namasA ye vR^idhAsaH purA devA anavadyAsa Asan |
te vAyave manave bAdhitAyA.a.avAsayannuShasaM sUryeNa ||
sA vA eShA devatA.anAdiryo.ayaM pavata iti |            
yasyA nA.adirna madhyaM nAnto nodayo na nimlocha ityAdishrutibhyo vAyoranutpattirityato bravIti--
.............................................................................................................
bhedAbhede.apyekashabdo yato.avayavini sthitaH |
ekamevetyataH prAha nArayaNamiyaM shrutiH ||
same dvitIyashabdassyAdadvitIyo.asamatvataH |
adhikaH kuta eva syAdityAha paramA shrutiri " ti sAmasaMhitAyAm ||
" sarvasaMhArakaM viShNuM devIM jIvAMstathaiva cha |
kAlaM triguNasAmyaM cha karmANi prANamindriyam |
saMskAraM chaiva vedAMshcha narte kiJNchillayeShvabhUdi " ti brahmatarke ||                    || Cha ||
       anumAnAchchaitatsiddhyatItyAha--yAvadvikAraM tu vibhAgo lokavat || alpashaktitvAchcha prakR^ityAdinAM vikAritvaM yuktam | prakR^itiH puruShaH kAla iti bhUshrIdurgAH | paramapuruShashabdenAgroditatvAdviShNoH ||                                        || Cha ||
                             iti viyadadhikaraNam
--------------------------------------------------------------------------------------
                                   brahmasUtrabhAShyam                          [a.2
.............................................................................................................
      || OM etena mAtarishvA vyAkhyAtaH OM || 8 ||
etena mukhyAmukhyAnutpattivachanena vibhaktatvAchcha vAyvanutpattishrutirapi vyAkhyAtA ||
nityaH paramanityashcha tathA.anityaH parastathA |
chaturdhaitajjagatsarvaM parAnityaM tu pArthivam ||
anityAni tu bhUtAni nityo vAyurudAhR^itaH |
parastu nityaH puruShaH prakR^itiH kAla eva cha ||
etachchatuShTayaM viShNuH svayaM nityaH parAtparaH |
prativyUhya vyUhya chAsAvatItya cha janArdanaH |
dhArayatyanishaM devo nityAnandaikalakShaNa iti kaurme ||
                 || iti mAtarishvAdhikaraNam || 2 ||
.............................................................................................................
         tejo.abannAnyAkAsha ityatra bhUtAkAshaH | etena mAtarishvA vyAkhyAtaH || parabrahmaNi mukhyA.anutpattiruchyate , anyatrAmukhyA , ata evotpattirmukhyetyetena kAraNenAlpashaktitvahetorvikArAt, anyathA sarvasR^iShTipratij~nAhAneshcha vAyvanutpattishrutirapyalpabhAdaviShayatvena gauNIti vyAkhyAtA | utpattishrutInAM bAhulyAnmukhyArthatopapatteH || " AkAshAdvAyuH " " khaM vAyuH " " prANAdvAyurajAyate " tyatrApi bhUtavAyorutpattiH | pradhAnavAyordehotpattAvapyanutpattishrutirj~nAnAnutpattyA yuktimatI | bhUtanetR^itvena cha nityatvopapattiH | sarvaj~natvena cha mukhyachetanatvopapattishcha | anityAni tu bhUtAnIti paJNchabhUtAni |
nityo vAyuH pradhAnaH | etachchatuShTayaM viShNuH dhArayati | tatra kAnichidvyUhya kAnichitpratIpatayA vyUhya svarupeNa chAnantabalena tatsarvamatishayya | athavA keShuchinnijarupANi vyUhya tatpratikUlakartR^itayA.anyeShu rupAntarANi prativyUhya svashaktyA cha tAnyatItya | athavA pratibimbabhUtAJNjIvAnprati prati nijarupaM vyUhya 1 jIveShu cha vyUhya guNaistAnatItya ||    || Cha ||
                                
                               iti mAtarishvAdhikaraNam 

--------------------------------------------------------------------------------------
       1   'ga'--prati prativyUhya
--------------------------------------------------------------------------------------  
     pA.3]                            tattvadIpikAsahitam   
.............................................................................................................
asadvA idamagra AsIttato vai sadajAyata |
asataH sadajAyatetyAdishrutibhyaH sato.apyutpattiriti chenna |
anutpattireva sataH |
tushabdenoktavyavasthAmapAkaroti ||
nahyasataH sadutpadyate |
adR^iShTatvAdanupapatteH ||
tadvA etadbrahmA.ahurbR^ihati bR^iMhayati cheti | tadvA etadasadAhurnahyAsAdayati kashchana | tadvA etatparamAhuH parato hi tadudIkShyata iti shruterasachChabdo brahmavAchI ||
devAnAM pUrvye yuge.asataH sadajAyateti | brahmA vA asat sadvAva prANaH prANaM vAva mahAnsaha ojo balamityAchakShata iti cha paiN^gishrutiH ||
tvaM devashaktyAM guNakarmayonau
retastvajAyAM kavirAdadhe.ajaH |
tato vayaM satprasukhA yadarthe 
babhUvimA.atmankaravAma kiM ta iti cha bhAgavate ||
ajAyamAno bahudhA vijAyata iti cha ||
pratyakShatvaM harerjanma na vikAraH kathaJNchana |
puruShaH prakR^itiH kAlo mahAnityAdiShu kramAt ||
vikAra eva jananaM puruShe tadvisheShaNam |
.............................................................................................................
        asambhAvyamAnotpattikayorviyatpavanayoH kathaJNchidutpattAvuktAyAmatyantAsambhAvyAmapi brahmaNa
utpattiM pratyatishaN^kAmunmUlayitumayamArambhaH | asambhavastu sato.anupapatteH || anutpattireva parabrahmaNaH | na bhAgotpattirapi | nApi parAdhInavisheShaH | ato nAtra pUrvoktavyavasthA | nahyasataH sadutpadyate | adR^iShTatvAt pramANatastadutpatteH | bR^ihati vardhate | nityavR^iddhasyApyayaM vyapadesha AtmA.astItivat || 
                         " puruShaH prakR^itiH kAlo mahAnityAdiShu kramAt |
                           vikAra eva jananaM puruShe tadvisheShaNami " tyatra prakR^ityAdayo jaDA uchyante | chetanAnAM puruShashabdArthAntarbhAvAdayukteH 1 | jaDaprakR^itervikAraH pariNAmaH | 
--------------------------------------------------------------------------------------
     1   'ga'--rbhAvayukteH |
--------------------------------------------------------------------------------------
                                      brahmasUtrabhAShyam                        [a.2
.............................................................................................................
paratantravisheSho hi vikAra iti kIrtIta iti cha pAdme ||
.............................................................................................................
kAlasyotpattireva | " ahAni pUrvIruShaso jaranta " " sarve nimeShA jaj~nire  vidyutaH puruShAdadhi " iti hi shrutiH || mahadAdInAM cha | puruShe tadvisheShaNaM chetane tadvisheShaNaM jananamityarthaH | tatra chitprakR^iteH sisR^ikShutvAdiH parAdhIno visheShaH | tathAchoktaM--" sa eva bhUyo nijavIryachoditAmi " tyAdi || sarvachetaneShu vikAro visheShaNam | vikAravishiShTatvaM vikArivastvabhimAnena ||
         kaH punarayaM vikAro nAma? yaH pratyakShatApratyakShate prApnuvati straShTR^itvAdivispaShTavisheShashAlini dvaidhatadvilayavishvagrAsodgAragamanAdimati bhagavati kathaJNchidapi nAstItyuktaH | yashcha nityeShu prakR^ityAdiShu bhavatyeva | kathaM cha vyAptasyAvikAriNo gatyAdikaM yujyeta | aprAptaM hi gamyate , gamane cha sthiti1  deshAdviyujyate | saMyogavibhAgayorasamavAyikAraNatvAttatkarmaNa ityata Aha | parantravisheSho hi vikAra iti kIrtita iti | nAtra pariNAmamAtraM vikAro vivakShita ityarthaH | avikAro.api bhagavAnityAdi cha vyAptasyApi gatyAdikaM shrUyate | " javano gR^ihIte " tyuktvA " tamAhuragyaM puruShaM mahAntami " tyAha 2 | " kasminnvahamutkrAnta utkrAnto bhaviShyAmi , kasminvA pratiShThete pratiShThAsyAmIti , saprANamasR^ijate " tyAdi cha | prAptameva cha rupAntareNa gamyate | viyujyamAnadeshe cha
rupAntaramasti bahurupatvAdityadoShaH | " anejadekaM manaso javIya " ityAdi shruteshchaivamupapattiH | eShTavyameva chAnekarupatvamekatreshvarasyeshvaravAdinAm | Atmano vA ghaTaj~nAtR^ipaTaj~nAtrityAdyekameva rupaM ghaTAdikaM jAnAti sR^ijati cheti chettirhi ta़JNj~nAtR^itvametaJNj~nAtR^itvaM tatstraShTR^itvamestraShTR^itvamityAdayo visheShAstsaya syuH| visheShabahutve.api visheShyeka eveti chedatrApi gantR^itvaM sthAyitvamityAdayastasyaikasya visheShAH | yugapadekasya tadubhayaM viruddhamiti chenna | pUrvadeshasthitiparamANvAdinayanayorapyekasyaiva virodhena tadasambhavAt | nanu nAyaM gachChannayati sthita eva svechChayA | evaM cha svAvasthAnechChA tadapavAhechCheti virodha ichChAyAm | nacha loke kashchitsvayamachalannanyaM deshAntaraM nayan dR^ishyate | tatsthAyinaH sA ninIShA mudhA syAt | atassarvashaktitveneshvarasya sarvametannirvoDhavyam | nacha tattaJNj~nAtR^itvastraShTR^itvAdikamaupAdhikamiti vAchyam | tajjanyatve tadgamyatve cha tatsatyatvAnivAraNAt | svarupAdivikalpAsahatvAchcha | svarupatve tasya mudhopAdhiH | upAdhijanyatve cha tannAshe nAsha iti na svarupatvam | nacha bhedaH , 
sambandhAsambhavAt | athoktadoShamumukShayA tadaupachArikamiti mataM , tadapi na chAturyamAdhatte |
----------------------------------------------------------------------------- --------
     1 'ga'--sthita-
     2 'ga'--miti hyAha |
--------------------------------------------------------------------------------------
       pA.3]                     tattvadIpikAsahitam
--------------------------------------------------------------------------------------
sarvaj~natvAderabhAvarthatvAdupachArapadasya  | tasmAtsvAbhAvikA visheShA j~nAtR^itvastraShTR^itvAdayaH astitveshvartavAdivat ||
          nanu tavApi sarvasaMhAra Ishvarasya tattaJNj~nAtR^itvastraShTR^itvAdikaM nAstIti kathaM svarupatvam ? maivam | tadA.api tachChaktimattvAt | tadeva hi shaktirupeNa tiShThati | vyaktatA cha na shaktito.anyA , shaktireva hi vyaktA bhavati , tau cha visheShau j~nAnAdeH svarupabhUtau | nachaivaMvidhaM svAbhAvikaM visheShamantareNa nityaj~nAnechChAvAdinAM nirvAhaH syAt | nityasAmAnyAdivAdinAM cha  visheShamantareNa  nityaj~nAnechChAvAdinAM nirvAhaH syAt |  aupAdhikavisheShasya pUrvameva nirastatvAt | nachAkriyasyechChAmAtreNa loke kartR^itvaM dR^iShTam | nacha chetanApreritsayAchetanasya pravR^ittimattvam | shavasharIrasyApi tatprasaN^gAt | prayatnavadAtmasaMyogachCharIrasya kartR^itvaM chetkriyAvattvamAtmana iShTaM syAt|
tadvyatirekeNa prayatnAnirupaNAt | nachApravR^ittasya pravartakatvam | ataH kartA chedAtmA kriyAvAniShyatAm | kartA na karotIti cha vipratiShiddham | aho khalu chAsya kR^itilakShaNaM prayatnaM nityamabhyupagachChato nityakarmaNA kimaparAddham | nAmamAtrabhedAt | nacheshvarasya kriyAvattve.api shramAdyApAtaH , parameshvaryAt | sarvaj~natve.api vikShepaharShashokAbhAvavattadabhAvopapatteH | akriyasyaivechChAmAtreNa straShTR^itvashaktiM 1 pravijAnannavikAreNa karaNa eva tAM kimiti nAnujAnIyAt | ashaktivAdI chedakriyasya straShTR^itvamichChannavikriyasya sR^iShTikriyAmichChedeva | tathAcha " satyaM hyevedaM vishvamasau sR^ijate " " nityaM hyevAsau kurute " " svAbhAvikI j~nAnabalakriyA che " tyAdishrutayassaN^gR^ihItA bhavanti | 
.............................................................................................................
avikAro.api bhagavAnsarvashaktitvahetutaH |
vikArahetukaM sarvaM kurute nirvikAravAn ||
shaktishaktimatoshchApi na vibhAgaH kathaMchana |
avibhinnA.api sechChAdibhedairapi vibhAShyata iti bhAgavatatantre ||
                    || ityasambhavAdhikaraNam || 3 ||
        || OM tejo.atastAthA hyAha OM || 10 ||
vAyoragnirityAdernAnyata utpatirgrAhyA |
ata eva parAttadapi jAyate |
tatejo.asR^itateti hyAha ||
...................         .............................       ........................................
       1  'ka' 'kha'--straShTuM shaktiM
--------------------------------------------------------------------------------------
                                    brahmasUtrabhAShyam                           [a.2
......................                ...........................                  ...............
kAraNatvenetyukte.apyamukhyatayA.anyeShAmapi shabdoktatvAtpunaruktirubhayakAraNatvanivR^ittyarthaM cha ||
                        || iti tejodhikaraNam || 4 ||
.............................................................................................................
      atassuShThUktaM--
                  " avikAro.api bhagavAnsarvashaktitvahetutaH |
                    vikArahetukaM sarvaM kurute nirvikAravAni " ti ||
vikAravAndharmo.apyasya nAstIti nirvikAravAn ||                                || Cha ||
      
                                 ityasambhavAdhikaraNam 
            evaM vAyvAkAshayorutpattiruktA | tejasastu kuta utpattiriti vichAryate | vAyoriti 
pUrvapakShaH | " vAyorAgniri " tyAdishrutibalAtparamAtmano.anyatastejasa utpattirna grAhyA | apitu yato
viyadvAyU jAtau tato.ata eva parAttadapi jAyate | vAyoragnirityAderata eva cha pramANAt | apishabdAdbhUtavAyurapi parAdeva jAyata iti sAdhitamiti sUchayati | " AkAshAdvAyuri " tyukte.apyuktaM hi ' kAraNatvena  chAkAshAdiShvi ' tyatrA.akAshAdibhUtastha AkAshAdishabdamukhyArthaH para eva vAyvAdyutpattikAraNamiti | tathAcha punaruktirityata Aha--kAraNatveneti || yadyapi viShNureva mukhyArthaH | tathA.apyAkAshAdInAmapyamukhyArthatayA 1 shabdoktatvAN^gIkArA "dAkAshAdvAyurvAyoragniri " tyAdAvubhayakAraNatvAshaN^kA syAt | tannivR^ittyarthaM cha punaruktiriti phalavatI | tattejo.asR^ijateti pratyakShashrutyupanyAsArthatvAchcha | ubhayakAryatvAshaN^kA  vyudastA purastAdeva | pararupasya vyaktimAtrokteH | kAryatvApAdakasya 2 kAryashabdamukhyArthatvamiti cha vistR^itam ||       || Cha ||
                           iti tejodhikaraNam 
.............................................................................................................
                    || OM ApaH OM || 11 ||
brahmaivedamagra AsIttadapo.asR^ijata tadidaM sarvamiti shruteragnerApa ityukte.api brahmaNa evAbAdisR^iShTiH ||
etasmAjjAyate prANo manaH sarvendriyANi cha |
khaM vAyurjyotirApaH pR^ithivI vishvasya dhAriNItyAdi cha ||
kartA sarvasya vai viShNureka eva na saMshayaH |
........................    .........................    ...................         ...................
     1 'ga'--pyamukhyatayA
     2 'ga'--pAdakatvasya
--------------------------------------------------------------------------------------
      pA.3]                           tattvadIpikAsahitam 
..................                   ...................................              .............
itareShAM tu sattAdyA yata eva tadAj~nAyeti cha bhaviShyatpurANe ||
vAmane cha --
.............................................................................................................
          ApaH || ata eva parAdApo jAyante | " brahmaivedamagra AsIttadapo.asR^ijate " ti hyAha|
 " agnerApa " iti vachane.api brahmaNa evAbAdisR^iShTiH | uktanyAyena " tadapo.asR^ijate " tyukte.api nA.akAshAdikramaparityAgo mantavya ityetadarthamAha | " khaM vAyurjyotirApa " ityAdi sati chaivamupAdAnAdyasiddhirbrahmaiva vA tadastviti chenmaivam | tatsattAshaktyAdikamapi brahmAdhInamityetadevA.akUtam | Aha cha --" kartA sarvasya vai viShNuri "tyAdinA  | atra cha sR^iShTikramapradarshanaM dvAravisheShaprakAshanaM vAkyAntaropasaMgraha iti mahatprayojanamityagatArthAtvam | 
.............................................................................................................
tatra tatra sthito viShNustattachChaktIH prabodhayan |
eka eva mahAshaktiH kurute sarvamaJNjaseti ||
pratyakShata eva gharmAtsvedAdidR^iShTerApa iti pR^ithagvachanam ||
                || ityabadhikaraNam || 5 ||
        
tA Apa aikShanta bahvyaH syAma prajAyemahIti | tA annamasR^ijantetyadbhyo.annasR^iShTiH shrUyate | 
adbhyaH pR^ithivIti kutrachitpR^ithivIsR^iShTiH |
ato viruddhatvAdaprAmANyamityato vakti--
           || OM pR^ithivyadhikArarupashabdAntarAdibhyaH OM || 12 ||
pR^ithivI tatrAnnashabdenochyate |
bhUtAdhikAratvAt ||
kArShNyaprachurA cha pR^ithivI |
.............................................................................................................  
       tA annamasR^ijantetyadbhyo.annasR^iShTiH shrUyate chChandogopaniShadi | adbhyaH pR^ithivIti taittirIyake
pR^ithivIsR^iShTiH | ato virodhaH | vastuni vikalpAsambhavAt | nacha pratyakShapramitavyatirekayorannabhUmyorekatAvakAshaH | nacha tulyavalayorvAkyayoranyataraparityAgo nyAyyaH |
nachAtra sAvakAshaniravakAshanyAyaH | ato.aprAmANyamityato vakti | pR^ithivyadhikArarupashabdAntarAdibhyaH || " tA annamasR^ijante " ti pR^ithivyannashabdenochyate | " tattejo.asR^ijata tadapo.asR^ijate " ti bhUtasR^iShTiprakaraNatvAdasya | " yadagne rohitaM rupaM tejasastadrUpaM yachChuklaM tadapAM yatkR^iShNaM  tadannasye " tyannasya kR^iShNarupavachanAchcha | 
                                  brahmasUtrabhAShyam                            [a.2
.............................................................................................................
nAnnasya tathA visheShaH ||
Apashcha pR^ithivI chAnnam |
pR^ithivI vA.annam |
tA Apo.annamasR^ijanta pR^ithivI vA annamityAdishabdAntarAchcha ||
AdishabdAdyuktirapauSheyatvenAdoShasya vAkyasya nAprAmANyamityAdi ||
kaurme cha--
virodho vAkyayoryatra nAprAmANyaM tadeShyate |
yathA.aviruddhatA cha syAttathA.arthaH kalpya etayoriti ||
rakto.agnirudakaM shuklaM kR^iShNaiva pR^ithivI svataH |
nAbhipadmAbhisambandhAdraktodakabahutvataH |
shuklatvametyevameva varNAntaragatirbhavet ||
viShNuvIryAbhiyogAchcha pItatvaM bhuva iShyate |
svarNavIryo hi bhagavAnanAdiH parameshvara iti cha vyomasaMhitAyAm ||
                    || iti pR^ithivyadhikaraNam || 6 ||

prANAnAM granthirasi rudro mA vishAntakaH |
.............................................................................................................
pR^ithivI vA.annamiti taittirIyake | apauruSheyatvenAdoShasya vAkyadvayasyAprAmANyAsambhavAt , anyasya niravakAshatvAchchAnnashabdena pR^ithivyevochyata iti yuktiH | nachA " dbhyaH pR^ithivI " tyannamuchyata iti vAchyam | prakaraNavirodhAt | " pR^ithivyA oShadhayaH oShadhIbhyo.annami " tyannasya pR^ithagukteshcha | kAryashabdena cha kAraNoktiryuktA ghR^itAbdhimitivat | parihR^itaM cha kAryashabdatvaM shabdAntaropanyAsAdeva |
evaM chAtrAnnashabdaH sAvakAsho yojanIyaH | yathA.aviruddhatA cha syAt --yathA mitho mAnAntareNa chAvirodhassyAditi ||                                                     || Cha ||
                          iti pR^ithivyadhikaraNam 
          nacha svayamutpAdya pAlayiturviShNoH jagatsaMharaNaM nyAyyamiti yukteshshruteshcha viShNoranyo jagatsaMhartetyata Aha--tadabhidhyAnAdeva tu talliN^gAtsaH || tasya viShNorabhidhyAnAdvishvamAyAnivR^itiH |
kuto jAtAt ? yojanAt tasminneva manoyojanAt , bhUyo bhUyastatvabhAvanayA cha | ante.aparokShaj~nAne
jAte vishvabandhakamAyAnivR^ittidvArako mokSho bhavatItyarthaH |
 " svaguNAchChAdikA tvekA paramAchChAdikA.aparA |
svaguNAchChAdikAM hatvA paramAchChAdikAM paraH |
      pA.3]                            tattvadIpikAsahitam 
--------------------------------------------------------------------------------------
vyAdyuTya mokShapadavIM dadAti puruShottama " iti mahAtatvaviveke ||                
       asminChrutivAkye harerabhidhyAnAnmukhyaprasAdAdichChayA bandhakamAyAnivR^ittivachanAttasmAdbandhalayassiddhaH | j~nAnasampattyA prasAdastUttamo mataH | uttamastveva muktida ityAdhastAtprAstaut | parabhidhyAnAttu tirohitaM tato hyasya bandhaviparyayAviti hyupari cha sUtram | yadyapi tatra svapnatirodhAnamichChAmAtrakR^itaM nacha mukhyaprasAdAyattam | tathA.api tasyAstaM taM prati tadA tadeti visheShabhAvAtsavisheShechChAsUchakasyAbhidhyAnapadasyArthavattvameva | yadyapi nedamabhidhyAnapadasya kR^ityaM tatra bhagavAnnigadiShyati | svayameva khalvabravItsavisheShechChAM vaisheShikavAdanirAse svataeva kAle vibhedAN^gIkR^iteshcheti | evaM sUtrapadahR^idayaM tatra tatra bhagavAnupakShipati| tushabdashcha visheShavAchI | 
.............................................................................................................
nimittamAtramIshasya vishvasarganirodhayoH |
hiraNyagarbhaH sharvashcha kAlAkhyArupiNastaveti cha bhAgavate ||
sa brahmaNA visR^ijati sa rudreNa vilAyayati sonutpattiralaya eka eva hariH paraH parAnanda iti cha mahopaniShadi ||
                         || iti tadabhidhyAnAdhikaraNam || 7 ||
.............................................................................................................
tatra parAbhidhyAnasya tattadviShayabhede tAratamyaM bruvANaH tano hyasya bandhavirpayAviti mokShapradAyakatvena parAmR^ishyamAnasya sato.atyarthaprasAdAtmakatvaM cha sAmarthyAllakShayati | atyarthaprasAdo hi bhagavato mokShado.abhipreto nacha j~nAnaM vinAtyarthaprasAda ityuktavata ityalamanena sUtrapadakR^ityoktisandehanirAkaraNAtiprasaN^gena | prakR^itamanusarAmaH | anAdibandhalayakartuH sAdijagallAyakatvamastIti kimu vaktavyamityetasmAdbandhasaMhartR^itvAlliN^gAdeva jagatsaMhartA viShNuriti gamyate | kimu shrutyA balavatyaikayA.api bahubhyastu kimvevetyevaM kaimutyanyAyAvataraNArthamevashabdaH prayuktaH | nikhilanigamatAtparyaprasAdhitajagatkartR^itvAdinA prastutaH sa iti parAmR^ishyate | punaruktirubhayakAraNatvanivR^ittyarthaM chetyatrApyanuprekShaNIyam | tadeva chopasandarshayAmAsa " straShTR^itvAdikamanyeShAM dAruyoShAvadiShyata " iti | nimittamAtramityAdi cha | Ishasya tava vishvasR^iShTisaMhArayoH hiraNyagarbhaH sharvashcha nimittamAtramityukte dvAramAtramiti bhavati | kAlAkhyArupiNastaveti hetugarbham | kAlAkhyaiva rupaM ' kAlAkhyArupam ' | rupaM rupakaM j~nApakaM , vAchakatvena tadvAn ' rupI ' ||

" kAlaH kalitasampUrNasadguNatvAjjanArdanaH |
                                    brahmasUtrabhAShyam                            [a.2
.............................................................................................................ata eva hi parAdidaM kramAdutpadyate kramAdvilIyate nAsAvudeti nAstametIti bhAllaveyashrutau kramAllayaH pratIyate |
akSharAtparamAdeva sarvamutpadyate kramAt |
vyutkramAdvilayashchaiva tasminneva parAtmanIti chaturvedashikhAyAM vyutkramAllayaH pratIyate |
ata Aha--
             || OM viparyayeNa tu kramo.ata upapadyate cha OM || 14 ||
kramavachanamapi viparItakramApekShayA |
kartA prANAdikasyAsya hantA bhUmyAdikasya cha |
yaH kramAdvyutkramAchchaiva sa hariH para uchyata ityata eva bhAllaveyashrutivachanAt ||
anurupaH kramaH sa़R^iShTau pratirupo laye kramaH |
iti krameNa bhagavAnsR^iShTisaMhArakR^iddhaririti cha pAdme ||
pUrveShAM pUrveShAM sAmarthyAdhikyAdupapadyate cha ||
vAmane cha--
pUrve pUrve yato viShNoH sannidhAnaM kramAdhikam |
sAmarthyAdhikyameteShAM pashchAdeva layastathA |
vyAptishchAbhyadhikA teShAmata eva na saMshaya iti ||
                || iti viparyayAdhikaraNam || 8 ||
.............................................................................................................
saMhArAtsarvavittvAdvA sarvavidrAvaNena ve " ti mahAvarAhe 1 ||  
         evaM bahulashrutismR^itiyuktibalAnnAnyasaMhArashrutyA laukikanyAyena vA virodhaH |
sA cha brahmavAdinIti hyavAdi ||
                            iti tadabhidhyAnAdhikaraNam 
           
           viparyayeNa tu kramo.ata upapadyate cha || ataH sR^iShTikramAdviparyayeNaiva layasya kramaH eShTavyaH | kutaH ? kramAdutpadyate kramAdvilIyata iti kramavachanaM viparItakramApekShayeti yataH | kramamAtraM hi tatroktam | tadakramavyAvR^ittaye | na sR^iShTikramatvApattaye | viparItakramasyApi kramatvAdato laye.api kramo.asti | sa tu sR^iShTikramAdvisheShavAn | viparyayeNeti kuta etadavagamyate ? " yaH kramAdvyutkramAchchaive '' tyata eva bhAllaveyashrutivachanAt |
--------------------------------------------------------------------------------------
      1  'ka' 'kha'--mahAvArAhe
--------------------------------------------------------------------------------------
      pA.3]                         tattvadIpikAsahitam
.............................................................................................................
  || OM antarA vij~nAnamanasI krameNa talliN^gAditi chennAvisheShAt OM || 15 ||
prANAtmano manasashcha vij~nAnam |
yachChedvAN^manasI prAj~nastadyachCheJNj~nAna AtmanIti liN^gAdvij~nAnamanasI antarA viparItakrama iti chenna |
visheShapramANAbhAvAt ||
  || OM charAcharavyapAshrayastu syAttadvyapadesho bhAktastadbhAvabhAvitvAt OM || 16 ||
manasashcha vij~nAnamiti vyapadeshashcharAchareShvAlochanAdvij~nAnaM bhavatIti bhAgApekShayA syAt |
na vij~nAnanattvApekShayA ||
skAnde cha --
parAdavyaktamutpannamavyaktAttu mahAMstathA |
vij~nAnatattvaM mahatassamutpannaM chaturmukhAt ||
vij~nAnatattvAttu mano manastattvAchcha khAdikam |
evaM bAhyA parA sR^iShTirantastadvyaktyapekShayA |
viparItakramo j~neyo yasmAdante harerdR^ishiriti ||
                   || ityantarAdhikaraNam || 9 ||
.............................................................................................................
yatassR^iShTikramaM laye.apyAshaN^kase | nAnyA.api shrutiH shrutiM viruNaddhIti hi sAmprataM samabhidadhmahe , kimuta svayamiyaM bhAllaveyashrutiH  svAtmAnamityata eva bhAllaveyashrutivachanAdityuktam | svayameva hIyaM
sAmanyoktaM kramaM visheShayatItyarthaH ||
                                 iti viparyayAdhikaraNam 
          antaretyAdisUtram || manasashcha vij~nAnamiti shrutermanaH kArye vij~nAne yachChedvAN^manasI prAj~nastadyachCheJNj~nAna AtmanIti shrutyantarAtkAraNasya manaso vilayAvagamanAdanayoH sR^iShTikrama eva laye.apIti chodyam | yachChedvAN^manasIti vAchaM manasi yachChedityarthaH | vAcho.adhikaraNAntarAdR^iShTeH | tadyachCheJNj~nAna AtmanIti manasastaddR^iShTeH | " vAN^manasi sampadyata " ityAdeshcha ||    || Cha ||
     yasmAdavareShAM darshAnAnte harerdarshanaM tasmAdutpattikramAdviparIto vyaktikramo j~neyaH || || Cha ||
                               
                                ityantarAdhikaraNam 
.............................................................................................................
     || OM nAtmA.ashruternityatvAchcha tAbhyaH || 17 ||
sa idaM sarvaM vilApyAntastamasi nilInastAdvilApya vyuttiShThate sa idaM sarvaM visR^ijati visthApayati-
                                brahmasUtrabhAShyam                               [a.2
.............................................................................................................
prasthApayatyAchChAdayati prakAshayati vimochayatyeka eveti shruteH paramAtmA.api na lIyate |
ashrutatvAd.hbrahmalayasya ||
nilInashabdenApihitatvamuchyate |
tuchChenA.abhvapihitaM yadAsIditi shruteH ||
sa etasmiMstamasi nilInaH prakR^itiM puruShaM kAlaM chAnupashyati nainaM pashyati kashchaneti cha paiN^gishrutiH ||
nityo nityAnAM chetatashchetanAnAm |
sa nityo nirguNo vibhuH paramaH parAtmA |
nityo vibhuH kAraNo lokasAkShI paro guNaiH sarvadR^ik shAshvatashchetyAdishrutibhyo nityatvAchcha ||
 
                               || ityAtmAdhikaraNam || 10 ||
.............................................................................................................
        nAtmA.ashruternityatvAchcha tAbhyaH || antastamasi nilIna iti shruteH paramAtmA.api lIyate pR^ithivyAdivaditi na mantavyam | ashrutatvAd.hbrahmalayasya | pratyuta " tadvilApya vyuttiShThate " " sa idaM
sarvaM visR^ijatI " tyAderasyA eva shruterapi 1 paramAtmA na nashyati | nachAnyatra brahmalayaH shrutaH||Cha||

                                    ityAtmAdhikaraNam  
.............................................................................................................
nityo nityAnAmiti jIvasyApi nityatvamuktam |
sarva eta Atmano vyuchcharantItyutpattiruchyate |
ato virodha ityata Aha--
                      || OM j~no.ata eva OM || 18 ||
jIvo.apyata eva parameshvarAdutpadyate |
shabdAdeva ||
te vA ete chidAtmano.avinaShTAH paraM jyotirnivishantyavinaShTA evotpadyante na vinashyanti kadAchaneti cha kAShAyaNashrutiH ||
                   || OM yukteshcha OM || 19 ||
nityasyApi hi jIvasyopAdhyapekShayotpattiryujyate ||
....................           .......................               ................................
      1   shraterashruteriti dvidhA.apyatra padachChedo bhAShyatatvadIpikayorvivakShitaH |
--------------------------------------------------------------------------------------
      pA.3]                            tattvadIpikAsahitam
...................                    .....................................          ..............
utpadyante chidAtmano nityAnnityAH parAtmanaH |
upAdhyapekShayA teShAmutpattirapi gIyata iti cha vyomasaMhitAyAm ||
                     || iti j~nAdhikaraNam || 11 ||
.............................................................................................................
        " nityo nityAnAM chetanashchetanAnAmeko bahUnAM yo vidadhAti kAmAn | tamAtmasthaM ye.anupashyanti dhIrAsteShAM shAntiH shAshvatI 1 netareShAmi " ti kaThashrutiH 2 | sarva eta Atmano 3 vyuchcharantIti shrutyantare 4 || j~no.ata eva ||                                    || Cha ||
           avinaShTA evotpadyanta iti viruddhamiti na mantavyamityAha--yuktashcheti || tAmeva yuktiM prakaTayatyuttarabhAShyeNa | sharIrasaMyogApekShayA utpattiryujyata ityarthaH |
 " svadehayogavigamau nAma janmamR^itI purA |
   iShyete hyeva jIvasya mukternatu hareH kvachidi " ti skAnde || Cha ||
                         iti j~nAdhikaraNam
.............................................................................................................
vyAptA hyAtmAnashchetanA nirguNAshcha sarvAtmAnaH sarvarupA anantA iti kAShAyaNashrutau vyAptatvaM pratIyate |
aNurhyeSha AtmA yaM vA ete sinItaH puNyaM chApuNyaM cheti gautamashrutAvaNutvamityato virodha iti |
ato bravIti --
               || OM utkrAntigatyAgatInAm OM || 20 ||
hetUnAM sakAshAdaNureva |
so.asmAchCharIrAdutkrAmyAmuM lokamabhigachChatyamuShmAdimaM lokamAgachChati sa garbhIbhavati sa prasUyate sa karma kuruta iti pauShyAyaNashruteH ||
               tatra svAtantryapratIteH--
ekaH prasUyate jantureka eva pramIyate |
ekonubhuMkte sukR^itameka eva cha duShkR^itamityAdeshcha svayamevetyato vakti--
          || OM svAtmanA chottarayoH OM || 21 ||
...........................           ................................          ......................
       1   'ka'  'kha'--steShAM sukhaM shAshvataM
       2   'ka'  'kha'--AtharvaNI shrutiH |
       3   'ka'  'kha'--AtmanaH
       4  'ka'   'kha'--vAjasaneyake
--------------------------------------------------------------------------------------
                                  brahmasUtrabhAShyam                             [a.2  
......................              ............................                    ..............
sa etenaiva svAtmanA pareNemaM garbhamanupravishati pareNa jAyate pareNa karma kurute pareNa nIyate pareNonnIyate taM vA etamabhivadanti svAtmeti |
eSha hyAnandamAdatte eSha hyenaM jIvamabhijIvayatyeSha udgamayatyeSha gamayatyeSha AgamayatItyuttarayorvAkyayoH
parAmAtmanaivotkrAntyAdayaH ||
.............................................................................................................
         utkrAntigatyAgatInAm || sharIrAdutkrAnteH paralokagamanAdimaM lokaM pratyAgamanAchchANureva jIvaH ||                                                                   || Cha ||
         tatra " so.asmAchCharIrAdutkramye " tyAdishrutAvutkrAntyAdiShu tasya parapreraNAnuktyA svAtantryapratIteH svayamevotkrAmati , gachChatyAgachChati cha jIvaH | ekaH prasUyate janturityAdinaikAkitvapratIteshchetyata Aha--svAtmanA chottarayoH || svAtmanA pareNeti visheShaNAnna svarupavAchI svAtmashabdaH | ' su ' sukhaM tadAdatta iti ' svAtmA ' paramaH | tadeva hyAha-- " eSha hyAnandamAdatta " iti | nahi jIvasyA.anandAdAnaM svato dR^ishyate ||                    || Cha ||
.............................................................................................................
      || OM nANuratachChruteriti chennetarAdhikArAt OM || 22 ||
vyAptA hyAtmAnashchetanA nirguNAshcheti vyAptishruternANurjIva iti chenna |
sa AtmedaM sR^ijati sa dvidhedaM bibhartyantarbahishcha sa bahudhedamanupravishyA.atmano.abhinayati sa AtmA sa AtmAnassa IshaH sa viShNuH sa paraH parovarIyAniti paramAtmAdhikAratvAt ||
ekashabdairdvishabdaishcha bahushabdaishcha keshavaH |
eka evochyate vedaistAvatA nAsya bhinnateti cha bhaviShyatpurANe ||
tadayaM prANo.adhitiShThati | taduktamR^iShiNa A tena yAtamityAdi cha ||
.............................................................................................................
         utsargatashchANutvasAdhikAstAH | atrApavAdamAshaN^kya pariharati | nANuratachChruteriti chennetarAdhikArAt || sa bahubhI rupairidaM jagadanupravishya svata evAbhito nayatItyekasyaiva bahurupatvakathanAdvyAptA iti bahuvachanaM cha yujyate | sa AtmA sa AtmAna ityekasyaiva bahurupatvaM punastAtparyAdupadishati | parovarIyastavoktyA cha tasyAvaratvaM dUrIkaroti | " taduktamR^iShiNe " tyAdestu shrImanmahaitareyopaniShadbhAShya evAbhihito.artho bhagavatA bhAShyakAroNa--
 " R^iSha 1 j~nAna iti hyasmAddhAtossarvaj~na ekarAT |
  vedadraShTA paramaR^iShirhayAsyaH puruShottamaH ||
--------------------------------------------------------------------------------------
  1 itaH paramA.adhikaraNasamApti mahaitareyopaniShadbhAShyavAkyAnyevAvikalamullikhitAni |
     pA.3]                          tattvadIpikAsahitam   
--------------------------------------------------------------------------------------
mantrANAM prathamo draShTA sarveShAM yata eva tu |
R^iShiNoktamiti prAhurmantroktaM brAhmaNAnyataH ||
tatprasAdAddhi tapasA pashchAnmantrAnprapedire |
brahmAdyA brAhmaNaM pashchAttairdR^iShTamR^iShibhiH pR^ithak ||
mantrAshchopaniShachchaiva nAkR^itvA sumahattapaH |
prathamaM tadvayAsyena dR^iShTaM kenachidIkShyate ||
vinA pR^ithaktato dR^ishyedbrAhmaNaM munibhiryataH |
mantrAshchopaniShachchaiva brAhmaNAduttamAstataH ||
          tatrApyupaniShachChreShThA yuktAvasthA.adhigamyata " ityAdi pramANaviveke ||
tena rathena 1, adhyAtmaM sharIrAkhyena , adhidaivataM ratharupeNa | ' R^ibhava ' ityatra devAnAM sAdharaNaM nAma|
 " AdityA vasavo rudrA vishve R^ibhava ityapi |
sarvadevasamAkhyA cha dvAdashAShTAdikeShvapI " ti shabdanirNaye ||
"nirmito daivataissarvairviShNunA vAyunA saha |
adhiShThito yadA tasya manovAkkarmabhirbhavet |
dehAkhyasya rathasyaiva tadA nArAyaNAtprabhoH ||
vividhaM vAsavattvAttu vivasvannAmakAchChubham |
saMsAravArakaM j~nAnaM divo duhitR^inAmakam ||
viShNutatvAparokShAkhyamahanI dve cha shobhane |
j~nAnAvasthA muktyavasthetyume evAhanI pare ||
jAyante devatA tveShAM bhAratI vAyureva cha |
jIvanmukteshcha mukteshcha dAtA rupadvayI vibhuH ||
sarvastrINAmuttamatvAddyaurnAma shrIrudrAhR^itA |
aharAkhyA bhAratI tu nityAheyasvarupataH ||
aharityuchyate vAyurj~nAnarupAttathaiva cha |
adhidaive rathe.apyete viShNorlakShmyAM prajaj~nire ||
--------------------------------------------------------------------------------------
    " A tena yAtaM manaso javIyasA rathaM yaM vAmR^ibhavashchaknurashvinA |
yasya yoge duhitA jAyate diva ubhe ahanI sudine vivasvataH " iti samagrA shrutiH ||
--------------------------------------------------------------------------------------
                                    brahmasUtrabhAShyam                           [a.2
--------------------------------------------------------------------------------------
rathena tena deveshau viShNuvAyU jagatpatI |
AyAtamiti haivaitau prArthayedyaj~nakarmaNi ||
anyadA.apyarthayedetau j~nAnechChuH puruShassadA |
japamantradvayaM nitya ' mA tena ' ' nimiSha ' stathA ||
rakShaNaM vAM samIpe syAnmametyadhyAtmameva cha |
hayAsyatvAdashvinau tAvityAha paramA shrutiH ||
aindrAgneyAdikAshchaiva sarve mantrA hariM param |
vadanti mukhyato nAnyaM sarvanAmanamachyutam ||
athavA vAyudehasthaM pR^ithaksaMsthaM cha keshavam |
mantro dvivachano vakti tathA bahuvachassvapI " tyAdyaitareyasaMhitAyAm ||
       sukhaM dadata iti ' sudine ' | ' vivasvato ' viShNossakAshA ' ddivo duhitA ' ' ahanI ' cha
jAyante | ' ahanI ' iti dvivachanena dvitve siddhe.apyubhe iti vachanamadhyAtmAdhidaivayorubhayorapi vachanArtham | nacha sUryaratho.atra varNyate | nachAhorAtramahanI ityuchyate | sUryasyAshvinAmAbhAvAt | saptAshvatvAchcha tadrathasya | chaturashvatvaM chAtrochyate | " shrotre pakShasI chakShuShI yukte " ityadhyAtmasambandhAchcha | nacha rAtrau sudinamiti prayogo dR^iShTaH | asudinasyApi tata eva j~nAtatvAdvyarthavisheShaNatA cha | asminpakShe tu laukikAharvyAvR^ittyarthaM sudine iti yujyate | jIvanmukti 1rmuktishcha hi mukhye sudine | " sa ya AtmAnameva lokamupAste na hAsya karma kShIyate.asmAddhyevA.atmano yadyatkAmayate tattatsR^ijata " iti j~nAnyavasthAyAM muktau bhogabAhulyakAraNatvAtsA.api muktivatsudinam | nahi muktAvAdhikyArjanamasti | " na hIyate yatra gatvA yatra gatvA na vardhate " iti vachanam | ato j~nAnotpattisamanantarameva muktau na punarArjanamastIti kaJNchitkAlaM j~nAnitvenAvasthAnamapi sudinameva | j~nAnAtpUrvaM tu patanasaMshayAdeva na sudinam | nachAshviratho.atra varNyate | nahyashvirathayogAdahanI jAyete | ekarAsabhayukto hi tadrathaH | " tadrAsabho nAsatyA sahastrami " tyAdi | nacha vivasvachChabdo.ashvinorvidyate | " yo devAnAM nAmadhA eka eve " ti viShNossarvanAmAni prasiddhAni cha | " yujo yuktA abhiyatsaMvahantI " tyAdinA tasyaiva prastAvAchcha | ato viShNureva mukhyatassarvanAmokta iti siddhamiti ||          || Cha ||
.............................................................................................................
      || OM svashabdonmAnAbhyAM cha OM || 23 ||
eSho hyAtmA.adhyudgato mAnashaktestathA.apyasau pramitiM yAti vedaiH |
...................             ...................................                  ..............
      1   ' ga '--jIvanmuktishcha muktishcha
--------------------------------------------------------------------------------------
      pA.3]                         tattvadIpIkAsahitam
...................                  .................................               ..............
pUrNo.achintyaH sarvavedaikayoniH sarvAdhIshaH sarvavitsarvakarteti vAkyasheSha AtmashabdonmAnAbhyAM cha ||
AtmA.ameyaH paraM brahma parAnandAdikAbhidhAH |
vadanti viShNumevaikaM nAnyatrA.asAM gatiH kvachiditi cha kaurme ||
        || OM avirodhashchandanavat OM || 24 ||
aNorapi jIvasya sarvasharIravyAptiryujyate |
yathA harichandanavipluSha ekadeshapatitAyAH sarvasharIravyAptiH ||
aNumatro.apyayaM jIvaH svadehaM vyApya tiShThati |
yathA vyApya sharIrANi harichandanavipluSha iti cha brahmANDapurANe ||
.............................................................................................................
         svashabdonmAnAbhyAM cha || mAnashakteradhikatvenodgataH | sarvebhyo guNAdhikatvena mAnashaktimatilaN^ghya vartate | na mAnashaktyA mIyate | tathA.apyasau vedaiH pramitiM yAti viShayatvena svaprasAdAdeva pramIyata ityarthaH | vakShyati cha " tatprasAdAdeva prakAsho bhavatI " ti | athavA pramitiM
yAti yApayati | sa eva hi puruShaM svapramitiM yApayati svAtantryAt | " na R^ite tvatkriyate kiJNchanA.ara " ityAdeH | ' kR^itvA vivAhaM tu kR^irupravIrA ' itivat | " vyatyayo bhedasvAtantryakararNoShvi " ti vachanAt | svayameva chopapAdayati shrutiH pUrvardhoditaM " pUrNo.achintya "
ityAdinA | yoniH vyaktikAraNam ||                                      || Cha ||
           atrA.ahuH--nANutvaM dehino yujyate | shirashcharaNAdiShu yugapadvedanAdyanusandhAnAt , shirasi
me vedanA charaNAyorme vedaneti | nacha sharIraparimANatvaM , prAN^.hnirastatvAt | parisheShyAdvyAptatvameveShTavyam | utkrAntyAdayastu manasa eva | tatra tatra sthitenA.atmanA yathAkarmA.arabdheShu dyubhvAdiShu sendriyeShu deheShu yathAyogyaM saMyuktasya tasya buddhyAdijanakatvamiti laghIyasIyaM kalpanA | pratisharIraM sharIriNaH praveshaniShkramAdayo na kalpyanta iti | ata Aha--avirodhashchandanavat || aNutve.api jIvasya sarvasharIravyAptiryujyate harichandanabinduvat | j~nAyate hi tasya kR^itsnasharIravyAptiratimAtrAhlAdanena | nacha jIvasya sarvagatatve pramANamasti | nacha dUradarshanAdikaM tatrastharupeNeti matam | anubhavavirodhAdakShasannikarShavaiyarthyAchcha | dehastharupasyaiva dUradarshaneShTau vR^ithA vyAptikalpanam | nachotkrAntigatyAdayaH kalpyante.asmAbhiH , shrutisiddhA eva AshrIyante shrutahAnibhayAt | nacha manasa eva tA iti vAchyam | uparatavR^ittibhirmanaAdibhirindrayaiH sarvaissahaiva jIvasyotkramaNAdishravaNAt | " tasya prayato vAN^manasi sampadyate manaH prANa " iti " tamutkrAmantaM prANo.anUtkrAmati | prANamanUtkrAmantaM sarve prANA anUtkrAmantI " ti cha | prapaJNchayiShyati chaitadvairAgyapAde ' tadantarapratipattau raMhatI ' tyArabhya ' prANagateshche ' ti chA.a.asamApteshcha |
                                     brahmasUtrabhAShyam                           [ a.2
--------------------------------------------------------------------------------------ata indriyANAM pratisharIramutpattinAshakalpanA nirmAnakA | aho bahupramANasidvamaNorjIvasyotkrAntyAdikamakasmAdapalapyAprAmANikImanantadeshavyAptiM kalpayato na shobhate laghIyasIyaM kalpaneti | vyAptatve cha sarveShAM tulyAnAM sukhaduHkhAdisaN^karaprasaN^gaH | manassaMyogajatvAtteShAM tasya cha sarvasAdhAraNatvAt | nacha tattaddehasvAminaH tattaddehagatamanassaMyogajasukhaduHkhAdIti vAchyam | dehArambhakANAM karmaNAmasAdhAraNye kAraNAnupalabdheH| dehasvAmitve.apyavyavasthAnAt | atassukhiduHkhibaddhamuktAdivyavasthA durvachA sarvagatAnekAtmavAdinAm | aikAtmyavAdinAM nirastA purastAdeva | kathaM cha vyAptasya kAdAchitko manassaMyogaH | yena kAdAchitkaM sukhaduHkhAdi syAt | nacha hR^idi saMyogAtsukhaduHkhAdijanmeti vAchyam| hR^idi tasya visheShAbhAvAt | anyatra cha saMyogasya 1 kR^itsnAtmasamavetatvenAtra kAryakaratvAvirodhAt | asaMyuktapradeshAbhyupagame cha sAvayavatvaprasaN^gAt | nachaupAdhiko bheda Atmano yukta ityuktaH | ato.aNurjIvaH ||                                            || Cha ||
.............................................................................................................
    || OM avasthitivaisheShyAditi chennAbhyupagamAddhR^idi hi OM || 25 ||
samyagasamyagavasthAnavisheShAdyujyate chandanasyeti chenna |
hR^idi hyeSha Atmeti jIvasyApi tathA.abhyupagamAt ||
        || OM guNAdvA.a.alokavat OM || 26 ||
yathA.a.alokasya prakAshaguNena vyAptirjyotIrupeNAvyAptirevaM chidguNena vyAptirjIvarupeNAvyAptiriti vA |
skAnde cha --
asamyaksamyagiti cha hyavasthAbhedataH surAH |
vyApt.hyavyAptiyutAstvanye chidguNenaiva nAnyathA ||
.............................................................................................................
         avasthitivaisheShyAdityAdi sUtram | samyagavasthAnaM chandanabindorekatrAsamyagavasthAnaM sUkShmairaMshairasheShAN^geShvasti | naivaM jIvasya , niraMshatvAt | anyathA.anityatvApAtAt | ato nANutve tasya sarvasharIravyAptiH syAditi chenna | hR^idi hyeSha Atmeti shruteH jIvasyApi hR^idi samyagavasthAnAbhyupagamAdanyatrAsamyagavasthAnAbhyupagamAt | nacha sAMshatve.anityatvamiti vAchyam | bhinnAMshArabdhasya hi paTAdeH sAMshatvamanityatvavyAptam | nacha sAMshatvamAtrAdanityatvam | paramANUnAM cha
niraMshatve sarvadiksambandhAsiddhiH | mithaH saMyoge cha saMyuktapradeshAtpradeshAntarAsiddheH prathimAnupapattiH| 
 kAlpanikApradeshAntarAshrayaNe tatsaMyogajAnAM kAryaNAM kAlpanikatvaprasaN^gaH |
--------------------------------------------------------------------------------------
    1  'ka' 'kha'--anyasaMyogasya
--------------------------------------------------------------------------------------
     pA.3]                          tattvadIpikAsahitam
--------------------------------------------------------------------------------------
AtmAkAshayoshcha niraMshatve parAbhimatasyaupAdhikabhedasya bahuvastusaMyogasya chAsambhavaH | saMyuktapradeshAtiriktapradeshAbhAvAdeva ||                                        || Cha ||
       guNAdvA.a.alokavat || vidhAntareNa dehavyAptimAha | yathA hyAlokasya dIpAdeH prakAshaguNenApavarakAdivyAptiH , jyotirAtmanA svarupeNa dIpikAdAveva sthitiH, evaM j~nAnaguNena vyAptiH jIvarupeNAvyAptiriti | evaJNcha dUradarshanAdikamapi prakAshavyAptyA yujyate | tathAcha shrutiH--" tadyathA hANunashchakShasaH prakAsho vyAtata evamevAsya puruShasya prakAsho vyAtato.aNurhyevaiSha puruSho bhavatI " ti | uktavyAptyorAshrayabhedaM vivinakti skAndavachanena skAnde cheti | chashabdAdanyatra cha vistR^itametat | svarupasyAsamyagavasthAnena vyAptimantassamyagavasthAnenAvyAptimanto devAstebhyo.anye.avarAshchidguNenaiva vyAptimanto na devavatsAndravyAptibhAjaH |
.............................................................................................................
chidguNasya svarupatvAttadvyAptishcheti yujyate | 
shaktiyogatsurANAM tu vividhA cha vyavasthitiriti ||
                    || ityutkrAntyadhikaraNam || 12 ||
sa nityo niravayavaH puNyayukpApayukcha sa imaM lokamamuM chA.avartate sa vimuchyate sa ekadhA na saptadhA na dashadheti gaupavanashrutAvekasyAbahutvaM pratIyate |
sa paJNchadhA saptadhA dashadhA bhavati shatadhA cha sahastradhA sa gachChati sa muchyata iti pArAsharyAyaNashrutau bahurupatvaM pratIyate |
ato virodhaM pariharati--
         || OM vyatireko gandhavattathAcha darshayati OM || 27 ||
yathA puShpAdgandhaH pR^ithaggachChati evamaMshino jIvAdaMshAH pR^ithaggachChanti |
athaika eva san gandhavadvyatirichyate | athaikIbhavatyatha bahvIbhavati |
.............................................................................................................
guNavyAptereva guNivyAptitvaM yujyate chidguNasyAnapAyitvena guNyaikyAt | devAnAM tu gandharvAdibhyo.adhikashaktiyogAt tebhya utkR^iShTA vyavasthitiryuktA | tatrApi keShAJNchidadhikashaktiyogAtkadAchidbahuShu sthAneShu prAyaH samyagavasthAnamatyuttamAnAM bhagavatprasAdAtishayAdichChayA samyagavasthAnaM cha | " vyAptishchAbhyAdhikA teShAmata eva na saMshayaH " iti chAdhastAduktam | ato.avatAreShvapi keShAJNchitparamaparAyaNAnAM mahAtmanAM tatvavidyAchAryavaryANAM mUlarupA iva saubalyasArvaj~nasaulakShaNyAdiguNAH paridR^ishyamAnA yujyante ||
                                  ityutkrAntyadhikaraNam     
                                   brahmasUtrabhAShyam                              [a.2
.............................................................................................................
         taM yathA yatheshvaraH prakR^irute tathA bhavati so.achintyaH paramo garIyAniti shANDilyashrutiH |
achintyayeshashaktyaiva hyeko.avayavavarjitaH |
AtmAnaM bahudhA kR^itvA krIDate yogasampadeti cha pAdme ||
                       || iti vyatirekAdhikaraNam || 13 ||
tattvamasyahaM brahmAsmItyAdiShu jIvasya pareNAbhedaH pratIyate |
nityo nityAnAM chetanashchetanAnAm | dvAsuparNetyAdiShu bhedaH |
.............................................................................................................
            vyatireko gandhavattathA cha darshayati || yathA puShpAdgandhaH pR^ithaggachChatIti dR^iShTAntAnna virodha AshaN^kanIyaH | taM hi pariharati athaika eva sangandhavadvyatirichyata iti shrutyupAdAnena | nacha dR^iShTAntadArShTAntikayoH sarvasAmyam | bahubhAvamAtraviShayo dR^iShTAntaH | sa cha visheShamAtraprApako.atra na bhedaprApakaH | athaikIbhavatIti visheShaNAt | nahi kadAchidbhinnayorabhedasambhavaH | ekasyaiva sato bahubhAvaH sukhaj~nAnAdyanusandhAnAchchAvasIyate | taddhi chetanaikye pramANam | " eka AtmanaH sharIre bhAvAdi " ti chAMshAMshinorabhedaH pradarshayiShyate | " AtmAnaM bahudhA kR^itvA krIDate yogasampade " ti vachanAchcha | nacha sarveShAM bahubhAvaH | tasmAdabahubhAvashrutirna virudhyate | nacha paramayogaH pUrvaM pratyuktaH tasya | shrutismR^itiparigR^ihItatvenApratyAkhyeyatvAt | anyasminnapyaviruddhaM svIkAryamastIti dyotita "mitareShAM che " ti chashabda 1 yojanAbalAt | taM chashabdena bhAgopalabdhiraN^gIkR^iteti hi vyAchakhyau |
' bhAga ' ekadeshaH | tatra tebhyastu visheShashaN^kAspadatvenAyamatideshyo.abhUt | tebhyo.adhikaM pramANopapannatvaM visheShashaN^kAbIjam | parihAre visheShaH pramANopalabdhabhAgasvIkAra iti bhavati katha़JNchit | etenaitadapyapAstaM, yadyogino bahudeheShu yugapadbhogayogArthaM sarvagatatvaM jIvAnAM kalpayanti |
aMshabahutvenaiva tadupapatteruktatvAt | antaHkaraNasya chAvyAptasya dehe dehe pR^ithaggatimichChanti chedyogibhogAya bhoktustathA kimiti nechCheyuH| nechChanti cheddehAntareShu bhogAbhAvaprasaN^ga iti|||| Cha||
                                || iti vyaterekAdhikaraNam ||
.............................................................................................................
ata uchyate--
            || OM pR^ithagupadeshAt OM || 28 ||
bhinno.achintyaH paramo jIvasaN^ghAtpUrNaH paro jIvasaN^gho hyapUrNaH |
yatastvasau nityamukto hyayaM cha bandhAnmokShaM tata evAbhivAJNChediti sopapattikakaushikashruterbhinna eva jIvaH ||
..............           ......................          ....................           ...........
      1  'ka' 'kha'--'' mitareShAM chAnupalabdheri "ti chakAra-
      pA.3]                      tattvadIpikAsahitam 
.................              .....................................             ....................
     || tadgaNasAratvAttu tadvyapadeshaH prAj~navat OM || 29 ||
.............................................................................................................
          athedamAlochyate --kimayaM jIvaH pareNAbhinnaH kiM vA bhinna iti | keShAJNchinmandamatInAM " sa AtmA tattvamasi " " ahaM brahmAsmI " tyAdishrutiyAthAtathyA 1 parij~nAnAdabhinnaH pratIyate " dvA suparNe " tyAdinAM vyAvahArikabhedAnuvAditvamAchakShANAnAm | atrAbhidhatte --pR^ithagupadeshAt || achintyaH svarupataH shaktitashcha | paramo nirdoShatvena | pUrNo guNaiH | prameyatvAprameyatve sarvashaktitvAlpashaktitve paratvAvaratve pUrNatvApUrNatve nityamuktatvabaddhatve svAtantryapAratantrye jIvAnAmanyonyabhedashchetyupapattayaH shrutyupadarshitAH | tatprasAdAveva mokShavachanAnmokShe.api pAratantryamavasIyate | anyathA mokShameva na pradadyAt | nahi svatantra IshvaraH svatantrAntaramApAdayitumIhate | tatsadbhAve svAtantryasyaivApAyaprasaN^gAtprAtikUlyAnukUlyayoH | nahi 2 sarvasvAtantryamapahAtumichChA kasyachidbhavati | ato muktAvapi paratantratvAdbhinna eva jIvaH parameshvarAtsarvadetyAbhiprAyaH | yadi chAya " mahaM brahmAsmI " tyAdirabhedopadeshaH kimayamahaMshabdo.anAtmaviShayaH , kiM vetaretarAdhyAsavadviShayaH , Ahosvit chaitanyamAtraviShayaH | na tAvadAdimaH | anAtmano brahmatopadeshasya niShphalatvAt | brahmaNo.anAtmatvaprasaN^gAchcha | nacha sthANuH puruSha itivanniShedhAbhiprAyeNeyamuktiriti vAchyam | tathA vyapadeshAdR^iShTeH | nApi madhyamaH | uktadoShAdeva | idamanidaMrupavastvAtmake.ahampratyayagochara idaMrupaM nirasyAnidaMrupaikyaM vidhIyata itichenmaivam | jahadajahallakShaNAyA nirastatvAt | nachAntimaH | siddhasAdhanatvAt ||   || Cha ||
.............................................................................................................
j~nAnAnandAdibrahmaguNA evAsya yataH sAraH svarupamato.abhedavyapadeshaH | yathA sarvaguNAtmakatvAtsarvAtmatvaM brahmaNa uchyate sarvaM khalvidaM brahmeti |
bhaviShyatparvaNi cha--
bhinnA jIvAH paro bhinnastathA.api j~nAnarupataH |
prochyante brahmarupeNa vedavAdeShu sarvasha iti ||
                || iti pR^ithagupadeshAdhikaraNam || 14 ||
.............................................................................................................
          abhedavyapadeshasya gatiM sadR^iShTAntamAchaShTe | tadguNasAratvAdityAdi sUtram || brahmaguNasadR^ishA
guNAH brahmaguNA uchyante | j~nAnaM guNaH sarvachetanAnAm | vishiShTAnAmAnandAdayashcha |
--------------------------------------------------------------------------------------
      1  'ka' 'kha'--yAthArthyA-
      2  'ka' 'kha'--nacha
--------------------------------------------------------------------------------------
                                     brahmasUtrabhAShyam                            [a.2
--------------------------------------------------------------------------------------
 sAraH svarupaM muktau yadavashiShyate | ata evAnyebhyo.adhikasAdR^ishyAtsamyagj~nAninAM visheShatastatsAdR^ishyavyapadeshaH " niraJNjanaH paramaM sAmyamupaitI " tyAdikaH | " sa yo havaitatparamaM brahma
veda brahmaiva bhavatI " ti cha sAdR^ishyameva vivakShitam | " sampUjya brAhmaNaM bhaktyA shUdro.api brAhmaNo
bhavedi " tivat | nahi brAhmaNa pUjakaH sa eva brAhmaNo bhavatItyuktaM hi bhagavatpAdairevAnyatra 1 | yaH
paramaM brahma veda sa bR^iMhita eva bhavati , na tu tatparamaM brahma bhavatIti hyartho.avagamyate | anyathA " parAtparaM puruShamupaiti divyami " ti pUrvavAkyavirodhAchcha | " so.ashrnute sarvAnkAmAnsaha brahmaNA vipashchite " tyAdishrutibhishcha muktau bhedo nirvigAnamabhigIyate | yathA sarvajagadgataguNA brahmaNi vidyanta
iti " sarvaM khalvidaM brahme " tyuchyate | na punaH sarvasya brahmatvena | nahi jaDasya prAj~nAbhedaM kashchidvipashchinmanyate , evamatrApi | nachAtra punaruktiH | anyatrAnuShaN^gikatvAdbhedasAdhAnasya | tAsu tAsu shrutiShu jIve tadaikyena samanvayasandehApohAya pradarshanIyatvena tattadgatabhedavAkyAnAM tAtparyArthatvAchcha
punaH pR^ithagvichArasya | bhede hi tAtparyaM mokShashAstrasyAvagamyate sUtragatyA shrutigatyA cha | tathAcha paramopaniShadi 2 -
" yathA pakShI cha sUtraM cha nAnAvR^ikSharasA yathA |
yathA nadyassamudrAshcha shuddhodalavaNe yathA ||
yathA chorApahAryau cha yathA puMviShayAvapi |
tathA jIveshvarau bhinnau sarvadaiva vilakShaNau ||
tathA.api sUkShmarupatvAnna jIvAtparamo hariH |
bhedena mandadR^iShTInAM dR^ishyate prerako.api san |
vailakShaNyaM tayorj~nAtvA muchyate baddhyate.anyathe " ti |
       nacha vAchya " mutkrAntigatyAgatInAmi " tyAdIni " pR^ithagupadeshAdi " tyantAni jIvasyANutvasAdhakAni pUrvapakShasUtrANi , " tadguNasAratvAdi " ti vyAptisAdhakasiddhAntasUtramiti | atra vyAptyasAdhanAt | nacha buddhiguNasAratvAdaNutvavyapadesha iti sUtrayojanA suShThutAmAdhatte | aprastutvAdbuddhestachChabdena parAmarshAyogAt | nacha buddhiguNAH sAraH svarupamAtmano.abhyupagamyante heyatvAt | nacha yAvadAtmabhAvitvaM buddheriShTam | avidyAnivR^ittau nivR^ittyabhyupagamAt | atastadapi na buddhau yojanIyam | nacha vivechakamanAlochya pUrvottaramatabhedakalpanA vipashchitAM chetasi- 
--------------------------------------------------------------------------------------
     1  tatvanirNaya ityarthaH |
     2  'ga'--mahopaniShadi
--------------------------------------------------------------------------------------
      pA.3]                        tattvadIpikAsahitam
.............................................................................................................
jIvasyApyutpattiruktA |
atastasya so.anAdinA puNyena pApena chAnubaddhaH pareNa nirmukta AnantyAya kalpyata ityanAdikarmasambandha AnantyAptishcha na yujyata ityata Aha--
    || OM yAvadAtmabhAvitvAchcha na doShastaddarshanAt OM || 30 ||
yAvatparamAtmA tiShThatyanAdyanantatvenaivaM jIvo.api |
nityaH paro nityo jIvo.anityAstasya dhAtavaH | ata utpadyate cha mriyate cha vimuchyate cheti chAgniveshyashrutiH |
.............................................................................................................
chamatkAramAviShkaroti | nacha tushabdaH pakShavyAvartaka iti niyamaH | " puMstvAdivattvi " tyatraiva vyabhichArAt | nachAtisaMrambheNa pUrvapakShIkR^itamaprativachanena 1 nirasituM shakyate | nachotsUtraM siddhAntapratipAdanamiti vAchyam | asUtritasyAsiddhAntatvAt | sUtreShu nirasyapakShopanyAsa utsUtraM chotprekShaNIyastatra tatra siddhAntaH sUtraviruddha iti na sajjanasamAje bhrAjate ||   
 " R^igAdayashcha chatvAraH paJNcharAtraM cha bhAratam |
mUlarAmAyaNaM brahmasUtraM mAnaM svataH smR^itam ||
aviruddhaM cha yattvasya pramANaM tachcha nAnyathA |
etadviruddhaM yattu syAnna tanmAnaM kathaJNchane " tyuktvA viruddhashAstrANi vinindya ,
" nirNayAyaiva yatproktaM brahmasUtraM tu viShNunA |
vyAsarupeNa tadgrAhmaM tatroktAH sarvanirNayAH ||
yathArthavachanAnAM cha mohArthAnAM cha saMshayam |
apanetuM hi bhagavAnbrahmasUtramachIklR^ipat ||
tasmAtsUtrArthamAgR^ihya kartavyassarvanirNayaH |
sarvadoShavihInatvaM guNaissarvairudIrNatA |
abhedassarvarupeShu jIvabhedaH sadaiva cha 2 ||
viShNoruktAni sUtreShu sarvavedeDyatA tathA |
tAratamyaM cha muktAnAM vimuktirvidyayA tathA ||
tasmAdetadviruddhaM yanmohArthaM tadudAhR^itam |
tasmAdye ye guNA viShNorgrAhyAste sarva eva tu || " iti bhaviShyatparvaNyuktam || 
                          iti pR^ithagupadeshAdhikaraNam 
--------------------------------------------------------------------------------------
    1  'ka'--mapratipakShavachanena nirAsitum |         2  'ka' 'kha'--bhedastathaiva cha |
--------------------------------------------------------------------------------------
                                      brahmasUtrabhAShyam                          [a.2
.............................................................................................................
AtmA nityaH sukhaduHkhe tvanitye 
jIvo nityo dhAturasya tvanitya iti cha bhArate ||
                       || iti yAvadadhikaraNam || 15 ||
vij~nAnAtmA saha devaishcha sarvaiH |
sa AnandaH sa balaH sa ojaH sa pareNAmuM lokaM nIyate sa vimuchyata iti jIvasya j~nAnAnandAdirupatvamuchyate |
sa duHkhAdvimukta AnandI bhavati so.aj~nAnAdvimukto j~nAnI bhavati so.abalAdvimukto balI bhavati sa nityo nirAtaN^ko.avatiShThata iti paiN^gishutAvanAnandAdirupatvaM pratIyate |
ata Aha--
      || OM puMstvAdivattvasya sato.abhivyaktiyogAt OM || 31 ||
yathA bAlasya sadeva puMstvaM yauvane.abhivyajyata evaM satAmevAnandAdInAM vyaktyapekShayA taduktiH |
.............................................................................................................     
           yAvadAtmabhAvitvAchcha na doShastaddarshanAt || yadyapi ' j~no.ata eve ' ti sUtre jIvasya svarupanityatvamarthato labhyate | upAdhyapekShayeti bhAShyavachanAt |
tathA.api mukhato.anukterutpattyukteshcha punarArambhaH | shrutyantaropasaMgrahArthashcha | upAdherAgamApAyitve.api jIvasya yAvadAtmabhAvitvAttatprayuktaH karmasambandho yujyate | bandhakakarmanirmoke cha tannimittopAdhyapekShayotpattivinAshAbhAvAdAnantyAptishcha yujyate ||
                               iti yAvadadhikaraNam 

          " vij~nAnAtmA saha devaishcha sarvaiH prANA bhUtAni sampratiShThanti yatre " ti ShaTaprashne | " sa AnandaH sa balaH sa oja " ityAdi shrutyantare | puMstvAdivattvasya sato.abhivyaktiyogAt || yathA
bAlasyAvyaktamapi sadeva puMstvaM strItvaM vA yauvane.abhivyajyate , evaM pUrvamanabhivyaktAnAM satAM j~nAnAnandAdInAM sAdhanaparipAke.abhivyaktyapekShayA shrutiShu tathoktiH | evaM jIvasya prasAdhitaM j~nAnasvarupatvam | nacha j~nAnamAtrAtmakatvaM ' j~na ' iti sUtrAt , yadAha bauddhaH | nahyahamidaM jAnAmIti pratIyamAnaM j~nAtR^itvamakasmAdevApavAdanIyam | atiprasaN^gAt | ataH svasaMvedyatvaM siddham ||
       nanu pratyakShasya sukhAdiguNasyAshrayasApekShatvena tadAshraya AtmA.anumIyata iti na svataH siddhyati | na | sukhAdipratyakShasyaiva tadupalambhAtmakatvAdanavasarAdanumiteH | ahaM sukhI jAnAmyahamiti visheShaNasyopalambho visheShyopalambhanAntarIyakaH | dharmigrAhakeNa cha gR^ihIte tatsvarupe nAnumAnamupayujyate | tadvisheShu tu kvachidanumAnamAgamo vA na nivAryate |
     pA.3]                        tattvadIpikAsahitam 
--------------------------------------------------------------------------------------
sukhAdipratyaya Atmano na pratIti 1 riti chettarhi kiM nirAshrayameva sukhAdi pratIyate , utAho sAshrayamiti vAchyam | Adye kalpe.anubhavirodhaH | guNatvAsiddha 2 stadAshrayAtmAsiddhashcha | dvitIye sahopalabhyamAna Ashrayo vAchyaH | dehashchettadAshrayatvenopalabdhatvAtkuta AshrayAntarAnumAnam ? achetanasya sukhaj~nAnAdyayogAditi chenna | anubhavasya yuktimAtrabAdhAdR^iShTeH | nachAtra bAdho dR^ishyate | evaM hi bAdho bhavan bhavet--" ahaM sukhItyeva pratibhAmi , na tvahaM sukhI , mamAchetanatvena sukhAdyAshrayatvAyogAt , Atmaiva sukhI " ti | nachaivaM kashchitpratyeti | ata Atmaiva sukhAshrayatvenopalabhyata ityAshrayaNIyam.h | nacha dehAtmanorabhedaH pratIyata iti vAchyam | dattottaratvAdbhagavataivAnuvyAkhyAne " mama deha iti hyeva na deho.ahamiti prame " tyAdinA |
           athochyeta--svayamprakAshA satI viShayasaMvideva svAshrayamAtmAnaM grAhakatvena saMvedayatItyA 3 shrayaNIyam | ghaTamahaM jAnAmItyAnubhavAnusArAt | grAhakasya svayamprakAshatve kartR^ikarmabhAvavirodhaprApteH | tadasat | ahaM mAM jAnAmItyAtmAnassaMvidviShayatvAnubhavAdanubhUyate kartR^ikarmabhAvaH | evaM nacha virodho.anubhUyate | kalpyate kevalamaprAmANikaH | nachaikatrAdR^iShTa intyanyatra
dR^iShTo.apyapalApyaH | atiprasaN^gat | ahaM grAhakatvenaiva jAnAmi na grAhyatveneti vadan kimiti pR^iShTe kimuttaraM bruvIthAH ? AtmAnamityukte svoktivirodhaH kartR^ikarmabhAvashcha syAt | vedanAntaravedyatvapakShe chAtmanaH kartR^ikarmabhAvo na parihR^itaH syAt | tathAchAtra kaH paryanuyojyaH ? karaNAntare.apyanapekSha iti chedavipratipannastarhi kartR^ikarmabhAvAvirodhaH | parAbhimataM karaNAnapekShaNaM cha svasaMvedanasaMvedanAshrayaNAt|
tadabhimatirgurumata iti chedanyamate.api dR^ishyatAm | buddhisaMvittau buddhyantarasya karaNatve.anavasthAt |
buddhirabuddhA.arthabodhikA cheddhaTaM buddhyAmaha ityanubhavavirodhaH | nacha buddhiranumeyA , liN^gAbhAvAt | pratItArtho buddhiliN^gaM chelliN^gavisheShaNatvena siddhirbuddheriShTA prAganumAnAt | nachArthe prakaTatA nAma , tatsaMvedyatvato.anyA | yena talliN^gaM syAt | shabdamAtraM hi bhidyate | buddhyantaravirahiNashcheshvarasya buddherbodhe kathameva karaNAkAkShA | sa svabuddhiM naiva  buddhyata iti chedasarvaj~naH syAt | astu tAvanmAtrAj~natayeti chenmaivam | sa svarupaM jAnAti vA navA ? na chetsvarupAj~no jagatassvakR^itatvAdyaj~naH kathaM sarvaj~naH syAt | ya ekamapi vastu kAtsnaryAnna jAnAti | jAnAti chetsarvaj~nAnena vA.anyena vA ? tenaiva chetprAtpaM tadbhayasthAnaM svaprakAshatvaM j~nAnasya , yadgurumata eveti parijihIrShitam | nahi svAtmAnamaviShayIkurvatsarvaj~nAnaM svAshrayaM sarvaj~namIshvaraM viShayIkaroti | 
--------------------------------------------------------------------------------------
      1   'ka'  'kha'--.apratIti-
      2   'ga'--guNatvAdyasiddhe-
      3   'ga'--sampAdayatI-
--------------------------------------------------------------------------------------
                                  brahmasUtrabhAShyam                             [a.2
--------------------------------------------------------------------------------------
karaNAntaranirapekShaM svabuddhiboddhR^itvaM cha prAptaM , yadbhayAtsarvaj~no.api svaj~nAnAj~na AshAsyate | jAnAtyeva hi janaH kiJNchijj~no.apyetAvanme j~nAnamastIti | kathaM cha goShpadAnatilaN^ghI nistIrNamahArNava iti yujyate | j~nAnayorubhayorabhyupagame tayoH parasparaviShayatve viShayaviShayibhAvaM dviShThaM viShayIkurvajj~nAnaM svaviShayaM cheti svAtmanivR^ittiprasaktiH | ataH svaprakAshenaiva vyavahAranirvAhassarvavAdinAm |
         katha़JNchA.atmano.asvaprakAshatva etAvantaM kAlaM na kiJNchidavediShamiti suptotthitaparAmarshino vipratipadyeran | nahi sauptikamaj~nAnamananubhUtaM chedutthitsyAnusandhAtuM shakyate | nachaitadanumAnaM , liN^gaparAmarshAbhAvAt | nachAtra liN^gaM dR^ishyate | nanvasti liN^gamasmaryamANatvaM sauptikaj~nAnAbhAvAnumAne | maivam | nahyAnubhUte smR^itiniyamaH | ato.asmaryamANatvasya vyabhichArAdaliN^gatvam | nacha kAle.anumAnamAshaN^kitumapi shakyate | liN^gAbhAvadeva | ataH suptau svAnubhavasiddhaH kAlaH | etAvantaM kAlamiti paramarshAt | kAlAnubhavino jIvasyAj~nAnAnubhave kimanupapannam ? j~nAnAbhAvaH prAktano gR^ihyate na parAmR^ishyate prAtargajAbhAvavat | nacha tadA.asau gR^ihItaH,
pratiyogismaraNAbhAvAditi chedevamapi sauptiko dharmigraha eShTavyaH | yatra j~nAnAbhAvaH pashchAdgR^ihyate | nahi prAtaragR^ihIte pradeshe tatra prAtargajo nAsIdityuttarakAlaM gajAbhAvagraho dR^iShTaH | nacha suShuptau j~nAnAbhAvadharmiNa Atmano grahANakAraNaM nirupaNIyamasvasaMvedyavAdinAm | kathaJNchAbhAvApalApakAdvarmigrahaNAtpR^ithagj~nAnAbhAvagrahamichCheyuH | te kevaladharmigrahamevechChanti chetko.ayaM kevaladharmI nAma | yAdR^isho.abhAvavAdinAmabhAvagrahANadharmI tAdR^isho.asmAkamabhAvavyavahAraviShayassa iti
chettadanAlochitodbhAvitamavabhAti | apasiddhAntaprasaN^gAt | abhAvavishiShTo hyasmAkamabhAvagrahadharmI | 
nacha tadA.asau gR^ihItaH | nahi pratiyogismR^iteH prAgasau gR^ihyate | ataH pashchAdabhAvaj~nAnaM tadapalApinAM kevalashabdArtho.anyo vaktavyaH | nachAsau samasti | ghaTAdyabhAvavyavahAraH kevalabhUtalAdAviti bruvANAnAmeteShAM ghaTAdibhAvavyavahArastasminnevetyukte kimuttaram ? sarvalaukikaparIkShakaprasiddhayoH sarvavyavahArAspadabhUtayorbhAvAbhAvayoranyatarasyApyapalApe.anubhavavirodhAdi tulyameva dUShaNamityAstAmayaM
prAsaN^gikaH pravAdaH | tasmAdAtmanasvayamprakAshatvameveShTavyam | svayamprakAshatve.api sAmastyenAsaMvittiH svAtmani savisheShe sambhavati | tamaHpratibandhAt | nacha tadA.apratItirityasvayamprakAshatvamasvarupatvaM vA | tasya visheShasya svarupe.api j~nAnAj~nAnadR^iShTeH | mAnasapratyakShaM grAhakatayA vA pratyakShamAtmAnamAchakShANA apyAtmanaH sarvavyAptasya svarupaM na kAtsnyena pratyakShIkurvanti | nacha te sAMshaM savisheShaM vA.abhyupagachChanti , yena pratyakShatApratyakShate syAtAm | aikyavAdino.api svayamprakAshsyA.amano nirvisheShasya brahyaikyaM na shAstrAdR^ite jAnanti | asmAkaM tu savisheShatvavAdinAmeSha sugamaH panthAH | kaMchidvisheShamIshvarastamasA pratibadhnAti , bhaktyA prasannaH saMstamo nivartayati | tathAcha bhagavadvachanam -- 

     pA.3]                          tattvadIpikAsahitam 
.............................................................................................................
balamAnanda ojashcha saho j~nAnamanAkulam |
svarupANyeva jIvasya vyajyante paramAdvibhoriti cha gaupavanashrutiH ||
      || OM nityopalabdhyanupalabdhiprasaN^go.anyataraniyamo vA.anyathA OM || 32 ||
vyaktyanaN^gIkAre devAnAM nityopalabdhirAnandAdInAmasurANAM nityAnupabdhirmanuShyANAM cha nityopalabdhyanupalabdhI cha prasajyante |
nityAnando nityaj~nAno nityabalaH parAtmA naivamasurA evamanevaM cha manuShyA iti hyAgniveshyashrutiH ||
bhaviShyatparvaNi cha--
nityAnandaj~nAnabalA devA naivaM tu dAnavAH |
duHkhopalabdhimAtrAste mAnuShAstUbhayAtmakAH ||
teShAM yadanyathA dR^ishyaM tadupAdhikR^itaM matam |
vij~nAnenA.atmayogyena nijarupe vyavasthitiH ||
samyagj~nAnaM tu devAnAM manuShyANAM vimishritam |
viparItaM cha daityAnAM j~nAnasyaivaM vyavasthitiriti ||

                     || iti puMstvAdhikaraNam || 16 ||
.............................................................................................................
 " teShAmevAnukampArthamahamaj~nAnajaM tamaH |
nAshayAmyAtmabhAvastho j~nAnadIpena bhAsvate " ti ||
evamachintyA pArameshvarI shaktiH | tadeva hyAha--
" balamAnanda ojashcha saho j~nAnamanAkulam |
svarupANyeva jIvasya vyajyante paramAdvibhori " ti ||
ataH siddhaM jIvasya svayamprakAshatvam | " te vA ete chidAtmAnaH " " vij~nAnAtmA " " asya puruShasya prakAsho vyAtata " ityAdi shrutibalAt ||                         || Cha ||
        nityopalabdhItyAdi sUtram | pUrvaM sato.apyavyaktasya j~nAnAnandAdeH pashchAdvyaktirityanaN^gIkAre muktiyogyA vinaiva sAdhanasampattyA nityavyaktAnandA bhaveyuH , tamoyogyAssaMsR^itAvapi sukhaleshahInA nityaduHkhinaH syuH saMsR^itiyogyA nityamishrAH syuH , yathA svarupAvasthAne | paramAtmano nityAnandatvoktyA devAnAM cha nityAnandatvaM vivakShitam | devabhAgatvAttasya ||         || Cha ||

                                iti puMstvAdhikaraNam   

                                       brahmasUtrabhAShyam                         [a.2
.............................................................................................................
Ishvarasyaiva kartR^itvamuktam |
yatkarma kurute tadabhisampadyata iti jIvasyopalabhyate |
ata Aha--
        || OM kartA shAstrArthavattvAt OM || 33 ||
jIvasya kartR^itvAbhAve shAstrasyAprayojakatvaprApterjIvo.api kartA ||
         || OM vihAropadeshAt OM || 34 ||
strIbhirvA yAnairvA j~nAtibhirvA.aj~nAtibhirvetyAdi ||
.............................................................................................................
         kartA shAstrArthavattvAt || jIvasya kartR^itvAbhAve svargAdiphalArthaM pravartamAnaM shastramanarthakaM syAt | tathAhi--" jyotiShTomena svargakAmo yajeta " " brAhmaNo na hantavya ityevaJNjAtIyakaM vidhipratiShedhAtmakamiShTaM prepsantamaniShTaM parijihirShantamadhikAriNaM shAsti ||              || Cha ||
          avidyApratyupasthApitvenAparamArthatvAnmokShaparyantameva kartR^itvamiti chennetyAha | vihAropadeshAt || " paraJNjyotirupasampadya svena rupeNAbhiniShpadyata " iti mokShaM prastutya tasya muktasya paraJNjotiHsAmIpyajuSho vihAraM saJNcharaNaM krIDAM chopadishati - " sa tatra paryeti jakShankrIDan ramamANaH strIbhirvA yAnairvA j~nAtibhirvA.aj~nAtibhirve " ti | AdishabdAdanyatra cha " brahmavidApnoti parami " ti prastutya " so.ashnute sarvAnkAmAnsaha brahmaNA vipashchite " ti, tathA " etamAnandamayamAtmAnamupasaMkramya | imAँllokAnkAmAnnI kAmarupyanusaJNcharanni " tyAdi cha | nachAyaM vihAropadeshaH saMsAriviShayaH | parabrahmopasampatteH svarupAbhiniShpatteshcha paraM saMsaraNasyAyuktatvAdaniShTatvAchcha ||                                            || Cha ||
.............................................................................................................
        || OM upAdAnAt OM || 35 ||
sAdhanAdyupAdAnapratIteshcha ||
     || OM vyapadeshAchcha kriyAyAM na chennirdeshaviparyayaH OM || 36 ||
AtmAnameva lokamupAsIteti kriyAyAM vyapadeshAchcha |
anyathA.a.atmaiva lokamiti nirdeshaH syAt ||
tarhi kathamIshvarasyaiva kartR^ivamityato vakti --
     || OM upalabdhivadaniyamaH OM || 37 ||
yathA j~nAna idaM j~nAsyAmItyaniyamaH pratIyata evaM karmaNi |
ya AtmAnamantaro yamayatIti cha shrutiH ||
.............................................................................................................
    pA.3]                             tattvadIpikAsahitam 
--------------------------------------------------------------------------------------
         na kevalaM shAstrArthatvAjjIvasya kartR^itvaM pratipadyAmahe | pratyakShata eva cha siddhamidamityAha--
upAdAnAt || ChedAdikriyAsu kuThArakAShThAdisAdhanaviShayAdyupAdAnaM tatkAraNaM cha  pratIyate | chashabdAnnacha bAdho dR^ishyate ||                                                || Cha ||
    anAderadhyayanaparigR^ihItasya svataHpramANasya shAstrasyAprayojakatvAnupapattyApratyakShatashcha kartR^itvamavadhAritam |  pratyakShato.api vidhatte shrutirityAha--vyapadeshAchchetyAdi sUtram || paramAtmAneva lokAmAshrayaM svAminamupAsIteti kriyAyAM kartR^itvena sambandhavyapadeshAchcha jIvaH kartA | akartR^itve jIvasya paramAtmaiva svAtmAnamanyaM vA lokamupAsIteti nirdeshaH syAt | kartR^iR^iete kriyAvidhivaiyarthyAt| nacha pare svatantre nityanirdoSha AptakAme vidhiH pratiShedho vA padaM nidhatta iti yujyate | nachaitAvatA shrutismR^itiyuktisiddhaM svechChayA kartR^itvaM chAlayituM pAryate | ato jIvo.api kartetyuktam ||                                               || Cha ||
     atha katha " mitaravyapadeshAdi " tyAdinA kartR^itvanirAkaraNamityato vakti--upalabdhivadaniyamaH || yathA j~nAna idaM surupaM sugandhaM susvaraM vA j~nAsyAmi viparItaM na pashyAni na jighrANi na shrR^iNavAnItyevaM spR^ihayato.api tadupalabdhAvaniyamo dR^ishyate | evaM chikIrShAvisheShavato.api karmaNyaniyamo.asvAtantryaM dR^ishyate | ataH kartR^itvanirAkaraNamiti ||
 || Cha ||
.....................................................................................................
kutaH ?
  || OM shaktiviparyayAt OM || 38 ||
alpashaktitvAjjIvasya ||
   || OM samAdhyabhAvAchcha OM || 39 ||
samAdhAnAbhAvAchchAsvAtantryaM pratIyate ||
ataH--
  || OM yathA cha takShobhayathA OM || 40 ||
yathA takShNaH kArayitR^iniyatatvaM kartR^itvaM cha vidyate evaM jIvasyApi ||
  || OM parAttu tachChruteH OM || 41 ||
sA cha kartR^itvashaktiH parAdeva ||
kartR^itvaM karaNatvaM cha svabhAvashchetanA dhR^itiH |
yatprasAdAdime santi na santi yadupekShayeti hi paiN^gishrutiH ||
.....................................................................................................
                      
   




 
   
    
