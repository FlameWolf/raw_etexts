   pA.2]                         tattvadIpikAsahitam                            84
................................................................................................................
sa cha yasya pR^ithivI sharIramityAdinA sarvAtmakatvAtprakR^itistattajjIvo vA yuktaH |
nahi viShNoH pR^ithivyAdisharIratvamaN^gIkriyata ityata Aha-
|| OM antaryAmyadhidaivAdiShu taddharmavyapadeshAt OM || 18 ||
yaM pR^ithivI na veda pR^ithivyA antara ityAdinA.adhidaivAdiShu taddharmavyapadeshAdviShNurevAntaryAmI |
sa hi, na te viShNo jAyamAno na jAto deva mahimnaH paramantamApa, sa yo.ato.ashrutaH, sarveShAM bhUtAnAmantarapuruSha ityAdinA.avidito.antarashcha ||
|| OM nacha smArtamataddharmAbhilApAt OM || 19 ||
triguNatvAdipradhAnadharmAnukterna smR^ityuktaM pradhAnamantaryAmi ||
................................................................................................................
nahi viShNoH pR^ithivyAdirupatvaM tadabhimAnitvaM vA.asti, yena tachCharIratvamuchyetetyata Aha- antaryAmyadhidaivAdiShu taddharmavyapadeshAt || viShNurevAntaryAmI, adhidaivAdhibhUtAdhyAtmaprakaraNeShvantaryAmiNo.aviditatvAntaratvAdiviShNudharmavyapadeshAt |" yaH pR^ithivyAM tiShThanni " tyAdyadhidaivam | " yassarveShu bhUteShu tiShThanni " tyAdyadhibhUtam | " yaH prANeShu tiShThanni " tyAdyadhyAtmam || 
            nacha smArtamataddharmAbhilApAt || triguNatvajaDatvAdyabhilApAbhAvAnna pradhAnamatroktam | kapilasmaraNamAtraparikalpitaM na shrutiyuktyupetamiti smutyuktamityuktam | AtmatvAmR^itatvAdR^iShTatvadraShTrR^itvAdyataddharmAbhilApAchcha ||                    || Cha || 
................................................................................................................
|| OM sharIrashchobhaye.api hi bhedenainamadhIyate OM || 20 ||
ya Atmani tiShThannAtmano.antaraH, yo vij~nAne tiShThannityubhaye.api shAkhino bhedena jIvamadhIyate |
shIryate nityamevAsmAdviShNostu jagadIdR^isham |
ramate cha paro hyasmin sharIraM tasya tajjagaditi vachanAnna sharIratvavirodhaH ||
                           || ityantaryAmyadhikaraNam  || 5 ||

adR^ishyatvAdiguNA viShNoruktAH |
yattadadreshyamagrAhyamityuktvA tasmAchchAkSharAtparataH para iti paraH pratIyata ityato bravIti-
|| OM adR^ishyatvAdiguNako dharmokteH OM || 21 ||
................................................................................................................
sharIrashchobhaye.api hi bhedenainamadhIyate || ataddharmAbhilApAdeva tattajjIvAshaN^kayAM nirastAyAM yogijIvamantaryAmiNamAshaN^kyamAnaM visheShayuktyA nirAkaroti |
   85                           brahmasUtrabhAShyam                              [a. 1
------------------------------------------------------------------------------------
ubhaye.api hi shakhino mAdhyandinAH kANvAshchAvisheShitaM jIvamantaryAmiNo bhedenAdhIyata iti | chakArAt " yastejasi tiShThan " " yastamasi tiShThanni " tyAdi shrIdurgArupAyAshchitprakR^iteshcha bhedenAdhItatvAnna chitprakR^itirantaryAmiNI 1 tyabhiprAyaH ||
                                ityantaryAmyadhikaraNam 

             adR^ishyatvAdiguNa ityAderayamarthaH | " adR^ishye.anAtmye " " sahaiva santaM na vijAnanti
devAH " " sa yo.ato.ashruta " ityAdinA.adR^ishyatvAdiguNA viShNoruktAH | shrutyantare tu " atha parA yayA tadakSharamadhigamyate, yattadadreshyamagrAhyamagotrami " tyAdyuktvA uttaratra akSharAtparataH para iti vachanAt tasmAdadR^ishyatvAdiguNakAdakSharAtparataH paraH kashchidastIti pratIyata iti | anena bhAShyeNAdhikaraNasaN^gatiragAdi | viShayavAkyaM chodAhAri | saMshayasthAnaM chodabhAvi | pUrvapakShabIjaM chAsUchi |
................................................................................................................
pR^ithivyAdidR^iShTAntamuktvA, akSharAtsambhavatIha vishvamityataH paraM tatparataHparAbhidhAnAt, kUTasthokShara uchyata iti smR^iteshcha prakR^iteH prAptiH | brahmashabdAttatparataHparAbhidhAnAdeva cha hiraNyagarbhasya |
tamevaM vidvAnamR^ita iha bhavati |
tatkarma haritoShaM yatsA vidyA tanmatiryayA |
atha dve vAva vidye veditavye parA chAparA cha | tatra ye vedA yAnyaN^gAni yAnyupAN^gAni yAni pratyaN^gAni sA.aparA | atha parA yayA sa harirveditavyo yo.asAvadR^ishyo nirguNaH paraH parAtmetyAdinA taddharmatvenAvagataparavidyAviShayatvokterviShNurevAdR^ishyatvAdiguNakaH ||
|| OM visheShaNabhedavyapadeshAbhyAJNcha netarau OM || 22 ||
yaH sarvaj~naH sarvavidyasya j~nAnamayaM tapa iti visheShaNAnna prakR^itiH |
................................................................................................................
        adR^ishyatvAdiguNako dharmokteH || tameva pUrvapakShaM sahetukamiha varNayati | " yathorNanAbhiH sR^ijate gR^ihNate cha yathA pR^ithivyAmoShadhayassambhavanti | yathA sataH puruShAtkeshalomAni tathA.akSharAtsambhavatIha vishvami " tyUrNanAbhipR^ithivyAdidR^iShTAntenAkSharasya jagadupAdAnatvamuktvopari tasmAchchAkSharatparataHparasyAbhidhAnajjaDaprakR^itiradR^ishyatvAdiguNakamakSharamiti pUrvapakShaH || ' kUTastho.akShara uchyata ' iti smR^iteshchitprakR^itirvA | " brahmA devAnAM prathamassambabhUva " " vishvasya kartA bhuvanasya 
------------------------------------------------------------------------------------
    1   'ga'--ntaryAmI-
------------------------------------------------------------------------------------  
   pA.2]                       tattvadIpikAsahitam                             86
------------------------------------------------------------------------------------
goptA " " sa brahmavidyAM sarvavidyApratiShThAmi " tyAdi brahmashabdAt, tasmAtparasyAH prakR^iteH parasya 
harerabhidhAnAdeva cha hiraNyagarbho veti | tamevaM vidvAnityAdinA pariharati | viShNudharmatvena spaShTaM shrutyantarasiddhaM parAvidyAviShayatvabrahmatvAmR^itatvAdi, tadatrApyuchyate, " atha parA " " tadetadakSharaM brahma " " puruSha evedaM vishvaM " " karma tapo brahma parAmR^itami " tyAdinA | ato.adR^ishyatvAdiguNako viShNureva | Ayurvedo dhanurvedo gAndharvaM sthApatyaM chopAN^gAni | shiShTAH kalA vidyAH pratyaN^gAni || Cha ||
         visheShaNabhedavyapadeshAbhyAM cha netarau || sarvatra vidyata iti sarvavit | vida sattAyAmiti dhAtoH | yasya j~nAnamayamAlochanaM na saMshayAtmakam ||                  || Cha ||
................................................................................................................
tasmAdetadbrahma nAma rupamannaM cha jAyata iti bhedavyapadeshAnna viriJNchaH | 
aparaM tvakSharaM yA sA prakR^itirjaDarupikA |
shrIH parA prakR^itiH proktA chetanA viShNusaMshrayA ||
tAmakSharaM paraM prAhuH parataHparamakSharam |
harimevAkhilaguNamakSharatramIritamiti skAnde tryakSharAbhidhAnAdakSharAtparataH para ityapi visheShaNameva |
juShTaM yadA pashyatyanyamIshamasyeti bhedavyapadeshAdIshashabdaprApto.api na rudraH ||
                   || OM rupopanyAsAchcha OM || 23 || 

yadA pashyaH pashyate rukmavarNamiti ||
eko nArAyaNa AsInna brahmA nacha shaN^karaH | sa munirbhUtvA samachintayat | tata ete vyajAyanta vishvo hiraNyagarbho.agniryamo varuNarudrendrA iti | tasya haitasya parasya nArAyaNasya chatvAri rupANi shuklaM raktaM raukmaM kR^iShNamiti | sa etAnyetebhyo.achIklR^ipat | vimishrANi vyamishrayat | ata etAdR^igetadrUpamiti tasyaiva hi rupANyabhidhIyante ||
                         || ityadR^ishyatvAdhikaraNam || 6 ||

adR^ishyatvAdiguNeShu sarvagatatvaM yastvetamevaM prAdeshamAtramabhivimAnamAtmAnaM vaishvAnaramupAsta iti vaishvAnarasyoktamityata Aha--
................................................................................................................
       rUpopanyAsAchcha || pashyo jIvaH | sa maunI bhUtvA sR^ijAnIti samachintayat | vishvo vAyuH | etAni vimishrANi kR^itvA tebhyo hyachIklR^ipat | tAni vimishrANi punarapi vyamishrayat || Cha ||
                              ityadR^ishyatvAdhikaraNam 
    87                            brahmasUtrabhAShyam                            [a.1
................................................................................................................
    || OM vaishvAnaraH sAdhAraNashabdavisheShAt OM || 24 ||
agnAviShNvoH sAdhAraNavaishvAnarashabdasya viShNAveva prasiddhAtmashabdena visheShaNAdvaishvAnaro viShNureva ||
    || OM smaryamANamanumAnaM syAditi OM || 25 ||
ahaM vaishvAnaro bhUtvA prANinAM dehamAshrita iti smaryamANamatrApi sa evochyata ityasyAnumApakam |
samAkhyAnAt |            
itishabdaH samAkhyApradarshakaH ||
     || OM shabdAdibhyo.antaHpratiShThAnAnneti chenna tathA dR^iShTyupadeshAdasambhavAtpuruShavidhamapi chainamadhIyate OM || 26 ||
ayamagnivaishvAnaraH |
................................................................................................................
           evaM tAvachChrutiliN^gAnAmanyatraprasiddhAnAM brahmaNi samanvayaM pradarshayatA pAdadvayArthanigamanAya sarvanAmnAM sarvaliN^gAnAM cha samanvayadR^iDhIkaraNAtmako.akhilaguNodIraNaparatayA guNavirahavAdanirAkaraNAkR^itiH 1 paramakAruNikenAmaragaNaguruNA.ayamadhikaraNarAja Aramyate  |
      " yattadadreshyamagrAhyamagotramavarNamachakShuH shrotraM tadapANipAdaM nityaM vibhuM sarvagataM susUkShmami " ti muNDakashrutAvadR^ishyatvAdiguNeShu sarvagatatvamuktam | tadatra chChandogashrutAvAbhivimAnashabdenochyate |
abhito vigataM mAnamasyeti ' abhivimAnaH ' | vaishvAnaraH sAdhAraNashabdavisheShAt || pUrvatrAnyatraprasiddhimAtrapratiShedhAjjvalanajanArdanayoH sAdharaNasya vaishvAnarashabdasya viShNoveva pravR^ittidarshanenobhayatraprasiddhobhayAvidhapadakadambakasamanvayopanyAsAvasarasUchanAmAcharatyagnAviShNvorityAdinA | prAdeshamAtratvamadhikAryapekShayA | " prAdeshamAtraM puruShaM vasantami " ti cha bhAgavate || Cha ||
           smaryamANamanumAnaM syAditi || ahaM vaishvAnaro bhUtvetyatra vaishvAnara iti viShNuviShayatayaiva nirNItaM smaryamANamanena sandihyamAnena vaishvAnarashabdena samamAkhyAnamatrApi sa evochyata ityasyArthasyAnumApakam ||                                 || Cha ||
            shabdadibhyo.antaH prasiShThAnAnneti chenna tathA dR^iShTyupadeshAdasambhavAtparuShavidhamapi chainamadhIyate || ayamagnirvaishvAnaro yo.ayamantaH puruSha " iti vAjasaneyake | vaishvanarasyagnitve shrutiH
pramANam | " mUrdhAnaM divo aratiM pR^ithivyA vaishvanarami " tyAderayamarthaH 2 |  ' divo mUrdhAnaM ' mUrdhanvantaM viShNoraN^gAN^gyabhedAt | ' pR^ithivyA ' aratimantaM, araM tatiryena 3 so.aratiH pAda ityarthaH |
------------------------------------------------------------------------------------
    1    'ka'   'kha'--guNavirahavAdinirAkaraNAkArAkR^itiH
    2    '' kaviM saMrAjamathitiM janAnAmAsannA pAtraM janayanta devA " ityuttarArdham |
    3    'ga'--araM tarati yena |
------------------------------------------------------------------------------------
   pA. 2]                            tattvadIpikAsahitam                         88
................................................................................................................
vaishvAnaramR^ita AjAtamagnimityAdiH shabdaH |
vaishvAnare taddhutaM bhavati |
hyadayaM gArhapatyo mano.anvAhAryapachana AsyamAhavanIya ityAdyagniliN^gamAdishabdoktam |
yenedamannaM pachyate |
tadyadbhaktaM prathamamAgachChettaddhomIyamityAdinA pAchakatvenAntaH pratiShThAnaM cha pratIyate |
tasmAnna viShNuriti chenna |
atha hemamAtmAnamaNoraNIyAMsaM parataH paraM vishvaM harimupAsIteti | sarvanAmA sarvaliN^gaH sarvaguNaH sarvakAmaH sarvadharmaH sarvarupa iti | sa ya etamevamAtmAnaM vishvaM harimArAdaramupAste tasya sarveShu  lokeShu sarveShu bhUteShu sarveShu deveShu sarveShu vedeShu  kAmachAro bhavatIti tattannAmaliN^gAdinA tasyaiva dR^iShTyupadeshAnmahopaniShadi ||
................................................................................................................
vishvanarastham | R^ite vede A samantAvdyaktamaN^ganetAraM 1 samyagrAjantaM sarvAnatishayya sthitaM pAtAraM janAnAmAsya ' A 'samantAvdya़JNjayAJNchakruragnyAdidevAH | vaishvAnare taddhutaM bhavatItyAdi cha shrutyantare hutasthAnatvamagniliN^gam | hR^idayaM gArhapatya ityAdau hR^idayastho gArhapatyapadavAchya ityAdyavagantavyam |
" yenadamannaM pachyate yadidamadyata " iti vAjasaneyake | pAchakatvenAntaH pratiShThAnaM pradhAnaliN^gatvenAbhimatatvAtpR^ithaguktam | sarvakarmA " na R^ite tvatkriyata " ityAdeH | vajradharatvAdIni sarvANi liN^gAni chAsyaiveti sarvaliN^ga eShaH | tadichChayaiva sarvamiti sarvakAmaH | guNA j~nAnAnandAdayaH | dharmAH sarvaj~natvAdayaH | bhedasaMyogavibhAgAdidharmAstadadhInA iti vA ' sarvadharmA ' | sarvatra rupamasyeti sarvarupaH | sarvamasya rupaM pratimeti vA 2 | vishvaM pUrNaM, ArAdantike, araM samyak ||
................................................................................................................
anAttatvAdanAtmAna UnatvAdguNarAshitaH |
abrahyANaH pare sarve brahyA.atmA viShNureva hItyAdinA ko na AtmA kiM brahmetyArambhAchchAnyeShAmasambhavAdviShNureva vaishvAnaraH ||
chandramA manaso jAtashchakShoH sUryo ajAyatetyAdinA yaH puruShAkhyo viShNurabhihitaH tadvidhamevAtra mUrdhaiva
sutejAshchakShurvishvarupaH prANaH pR^ithagvartmetyAdinainaMvaishvAnaramadhIyate ||
chashabdena sakalavedAtantrapurANAdiShu viShNuparatvaM puruShasUktasya darshayati |
................................................................................................................
   1   'ka'  'kha'--maganetAraM            2   'ga'--vA sarvarupaH |
------------------------------------------------------------------------------------
     89                           brahmasUtrabhAShyam                              [a.1
...............                    .............................                     ..............

tathAcha brAhme--
yathaiva pauruShaM sUktaM nityaM viShNuparAyaNam |
tathaiva me mano nityaM bhUyAdviShNuparAyaNamiti ||
chaturvedashikhAyAM cha-
sahastrashIrShA puruShaH sahastrAkShaH sahastrapAdityeSha hyevAchintyaH paraH paramo harirAdiranAdirananto.anantashIrSho.anantakSho.anantabAhuranantaguNo.anantarupa iti |
................................................................................................................
anAttatvAdanAtmAna ityAdinA.asambhavAditi sUtrAvayavaM vyAchaShTe | ko na AtmA kiM brahmeti mImAMsamAnairmahAshAlairmahAmunibhiruddAlakoddiShTaistadyuktaiH paripR^iShTo rAjA.ashvapatirvaishvAnaramupadidesha || 
nacha viShNoranyeShAmAtmatvaM brahmatvaM cha sambhavati | anAttatvAdityAdivachanAt | tasmAdviShNureva vaishvAnaraH| " tasya ha vA etasya Atmano vaishvAnarasya mUryaiva sutejAshchakShurvishvarupaH prANaH pR^ithagvartma sandoho 1 vahulo vastireva raiH pR^ithivyeva pAdAvi " tyAderarthastu-
" krIDAtmakatvAddyaushchaiva sutejAshchAtitejasA 2 |
svargAdhAraM shiro viShNoH svarupAtidarshanAt ||
chakShustu vishvarupAkhyamAdAnAdAyuShAmapi |
AdityAkhyaM cha sUryasyApyAshrayaM sarvadA smR^itam ||
vAyvAdiprANashakyaM na yattatkartA hariryataH |
prANastena pR^ithagvartmA vAyurj~nAnAyurupataH ||
vAyorapyAshrayo nityaM bahutvAdbahulaH smR^itaH |
AkAshanAmA tvAdIpteH 3 madhyadeho ramApateH ||
vyAptatvAdApa ityukto rai ratikaratvataH |
vastirAkAshavAyvoshcha tAvAdhArau prakIrtitau ||
prathanAtpR^ithivInAmA pratiShThA cha pratiShThiteH |
------------------------------------------------------------------------------------
    1  'kha'--sandeho
    2  'ka' 'kha'--tejasaH
    3  'ga'--chA.adIpteH
------------------------------------------------------------------------------------
   pA.2]                         tattvadIpikAsahitam                              90
................................................................................................................
bR^ihatsaMhitAyAM cha-
yathA hi pauruShaM sUktaM viShNorevAbhidhAyakam ||
na tathA sarvavedAshcha vedAN^gAni cha nAradeti |
yasmAdyajjAte chAN^gAllokadevAdikaM hareH |
tannAmavAchyamaN^gaM tadyathA brahmAdikaM mukhamiti nAradIyavachanAnnAbhedoktivirodhaH ||
           || OM ata eva na devatA bhUtaM cha OM || 27 ||
agnivaishvAnarAdishabdastejasi bhUte.agnidevatAyAM cha prasiddho.apyataH pUrvoktahetuta evAtra na sA tachchAbhidhIyate ||
................................................................................................................
              pAdau bhagavato viShNoH pR^ithivyAshraya eva che " tyAdyAyAM vaishvAnaravidyAyAM vibhidya nivedyate | yasmAdaN^gAdyajjAyate yadAshritya tiShThati cha yatra lIyate cha taddhareraN^gaM tannAmavAchyam | yathA
 " brAhmaNo.asya mukhamAsIdi " tyAdau brAhmaNAdijanakAni 1 harermukhAdIni brAhmaNAdinAmAnyuchyanta evAmitaratrApIti | ato na bhagavadaN^gebhyAstridivadinakarAdInAM bhinnAnAM tadabhedoktinimitto virodha AshaN^kanIyaH | uktabhaN^gyA tadabhAvAt ||
          ata eva na devatA bhUtaM cha || prasiddho.api yadyapi prasiddhastathA.apItyarthaH || || Cha ||
................................................................................................................
       || OM sAkShAdapyavirodhaM jaiminiH OM || 28 ||
nAgnyAdayaH shabdA agnyAdivAchakAH |
tathA.api sAkShAdevAnanyayogena brahmavAchakaiH vyavahArArthamanabhij~nAnAchchAnyatra vyavahArantItyabhyupagame.avirodhaM jaiminirvakti ||
vyAsachittAsthitAkAshAdavachChinnAni kAnichit |
anye vyavaharantyetAnyUrIkR^itya gR^ihAdivaditi skAndavachanAnna matAnAM parasparavirodhaH ||
         || OM abhivyakterityAshmarathyaH OM || 29 ||
tatra tatra prasiddhAvapyagnyAdiShu brahmaNo.abhivyakteragnyAdisUktaniyama ityAshmarathyaH ||
        
  || OM anusmR^iterbAdariH OM || 30 || 
tatra tatroktasya viShNoragnyAdiShvanusmaryamANatvAttanniyama iti bAdariH ||
................................................................................................................
     1   'ga'--jAtijanakAni
------------------------------------------------------------------------------------
    91                             brahmasUtrabhAShyam                              [a.1
------------------------------------------------------------------------------------
      sarvashabdAnAM brahmavAchakatve kimarthamanyatra vyavaharantItyata Aha- sAkShAdapyavirodhaM jaiminiH | nAgnirindra ityAdishabdA agnyAdimukhyavAchakAH | kintu brahmaNa eva | tathA.api sAkShAdevAnyatrayogAbhAvena brahmaNi samyagyogena brahmavAchakairapi tairvidvAMso hAnAdivyavahArArthamanyatrAgnyAdau vyavaharanti, avidvAMsastvanabhij~nAnAvdyavahArArthaM chetyabhyupagame virodhAbhAvaM jaiminirvakti                || Cha ||
       tarhi kathamagnisUktamidamidaM vAyusUktamiti niyama ityata Aha- abhivyakterityAshmarathyaH ||
tatra tatra sUkte brahmaNa eva vAchyatvena prasiddhAvapyagnyAdisUktopAsakanAmagnyAdiShu brahmaNo.abhivyakteragnyAdisUktaniyama ityAshmarathyaH ||                      || Cha ||
          anusmR^iterbAdariH || tatra tatrAgnyAdisUkteShUktasya viShNoragnyAdiShu tattadantaryAmitayA.anusmaryamANatvAtsUktaniyama iti bAdariH bAdarAtjamaH 1 shuka ityarthaH|| || Cha||
................................................................................................................
      || OM sampatteriti jaiministathAhi darshayati OM || 31 ||
sAkShAdapyavirodhaM vadaJNjaiminiH sUktAdiniyamagnyAdisamprAptyA manyate |
taM yathA yathopAsate tadeva bhavatIti hi darshayati ||
         nahyanyopAsako.anyaM prApnuta iiti yujyata ityata Aha-
           || OM Amananti chainamasmin OM || 31 ||
enaM viShNumasminnagnyAdAvAmananti |
yo.agnau tiShThannagnerantaraH |
e eSha etasminnagnau tejomayo.amR^itamayaH puruSha ityAdinA ||
                     || iti vaishvAnarAdhikaraNam  || 7 ||
     iti shrImadAnandatIrthabhagavatpAdavirachite shrImadbrahmasUtrabhAShye 
               prathamAdhyAyasya dvitIyaH pAdaH || 1 || 2 ||
................................................................................................................
            sampatteriti jaiministathAhi darshayati || sAkShAtparamamukhyatayA brahmavAchakatve.apItaratra vyavahAre prayojanaM tatra vyavahArAbhAve keShAJNchiddhetuM  cha vadan jaiminissUktamantrAdiniyamamagnyAdisUktAdibhirbhagavadupAsakAnAmagnyAdisamprAptyA manyate | tadeva bhavati tathaiva bhavati, yatprakAreNopAste tatprakAreNa bhavati | ato.agnyAdAvupAsako.agnyAdau sampadyate ||                            || Cha ||
------------------------------------------------------------------------------------
       1  'ka'  'kha'--bAdarAyaNAtmajaH
------------------------------------------------------------------------------------
     pA.2 ]                       tattvadIpikAsahitam                          92
------------------------------------------------------------------------------------
         tAmeva bhagavatastatra tatra sthitiM spaShTayatyatishaN^kAM pariharan- Amananti chainamasmin ||  naikatraivAmananti vAjasaneyinaH | chakArAdanyatra cha " yashchAyamasminni " tyAdau | anye chA.amananti " ya eSha etasminni " tyAdau | anye chA.amananti " etamasyAmetaM divI " tyAdi | 
anye cha " tatsR^iShTvA tadevAnuprAvishadi " tyAdi | smaranti cha " yachchandramasi yachchAgnAvi " tyAdi ||          
    || Cha ||
                      
                            iti vaishvAnarAdhikaraNam 
             || iti tatvadIpikAyAM prathamAdhyAyasya dvitIyaH pAdaH ||
                         HHHHHHHHHHHHHHHHHHHHHHHHHHHHHH
................................................................................................................
                                    
                                     ||  shrIH ||

                                   || tR^itIyaH pAdaH ||  
     
    tatra chAnyatra cha prasiddhAnAM shabdAnAM viShNau samanvayamasminpAde darshayati |
viShNoH paravidyAviShayatvamuktam |
tatra yasmindyauH pR^ithivI chAntarikShamotaM manaH saha prANaishcha sarvaistamevaikaM jAnatha AtmAnamityatra prANAnAM granthirasi rudro mA.a.avishAntakaH, prANeshvaraH kR^ittivAsAH pinAkItyAdinA rudrasya prANAdhAratvapratIteH sa eSho.antashcharate bahudhA jAyamAna iti jIvaliN^gAchcha tayoH prAptirityata uchyate-
                
                  || OM dyubhvAdyAyatanaM svashabdAt OM || 1 ||
................................................................................................................
         athobhayatra prasiddhAnAM nAmaliN^gAtmakAnAM shabdAnAM samanvayaH kathyate | " atha parA yayA tadakSharamadhigamyata " ityAdinA viShNoH paravidyAviShayatva muktam | tatra paravidyAviShaye, tasyAmeva shrutau yasmindyauH pR^ithivI chAntarikShamotaM manassaha prANaishcha sarvaiH | tamevaikaM jAnatha AtmAnamityatra dyubhvAdyAyatanavAkyaishshrUyamANaM prANAdhAratvaM shrutyantare rudrasya pratIyata ityanvayaH | ayamabhisandhiH-
viShNoH parAvidyAviShayatvamuktam | tachcha paravidyAviShayatvaM dyubhvAdyAyatanasyochyate tamevaikaM jAnatha AtmAnamityatra | ananyayogena pradhAnaj~neyatvaM hyatrochyate | tadeva cha paravidyAviShayatvam |
    93                           brahmasUtrabhAShyam                               [a.1
................................................................................................................
tamevaikaM jAnatha AtmAnamityAtmashabdAt dyubhvAdyAyatanaM viShNureva ||
AtmabrahmAdayaH shabdAstamR^ite viShNumavyayam |
na sambhavanti yasmAttairnaivA.aptA guNapUrNateti hi brahmavaivarte ||
................................................................................................................
tasya cha dyubhvAdyAyatanasya prANAdhAratvaM shrUyate otaM manassaha prANaishcha sarvairiti | tachcha prANAdhAratvaM shrutyantare rudrasya pratIyate, prANAnAM granthirasItyAdau , prANeshvara ityAdau cha | asyAmevopari jIvaliN^gaM cha | vAyoshcha tatra tatra prasiddhaM prANAdhAratvam | tatra saMshayaH | kimidaM dyubhvAdyAyatanaM rudAssyAduta jIvamAtramAhosvidvAyuruta viShNureveti | dyubhvAdyAyatanamiti sUtrabhAShye eva sandehapadamAvedayataH | asyaiva hi viShNutvaM siddhAntataH sUtryate bhAShyate cha | yasya cha yathAtvaM siddhAntayati tasya tadanyathAtvaM pUrvapakShayatIti shliShTam | pUrvapakShasiddhAntanirNeyadharmadharmiNa eva cha saMshayAdhikaraNatvam | tAveva cha dharmau sarvatra saMshayakoTitAmATIkete | ayamatiprasiddho nyAyassarvatrAnusArayitavyo yadyAdriyante vidvAMsaH | na punaratigahanArthatvAvagAhasannAhino mahadanusevinaH pratyadhikaraNaM prakriyAprakathanarupAM bahirmukhAsukhAvahAmanalpajalpamAlAmAdriyeran | nahi maNigaNamArgaNaparA nipuNadhiyo.anupadaM svaparaguptipATanapaTavo.adhijaladhi laharIpaTalaparivR^ittiparigaNanakautukena samayamatipAtayanti || nanu saMshayanirNayaprayojanAdInAmanadhigatau keyamadhikaraNaparibhAShA | kimatrAnadhigatam ? pUrvottarapakShayuktikathanAtmakevichAre visheShayuktyA siddhAntAvadhAraNAtmako nirNayastatra tatra prasiddhaH|
prayojanaM cha tattatsamanvayasiddhissamanvayAdhyAye | evamuttaratrApIti diN^mAtramatra pradarshitam ||
          anayaiva dishA viShayAdayastatra tatra visheShato gaveShaNIyAH | prakriyA cha trichatureShu sthAneShu vyAkriyamANA kimiti matiM nArohet | tadevaM vichAryamANe dyubhvAdyAyatanaM rudra iti prAptaM, jIva iti vA, uktayuktereva | vAyuriti cha pakShAntaram | " prANabhR^ichche " ti sautrAchchakArAnna jIvo vAyushcheti siddhAntabhAShye pratiShetsyamAnatvAchcha | vAyoH prAptau tu prANAdhAratvaM heturiti prasiddhatvAdanuktiH | ata Aha- dyubhvAdyAyatanaM svashabdAt || dyubhvAdyAyatanaM viShNureva, AtmashabdAt |viShNossvarupasyaiva sAkShAdvAchako hyayamAtmashabdaH ||               || Cha ||
................................................................................................................
        || OM muktopasR^ipyavyapadeshAt OM || 2 ||
amR^itasyaiSha seturiti ||
brahmavidApnoti param |
nArayaNaM mahAj~neyaM vishvAtmAnaM parAyaNam |
muktAnAM paramA gati H |   
  pA.3]                          tattvadIpikAsahitam                              94
..............                   ..................................                       ........
etamAnandamayamAtmAnamupasaMkrAmatItyAdinA tasyaiva muktaprApyatvavyapadeshAt ||
bahunA.atra kimuktena yAvachChvetaM na gachChati |
yogI tAvanna muktaH syAdeSha shAstrasya nirNaya ityAdityapurANe ||
          || OM nA.anumAnamatachChabdAt OM || 3 ||
nAnumAnAtmakAgamaparikalpitarudro.atra vAchyaH |
bhasmadharogratvAditachChabdAbhAvAt ||
so.antakaH sa rudraH sa prANabhR^itsa prANanAyakaH sa Isho yo hariryo.ananto yo viShNuryaH paraHparovarIyAnityAdinA prANAgranthirudratvAderviShNorevoktatvAt ||
................................................................................................................
muktopasR^ipyavyapadeshAt || amR^itasyaiSha seturiti muktasyA.ashrayatvenopasR^ipyatvavyapadeshAchcha viShNurevAtrochyate | parAyaNaM parANAM muktAnAmayanam ||                       || Cha ||
            nA.anumAnAmatachChabdAt || ' AnumAnaM ' anumAnAtmakAgamaparikalpitaM rudrAkhyaM brahmAtra na vAchyam | shaivAgame kkachiduktasAdhanAnuShThAnena yathoktadR^iShTaphalodayopalambhAttadR^iShTAnteneshavAkyatvahetunA.anyatrApi prAmANyamanumIyate | evamanumAnAdAptaprAmANyastadAgamaH ' anumAnAtmaka ' uchyate | nacha tena prAmANyaM sAdhayituM shakyate|
tenaiva yatho 1 ktadR^iShTaphalavyAbhichAriNA vAkyAntareNa kR^itsnasyApyaprAmANyasAdhanasaukaryAt | ata eva parikalpitarudra iti samagirata bhagavAn | vispaShTamAchaShTa chAnuvyAkhyAne " tadgavyabhichAriNA |
 aprAmANyAnumA cha syAdi " ti | svayaM cha bhagavattamaH pashupaterasAmaJNjasyamasarvaj~natvAdikaM cha sUtrayiShyati | paraHparo varIyAn parA vAgdevI, parataH paro viriJNchaH, tato.api varA prakR^itiH, varIyAn
viShNuH ||  atra tarabIyasunau tamabiShThanarthau | " yatrobhayoH prayogo na tatraikArthau taraptamAvi "ti cha shabdanirNaye | sharvashshaMrodhanAddhariH muktiparyantaM svarupabhUtamapi shaM  ruddhvA vartate hi || || Cha ||
................................................................................................................
brahmANDe cha-
rujaM drAvayate yasmAdrudrastasmAjjanArdanaH |
IshanAdeva cheshAno mahAdevo mahattvataH ||
pibanti ye narA nAkaM muktAH saMsArasAgarAt |
tadAdhAro yato viShNuH pinAkIti tataH shrutaH ||
................................................................................................................
      1   'ga'--tadgatenaiva yathodita-
................................................................................................................
     95                       brahmasUtrabhAShyam                                [a.1 
..............                  ..........................                       ..................
shivaH sukhAtmakatvena sharvaH shaMrodhanAddhariH |
kR^ittyAtmakamimaM dehaM yato vaste pravartayan ||
kR^ittivAsAstato devo viraॢJNchashcha virochanAt |
bR^iMhaNAdbrahmanAmA.asAvaishvaryAdindra uchyate ||
evaM nAnAvidhaiH shabdaireka eva trivikramaH |
vedeShu sapurANeShu gIyate puruShottama iti ||
vAmane cha-
natu nArAyaNAdinAM nAmnAmanyatra sambhavaH |
anyanAmnAM gatirviShNureka eva prakIrtita iti ||
skAnde cha-
R^ite nArAyaNAdIni nAmAni puruShottamaH |
prAdAdanyatra bhagavAtrAjevarte svakaM puramiti ||
chaturmukhaH shatAnando brahmaNaH padmabhUriti |
ugro bhasmadharo nagnaH kapAlIti shivasya cha |
visheShanAmAni dadau svakIyAnyapi keshava iti cha brAhme ||
                 || OM prANabhR^ichcha OM || 4 ||

etaireva hetubhirna jIvo vAyushcha ||
ajAyamAno bahudhA vijAyata iti tasyaiva bahudhA janmokteH ||
................................................................................................................
             prANabhR^ichcha | ananyasAdharaNatayA brahmaNassvasyaiva vAchakAdAtmashabdAnmuktopasR^ipyavyapadeshAjjIvavAchakashabdAbhAvAchcha na jIvo dyubhvAdyAyatanamityAbhihitam | tathA.apyanAdyavidyAnibandhanabhramAbhiniveshaparavashahR^idayatayA paramapuruShashArIrayorabhedameva tatvaM manvAnAstadabhedena shArIrasya dyubhvAdyAyatanatvamiti shaN^kante |
................................................................................................................
                || OM bhedavyapadeshAt OM || 5 ||
nachaikyaM vAchyam |
anyamIshamasyeti bhedavyapadeshAt ||
                 || OM prakaraNAt OM || 6 ||
   pA.3 ]                            tattvadIpikAsahitam                       96
...............                     ........................................            .............
dve vidye veditavye iti tasyaiva hyetatprakaraNam ||
             || OM sthityadanAbhyAM cha OM || 7 ||
................................................................................................................
tadapAkaroti | bhedavyapadeshAt || nachaikyaM vAchyam | ayamarthaH | yadidaM jIvaparayoraikyamabhidhIyate tatsatyaM mithyA vA ? satyaM chenna vAchyam | satyasyAvAchyatvAt | nacha lakShyamiti vAchyam | vAchyasyaiva lakShyatvAt | atha na tathA, tathA.api na  vAchyam | nahyavidyamAnamastIti vAchyamabhrAntAnAm | atha mithyAshabdo.anirvAchyavAchIti manvIthAH, tathA.api naikyaM shrautamiti vAchyam | anirvAchyatvAdeva | nahyanirvAchyaM shrutipratipAdyaM tatpakShe.api | aikyasya mithyAtve bhedasyaiva satyatvAttasya cha shrutau vyapadeshAchcha " samAne vR^ikShe puruSho nimagno.anIshayA shochati muhyamAnaH | juShTaM yadA pashyatyanyamIshamasya mahimAnamiti vItashoka " iti | samAne sharIre nikR^iShTatvena sthito jIvo.anIshatayA bhede muhyamAnaH shochati | juShTaM devaiH asya jIvasyeshamanyaM yadA pashyati mahimAnaM mahimaguNAtmakaM tadA tathaiva vItashoko bhavati || na duHkhaloshamapi spR^ishati | natu mahimaguNavihInamananyamanIshasevitaM pashyanvItashoko bhavatIti satAtparyaM bhedavyapadeshadbhinna eva prANabhR^itparamAtmanaH ||                         || Cha ||
                prakaraNAt || dve vidye veditavye ityArabhya " yattadadreshyamagrAhyamagotramavarNamachakShushshrotraM tadapANipAdaM nityaM vibhuM sarvagataM susUkShmaM tadavyayaM yadbhUtayoniM paripashyanti dhIrA " iti jIveshabhedasya hyetatprakaraNam | adR^ishyatvApANipAdatvasarvagatatvabhUtakAraNatvAdidharmairjIvAdbhinno hIsho.atra prakR^itaH ||    || Cha ||
      sthityadanAbhyAM cha || IshasyAnashnataH sthityukterjIvasya karmaphalAdanokteshcha na tayoraikyaM vAchyam | 
................................................................................................................
dvA suparNa sayujA sakhAyA samAnaM vR^ikShaM pariShasvajAte |
tayoranyaH pippalaM svAdvattyanashnannanyo abhichAkashItItIshajIvayoH sthityadanokteH ||
                       
                            iti dyubhvAdyadhikaraNam || 1 ||
................................................................................................................
    " suparNAvetau sayujau sakhAyau yadR^ichChayA kR^itanIDau cha vR^ikShe |
ekastayoH khAdati pippalAnnamanyo niranno.api balena bhUyAn ||
AtmAnamanyaM cha sa veda vidvAnapippalAdo natu pippalAdaH |
yo.avidyayA.andhassa tu nityabaddho vidyAmayo yassa tu nityamuktaH || " iti cha bhAgavate |
      97                           brahmasUtrabhAShyam                          [a.1
------------------------------------------------------------------------------------
" anattR^itvaM harerduHkhAnattR^itvAduchyate sadA |
viShayAnvinA.api pUrNatvAtsvarupAndabhoginaH ||
shubhamattyeva hi sadA sarvatrAvasthitaM vibhuH |
svAdoradanavaddhyatti jIvo.asvadvapi yatsadA |
anArataM pAravashyAtsvAdvattIti tataH shruta " iti bhoganirNaye ||
" asvAdu svAduvaddhyatti jIvo naiva janArdanaH |
ato nAstIti vachanamashnato.api shubhaM sade " ti paramabhoge ||
" sAshanAnashanatvena naradevau yathoditau |
attiM vinA.apyadaurbalyAttathA.anattirharerbhuja " iti svAbhAvye ||
" suparNau dvau sharIrasthau jIvashcha paramastathA |
pAravashyAdanAjjIvastatrAttIti shrutau shrutaH ||
svavashenAdanAdviShNurnAttItyattA.api saMshrutaH |
sa eva hi shubhasyAttA jIvo.attyasyaiva vedavAt || " iti kUrma sahiMtAyAm |
           bhedavAkyamatattvAvedakamiti chettadayuktam | atattvAvedakaM chenna pramANam |
pramANaM chennAtattvAvedakam | atattvAvedakatvAddhi rajatabhrAntiramAnamityuchyate | tadApAtato bAdhyate,
asya tu deshakAlAdibhissahaiva bAdhaH, ata etatpramANamiti chenna | gaganatalamalinatAdij~nAne vyabhichArat | deshakAlAdInAM bAdhashcha naiva bhAvI, nityatvAtteShAm | anyathA kutra kadA kasyeti pR^iShTe
kimuttaraM syAt | chetanasya svAtmani sarvagate j~nAnottarakAlamavidyA savilAsA nivartate, nacha tadA kvapi kiJNchidanivR^ittamastIti chedevaM tarhi deshakAlAdInAM na bAdho.abhyupagataH | bAdhAvadhitvAdyabhyupagamAt | nacha niravadhiko bAdho yuktaH | tasmAdatattvAvedakapramANavachanavattallakShaNavAkyamapi svavyAhatam | apichaivaMvAdinA vAdinA kR^itsno.apyatattvAvedako vedo hyavAdi | nahi vedaikadeshe.apyabhedavAdaM vadanti kovidAH | tadaho mahAneSha saMrambho vedapramANye prachChannashUnyavAdinaH | asti tattvamasyAdivAkyaM tattvAvedakamiti chenna | mukhyArthaparityAgAt | mukhyArtho hi shabdasyArthatatvam |
tattyAge kathaM tattvAvedakam | satyametat sati sambhave, asambhave tu syAdeva tattvaM lakShyamapi | tatpadArthaH parokShaM sarvaj~naM sukharupaM brahma, tvaMpadArtho.aparokSho.alpaj~no duHkhI jIvaH, tayoraikyAvivakShAyAM 
mukhyArthAsambhavAt , jahadajahallakShaNayA chaitanyamAtraM lakShyate so.ayaM devadatta itivaditi chenna | tatkAlavishiShTasyaiva devadattasya paryAyeNaitatkAlavishiShTatvopapatterna tatra lakShaNA, mukhyArthasambhavAdityadR^iShTAntaH | yatra chAsambhavastatra vAchyaparityAge.api tadvishiShTameva lakShyate na svarupamAtram | yathA maJNchAH kroshantItyukte maJNchasambaddhAH puruShA lakShyante na puruShamAtram | gaN^gAyAM 
    pA.3]                         tattvadIpikAsahitam                           98 
------------------------------------------------------------------------------------
kaTakamAsta ityAdau gaN^gAvishiShTatIraM lakShyate na tIramAtram | anyathA tIrantaravyAvR^itteralabhyatvAt |
tasmAdvAchyavishiShTameva lakShyaM tattvaM nAvishiShTam | avishiShTe lakShANAnupapatteshcha | tatra yadvAkyamavishiShTaM lakShayati, tadatattvAvedakaM syAt.h |  lakShyatattvasya vishiShTAniyamAt | avishiShTameva cha tvaM lilakShayiShasi | anyathA.akhaNDArthAsiddheH | tasmAllakShaNayA.apyatattvAvedakameva tattvamasyAdivAkyam | api cha yadi sarvaj~natvAdiguNavishiShTaM brahma vedavAchyaM, aj~nAnaduHkhAdimAMshcha jIvaH pratyakShasiddhaH ko.ayamatrAsambhavassambhAvyate | kutashcha mahatA saMrambheNa tannirAse prayatyate | aikyavivakShAyAM mukhyAsambhava iti chenna | pramANasiddhavailakShaNyayoraikyavivakShAyA evAsambhavAt | ata eva hyAdityo yUpa ityAdau svarupaikyaM mukhataH pratItamapyapahAya gauNaikyaM vivakShitaM vichakShaNAssamAchakShate | nacha vAchyamatattvAvedakasiddhatvena mAnAsiddhatvAjjIvaparavailakShaNyasya tattvamasyAdivAkyena mukhyamaikyaM vivakShyata iti | tattvamasyAderatattvAvedakatvokteH | kathaM cha bhedapramANasyAtattvAvedakatvAditi chet seyamitaretarAshrayatA | tasmAnnaikyasiddhiH | nachaitadabhedaparaM, atattvamasItibhedaparatvopapatteH | " aitadAtmyamidaM sarvaM tatsatyami " ti duHkhAdeH satyatvapratij~nAnAt | etatsR^iShTatvAdetatpAlitatbAdetadAtmAdhInamidaM sarvam | tasmAtsatyam | etasya
satyasya sR^iShTikShamatvAt | " atha hainamAhussatyakarmeti satyaM hyevedaM vishvamasau sR^ijata " iti hi shrutiH | 
               " mataM hi j~nAninAmetanmitaM trAtaM cha viShNunA |
                 tasmAtsatyamiti proktaM paramo harirevatvi " ti cha ||
ato maiva tatpakShe tattvamasyAdivAkyaM tattvAvedakaM veditavyam | tadakhile.api vede pAdaprasAraNanyAyenAprAmANyapratipAdanAbhiprAyaH priyamAyasya pravikasito.atyanta mantataH | ataH shreyorthibhiratyantaheyaM tanmatamiti matimanto manyante || Cha ||
                                 
                               iti dyubhvAdyadhikaraNam 
................................................................................................................
prANo vA AshAyA bhUyAnityuktvA yo vai bhUmA tatsukhamityuktestasyaiva bhUmatvaprAptiH |
................................................................................................................          
          " yo vai bhUmA tatsukhaM nAlpe sukhamasti, bhUmaiva sukhami " ti shrUyate | tatra saMshayaH|
  kimayaM bhUmA prANa uta paramAtmeti | " prANo vA AshAyA bhUyAni " tyuktvA " yo vai bhUmA tatsukhami " tyukteH prANasya bhUmAtvaprAptiH | " atha yadyapyetAnutkrAntaprANAn shUlena samAsaM vyatiShaM dahet, naivainaM brUyuH, pitR^ihA.asi mAtR^ihA.asI " tyutkramaNAdi liN^gAdatra prANashabdo vAyuvAchI| nahi viShNorvyAptasya dehotkramaNaM samasti | 
   99                               brahmasUtrabhAShyam                            [a.1
................................................................................................................
utkrAntaprANAnityAdiliN^gAtprANashabdashcha vAyuvAchItyato vakti -
               || OMbhUmA samprasAdAdadhyupadeshAt OM || 8 ||
samprasAdAtpUrNasukharupatvAt |
adhyupadeshAtsarveShAmuparyupadeshAchcha viShNureva bhUmA ||
sahastrashIrShaM devaM vishvAkShaM vishvashambhuvam |
vishvaM nArAyaNaM devamakSharaM paramaM padam |
vishvataHparamAM nityamiti hi shrutiH ||
tamutkrAmantaM prANo.anUtkrAmatItyAdinA notkramaNAdiliN^gavirodho.api ||
                      || OM dharmopapatteshcha OM || 9 ||
sarvagatatvAdidharmopapatteshcha ||
                      ||  iti bhUmAdhikaraNam || 2 ||  
................................................................................................................
ata Aha-bhUmA samprasAdAdadhyupadeshAt || ' samprasAdaH ' pUrNasukhaM, samyakprasIdatyanena puruSha iti|
pUrNamevAtra sukhaM vivakShitam | " nAlpe sukhamastI " tyuktatvAt | guNaguNyaikyAdbhUmA viShNuriti cha
yuktameva | vishvato darshanAdikamasyeti vishvAkSham | vishvashambhuvaM pUrNasukhasthAnam | vishvaM praviShTatvena vartamAnaM nArAyaNaM muktasaN^ghavyaktaM devaM prakAsharupaM, ' dyu prakAsha ' iti dhAtoH | vishvataHparamaM cha tadaJNcheti vishvataHparamAm | ' vishvaM ' pUrNaM guNaiH ||
               dharmopapatteshcha || " sa evAdhastAtsa upariShTAtsa pashchAtsa purastAtsa dakShiNataH sa uttarataH sa evedaM sarvaM yatra nAnyatpashyati nAnyachChrR^iNoti nAnyadvijAnAti sa bhUme " tyAdisarvagatatvasvAtantrAdidharmANAM tatraivopapatteshcha ||              || Cha ||

                                iti bhUmAdhikaraNam  
................................................................................................................
adR^ishyatvAdiguNA adR^iShTaM draShTrashrutaM shrotrityAdinA.ahaM somamAhanasaM bibharmItyAdeshcha tasyApi sambhavAnmadhyamAkSharasyoktA ityato brUte -
                       || OM akSharamambarAntadhR^iteH OM || 10 ||
etasminnu khalvakShare gArgyAkAsha otashcha protashchotyambarAntasya sarvasya dhR^iterbrahyaivAkSharam ||
ya u tridhAtu pR^ithivImuta dyAmeko dAdhAra bhuvanAni vishvA ||
bhartA sanbhriyamANo bibharti eko devo bahudhA niviShTaH ||
yasminnidaM saJNcha vi chaidhi sarvaM yasmindevA adhi vishve niShedurityAdishruteH ||
    pA.3 ]                          tattvadIpikAsahitam                       100
..................                    .................................                 ............
pR^ithivyAdi prakR^ityantaM bhUtaM bhavyaM bhavachcha yat |
viShNureko bibhartIdaM nAnyastasmAtkShamo dhR^itAviti cha skAnde ||
................................................................................................................
              adR^ishyatvAdiguNAH " tadvA etadakSharaM gArgyadR^iShTrashrutaM shrotri " tyAdinA.akSharasyaivochyate|
tachcha " etasya vA akSharasya prashAsane gArgI sUryAchandramasau vidhR^itau tiShThata " ityAdinA sUryAdividhAraNAnmadhyamAkSharaM bhavatumarhati | ahaM somamAhanasaM bibharmyahaM tvaShTAramuta pUShaNaM bhagami " ti madhyamAkSharasya sUryAdividhArakatvashruteH | AhanasaM A samantAt hantAraM saMhartAramityarthaH | yadyapyadR^ishyatvAdayo viShNossambhavanti tathA.apyakSharashabdasyAnyatrApi prasiddheruktayukteshcha madhyamAkSharasyApi sambhavAdatra tasyoktA ityata Aha- akSharamambarAntadhR^iteH || " edbhUtaM cha bhavachcha bhaviShyachchetyAchakShate, AkAsha eva tadotaM cha protaM che " tyuktvA etasminnu khalvakShare
gArgyAkAsha otashcha protashcheti vachanena ambarAntasya sarvasya dhR^ite ruktatvAdbrahmaivAkSharam | bhartA san
viShNurjIvairhR^idi bhriyamANashcha bibharti cha | etaduktaM bhavati | yadyapi harirjagatA bhriyata ityuchyate jagati vyAptatvAt | jagadbibharti cha | naitAvatA tayorAdhArAdheyabhAvastulya iti mantavyam | kintu mUlabhartA san bhriyamANashcha bibharti cha | yujyate cha tasyaikasyaiva bahurupatayA niviShTatvAditi | yasminnidaM samyakcha vividhaM chaidhi ||                    || Cha ||
................................................................................................................
                          || OM sA cha prashAsanAt OM || 11 ||
sA cha dhR^itiH prashAsanAduchyata etasya vA akSharasya prashAsana ityAdinA ||
tachcha prashAsanaM viShNoreva |
saptA.arddhagarbhA bhuvanasya reto viShNostiShThanti pradishA vidharmaNi |
chaturbhiH sAkaM navatiM cha nAmabhishchakraM na vR^ittaM vyatIM ravIvipadityAdishruteH |
ekaH shAstA na dvitIyo.asti shAstA |
na kevalaM me bhavatashcha rAjansa vai balaM balinAM chApareShAmityAdeshcha ||
                
 || OM anyabhAvavyAvR^itteshcha OM || 12 ||
asthUlanaNvityAdinA sthUlANvAdInAmanyavastusvabhAvAnAM vyAvR^itteshcha ||
asthUlo.anaNuramadhyamo madhyamo.avyApako vyApako yo.asau harirAdiranAdiravishvo vishvaH saguNo nirguNa ityAderviShNoreva te dharmAH ||
asthUlAnaNurupo.asau sa vishvo.avishva eva cha |
................................................................................................................












