kR^iShNaM rAmaM nArasihmaM vyAsaM natvA gurUnapi |
jagannAthAkhyAyatinA kriyate sUtradIpikA ||
|| prathamAdhyAyasya prathamaH pAdaH ||
|| jij~nAnAdhikaraNam.h ||
1) OM athAto brahmajij~nAsA OM ||
atha adhyayanashamadamAdirUpAdhikArasampattyanantaram.h | ataH mokShAkhyaprayojanasya satvAdviShNoH prasAdAdvA | oM guNapUNarsya brahmaNoH jij~nAsA shravaNAdirUpA kartavyetyarthaH || 1 || 
|| janmAdhikaraNam.h || 2 || 
2) OM janmAdyasya yataH OM || 
asya pramitajIvajaDAtmakaprapaMchasya yataH yasmAt.h | janmAdi sR^iShyayAdyaShyakam.h | bhavatIti shrutaM tadeva brahma nAnyadityarthaH || 1 || 
|| shAstrayonitvAdhikaNam.h || 3 || 
3) OM shAstrayonitvAt.h OM || 
nAnumAnataH rudrAderjagatkAraNatvaM kalpanIyam.h | kutaH shAstrayonitvAt.h, shAstraM R^igAdirUpaM yoniH j~naptikAraNaM yasya tachChAstrayoni | tasya bhAvaH shAstrayonitvaM, tasmAt.h jagatkAraNaM brahma | shAstraikasamadhigamyatvAdityarthaH || 
|| samanvayAdhikaraNam.h ||
4) OM tattu samanvAyAt.h OM ||
tu shabda evArthe | tadeva viShNavAkhyaM brahmaiva | saM mukhyataH sarvashAstrayoni na rudrAdiH | kutaH samanvAyAt.h samIchInopakramAditAtparyaliN^gadityarthaH | 
|| ikShatyadhikaraNam.h || 5 || 
5) OM ikShaternAshabdaM OM ||
tadbrahma | ashabdaM na, shabdAvAchyaM na, kintu vAchyameva | kutaH IkShateH IkShatirj~nAnam.h || tadviShayatvAdityarthaH ||
6) OM gauNashchennAtmashabdAt.h OM ||
gauNaH sattvAdiguNabaddho jIva eva | "sa etasmAditi' (pra.5-5) IkShatishrutyukta iti chenna | kutaH AtmashabdAt.h | IkShaNIyavastuni AtmAnaM pash.hyedityAtmashabdashravaNAdityarthaH || 2 || 
7) OM tanniShThasya mokShopadeshAt.h OM ||
tanniShThasya paramAtmaj~nAninaH | mokShopadeshAt.h "yasyAnuvittaH' (bR^i.u.6-4-13) ityAdau mokShasya shrutatvAt.h | AtmashabdamukhyavAchyo na jIva ityarthaH || 3 || 
8) OM heyatvAvachanAchcha OM ||
heyatvAdachanAt.h brahmaNo mokShArthaM prAdhAnyenAj~neyatvarUpaheyatvasyApratipAdanAt.h pratyuta "jAnatheti' aheyatvavachanAchcha na gauNa; AtmashabdavAchyaH | kintu nirguNo viShNurevetyarthaH || 4 || 
9) OM svApyayAt.h OM ||
svasya svasmin.h apyayAt.h apyayapadoktalayavachanAt.h | AtmAnaM vilApayatIti shrutyukto nirguNa eva na gauNaH | ata eva chAsau shabdavAchya ityarthaH || 5 || 
10) OM gatisAmAnyAt.h OM ||
gaternAnAshAsvAjanyaj~nAnasya | sAmAnyAt.h ekarUpatvashravaNAt.h | na viShNoranyaH kAraNatvena shAkhAntarapratipAdya ityarthaH || 6 || 
11) OM shrutatvAchcha OM || 
"eko devaH' iti (shve.6-1) shrutyaktatvAchcha na shabdAvAchyaM brahmetyarthaH || 7 || 
|| AnandamayAdhikaraNam.h || 6 || 
12) OM Anandamayo.abhyAsAt.h OM ||
AnandamayAdishabdavAchyo viShNureva na prakR^ityAdi | kutaH? abhyAsAt.h pratiprakaraNamAnandamayAdau brahmashabdashravaNAdityarthaH || 1 || 
13) OM vikArashabdAnnetichenna prAchuryAt.h OM ||
vikArashabdAt.h vikArArthakamayaT.hshabdAt.h AnandamayAdirviShNunaretichenna | kutaH? prAchuryAt.h mayaT.hshabdasya prAchuryapadoktapUrNatvAbhidhAyakatvAdityarthaH || 2 || 
14) OM taddhetuvyapadeshAchcha OM ||
chaH samuchchaye | tasya Anandamayasya | viShNutve lokacheShyakatvAkhyahetorvyapadeshAt.h | "kohyevAnyAt.h' iti (tai.2-8) shrutau uktatvAchcha Anandamayo viShNurevetyarthaH || 3 || 
15) OM mAntravarNikameva cha gIyate OM ||
yato mAntravarNikaM "satyaM j~nAnamanantaM brahma' iti mantravarNoktaM brahma gIyate AnandamayAdishabdaiH pratipAdyate | ata AnandamayAdishabdavAchyaM brahmaivetyarthaH || 4 || 
16) OM netaro.anupapatteH OM ||
itaraH chatumarukhAdiH | na kutaH? anupapatteH "brahmavidApnoti param.h' iti (tai.u.2-1-1) mokShajanakaj~nAnaviShayatvAyogAdityarthaH || 5 || 
17) OM bhedavyapadeshAchcha OM ||
chartumukhAderAnandamayasya bhedakadhamarokteshcha nAnandamaya itara ityarthaH || 6 || 
18) OM kAmAchcha nAnumAnApekShA OM ||
advaitashrutyanukUlAnumAnasyAbhAvAt.h | kevalAnumAnasya cha kAmAt.h ichChAmanusR^itya pravR^ittatvAnnAnumAnApekShA atIndriyArthaviShaye shuShkAnumAnApekShA na kAryAtyarthaH | 7 || 
19) OM asminnasya cha tadyogaM shAsti OM ||
yuktisamuchchaye chashabdaH | yataH asminnAnandamayaprakaraNe mokShe.apyasya jIvasya | tadyogaM AnandamayAdinA yogaM sambandham.h | shAsti shrutiH pratipAdayati | ato.api AnandamayAdiH brahmaiva, na dehAdirityarthaH || 8 || 
|| antasthatvAdhikaraNam.h ||
20) OM antastaddharmopadeshAt.h OM ||
antaH "antaH praviShyam.h' iti (tai.A.3-1) hR^idayAntaH shrutaM brahmaiva na indrAdiH | kutaH? taddharmopadeshAt.h tasminnantaH shrute kShIrAbdhimadhyavartitva, pralayodadhisthitatva, brahmANDavIryatvAdirUpaviShNudharmANAmantaH samudra (tai.A.3-11-1) ityAdau shrutatvAdityarthaH || 2 || || AkAshAdhikaraNam.h || 8 ||
22) OM AkAshastalliN^gAt.h OM ||
AkAshaH AkAshshabdavAchyaH viShNureva, na prasiddhAkAshaH | kutaH? talliN^gAt.h Chandoga (ChAM.1-9) shrutyuktAkAshe parovarIyastvAdirUpaviShNuliN^gasya shravaNashadityarthaH || 
|| prANAdhikaraNam.h || 9 || 
23) OM ata eva prANaH OM ||
"tadvai tvaM prANo abhavaH' ityuktaH prANo viShNureva nAnyaH | kutaH? ataeva "shrIshcha te' iti (tai.A.3-13) shrIpatitvaliN^gAdeva ityarthaH || || jyotiradhikaraNam.h || 10 || 
24) OM jyotishcharaNAbhidhAnAt.h OM ||
jyotiH jyotishshabdavAchyaM brahmaiva natvanyam.h | kutaH ? charaNAbhidhAnAt.h karNAdInAM vicharaNAbhidhAnAt.h | (R^i.6-9-6) "vi me karNA' iti jyotiShaH sAkalyena karNAdividUratvashravaNAdityarthaH || 
|| ChandebhidhAnAdhikaraNam.h || 11 ||
25) OM Chando.abhidhAnAnnetichenna tathA chetorpaNanigadAttathA hi darshanam.h OM || 
ChandobhidhAnAt.h | nanu ChandogashrutisthagAyatrIpadena chatuvirMshatyakSharAtmakaChandasaH pratipAdanAt.h gAyatrIshabdavAchyo viShNurnetichanna | kutaH? tathAhi darshanaM hi yasmAt.h tathA gAnatrANakartR^itvanimittena darshanaM viShNoH gAyatrIshabdavAchyatvapratipAdikA (ChAM.3-12-1) "gAyati trAyati cha' iti shrutirasti | tasmAt.h vyarthaM gAyatrIpadena viShNorabhidhAnamityata uktaM tathetyAdi | tathA chetorpaNanigadAt.h viShNoH tathA gAyatrayAdishabdapravR^ittinimittavatvena chetasi arpaNAya upAsanAya | nigadAt.h shrutau pratipAdanAdityarthaH | tathA cha na vaiyathyarmiti bhAvaH || 1 || 
26) OM bhUtAdipAdavyapadeshopapatteshchaivam.h OM ||
evamityasyAvR^ittiH | evaM gAyatrIshabadavAchyaM brahmetyevameva yuktam.h | kutaH? evaM bhUtAdipAdavyapadeshopapatteH | "pAdo.asya sarvA bhUtAni tripAdasyAmR^itaM divi' iti | (ChAM.3-12-6) evarUpabhUtAmR^itAMshavatvokteshcha tasya cha viShNAvevopapatteH anyatra anupapatteshchetyarthaH || 2 || 
27) OM upadeshabhedAnnetichennobhayasminnapyavirodhAt.h OM ||
upadeshabhedAt.h gAyatrIjyAtiSho; dyusthatva "tripAdasyAmR^itaM divi' (ChAM.3-12-6) divaH paratva "paro divaH' (ChAM.3-13-7) rUpaviruddhadharmabodhakashrutibhedAnnetichet.h taddayaM viShNavAkhyamekaM vastu na kintu bhinnameveti chenna | kutaH? ubhayasmin.h shrutivAkye.api ekya pratipAdyatve.api avirodhAt.h | trisaptalokavivakShayA virodhAbhAvAdityarthaH || 3 ||
| pAdAntyaprANAdhikaraNam.h || 12 || 
28) OM prANastathAnugamAt.h OM ||
tathA "tadvai tvaM' iti (tai.A.3-14-4) taittirIyoktaprANavat.h "tAvA etAH' iti aitareyokata prANo.api viShNureva | kutaH? anugamAt.h | devatopAsyatvadiviShNuliN^gabrahmashabdAnAM asakR^ichChravaNAdityarthaH || 1 ||
29) OM navakturAtmopadeshAditichedadhyAtmasambandhabhUmAhyasmin.h OM ||
dvitIyArthe ShaShThI | vaktuH bR^ihatIsahasravaktAraM vishvAmitraM prati indreNAtmopadeshAt.h | AtmanaH svasya prANatayopadeshAt.h indra evAyaM prANaH na viShNuriti chet.h | neti sheShaH | tasyAvR^ittiH | anugamAdityanuvartate | tathA cha prAguktAnugamahetoH nendraH prANaH | tathAsatyupadeshavirodha ityapi na | kutaH? yasmAt.h asmin.h prakaraNe bhagavataH adhyAtmasambandhabhUmA indravishvAmidirUpabahudehasambodhaH ukto.asti tasmAdityarthaH | yadvA hi yasmAt.h asminnindre | adhyAtmasambandhabhUmA | adhi adhikasyAtmanaH sambandhasyAveshasya bhUmA bAhulyaM vidyate tasmAdityarthaH || 2 || 
30) OM shAstraShyayAtUpadesho vAmadevavat.h OM ||
tu shabda evArthe | vAmadevavat.h yathA antaryAmivivakShayA vAmadevarShiH "ahaM manurabhavaM' iti svasya manusUryAdyaikyamAha tadvat.h | shAstradR^iShyayA shAsti sarvamiti shAstramantaryAmI taddR^iShyayA tadvivakShayaivopadeshaH prANo.ahamiti vyapadeshaH | natvaikyenetyarthaH || 3 || 
31) OM jIvamukhyaprANaliN^gAnnetichennopAsAtraividhyAdAshritatvAdiha tadyogAt.h OM ||
jIvamukhyaprANaliN^gAt.h shatAyuShTvAdijIvaliN^gAnAM indriyadevaiH saMvAdAdirUpamukhyaprANaliN^ganAMcha shravaNAt.h (ai.A.2-2-4) "tAvanti shatasaMvatsarasya', "tA ahiMsanteti' (ai.A.2-1-4) prANo anya eva na viShNuritichenna | kutaH? anugamAt.h | na cha liN^gavirodhaH | talliN^gAnAM antaryAmiviShayatvopapatteH ityAdikamadhyAhAryam.h | kimarthamantaryAmikathanamityata uktaM upAsAtraividhyAditi | antarbahiHsarvagatabhedena brahmopAsanasya trividhatvAt.h | iha prakaraNe | tattraividhyasya AshritatvAt.h uktatvAt.h tadyogAt.h teShAM adhikAriNAM trividhopAsanayogyatvAdityarthaH | tathAcha tattachChabdaistattadadhikAribhedenopAsanArthaM antaryAmikathanaM yuktamiti bhAvaH || 4 || 
iti shrIjagannAthayatikR^itAyAM sUtradIkAyAM prathamAdhyAyasya prathamaH pAdaH || 1 || 1 || 
|| sarvagatatvAdhikaraNam.h || 1 || 
1) OM sarvatra prasiddhopadaShAt.h OM ||
tatviti vartate | sarvatra pR^ithivyAdiShu | uchyamAnaM vastu tattu nArAyaNAkhyaM brahmaiva na tvanyat.h | kutaH? prasiddhopadeshAt.h "etameva brahma' iti (ai.A.3-2-3-12) sarvagate vastuni nArAyaNavAchitvena shrutyAdiprasiddhabrahmashabdashravaNAdityarthaH || 1 || 
2) OM vivakShitaguNopapatteshcha OM ||
chaH samuchchaye.avadhAraNe vA | sarvagate | shrutyetisheShaH | tathAcha vivakShitAnAmitaHparaM sarvagate shrutyA tanniShThatayA vaktuM yogyAnAM vakShyamANAnAM vA ashrutatvAdiguNAnAM viShNoreva yogyatvena tasminnevopapatteH anyatrAnupapatteshcha viShNureva sarvagata ityarthaH || 2 || 
3) OM anupapattestu na sharIraH OM ||
tushabda evArthe | shArIro jIvaH | Adityo vA | na sarvagataH kutaH? anupapatteH ekasya jIvasya sarvasharIrasthatvAyogAdevetyarthaH || 3 || 
4) OM karmakartR^ivyapadeshAchcha OM ||
sarvagate vastuni "AtmAnam.h' iti (ai.A.3-2-3) karmatvasya jIve cha shaMsatIti tadviruddharkartR^ikatvasya vyapadeshAduktatvAchcha na jIvaH sarvagata ityarthaH || 4 || 
5) OM shabdavisheShAt.h OM ||
"emeva brahma' iti (ai.A.3-2-3) vAkye brahmashabdasyAvadhAraNAtharkaivashabdAkhyavisheShaNavatvAt.h brahmashabdo na jIvapara ityarthaH || 5 || 
6) OM smR^iteshcha OM ||
chaH samuchchaye | na kevalaM shrutyuktatvAt.h brahmashabdo na jIvapara iti kintu "ahamAtmA guDAkesha' (bha.gItA.10-20) ityAdismR^itisadbhAvAchcha brahmashabdo na jIvapara ityarthaH || 6 ||
7) OM arbhakaukastvAttadvayapadeshAchcha netichenna nichAyyatvAdevaM vyomavachcha OM ||
arbhakaukastvAt.h "sarveShu bhUteShu' iti (ai.A.3-2-3-12) sarvagatavastunaH sarvaprANihR^idayAkAsharUpAlpasthAnatvakathanAt.h | tadvayapadeshAt.h | tasya jIvasya tachChatiliN^gAdinA vyapadeshAt.h | uktatvAchcha | netichet.h brahmaiva sarvagatamityuktaM netichenna | kutaH teShAM viShNAvevopapatteriti sheShaH | na cha vaiyarthyam.h | evaM nichAyyatvAt.h | evamarbhakaukastvAdirUpeNa viShNorevopAsyatvAt.h | tathAcha na vaiyarthyamiti bhAvaH | shrutiliN^gAdInAM brahmaparatvena na tadvirodha iti bhAvaH |vyAptasya viShNoH kathamalpasthAnasthitirityata uktaM vyomavachcheti | yathA.a.akAshasya vyAptasyApi gR^ihAdyekadeshAvasthitiH tadvadviShNorapItyarthaH || 7 ||
8) OM sambhogaprAptiritichenna vaisheShyAt.h OM ||
yato brahmaNaH vyAmavat.h sarvajIvasharIrasthatve sambhogaprAptiH samAnabhogaprAptirityato bAdhakAnnabrahma sarvagatamiti chenna | kutaH vaisheShyAt.h viShNoH sAmarthyavisheShavatvAdityarthaH | tathA cha na tasya jIvasamAnabhogaprAptiriti bhAvaH || 8 || 
|| attR^itvAdhikaNam.h || 2 || 
9) OM attA charAcharagrahaNAt.h OM ||
attA "sarvaM vA atti' ityuktasarvAttA viShNureva na tvaditiH | kutaH? charAcharagrahANAt.h charAcharasya chetanAchetanAtmakaprapaJNchasya "sarvam.h' iti shrutau adyatayoktatvAdityarthaH || 1 || 
10) OM prakaNAchcha OM ||
"naiveha kiJNchana' iti viShNuprakaraNabalAchcha viShNureva attetyarthaH || 2 || 
| guhAdhikaraNam.h || 3 || 
11) OM guhAM praviShyAvAtmAnau hi taddarshanAt.h OM ||
tattviti vachanavipariNAmenAnuvartate | AtmAnau AdeyaM mAtIti vyutpattyA "R^itaM pibantau' (kaTha.1-3-1) iti shrutisthapibachChabdoditashubhakarmaphalabhoktArau AtmAntarAtmAkhyaviShNurupe eva natu jIveshvarau | kutaH? hi yasmAttau guhAM praviShyau hR^idayaguhAM praviShyau tasmAdityarthaH | hishabdena hR^idayaguhAsthitatvaliN^gasya "yo veda' (tai.u.2-1) iti shrutiprasiddhiM sUchayati | dvirUpatayA sharIrahR^idayaguhAsthitatve pramANamAha | tadvarshanAditi | tasya hareH dvirUpatayA sharIrahR^idayaguhAsthitatvasya tasya "dharmAsamantA' (R^i.10-114-1) iti shrutAvuktatvAdityarthaH || 1 || 
12) OM visheShaNAchcha OM ||
chaH yuktisamuchchaye | "yaH setuH' (kaTha.1-3-2) iti ekavachanena visheShaNAt.h eka eva pAtA sa cha sututvabrahmatvAdinA 
visheShitvAt.h viShNureva na jIva ityarthaH || 2 || 
|| antarAdhikaNam.h || 4 || 
13) OM antara upapatteH OM ||
"ya eSho.antarakShiNi' itishrutyukto.antaraH chakShurantaHsthito viShNureva natvagniH | kutaH? upapattaShaH etadamR^itatvabrahmashabdAdInAM antare shravaNAt.h | teShAM cha viShNAvevopapatterityarthaH || 1 || 
14) OM sthAnAdivyapadeshAchcha OM ||
brahmasthAnabhUtAkShishakteH tadadhiShThAtR^ibrahmashakteshcha | vyapadeshAt.h "sarpirvA udakaM vA siJNchati' (ChAM.4-15-1) ityuktatvAchchakShurantastho viShNurevetyarthaH || 2 ||
15) OM sukhavishiShyAbhidhAnAdeva cha OM ||
chaH samuchchaye | sukhavishiShyAbhidhAnAt.h | "kaM brahma' ityAdi (ChAM.4-10) prakaraNe vishiShyasukhasya pUrNasukhasvAbhidhAnAdeva chakShurantaro viShNureva kimu "khaM brahma' iti pUrNaj~nAnAdapItyarthaH || 3 || 
16) OM shrutopaniShatkagatyabhidhAnAchcha OM ||
shrutopaniShadAM shrutamatadhyAtaitadvidyAnAM puMsAm.h | kena vAyunA | kayoH kAryaparabrahmaNoH | gateH prApteH | "sa enAn.h brahma gamayati' iti (ChAM.4-15) shrutAvabhidhAnAchcha chakShurantaro viShNurevetyarthaH || 4 || 
17) OM anavasthiterasambhavAchcha netaraH OM ||
itaraH agniH | chakShurantaro na kintu viShNureva | kutaH anavasthiteH jIvasyAgnerjIvAntaraniyAmakatve tasyApi jIvatvAvisheShAt.h tasyApi niyAmakAntarAbhyupagame tasyApvevamityanavasthAnAt.h | agnyAdijIvasya jIvAntaraniyAmakatvAsambhavAchchetyarthaH || 5 || 
|| antaryAbhyadhikaraNam.h || 5 || 
18) OM antaryAbhyadhidaivAdiShu taddharmavyapadeshAt.h OM ||
"eSha AtmAntaryamI' iti (bR^i.5-7-3) shrutyukto.antaryamI viShNureva na pradhAnAdiH | kutaH? adhidaivAdiShu adhidaivAdhyAtamAdhibhUtAdiprakaraNeShu | taddharmavyapadeshAt.h tasmin.h antaryamiNi | tasya "yaM pR^ithivI na veda' iti (bR^i.5-7-3) shrutau uktasyAviditatvAdibrahmadharmasya vyapadeshAt.h uktatvAdityarthaH || 1 || 
19) OM na cha smArtamataddharmAbhilApAt.h OM ||
chaH samuchchaye | smArtaM kApilasmR^ityuktam.h | pradhAnaM jIvashcha antaryAmI na | kutaH? ataddharmAbhilApAt.h taddharmANAM pradhAnajIvadharmANAM triguNatvasaMsAritvAdInAm.h | anabhilApAt.h anuktatvAdityarthaH || 2 || 
20) OM shArIrashchobhaye.api hi bhedenainamadhIyate OM ||
chaH naJNo.anukarShaNArthaH | hi yasmAt.h | ubhaye madhyandinAH | kANvAsh.hcha "antaryAmiNaH sakAshAdbhinnatvenAdhIyate paThanti | tasmAchChArIro jIvashcha nAntayarmItyarthaH || 3 || 
| adR^ishyatvAdhikaNam.h || 6 || 
21) OM adR^ishyatvAdiguNako dharmokteH OM ||
adR^ishyatvAdiguNakaH "yattadadreshyam.h' iti (muM.1-1-6) shrutyuktAdR^ishyatvAdidharmavishiShyAkSharashabdavAchyo viShNureva na prakR^ityAdiH | kutaH? dharmokteH R^igAdiparavidyAviShayarUpaviShNudharmasya "yayA' iti (muM.1-1-5) shrutyuktatvAdityarthaH || 1 || 
22) OM visheShaNabhedavyapadeshAbhyAM cha netarau OM ||
chaH samuchchaye | itarau prakR^itidvayam.h | viriJNcharudrau cha nAdR^ishyatvAdiguNakau | kutaH? visheShaNabhedavyapadeshAbhyAm.h | pratij~nAdvaye krameNaikaikahetvanvayaH | sArvaj~nAdivisheShaNAt.h | "tasmAdetat.h' iti (mu.1-1-9) adR^ishyatvAdiguNakAkSharAdviriJNcharudayobharedokteshchetyarthaH | 2 || 
23) OM rUponyAsAchcha OM ||
"yadA pashyaH pashyate' iti (mu.3-1-3) viShNvasAdhAraNasvarNarUpapratipAdanAchchAdR^ishyatvAdiguNako viShNurevetyarthaH || 3 || 
| vaishvAnarAdhikaraNam.h || 7 || 
240 OM vaishvAnaraH sAdhAraNashabdavisheShAt.h OM ||
vaishvAnaraH "yastvetam.h' ityAdi (ChAM.5-18-1) vAkyagatavaishvAnarAdishabdavAchyo viShNureva natvagniH | kutaH? | sAdhAraNashabdavishaShAt.h agnAviShNvoH sAdhAraNasya vaishvAnarashabdasya "AtmAnaM vaishvAnaraM' iti shrutAvAtmashabdena visheShitatvAdityarthaH | 1 || 
25) OM smaryamANamanumAnaM syAditi OM ||
iti smaryamANaM "ahaM vaishvAnaro bhUtvA' iti (bha.gItA.15-14) smR^ityuktaM viShNorvaishvAnaratvaM, anumAnaM vaishvAnaravidyAyAH gItoktabhagavatparatvasyAnumApakaM syAt.h bhavedityarthaH || 2 || 
26) OM shabdAdibhyo.antaHpratiShThAnAnneti chenna tathAdR^iShyayupadeshAdasambhavAtpuruShavidhamapi chainamadhIyate OM ||
yuktisamuchchaye chashabdaH | shabdAdibhyaH agnishabdahomAdhikaraNatvaliN^gAdityarthaH | antaHpratiShThAnAt.h pAchakatvena sharIrAntaravasthAnAchcha vaishvAnaro na viShNuH kintu agnireveti chenna | kutaH? tathA dR^iShyayupadeshAt.h tathA agnyAdinAmaliN^gakarmavatvena dR^iShyayupadeshAt.h upAsanopadeshAdityarthaH | tathA cha agnyAdishrutiliN^gAnAM viShNau sAvakAshatvAnna tadvirodha iti bhAvaH | kiJNchAtroktAtmatvabrahmatvAdInAM agnyAdAvasambhavAchcha vaishvanaro viShNureva | apicha yataH ChandogAH enaM vaishvanaraM puruShavidhaM puruShasUktapratipAdyanArAyaNasamAnaguNakamevAdhIyate.abhidadhati | ato.api viShNurevetyarthaH | chashabdena puruShasUktasya viShNuparatvaM bahupramANasiddhamiti sUchitam.h || 3 || 
27) OM ata eva na devatA bhUtaM cha OM ||
devatA agnyAdirUpA | bhUtaM tadabhimanyamAnatejobhUtaM cha vaivAnarashabdavAchyaM na | kutaH? ata eva niravakAshAtmashabdAdihetorevetyatharH || 4 || 
28) OM sAkShAdapyavirodhaM jaiminiH OM ||
sAkShAt.h mukhyavR^ittyA | api brahmaNo.agnyAdishabdavAchyatve.api avirodhaM aj~nAnAdinimittAntareNa agnyAdau tattachChabdavirodhAbhAvaM jaiminirAchAryo kaktItyarthaH || 5 || 
29) OM abhivyakterityAshmarathyaH OM ||
abhivyakteH agnyAdiShu brahmopAstau kR^itAyAM teShu brahmaNo.abhivyakteH | tannimitto.agnyAdisUktaniyama iti AshmarathyAchAryo manyata ityarthaH || 6 || 
30) OM anusmR^iterbAdariH OM ||
anusmR^iteH tattatsUktAdyupAsakairagnyAdiShveva brahmaNo.anusmR^iteH anusandhAnAddhetoH agnyAdisUktavyavastheti bAdarivarktItyarthaH || 7 ||
31) OM sampatteriti jaiministathA hi darshayati OM ||
hi yasmAt.h | "taM yathA' iti hi prasiddhA shrutiH tathA darshayati yathA jaiminimataM tathA pratipAdayati | tasmAjjaimini; svoktyanukUlashrutyanusAreNa | sampatteH agnyAdisUktopAsakAnAmagnyAdiprAptihetostadvivakShayA sUktAdiniyama ityAhetyarthaH || 8 || 
32) OM Amananti chainamasmin.h OM ||
chaH shaMkAnivartakaH | yasmAt.h evaM viShNum.h | agnyAdAvAmananti tatsthatayA "yognau tiShThan.h' (bR^i.5-7-5) ityAdyAH pratipAdayanti | tasmAt.h kathamagnyAdiShu viShNUpAstyA agnyAdiprAptirbhavatIti shaMkA nivR^ittA | kutaH? agndapadena tatsthabhagavatprApterevAbhipretatvAdityarthaH || 9 || 
iti shrIjagannAthayatikR^itAyAM sUtradIpikAyAM prathamAdhyAyasya dvitIyaH pAdaH || 1 || 2 || 
|| dyubhvAdhikaNam.h || 1 || 
1) OM dyubhvAdyAyatanaM svashabdAt.h OM ||
dyubhvAdyAyatanaM "yasmin.h' (muM.2-2-5) iti vAkyoktasvargabhUmyAdisavarAshrayo viShNureva natvanyaH | kutaH? svashabdAt.h svetishabdaH svashabda; svashabdAgR^ihItabrahmavAchakAtmashabdAdityarthaH || 1 || 
2) OM muktopasR^ipyavyapadeshAt.h OM ||
dyabhvAdyayatanaM na viShNoranyaH kintu viShNureva | kutaH? muktopasR^ipyavyapadeshAt.h | bhAvapradhAno.ayam.h | dyubhvAdyAyatanasya vastuno "amR^itasyaiSha setuH' iti muktaprApyatvavachanAttasya chAnyatrAyogAdityatharH || 2 || 
3) OM nAnumAnamatachChabdAt.h OM ||
anumAnaM AnumAnamiti vA | anumAnasiddhaprAmANyayutapAshupatAdyAgamai; sarvAshrayatayA kalpitaM rudraprAdhAnAdikaM dyubhvAdyAyatanaM na | kutaH? atachChabdAt.h bhasmadharogratvAditachChatiliN^gAdyabhAvAdityarthaH || 3 || 
4) OM prANabhR^ichcha OM ||
jIvo.apyata eva na dyubhvAdyAyatanamityarthaH || 4 || 
5) OM bhedavyapadeshAt.h OM ||
"anyamIsham.h' iti jIveshayorbhedokteH na tayoraikyamityarthaH || 5 || 
6) OM prakaraNAt.h OM ||
"anashnannanyo' (muM.3-1-1) ityAderviShNuprakaraNatvAt.h | atra jIvasya viShNubheda evochyate | natvanyasmAdbheda ityarthaH || 6 || 
7) OM sthityadanAbhyAJNcha OM ||
IshajIvayoH "dvA suparNA' (mu.3-1-1) ityAdivAkyoktaM karmaphalAnupajIvanasthititadupajIvanarUpahetubhyAM na cha tayoraikyaM vAchyamityarthaH || 7 || 
|| bhUmAdhikaraNam.h || 2 || 
8) OM bhUmA samprasAdAdadhyupadeshAt.h OM ||
bhUmA "yo vai bhUmA' (ChAM.7-2-3) iti shrutau bhUmashabdoktapUrNo viShNureva | kutaH? samprasAdAt.h bhUmanastatsukhamityanena samprasAdashabditapUrNasukharUpatvAbhidhAnAt.h kiJNcha adhyupadeshAt.h nAmAderapi tadupari nAmAdidevaktottamatvena bhUmno.abhidhAnAchchetyarthaH || 1 || 
9) OM dharmopapatteshcha OM ||
"sa evAdhastAt.h' ityAdinA (ChAM.7-25-1) bhUmni savargatatvAdidharmashravaNAt.h | tasya cha viShNorevopapatteH viShNureva bhUmetyarthaH || 2 || 
|| akSharAdhikaraNam.h || 3 || 
10) OM akSharamambarAntadhR^iteH OM ||
akSharaM "tadvA etat.h' ityakSharashabdavAchyaM brahmaiva na chitprakR^itiH | kutaH? ambarAntadhR^iteH asminnakShare "etasminkhalvakShare' (bR^i.5-8-11) ityAkAshAntapadArtadhArakatvashravaNashadityarthaH || 1 || 
11) OM sA cha prashAsanAt.h OM ||
cho yataH | sA ambarAntadhR^itiH | prashAsanAt.h viShNorAj~nAmAtrAdeva bhavatIti "etasyavA' (bR^i.5-8-9) iti shrutAvuktA | ato.api brahmaivAkSharashaba2davAchyam.h | na chetanaprakR^itirityarthaH || 2 || 
12) OM anyabhAvavyAvR^itteShu OM ||
anyabhAvAnAM viShNvanyavastusvabhAvAnAM sthUlatvAdInAM "asthUlamanaNu' (bR^i.5-8-8) iti shrutAvakShare vyAvR^itterabhAvasya kathanAchcha brahmaivAkSharamityarthaH || 3 || 
|| sadadhikaraNam.h || 4 || 
13) OM IkShatikarmavyapadeshAtsaH OM ||
"sadeva' ityAdi (ChAM.6-2-1) prakaraNasthitasadAdishabdavAchyaH viShNureva na pradhAnam.h | kutaH? IkShatikarmavyapadeshAt.h "tadaikShata' (ChAM.6-2-1) iti chetanatiShThaikShatetishabdopalakShitadarshanAkhyakriyAbhidAnAdityarthaH || 1 || 
|| daharAdhikaraNam.h || 5 || 
14) OM dahara uttarebhyaH OM ||
dahare "daharaM puNDarIkaM veshma' iti vAkyoktahR^itpadmasthAlpAkAshe sthito viShNureva na tu jIvAdiH | kutaH? uttarebhyaH "ya 
atmA.apahatapApmA' (ChAM.8-7) ityAdyuttaravAkyoktanirgatapApmatvAdidharmebhya ityarthaH || 1 || 
15) OM gatishabdAbhyAM tathAhi dR^iShyaM liN^gachcha OM ||
gatishabdAbhyAM "aharahargachChantya etaM brahmalokam.h' (ChAM.8-3-2) iti vAkye shrutAbhyAM suptaprApyatvabrahmashabdAbhyAM hetubhyAM daharapadmasthaM brahmaiva | kiJNcha yataH "arashcha' (ChAM.8-5-3) iti shrutau tathA suptaprApyatvavat.h | hi viShNuniShThatvena prasiddhaM liN^gaM araNyAkhyasudAsamudrAshrayalokavatvarUpamApakam.h | hR^itpadmasthe dR^iShyaM uktam.h | ato.api daharapadmastho viShNurevetyarthaH || 2 || 
16) OM dhR^iteshcha mahimno.asyAsminnupalabdheH OM ||
dhR^iH "sa eSha seturvidhR^itiH" (ChAM.8-4) iti hR^itpadmasthasya sarvAdhAratvashravaNAchcha viShNureva hR^itpadmasthaH | kiJNcha ChAndogye hR^itpadmasthaniShThatayoktasya mahimnaH sarveshvaratvAdeH asmin.h "eShasaveshvaraH' iti vAjasaneyakavAkye | upabdheH | shravaNashat.h | tatsamabAkhyAnAdapi viShNureva hR^itpadmasthaH | nanu samAkhyAnAdapi kuto viShNurevetyata uktam.h | asyetyAdi | asya viShNumahimnaH | asman.h vAjasaneyakavAkye shravaNAdevetyarthaH || 3 || 
17) OM prasiddhashcha OM ||
2daharaM vipApmam.h' (mahAnA.10-7) iti shrutau viShNoH hR^itpasmasthatvaprasiddheshcha sa eva hR^itpadmastha ityarthaH || 4 || 
18) OM itaraparAmarshAtsa iti chennAsambhavAt.h OM ||
itaraparAmarshAt.h "svena rUpeNAbhiniShpadyate' (ChAM.8-12-3) ityuktasya jIvasya hR^itpasmasthAtmatayA "eSha AtmA' (ChAM.4-15-1) ityetachChabdena parAmarshAt.h grahaNAt.h | jIva eva hR^itpadmastha iti chenna | kutaH? asambhavAt.h hR^itpadmasthaniShThatayA shrutAnAmapahatapApmatvAdiguNAnAM jIve svAtanteNAsambhavAdityarthaH || 5 || 
19) OM uttarAchchedAvirbhUtasvarUpastu OM ||
tushabda evArthe | netisheShaH | tathA cha uttarAt.h " sa tatra paryeti' (ChAM.8-12-3) ityuttaravAkyAt.h | jIvasya satyakAmatvAdipratIteH | tata eva vishokatvAdeH sambhavAt.h | sa eva hR^itpadmastha iti chenna | kutaH? yatastadvAkye "svena' ityuttaravAkyabalAt.h AvirbhUtasvarUpo mukta eva pratipAdyaH | na jIvamAtram.h | muktashcha na svato.apahatapApmatvAdiguNakaH | ato na tasyApi hR^itpadmasthatvamityarthaH || 6 || 
20) OM anyArthashchaparAmarshaH OM ||
chaH evArthe | parAmarshaH "eSha AtmA' iti vAkyagataitachChabdaH anyArthaH "paraMjyotiH' ityuktaparamAtmArtha eva na jIvArtha ityarthaH || 7 || 
21) OM alpashruteritichettaduktam.h OM ||
alpashruteH "daharaH' (ChAM.8-1-1) ityalpasthAnasthitatvokteH | jIva eva hR^itpadmastha iti chet.h | neti sheShaH | kutaH? yatastaduktaM tattu alpasthAnasthitatvaM uktaM nichAyyatvAdevamityatra vyAptasyApi viShNoH upAsanArthamuchyata ityuktaM "AtmA.antarhR^idaye' iti shrutyuktaM cha ata ityarthaH || 8 || 
|| anukR^ityadhikaraNam.h || 6 || 
22) OM anukR^itestasya cha OM ||
chaH samuchchaye | tasyeti shrutipratIkagrahaNam.h | anukR^itiranukriyA | tathA cha "kathaM nu tadvijAnIyAm.h' (kaTha.2-2-14) iti j~nAnArthaM prArthitatvarUpAnukUlyena gR^ihyamANaM brahmaiva | kutaH? anukR^iteH "tameva bhAntamanubhAti sarvam.h' (kaTha.2-2-15) iti vAkyasheShe sUryAdInAM bhagavatkriyAnusAriprakAshAkhyakriyAkatarR^itvashravaNAttasya bhAsA sarvamidaM vibhAti' (kaTha.2-2-15) iti jagataH paramAtmaprabhAprakAshyatvashruteshchetyarthaH || 2 || 
|| vAmanAdhikaNam.h || 7 || 
24) OM shabdAdeva pramitaH OM ||
viShNureva "IshAno bhUtabhavyasya' (kaTha.2-1-12) iti IshAnashabdavAchyatvena pramitaH | tattvato nishchitaH | na tu vAyuH | kutaH ? shabdAdeva "madhye vAmanam.h' (kaTha.2-2-4) iti nirakAshavAmanashruterevetyarthaH || 1 || 
25) OM hR^idyapekShayA tu manuShyAdhikAratvAt.h OM ||
tushabda evArthe | apishabdArthe cha | tathA cha sarvagatasyApi viShNoH aN^guShThamAtratvoktiH hR^idyapekShayA 
aN^guShThaparimitahR^idyAkAshApekShayaiva | na tAvatA viShNoH parichChinnatvaM j~neyamityarthaH | nanu pashvAdInAmaN^guShThAbhAvAtkathaM tanmAtratvavachanaM sarvAdhikArikamityata uktam.h | manuShyAdhikAratvAditi | tathA chaitadvidyopAsanasya manuShyAdhikArikatvAt.h | tAnpratyetadvidyApravR^ittisambhavAt.h | pashvAdInAmaN^guShThAbhAve.api na doSha iti bhAvaH || 2 || 
|| devatAdhikaraNam.h || 8 || 
26) OM taduparyapi bAdarAyaNaH sambhavAt.h OM ||
taduparyapi devatvayogyamanuShyANAM na kevalaM manuShyatvadashAyAM kintu devAditvaprAptyanantaramapi vedavidyAdhikAro.asti | kutaH? sambhavAt.h teShAmapyadhikAraprayojakavishiShyabudhvayAderyogAditi bAdarAyaNo bhagavAnvaktItyarthaH | 1 || 
27) OM virodhaH karmaNIti chennAnakapratipatterdarshanAt.h OM ||
devAdInAM sAditve karmaNi pUrvakalpe pravR^ittayaj~nAdikarmaNi viShaye | virodhaH uddeshyAbhAvanimittavaiyarthyAkhyavirodhaH | syAditichenna | kutaH anekapratipatteH anekeShAM yogyamanuShyANAM devatApadaprApterdarshanAt.h | "yatra pUrve' (tai.A.3-12) iti shrutAvuktatvAdityarthaH || 2 || 
28) OM shabda itichennAtaH prabhAvAtpratyakShAnumAnAbhyAm.h OM ||
virodha iti vartate | devAnAmAdyantavattve shabde vede apramANyAkhyavirodhaH syAnnityatvena shrutisiddhavedavAchAm.h | katAchidvAchyahInatvAditi bhAva iti chenna | ataH "dhAtA yathA' (mahAnA.5-7) iti vedavAkyAt.h | tathA pratyakShAnumAnAbhyAm.h | mahatAM pratyakShAt.h | devAnAM pravAhataH utpattisAdhakaliN^gAchcha | prabhavAt.h pratikalpam.h | niyamena prabhavashabditotpattyavagamAchcha uktaM yuktamiti bhAvaH || 3 || 
29) OM ata eva cha nityatvam.h OM ||
ata eva pUvaryapakShyuktavedanityatvAdeva tadanyathA.anupapattyApi tadvAchyadevapravAhasya nityatvaM sidhyatItyarthaH || 4 || 
30) OM samAnanAmarUpatvAchchAvR^ittAvapyavirodho darshanAtsmR^iteshcha OM ||
avR^ittAvapi pUrvakalpe muktAnAM devAnAM punaH svapadeShu avattve.api | avirodhaH tatpratipAdakaikavidhavedAprAmaraNyAkhyavirodho nAsti | kutaH? samAnanAmarUpatvAt.h etatkalpotpannAnAmapi devAnAM prAchInatulyanAmarUpatvAt.h | tathA cha pratipAdyasyApyekavidhatvAt.h na tadbodhakavedAprAmANyamiti bhAvaH | ekavidhatvameva kuta ityata uktam.h | dasharnAtsmR^iteshcheti | "yathA pUrvam.h' (mahAnA.5-7) iti shruteH | anAdinidhaneti smR^iteshchetyarthaH || 5 || 
31) OM madhvAdiShvasambhavAdanadhikAraM jaiminiH OM ||
madhvAdiShu "asau vA Adityo devamadhu' (ChAM.3-1-1) ityAdyuktamadhvAdividyAsu | anadhikAraM devAnAmadhikArAbhAvam.h | jaiminirAchAryo manyate | kutaH? asambhavAt.h teShAmarthitvatatpadayogyatvAdyayogAdityarthaH || 6 || 
32) OM jyotiShi bhAvAchcha OM ||
jyotiShi devAnAM j~nAne bhAvAt.h sarvavastUnAM viShayatayA.antarbhUtatvAt.h | siddhaj~nAnAM devAnAM na j~nAnArthitA yujyata iti na mokShavidyAsvapyadhikAra ityarthaH || 7 || 
33) OM bhAvaM tu bAdarAyaNo.asti hi OM ||
hi yasmAt.h | devAnAmapyasti vidyAsAdhyApUrvaprakAshavisheSho mekShaphale atishayashchAsti | tasmAdbhAvaM devAnAmadhikArasadbhAvaM manyata ityarthaH | jaiminimataM tu devAnAM prAptaj~nAnaphalArthamanadhikArAmiprAyamityavadheyam.h || 8 | 
|| apashUdrAdhikaraNam.h ||
34) OM shugasya tadanAdarashravaNAttadAdravaNAtsUchyate hi OM || 
asya pautrAyaNAkhyasya rAj~naH tadanAdarashravaNAt.h haMsakR^itasya "kambara enam.h' (ChAM.4-1-3) ityanAdarasyashravaNashannimittAt.h | shuk.hshokaH | tathApi kutaH shokaH? ityata uktam.h | sUchyate hIti | hi yasmAt.h | "sa ha saJNjihAna eva' (ChAM.4-1-5) ityuttaravAkyena sUchyate tathA j~nAyate | tasmAchChokaH asmAdeva nimittAt.h | rAjA raikkeNa R^iShiNA shUdreti sambodhitaH | na tu varNAvaratvAbhiprAyeNetyarthaH | tathA cha naitajj~nApakabalena shUdrasya vedavidyAdhikAro mantavya iti bhAvaH || 1 || 
35) OM kShatriyatvAvagateshchottaratra chaitrarathena liN^gAt.h OM ||
chaH liN^gAntarasamuchchaye | uttaratra hi (ChAM.4-2-2) ityuttaravAkye | shruteneti sheShaH | chaitrarathena 
chitrashabdAdashvatarIyuktarathasambandhitvarUpeNa liN^gAt.h | liN^gena cha j~nApakena chAsya kShatriyatvAvagateshcha | kShatriyatvaj~nAnAt.h | na pautrAyaNaH shUdra ityarthaH || 2 || 
36) OM saMskAraparAmarshattadabhAvAbhilApAchcha OM ||
sAdhyasamuchchaye chashabdaH | saMskAraparAmarshAt.h "aShyavarShaM brAhmaNamupanayIta tamadhyApayIta' ityetachChabdena "nAgnirnayaj~naH' iti saMskArAbhAvAbhidhAnAt.h | na tasya vedavidyAdhikAra ityarthaH || 3 || 
37) OM tadabhAvanirdhAraNaSha cha pravR^itteH || 
cho.avadhAraNe | tadabhAvanirdhAraNe satyakAmAkhyapuruShasya shUdratvAbhAvanishchaye satyeva | pravR^itte rgautamasya tadupanayane pravR^ittatvAt.h | asmAjj~nApakAnna shUdrasya sAskAro yujyata ityarthaH || 4 || 
38) OM shravaNAdhyayanArthapratiShedhAtsmR^iteshcha OM ||
shravaNAdhyayanArthapratiShedhAt.h shUdrasya vedashravaNatadadhyayanatadarthAvadhAraNAnAM "shravaNe trapujatubhyAM shrotraparipUraNam.h' (gau.dha.12-4-7) iti pratiShiddhatvAt.h | smR^iteH nAgnirnayaj~naH shUdrasyeti niShedhakasmR^iteshcha na tasya vedavidyAdhikAra ityarthaH || 5 || 
|| kampanAdhikaraNam.h || 10 || 
39) OM kampanAt.h OM ||
"mahadbhayaM vajram.h' iti vajrashabdavAchyA viShNureva nAtvindrAyudham.h | kutaH? kakpanAt.h "sarvamejati' (kaTha.2-3-2) iti kampanashabditasarvacheShyakatvaliN^gashravaNAdityarthaH || 1 || 
|| jyotiradhikaraNam.h || 11 ||
40) OM jyotirdarshanAt.h OM ||
"yo.ayamantarjyotiH' (bR^i.6-3-7) iti jyotishshabdavAchyo viShNureva na jIvaH | kutaH? darshanAt.h "viShNureva jyotiH' (chaturvedashi) iti shruterityarthaH || 1 || 
|| AkAshAdhikaraNam.h || 12 ||
41) OM AkAsho.arthAntaratvAdivyapadeshAt.h OM ||
"AkAsho ha vai nAma' iti shrutyuktakAsho viShNureva | na tvavyAkR^itAkAshaH | kutaH? arthAntaratvAdivyapadeshAt.h "te yadantarA' (ChAM.8-14-1) iti vAkye viShNArnAmarUparAhityAkhyavilakShaNArthatvasya AdishabdagR^ihItabrahmatvAmR^itatvayoshcha uktatvAdityarthaH || 1 || 
|| suShuptyadhikaraNam.h || 13 || 
42) OM suShuptyutkrantyorbhedena OM ||
"sa yattatra kiJNchitpashyati' (bR^i.6-3-15) iti shrutyuktasvapnAdidraShyA paramAtmaiva | na jIvaH | kutaH "asaN^gohyayaM puruShaH' ityuktAsaN^gatvaliN^gAditi heturbahirevAdhyAhAryaH | nanvIshvarAbhedena jIvepyasaN^gatvoktiH sambhavatItyata uktam.h | suShuptItyAdi | tathA cha suShuptyutkrantyAH "prAj~nenAtmanA sampariShvaktaH' (bR^i.6-3-21) iti "prAj~nenAtmanA.anvArUDhaH' (bR^i.6-3-35) iti cha suShuptyutkrantiprakaraNayoH | bhedena jIveshayorbhinnatvenokteH | na tayoraikyamityarthaH || 1 || 
|| brAhmaNAdhikaraNam.h || 14 || 
43) OM patyAdishabdebhyaH OM ||
2 eSha nityo mahimA brAhmaNasya'(bR^i.6-4-22) iti shrutyuktabrahmaNo viShNureva | na viriJNchaH | kutaH? patyAdishabdebhyaH sarvasyAdhipatirityAdirvAdhipatyAdivAchi (bR^i.6-4-22) shrutibhyaH ityarthaH || 1 || 
iti shrIjagannAthayatikR^itAyAM sUtradIpikAyAM prathamAdhyAyasya tR^itIyaH pAdaH || 1-3 || 

|| AnumAnikAdhikaraNam.h || 1 ||
1) OM AnumAnikamapyekeShAmiti chenna sharIrarUpakavinyastagR^ihIterdarshayati cha OM || 
apirevArthe | chaH smR^itisamuchchaye | tathA cha yataH AnumAnikaM sAMkhyAnumAnakalpitaM prAdhAnAdyeva | ekeShAM shAkhinAM shAkhAsu sthitai; "avyaktAtpuruShaH' (kaTha.1-3-11) ityAdivAkyagatAvyaktAdishabdairuchyate | ato na viShNoH sarvashabdavAchyatvaM yujyata 
iti chenna | yataH viShNurevAvyaktAdishabdavAchyaH | na pradhAnAdiH | tatkutaH? yataH "avyaktam.h' (pippalAdashA) iti shrutiH "avyakto.akShaNaH' (bha.gI.8-21) iti smR^itishcha | darshayati viShNorevAvyaktAdishabdavAchyatvaM pratipAdayati | ata ityatharH | kathaM tarhyanyatrAvyaktAdishabdavyavahAra ityata uktam.h | sharIrarUpaketyAdi | kapratyayaH kutsane | tathA cha sharIrarUpakavinyastagR^ihIte; | yathA sharIraM puruShatantram.h | tathA paramAtmatantratvena nimittena sharIrasame kutsitatvAt.h vastutaH asharIre pradhAnAdau | vinyastasya sthitasya paramAtmana evAvyaktAdishabdaiH gR^ihIteH grahaNAt.h | tathA cha paramAtmasambandhAdevAnyatra prakR^ityAdavavyaktAdishabdavAchyatvavyavahAra ityarthaH || 1 || 
2) OM sUkShmaM tu tadarhatvAt.h OM ||
yataH sUkShmaM tu sUkShmamevAvyaktashabdavAchyam.h | kutaH? tadarhatvAt.h tasya sUkShmasya avyaktashabdapravR^ittinimittayogyatvAt.h | tatra cha sUkShmatvaM viShNoreva | atastasvAvyaktashabdavAchyatvamityarthaH || 2 || 
3) OM tadadhInatvAdarthavat.h OM ||
darshayati chetyatratyashchashabdo.anuvartate | paramAtmanyeva parAvaduHkhibaddhatvAdivAchishabdajAtam.h | arthavat.h pravR^ittinimittarUpArthavat.h | na vyartham.h | kutaH? tadadhInatvAt.h teShAM pradhAnAdigataparAvaratvAdidharmANAM bhagavadadhInatvAt.h | tathA chAnyagatapravR^ittinimittasvAmitvena nimittenApi bhagavati parAvarAdishabdaprayogo yukta evetyarthaH || 3 || 
4) OM j~neyatvAvachanAchcha OM ||
"tamevaikaM jAnatha' (muM.2-2-50) iti viShNoreva mokShArthaM j~neyatvavachanAt.h | anyeShAM tadavachanAt.h | pratyuta vimuJNchatheti heyatvavachanAt.h | atratyAvyaktAdi shabdairviShNureva vAchya ityarthaH || 4 || 
5) OM vadItIti chenna prAj~no OM ||
nanu anAdyanantamiti kAThakavAkyam.h | vadati pradhAnaM pratipAdyate | itIti tasyApi j~neyatvamastItichenna | kutaH? hi yataH | prAj~naH prAj~nashabdita; paramAtmaiva tatra pratipAdyate na pradhAnam.h | ato na tasya j~neyatvaM mantavyamityarthaH || 5 || 
6) OM prakaNAt.h OM ||
vaiShNavarUpANAM trayANAM prakaraNabalAchcha prAj~na evAtra pratipAdya ityarthaH || 6 || 
7) OM trayANAmeva chaivamupanyAsaH prashnashcha OM ||
yuktisamuchchaye cho yata ityathare cha | evashabdaH prakAratraividhyaparAmarshakaH | tathA cha yataH evaM trayANAmeva pitR^isaumanasyasvargyAgniparamAtmarUpANAM trayANAmeva | tadviShayaka eva prashnaH nachiketaR^iShiNA yamaM prati kR^itaH | teShAmevopanyAsaH prativachanaM chAtra prakaraNaSha dR^ishyate | ato nAtra pradhAne pratipAdyamityarthaH || 7 || 
8) OM mahadvachcha OM ||
chaH dArShyAntikasamuchchaye | "mahAntaM vibhumAtmAnam.h' (kaTha.1-2-22) ityAdivAkyagatamahachChabdasya yathA viShNuparatvameva na mahattattvaparatvaM tadvadavyaktAdishabdasyApItyarthaH || 8 || 
9) OM chamasavadavisheShAt.h OM ||
chamasavat.h yathA yaj~napAtre prasiddhasyApi chamasashabdasya "idaM tachChiraH' (bR^i.4-2-3) iti shrutibalena shirovAchakatA tadvadavyaktAdishabdasya pradhAnAdau prasiddhatve.api viShNuvAchakatvameva | kutaH? "nAmAni' iti shruteH | nanu tathApi kuto viShNuvAchakatvam.h? ityata uktam.h | avisheShAditi | "nAmAni sarvANi' iti shruteH "idaM' iti shrutyA visheShAbhAvAdityarthaH || 9 || 
|| jyotirupakramAdhikaNam.h || 2 || 
10) OM jyotirupakramAttu tathAhyadhIyata eke OM ||
tushabda evArthe | jyoti; "jyotiShA yajeta' ityAdivAkyoktajyotirAdishabdavAchyaM brahmaiva na jyAtiShThomAdi | kutaH? hi yasmAdeke shAkhinaH | upakramAt.h "eSha imam.h' ityupakramya tathA sarvashabdAbhidheyatvena harimeva "tA vA etA;' (ai.A.2-2-2) ityatrAdhIyate paThanti tasmAdityarthaH || 1 || 
11) OM kalpanopadeshAchcha madhvAdivadavirodhaH OM ||
cha evArthe | samuchchaye vA | tathA cha madhvAdivat.h yathA madhuvidyAdigatamadhvAdishabdAnAM viShNuvAchitve.apyavirodhaH na 
laukikakShaudrAdivAchakashabdAbhAvena tadabhAvAkhyavirodhaH | tathA paramAtmanaH sarvashabdavAchyatve.abhyupagate.api na karmAdyabhAvavirodhaH | kutaH? shabdAnAmanyatra yogarUDhivR^ittI abhyupagasyaiveshvare mahAyogavR^ittyaN^gIkArAdityadhyAhAraH | tadapi kutaH? kalpanopadeshAt.h "prANa R^ichaH' iti sarvashabdavAchyatvasya viShNoH kalpanAshabditopAsanArthamuktatvAt.h | tasya cha sarvashabdArthamukhyaguNavatvarUpamahAyogavR^ittiM vinA.ayogAdityarthaH || 2 || || nasaMkhyopasaN^grahAdhikaraNam.h || 3 || 
12) OM na saMkhyopasaN^grahAdapi nAnAbhAvAdatirekAchcha OM ||
saMkhyopasaN^grahAt.h "yasminpaJNcha paJNchajanA' iti (bR^i.6-4-17) bahutvasaMkhyovachanAt.h | api yasminnityAdhArAdeyabhAvanirdeshAdapi | viShNoH paJNchajanAdishabdavAchyatve virodho nAsti | kutaH nAnAbhAvAt.h bhagavataH bahurUpANAM sattvAt.h | atirekAchcha yasminnityuktAdhArarUpasya paJNchajanA ityuktAdheyarUpasya savisheShAbhinnatvAchchetyarthaH || 1 || 
13) OM prANAdayo vAkyasheShAt.h OM ||
bhagavadrUrUpatvenoktAH paJNchajanAstu prANAdeH prANAdayaH dvitIyAnirdiShyaghrANachakShuHshrotrAnnamanobhidhAH j~neyAH | kutaH? vAkyasheShAt.h te cha bhagavadrUpavisheShA eva | kutaH? viShNoranyatrAsambhAvitaprANaprANapradatvAdipratipAdakaM "prANasya prANam.h' (ChAM.6-4-18) ityAdi vAkyasheShAdityarthaH || 2 || 
14) OM jyotiShaikeShAmasatyanne OM ||
ekeShAM kaNvAdInAM shAkhAyAm.h | anne annAkhyabhagavadrUpe | asati anukte.api | jyAtiShA tadAkhyabhagavadrUpeNa paJNchatvasaMkhyApUrtirj~nAtavyetyarthaH || 3 || 
|| AkAshAdhikaraNam.h || 4 || 
15) OM kAraNatvenachAkAshAdiShu yathA vyapadiShyokteH OM ||
"AtmanaH AkAshaH sambhUtaH AkAshAdvAyuH' (tai.2-1-2) ityAdau kAryatve sati kAraNatvarUpAvAntarakAraNavAchakAkAshAdishabdairAkAshAdiShu sthito viShNureva | kAraNatvena chashabdAt.h kAryatvena chochyate na bhUtam.h | kutaH yathA vyapadiShyatvokteH "sa yo.ato.ashrutaH' (ai.A.3-2-4) ityAdau viShNuryathA yAdR^ishenAviditatvAdirUpeNa vyapadiShyaH uktaH | tadrUpayuktasyaivAkAshAdiShu "yamAkAsho na veda' (bR^i.5-7-12) ityAdivAkyenoktatvAdityarthaH || 1 || 
|| samAkarShAdhikaraNam.h || 5 || 
16) OM samAkarShAt.h OM ||
svato mukhyavR^ittyA paramAtmavAchinaH shabdAt.h | tataH samAkR^iShyAnyatra vAchakatvashaktyaN^gIkArAt.h | nAnyatra vyavahAralopaprasaN^ga ityarthaH || 1 ||
17) OM jagadvAchitvAt.h OM ||
lokavyavahArAchChabdAnAM jagadvAchitvaj~nAnAtteShAM tatra prasiddhiryuktetyarthaH || 2 || 
18) OM jIvamukhyaprANaliN^gAditichettadvayAkhyAtam.h OM ||
"asya yadaikAM shAkhAM jIvo jahAti' (ChAM.6-11-2) iti "vAyunA hi lokA nenIyante' iti vAkye cha | jIvamukhyaprANaliN^gAt.h jIvamukhyaprANaliN^gayo shravaNAt.h | tayorapi tattachChabdamukhyavAchyatA syAditi chenna | kutaH? yasmAttadvAkyajAtaM tattadantaryAmiparatayA vyAkR^itaM tasmAdityarthaH || 3 || 
1() OM anyArthaM tu jaiminiH prashnavyAkhyAnAbhyAmapi chavaimeke OM ||
tushabda evArthe | etena viShNoranyatra shabdAn.h samAkR^iShya karmAdipratipAdanamapi yuktameva | kutaH? yasmAt.h anyArthaM paramAtmaj~nAnArthameva tatkuta iti chet.h | prashnavyAkhyAnAbhyAM kasminniti shaunakaprashnAt.h "dve vidye' (mu.1-1-4) iti aN^giraso vachanAt.h tathA kathanviti vachanAchcha (ChAM6-1) iti jaiminirAchAryo manyate | kiJNcha eke shAkhinaH spaShyaM "yastaM na veda' (R^i.1-164-39) ityanyaj~nAnasya paramAtmaj~nAnArthatAM paThanti tasmAdapItyarthaH || 4 || 
20) OM vAkyAnvayAt.h OM ||
brahmaNi vAkyasamanvayamapekShya vedena karmAdikamapi pratipAdanIyamityarthaH || 5 || 
21) OM pratij~nAsiddheliN^gamAshmarathyaH OM ||
vedena karmAdipratipAdanam.h | yataH pratij~nAsiddheH | liN^gaM j~nAnameva mokShahetuH nAnyadityevaM rUpAyA "nAnyaH pantAH' 
(tai.A.3-12-7) iti pratij~nAtArthasiddheH sAdhakam.h | atastadupayogitvena tatpratipAdanaM yuktamityAshmarathyAchAryo manyata ityarthaH || 6 ||
22) OM utkraShyita evaM bhAvAdityauDulomiH OM ||
utkramiShyataH j~nAnAnmokShamichChato.adhikAriNaH | evaM j~nAnasAdhanatayA | bhAvAt.h karmAderapyanuShTheyatvAnmokShArthaj~nAnasAdhanatvena vedena karmAdipratipAdanaM yuktameveti auDulomirAchAryo manyata ityarthaH || 7 || 
23) OM avasthiteriti kAshakR^itsnaH OM ||
sarvAdhAre bhagavati karmAdInAM avasthiteH avasthAnAt.h | bhagavataH karmAdyAdhAratvaj~nAnAyAdheyabhUtakarmAdisvarUpaM vedena pratipAdyata iti kAshakR^itsnAchAryo manyata ityarthaH | anekAdhikArikatvAnmatAnAM na virodha iti dhyeyam.h || 8 || 
|| prakR^ityadhikaraNam.h || 6 || 
24) OM prakR^itishcha pratij~nAdR^iShyAntAnuparodhAt.h OM ||
IshvaraH na kevalaM pulliN^gAbhidheyaH kintu prakR^itiH | saiShA prakR^itirityAdyuktaprakR^ityAdistrIliN^gashabdavAchyashcha bhavati | kutaH? evaM satyeva pratij~nAdR^iShyAntAnuparodhAt.h hantaitamiti pratij~nAyAH yatheti nadIsamudradR^iShyAntasya chAnuparodhAt.h avirodhAt.h | anyathA tadvirodhaH syAdityarthaH || 1 || 
25) OM abhidhyopadeshAchcha OM ||
abhidhyAyAH IshvarechChAyAH | upadeshAt.h "mAyAntu' (shve.4-10) iti shrutau prakR^itishabdavAchyatvokteshcha ichChAbhinneshvarasyApi tachChabdavAchyatvAchchetyarthaH || 2 || 
26) OM sAkShAchchobhayAmnAnam.h OM ||
chaH avadhAraNe | sAkShAt.h dvAramantareNaiva | ubhayAmnAnAt.h "eShastraiSha puruShaH' (paiN^gishrutiH) iti vAkyena prakR^itipuruShobhayashabdavAchyatvAbhidhAnAt.h Ishvarasya prakR^ityAdishabdavAchyatvamAvashyakamityarthaH || 3 || 
27) OM AtmakR^iteH pariNAmAt.h OM ||
prakR^itipariNAmaM vidhAya tatpreraNAya | AtmakR^iteH svasya bahudhAkaraNAt.h prakR^itishabdavAchyo viShNurevetyarthaH || 4 || 
28) OM yonishcha hi gIyate OM ||
hi yasmAt.h | IshvaraH "yadrUtayonim.h' (muM1-1-6) iti shrutyA yoniH svadehAdevApatyotpAdakashcha gIyate pratipAdyate | tasmAtprakR^ityAdistrIliN^gashabdavAchya ityarthaH || 5 || 
|| etenasavarevyAkhyAtadhikaraNam.h || 7 || 
29) OM etena sarve vyAkhyAtA vyAkhyAtAH OM ||
etena pUrvoktahetunaiva | sarve shUnyAdishabdAH | vyAkhyAtAH mukhyato bhagavadvAchina evetyarthaH | etadavyAyAdimArabhyAntamuktasyArthasya itthamevetyavavAraNArthamadhyAyante dviruktiH || 1 || 
iti shrIjagannAthayatikR^itAyAM sUtradIpikAyAM prathamAdhyAyasya chaturthaH pAdaH || 1 || 4 || 
|| iti prathamAdhyAyaH samAptaH ||
|| dvitIyAdhyAyasya prathamaH pAdaH ||
|| smR^ityadhikaraNam.h || 1 || 
1) OM smR^ityanavakAshadoShaprasaN^ga iti chennAnyasmR^ityanavakAshadoShaprasaN^gAt.h OM ||
yataH smR^ityanavakAshadoShaprasaN^gaH smR^itInAM pAshupatAdirUpANAM anavakAshena viShNujagatkartR^itvAdau niravakAshatvena shrutInAM viShNukAraNatAparatve tadvirAdhena doShaprasaN^gaH aprAmANyAkhyadoShaprAptirasti | ataH na shrutInAM viShNukAraNatAparatvaM yuktam.h | kintu shivAdikartR^itAparatvameva yuktamitichenna | kutaH anyasmR^ityanavakAshadoShaprasaN^gAt.h pAshupatAdibhyo anyasAM shrutisaMvAditvena rudrAdyapekShayA sarvaj~natamaviShNvAdipraNItatvena cha itarasmR^itibhyaH prabalAnAM paJNcharAtrAdismR^itInAM anavakAshena rudrAdijagatkartR^itvAdau niravakAshena tadviruddhashaivAdismR^itInAm.h | doShaprasaN^gAt.h aprAmANyAkhyadoSheNa prakarSheNa sambandhAN^gIkAreNa tadvirodhasyAkiJNchitkaratvAdityarthaH || 1 || 
2) OM itareShAM chAnupalabdheH OM ||
anupalabdherityAvartate | chashabda; kiJNchitphalopalabdhyaN^gIkArasUchakaH | tathAchAnupalabdheH atIndriyAt.h | itareShAM bhinnAnAM pratyakShayogyanAM pAshupatAdyuktaphalAnAM aniShyAnAM cha taduktakriyAnuShThAnaparityAgayoH kR^itayorapyanupalabdheH pratyakShato.adarshanAt.h tAsAmaprAmANyameva yuktamityarthaH || 2 || 
3) OM etena yogaH pratyuktaHOM ||
etena phalAdasharnalakShaNapUrvoktahetunaiva | yogaH yogashAstram.h | pratyuktaH nirastamityarthaH || 3 || 
|| navilakShaNatvA.adhikaraNam.h || 2 || 
4) OM navilakShaNatvAdasya tathAtvaM cha shabdAt.h OM ||
asya shrutitadanusArismR^ityAdeH na shaivAdismR^itivadaprAmANyam.h | kutaH? vilakShaNatvAt.h svataHprAmANyAkhyetaravailakShaNyAt.h | kiJNcha shrutenirtyatvAkhyavailakShaNyavattvAt.h | smR^iteH shrutyanusAritvAkhyavailakShaNyavattvAchcha nAprAmANyaM tathAtvaM cha uktavailakShaNyavattvaM cha | shabdAt.h vAchA virUpa nityA (R^i.8-6-4-86) ityAgamAnnishchitamityarthaH || 1 || 
5) OM dR^ishyate tu OM ||
tushabdo visheShArthe | yataH tatphalayogyAdhikArivisheShANAM shrutyAdyuktaM phalaM dR^ishyate upalabhyate | atA nApramANyamityarthaH || 2 ||
|| abhimAnyadhikaraNam.h || 3 || 
6) OM abhimAnivyapadaShashastu visheShAnugatibhyAm.h OM ||
tushabdo.avadhAraNe | abhimAnivyapadeshaH mR^idabravIdityAdau abhimAninashchetanasyaiva vyapadeshaH uktiH na tvachetanasya | kutaH manna vakttI jaDatvAditi yuktiviruddhatvAt.h | tathA cha na vedAprAmANyam.h | nanvabhimAninaH videhatvAyogena sadehatve tasyAdarshanaM anyavastvadhiShThAnena vaktR^itvaM anekAbhimanyamAnAdhiShThAtR^itvaM chetyAdikaM kathaM yujyata ityata uktam.h | visheShaH sAmarthyam.h | anugatiH sarvAbhimanyamAnavyAptiH | tAbhyAM sarvaM yujyata ityarthaH || 1 ||
7) OM dR^ishyate cha OM ||
abhimAnidevatAyAM sAmarthyaM yogibhi; upalabhyate cha | ato.api nAdarshanavirodha ityarthaH || 2 || 
|| asadadhikaraNam.h || 4 || 
8) OM asaditichenna pratiShedhamAtratvAt.h OM ||
asat.h vishvaprAgabhAva eva | jagatkartR^itve neshvara iti chenna | kutaH pratiShedhamAtratvAt.h abhAvadharmAtmatAmantareNa svarUpata eva niShedhabuddhiviShayatvAdityarthaH || 1 || 
9) OM apItau tadvatprasaN^gAdasamaJNjasam.h OM ||
apItau pralaye | tadvatprasaN^gAt.h | asanmAtravattvaprasaN^gAt.h | asatkartR^itvaM asamaJNjasaM ayuktamityarthaH || 2 || 
10) OM natu dR^iShyAntabhAvAt.h OM ||
tushabdo.avadhAraSha | pralaye sarvAsattvaM na yujyate | kutaH tadA sarvapadArthasattva eva dR^iShyAntasya | bhAvAt.h sadbhAvAdityarthaH || 3 || 
11) OM svapakShadoShAchcha OM ||
svapakShe pralaye sarvAsattvapakShe | doShAt.h dR^iShyAntabhAvAkhyadoShAchcha na tatpakSho yukta ityarthaH || 4 || 
12) OM tarkApratiShThAnAdapyanyathA.anumeyamiti chedevamapyanirmokShaprasaN^gaH OM ||
tarkApratiShThAnAt.h dR^iShThAntAbhAvAdirUpatarkasyApratiShThAnAt.h avyavasthitatvAt.h | anyathApi siddhAntyuktaprakArAt.h | anyarUpeNApi pratitarkeNAnumeyaM sAdhanIyamiti chet.h | neti sheShaH | kutaH evamapi evaM sati tarkamAtrasyApramAmANye sati | anirmokShaprasaN^gaH sarvasiddhAntibhiH svasvashAstraprayojanatvenAN^gIkR^itasyApi mokShasyApi lopaprasaN^gaH | kutaH tasya vipratipannaM prati anumAnenaiva sAdhanIyatayA tasyApyevamaprAmANyoktisambhavAdityarthaH || 5 || 
13) OM etena shiShyA aparigrahA api vyAkhyAtAH OM ||
etena svaparapakShayoH dR^iShThAntabhAvAbhAvAkhyahetunA | aparigrahAH vedaparigrahashUnyAH | tadviruddhAshcha | shiShyAH avashiShyAH jIvakAlasvabhAvakartR^itvapakShA api | vyAkhyAtAH pratyAkhyAtAH dUShitA ityarthaH || 6 || 
|| bhokttradhikaraNam.h || 5 || 
14) OM bhokttApatteravibhAgashchetsyAllokavat.h OM ||
bhokttApatteH yasmAdbhoktuH jIvasya "pare.avyaye sarva ekIbhavanti' (muM.3-2-7) iti vAkye brahmabhAvApatte; shravaNAt.h | tayoravibhAgaH bhedAbhAvaH | tasmAdalpajIvAbhinnabrahmaNaH jagatkAraNatvaM na yuktamiti chet.h | neti sheShaH | kutaH yataH lokavat.h yathA loke jale jalAntarasyaikIbhAvoktistathAtrApi sthAnaikyAdyAlambanena jIveshayoH ekIbhavantItyaikyoktiH syAt.h upacharitA bhavet.h | ato noktadoSha ityarthaH || 1 || 
|| ArambhaNAdhikaraNam.h || 6 ||
15) OM tadananyatvamArambhaNashabdAdibhyaH OM ||
tadananyatvaM tasya svatantrakAraNasya brahmAbhinnatvaM vAchyam.h | kutaH ArambhaNashabdAdibhyaH ArambhaNe phalopalakShitArkisvidAsIdi (R^i.10-81-2) tyadhiShThAnAdyAkShepakavAkyAt.h svAtantAdiyuktibhishchetyarthaH || 1 || 
16) OM bhAve chopalabdheH OM ||
yataH IshvarAnyasvatantrasAdhanasya bhAve sattve | upalabdheH darshanasya | prasaN^ga iti sheShaH | ato.api nAstyatantrasAdhanamityarthaH || 2 ||
17) OM satvAchchAvarasya OM ||
cho.avadhAraNe | asvatantrasAdhanasya sattvAdeva "adbhayaH sambhUtaH' iti (tai.A.3-13) vAkyaM tatparaM bhavatIti na tadvirodha ityarthaH || 3 || 
18) OM asadvayapadeshAnneti chenna dharmAntareNa vAkyasheShAt.h OM ||
asadvayapadeshAt.h 2nAsadAsIt.h' ityanyasyAsattvavachanAt.h | anyasatt.hvaM na yuktamiti chenna | kutaH yataH tanniShedhaH dharmAntareNAsvAtantAdidharmavisheSheNa yujyate | kuta etat.h vAkyasheShAt.h | "tama AsIt.h' (R^i.10-129-3) ityavashiShyavAkyasheShAdityarthaH || 4 || 
19) OM yukteH shabdAntarAchcha OM ||
pralaye yukteH lIlayA daNDamavaShyabhya gantuH paN^gutvAbhAvavat.h bhagavato.api lIlayA svAdhInasAdhanAvalambasya yuktatvAt.h | shabdAntarAt.h | tasmAchChakto.apItyAgamavisheShAchcha uktaM yuktamityarthaH || 5 || 
20) OM paTavachcha OM ||
paTasR^iShyivachcha vishvasR^iShyirapi kartR^ibhinnasAdhanAntarasAdhyetyarthaH || 6 || 
21) OM yathA prANAdiH OM ||
yathA prANadehendriyAdikaM na svatantram.h | evaM prakR^ityAdisAdhanAntaramapItyarthaH || 7 || 
|| itaravyapadeshAdhikaraNam.h || 7 || 
22) OM itaravyapadeshAddhitAkaraNAdidoShaprasaktiH OM ||
iti yadi tarhIti cha sheShaH | itakhyapadeshAt.h "jIvAdbhavantI'ti shrutAvuktatvAt.h | sa eva kartA neshvara iti | yadi tarhi hitAkaraNAdidoShaprasaktiH jIvaniShThayoH hitAnAcharaNAhitAcharaNayordoShatvaprasaN^gaH | jIvasya svatantratvAt.h te na syAtAmiti bhAvaH | vidyete cha te jIve tasmAnna jIvaH svatantrakartetyarthaH || 1 ||
23) OM adhikantu bhedanirdeshAt.h OM ||
tushabdaH jIvasAmyavyAvartakaH | brahma tu jIvApekShayA adhikama | kutaH shrotA mantA(ai.A.3-2-4) ityAdau shrotR^itvAdirUpavisheShasyoktatvAdityarthaH || 2 ||
24) OM ashmAdivachcha tadanupapattiH OM ||
chashabdo.apishabdArthaH | ashmadivat.h | pAShANAderiva | api jIvasya chetanatve.api | tadanupapattiH asvAtantAt.h svataH kartR^itvAnupapatterityarthaH || 3 || 
25) OM upasaMhAradarshanAnnetichenna kShIravaddhi OM ||
upasaMhAradarshanAt.h jIvenArabdhakAryasya samApanadarshanAt.h | sa eva karteti uktabrahmakartR^itvaM neti chenna | kutaH hi yasmAt.h | 
kShIravat.h goShu dR^ishyamAnakShIrasya yathA mukhyaprANakartR^itvaM tathA jIvakR^itopasaMho.api paramAtmakR^ita evetyarthaH | hi shabdenAtrArthe "annam.h' iti pramANaprasiddhishcha sUchitA || 4 || 
26) OM devAdivadapi loke OM ||
evambhUteshvarasyApi devAdivat.h adarshanaM yujyate | kathametadityata uktam.h | loka iti | loke jagati pishAchAdInAmapi adR^ishyatvAdishaktirdR^iShyA | sarveshvarasya tu kiM vAchyamityarthaH || 5 || 
27) OM kR^itsnaprasaktirniravayavatvashabdakopo vA OM ||
vAshabdaH pakShabhedena doShApAdanasUchakaH | jIvasya svataHkartR^itve savarkAtsnayena pravartane chAN^gIkR^ite kR^itsnaprasaktiH tR^iNAdAnAdisarvakAryeShvapi sarvasAmardhyapravR^ittiprasaN^gaH | tatparihArAya ekadeshena pravR^ittyabhyupagame cha niravayavatvashabdakopaH "nityo niravayavaH' iti (bhAllaveya) shrutivirodhaH syAdityarthaH || 6 || 
|| shrutestu shabdamUlatvAdhikaraNam.h || 8 || 
28) OM shrutestu shabdamUlatvAt.h OM ||
IshvarakartR^itvapakShe tu kR^itsnaprasaktirityAdinA jIvakartR^itvapakShoktayuktivirodhadoSho nAsti | kutaH shrutestu "yo.asau viruddha' (paiN^gi) iti shrutereva | nanvetAvatA kathaM yuktivirodhashAntirityata uktam.h | shabdamUlatvAditi | IshvarataddharmANAM shabdaikapramANavatve yuktyaviShayatvAt.h na tatra yuktivirodhaH pravartate | jIve tu na tathA | tasya pramANAntareNApi gamyatvAdityarthaH || 1 || 
29) OM Atmani chaivaM vichitrAshcha hi OM ||
Adyashchashabdo.avadhAraNe | dvitIyaH samuchchaye | hishabdaH prasiddhau | tathA cha hishabdAt.h | Atmani Ishvara eva | evaM sakalayuktivirodhanirAsakAH vichitrAH achintyAH "vichitrashakti;' iti shrutiprasiddhAH shaktayaH santi na jIve | tasmAchcha jIvapakSha eva yuktivirodhaH neshvarapakSha ityarthaH || 2 || 
30) OM svapakShadoShAchcha OM ||
cho.avadhAraNe | tathA cha "ye doShAH' iti shrutau jIvapakShe yuktivirodhasya doShasyaivokteH nAsAvadoShatAM netavyaH | kintu IshvarapakSha eva adoShatAM ityarthaH || 3 || 
31) OM sarvopetA cha taddarshanAt.h OM ||
yataH paramAtmAkhyadevatA nakevalaM sAmAnyato vichitrashaktimatI | kintu sarvopetA sarvaviShayasArvakAlikashaktimatI cha | kutaH taddarshanAt.h "sarvairyuktA' iti (chatu.shi0 tathA shruteH | ato neshvare yuktivirodhaH shaMkanIya ityarthaH || 4 || 
32) OM vikAraNatvAnnetichettaduktam.h OM ||
netyAvartate | vikaraNatvAt.h "apANipAdo' (shve.3-19) iti Ishvarasya hastAdIndriyashUnyatvAvagamAt.h | neti chet.h Ishvarasya kartR^itvaM na yuktamiti chenna | kutaH yasmAt.h taduktaM tasminna tasyetyAdyAgamena tatkaraNarAhityasya prAkR^itendriyaviShayatvamuktaM tasmAdityarthaH || 5 || 
|| na prayojanAdhikaraNam.h || 9 || 
33) OM na prayojanavattvAt.h OM ||
Ishvarasya sR^iShyayAdau pravR^ittirna svaprayojanoddeshena | kutaH prayojanavattvAt.h | pUrNAnandatvena prAptaprAptavyatvAdityarthaH || 1 || 
34) OM lokavattu lIlAkaivalyam.h OM ||
tushabda evAthare | lokavat.h loke mattAdipravR^itteteriveshvarapravR^itteH | lIlAkaivalyaM kevalalIlArUpatvameva na svaprayojanoddeshyatvamityarthaH || 2 || 
|| vaiShamyanairghraNyAdhikaraNam.h || 10 || 
35) OM vaiShamyanairghR^iNye na sApekShatvAttathAhi darshayati OM ||
svAtantyasiddhatharmIshvarasya jIvebhyaH phaladAne karmApekShAN^gIkAre nirnimittaM vaiShamyena phaladAtustasya vaiShamyanairghR^iNye viShamatvanirdayatve ye prasakte te na staH | kutaH sApekShatvAt.h Ishvarasya kamarApekShAvattvAbhyupagamAt.h | tatkutaH hi yasmAt.h | "puNyena puNyaM' (pra.3-7) iti shrutiH tathA darshayati prati2pAdayati tasmAdityarthaH || 3 || 
36) OM na karmAvibhAgAditichennAnAditvAt.h OM ||
vaiShamyanairghR^iNyAdidoShaparihArAya IshenApekShaNIyaM yatkarma tannAstIti vishiShyaniShedhaH | kutaH avibhAgAt.h tasya karmaNaH asvatantravastubhyaH avibhaktatvAt.h | asvatantratvAditiyAvat.h | tathA cha svAdhInakarmApekShayA vaiShamyAderaparihAra iti chenna | kutaH anAditvAt.h karmaparamparAyAH anAditvAdityarthaH | tathA cheshvaraH pUrvapUrvamapekShyottarottakarakarma jIvena kArayatItyaN^gIkAreNa karmaNaH apekShaNIyatvApetteH noktadoSha iti bhAvaH || 4 || 
37) OM upapadyate chApyupalabhyate cha OM ||
Ishvarasya karmApekShAyAmapyupapadyate svAtantyaM yujyata eva | kamarNaH svAdhInatvAt.h | nanu punaH svAdhInakarmasApekShatvakR^itavaiShamyApAta ityata uktaM upalabhyatecheti | "sa kArayet.h' (chatu.shi) iti shrutyA tAdR^ishavaiShamyaM adoShatvena j~nAyate chetyarthaH || 5 || 
|| sarvadharmopapattyadhikaraNam.h || 11 ||
38) OM sarvadharmopapatteshcha OM ||
guNadoShAbhAvavattvarUpANAM sarveShAM dharmANAM upapatteH svAtantAdinA brahmaNi yuktatvAchcha na tasya guNapUrNatve yuktivirodhaH shaMkanIya ityarthaH || 1 || 
iti shrIjagannAthayatikR^itAyAM sUtradIpikAyAM dvitIyAdhyAyasya prathamaH pAdaH || 2 || 1 || 
| rachanAnupapattvadhikaraNam.h || 1 || 
1) OM rachanAnupapatteshcha nAnumAnam.h OM ||
anumIyata ityanumAnam.h | sAMkhyAnumAnakalpitaM pradhAnaM na jagatkartR^i | kutaH rachanAnupapatteH pradhAnasya jaDatvena svataH pravR^ittyanupapatte; | achetanasya svataH pravR^ittau pramANAbhAvAchchetyarthaH || 1 || 
2) OM pravR^itteshcha OM ||
ahaM karomIti chetanasyaiva pravR^itterdarshanAchcha na pradhAnaM jagatkartR^i ityarthaH || 2 || 
3) OM payo.abhyuvachchattatrApi OM ||
apishabdashchetanapravR^ittyAkarShaNArthaH | payo.ambuvat.h yathA.achetanayoH payo.ambunoH pravR^ittirdR^iShyA tathA pradhAnasyApyastviti chenna | kutaH yatastatrApi payo.ambvAdAvapi antataH IshvarAdeva pravR^ittiH | na svataH pravR^ittirityarthaH || 3 || 
4) OM vyatirekAnavasthiteshchAnapekShatvAt.h OM ||
vyatirekAnavasthiteH "na R^ite' (R^i.10-113-9) iti shrutyA IshvaravyatirekeNa kasyApi karmaNaH asattvAvagamAt.h | tata evAchetanasyaiva svataH pravR^ittiriti nirIshvarasAMkhyamatasyAprAmANikatvAt.h | ata eva anapekShatvAt.h sadbhiranAdaraNIyatvAnnatadvirodho viShNukartR^itvasyetyarthaH || 4 || 
|| anyatrAbhAvAdhikaraNam.h || 2 || 
5) OM anyatrAbhAvAchcha na na tR^iNAdivat.h OM ||
tR^iNAdivat.h yathA pR^ithivIjanyatR^iNashadikArye parjanyaH sahakArimAtraM tathA prakR^itijanyamahadAdikAye.apIshvaraH anugrAhakaH | na svatantra iti seshvarasAMkhyApakSho.api na | kuta; anyatrAbhAvAt.h IshvarAdanyatra tatpreraNAM vinA jagato.abhAvAdIshvarasya prakR^itisattAdipradatvAchchetyatharH || 1 || 
|| abhyupagamAdhikaraNam.h || 3 || 
6) OM abhyupagame.apyarthAbhAvAt.h OM ||
netyanuvartate | anabhnayupagame.api chAvarAkaiH svashAstrasya siddhAntatvAnabhyupagame siddhamasmadiShyam.h | abhyupagame.api arthAbhAvAt.h siddhAntatvavyApakayoH arthashabditaviShayaprayojanayoH avattvaN^gIkArAt.h svavyAghAtaH syAditi na tatpakSho.api yukta ityarthaH || 1 || 
|| puruShAshmAdhikaraNam.h || 4 || 
7) OM puruShAshmavaditi chettatrApi OM ||
puruShAshmavat.h yathA puruShasambandhAdachetanaM sharIraM ashmAnayanAdau pravartate tathA achetanaprakR^itiH chetanasambandhAtpravartata iti chenna | 
kutaH yataH tatrApi sharIrapravR^ittAvapi chetanasya Ishvarasyaiva kartR^itve | na dR^iShyAntAbhAvaH | ata ityarthaH || 1 || 
8) OM aN^gitvAnupapatteH OM ||
puruShasyAN^gatve.aN^gIkR^ite "aN^gamaN^gIti' vAkye aN^gitvasya prAdhAnyasya uktyanupapatteH | na puruShopasarjanaprakR^itikartR^itvapakShe dR^iShyAnto.astItyarthaH || 2 || 
|| anyathAnumityadhikaraNam.h || 5 || 
9) OM anyathAnumitau cha j~nashaktiviyogAt.h OM ||
chashabdenAN^gitvAnupapatterityasya samAkarShaH | yathA prAchInapakShAnyaprakAreNa prakR^ityupasarjanapuruShakartR^itvasyAnumitau sAdhane.api | j~nAktiviyogAt.h j~nasya jIvasya sharIrasambandhArthaM pravR^ittishaktiviyogAt.h aN^gitvAnupapatterevetyarthaH || 1 || 
10) OM vipratiShedhAchchAsamaJNjasam.h OM ||
vipratiShedhAt.h sakalashrutismR^itiyuktiviruddhatvAdanIshvaramatamasamaJNjasamayuktamityarthaH || 2 || 
|| vaisheShikAdhikaraNam.h || 6 ||
11) OM mahaddIrghavadvA hrasvaparimaNhalAbhyAm.h OM ||
mahaddIrghavat.h vaishekimate tyaNukAdigatAnmahattvAt.h dIrghatvAchcha chaturaNukAdigataparimANamutpadyate | tathA hrasvaparimaNDalAbhyAmapi dvayaNukaparamANUbhayagatahrasvatvapArimANhalyaparimANAbhyAmapi tyaNukadvayaNukagataparimANotpattiH syAdityarthaH | anyathA mahatvadIrghatvAbhyAmapi kAryotapattirnasyAditi vAshabdArthaH | tasmAdvaisheShikamatamanupapannamiti bhAvaH || 1 || 
12) OM ubhayathA.api na karmA.atastadabhAvaH OM ||
yataH ubhayathApi IshvarechChAyA nityatvAnityatvarUpapakShadvaye.api | na paramANuShu kriyotpattisambhavaH | atastadabhAvaH tasmin.h dvayaNukAdikAyarobhAvaH syAdityarthaH || 2 || 
13) OM samavAyAyupagamAchcha sAmyAdanavasthiteH OM || 
vaisheShikaiH avayavAvayavyAdInAM bhinnatvanimittena samavAyAbhyupagamAt.h | samavAyasabandhaN^gIkArAt.h | sAmyAt.h samavAyyasamavAyinorapi bhinnatvasAmyAt.h | tatrApi samavAyAbhyupagame anavasthiteH anavasthAnAchcha tanmatamayuktamityarthaH || 3 || 
14) OM nityameva cha bhAvAt.h OM ||
doShasamuchchaye chaH | IshechChAparamANvAdikAraNAnAM sadAtvAt.h | vaisheShikamate nityameva sarvadaiva | bhAvAt.h kAryotpattiH syAt.h | na tu kadAchidityarthaH || 4 || 
15) OM rUpAdimattvAchcha viparyayo darshanAt.h OM ||
kiJNcha vaisheShikamate pAthivApyataijasaparamANunAM rUpAdimattvAt.h | viparyayaH nityatvaviparItAnityatvaM syAt.h | kutaH darshanAt.h yadrUpAdimat.h tadanityamiti vyApteH ghaTAdau dR^iShyatvAdityarthaH || 5 || 
16) OM ubhayathA cha doShAt.h OM ||
vaisheShikamate ubhayathA cha paramANunityatvAnityatvarUpapakShadvaye.api | doShAt.h tadvatsarvanityatvakAraNAbhAvanimittakatadutpattyabhAvasya doShasya sattvAt.h na tatpakSho yukta ityarthaH || 6 || 
17) OM aparigrahAchchAtyantamanapekShA OM ||
aparigrahAt.h vaisheShikamatasya shrutyAdiparigrahashUnyatvAt.h | tadviruddhatvAchcha | tatrAtyantamanapekShA anAdaraH kArya ityarthaH || 7 || 

|| samudAyAdhikaraNam.h || 7 || 
18) OM samudAya ubhayahetuke.api tadaprAptiH OM ||
yataH samudAye paramANusamudAye.anekatvasaMkhyArUpe militAnekaparamANunimittakre.aN^gIkR^ite satyapi viralAnekahetuke vA.aN^gIkR^ite sati | kutaH anyonyAshrayAdidoShAditi sheShaH | tadupapAditaM TIkAyAm.h | ataH paramANupuJNcha eva ghaTAvayavIti bauddhapakSho.api na kShama ityarthaH || 1 || 
19) raOM itaretarapratyayatvAditi chennotpattimAtranimittatvAt.h OM ||
nanu paramANupaJNchasya sadA sattve.api nAsmatpakShe pralayAnupapattiH | kutaH tadvayavahArAderitaretarapratyayatvAt.h | idamidaM cheti paramANuparasparApekShAbuddhinittikatvAt.h | tathA cha tAdR^ishabuddhayabhAvakAle samudAyavyavahArAderasattvAtpralayopapattiriti chenna | kutaH utpattimAtranimittatvAtparamANUnAM svasamudAyotpattimAtranimittatvAtna tebhyo.apekShAbuddhayAderapyutpattiH sambhavatIti mAtrashabdArthaH | tathA cha tannittikavyavahArAdiH kShaNikamate na kadApi sambhavatItyarthaH || 2 || 
20) OM uttarotpAde cha pUvarnirodhAt.h OM ||
cho.avadhAraNaSha samuchchaye cha | netyanuvartate | sAmarthyAditi sheShaH | tathA cha na kevalaM kShaNikamate samudAyavyavahArAnupapattiH | kintu visheShakAryotpattishcha  na yuktA | kutaH uttarotpAde cha kAraNasya sadR^ishakAryajananasAmarthyAt.h tena kAraNaM prathamaM svasadR^i.ashamutpAdya pashchAdvisadR^isharkAyarmutpadyatAm.h | ko doSha ityato.apyAha | uttara iti | tathA cha uttarasya svasadR^ishakAryotpAde utpattau satyAmeva | pUrvanirodhAt.h pUrvasya kAraNasya nAshAt.h | punarvisadR^ishakAryajanakatvAsambhava ityarthaH || 3 || 
21) OM asati pratij~noparodho yaugapadyamanyathA OM ||
kShaNikamate na pratikShaNaM kAryotpattiryujyate | kutaH asati kAraNe kAryamutpadyata ityaN^gIkAre pratij~noparodhaH tasya tkAryatvamiti pratij~nAya siddhAntavyavahArasyoparodho hAniH syAt.h | anyathA kAraNe sati kAryamutpadyata ityaN^gIkAre yaugapadyaM kAraNena saha kAryANAmekadAvasthAnaM prasajyata ityarthaH || 4 ||
22) OM pratisaMkhyA.apratisaMkhyAnirodhAprAptiravichChedAt.h OM ||
evaM kShaNikamate pratisaMkhyA.apratisaMkhyAnirodhAprAptiH pratisaMkhyA.apratisaMkhyAnirodhayoH pratikShaNavinAshasantAnavinAshayoH aprAptiH anupapattiH | kutaH avichChedAt.h | tadrItyA kAryotpattAvakAryANAM chAvichChinnatvAdityarthaH || 5 || 
23) OM ubhayathA cha doShAt.h OM ||
ubhayathA kAraNe sati kAryaM bhavatyeveti niyamapakShe tadabhAvapakShe cha | doShasattvAt.h kAryakAraNavisheShakAryAnutpattyAkhyadoShAt.h | nAnyatarapakShAvalambenArthApattyA kShaNikapakSho yukta ityatharH || 6 || 
24) OM AkAshe chAvisheShAt.h OM ||
cho.apyarthe | dIpadR^iShyantena sattvahetunA jagati kShaNikatvasAdhane AkAshadR^iShyAntenAkShaNikatvasyApi sAdhanApAtaH | nanu dR^iShyAnte sAdhyavaikalyamityata ukta AkAshe.avisheShAditi | kShaNikatvasAdhakatvena paroktaparimANavisheShAdarshanAdityarthaH | tathA cha satpratipakSho.ayaM heturiti na tena kShaNikatvasiddhiriti bhAvaH || 7 || 
25) OM anusmR^iteshcha OM ||
tadevedamiti pratyabhimAnAchcha tadvirodhAt.h na sattvahetunA kShaNikatvasAdhanaM yuktamityarthaH || 8 ||
| asadadhikaraNam.h || 8 || 
26) OM nAsato.adR^iShyatvAt.h OM ||
asataHshUnyasya | na jagatkartR^itvaM yuktam.h kutaH pramANAbhAvAditi sheShaH | tatkutaH adR^iShyatvAt.h | kvApyasataH kAraNatvAdarshanAt.h | ata evAnumAnAgamayorapyabhAvAdityarthaH || 1 || 
27) OM udAsInAnAmapi chaivaM siddhiH OM ||
evaM satyasataH kAryotpAdakatve.aN^gIkR^ite sati | udAsInAnAM heyopAdeyatvayuddhayaviShayANAM gaganakusumAdInAM sakAshAdapi saurabhyAdikAryasiddhiH syAdityarthaH | anyathA shUnyAdapi kAryotpattirna syAditi chashabdArthaH || 2 || 
28) OM nAbhAva upalabdheH OM ||
jagat.h abhAvaH asat.h na | kuta upalabdheH saditi pratIyamAnatvAdityarthaH || 3 || 
29) OM vaidharmyAchcha na svapnAdivat.h OM ||
jagat.h svapnAdivat.h svApanavastunyAropitajAgratvAdivadapyasanna | kutaH vaidharmyAt.h svApnajAgratvasya bAdhyatvAkhyavilakShaNadharmavattvAt.h jagati cha tadabhAvAdityarthaH || 4 || 
|| anupalabdhyadhikaraNam.h || 9 || 
30) OM na bhAvo.anupalabdheH OM ||
jagat.h bhAvaH j~nAnAtmakamapi na | kutaH anupalabdheH j~nAnaj~neyayorabhedAnanubhavAdityarthaH || 1 || 
31) OM kShaNikatvAchcha OM ||
j~nAnasyaikakShaNAvasthAyitvAjjagataH sthAyitvAttadvirodhAnnatayoraikyamityarthaH || 2 ||
32) OM sarvathA.anupapatteshcha OM ||
sarvaprakAreNAnupapatteH bauddharAntasya yuktishUnyatvAt.h tadviruddhatvAchcha na grAhyatvamityarthaH || 3 || 
|| naikasminnadhikaraNam.h || 10 || 
33) OM naikasminnasambhavAt.h OM ||
jainoktasaptaprakArA ekasminvastuni na yuktAH | kutaH asambhavAt.h aprAmANikatvena teShAmekatrAsambhAvitatvAdityatharH | saptaprakArAstu satvaM, asatvaM, sadasatvaM, sadvilakShaNatvaM, sattve sati sadvilakShaNatvaM, asattve sati asadilakShaNatvaM, sadasattve sati sadasadvilakShaNatvamityevaMrUpAH j~nAtavyAH || 1 || 
34) OM evaJNchAtmAkAtsnaryam.h OM ||
evaJNchAtmanaH kAyaparimANe.aN^gIkR^ite satyAtmAkAtsnaryaM AtmanaH prAk.h pipIlikAdehaM prAptasya tatkAyaparimitasya jIvasyAkAtsnaryaM gajagardabhAdisharIraprAptAvapUrNatA syAdityarthaH | evaM gajasharIraM prAptasyAtmana; pipIlikAdehaprAptAvakAtsnaryamAdhikyaM cha syAdityapi draShyavyam.h || 2 || 
35) OM na cha paryAyAdapyavirodho vikArAdibhyaH OM ||
paryAyAt.h kramAt.h krameNa tattaddehaparimANatvAN^gIkArAdapi | avirodhaH noktadoSha iti cha na yujyate | kutaH yataH paryAyo na yujyate | tadapi kutaH vikArAdibhyaH tathA sati tattatkAlInaparimANabhedena vastubhedAt.h | Atmano vikAritvApatteH | tatashchAnityatvAnnirmokShatvAdidoShaprasaN^gAdityarthaH || 3 || 
36) OM antyAvasthiteshchobhayanityatvAdavisheShAt.h OM ||
pUrvasUtrAdevechetyanuShajyate | antyAvasthiterityetadAvartate | chashabdo.avadhAraNe samuchchaye vA | tathA cha evaM sati AtmanaH kAyaparimANatve.aN^gIkR^ite antyAvasthiteH prasaN^ga iti sheShaH | mokShe.api sataH AtmanaH sharIrasattvamaN^gIkAryaM syAdityarthaH | kutaH antyAvasthiteshcha antyasya mauktikaparimANasyAvasthiteravashyamaN^gIkAyartvAt.h | avachChedakasharIraM vinA avachChedyaparimANasattvAyogAditi bhAvaH | parimANameva kuta ityato.apyAha | antyeti | antyasya mauktikAtmasvarUpasya muktAvavasthiteravashyaM svarUpasattvasya parimANaM vinA.ayogAditi bhAvaH | astu mokShe.api sharIraM tataH kimityata uktaM ubhayanityatvAditi | tathA sati ubhayoH muktakAlInayordehAtmanornityatvaprasaN^gAdityarthaH | astu mauktikasharIranityatvaM tataH kimityata Aha | tatashcha sarvanityatvaM syAdityApAdyavAkyamadhyAhAryam.h | ata eva samuchchayArthakashchashabdaH | sarveShAmadhunAtanasharIrANAM nityatvaM syAdityarthaH | kuta ityata Aha avisheShAditi | muktikAlInAnAM adhunAtanAnAM cha sharIrANAM sharItvAvisheShAdityarthaH | tasmAnna kAyaparimANatvamAtmano yuktati bhAvaH || 4 || 
| patyuradhikaraNam.h || 11 |
37) OM patyarasAmaJNjasyAt.h OM ||
patyuH pashupateH jagatkAraNatvaM na yuktam.h | kutaH asAmaJNjasyAt.h pAratantotpattyAdidoShavatvAdityarthaH || 1 || 
38) OM sambandhAnupapatteshcha OM ||
shivasyAsharIratvena jagatA sambandhAnupapatteH na tasya katarR^itvamityarthaH || 2 || 
39) OM adhiShThAnAnupapatteshcha OM ||
pralaye sarveShAM naShyatvAt.h punaH sR^iShyikAle pashupateH pR^ithivyAdyAshrayAnupapatteshcha na tasya jagatkartR^itvamityarthaH || 3 || 
40) OM kAraNavachchenna bhogAdibhyaH OM || 
nanu yataH sAdhanajAtaM pashupateH karaNavat.h sharIravat.h sharIreNa tulyaM adhiShThAnatulyaM cha ato noktadoSha iti chenna | kutaH bhogAdibhyaH sharIrakR^itasukhaduHkhabhogotpattimaraNAdidoShebhya ityarthaH || 4 || 
41) OM antavatvamasarvaj~nAtA vA OM ||
yataH shivasya dehitvatadabhAvapakShayoH krameNAntavattvaM nAshavattvaM asarvaj~natA na sarvaj~natvaM syAt.h ato na tadyuktamityarthaH || 5 || 
|| utpattvadhikaraNam.h || 12 || 
42) OM utpattyasambhavAt.h OM ||
na shaktirjagatkAraNam.h | kutaH utpattyasambhavAt.h shaktishabditakevalastrIbhyaH apatyotpattyayogAdityarthaH || 1 || 
43) OM na cha kartuH karaNam.h OM ||
yataH kartuH shaktyanugrAhakashivasya cha karaNaM j~nAnAdisAdhanaM na | ato na tasya shaktyanugrAhakatvamityarthaH || 2 || 
44) OM vij~nAnAdibhAve vA tadapratiShedhaH OM ||
vij~nAnAdibhAve vA shivasya j~nAnechChAdisattve.aN^gIkR^ite cha | tadapratiShedhaH tasya shaivapakShasyApratiShedhaH anirAsaH anumatiH kR^itA syAt.h sa cha dUShita evetyarthaH || 3 || 
45) OM vipratiShedhAchcha OM ||
sakalashrutismR^itiviruddhatvAchcha shAkteyamatamasamaJNjasamayuktamityarthaH || 4 || 
iti shrIjagannAthayatikR^itAyAM sUtradIpikAyAM dvitIyAdhyAyasya dvitIyaH pAdaH || 2 || 2 || 
|| viyadadhikaraNam.h || 1 || 
1) OM na viyadashnuteH OM ||
viyat.h AkAshamanutpattimanna kintvIshAdutpattimadeva | kutaH | ashruteH viyadanutpattau shrutyabhAvAditarythaH || 1 ||
2) OM asti tu OM ||
AkAshotpattau "Atmana AkAshaH sambhUta;' iti (tai.2-1) shrutirastyevetyarthaH || 2 || 
3) OM gauNyasambhavAt.h OM ||
"anAdirvA.ayamAkAshaH' iti shrutirgauNI amukhyAnAditvaparA | kutaH | asambhavAt.h tasyAH mukhyArthatve bahulotpattishrutyayogAdityarthaH || 3 || 
4) OM shabdAchcha OM ||
"atha ha vAva nityAni' iti shrutibalAchchAnAditvashrutirgauNArthetyarthaH || 4 || 
5) OM syAchchaikasya brahmashabdavat.h OM ||
cho.avadhANe | brahmashabdavat.h yathA ekasyaiva brahmashabdasya viShNau mukhyatvaM jIvetvamukhyatA.asti | tathA ekasyaiva nityatvabodhakashabdasya brahmaNi mukhyArthatA syAt.h bhavedityarthaH || 5 || 
6) OM pratij~nAhAniravyatirekAchChabdebhyaH OM ||
AkAshasya mukhyAnutpattyuktau pratij~nAhAniH "sa idaM sarvamasR^ijata' (tai.2-6) iti viShNoH sraShyR^itvapratij~nAhAniH syAt.h | kutaH avyatirekAt.h akAshasya sarvashabdArthAnatiriktatvAt.h | kiJNcha yataH shabdebhyaH "AtmA vA idam.h' (ai.1-1) ityAdispaShyashrutibhyashcha brahmaNa eva mukhyAnutpattiH | na tvanyasyetyavasIyate ata uktaM yuktamityarthaH || 6 || 
7) OM yAvadvi kArantu vibhAgo lokavat.h OM ||
yAvachChabdo.avadhAraNe | yAvadvikAramityavyayam.h | tushabdashchashabdArthe | tathA cha yataH yAvadvikAraM vikriyamANameva vastu | vibhAgaH vibhAgashabditAlpashaktimat.h | na tvanyaditi niyamaH siddhaH | ato lokavat.h loka iva | yathA loke ghaTAdau vibhaktatvAt.h vikAritvamaN^gIkR^itaM tathAkAshAderapi vibhaktatvahetunA vikAritvaM sidhyati | tata eva sAditvamapi sidhyatItyarthaH || 7 || 
|| mAtarishvAdhikaraNam.h || 2 ||
|| viyadadhikaraNam.h || 1 || 
1) OM na viyadashruteH OM ||
viyat.h AkAshamanutpattimanna kintvIshAdutpattimadeva | kutaH | ashruteH viyadanutpattau shrutyabhAvAdityarthaH || 1 || 
2) OM asti tu OM ||
AkAshotpattau "Atmana AkAshaH sambhUtaH' iti (tai.2-1) shrutisstevetyarthaH || 2 || 
3) gauNyasambhavAt.h OM ||
"anAdirvA.ayamAkAshaH' iti shrutigauNI amukhyAnAditvaparA | kutaH | asambhavAt.h tasyAH mukhyArthatve bahulotpattishrutyayogAdityarthaH || 3 || 
4) OM shabdAchcha OM ||
"atha ha vAva nityAni' iti shrutibalAchchAnaditvashrutirgauNArthetyarthaH || 4 || 
5) OM svAchchaikasya brahmashabdavat.h OM ||
cho.avadhAraNe | brahmashabdavat.h yathA ekasyaiva brahmashabdasya viShNau mukhyatvaM jIvetvamukhyatA.asti | tathA ekasvaiva nityatvabodhakashabdasya brahmaNi mukhyArthatA syAt.h bhavedityarthaH || 5 || 
6) OM pratij~nAhAniravyatirekAchChabdebhyaH OM ||
AkAshasya mukhyAnutyattyuktau pratij~nAhAniH "sa idaM sarvamasR^ijata' (tai.2-6) iti viShNoH sraShyR^itvapratij~nAhAniH syAt.h | kutaH avyatirekAt.h AkAshasya sarvashabdArthAnatiriktatvAt.h | kiJNcha yataH shabdebhyaH "AtmA vA idam.h' (ai.1-1) ityAdispaShyashrutibhyashcha brahmaNa eva mukhyAnutpattiH | na tvanyasyetyavasIyate ata uktaM yuktamityarthaH || 6 || 
7) OM yAvadvi kArantu vibhAgo lokavat.h OM ||
yAvachChabdo.avadhAraNaSha | yAvadvikAramityavyayam.h | tushabdashchashabdArthe | tathA cha yataH yAvadvikAraM vikriyamANameva vastu | vibhAgaH vibhAgashabditAlpashaktimat.h | na tvanyaditi niyamaH siddhaH | ato lokavat.h loka iva | yathA loke ghaTAdau vibhaktatvAt.h vikAvimaN^gIkR^itaM tathAkAshAderapi vibhaktatvahetunA vikAritvaM sidhyati | tata eva sAditvamapi sidhyatItyarthaH || 7 || 
|| mAtarishvAdhikaraNam.h || 2 ||
8) OM etena mAtarishvA vyAkhyAtaH OM ||
etena pUrvoktavibhaktatvAdihetunA | mAtarishvA mukhyavAyuH | vyAkhyAtaH utpattimatvenokta ityarthaH || 1 || 
|| asambhavAdhikaraNam.h || 3 | 
9) OM asambhavastu sato.anupapatteH OM ||
tushabdo.avadhAraNe | sataH viShNoH | asambhavaH anutpattireva | na tu "asataH sadajAyata' (tai.2-7) iti shrutyA asataH sakAshadutpattirvAchyA | kutaH anupapatteH | ato viShNorasadutpatterayogAdityarthaH || 1 || 
|| tejo.adhikaraNam.h || 4 || 
10) OM tejo.atastathAhyAha OM ||
tejastejobhUtam.h | ataH brahmaNaevotpadyate na vAyoH kutaH hi yasmAt.h | "tattejaH' iti (ChAM.6-2-3) shrutiH tathA uktaprakAreNAha vakti tasmAdityarthaH || 1 || 
| abadhikaraNam.h || 5 || 
11) OM ApaH OM ||
atrApi ataH tathAhyAhetyanuvartate | tathA cha ApaH ataH viShNorevotpattimatyaH | na tvanyataH | kutaH hi yasmAt.h brahmaivedamiti shrutistathA.a.aha tasmAdityarthaH || 1 || 
|| pR^ithivyadhikaraNam.h || 6 || 
12) OM pR^ithivyadhikArarUpashabdAntarAdibhyaH OM ||
pR^ithivI pR^ithivyeva "tA annamasR^ijanta' iti shrutiH | tathAnnashabdenochyate na prasiddhAnnam.h | kutaH adhikArarUpashabdAntarAdibhyaH adhikArashabditabhUtaprakaraNAt.h rUpashabdoktakR^iShNarUpasya cha shravaNAt.h | shabdAntaraM shabdavisheShaH "pR^ithivI vA annam.h' iti (tai.3-9) shrutivisheShAchchetyarthaH | apauruSheyatvenAdoShasya vAkyasya nAprAmANyamityAdiyuktirAdishabdArthaH || 1 || 
|| tadabhidhyAnAdhikaraNam.h || 7 || 
13) OM tadabhidhyAnAdeva tu talliN^gAtsaH OM ||
tushabdo.avadhAraNe | abhidhyAnashabdenechChochyate | tachChabdena viShNurgrahyate | tathA cha sa viShNureva saMhArakartA na rudraH | kutaH tadabhidhyAnAt.h "tasyAbhidhyAnAt.h' (shve.1-10) iti shrutyaktatvAt.h tasya viShNoH 
abhidhyAnarUpashabdaj~nApitasAJNjihIrShAvisheShitAdanAdibandhasaMhArechChArUpAttalliN^gAdeva sAdijagatsaMhartR^itvasAdhakAdevetyatharH | evakArastu bhAShyarItyA kimu shrutibhya iti kaimutyasUchakaH || 1 || 
|| viparyayAdhikaraNam.h || 8 || 
14) OM viparyayeNa tu kramo.ata upapadyate cha OM ||
tushabdo.avadhAraNe | ata ityAvartate | ata utpattikramAt.h | viparyayeNa vaiparItyena | kramaH layakramaH | na tUtpattikrameNa | kutaH ata eva vyutkramAditi shrutereva | kiJNcha upapadyate yujyate chAyaM vyutkramaH | kutaH pUrvotpannanAM uttarotpannebhyo.adhisAmarthyena teShashaM adhikakAlAvasthAnasya yuktachAdityarthaH || 1 || 
|| antarAdhikaraNam.h || 9 || 
15) OM antarA vij~nAnamanasI krameNa talliN^gAditichennAvisheShAt.h OM ||
vij~nAnamanasI vij~nAnatattvamanastattve | anrA vinA | anyatra krameNa vyutkrameNa layaH na tayorapi | kutaH talliN^gAt.h "manasashcha vij~nAnam.h' ityatra vij~nAnAtpUrvotpannatayA bhUtasyApi manasaH "yachChedvAN^manasi' iti pUrvameva layoktirUpasAdhakadarshanAditi chenna | kutaH avisheShAt.h | vij~nAnamanastattvayoryathotpattilaya ityatra visheShapramANAbhAvAdityatharH || 1 || 
16) OM charAcharavyapAshrayastu syAt.h tadvayapadesho bhAktastadbhAvabhAvitvAt.h OM ||
charAcharavyapAshrayaH charAcharashabditendriyatadvR^ittij~nAnaviShayasAdhAraNaH | tadvayapadeshastu "manasashcha vij~nAnam.h' iti shrautavyavahArastu | bhAktaH ekadeshaH manovij~nAnashabdAtharaikadeshabhUtenidrayavR^ittij~nAnaviShayaka eva na tattvaviShayakaH | kasmAnnimittAt.h | tadbhAvabhAvitvAt.h | tasyAvR^ittiH tasmin.h charAcharashabditachetanAchetanaviShaye tadbhAvena manobhAvena Alochanena bhAvitvAttpadyamAnatvAt.h | ato noktaliN^gadarshanaM bAdhakamityarthaH || 2 || 
|| AtmAdhikaraNam.h || 10 || 
17) OM nAtmA.ashruteH nityAtvAchcha tAbhyaH OM ||
AtmA paramAtmA na vilIyate | ashruteH tallayasya kvApyashravaNAt.h | kiJNcha tAbhyaH "sa nityo nirguNaH' ityAdishrutibhyaH nityatvAt.h viShNornityatvAvagamAchcha na tasya nAsha ityarthaH || 1 || 
|| j~nAdhikaraNam.h || 11 ||
18) OM j~no.ata eva OM ||
jAnAtIti j~naH jIvo.api | ataH viShNoH utpadyata eva | kutaH ata evAvinaShyA evotpadyanta iti (kAShAyaNa) shruterevetyarthaH || 1 || 
19) OM yukteshcha OM ||
anAdinityasyApi jIvasyeshAdhInatvadehayatvarUpotpatteH yuktatvAchcha jIvaH utpattimAnevetyarthaH | 2 | 
|| utkrAntatyadhikaraNam.h || 12 || 
20) OM utkAntigatyAgatInAm.h OM ||
so.asmAdityAdivAkyoktadehotkramaNaM lokAntaragamanaitallokagamanarUpahetUnAM sakAshAt.h aNureva jIvaH na vibhurityarthaH || 1 || 
21) OM svAtmanA chottarayoH OM ||
chashabda evArthaH | jIvaH svAtmanA svatantraparamAtmanaiva tatpreraNayaivAtkrAntyAdimAn.h na svataH | kutaH uttarayoH sakAshAt.h "sa etenaiva svAtmanA eSha hyenaM jIvam.h' iti (pauShyAyaNa) uttaravAkyabalAdityarthaH || 2 || 
22) OM nANuratachChateriti chennetarAdhikArAt.h OM ||
nanu na jIvo.aNuH | kutaH atachChateH "vyAptAhyAtmAnaH' ityaNutvaviruddhavyAptatvashruteH shravaNAditi chenna | kutaH itarAdhikArAt.h paramAtmaprakaraNAt.h | tathA cha vyAptatvashruteH paramAtmaviShayatvAt.h nANutvabAdhakatvamityarthaH || 3 || 
23) OM svashabdonmAnAbhyAJNcha OM ||
chaH samuchchaye | na kevalaM prakaraNabalAdvayAptatvashrutirviShNuparA | kintarhi "eSho.ahyAtmA.adhyudgato mAnashakteH' iti (kAShAyaNa) vAkyasthasvashabdagR^ihItabrahmavAchakAtmashabdAdunmAnashibdatAparimitatvaliN^gAchacha vyAptatvashrutirviShNaparaiva na jIvaparetyarthaH || 5 ||
25) OM avasthitivaisheShyAditi chennAbhyupagamAddhR^idihi OM ||
nanu yuktaM chandanabindoH sharIre vyAptatvam.h | kutaH avasthitivaisheShyAt.h dehe kvachitpradeshe samyagavasthAnavasthAnasattvAt.h na tathA jIvasya tadabhAvAditi chenna | kutaH yataH hR^idihi "hR^idi hyeShaH' (pra.3-6) shrutiH jIvasyApi hR^idi samyagavasthAnamavayavAntaretvasamyagavasthAnAN^gIkArAdityarthaH || 6 ||
|| vyatirekAdhikaraNam.h || 13 || 
27) OM vyatireko gandhavattathA cha darshayati OM ||
chashabdo "achintyaye' iti smR^itisamuchchAyakaH | gandhavat.h gandhasyeva | yathA puShpagandhasya svAMshaiH vyatireko vibhAgastathA aNorapi jIvasya svaMshaiH IshashaktyA vyatireko yujyate | kuta etat.h pratipAdayati yato atheti (shANDilya) shratiH tathA darshayati ata evetyarthaH || 1 || 
|| pR^ithagadhikaraNam.h || 14 || 
28) OM pR^ithagupadeshAt.h OM ||
jIvaH paramAtmanA pR^ithak.h bhinnaH | kutaH upadeshAt.h "bhinno.achintyaH' iti (kaushika) shruterityarthaH || 1 || 
29) OM tadguNasAratvAttu tadvayapadeshaH prAj~navat.h OM ||
prAj~navat.h brahmaNa iva | yathA prAj~ne brahmaNi "sarvaM khalvidaM brahma' (ChAM.3-14-1) jagadabhedoktiH | tathAjIve tadvayapadeshaH tattvamasIti brahmaikyoktiryujyate | kutaH tadguNasAratvAt.h jIvasya brahmaguNasadR^ishaj~nAnAnandAdiguNasvarUpatvAnnimittAdityarthaH || 2 || 
|| yAvadadhikaraNam.h || 15 || 
30) OM yAvadAtmabhAvitvAchcha na doShastaddarshanAt.h OM ||
yAvadAtmabhAvitvAchcha jIvasya yAvatparamAtmasattvAt.h | nityatvAditi yAvat.h | na doShaH "so.anAdinA' iti puNyapApasambandhabodhakashrutyaprAmaNyadoSho nAsti | kuta etat.h taddarshanAt.h tasya nityatvasya "nityo jIvaH' iti (Agniveshya) shrutAvuktatvAchcha AtmA nityaH jIva iti (bhArata) smR^itidvayAchchatyarthaH || 1 || 
|| puMstvAdhikaraNam.h || 16) 
31) OM puMstvAdivattvasya sato.abhivyaktiyogAt.h OM ||
tushabda evArthe puMstvAdivat.h puMstvAderiva puruShayoShidAdInAmapatyoptattishaktisavarUpatve.api kAlavisheShe tadabhivyaktiH | tathA sataH jIvasvarUpatvena mukteH pUrvamapi vidyamAnasyaivAsya j~nAnAnandAderabhivyaktiyogAt.h muktAvabhivyaktayA nimittabhUtayA yogAt.h' AnandIbhavatIti (paiN^gi) shrutyupapatteH na jIvasyAnandAdirUpatve tachChativirodha iti jIva AnandAdirUpa evetyarthaH || 1 ||
32) OM nityopalabdhyanupalabdhiprasaN^go.anyataraniyamo vA.anyathA OM ||
vAshabdo vyavasthitavikalpArthaH | upalabdhiranubhavaH | anyathA jIvasyAnandAdirUpatvamaN^gIkR^ityAvaraNAnaN^gIkAre nityopalabdhyanupalabdhiprasaN^gaH | yathAyegyamanvayaH | muktiyogyAnAM nityamAnandAnubhavaH syAt.h | tamoyAgyAnAM na kadApyAnandAnubhavaH syAt.h | kintu svarupaduHkhAnubhava eva syAt.h | evaM madhyamamanuShyANAmanyataraniyamaH anyatarayoH sukhaduHkhAnubhavayoH | niyamaH sAmyameva syAt.h | pratibandhakIbhUtAvaraNagatAdityarthaH || tasmAjjIvasyAvaraNamaN^gIkAryamiti bhAvaH || 2 || 
|| kartR^itvAdhikaraNam.h || 17 || 
33) OM kartA shAstrArthavattvAt.h OM ||
jIvo.api kartA | kutaH tathA satyeva shAstrArthavatvAt.h vidhiniShedharUpAshAstrasya prayojanavattvAt.h anyathA vaiyarthyaprasaN^gAdityarthaH || 3 || 
34) OM vihAropadeshAt.h OM ||
muktAvapi "jakShan.h krIDan.h' iti vihArakartR^itvokteH jIvaH paramArthata eva kartA | na kAlpanikakartetyatharH || 2 || 
35) OM upAdAnAt.h OM ||
jIvasya mokShArthe sAdhanAdyanuShThAnadarshanAt.h tataH phaladarshanAchcha na jIvaH saMsAre.api kAlpanikakartetyarthaH || 3 || 
36) OM vyapadeshAchcha kriyAyAM na chennirdeshaviparyayaH OM ||
kriyAyAM "AtmAnameva lokamupAsIta' iti (bR^i.3-4-15) uktopAsanakriyAyAM vyapadeshAjjIvasya katarR^itvokteshcha | jIvaH kartA na chet.h kartR^itvaM na chet.h | nirdeshaviparyayaH nirdeshasya jIvasya kartR^itvena Ishvarasya karmatvena vachanasya viparyayaH AtmaivopAsItetyevaM rUpavaiparItyaM syAdityarthaH || 4 || 
37) OM upalabidhavadaniyamaH OM ||
upalabdhivat.h upalabdhAviva | yathA jIvasyopalabdhau j~nAne | aniyamaH svechChAnusAreNa j~nAnAlAbhaH | tathA kriyAyAmapi aniyamo yukta ityarthaH || 5 || 
38) OM shaktiviparyayAt.h OM ||
IshajIvayoH shaktiviparyayAt.h pUrNApUrNarUpashaktibhedamapekShya katarR^itvamapi svatantraparatantrabhedabhinnamityarthaH | yadvA Ishvaravat.h jIve pUrNashaktyabhAvAnna tasya svatantrakartR^itvamityarthaH || 6 || 
39) OM samAdhyabhAvAchcha OM ||
samAdhiralambuddhistadabhAvAt.h na jIvasya svatantrakartR^itvaM kintu paratantrakartR^itvamevetyarthaH || 7 || 
40) OM yathA cha takShobhayathA OM ||
dArShyAntikasamuchchaye chashabdaH | yathA takShA vardhakiH | ubhayathA prAsAdAdikArayitR^ipreritatvena tatkartR^itvena cha vyapadishyate tathA Ishvaraniyato.api javaH karteti vaktuM shakyata ityarthaH || 8 || 
41) OM parAttu tachChateH OM ||
jIvasya kartR^itvashaktiH parAttu paramAtmAnamanusR^ityaiva tadadhInaivAsti | kutaH | tachChateH |kartR^itvaM karaNatvaJNcheti (pauN^gishrutau) jIvakartR^itvasyeshAdInatvashravaNAdityarthaH || 9 || 
42) OM kR^itaprayatnApekShastu vihitapratiShevAvaiyarthyAdibhyaH OM ||
turavadhAraNe | yataH paramAtmA vihitapratiShedAvairthyAdibhya; | tAdathyare chaturthI | vidhiniShadhashAstrA.a.avaiyarthyAya svasya vaiShamyanairghraNyaparihArAya cha | kR^itaprayatnApekShaH jIvakarmaprayatnayogyatAmapekShamANa eva jIvaM prerayati na tvanapekShaH san.h ato jIvashakterIshadhInatve.api tasyApekShitakR^itimattvamasyevetyarthaH || 11 ||
|| aMshAdhikaraNam.h || 18 || 
43) OM aMsho nAnAvyapadeshAdanyathA chApi dAshakitavAditvamadhIyata eke OM ||
jIvaH paramAtmanoM.asha eva | pitAputratvAdisambandhena kevalaM tadupajIvakasvarUpAMshatvena cha na tu na kadAchit.h IshvarAt.h upajIvyaH | kutaH | nAnAvyapadeshAt.h " mAM rakShatu' ityAdau pitR^itvabhrAtR^itvAdinAnAprakAreNa jIvasyeshasambandhitvokteH | kiJNcha yataH eke shAkhinaH "anyaH paro.anyo jIvaH' (kAShAyaNa shru) ityAdinA enaM jIvaM parAt.h | anyathA bhinnatvena adhIyate paThanti | yataH anye cha shAkhinaH "brahma dAshAH' ityAdinA brahmaNo dAshakitavAditvaM dAshakitavashabditajAtivisheShayuktajIvaprabhR^itibhAvam.h | tadabhedamiti yAvat.h | dAshakitavAdeva chAbrahmatvamadhIyate | atoM.ashatvarUpAMshatvavAnityarthaH || 1 || 
14) OM mantravarNAt.h OM ||
"pAdo.asyeti' (R^i.10-90-3) shruteshcha jIvaH paramAtmAMsha ityarthaH || 2 || 
45) OM api smaryate OM ||
jIvasyAMshatvaM kR^iShNAdibhiH "mamaivAMshaH' iti (bha.gI.15-7) smR^ityA kathyate chetyarthaH || 3 || 
46) OM prakAshAdivannevaM paraH OM ||
jIvaH prakAshAdivat.h svadyotAdyabhimAnitejoM.ashavat.h | paramAtmano bhinnAMshaH | paraH matsyAdirUpI viShNustu | naivaM jIvavadbhinnAMsho na | kintu prakAshAdivat.h kAlAgnyAdyabhimAni tejoM.ashavat.h IshAbhinnAMsha evetyarthaH || 4 || 
47) OM smaranti cha OM ||
smartAraH jIveshayoH bhinnAMshatvAbhinnAMshatve "ete svAMshakalAH' (bhAgavate.1-3-28) ityAdismR^ityA kathayanti chetyatharH || 5 || 
48) OM anuj~nAparihArau dehasambandhAjjyotirAdivat.h OM ||
yato jyotirAdivat.h chakShurgolakAdisthitApabhraShyadevatAdeH tattaddehasambandhAt.h sUryavaruNAdyanuj~nayA tatpravR^ittyAderiva jIvasyApi tattaddehasambandhAddhetoH | anuj~nAparihArau paramAtmAnuj~nAdhInapravR^ittisambandhaparihArau na tathA matsyAdeH | kintu jyotirAdivat.h sUryaprabhAdyabhimAninaH yathA tadadhInapravR^ittyAdimattvaM tatheshAdhInapravR^ittireva ato.api jIvaH paramAtmano bhinnAMshaH | matsyAdistu abhinnAMsha iti vyAvasthA siddhetyarthaH || 6 || 
49) OM asantateshchAvyatikaraH OM ||
asantateH jIvasya samyak.h shaktyabhAvAt.h matsyAdInAM tu tadbhAvAt.h | avyatikaraH jIveshayorbhinnAbhinnAMshatvamityuktArthasya vyatyAsAbhAva ityarthaH || 7 || 
50) OM AbhAsa eva cha OM ||
chaH samuchchaye | yato jIvaH parasya AbhAsa eva pratibimba eva | matsyAdistu na tathA | ato.apyuktasya na vyatyAsa ityarthaH || 8 || 
|| adR^iShyAdhikaraNam.h || 19 || 
51) OM adR^iShyAniyamAt.h OM ||
adR^iShyapadopalakShitavidyAkarmasaMskArANAmaniyamAt.h | niyamo nAmaikaprakAratA | aniyamo.anekaprakAratA | tathA cha vaichityaM vaichityAt.h pratibimbabhUtajIvAnAmapi devadAnavamAnavAdivaichityaM yujyata ityarthaH || 1 || 
52) OM abhisandhyAdiShvapi chaivam.h OM ||
yato.abhisandhyAdiShu kAmakrodhAdidoSheShvapi | evamadR^iShyAdivaichityAdeva vaichityaM vAchyam.h | ata AvashyakatvAdadR^iShyavaichityameva jIvavaichityakAraNam.h | na doShAdivaichityamityarthaH || 4 || 
53) OM pradeshAditichennAntarbhAvAt.h OM ||
nanu pradeshAt.h svargabhUmyAdisthAnavaichityAdeva suranarAdijanavaichityamastu nAdR^iShyavaichityAditi chennA kutaH antarbhAvAt.h sthAnavaichitye kiM kAraNamiti kAraNAnveShaNe tatkAraNasyAdR^iShyavaichitya evAntarbhAvAt.h tadrupatvAt.h | ata AvashyakatvAdadR^iShyavaichitr.hyameva suranarAdivaichityaniyAmakamityarthaH || 5 || 
iti shrIjagannAthayatikR^itAyAM sUtradIpikAyAM dvitIyAdhyAyasya tR^itIyaH pAdaH || 2 || 3 || 
|| prANotpattyadhikaraNam.h || 1 || 
1) OM tathA prANAH OM ||
yathA AkAshAdayaH viShNorupadyante | tathA prANAH indriyANyapi utpadyanta eva na tvanutpattimantItyarthaH || 1 ||
2) OM gauNyasambhavAt.h OM ||
prANA evAnAdaya ityanAditvashrutiH gauNI amukhyA sUkShmarUpeNAnutpattiviShayA | kutaH asambhavAt.h indriyANAM mukhyAnAditvAyogAt.h | "etasmAt.h' iti (muM.2-1-3) shrutyayogAchchetyarthaH || 2 || 
3) OM pratij~nAnuparodhAchcha OM ||
"sa idaM sarvamasR^ijata' (tai.2-6) iti pratij~nAnuparodhAt.h pratij~nAnusArAchcha prANA tpAdyanta ityaN^gIkAryamityarthaH || 3 || 
|| tatprAgadhikaraNam.h || 2 ||
4) OM tatprAk.h shruteshcha OM ||
tadanutpattIti smR^itisamuchchaye chashabdaH | tasya manasaH | tebhyo.anyendriyebhyaH prAkpUrvaM utpannatvena | shruteH "manaH sarvendriyANi cha' (muM.2-1-3) iti shravaNaTAt.h | mana utpattimadadeva na tvanutpattimadityarthaH || 1 || 
|| tatpUrvakatvAdhikaraNam.h || 3 || 
5) OM tatpUrvakatvAdvAchaH OM ||
vAchaH vAgindriyasya tatpUrvakatvAt.h "mana eva pUrvarUpam.h' (ai.A.3-1-1) manaHkAraNakatvashravaNAdvAgindriyamutpattimadeva na tvanutpattimadityarthaH || 1 || 
|| saptagatyadhikaraNam.h || 4 || 
6) OM sapta gatervisheShitatvAchcha OM ||
chashabdaH saptaprANAstvavagateriti pramANasamuchchaye | gate; j~nAnasya | janakAnIndriyANi sapta saptasaMkhyAkAnIti nirNaya eva | na tvanirNayaH | kutaH visheShitatvAt.h sapta prANA iti (mu.2-1-8) shrutau guhAshayAM buddhayarthaM nihitAH visheShaNayuktatayA nirdiShyatvAdityarthaH || 1 || 
7) OM hastAdayastu sthite.ato naivam.h OM ||
tushabdo vailakShaNyadyotakaH | yato hastAdayastu hastAdIndriyANi tu | sthite sthitaM karma | tAdarthye saptamI | karmArthAni | ataH asmAdvailakShaNaTyAttAni | evaM j~nAnendriyasahabhAvena na paThitAni | atasteShAM saptatA siddhaivetyarthaH || 2 || 
|| aNvadhikaraNam.h || 5 || 
9) OM shraShThashcha OM ||
yathetare prANA utpadyante evaM shreShThaH mukhyaprANo.api viShNorutpadyata eva na tvanutpattimAnityarthaH || 1 || 
10) OM na vAyukriye pR^ithagupadeshAt.h OM ||
vAyukriye bAhyavAyucheShyAkhyakarmaNI na | etasmAditi (mu.2-1-3) prANotpattishrutipratipAdye na bhavataH | kintu mukhyavAyureva tatpratipAdyaH | kutaH pR^ithagupadeshAt.h "sa prANamasR^ijata' (pra.6-4) ityAdau mukhyavAyUtpatteH vAyukrayotpattibhyAM sakAshAt.h pR^ithak.h shravaNAdityarthaH || 2 || 
|| chakShurAdyadhikaraNam.h || 7 || 
11) OM chakShurAdivattu tatsahashiShyayAdibhyaH OM ||
tushabda  evArthe | mukhyaprANo.api chakShurAdivatparamAtmadhIna eva na tu svatantraH | kutaH | tatsahashiShyayAdibhyaH taishchakShurAdibhi; saha mukhyavAyorapi "sarvaM hyevaitaditi (gaupavana) shrutau parAdhInatvokteH | sarvakartetyAdivachanoktayuktibhyashchetyarthaH || 1 || 
12) OM akaraNatvAchcha na doShastathA hi darshayati OM ||
mukhyaprANasya karaNatvAt.h | kartR^iprayojyatvarUpakaraNAbhinnatvAt.h chakShurAdInAM tadrUpatvAchcha asmAdeva vailakShaNyAnmukhyasyetarebhya uttamatvasiddheH | na doShaH mukhyaprANasvAtantyavAchishrateravAntareshvaraparatvAbhAvadoSho nAsti | kasmAdevaM kalpyata iti chet.h | hi yasmAt.h | "tAni ha vA' (mANDavyA) iti shrutistathA uktaprakAreNa | darshayati j~nApayati | tasmAdityarthaH || 2 || 
|| praJNchavR^ittyadhikaraNam.h || 8 ||
13) OM paJNchavR^ittirmanovadvayapadishyate OM ||
manovat.h manasa iva | yathA manasa; manobudhyahaMkArachittachetanAkhyapaJNchaprAropetatvaM tathA mukhyaprANo.api paJNchavR^ittiH prANApAnAdipaJNcharUpavAn.h | kutaH yasmAth.h atha paJNchavR^ittyeti (kauNDiNya) shrutau tathA vyapadishyate pratipAdyate | tasmAdityarthaH || 1 ||
| aNvadhikaraNam.h || 9 || 
14) OM aNushcha OM ||
mukhyaprANaH prAraNUpeNANuH | vAyurUpeNa vyAptashchetyarthaH || 1 || 
|| jyotirAdyadhikaraNam.h || 10 || 
15) OM jyotirAdyadhiShThAnaM tu tadAmananAt.h OM ||
jyotirAdyadhiShThAnamityAvartate | tattvityanvayaH | tathA cha jyetirAdyadhiShThAnaM agnyAdibhUtaprerakaM tat.h brahmaiva | jyotirAdyadhiShThAnaM cha chakShurAdiprerakaM na jIvaH | kutaH tadAmananAt.h "yashchakShuShi tiShThan.h' (bR^i.5-7-16) ityAdinA tathA pratipAdanAdityarthaH || 1 || 
16) OM prANavatA shabdAt.h OM ||
pAmetme syaprayobyaireva chakSharAdibhiH karaNaiH prANavatA jIvena kartrA darshanAdi kArayati na jIvaprayojyaiH | kutaH shabdAt.h "eSha hyanena' (bhAllaveya) iti shruterityarthaH || 2 || 
17) OM tasya cha nityatvAt.h OM ||
chakShurAdInAM brahmakaraNatve.api tasya jIvasya karaNasya cha tayoH sambandhasya cha nityatvAt.h | tadvivakShayA 
jIvakaraNatvashrutirapyupapadyata ityarthaH || 3 || 
|| ta indriyAdhikaraNam.h || 11 ||
18) OM ta indriyANi tadvayapadeshAdanatra shraShThAt.h OM ||
shreShThAt.h mukhyaprANAt.h anyatra ye prANAH | ta evendriyANi na tu mukhyaprANo.api | kutaH tadvayapadeshAt.h dvaidashaivendriyANIti (pautrAyaNa) shrutau tathoktatvAdityarthaH || 1 || 
19) OM bhedashruteH OM ||
mukhyaprANasya sarvakartR^itvakArayitR^itvarUpabhedakadharmasyAnyeShAM tadabhAvasya "sthita eva hIti' (pautrAyaNa) shrutau shrutatvAt.h na tasya chakShurAdyavisheSha ityarthaH || 2 || 
20) OM vailakShaNyAchcha OM ||
mukhyaprANasya taditaraprANAnAJNcha kevaleshvarAdhInatveshvarajIvobhayAdhInatvarUpavailakShaNyasattvAchcha na tasyendriyatvaM kintu chakShurAdInAmevetyarthaH || 3 || 
|| saMj~nAdhikaraNam.h || 12 || 
21) OM saMj~nAmUrtiklR^iptistu trivR^itkurvata upadeshAt.h OM ||
tushabdo.avadhAraNe | saMj~nAmUrtiklR^iptirnAmarUpAtmakadehendriyaprapaJNchotpattiH | trivR^itkurvataH pR^ithivyaptejasAM mishrIbhAvaM kurvataH paramAtmanaH sakAshAdeva bhavati | na viriJNchAt.h | kutaH upadeshAt.h "sarvANi rUpANi vichitya dhIraH' iti (tai.A.3-12) shruterityarthaH || 1 ||
|| mAMsAdhikaraNam.h || 13 || 
22) OM mAMsAdibhaumaM yathAshabdamitarayoshcha OM ||
bhaumamityupalakShaNam.h | yachCharIre kaThinaM mAMsAdi tadeva bhaumaM pArthivaM na sarvasharIram.h | kiM tarhi yathAshabdaM "yatkaThinaM sA pR^ithivI' (garbha.3) iti shrutimanusR^itya | sharIre itarayoH aptejasoshcha kAryaM shoNitamajjAdirUpamaN^gIkAryam.h | yathA mAMsAdikaM bhaumaM pR^ithivIkAryam.h | na kevalaM pR^ithivIkAryaM kinnAmetarayoraptejasoshcha kAyarM yathA shrutyaN^gIkAryamityarthaH || 1 || 
23) OM vaisheShyAttu tadvAdastadvAdaH OM ||
pArthivamApyaM taijasamiti visheShoktistu vaisheShyAt.h pR^ithivyAdibhUtAnAM tattachCharIravisheShasaMyogamapekShya yujyate | ataH na tadvirodha ityarthaH | etadadhyAyoktasarvasyAtharsyAvadhAraNArthamadhyAyAnte dviruktiH || 2 || 
iti shrIjagannAthayatikR^itAyAM sUtradIpikAyAM dvitIyAdhyAyasya chaturthaH pAdaH || 2 || 4 || 

