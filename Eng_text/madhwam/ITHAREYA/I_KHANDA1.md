shrImaddhanumadbhImamadhvAntargatarAmakR^iShNavedavyAsAtmakalakShmIhayagrIvAya namaH |
eSha bhagavAn.h saMkarShaNa nAmA | panthAH mArgarUpaH | svaprAptausvasyaivahetutvAt.h | etat.h eSha bhagavAnevaM aniruddharUpIkamar | kartR^itvAnmAtR^itvAjj~nAtR^itvAchcha | vidheyAnusAreNaitaditi napuMsakAtA | evamuttaratrApi | etat.h vAsudevAtmA bhagavAn.h brahma guNapUrNatvAt.h | etat.h pradyumnAkhyo bhagavAn.h satyaM nirdoShasvarUpatvAt.h | tasmAdbhagavato na pramAdyet.h | tadviShaye pramAdayukto na bhavet.h | kvApi taM naiva vismarediti yAvat.h | tadbrahmanAtIyAt.h | atikramyatyaktavAnetaraM vrajet.h | tyAgaprakArashchAntimAdhyAye spaShyayiShyate | kuto nAtIyAdityato.anatikrame pUrveShAmAchAraM tAvat.h pramANayati || nahIti || pUrve brahmAdyAdyA enaM hi yasmAnnAtyAyan.h natatyajustasmAnnAtIyAditi pUrveNAnvayaH | atikrame kiM bAdhakamityata Aha - yetyAyanniti || ye.atikrAntavantasteparA babhuvuH andhetamasipatitA ityarthaH | evamatra tyAgaphalakathanAt.h atyAgaphalamapi pUrvavAkye adhyAhartavyam.h | ye pUrvenAtyAyaMste brahmAdyAH saMsR^iteH muktAH | shrIshcha nityamuktAguNAdhikA cha vartata iti | ke te bhagavattyAginaH atyAgin.hcha katividhA ityataH taduttaratvena mantrumudAharaShyannavatArayati - taduktamiti || R^iShiNAmantra draShyrA | tat.h ukta prashnasyottaraM uktamityarthaH | mantramudAharati - prajA iti || tatra tAvat.h prathamapAdamanUdyatisraH pishAcharAkShasAsurabhedena trividhAH prajA atyAyaM bhagavadatikramaM IyuH prApuH chakrurheti tadarthamabhipretyopaniShatasvayameva vyAchaShye - prajA iti || tisrastrividhaH prajA atyAyamAyan.h bhagavadatikramaM prAptA iti yAH R^iShiproktaH tA imAvai | vakShyamANA eva | kAstAH | vayAMsivaN^gAvagadhA irapAdAshcheti yAnImAni bhUtAni tAnyeva | vItyAkAsha nAma | vai AkAshe ayanAdvayAMsi pishAchakAH | vItyatrekAraloponirvachanAt.h | pishAchAhi vihAya siMcharanti | vaN^gAvagadhAH | vaM vartitaM pravartitaM niShpAditaM gaM j~nAnaM yeShu te vaN^gAH narAstairavo.avanaM yeShAnte vaN^gAvAH naramamAMsAshanena svadehapoShaNaM kurvanta ityarthaH | gadhAH gR^idhnavaH viShayalolupAH | vaN^gAvAsh.hcha te gadhAshcheti tathoktAH rAkShasAH | Irasya voyo; dharmaj~nAna vairAgyaishvaryarUpaguNa chatuShyAtmakasya aishvaryarUpaikaguNamAtravattvAdIrapAdA asurAH | itishabdodhyAhAryaH | IrapAdAshchetImAnItyanvayaH | evaM bhagavattyAginAma satAM traividhyamukttavA tadatyAginAM satAmapi traividhyaM pAdatrayeNa krameNara mantrasheShe pradarshyate | tatra dvitIyapAdaM tAvadavadati - nyanyA iti || anyA ukta rAkShasAditrividhA satprajAvilakShaNAH manuShyottamaprAjaH arkaM AsamyagjanairarchitatvAt.h arkashabdAvAchyaM aginasthaM viShrumabhitaH Abhimukhyena nivivishre niviShyAH AshritAH | agnau karmANi kR^itvAtatsthaM viShNuM muktau prApnuvantItyarthaH | arkashabdavAchyasya viShNorupAstausthAnaM vaktaM vishinaShyi - imamevAgnimiti || etasminnagnAveva sthitaM tannAkamityarthaH | tR^itIyapAdamanuvadati - bR^ihaditi || tA imA ityanuvartate | R^iShirUpAH prajAH yadetadbhuvaneShu lokaShvantaH | bR^ihat.h tejasAbR^iMhitaM vyAptaM brahma | sUrye tasthau | tat.h abhito vivishra ityanuvR^ittyA yojanA | imamevArthamabhipretya vyAchaShye - ada u eveti || adaH u | asAvevaviShNuH bhuveShvantaH | bR^ihat.h tejasA pUrNam.h | asAvevAdityaH savarvastUnAM AdAnAt.h | svavashesthApanAt.h AdityanAmA | tamimaM viShNumR^iShayaH svAdhyAyena abhitoniviShyA iti yojanA | chaturthapAdamanuvadati - pavamAna iti || pAvayati saMsArAt.h | minoti kShipati cha mahAnanda iti pavamAnovAyustho viShNuH haritodishaH sarvA Avivesha | sarvadikShuvyAptaH | ya evaM vidhastaM viShNuM devA abhito niviShyA iti tadarthamabhipretya vyAchaShye - vAyoreveti || balaj~nAnasvarUpatvAt.h vAyushabdavAchyo vAyustho harireva pavamAnaH | sa eva harito disha AviShya ityarthaH | harita ityanuvAdaH disha iti tadvayAkhyAnam.h | tathA cha bhagavattyAgino santaH pishAcharAkShasAsurabhedena trividhAH | tadatyAginassantopi manuShyottamarShidevabhedena trividhA ityuktaM bhavati || 1 ||

vidyAntaramArabhyate - ukthamukthamiti || ata eva na pUrvakhaNDena asya saN^gatiH | evamuttaratrApi | prajAH j~nAnijanAH ukthamukthaM utthApanAt.h jagataH sarjanAnnimittAtkiMchidvastUkthanAmakati vadanti | vaidikavyavahAraprAchuryaj~nApAnarthaM dviruktiH | vai prasiddhemetat.h | tadukthaMchedameva viShNvAkh.hyaM brahmaivetyarthaH | tasyA adhidaivatamadhyAtmaM cha rUpavisheShANAM pR^ithagupAstyarthaM adhiShThAnaM vAhanaM bhogyamannaM cha pR^ithakpR^ithagdarshayati - iyameva pR^ithivItyAdinA || iyameva pR^ithivI raidameva pR^ithivI sthitaM prathitatvAt.h pR^ithivInAmakaM uktham.h | pR^ithivIsthitasya ukthashabdavAchyatve yuktipradasharnAya pR^ithivyAM ukthashabda pravR^ittinimittamAha - itohIti || itaHpR^ithivItaH yadidaM kiMcha pramANapramitamidaM sarvaM aN^kurAdikaM uttiShThati utpadyate hi yasmAt.h tasmAt.h tasthasyokthashabdavAchyatvaM yuktamityarthaH | tasya pR^ithivIsthitasya viShNoragnirarkaH | atrArkapadena R^igatAviti dhAtoH shIghragatitvataHyena uchyate | tadAkAratvAt.h yaj~ne kriyamANAchitiriShyakAsannivesha visheSha lakShaNA arkapadena gauNyAvR^ittyApratipAdyate | sAcha suparNa pratimArUpA | sa eva suparNognAvapi sthitaH | sa cha hareH vAhanamiti prasiddhameva | atognisthitasya eva garuDasyArkapadoditachigatatvAt.h agnistasya vAhanarUporka ityachyate | athavA agniragnisthitognishabdavAchyo bhagavadrUpavisheShaH tasya pR^ithivIsthasya hareH arkaH | taraM vyAkhyeyam.h | annaM prasiddhAnnameva tasya viShNorashItayastisrastR^ichAshItayaH tadrUpaM bR^ihatIsahasrAkhyaM shastramiti yAvat.h | ubhayorapi tarpakatvAt.h somadevatAkatvAchcha | annasyAshItitvaM yogenApi darshayati - anneneti || idaM savarM prANijAtaM annena annabhoganenaiva sarvaM kAmamashnute prApanoti | nAnyathA | dArApatyagR^ihAdIni vAsolaMkArabhUShaNam.h | asahyaM nAshnataH puMsaH sahyaM bhuktavato dhauvamiti vachanAt.h ato.ashnute.anayeti vyutpattyA sarvakAmaprApsidhanatvAt.h annamashItirityuchyate | tR^ichAshItayopyannavadbhagavataH tR^iptihetutayA sarvakAmaprAptisAdhanatulyatvAt.h uktanirvachanena AshItishabdavAchyAH atonnamashItaya iti sAmAnAdhikaraNyena uchyata iti bhAvaH | antarikShaM antarikShastham.h | antaHsvahR^idaye IkShyate adhikAribhiH ityantarikShanAmakaM chayadbhagavadrUpaM tadevoktham.h | tasyokthaM tveyuktimAha - antarikShaM vA iti || antarikShasthaM hariM vai eva | anu tatpreraNayeti yAvat.h | patanti pakShiNa iti sheShaH | antarikShamanu tatpreraNayaiva | dhAvayanti narAdayoshvAdiShu yAnAdivAhakanaravR^iShabhAdiShu chopaviShyAstAn.h dhAvayanti | bhagavatpreNayAntarikSheNAvakAshedattesatyeva hi pakShipatanAdikarmANi jAyante | nAnyatheti bhAvaH | yathoktam.h | namo dadAti shvasatAM mArgaM yanniyamAdada ityAdi | etena pakShyAdyutpananadhAvanAdirUpotthAnahetutvAt.h ukthatvamantarikShasya yuktamevetyuktaM bhavati | tasya vAyurarka ityAdi pUrvavat.h | asaudyaureva | dyulokasthaM dyotanAt.h dyunAmakaM cha | yadbrahma tadevoktham.h | dyusthitasyokthashabdavAchyatve yuktipradarshanAya dyuloke ukthashabdapravR^ittinimittamAha - amuta iti || amuto divaH pradAnAt.h tatkartR^ikavR^iShyipradAnAdyadidaM kiM cha pramANasiddhaM idaM sarvaM sasyAdikamuttiShThati utpadyate hi yasmAt.h tasmAt.h tattatsthasyokthashabdavAchyatvaM yuktamevetyarthaH | tasyAsAvAditya ityAdi pUrvavat.h | ityadhidaivatam.h | adhidaivasthitAnAM bhagavadrUpANAM mukthatvAdikamupavarNitam.h | athAdhyAtmam.h | adhyAtmagata bhagavadrUpANAM mukthatvAdikaM uchyata ityarthaH | puruShashabdavAchya dehasthitatvAt.h dehAkhyapureShu saraNAdvA yaH puruShAkhyo viShNuH sa evoktham.h | tasya ukthatveyuktimAha | ayamevamahAn.h sarvottama iti | mahattvasyaivopapAdanaM prajApatiriti | brahmAdi sarvaprajAsvAmItyarthaH | tathA cha uchchaiH sarvotkR^iShyatvena sthitatvAt.h ukthamityuchyata iti bhAvaH | eSha cha puruShAkhyo bhagavAn.h ahamukthamasmIti vidyAt.h vidyAM j~nAnamatti anubhavatIti tathoktaH | tasyaiva sarvottamatvAdisadbhAvAt.h sa eka evatAdR^ishaj~nAnayogyo na anya iti bhAvaH | evaM puruShAkhyahareH ukthatvaM uktvA tadaN^gAnAmapyukthatvamAha | tasya mukhamevetyAdinA | atra sarvatraivashabdaH kAverIvirajAtoyamityAdAviva nedamaupachArikamiti j~nApanArtho na tvanyayogavyachChedArthaH | sarvatra ukthatva vidhAnAt.h | tasya mukhaM vadanamevoktham.h | agnyuyutthapakatvAt.h | vakShyate hi | tasya vAchAsR^iShyau pR^ithivI cha agnishcheti | nirNayArthaM dR^iShyAntena upapAdayati - yatheti || yathA adhidaivataM pR^ithivI ukthatvena uktA tathA adhyAtmaM puruShamukhameva ukthamityarthaH | tasya mukharUpokthasya | vAk.h vAgabhimanI vahnirarka; | shiShyaM pUrvavat.h | nAsike evoktham.h | vAtotthApakatvAt.h | vakShyate hi | prANena sR^iShyAvantarikShaM cha vAyushcheti | tasya ityanuvartate | puruShAkhyaharerityarthaH | yathAntarikShamityAdi pUrvavat.h | tasya nAsikArUpokthasya | prANovAyuH | tatra visheShamAha - tadetaditi || yadetannAsikAyai nAsikAyAM nAsikAmUle netrayoH madhye vinatamiva kiMchinnatasthAnaM dR^ishyate | tadetat.h baghnasya sUryasya viShyapaM sUryalokasthAnIyaM vidyAdityarthaH | lalATameva ukthaM atra lalATashabdena tatsambaddhaM netramupalakShyate | yathA dyaustathetyAdi pUrvavat.h | tasya lalATarUpokthasya | chakShushchakShurabhimAnIsUryaH | atra adanAghrANadR^iShyayAkhya bhogatrayavibhAgena tanmukhanAsikAbhAgavato jIvadeheShu vyAptatvAt.h tanmukhanAsikAkShINi jIvamukhanAsikAkShiShu sthitAni | ata eva jIvavAkprANachakShuShShuviShNavA gAdyAH sthitAH viShNoH vAk.h prANachakShUMShi cha bhArgavanArasiMhakApilAkhyAH tadrUpavisheSha eva | etAnyapi mukhanAsikAkShivadagnivAyusUryANaM janakAnItyAdi | evaM adhyAtmaM adhidaivataM cha ShaT.hsuitAneShu arkANAM bhinnatvepi ashItaya ityetatsamAnameva | yataH sarvatrAnnamevAshItaya ityuktamiti yojanA | nana kiM tadannasyamAhAtmyaM | yena sIrveShAmapi pR^ithivyAdistharUpANAM tadevAshItitayAuchyata ityata Aha - anneneti || imAni sarvANi bhUtAnyannenaiva annasthenAnnanAmnA bhagavataiva | samananti samyak.h cheShyante | annenaiva annasthitenaiva tenAnnadAtA puruSha imaM lokaM pR^ithivIlokam.h | jayati prApnoti | pR^ithivyAmadhipatiH bhavatIti yAvat.h | tathA annenaiva anenAmuM svArgAdilokaM cha jayati | tasmAt.h sarvabhUtacheShyane annadAtR^INAM gatiprAptau cha bhagavatAnnesthitvA tasya nimittIkaraNAt.h samAnamashItayA adhyAtmaM cha adhidaivataM chAnnamevaveti yukta tasya sarvatrAshItitayA uktiriti bhAvaH | tadidaM bhagavadrUpam.h | annaM | adyatvAt.h | adyatvaM chopajIvyatvenaiva | upajIvyo hi sarveShAM bhagavAn.h | na kevalamannaM kintvannAdaM cha | annamattIti sarvAttAhi bhagavAn.h | kiM tadbhagavadrUpam.h | yadannamannAdaM chetyata Aha - iyameva pR^ithivIti || etatpR^ithivIgatameva pR^ithivInAmakaM strIrUpamityarthaH | kathaM pR^ithivIgatarUpasyAnnatvamannAdatvaM chetyataH tatrAnnatvaM tAvadupapAdayati - itohIti || itaH pR^ithivIgata bhagavachChaktyaiva idaM sarvaM dhAnyAdikaM pR^ithita uttiShThati utpadyate | sarvamityasyaiva vivaraNaM yadidaM kiMcheti | evaM pR^ithivIsthasya annotpAdakatvAt.h annatvamupapAdya dyulokasthasya api annatvatvaM annAdatvaM chAbhipretya tatrAnnAdatvaM tAvadupapAdayati - yaddhakiJNcheti || yatkiJNchedaM dhUmAdikaM achetanaM svargAdigantR^ichetanaM cha pR^ithivItaH pretA i praitiprayAti gachChati | tatsarvamasaudyulokasthohariratti svIkarotItyarthaH | etena pR^ithivIsthasya dyubhogyadhUmAdi janakatvena prakArAntareNApi annatvamupapAditam.h | atha pR^ithivIsthitasya annAdatvamupapAdayati - yadukiJNcheti || uucha | yatkiJNchAtaH amutaH dyulokAt.h | praitIAgachChati | vR^iShyayAdikaM tatsarvamiyaM pR^ithivI pR^ithivIsthitottItyarthaH | etena dyulokasthasya annatvaM api uktaM bhavati | upalakShaNametat.h | pR^ithivIsthitasya bhagavataH | pR^ithivIstha sarvaprANigatarUpeNa | pR^ithivyutpannAnnabhoktR^itvAt.h prakArAntareNApyannAdatvaM draShyavyam.h | atra pR^ithivI dyusthayoH bhagavadrUpayoH annatvamannAdatvaM cha svanirUpitaM anyanirUpitaM cha bodhyam.h | tatra svabhogyatvaM svabhoktR^itvaM cha harerachintyaishvaryabalAdekasyApi rUpabhedenopapannam.h | anyabhogyatvaM chopajIvyatArUpam.h | anyabhoktR^itvaM tvavipratipannameveti | evaM pR^ithivI dyusthayorannatvaM attR^itvaM chopapAdyopasaMharati - seyamiti || seyaM pR^ithivI | tatsthAbhagavanmUrtiH | itipUrvoktaprakAreNa | AdyA adanIyAbhogyA upajIvyeti yAvat.h atrIbhokttIcha bhavati 
 evaM sosAvityadhyAhAryam.h | dyusthobhagavAnapi attA Adyashcha bhavati | havA iti prasiddhidyotakaM nipAtadvayam.h | atrAyaM vivekaH | yadA pR^ithivI AdyA bhavati tadA dyaurattA | yadA tu sA.astrI bhavati | tadA sAvAdya iti | ata evAdyAtrItyasya attA Adya iti vyutkrameNoktiriti j~nAtavyam.h | na cha idaM adyatvaM attutvaM cha bhagavataH kenApi shakyanivAraNamityAha - natasyeti || ayaM bhagavAn.h | yathA sarvaM nAdyAt.h | yadvA enaM bhagavantaM anye yathA nAdyurnopajIveyuH tasya tathAkaraNasya kashchana neshe neShya ityarthaH | 2 | 

athAnantaram.h | ataHbhagavanmAhAtmyashravaNasya mahAphalasadbhAvAt.h | retasaH sR^iShyiH retaH sambandhinIsR^iShyiruchyata iti sheShaH | atra retashshabdo janyopalakShaNaH | devAH sarve brahmAdyAH prajApateH sarvajIvAdhipateH viShNoretaH | tasmAt.h jAtaH | devAnAM varShaM retaH | devebhyovR^iShyiH saMjAyate | varShasya reta oShadhayaH | varShAt.h sarvA oShadhayo jAyante | oShadhInAM retonnam.h | tebhyonnaM jAyate | annasya retoretaHshuShmameva | prajAnAM retohR^idayam.h | atra hR^idayashabdena saMkalpAtmakaM mana uchyate | tat.h prajAbhyo jAyate | hR^idayasya retomanaH | manaHshabdena vikalpAtmakaM mana uchyate | saMklapAdvikalpojAyata ityarthaH | saMkalpavikalpayoH manottR^ittitvena ubhayoH prajAjAtatvepi saMkalpAnantarameva viklapasya jAyamAnatvAt.h tajjAtatvoktiH | ekAdashyAdyupavAsAdi saMkalpe kR^ite eva hi tatparityAgaM na kariShye iti vikalpo jAyate | manasovikalpAtmakasya retovAk.h vAkprachAraH | atra hR^idayasya ityapi grAhyam.h | saMkalpavikalpAbhyAM vidhiniShedhaviShayakamanovR^ittibhyAM sarvopi vAkprachAro jAtaye | vAchoretaH karma | vAkprachArAchcha vR^iddhakR^itAt.h avyutpannasya idaM asya vAchakamidaM vAchyamiti nAmAdi vedanAt.h punarvAkprachareghaTamAnayetyAdi rUpe jAyamAne vyutpannasya prayojyapuruShasya ghaTAnayanAdikamar jAyate | tadidaM karma jAyate | tadidaM karmakR^itam.h | kulAlAdikamarNA hi ghaTAdikaM sarvaM jagajjAyate | ayaM etatkarmAbhimAnI puruShojIvaH brahmaNo viShNoH loka AvAsasthAnam.h | jaDApekShayAchetane hi viShNoH visheShataH sannidhAnam.h | sa brahmashabdokto viShNurirAmayaH ichChAnurUpasukhapUrNaH yadyasmAdirAmayAH | dairghyamavadhAraNArthe | irAmaya evahi | tasmAddhiraNmayaH | hi ruk.h pR^ithak.h laukikAnandAdvilakShaNaM NyaMsukhaM hiraNyaM tenAdhikatvAt.h tathoktaH | AdhikyArthe mayaT.h | hi ruk.h shabde kakArasya Nyashabde yakArasya lopo nirvachanatvAt.h | tathA cha irAmayatvAdeva hi hiraNmaya ityuchyata ityarthaH | etadvidyAvettuH phalamAha - hiraNmaya iti || yo adhikArI evaM prajApateH eto devA ityAdyuktaprakAreNa nArAyaNaM sarvalokaikakAraNaM hiraNmayAdirUpaM cha veda upAste aparokShato jAnAti cha | somuShma?illoke vaikuNThAdau hiraNmayaH karmajaM prAkR^itarUpaM hitvA nijAnandaikarUpakaH sambhavati | hiraNmayaH sannevasarvebhyobhUtebhyaH muktasavarbhUtaiH dadR^ishe dR^ishyata ityarthaH|  3 ||  

brahma vAsudevAkhyam.h | taM prasiddham.h | j~nAninAM prathamamimaM puruSham.h | chaturAnanam.h | prapadAbhyAM prapadayoH | prapadadvayAvachChadena | prApadyata prApa | AdisR^iShyau | yadyasmAdbrahmemaM puruShaM chaturmUkhaM prapadAbhyAM prApadyata | tasmAt.h padanAt.h prapadanAvachChedakatvAdeva | chaturmukhapAdoparitanabhagAgarUpaM aN^gaprapade ityAchakShate vidvAMsaH ata eva chaturmukhavatpuruShAkAravatAM nArAdInAM pAdoparitana bhAgarUpaM aN^gaM pravR^ittinimittAbhAvepi sAdR^ishyamAtreNa prapade prapade ityAchakShate ityAvR^ittyAyojyam.h | prayogabAhulyaj~nApanAya dviruktiH | anyeShAM tu chaturmukhapuruShAkAra shUnyAnAM pashUnAmashvagavAdInAM shaphAH khurA ityevAchakShatena tu prapade iti | pravR^ittinimittAbhAvAt.h sAdR^ishyAbhAvAchcheti bhAvaH | tadUrdhvaM tadanantaram.h | tat.h brahma | chaturmukhadehaprapadAdUdhvarm.h |vAyunAsahodasarpat.h | UruM pratyayAt.h | atoharerurdhvaM araNAdgamanAnnimittAttau chaturmukhasambandhinAvavayavavisheShau UrU abhavatAm.h | tatsAdR^ishyAchchAnyatrApi tachChabdavyavahAra iti saMyojyam.h | evamuttaratrApi | tataH kiJNchidUrdhvaM vAyunA sahaiva gatvA | uruutkR^iShyaM yathA bhavati tathA | mAM gR^iNI9hIti bhagavAnvAyuM abravIt.h | savAyuH yatra sthitvA urvevaMgaraNaM chakre tatsthAnamudaramudaranAmakaM abhavat.h | uutkR^iShyogarogaraNaM stavanaM yasminniti | gasyadaH | atha tatopi rUpAntareNa kiJNchidUdhvarM gatvA | uruvid.htR^itameva me mama nivAsasthAnaM kurviti punarvAyumabravIt.h | vAyushcha bhagavadAj~nAnusAreNa tathaiva akarot.h | tatastatsthAnaM urutvAt.h uronAkamabhavat.h | raH sthAne cha madhye hR^idayamapyakarodityapi grAhyam.h | hR^idayaM brahameti vakShyamANatvAt.h | tatrodaraM udaresthitamudgatAratvAt.h urugaraNaviShayatvAt.h odaranAmakam.h | brahmetishArkarAkShAH sharkarAsUkShmapAShashaNastadvatsUmamakShaM dR^iShyiH yeShAnte tathoktAH | sUkShmeShikAvattvAt.h tannAmAnomunaya upAsate | hR^idayaM hR^idayesthitaM hR^idyayanAt.h hR^idaya shabdavAchyaM brahmeti | AruNa yonAmamunaya upAsate | tA i | te ubhe udarasthaM hR^idgaMcha | brahmaivaha | nANurapyatrabhedaH | brahmetisaMhitAyAM dairdhyasya tA iiti svarasparshavibhAgasya chakR^ityaM prAguktameva | tataH uraH sthAnAdUrdhvaMtveva tadbrahmodasarpat.h | vAyunAsahAgamat.h | tushabdaH pUrvoktasthAnebhyosya visheShadyotakaH | UrdhvaM gataM cha tadbrahamashiromUrdhAnamashrayata | vAyunAdevaishcha saha tatra sthitamabhUt.h | yadyasmAchChiroshrayata brahma tattasmAt.h tadaN^gaM shironAmAbhavat.h | tadevashirasaH shirastvaM shiraH shabdapravR^ittinimittam.h | yadbrahmakartR^ikashrayaNakarmatvamityarthaH | tA etAH shriyaH shrayaNashachChrIshabdavAchyAH | chakShuHshrotraM manovAkprANa ityAdyAdevatAH | shIrShan.h chaturmukhashIShNirshritAH sthitAH | evaM sarvaprANinAM shirasvapyetAdevatAH shritA ityapi grAhyam.h | shritA ityupalakShaNam.h | tatra sthitA viShNupAsata ityapi draShyavyam.h | chakShurAdi devatAshcha bhAShyoktarItyA ravichandrashaN^karAgnivAyvAdyAbodhyAH | etadvidyAvettuHphalamAha | shrayanta iti | yodhikArI evaM parabrahmaNAshritatvameva shirasa etat.h uktaM shirastvaM shiraH shabdapravR^ittinimittaM veda | asmin.h shriyaH sampadaH shrayanta ityarthaH | chakShurAdi deveShu prANasyaivottamatvamiti pradarshayituM AdhyAyikAmArabhate | tA ahiMsantetyAdinA | tAH shriyaH shiraHshrayaNAchChrIshabdavAchyAH chakShurAdidevatA ahiMsanta vAchAhiMsAmakurvan.h | parasparaM vyanindannitiyAvat.h | kimiti | ahamuktaM shreShThosmIti | dviruktirvivAdasya prAtisvikatA j~nApanAya | tatra nirNayArthaM viShNvAj~nayA tA devatA abruvan.h | kimiti | asmAt.h chaturmukhasambandhinaH sharIrAt.h | utkrAmAma | utkrAntAbhavAma | hanteti harShe | tat.h teShAM nosmAkaM madhye | yasmin.h deve utkrAnte idaM sharIraM patsyati patiShyati | tadukthaM sa shreShThobhaviShyatIti | evaM samayaM bad.hdhvA | teShAM madhye prathamaM vAk.h vAgabhimAnIvAhnirudakrAmat.h | brahmasharIrAdutkrAntaH | tadAyaM dehovAgabhAvAt.h avadan.h vachanakriyAmAtraM akurvannapyashnan.h pibannAstaiva AsIdeva nApatat.h | evaM chakShurudakrAmat.h | shrotramudakrAmat.h | iti vAkyadvayamapi vyAkhyeyam.h | chakShuHsUryaH | shrotraM chandraH | athamanaHmanobhimAnIshaN^karaHsheShaH suparNa indrashcha ukrAmat.h | tadAmIlita iva nimIlitanetra iva | pratibhAshUnya iveti yAvat.h | brahmaNaH tAdR^igbhAvAyogAdivetyuktiH | ashnan.h pibannitisarvatra taditarendriyavyApArasyApyupalakShaNam.h | ashanapAnayoH prANavyApAratvAt.h prAdhAnyAt.h sarvatrataduktiH | atha prANovAyurudakrAmat.h | tat.h shIraM prANa utkrAnte satyeva | apadyata patitamabhUt.h | na kevalaM patitaM kintvashIryata cha shaithilyonmukhaM chAbhavat.h | ata eva taddehasya sharIranAmaprAptiH abhUdityAha - ashArIti || yata idamashAri ashIryata | shR^IhiMsAyAmiti dhAtoH | ititasmAt.h tat.h sharIraM sharIranAmakaM abhavat.h | tadeva sharIrasya sharIratvaM sharIrashabdapravR^inimittam.h | yachChIryamANatvam.h | R^iNAteH karmaNi Irach.h | etadvettuH phalamAha - shIryata iti || asya svotkramaNena brahmadehasya shIrNatApAdakatvarUpa prANamAhAtmyavettuH dviShandveShIvasthitaH | narakAdyanarthahetutvAt.h | bhrAtR^ivyaH bhrAtR^ivatsahasaMsthitaH pApmApApam.h | shIryate havai | nashyati khalu | tathAsya dviShan.h pApmApApI bhrAtR^ivyaH shatrushchaparAbhavati | nityaniraya prAptirUpaparAbhavaM prApnotItyarthaH | evaM svanirgamena brahmadehapAtanAt.h vAyoruttamatve siddhepi yAdR^ichChikatAshaMkA nirAsArthaM punasteShAM parIkShAMntaraM vaktuM prastAvanAyavivAdakramamAha - tA iti || uktaparIkShayAvAyUttamatvasiddhau punaH vivAdo na yujyate | tathApyuktashaMkAnirAsArthatvAt.h yujyata eveti j~nApanAya | ahiMsaMtaivetyevashabdo vivAdasyAtyantAyogavyavachChedArthaH | hanteti khede | pUrvapaNIkShAyAM svAbhilaShitasyAjAtatvAt.h | yathoktaM bhAShye | udAsInauchatAvAstAM keshavashchAJNjasambhava ityAdi | prANaSha prapanne praviShyetachCharImudatiShThat.h | ataH tat.h saH prANaH ukthaM uchchaiH sthitatvAt.h tathoktaH sarvashreShThobhavat.h | ukthashabdAnusAreNataditi napuMsakam.h | tadukthamityetadvishadayati - tadetaditi || tat.h svosvotkramaNena sharIrapatanakAraNam.h | etat.h svapraveshena tadutthAnakAraNaM cha | yadukthamuktaM tatprANa evetyarthaH | atodhikArIprANa ukthamityeva vidyAt.h | evaM parIkShAdvayAnantaraM nishshaMkAssantAdevAH sarverudrAdyAstaM prANamabruvan.h | kimiti | tvamukthaM guNAdhikosi | tvamevedaM sarvamasi | asya sarvasya vachanadarshanAdyasmadIya vyApArasya tvameva niyAmakosIti yAvat.h | vayaM sarvepi tava bhR^ityAH smastvaM chAsmAkaM patirasIti | uktArthe mantrasaMmatimAchaShye - tadapIti || tadetadapIti sambandhaH | na kevalaM prajAhatisro atyAyamIyurityAdikameva uktaM kiMtvatra prakR^itaprameyamapyuktamityarthaH | mantramudAharati - svamasmAkamiti || ukta evArthaH || 4 || 

atha devAH vAyumukhAdbhagavadguNAn.h shrutvA | taM vAyunopadiShyaM nArAyaNaM prANayantashiShyaprashiShyAdiShu prakarSheNAnayan.h upadidishuH | tathA taM vAyumapi tadguNoktyAshiShyAdiShu prANayanta | savAyurdevaiH praNItaH shiShyAdiShu upadiShyaH taiH vij~nAtagura iti yAvat.h | prAtAyata teShu pravishyapratatobabhUva | yataH prAtAyItIM pratatobhavat.h | tattasmAt.h prAtanarAmakobhavat.h | tathArUpAntareNa jIvasvarUpachaitanyena | samAgAt.h saN^gatobhUt.h | iti yasmAt.h tattasmAt.h sAyaM shabdavAchyobhavat.h | evamahAryatvAt.h aharniyAmakatvAt.h cha AharevAprANaH | ratirUpatvAt.h rAtriniyAmakatvAchcharAtristannamA apAna ityevaM vAyorevAdhyAtmaM chatvArirUpANi | evamagnirapyadhyAtmaM vAk.h vAgabhimAnIvAgAkhyAbabhUva | asAvAdityashcha chakShushchakShurAbhimAnI chakShurAkhyo babhUva | chandramAshchamanaH | yaj~nAdisAdhanIbhUtashAlAyUpakapAlAdi viShayakamanovR^ittyabhimAnImanonAmA | atra shivasheShasuparNendrA api grAhyAH | dishaHprAchyAdidigabhimAnino mitrayamavaruNakuberAH | shrotraM shrotrAbhimAnitvena tadAkhyAH | atra chandropi grAhyaH | visheShastvatra bhAShyoktarItyA bodhyaH | sa eSha chAdhyAtmaM devAnAM saMyogonAnyanimittakaH | kintu prahitAM prahitAnAmeva | nuDAgamAbhAvashChandasaH | viShNunA preritAnAmeva boddhavyaH | ata eva imAH sarvAH brahmavAyvAdyAH devatAH devatAmAtrAH | adau tadviShNvAkhyaM paraM brahmaikamevAdhidaivataM sarvAdhikaM daivatam.h | tatrahetugarbhavisheShaNam.h - Aviriti || pUrNaj~nAnAdisvarUpamityarthaH | ityetadeva prameyaM sIrvavedAdisadadAgamaiH tAtparyAduktaM kathitaM bhavati | asti nAnyat.h | hasmaveti nipAtatrayaM suprasiddhidyotakam.h | etat.h viShNoreva adhidaivatatvasya sarvavedAdimahAtArtyaviShayatvamapi sarvapramANaShaShu suprasiddhamityarthaH | etadviShNoreva sarvottamatvAdikam.h | vidvAn.h jAnan.h | hiraNyadan.h nAmavaidoveda draShyAmunirAha | kimiti | yathAlokAH mahyaM na dadyuH madabhIShyamiti sheShaH | tasya tathAkaraNasya kashchana neshe na samartha iti | athavA | vai tat.h iti padachChedaH | tadetadvidvAn.h hiraNyadan.h | Aha hasmavai ityekavAkyatayA yojyam.h | tarhi surA api na samarthAH kiM neti bhAvenApavAdasUchanAyoktam.h - ayamiti || mAnuShAdijIva ityarthaH | kiJNcha prahitAM viShNunA prahitAnAMpreritAnAm.h | higatAvityataH kvip.h | tugAgamashcha | brahmAdi devAnAM adhyAtmaM niviShyaM adhyAtmasambandhinamiti yAvat.h | saMyogamahaM vedavai | tattasmAt.h kAraNAt.h | asmai uktasaMyogavetre | mahyam.h | bhUtAnimadavarANi | muktau baliM haranti | yatheShyabhogabhugahaMmuktau syAmiti yAvat.h | upalakShaNametat.h | svechChAvihatishchAhaMsyAmityapi grAhyam.h | havai pramitametat.h | naivAtra sandeha iti bhAvaH | nanu tava kathaM muktai svechChAvihAraH sambhavati | kaishchittadvighAtasyApi karaNasambhavAdityata Aha - tadanIshAnAnIti || bhUtAnItyanukR^iShyate | tattatra madvihAraniShedhe | bhUtAnyanIshAnAni ashaktAni | devAdInR^itena kashchichChaktostItyarthaH | etaddha etaddhi | prahitAM vA ityAdikaM tena muninAkathitamiti sheShaH | athavA anIshAnAnItyetaduttaravAkye sambadhyate | tathA cha ya evaM veda | viShNuprahitadevAnAM adhyAtmaM saMyogametanniyoktAraM cha viShNuM jAnAti | asmaij~nAnine | anIshAnAni svasvAmyanyAnisvAvarANimuktAni bhUtAni baliM haranti muktAviti yojanA | vidyAntaramArabhyate - tatsatyamiti || tadbrahmaviShNvAkhyaM satyam.h | kathaM sarvottamatvAt.h sat.h | pUrNatvAtti | sarvaj~natvAdyam.h | tataH karmadhArayaH | athasatyashabdena pR^ithakpR^ithagvAchyaM devatAtrayamapyAha - saditIti || prANovAyuH | sheShAdisarvadevottamatvAt.h saditi samproktaH | annaM annAbhimAnI sadA vedodgiraNAdatinAdavattvAt.h annashabdavAchyobrahmA jIveShu pUrNatvAttIti proktaH | asAvAdityaH prakAshena sarvalokayamanAt.h yamityuddiShyaH | tadetaddevatAtrayaM tritvena vartata iti trivR^it.h | militameveti yAvat.h | satyashabdenochyate | natu parabrahmavadekaikamityarthaH | etachchatrivR^it.h devatAtrayam.h | chakShuShisaMsthitamityatropaskartavyam.h | tatkuta ityataH tatra liN^gamAha - trivR^idiveti || trivR^iddevatAdhiShThAnatvAdeva etachchakShurapi shuklaM kR^iShNaM kanIniketitrivR^idiva tritvasaN^khayopetamiva dR^ishyate vai iti | etadvidyAphalamAha | sa yadIti | ya evametasya satyasya viShNoH militadevatAtrayasya cha | etat.h satyatvaM pR^ithak.h militatvena cha veda | sodhikArI | yadi kathaMchit.h maShAvadati | api tathApi | asyoditaM vachanaM satyaM vai bhavati ha | satyaprAyaM bhavati | asatyabhAShaNaprayuktadoShavAnnabhavatIti yAvadityarthaH || 5 || 

vidyAntaramArabhyate - tasyeti || tasya nArAyaNasya | vAk.h sarvavedAtmikA | tantiH mahArajjurupA |jagadAkhyapashubandha iti sheShaH | tadgatAni vedavAggatAni nAmAni brahmarudrAdIni viprakShatriyAdIni cha dAmAni avAntararajjurUpANi | tadasya nArAyaNasya | vAchAvedavAgrUpayA | tantyA mahArajjvA | tadgataiH nAmabhiH brahmarundredrarUpaiH viprakShatriyavaishyAdirUpaiH cha dAmabhiH avAntararajjubhiH idaM sarvaM jagat.h brahmAdikaM sitambaddham.h | kIdR^ishoyaM bandhonAmabhiH vAchAchetyAta Aha - sarvaM hIdamiti || idaM sarvaM jagat.h | nAmanIM nAmnayeva vartate hi | sarvepi nAmavanta iti yAvat.h | sarvamapi vAchAvedavAchAviShNuH abhivadati | sarveShAmapi vedoktAnyeva nAmAni viShNuH saMketitavAn.h iti yAvat.h | etadvidyAvettuH phalamAha - vahantIti || ya evaM veda enaM vettAraM prati | tanti sambaddhAvedoditAH sarve devAdyAH | vahanti | saMsAremuktau cha balimiti sheShaH | athavA | tantisambaddhAH paJNchabhUtAbhimAnino vighneshAdyAdevA ashvarUpA bhUtvA rathasthamenaM vahantItyarthaH | asyAM cha vidyAyAM yogyo brahmapadayogyo yaH sa eva | ata uktaM phalaM tasya yuktamiti bodhyam.h | evaM tasyetyAdikaM tasya vAyoH vAchAtantyAnAmabhi; dAmabhiH sarvaM suparNasheShagirishashakrasUryAdikaM jagadbaddhamityAdi vAyu paratayApi vyAkhyeyam.h | punarvidyAntaramAbhyate - tasyoShNigiti || tasya hareH vimuktavAyoshcha | lomAni | lomasu | saptasuprathameti sUtrAt.h | uShNik.h tannAmakachChandaskomantragaNa Ashrita ityarthaH | atha vAtasya lomAni uShNik.h UShNigAshrayatvAt.h uShNasvarUpatvAchcha tachChAbdavAchyAni | yasmAt.h yajjAyate chAMgAditi vachanAt.h | yadvA brAhmaNosya mukhamAsIdityAdivadaupachArikoyaM abhedavyapadesha iti j~nAtavyam.h | evamuttaratrApi tredhAvyAkhyeyam.h | gAnatrANakartR^itvAt.h gAyatAMtrayAkatvAtvAgAyatrI | tribhiH vedaiH stutatvAtriShyup.h | anu AnukUlyena stUyamAnatvAt.h anuShyup.h | jAtasya gatitvAjjagatI | paJNcharUpatvAtpaN^.hiktaH | bR^ihattvAt.h bR^ihatI | sa bhagavAn.h sa vAyushcha ChandobhiH uShNigAdibhiH ChannastanuHkavachairiva | yadyasmAdevaM bhagavAn.h ChandobhishChannastasamAt.h bhagavadAshritatvena tadA chChAdakatvAdevatAni ChandAMsItyAchakShate vidvAMsaH | etadvidyAvettuH phalamAha - ChAdayantIti ||  yodhikArIChandasAmetat.h viShNuchChAdakatArUpaM ChandastvaM ChandashshabdapravR^ittinimittaM veda | sayadi | yasyAMkAsyAMchiddishi | vastuM kAmayate | tarhi tasyAM dishivasantamenaM ChandAM sitattaddigvAsa prAptAt.h | karmaNaH | lyablopanimittA paJNchamI | pApaM karmanivArya ChAdayanti gopAyantItyarthaH | atra ChandaHsthita ChandonAmaka harereva mukhyataH pApAdrakShakatvaM ChandasAM tu tatsambandhAdeveti j~nAtavyam.h | idaM cha phalamupAsanAyogyAnAM bhR^igvAdInAM devatAnAM chaiva mukhyamiti j~neyam.h | atra mantrasammatimAha - taduktamiti || apash.hyaM gopAmanipadyamAnaM AchaparAcha pathibhishcharantam.h | sa saghrIchIH saviShUyachIrvasana AvarIyartibhuvaneShvantariti mantreNa | tat.h asmaduktaM prameyaM R^iShiNAmantradraShyroktaM kathitamityarthaH | mantrasya durgamArthatvAt.h svayameva krameNa mantrabhAgAnanUdya vyAchaShye - apashyaM gopAmityAdinA || eShaH ChandassaMsthitavAyusthobhagavAn.h | gopAH vai | kutaH hi yasmAt.h eShaH sarvaChandovidyAvettR^ijanaM gopAyati pApAdrakShati | anipadyamAnamityasya atharonahyeSha iti | eSha vAyuH vAyusthashcha hariH kadAchana na saMvishati na tUShNIM tiShThati | sadA sarvapravR^ittimAn.h bhavatIti yAvat.h | Acheti dvitIyapAdasya vyAkhyA - AchahyeSha iti || eSha vAyuH tatsthoharishcha | AsamantAt.h | sarvatra cha | paJNchabhUtAnAmantariti yAvat.h | parAparAk.h pahishcha | paJNchabhUtebhya iti sheShaH | pathibhiH svAbhimatamArgaiH charati | sa sadhrIchIriti tR^itIyapAdasyArthaH - sadhrIchIriti || eSha hi vAyuH vAyusthashcha hariH | sadhrIchIH sadhrIchInAH | dvitIyA saptamyarthe | sadhrIchInAsu | avakrAsuprAchyAdi chaturdikShvitiyAvat.h | viShUchI; viShUchiShu vakrAsu | AgneyAdi chatuShkoNAdikShviti yAvat.h | chashabdau mithaH samuchchaye | vastevasati | mantre visheShyapadAbhAvAt.h kAstAH sadhrIchInA viShUchInAshchetyato visheShyaM darshayati - imA eveti || disha evemAH sadhrIchyAdipadavAchyA ityarthaH | AvarIvartIti turIyapAdasyArthaH - eSha hIti || vAyuH vAyustho harishcha |bhuvaneShu sarvalokeShu | AvarIvarti Asamyak.h sarvadA cha vartate | lokasAkShI san.h vartata ityarthaH | tathA chAyaM mantrArtha ukto bhavati | gopAM ChandovidyAvettR^INAM pApAdrakShakam.h | anipadyamAnaM kadAchidapyekatra tUShNIM saMveshanarahitam.h | sadA sarvapravR^ittimantamiti yAvat.h | AchaparAcha pathibhishcharantam.h | sarvatra saJNchAriNam.h | ChandaHsthitavAyuM vAyusthaM cha bhagavantam.h | ahaM apashyamiti | mantradraShyuH muneH vachanamidam.h | sa eSha vAyuH bhagavAshcha | sadhrIchIH sadhrIchIShu R^ijvIShu pUrvAdidikShu | vasAnobhavati | sa eva viShUchIrviShUchIShu koNadikShacha vasAnobhavati | eSha eva hi bhuvaneShvantarAvarIvarti sarvalokasAkShitayA vartata iti | savarM hIdaM prANaShana AvR^itamityAdi vakShyamANArthe.api | aprakShitaM vasubibharShihastayoraShALhaMsaha stanvishrutodadhe | AvR^itAso.avatAsonakartR^ibhiH tanUShu te kratava indrabhUraya ita mantraH samAkhyArUpostIti bhAvena tamudAhartumAha - atho iti || atho ChAdayanti havA enaM ChandAMsItyuktArthe sammatitayA apashyaM gopAmiti mantrodAharaNAntaram.h | sarvaM hIdamiti vakShyamANArthepi mantra udAharaShyita iti sheShaH | tatra tR^itIyapAdamAtramudAharati - avR^itAsa iti || prakR^itAnupayogAditareShAM pAdanAmanudAharaNam.h | samagramantrArthastu | he indraparameshvaravAyo vA | aprakShitaM prakShayashUnyam.h | nityAkShINaM vasu hastayoH tvaM bibharShi | aShAhLaM soDhumashakyamanantamiti yAvat.h | sahobalam.h | tanvisvatanau shrutaH prasiddhastvaM dadhe dhR^itavAnasi | kartR^ibhiH dhanasaMgrahakAribhiH avatAsona | avatAH kanakAvaTAsteyathA AchChAdyante tathA bhUrayonantAH kratavoj~nAnarUpAH jIvAste tava | tanuShu AvR^itAsaH AvR^itAH gopitA iti | evaM samAkhyAmantramAdAvevodAhR^ityedAnIM samAkhyeyamabhidhitsitamarthaM nirUpayati - sarvaM hIti || prANena bhagavatAvAyunA cha | upalakShaNametat.h | AkAshena chetyapi grAhyam.h | soyamAkAsha iti vakShyamANatvAt.h | AkAshapadavAchyaprakR^ityA cha | idaM sarvaM chetanajAtam.h | mahadAdyachetana jAtaM chAvR^itaM svadehegApitaM | hi prasiddhamityarthaH | soyamAkAshaH prakR^itiH | upalakShaNametat.h | vAyushcha bR^ihatyA bR^ihattvAdbR^ihatIshabdavAchyena prANena bhagavatA | viShyabdhovidhR^itaH | uktArthameva dArDhyAtharM punaH dR^iShyAntamukhenopapAdayannetat.h j~nAnasyaiva mokShasAdhanatAj~nApanAyAsyArthasya avashyavedyatAM vidhatte - tadyatheti || tattatra vakShyamANArthe pUrvoktametadevanidarshanam.h | yathA yamAkAshaH prakR^itiH | upalakShaNayAvAyushcha | bR^ihatyAprANena viShNunA viShyabdha eva mApipIlikAbhyaH | pipIlikA Arabhya savarANi bhUtAni | bR^ihatyAprANena | mukhyato bR^ihatIprANashabdavAchyena viShNunA | amukhyatastadvAchyena vAyunA cha | prakR^ityAchetyapi grAhyam.h | viShyabdhAnividhR^itAnItyeva vidyAdityatharH || 6 || 

atha etadvidyAnirUpaNAnantaram.h | ataH mahAphalasadbhAvAdasya puruShasya bhagavato vibhUtayoMgamahimAno nirUpyante | tatrAdau mukhamahimAnaM nirUpayati - tasyeti || tasya viShNovarAchA | mukhopalakShaNametat.h | mukhena | pR^ithivIchAgnishchetyubhau sR^iShyau | asyAM pR^ithivyAM oShadhayo vrIhyAdayo jAyante | bhagavatsevArthaM pR^ithivI oShadhIrjanayatIti yAvat.h | agnishchainAH pR^ithivI jAtAH oShadhIH | svAdayati pAkenasvAdutAyuktAH karoti | etachchAgnirnaudAsInyena karoti kintu bhaktyudrekeNa udyukta eva kotIti bhAvenAha | idamAharateti | idaM pachanIyaM taNDulAdikaM Aharata | idaM shAkaphalAdikaM Aharateti janAn.h pratyuktvAtaiH AhR^itA AhR^itAH sarvAH oShadhIH svAdayatItyanvayaH | evaM pR^ithivIchAgnishchetyetau pitaraM svajanakatvAt.h pitR^irUpAM vAcham.h | parivacharataH sevA te | | mukhabhogyamannaM niShpAdya sarveShAM mukhesthitasya viShNumukhasya samarpayata iti bhAvaH | etadvidyAvettuH phalamAha - yAvaditi || yodhikArI | evaM vAchoviShNumukhasya | vibhUtiM pR^ithiva
yagnisraShyR^itvatat.h sevyatvarUpAm.h | veda asya | yAvat.h yAvati deshe pR^ithivI yAvachchAgniH tAvAn.h loko bhavati | katham.h | anu anutAM taM chAnusR^ityaiva | tAbhyAM samanvitaH tatsamavyAptishcha bhavatIti bhAvaH yAvadetayoH pR^ithivyAshchAgneshcha loko na jIryate tAvat.h kAlamasyApi loko na jIryate | pR^ithivyagnivanmuktaH san.h viShNusamIpe vaikuNThAdaukadApya naShyalokaH sannasauvasatIti bhAvaH | idaM cha phalaM pR^ithivyagnipadayogyajIvAnAmeva | anyeShAM tu pR^ithivyAgniloke muktau tatsthAne saJNcharaNamAtramiti j~nAtavyam.h - prANeneti || atra prANashabdena bhagavadIyoghrANaH tadadhiShThAtA bhagavatprANavAyushchochyate | tasya puruShasyeti vartate - antarikShamiti || tadabhimAnI vighneshaH vAyuH mukhyaH | tavayAH sevAprakAramAha - antarikShamiti || bhUtAkAshabhimAninaM vighneshamanuvai | tatpreraNayeti yAvat.h | charanti sarvANi bhUtAni viShNuprItyarthaM tIrthakShetrAdyaTanaM kurvanti | antarikShamanu tatpreraNayaiva | bhagavatkarmANi shrotreNa R^iNvanti | antarikShAbhimAnI vighneH svajanakaviShNuprANasevArthaM prANinAM viShNuprItijanakayAtrAdi prANavyApArasiddhayarthamavakAshaM dadAti | tatprANakR^itAnAM jagatsarjanAdi vyApArANAM shravaNArthaM shrotrasya upachAyakobhUtvA shravaNashaktipradashcha bhavatIti yAvat.h | etadubhayaM cha jIvaprANAdhiShThAtR^i viShNuprANaprItihetutvAt.h tatsevArUpaM bhavatyeveti hR^idayam.h | vAyushchAsmai viShNughrANAya | puNyaM shubhaM gandhamAvahati | evametAvityAdi pUrvavadvayAkhyeyam.h - chakShuShati || dyaurdyulokabhimAninI devatA | asmai asya bhagavataH prItijanakakarmasiddhaye | prANinAM vR^iShyiM tayA cha annAdyaM annapAnIyashrItulasIgandhapuShpAdi sarvapUjAsAdhanadravyaM samprayachChati | AdityashchAsyaitatkarmasiddhaye jyotiH prakAshaM svajyotiShAdravyaprakAshanaM karoti | evametAviti pUrvavat.h | etatkarmaNoshchakShuH sevArUpatvaM prAgukta jIvashrotrasthitaM bhagavantam.h | sarve vINAveNumurajamR^idaN^gAdishabdAH digbhya evAyanti | upasarpanti ha | digdevatAH hi sushabdAn.h | svasvAdhiShThitaprAchyAdi digbhya upAdIyajIvashrotraniShThAya bhagavate samaparyantIti yAvat.h | tataH kimityata Aha - digbhya iti || digbhyo digdevatAbhyaH tatpreraNayA bhagavadanyojIvastAMchChabdAn.h R^iNoti | bhagavAMstudigbhyaH dishovihAya tatpreraNAM vinaiveti yAvat.h | vishR^iNoti visheSheNatAnevashabdAn.h jIvashrotragasvashrotreNashR^iNoti | jIvAnAM vINAdishabdashravaNajaM sukhaM cha bhuN^.hkte | ata idaM bhagavatparicharaNarUpaM bhavatIti bhAvaH | chandramAshchAsmaipuNyAyakarmaNe | etaM bhagavantaM uddishyajIvAnAM puNyaM karmakartR^iM svakalAvR^iddhikShayAbhyAm.h | pUrvapakShAparapakShAnvichinoti vivechayati | chandramasAshuklapakShakR^iShNapakShavivechanekR^ita eva hi tatra tatra devapitradhiShThAnabhedena viShNustutyAdikarmANi pravartante | tatastAni stutyAdIni karmANi bhagavAn.h svashrotreNa shR^iNoti | ata idaM tatparicharaNarUpaM bhavatyeveti bhAvaH | shiShyaM pUrvavat.h - manaseti || atra Apa ityababhimAnino brahmavAyusheShAdyAH sarvadevA uchyante | varuNaH prasiddha eva | tatrApAMsevAprakAramAha - Apoheti || asmaipuNyAyakarmaNe etamuddishya jIvAnAM puNyaM karmakartumApo brahmAdyAH devAH shraddhAMsaM namante prayachChanti | tatra vivekastu viShNoH viShayadharmeShvityAdinA bhAShyoktarItyAnusandheyaH | varuNashchAsya prajAH manoniShThabhagavanmanasorthe tatprItyarthamiti yAvat.h | dharmeNa pUrtanirmANarUpakarmaNA | tatra prANinAM shraddhotpAdanena prajAm.h | dAdhAra dadhAra | shraddhApUrvakapUrtanirmANapuNyavatashchakAreti yAvat.h | athavA asmai puNyAyakarmaNe shraddhAMsaM namata ityetatadatrApi yojyam.h | tathA cha varuNosmai etamuddishya pUrtanirmANarUpapuNyakarmakartuM jIvAnAM shraddhAMsaM namate | asya bhagavataH prajAM charAjatvAdidharmeNa dadhAra | tatrAsau rAjA satyAnR^ite viviJNchatIti shruteH | prajAdhAraNopayogi vApIkUpataTAkAdinirmANe shraddhotpAdanadvAreNa tannirmANarUpadharmeNa cha dadhAretyarthaH | evamete ityAdi pUvarvat.h || 7 || 

evaM bhagavatA mahidAsenopadiShyAramAsvayaM sarvaj~nApilokAnugrahAyaparakIyaM saMshayaM svayamAhR^itya bhagavantaM pR^ichChati | ApAH iti | manasA sR^iShyA Apashcha varuNashchetyap.hshabdavAchyatA sarveShAM brahmAdi devAnAmabhihitA na cha tatra kimapi nimittamuktam.h | atasteShAM Apa iti nAma kathamupapadyata ityarthaH | bhagavAnuttaraM vakShyan.h prathamataH pratijAnIte - Apa itIti || eShAM devAnAmApa iti nAmopapannamevetyarthaH | vakShyamANAnusAreNa nimittasadbhAvAditi bhAvaH | tatra nimittaM vaktumupoddhAtamAha - tadidamApa iti || idaM madAkhyaM yadbrahamtattAvadApa eva ap.hshabdAbhidheyaM bhavatyeva | sarvaguNairApUrNatvAt.h | idaM chAp.hshabdavAchyaM brahma sarvasyApi jagato mUlaM kAraNam.h | vaiprasiddham.h | adastadanyat.h sarvaM chaturmukhAdikam.h | tUlaM kAryarUpam.h | nachAyaM kAryakAraNabhAvovR^ikShabIjayoriva upAdevayopAdAnatvarUpo mantavyaH | kintu ayaM bhagavAn.h pitA | ete cha brahmAdayo devAH putrA ityarthaH | astvevaM kiM prakR^ita ityata Aha - yatraheti || yatra kvacha | yatkiMchitputrasya nAmAdi tatpiturapi bhavatyeva | piturvAyat.h nAmAdikam.h | tat.h putrasyApibhavatyeva | vAshabdopyarthaH | itihetoH | he rame | etat.h tvatprashnasyottaramuktaM bhavati | ayamAshayaH | putrasya yannAmadhanAdikaM vA | tattAvatpiturapi bhavedeva | pitAmahAdInAmapi pitara iti lokavedayeH prasiddheH | putrasampAdite dhanAdau cha mamedaM dhanamiti piturabAdhitavyavahArAchcha | putrasya pitradhInatvAt.h | evaM pitR^inAmAdikamapi putrasyAmukhyatayA bhavatyeva | yadavoraghavaH kurava ityAdivyavahArasya tadvaMshajAteShu darshanAt.h | pitR^idhanAdeH putreNAnubhUyamAnatvAchcha | prakR^ite cha brahmAdInAM sarveShAM viShNuputratvAt.h tadIyamApa iti nAmateShvamukhyayAvR^ittyA prayujyata iti | prakArAntareNApi devAnAmApa iti nAmayuktameveti vakti - etaddhasmeti || etat.h bhagavannAmno deveShu vR^ittauvakShyamANaM cha nimittaM vidvAn.h nityodita j~nAnatvAdevajAnan.h aitareyomahidAso bhagavAn.h | etadvakShyamANaM vachanaM ramAM pratyAha | hasmaveti nipAta trayamasyArthasya suprasiddhidyotakam.h | kimAhetyata Aha - Ahamiti || ahaM AdevebhyodevaparyantaM mAM vedavedmi | u uta | A mat.h | matparyantaM davAMshchAhaM veda | ahaM deveShu vyApto devAshcha mayi sthitA iti yAvat.h | nachaitadaprAmANikam.h | matpratyakShasiddhatvAdityabhipretyA haMvedetyuktam.h | tathA cha yathAkShIranIrayAH mishratve nIrepikShIra shabdavyahAraH | evaM mama devAnAM cha mithovyAptatvAt.h mannAmavyavahArasteShu yukta iti bhAvaH | kiJNcha ete devA ito matta eva pradAnAH padapradAnavantaH | matpradattapadAnyevAdhitiShThantIti yAvat.h | apa cha ete devA matta eva madAj~nAj~nAtreNa pradAnAH sattApratIti pravR^ittipradAnavanto hi yasmAt.h tasmAt.h ete ito matta eva sambhR^itAH | j~nAnakarmabalacheShyAdidAnena poShitAH | ataH pavarprakAreNa madadhInatvAt.h devAnAM mannAmnAvyapadesho yujyate | tadadhInAyasya sattAtattadityeva bhaNyata ityAderiti bhAva; | evaM prashnottaramuktvA vidyAntaramArabhyate - sa eSha iti || sa eSha bhagavAn.h | sarvabhUtAnAN^giraNAt.h nigiraNAt.h giri; | asya vishvasya darshanAchchakShuH | sarva shrotR^itvataH shrotram.h | sarvamantR^itvAnmanaH | sarvavaktR^itvAt.h vAk.h | sarvapraNayanAt.h prANashcha | tamenaM bhagavantam.h | brahmagirirityAchakShate vidvAMsaH | guNapUrNatvAdbrahma | akhilasya nigiraNAdgiriH | brahma chAsau girishcheti | evaM vettuH phalamAha - giratIti || ya evaM viShNuM giryAditvena veda | upAsyAparokShataH pashyati sokhilaM pApmAnamaprArabdhaN^girati vinAshayati | kIdR^ishaM dviShantaM dveShiNamivAniShyakArakaM bhrAtR^ivat.h sahasaMsthitam.h | na kevalaM pApamevAsya vinAshyati | kintu asya dviShan.h dveShIpApmA pApIbhrAtR^ivyo bAhyashatrurapi parAbhavati tamasipatito bhavatItyarthaH | punaH vidyAntaramAparabhyate - sa eShosuriti || sa eSha bhagavAnasuH sarvasyApi nirasanAt.h | sa eSha prANaH prakR^iShyAnandarUpatvAt.h | sa eSha bhUtiH j~nAnaishvaryAdirUpaH taddAtA cha | sa eSho.abhUtishcha aj~nAnAdyabhUtidatvAt.h | tametaM viShNum.h | bhUtiriti bhUtisvarUpobhUtidAtAcheti | devAvAyvAdyA upAsAJNchakrire | upAsayA cha te devA babhUvuH | sukhasajj~nAnAdipUrNaguNarUpabhUtimanta iti sheShaH | bhUtiriti devA upAsata ityetat.h pratyakShanidarshanenopapAdayati - tasmAditi || devAnAM bhUtiriti viShNu upAsakatvAdeva | etarhyapi idAnImapi | supta; suptasthaH sarva devottamovAyuH bhUbhUrityeva prashvasiti | shvAsarUpeNa viShNuM shaMsati tathAnyepi devA evameva viShNuM bhUtitvena upAsata iti j~nAtavyam.h | yadyadAcharati shreShTha iti nyAyAditi bhAvaH | atra bhUshabdArthopi bhUtirityeva | atonAsaN^gatiH shaMkanIyA | asurAshchAbhUtiriti | tamupAsAJNchakrira ityanuShajyate | asmAkamabhUtikArakaH svayamairshvAdiguNojkhitashchetyarthaH | te cha asurAH parAbabhUvuH | parAbhUtiM prAptAH | j~nAnaishvayAdihInA andhetamasyadhaHpeturityarthaH | etadvidyAphalamAha - bhavatIti || yaH pumAn.h | evaM viShNuM bhUtirUpiNaM bhUtidaM cha veda | tathA bhUtitvAbhUtitvopAsanAbhyAM devAnAM daityAnAJNcha bhAvAbhAvalakShaNaM phalaJNcha veda | sa AtmanA paramAtmaprasAdena bhavati | j~nanaishvaryAdimAn.h jAyate | asya dviShan.h bhrAtR^ivyavatsthita;pApmA bAhya Abhyantarashcha shatrurAtmanAparamAtmaprasAdena | parAbhavati tamasi patito bhavatItyarthaH | punarvidyAntaramArabhyate - sa eSha iti || bhagavAn.h mR^ityarmR^ityudaHsaMsAradAtA | amR^itaM mokShadaH | mithaHsamuchchaye chashabdau | evashabdaH sa eSha eveti sambadhyate | athavA mR^ityuH mR^itipradaH | amR^itaM jIvanapradashchetyarthaH | atredaM bodhyam.h | yadA ayamapAnena saMyutaM prANamasmiMchCharIre niyamayati tadA jIvanaprado bhavati | yadA tu prANApAnau sharIrAdbahiH nissArayati | tadAmR^ityuprada iti | atra arthe mantra sammatimAha - taduktamiti || tat.h prANApAnaunimittIkR^ithya bhagavato jIvajIvanakaratvAdikamR^iShiNA mantradR^iShyroktamityarthaH | apAN^.hprAN^etisvadhayAgR^ibhIto amartyonAsayoniH | tA shashvantAviShUchInAviyaM tAnyanyaM chikyuH na nichikyuranyamiti mantre AdyapAdaM tAvadanUdya vAyuH svadhayAsukhena sukharUpiNA hariNA gR^ibhIto gR^ihItaH preritaH san.h | apAN^.havAk.h | eti gachChati | apAnarUpeNa adhogachChati | prAN^.hprAk.h UrdhvaMchaiti | prANarUpeNordhvaM gachChatIti tadarthamabhipretya svayameva vyAchaShye - apAN^iti || apAnena yaMyuto.ayaM prANo hariNA hi yasmAt.h yato niyataH preritastasmAt.h | haripreraNAdeveti yAvat.h | parAN^.hdehAdbahiH na bhavati | tatraiva sthitvA dehinAM klR^iptakAlaparyantaM jIvanahetuH bhavatItyarthaH | dvitIyapAdamanUdya svadhayA AnandarUpahariprasAdena amatyoॅviluptaj~nAnovAyuH martyairnAshashIlaiH prANinAM dehaiH sayoniH sAdhiShThAnaH | taiH saha sthita iti yAvaditi tadarthamabhipretya vyAchaShye - amartya iti || etena prANena hIdaM savarM sharIrajAtam.h | sayoniyonitvenopetam.h | prANasya adhiShThAnarUpamiti yAvadityarthaH | atra martyAmartyashabdau sharIraprANaparAvityabhipretaM tadvayanakti - martyAnihIti || eShA devatA prANAkhyA | athottarArdhamanUdya | tA tau | dehavAyU | shashvaMtA shashvanto shAshvatau | tatra sthUladehAH jIvAnAM mokShaparyantaM pravAhataH santyeveti shAshvAtAH | sUkSh.hmadehastusAkShAdevAnAditaH sambaddha iti shAshvataH | vAyurapi tattatkalpIyo.anAdikAlAt.h pravAhato niyAmakatayA astyeveti shAshvata ityuchyata iti vivekaH | viShUchInA viShUchInau viShvagaJNcha mAnau nAnAgatI iti yAvat.h | tatra vAyoH paramachetanakeshava praptiH | sharIrasya paJNchatvarUpajaDatA prAptiriti gatyoH nA nAtvaM j~neyam.h | viyantA viyantau viruddhagamanau | vAyorUrdhvagamanAt.h | dehasyAdhaHkShiptau patanAt.h | atra sarvatrasupAM sulugiti smaraNAdAkArAdeshaH | sakhAyetyAdivat.h | tatrAnyaM dehaM nichikyuH | janAH pashyanti | anyaM vAyuM cha na nichikyuH na pashyanti | nahyutkrAntikAle kepi vAyuM pashyanti | eShAvAyudevataivAmR^itA na tu sharIrANi | tAni tu paJNchatvAdimantyevetyarthaH | evaM vidaH phalamAha - amR^ita iti || ya evaM vAyumamR^itatvAdiguNayuktaM veda | so.amR^ito muktaH san.h amuShmin.h vaikuNThAdau viShNuloke sambhavati samyagAste | amR^itaH sanneva sarvebhyo bhUtebhyaH sarvaiH bhUtaiH muktaiH dadR^ishe dR^ishyata ityarthaH | ya evaM vedeti dviruktiravadhAraNArthA | yathoktaM sUtrabhAShye | avadhAraNArthaM sarvasyApyuktasyAdhyAyabhUlataH | dviruktiM kurvate prAj~nA adhyAyAM te vinirNaya iti | vakShyate cha | sarvapramANasiddhatvaM vaktumAdhyAyabhUlataH | adhyAyAM te dviruktiH syAt.h pUrvoktasyAvadhAraNa iti 8 || iti shrImadAnandatIrthabhagavatpAdavirachita shrImanmahaitareyopaniShadbhAShyabhAvapradIpe dvitIyAraNyake prathamodhyAyaH | 2 || 1 || 
antaryAmiNamIshaMsarveShAM sarvashabdasaMvAchyam.h | bR^ihatIdashashatagItaM vande viShNuM ramAmarunnAtham.h || 1 || eSha parameshvaraH shriyAvAyunA cha saha imaM lokaM brahmAdiprANisharIrajAtam.h | puruSharUpeNAntaryAmirUpeNa | abhyArchat.h pravivAsha | koyaM parameshvaraH | ya eSha sUryamaNDalasthisUrye sthitvAtapati | jagatrayaM santapayati | prakAshate cha sa evetyarthaH | sopikaH | yena sharIrapraviShyo.amuka eveti nishchinuma ityata Aha - prANovAveti || ya eSha tapati sa prANohi | uttamaprANo bhagavAn.h nArAyaNa eva prasiddhaH | ataHprANo nArAyaNa eva | tat.h brahmAdisharIrajAtaM abhyArchat.h praviveshetyeShorthaH sidhyati | vAveti nipAtadvayaM prasiddhidyokam.h | atra prANa padena madhyamaprANovAyuH shrIshchAmukhyatayA vivakShite | evamuttaratrApi | evaM viShNoreva sarvadehAntaryAmitvaM uktvA apUrNasya devadattAdivattadanupapatteH tasya guNapUrNatvaM vakta६u tatsiddhayarthaM savarshabdavAchyatAM abhidAsyan.h kiyatkAlamimaM lokaM abhyArchaditi shaMkAparihArarUpatayA prakR^ita saN^gatatvAchChatarchishabdavAchyatAM tAvadAdaudarshayati | taM shatamiti | eSha iti vartate | bhagavAMstaM lokaM brahmAdisharIrajAtam.h | shataM varShANyabhyArchat.h | puruSheShu shatavarShaM gata iti yAvat.h | tasmAdevakAraNAt.h | puruShAyuShaH prarimANaM shataM varShANi bhavanti | taM lokaM yadyasmAchChataM varShANyeShobhyArchattasmAdetaM viShNumeva santaM shatarchinAmArthaM santaM shatarchina ityAchakShate vidvAMsaH | shatamarchatIti yogena | bahurUpatvAt.h bahuvachanam.h | madhuChandaHprabhR^itIMstu rUDhArthAnapyamukhyata eva tachChabdavAchyAnAchakShata ityarthaH | yadyapi loke yogarUDhyoH madhye rUDhereva mukhyatvaM khaTityupasthApakatvAt.h | tathApi prakR^ite kevalarUDhyapekShayA bhagavati mahAyogasyaiva mukhyatvam.h | vidvadrUDhisahitasya tu sutarAm.h | yathoktamanuvyAkhyAne | etameva tathAsantaM shatarchItyAdikA shrutiH | AchakShata iti hyatrasantamityavadhAraNAt.h | yogasya rUDheH prAbalyaM vidvadrUDhiM cha tatragAm.h | bahushodarshayaMtyaMjastAtparyAt.h saniruktikamiti | ato bhagavati mahAyogavidvadrUDhyoH ubhayayorapi sattvAt.h tasyaiva mukhyataH tachChabdavAchyatvamiti bhAvaH | atra tAtparyadyotanAya tasmAt.h shatarchinastasmAt.h shatarchina iti dviruktiH | sa bhagavAn.h idaM sarvaM jagat.h | madhyatodadhe | Atmana udaredhR^itavAn.h | sarvasya maidhye antaHsthitvA dhR^itavAMshcha | yathA devadakidiH kavacham.h | sarvashabdo na saMkuchitavR^ittirityAshayenoktam.h - yadidaM kiJNcheti || tathA cha svamadhyedhArakatvAt.h madhye sthitvA dhArakatvAt.h cha madhyamaH sa evamAdhyamaH | pUrvavadbahurUpatvAt.h bahuvachanamityuktaM bhavati | prANaH prANasthaH prANanAmA bhagavAn.h | gR^itsogR^itsanAmA | apAnopAnasthitaH apAnanAmA hariH madomadanAmA | tasmAt.h gR^itsashchAsau madashcheti gR^itsamada iti vyutpattyA gR^itsamada ityAchakShate | tasya bhagavata idaM vishvaM sarvaM mitraM priyamAsIt.h | aniShyahetuH apriyamityuchyate | nahi bhagavataH kimapyaniShyaheturasti | tasmAt.h vishvAmitraH | taM bhagavantaM devAH brahmAdyAH abruvan.h | ayaM bhagavAnnaHsarveShAM vAmo bhadraHkalyANakAraka iti | tasmAddevAnAM vAmatvAt.h vAmadeva ityAchakShate | sa bhagavAn.h | idaM sarvaM bhaktajAtam.h | pApmanotrAyata tasmAt.h pApatrANahetutvAt.h atra ya ityAchakShate | traiN^.hpAlane | asmAtkiH | subantAdapyaDAgamaH ChAndasaH | adhikaM trANAdatraya iti vA || 1 || uu ta kiJNcha | eSha harireva bibhradvAja iti tAvaduchyate | kutaH prajAvaivAja ityuchyante | tAH prajAH eSha bhagavAn.h bibharti | tasmAt.h vAjAnAM prajAnAM bibhrat.h bibhradvAja iti yogena | yadyasmAdeSha bibharti vAjAniti sheShaH | yato bibhradvAja iti yAvat.h | tasmAdvAjaH vAjAnAM bharanniti vyutpattyA | vasiShThovAsatAmuttamaH | svAtanteNa sadA sarvatra vA sakartA | upalakShaNametat.h | sarvarShinAmAnyapyevameva mukhyato bhagavadeka vAchakAnIti j~neyam.h | evamR^iShinAma samanvayamabhidhAya shabdanAma samanvayamupakramate | sa idaM sarvamabhiprAgAdityAdinA | sarvavedAdikam.h | abhitaH prAgAt.h prakarShaNAgAyata | gAshabde | uchchAritavAn.h | vyAkhyAtAvAMshcha | tasmAt.h prAgAthAH | prapUrvAdgAteH kartarathin.h | pragAthA iti R^igvisheShayoH saMj~nA | taduktamanukramaNikAyAm.h | athapragAthAH bR^ihatIsato bR^ihatyau bArhata ityAdi | dvAdashAkSharastR^itIyaH pAda itaretra yoShyAkSharAshchetsAbR^ihatI | AdyatR^itIyaudvAdashAkSharau itarAvaShyAkSharau chetsAsato bR^ihatIti tayoH lakShaNamapi tatraiva vyaktam.h | tannAmnaH samanvayoyam.h | pAvamAnya iti kAshchana R^ichaH | tannAmanirvachanaM darshayati - sa idaM sarvamabhyapavayateti || 