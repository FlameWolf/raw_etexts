tadapyetadviShNoH sAmashabdavAchyatvamR^iShiNoktam.h | he bR^ihaspate | vAgdhibR^ihatI tasyA eSha patiriti shruteH vedavAkpate vAyo | sAmno viShNoH sakAshat.h paramuttamaM kiMchana yena viduH | viShNumeva sarvottamaM ye jAnanti tebhyo nosmAn.h brUhIti shrutisheSheNAnvayaH | saya evamiti pUrvavat.h || 5 ||

 bR^ihadrathantarayoH bR^ihannAmno bR^ihatsAmadevatAyAH nArAyaNasya rathantanAmnayAH rathantarasAmadevatAyA lakShmAshcha rUpeNa saMhitAsaMhitAnAmakaM ardhanArInarAtmakaM lakShmInArAyaNAtmakaM rUpaM sandhIyate sandhitamasti | atra sandhIyamAnarUpasya saMhitAtvoktyA rathantarAkhyaramAyAH pUrvavarNadevatAtvaM bR^ihadAkhya nArAyaNasyottaravarNadeva tAtvaM cha sUchitaM bhavati | anyathA asyarUpasya saMhitA devatAtvAnupapatteH | pUrvottaravarNayoH sandhireva hi saMhitetyuchyate | iti tArkShyonAma munirAha | bR^ihadrathantararUpayoH adhiShThAnAntaraM sUchayannAmAntaramapyAha - vAgvA iti || vAk.h sarasvatI | tatsthaM tanmAmakaM charathantarasya lakShmAH rUpaM vai prasiddham.h | prANovAyuH | tatsthaM tannAmakaM cha bR^ihato nArAyaNasya rUpamityarthaH | vAchA cha prANena chetyubhAbhyAM rathantara bR^ihadrUpAbhyAm.h | u eva saMhitAnAmakaM lakShmInArAyaNAkhyaM rUpaM ardhanArInararUpam.h | sandhIyate khalu | ya etAM vidyAmadhItavAn.h satArkShyopi nAnAyAsenaitadvidyAM sampAditavAn.h | kintu etasyAM hasmopaniShadi | tAdarthye saptamIyam.h | etAM vidyAmavAptumiti yAvat.h | saMvatsaraN^gAH gurusambandhinIH | rakShayate arakShata | tAtparyAshiyadyotanAya gorakShaNasya prayojanAntaraM niShadhati - etasyAmiti || etasyAM ha smamAtrAyAm.h | etadvidyAmAtra prAptyarthaM saMvatraM tArkShyogAH | rakShayate arakShata | natu prayojanAntaramapyatA bhUrtIrAha - vAkprANeneti || vAk.h ramA  prANena viShNunA sahitA | ekAsaMhitA | sa cha viShNuH pavamAnena vAyunA saha dvitIyAsaMhitA | pavamAnashcha vishvairdevairviShNavAdi samastadevaiH saha tR^itIyAsaMhitA | vishvedevAshcha svargeNa lokena svargAbhimAninA sarvadraShyR^itprAkAshanAllokanAmnA shivena saha chaturthIsaMhitA | svargo lokashcha brahmaNA chaturmukhena saha paJNchamIsaMhiteti | saiShA saMhitA avaraparaghaTitatvAt.h avaraparetyuchyate | dvayoH dvayoH madhye ekamavaramanyat.h paramiti | saiShetyAdyekavachanaM samudAyApekSham.h | tatra prathamA nirdiShyaM vAmabhAgagam.h | tR^itIyAnirdiShyaM dakShiNabhAgagam.h | evametAH sarvAH saMhitA devatA mUrtayohariharamUrtivAn.h mitholitA eva bodhyAH | phalamAha - sa iti || sa prasiddho yodhikArI vedasaH yathaiShA saMhitA mithaH sandhitaiva vartate evameva prajApashvAdibhiH sandhIyate hetyarthaH | ukatavidyAphalaprAptau kiJNchiditthambhAvamAha - sa iti || sa etadvidyAvettA | yadi pareNa vopasR^ita upasannaH svenavArthena upasR^itaH | parArthe vA | AtmArthe veti yAvat.h | abhivyAharet.h mantramiti sheShaH | tarhyabhivyAhArShanneva abhivyAhartumichChanneva | abhivyAharaNAt.h pUrvameveti yAvat.h | vidyAt.h chintayet.h | kimiti | saMhitA saMhitArUpo hariH divaM dyulokamagamat.h | deveShvanugrahaM kartumiti sheShaH | ato devAnAmeva evaM uktaM vidyAphalaM pUrNaM bhaviShyati | kutaH viduShAM hetugarbhaM visheShaNametat.h | devAnAmeva mukhyato vidvattvAt.h | iti vidyAditi sambandhaH | tatashchaivaM chintayataH puMsodevAnAM prasAdAt.h uktaM phalaM tathaiva shashvat.h nityaM syAdityarthaH | evaM tArkShyamatekauNTharavyamate cha saMhitArUpaj~nAninaH phalaM pR^ithagabhidAyApi tAtparyArthaM punaH sAmAnyenAbhidhatte - sa ya evametAmiti || evaM tArkShyoktAM kauNTharavyoktAM cha | atha matAntarAnusArAt.h saMhitAdevatAM pR^ithagAha - vAk.h saMhiteti || vAk.h sarasvatIsaMhitAvarNamadhya devatAsaMhitAnAmnI cheti paJNchAlachaNDo nAma muniH manyate | kuto vAchaH saMhitAtvamityataH tadupapAdayati - vAcheti || vAchAvAgdevatAyAsarasvatyA vedAH sandhIyante | tatpreraNayaiva saMhitAtayochchAryante | gAyatyAdi ChandAMsya pivAchaiva sandhIyante | loke mitrANyapi vAchaiva sandadhati | mithaH prItirUpaM sandhAnaM kurvanta | sarvANyapi bhUtAni vAchaiva sandhIyante vyavahAraviShayA bhavanti | atho tasmAdidaM sarvaM vAgeva sarasvatyadhInameva | iti paJNchAlachaNDa Aheti pUrveNAnvayaH | tathA cha vedAdi sandhAnakartR^itvAt.h vAchaH saMhitAtvamiti bhAvaH | tattasmAt.h vAchaH sarvavedAdivAN^miyAmakatvAdyatra yadA | etat.h vedAdikamadhIte vA bhAShate laukikabhAShaNaM vAkaroti pumAMstadAprANaH prANasthaH praNetR^itvAt.h prANanAmA bhagavAn.h vAchi bhavati vAgAshrito bhavati | vAchyatayA tadadhIna iva bhavatItyarthaH | ata eva tadA adhyayanAdikole vAk.h sarasvatI | prANaM bhagavantam.h | rehLileDhi | liha AsvAdane | AsvAdayati grasati | vAchyatayA svAdhInamiva karoti | atha yatra yadA pumAMstUShNIM bhavati vA svapiti vAtadAvAkprANe prANAshritA bhavati | prANasthe bhagavatyeva lInA bhavati | tadA prANo bhagavanvAchaM rehLileDhi grasatIva | svavAchakatA shaktimantardhApayati | evaM tau vAkprANau anyonyaM rIhLaH lIDhaH yuktaM cha sarasvatI bhagavatoH anyonyamAsvAdanaM mAtR^iputrabhAvApannatvAditi bhAvenAha - vAgvaimAtAprANaH putra iti || sarasvatyabhimanyamAnavedavyaMgyatvAt.h bhagavataH putratvaM vyaMjakatvAchcha tasyAmAtR^itvamaupachArikameveti bodhyaM tadapyetat.h | vAkprANayoH mAtR^iputrabhAvonyAnyamAsvAdayitatvaM cha R^iShiNoktam.h | katham.h | sadvirUpatvena uktopyekaH svagatabhedavarjitaH | suparNaH suShThuparAnando bhagavAn.h samudraM kShIrAbdhim.h | avivesha | tatra shvetadvIpe sheta iti yAvat.h | sa evedaM vishvaM samastaM bhuvanam.h | vichaShye | svabhAvasiddha praj~nayaiva pashyati | tametaM bhagavantaM pAkena paripakvena manasA antitaH samIpa evAhamapashyam.h | brahmavAkmadam.h | tamenaM viShNum.h | mAtAsarasvatI | rehLileDhi | sa u sacha viShNuH mAraraM sarasvatIM rehLileDhIti | sa ya evamityuktArthaM | athAtaH prajApatisaMhitA | prajApatinA rudreNa proktA saMhitA nirUpyate | jAyA jayashAlitvAt.h jAyAshabdavAchyo jAyAsthito bhagavAn.h | pUrvarUpam.h | pUrvavarNadevatA | pAlanAt.h patinAmApatistho hariH uttarapUmuttaravarNadevatA | putraH pUtigandhAtmakatvAt.h putonarakAt.h trANAt.h putranAmA | sa eva sandhirvarNayoH madhya devatA | sandhitoti puShNItIti sandhinAmA cha | prajananaM prajotapattikarmasthaH prakarSheNa janakatvAt.h prajanananAmAShNiH sandhAnaM varNasandhAnakarmaNisthitaH | sandhAnakartR^itvAt.h sandhAnanAmA cha | saiShA sahati devatA bhagavAn.h sarvasya AdAnadaditiH nAma | yadidaM kiJNchedaM sarvamapi aditiH hi aditinAmaka viShNttadhInaM hi | pitA cha mAtA cha Aditireva | pAlakatvAt.h mAnanAchcha | putrashcha prajananaM choktarItyAditireva | tadapyetat.h | viShNoraditi shabdavAchyatvaM pitrAdishabdavAchyatvAdikaM cha R^iShiNoktam.h | aditiH mAtAsapatA sa putra iti vidheyAnusAreNa sa iti pulliN^gaprayogaH | atraitanmantrottarArdhagatamaditiH janitvamityedapi grAhyam.h | tena prajananaM chetyuktArthe samAkhyAt.htvasiddhiH | etaishchatushshabdaiH krameNa vAsudevAdichaturmUtaya uchyanta itvagantavyam.h | etadvidyAphalamAha - sa ya iti || 6 || iti shrIdAnandatIrthabhagavatpAdAchAryavirachita shrImanmaitareyopaniShadbhAvapradIpe tR^itIyAraNyake prathamodhyAyaH || 3 || 1 || 


asthimajjAparvagataM sarvagaM mR^ityunAshanam.h | vande durgApatiM viShNuM sarvavedoditaM prabhum.h || 1 || prANo mukhyavAyurvaMshaH sarvAshrayatvAt.h vaMshasthAnIya iti sthaviraH shAkalyo nAma R^iShirAha | tattatra nidarshanamuchyate | yathA shAlAvaMshe shAlAmadhyagate vaMshe sarve anyevaMshAH samAhitAH tadA adhAratayA sthitAHsyurevaM asman.h prANechakShuH shrotraM manovAk.h indriyANyanyAni tvagdhrANAdIni sharIraM cha pR^ithakpR^ithak.h | tathA savarH chakShurAdi sarvasamudAyarUpaH AtmAsaN^ghAtashcha samAhitaH | tathA etadabhimAninaH shrotrAdishabdavAchyAdevAshcha samAhitAH eteShu cha sarveShvapi AtmAparamAtmA sarvaH bahurUpaH san.h samAhitaH saMsthitaH | tasyAtmanaH saN^ghAtasya ya AtmA AdAnAdikartAtasyai tasyAtmanaH paramAtmano mUlarUpasya sambandhIya; prANastatstho bhagavAn.h prANanAmA UShmarUpaM UShmAkSharapratipAdyaH | samarthatvena sarvaiH soDhumashakyatvAt.h UShmanAmA UShmAkSharasthashcha | asthIni | adhikaM sthiratvAdasthinAmakam.h | yadasthigataM buharUpaM bhagavadrUpaM tatsparsharUpaM sparshAkSharapratipAdyaM sparshanahetutvAt.h sparshanAmakaM sparshAkSharasthitaM cha | evaM majjAnaH | madasya janakatvAt.h majjAkhyaM yanmajjAsthitaM bahurUpaM bhagavato rUpam.h | tat.h svararUpaM svarAkSharapratipAdyaM svaratatvAt.h svaranAmakaM svarAkSharasthitaM cha | yachchAnyat.h saN^ghAtasambandhi chaturthaM mAMsaMlohitaM chetyetat.h mAM salohitaM mAM pramANaM sArayati prartayatIti mAM sa nAmakaM raktavarNatvAllohitanAmakaM bhagavadrUpaM tat.h antastha rUpaM antasthAkSharapratipAdyam.h | antaHsthitatvAt.h antasthAnAmakaM antasthAkSharasthitaM cha iti hasthaviraH shAkalya AhasmetyanvayaH | hrasvo mANDUke yastu evamAha | kimiti | naH pakShetu etat.h saN^ghAtasambandhi trayameva asthInimajjAnaH parvANi cheti | asthnAM maj~nAM parvaNAmiti | tasyaitasya trayasya etatrayegatasya adhikasthiratvAt.h madasya jananAt.h paraj~nAnatvAchcha asthimajjAparvanAmaka bhagavadrUpasaN^ghasya madhye itaH dakSha bhogetrINishatAni ShaShyishcha | ShaShyayuttarashatatraya saN^khayAkAnIti yAvat.h | itaH vAmabhAgetrINi ShaShyishatAnIti vartate | ShaShyayuttarANishatAnIti yAvat.h | tAni saptaviMshatishatAni bhavanti | evaM bhAgadvayasthitAni bhagavadrUpANi saptashatAni viMshatishcha | viMshatyuttarasaptashatAni bhavanti  | saMvatsarasyAhorAtrAH | ahorAtrAyapi saptashatAni viMshatishcha bhavanti | ata etAnyeva saptashatAni viMshatishcha bhagavato.arUpANi ahorAtrANi | ahAyartvAt.h ratipradatvAchcha ahorAtranAmakAni tatsthitAni | ataH sa eSha bhagavAn.h ahaH sammAna uchyate | yato adhyAtmagatAni viShNurUpANyahobhiH sasamaN^khayAni | sa eSha AtmA chakShurmayaH pUrNadarshanaktimAn.h pUrNashravaNashaktimattvAchChrotramayaH | satyakAmatvAchChandomayaH | pUrNamantR^itvashaktimattvAnmanomaya; | pUrNavaktR^itvashaktimattvAdvAN^mayashcha | ya evametamahaH saMmAnamAtmAnaM bhagavavantaM chakShurmayAdirUpaM vedasaH ahnAmaharnAmakAnAM bhagavadrUpANAM sAyujyaM sarUpatAM salokatAM chAshnute prApanoti | putrIj~nAnaputravAn.h bhavati | bhagavadrUpasAyujyAdikaM prApya cha pashumAn.h bhavati pIyamAnasvarUpasukhavAn.h bhavati | svarUpasukhAnubhavavAn.h bhavatIti yAvat.h || 1 || 

atha kauNTharavya Aha - kimiti | trINiShaShyishatAnyakSharANAmtrAkSharashabdena viShNunAmagataM NakArarUpaM sparshAkSharamuchyate | tathA cha akSharANAM NakAragatanAM akSharanAmakAnAM bhagavadrUpANAM trINiShaShThishatAni ShaShyayuttarANi trINishatAni tathA UShmaNAM viShNunAmagata ShakArarUpoShmAkSharagatAnAM samarthatvAtha UShmanAmakAnAM bhagavadrUpANAM trINiShaShThishatAni tathA sandhInAM ShaNayoH sandhigatAnAM sandhAnAt.h sandhinAmnAM viShNurUpANAM trINiShaShThishatAni | evametAnyeva anyanAmaghaTakeShu paJNchAshadvarNeShu madhye akSharANAM UShmabhinnasarvavarNAnAM tadgatatannAmaka bhagavadrUpANAM trINiShaShThishatAni | UShmANAM tadgatAnAM tannAmnAM bhagavadrUpANAM trINiShaShThishatAni | tatsandhInAM tadgatasandhinAmaka bhagavadrUpANAM cha trINiShaShThishatAni | sambhUyAshItyuttarasahasrasaN^khayAkAni santi | tatra yAnyakSharANi viShNunAmagatAni vA nAmAntaragatAni vA UShmabhinnAni | tadgatAni tannAmakAni yAni bhagavadrUpANyavochAma | tAnyahAni AryatvAt.h aharnAmakAni saMvatsarAharniyAmakAni | evaM yAnUShmaNo vAchAmatAH rAtrayaH | yAn.h sandhInavochAmAhotrANAM te sandhaya ityetadvAkyadvayamapi vyAkhyeyam.h | ityadhidaivataM bhagavadrUpANi | athAdhyAtmaM nirUpyante | yAnyakSharANyadhidaivatamavochAma | adhidaivaM yAnyakSharanAmakAni rUpANyavochAmatAni rUpANyadhyAtmamasthIni asthigatAni asthinAmakAni | yAnUShmaNo.adhidaivatamavochAmamajjAnaste.aiyAtmamityevaM vyAkhyeyam.h | majjAsvitaradhAtva apekShayA bhagavato adhikasannidhAnamastIti j~nApayitumAha - eSha havA iti || yadyasmAdevaSha prANo vAyuH sampratisAMmpratam.h | majjA majjAyAM visheShataH sannihitaH tasmAt.h prANo viShNuH majjAmajjAyAmitaradhAtubhyo visheShataH sannihita ityarthaH | yadvA yat.h yomajjA eSha eva hi sampratiprANaH prANasya vAyoH visheShasannidhAnapAtram.h | ata eva prANoviShNurapi prANanAmakaviShNoH visheShasannidhAnapAtramapItyarthaH | nanu prANasyApi kutomajjAyAM visheShataH sannidhAnamityata Aha - etadreta iti || etat.h eSha majjaiyareto bhavati | retasi cha prANovisheShataH sannihitaH | ato majjAyAMvisheShataH prANasannidhAnamavasIyata iti bhAvaH | retasyApi prANasya visheShasannidhAnaM kutaH | yena tadupAdAnamajjAyAM tadvisheShasannidhAnaM pratImahItyata Aha - na ha vA iti || prANAdrate retonAsichyate | ha vai | prANasannidhAnaM vinA reto na garbhatvaM yAtIti yAvat.h | tathAcha itaradhAtUnAM garbhIbhAvayogyatAbhAvAt.h rAtasa eva tadbhAvAttatra visheShataH prANasannidhAnamavagyata iti bhAvaH | nanu garbhIbhAvasya retassvabhAvatvAt.h na tatra prANasannidhAnaM prayojakamityata Aha - yadvA iti || yadi hi prANAdR^itereH striyAM sichyeta tarhi pUyet.h pUtigandhayuktameva bhavati | yatra kvavAnissR^itaM sannashyatIti yAvat.h | na sambhavet.h | na garbhatvena niShpadyate | ato retasogarbhatAprAptau prANasannidhAnameva kAraNamiti bhAvaH | atha yAntsandhInadhidaivatamavochAmaparvANi tAnyadhyAtmamityetat.h api prAgvadevavyAkhyeyam.h | tasyaitasya asthnAM maj~nAM majjAnaM parvaNashamiti trayasya asthyAditrayAntargatasya tattannAmakasya harerUpANi dehe itaH dakShiNabhAge paJNchashatAni chatvAriMshachchasanti | itovAmabhAge paJNcha chatvAriMshachChatAnIti vartate | chatvAriMshadadhikapaJNchashatAni santi | tat.h bhAgadvayasthaMrUpajAtaM sambhUyAshIti sahasraM ashItyuttarasahasraM bhavati | eta evAshIti sahasraM ashItyuttarasahasrasaN^khayAkA bhagavatprAdurbhAvAH | arkalinaH arke sUrye shyenAkArachitau cha nilInatvena adR^ishyatvena sthitAH | ta eva bR^ihatIH bR^ihatyaH | pUrNatvAt.h bR^ihatyAkhyAH bR^ihatIsahasrapratipAdyAshcha | punaH bR^ihatIrityAvartanIyam.h | ete cha arkalino bR^ihatIH bR^ihatIsahasraM ahashchAbhisampAdayanti | ahaHshabdena yaj~nodivasashcho bhAvapyabhipretau | tathA cha ayamatra vivekaH | eta eva prAdubharAvAH puruShasharIre sthitvAvAkprerakatayA bR^ihatIsahasraM sampAdayanti | sUrye sthitvAdivasAnsampAdayanti | chitau sthitvAyaj~nAn.h sampAdayantIti | sa eShosth.hyAdi gato bhagavAn.h akSharasammAnaH | UShmAkSharasandhibhedena trividhavarNagatarUpasamasaN^khayAkaH | ashItyuttarasahasrasaN^khayAkarUpavAniti yAvat.h | chakShurmaya ityAdi pUrvavat.h || 2 || 

bAdhvaH saMsArabAdhitaiH prApyoviShNvAj~nayA mokShapradovAyuH chatvAraH puruShAH santItyAha | ke te | sharIrapuruShaH ChandaH puruSho veda puruSho mahApuruSha iti | tatra sharIrapuruSha iti yamavochAmaya evAyaM daihika AtmAsarvadehAbhimAnIshivaH | sa eva | tasya shivasya yoyaM dehasthitaH asharIraH prAkR^itasharIrarahitaH praj~nAtmA prakR^iShyaj~nAnarUpo niruddhanAmA hariH sarasaH sharIrapuruSha prApyatvAt.h tanniyAmakatvena tatra sthitatvAchcha sArarUpaH | evameva uttaratrApi draShyavyam.h | ChandaHpuruSha iti yamavochAmasokSharasamAmnAyaH samyagAmnAyate amyasyata iti samAmnAyaH samudAyaH | sarve varNA iti yAvat.h | tadabhimAnIsheSha eva | tasyai tasya akAraH a ityAkriyate AhUyata iti tathoktaH | akAragatashcha vAsudevorasaH | vedapuruSha iti yamavochAmasoyameva | yena prerito vedAnveda | vedAnityasva vivaraNam.h | R^igvedaM yajurvedaM sAmavedamiti | tathA cha savarvedAbhimAnI garuDa evetyarthaH| tasyai tasya vedapuruShasya | brahmA j~nAnabR^ihahaNAdbrahmAkhyartvik.h saMsthitatvAchcha brahmAkhyaH saMkaSharNorasaH | tasmAt.h brahmartvijivisheSheNa saMkarShaNasya saMsthitatvAt.h yaj~ne braha0mANaM brahmiShTha brahmaj~nAninameva kurvIta | na tu yAdR^ishatAdR^isham.h | tasminvisheShato harisannidhAnayogyatAbhavAt.h | nanu ko visheSho brahmartvijaH | yena itarebhyaH tasya brahmiShThatvAdikaM avashyakaM syAdityata Aha - ya iti || yo 1brahmartvik.h yaj~nasyolbaNaM krUraM doShAM pashyet.h | katarR^ikaraNAdi vaiguNyaprasaktiM dR^iShTvA tatpratikriyAM vidadhyAditi yAvat.h | tAdR^ishameva brahmANaM kurvIteti pUrveNAnvayaH | mahApuruSha iti yamovAchAmasasaMvatsara eva saMvatsarAbhimAnI brahmaiva | tanmAhAtmyamAha - pradhvaMsayanniti | anyAni bhUtAni kAMshchitprANinaH pradhvaMsayan.h anyAni cha bhUtAni kAMshchitpraNina aikyAbhAvayan.h aikyabhAbhAvayan.h lInabhAvamApAdayannityarthaH | saMvatsarAtmake klR^iptakAle pUrNe kechidbahireva pradhvastadehA bhavanti | kechichcha maNDUkAdayaH sarpAdiShaDu dehAbhavantIti prasiddham.h | etachcha kAlAbhimAni brahmakR^ityameveti bhAvaH | anyAni bhagavadvirodhIni bhUtAni pradhvaMsayan.h tamasipAtayan.h | ranyAni bhUtAni muktiyogyajIvAn.h | aikyAbhAvayan.h mokShesvAntaHsthAnaikyaM samprApayannityapi vyAchakShate | tasyai tasya saMvatsaranAmno brahmaNaH asAvAdityaH AdityamaNDalasthaH jagadAditvAt.h sarvabhUteShu tatatvAt.h sarvajIvAnAM niyAmakatvAchchAditnayanAmakaH pradyumnorasaH | saprasiddho yashchAyamaM asharIraH praj~nAtmA sarvadeheShu sthitoniruddhaH | yashchAsAvAdityaH AdityasthaH pradyumnaH etat.h rUpadvayamekamatyantAbhinnamiti vidyAt.h | upalakShaNametat.h | saMkarShaNavAsudevAvapyabhinnAvitividyAditi grAhyam.h | vakShayamANaprameyAnuguNyAyarUpadvayasyaiva abhedasya svashabdena na kIrtanam.h | tasmAt.h puruShadehagatAniruddhasya AdityamaNDalasthapradyumnasya chaikyAdevahetoH Aditya Adityagato viShNuH puruShaM puruShaM prati pratipuruSham.h | bhavati niyAmakatayA tattaddehasthito bhavati | AdityesthitvA sarveShAM mAM pratyAdityaH mAM pratyAdityovartata iti pratIti janakashcha bhavatItyarthaH | tadapyetat.h shivAdisarvadevaniyAmakatvAdi rUpaM shivAdisAratvamR^iShiNoktam.h | sUryaH sUyarsthitoharirudagAt.h udito bhUdityanvayaH | kIdR^ishaH sUryaH chitraM atishayitachidrUpatvAt.h paramachetanatvAchchittaraM tadevachitraM | devAnAM brahmAdisarvadevAnAM anIkam.h | ananAchcheShyakatvAdan.h | IshitR^itvAdI | kartR^itvAt.h kamiti | mitrasya varuNasyAgneH | upalakShaNametat.h | savadevAnAM chakShurj~nAnadAtA | dyAvApR^ithivIdyAvApR^ithivyau | antarikShaM cha AsamantAt.h prAHsvaprakAshena apUrayat.h | jagato jaN^gamasya | tasthuShaH sthAvarasya | jaN^gamasthAvarAtmakasarvajIvAnAmAtmA | AdAnAt.h svavashesthApanAt.h prale.attR^itvAt.h cha Atmetyukta ityarthaH | iti R^iShiNoktamityanvayaH | evamaniruddhAdi chaturmUrtij~nAnapUrvakameva saMhitA adhyAyanaM phaladaM nAnyatheti bhAvenAha - etAmiti || etAM cha saMhitAM sarvavaidikapUrvottaravarNasandhirUpAM tadaivAnuvidhaM vidhAmanusaprakAraM samyagiti yAvat.h | sandhIyamAnAM sandhitAmahaM manye | yadA chaturvidhoviShNuH saMhitA devateti j~nAyate tathA pUrvavarNasya nArAyaNodevatA | uttaravarNasya samastAH prAdurbhAvAdevatA iti cha yadA j~nAyate | tadaiveti pUrveNAnvayaH | iti hi bAdhva Ahasma | etaM viShNumeva bahvAchAH R^igvedino mahatyukthe bR^ihatIsahasremImAMsante | tatpratipAdyaM jAnanti | etameva agnau iShyakAnirmitachitisthe adhvayar vomImAMsante utrapAsate | etaM mahAvrate mahAvratAkhyastotreChandogAH mImAMsante tatpratipAdyadevatAM jAnanti | tathA etameva adyAM pR^ithivyAM dvayAdisarvabhUtAM teShu cha vyAptaM mImAMsante j~nAninaH | etameva brahmapUrNaguNAtmaka ityAchakShate iti bAdhva Ahati pUrveNa yojanA | sa eSha AtmA bhagavAn.h saMvatsarasammAnaH saMvasatAM ratidAtR^itvAt.h saMvatsaro brahmA | sa chAnantamUrtiH san.h anantajagadadhiShThAya tattanniyAmako bhavati | bhagavAMshcha tasya brahmaNo anantarUpeShu svayantAvat.h rUpaistanniyAmakatayA sthita iti saMvatsarasaMmAna ityuchyate | tathA takShurmayAdishcha bhavati | saprasiddhoyaH pumAn.h | evaM saMvatsarasaMmAnaM chakShurmayAdirUpamAtmAnam.h | parasmai ayogyAya shaMsati upadishati | tathA parasmai AchAryapitR^ibhyAmanyasmai | tatkriyamANe mahAvratAkhye karmaNIti yAvat.h | shaMsati bR^ihatIsahasrAdishastreNeti sheShaH | athAvA parasmai AchAryapitR^ibhyAmanyamudnidashyamahAvratAkh.hyastotreNa AtmAnaM hariM shaMsati | upalakShaNametat.h | anyoddeshena mahAvratechitiM kuyarAdityapi grAhyam.h | na parasmA agniM chinuyAditi vakShyamANatvAt.h | asyottarakhaNDena anvayaH || 3 || 

asya parasmai AtmashaMsanakurtuH vedAH dugdhadohAbhavanti | duhyata iti dohorasaH | phalamiti yAvat.h | dugdha eva na tu dogdhavyo dohoyeShAmiti tathoktaH | phalAdhAyakAna bhavantItyarthaH | tathA tasyAnUkte adhIte shAstre bhAgaH phalamapi nAsti dR^iShyAdR^iShyayoH vedAdhyayanajaphalayoH pR^ithakpratiShedhAya pravR^ittatvAnnAnayoH vAkyayoH paunaruktyam.h | tathA sukR^itasya gaN^gAsnAnAdi karmaNaH panthAnaM mArgaM phalamiti yAvat.h | na veda na prApnoti | tadetat.h ayogyopadeshAdi karturnAdhyayanaphalaM nApi sukR^itaphalamityetadapyR^iShiNoktam.h | yaH pumAn.h | sachividam.h | sachiH karmasaJNchayaH | sampUrvAchchinoteH kiH | upasargasyAnusvAralopaH | taM vettIti tathoktam.h | prItyaikadehesthitvAt.h sakhAyam.h | nArAyaNam.h | tityAja tatyAjatyajati | tasya vAchivedavAchi adhItAyAmapi bhAgaH phalaM nAsti | yadIM yadevanR^iNoti tatsarvamalakaM arakaM aratirUpAndhatamaH prAptisAdhanameva nR^iNoti shrutaM sarvamandhatamaH prAptisAdhanameva bhavatIti yAvat.h | tathA alakaM rauravAdinaraka sAdhanaM cha bhavati | sukR^itasya panthAM pandhAnaM phalaM svargAdikaM cha nahi pravedanaiva prApnotItyarthaH | nanu hareH tyAgashturvidhaH | sa eva nAstItvAdi j~nAnarUpaH prathamaH | ramAbrahmAdInAM tAratamyaviShaye viparItaj~nAnAdirUpodvitIyaH | niShiddhakarmakaraNAdirUpastR^itIyaH | ayogyopadeshaH parasmai shaMsanamityAdirUpashchaturthaH | tatra prathamAt.h tyAgadvayAdandhatamaH prAptiH | tR^itIyAnnarakaprAptiH | chaturthAt.h adhyayanasukR^itaphalAprAptiriti pramANe pramitam.h | ataH parasmai shaMsanamAtrarUpatvAgasya kathametatsarvaphalam.h | yena samAkhyAtvena iyaM shrutirudAhriyata iti chet.h | satyam.h | nedaM sarvaM phalaM parasmai shaMsanakartureva atrochyate kiM tu yathAyathaM tyAgatuShyayakartR^iNAmapi | tathApi prastute parashaMsanAdirUpe chaturthatyAge na tasya vAchyapi bhAgo asti nahi pravedasukR^itasya panthAmiti doShadvayameva | na tu yadIMR^iNotyalakaM R^iNotItyuktA doSha ityavadhArayati | na tasyAnUkte bhAgosti na vedasukR^itasya panthAnamityetat.h uktaM bhavatIti | tasmAt.h parasmaishaMsanAdirUpachaturthatyAgasya uktadoShadvayarUpAnarthaphalakatvAt.h | evaM tasyAnarthaphalakatvaM vidvAn.h parasmai AchAryapitreranyasmai | agniM na chinuyAt.h | iShyakAnirmita chitAvagni pratiShThApya tatra homAdikaM na kuryAditi yAvat.h | na parasmai mahAvratena tannAmnAstotreNa stuvIta | na parasmai etadahaH bR^ihatIsahasrarUpamukthaM shaMset.h | pitre vA AchAryAya vA | tayorarthekAmaM yathechChaM shaMset.h | asya tat.h kutaM AchAryapitruddeshena shaMsanaM Atamena AtmArthameva kR^itaM bhavati | sayashchAyaM asharIraH praj~nAtmA aniruddhaH | yashchAsAvAdityaH pradyumnaH etat.h rUpadvayamekamityavochAma | yadyapyetayoH aikyavidhAnaM prAgeva kR^itaM tathApi prameyAntaranirUpaNArthaM punuruktasyaiva anuvAdoyam.h | tau aniruddhapradyamnau | dehe hR^idayachakShuShoH sthitau | yatra yadA vihIyete sharIrAdapagachChataH tadA AdityashchaMndramA iva dR^ish.hyate draShyaM shakyo bhavati | Adityasya rashmayo na prAdurbhavanti | rashmiprAdurbhAvadarshanamasya na jAyata iti yAvat.h | dyaurlohinIraktavarNA bhavati dR^ishyate | katham.h | yathA maJNjiShThAlohinI tathA | pAyurgudadvAraM vyastovivR^ito bhavati | asya shiraHkAlakulAyagandhikaM kAkasya kulAyavadgandhayuktaM sat.h vAyativAti | vAgatigandhanayoH | vyatyayenashyan.h | gachChati | svagandhena ghrANamAvR^iN^.hkta iti yAvat.h | evamariShyadarshanaM yadA jAyate tadAsya puruShasyAtmAsampareto mR^itaprAya eva | kutaH chiramiva na jIviShyati | shatavarSha jIvanepi chiratvamApekShikameva na mukhyamiti j~nApanAyevashabda; | iti vidyAt.h | sa evaM dR^iShyAriShyoyatkaraNIyaM pAralaukikaM manye tatatsarvaM kUrvIta | kiJNcha yadanti yachchadUraka iti saptaR^ichojapet.h | Aditpratnasya retasa ityekA R^ik.h | japtavyeti sheShaH | yatra brahamApavamAneti ShaT.h R^ichashcha japtavyAH | udvayaMtamasasparItyekA cha japtavyA | etajjapena chAkAlamR^ityushchetparihR^ito bhavati | kAlamR^ityushchedaparokShadarshanadvArAmokSho bhaviShyatIti j~neyam.h | atha mR^ityusUchakAni ariShyAntarANyuchyante | yatra yadA AdityaH ChidraH ChidravAniva dR^ishyate tasyaiva vivaraNaM rathanAbhiH chakramiva abhikhyAyetadR^ishyata AtmanaH ChAyAM vAChidrAMChidravatIM pashyet.h | tadapi tadApi evameva atAmAnaM na chitaramiva jIviShyatItyevavidyAt.h | athApi anyadapi | Adarshe darpaNe udake vA | AtmAnaM AtmapratibimbajihyashirasaMvakrashirasaM vA | ashirasaMshirohInaM vA pashyet.h | AtmAnaH kanyAke kanInike | viparyaste vyAtyaste | UrdhvAdharIbhAvavyatyAsena iti yAvat.h | jihmena jihmatvena vakratayA vA | dR^ishye yAtAM tadapyevameva vidyAt.h | athApi anyadapi | akShiNI apidhAya akShimUlamaN^gulyA vaShyambheti yAvat.h | upekSheta upasamIpa eva IkSheta | tattahi yathA baTarakANi vartulA archiShoMshAstA dR^ishAH sampatantIva dR^ishyante svasthAtmanAm.h | tAni cha baTarakasadR^ishAni yadA na pashyet.h tadA tadapyevameva vidyAt.h | athApi anyadapi | karNAvapidAya karAbhyAM AchChAdya upR^iNuyAt.h | sa eSha tadA shrUyamANodhvaniH prajvalato agnerupabdiH shabda iva | AgachChato rathasya upabdirivachasvasthAtmanAM bhAti | sarasvatI nivit.h svAhAvagnuH upabdiriti vAN^mAmasupAThAt.h | taM tAdR^ishaM dhvaniM yadA na shR^iNuyAttadapyevameva vidyAt.h | athApi yatra yadA gninIM laiva dR^ishyate | tasyaiva dR^iShyAntamukhena vivaraNaM yathA mayUragrIveti | ameghemegharahite vyAnnividyutaM anyaiH adR^ishyamAnAM pashyet.h | meghe vA vidyutaM anyai dR^ishyamAnAmapi na pashyet.h | mahAmeghevAmarIchIH sUryarashmIniva pashyet.h | tadapyevameva vidyAt.h | athApi anyachcha | yatra yadA bhUmiM jvalantImiva pashyetatadapyevameva vidyAt.h | iti pratyakShadarshanAni jAgradavasthAyAM dR^iShyuM yogyAni durnimittAni | atha svapnAH maraNasUchakAH nirUpyante | puruShaM kR^iShNaM kR^iShNavarNaM tathA kR^iShNadantaM pashyati | sa cha kR^iShNaH kR^iSh.hNadantashcha puruShaH enaM svapnasthaM haMnti tADayati | varAhovA enaM hanti | markaTovA enamAsmakaM dayati uparyAkrAmate | AshuvAyurenaM pravahAti UDh.hvAprayAti | suvarNaM khAditvA apagirati Chardati | madhvashnAti | apUpasahitaM bR^ihattamaM madhuyadi bhakShayet.h | tathA bisAnipadmadalAni bhakShayati | eka puNDarIkaM ekameva raktAbjaM shirasAdhAyati | kharairvarAhaiH vAyuktairathAdibhiryAti | kR^iShNavatsAMkR^iShNAM dhenum.h | naladamAlInaladAkhyapuShpavirachitamAlAdhArIsan.h | dakShiNashamukho bhUtvA vrAjayati | tadapvameva vidyAdityanvayaH | sa pumAn.h eteShAM madhye yadi kiJNchitpashyet.h tarhi na tsUchitApamR^ityuparihArArthaM upoShya | sthAlyAM pAkoyasya tatsthAlIpAkaM pAyasaMshrapayitvA paktvA | rAtrIsUktena pratyR^ichaM rAtrIsUktapratipAdya rAtrishabdavAchya srUpa bhagavanmUrtidurgAM choddishya hutvA | anyena pR^ithak.h pAchitena unnanabrAhmaNAn.h bhojayayitvA | charuM haviH sheShaM svayaM prAshnIyAt.h | tarhi pAyasena iShyo hariH durgA cha apamR^ityuM pariharataH | kAlamR^ityushchejj~nAnAdvArA mokShaM nayata iti phalamAtrAnusandheyam.h | evaM prAsaMgikaM prameyaM nirUpyaprakR^itamanusarati - sa ya iti || saprasiddhoyaH paramAtmA | ataH atasAtatyagamane | deshataH kAlatoguNatashchasaMtatatvAdatipUrNatvAdatashabdavAchyaH | atishayenAtishayitatvAdvatathoktaH | tR^itIyotishaya iti sUtrAdatishayenAtirata iti | ashrutaH sAkalyenashrotumashakyaH | pUrNatvAt.h | agataH sAkalyenAvagantumashakyaH | evaM sAkalyena mantuM draShyuM vij~nAtuM AdeShyuM chAshakyatvAdamato.adR^iShyo.avij~nAto.a.anAdiShyashcha | sAmAnyaj~nAnavisheShaj~nAnavivakShayA pravR^ittatvAdagato.avij~nAta ityanayorapaunaruktyam.h | anataHkasyApyaprahvaHsvatantra iti yAvat.h | svayaM tu sarvasya shrotAmantAdraShyA AdeShyA upadeShyA ghoShyAghoShaM kurvan.h | vij~nAtAvividhaj~nAtA | praj~nAtAprakR^iShyaj~nAtA sarveShAM bhUtAnAjIvAnAM antaroMtasthaH pUrNatvAtpuruShashcha | antarashchAsau puruShashcheti tathoktaH | taM viShNuM samaHsarvarUpeShvekaprakAraH | AtmAsarvajIvaniyAmakashcheti vidyAt.h | tena cha saMsArAnmuchyata iti grAhyam.h || 4 || 

athakhalviyaM vakShyamANa | sarvasyaivAchetasarvasyAvAchaH | upaniShat.h | rahasyarUpA | laukikavaidikasarvavAgviShayakAvidyochyate | viShNushabdArthapratipAdakatvAt.h sarvavAchAm.h | etadvidyApi tathAbhUtaiveti | yadyapi sarvAhyevemAH pUrvoktAvidyAH viShNushabdArthatvAt.h sarvasyaivAchesarvasyAvAchaH upaniShadrUpA eva | tathApi tadapekShayAmukhyata eva sarvavAgviShayakatvAdi mAM vakShyamANAntveva sarvasyAH vAchaH upaniShaditi sarvepi j~nAnina AchakShate | kAsAvidyA | pR^ithivyAH pR^ithivIsthitasya viShNoH yatpR^ithivInAmakaM rUpaM tat.h sparshAH sparshAkSharapratipAdyam.h | antarikShasya antarikShasthitasya viShNoH yadantarikShanAmakaM rUpamityanuvartate | tat.h UShmANaH UShmAkSharapratipAdyam.h | evameva divaH svarA ityAdikamapi vyAkhyeyam.h | evamadhilokamadhidaivamadhivedamadhIndriyamadhiprANaM paJNchavidhAnipR^ithivyAdi nAmakarUpatrikANi sparshAdyakSharadaivatAni j~neyAni | atha khaluvidyAntaraM nirUpyate | iyaM dehAkhyAdaivIdevasya viShNoH sambandhinI vINA bhavati | tadanukR^itistadanukaraNavatItatsadR^ishI | asau lokasiddhAmAnuShIvINA bhavati | ubhayoH sAdR^ishyameva upapAdayati - yathetyAdinA || asyAH daiva vINAyAH | amuShyAH mAnuShavINAyAH | ambhaNaM | abhiramishabde | asmAdadhikaraNelyuT.h | shabdotpattisthAnamadhobhagasthamantaravakAshopetaM bR^ihadavayavAntaram.h | asyai asyAH | amuShyai amuShyAH | vAdanaM uparitanabhAgastho.avayavavisheShaH | yathAsyA aN^gulaya evamamuShyAstaMtrayastaM tyaevAN^gulisthanAyA iti | yathA yogyaM yojanA | svarAH dhvanivisheShAH | etadubhayatrasamam.h | spasharAH sparshayogyAvayavavisheShAH | shabdavatInAdavatI | tardmavatI | tardahiMsAyAm.h | karNapIDanAdihiMsAvatI | yathAhyeveyaM daivIvINAlomashena charmaNA | apihitA achChAditA | evaM asau lomashena charmaNApihitA bhavati | etachchalokesuprasiddhamityAha | lomasheneti | vINAH mAnuShIrlomashena rauravAdicharmaNApurA vadanAtpurvaM | pashchAchchetyapi grAhyam.h | api dadhati | tadrakShaNArthaM vAdakA iti sheShaH | yaH pumAn.h | etAM daivIM vINAM veda | brahmAdidehAn.h viShNorvINeti bhaktito jAnAti | sa shrutavadanobhavati shrutamadhItashAstraM vadaneyasyAsau tathoktaH | vidyApUrNamukho bhavatIti yAvat.h | bhUmiprAsyakIrtiH | bhUmau prAsyAprakaSheNa kShipyamANA vyApinIti yAvat.h | kIrtiryasyAsau tathoktaH | bhUmipUritakIrtimA bhavatItyarthaH | asya kIrtiHbhUmiprAbhUmipUrNA bhavatIti pUrvaTIkAkArAH | yatra kvachAryAH j~nAnavR^iddhAH vAcho bhAShante vAgvyavahAraM kuvarnti tatrainaM viduH | niyamena shlAghanta iti bhAvaH | atha pasaN^gAt.h vidyAdhikyalAbhAya japtavyamantra nirUpaNaM pratijAnanti - athata iti || vAgrasaH vAksAromantra visheSho nirUpyate | etajjapasya phalaM sUchayan.h japaM vidhatte - yasyAmiti || yasyAM saMsadi adhIyAnovAbhAShamANo vyAchakShANaH kathAM kurvan.h vAnavirurachiSheta | sabhAsthAnAM rochanAviShayo na bhavati chet.h | sambhAvanA viShayatvArthesan.h | yathA kUlaM pipatiShati shvAmumUrShatItyAdi | tatra sabhAyAM rochiH prAptyarthametAmR^ichaM japet.h | tAM paThati - oShTheti || paviriti vAN^mAma | pavirbhAratItyAdi tannAmasupAThAt.h | ato vAchisaMsthasya strIrUpasya bhagavataH pratipAdikeyamR^ik.h | ayamarthaH | netyupamArthe | oShThau apidhAnena apidhAne iva AchChAdanavastravat.h vartete yasyAH sA oShThApidhAnAnetyuchyate | atra neti bhinnamevapadam.h | sAmarthyAtpidhAnapadenAnveti | lInAsheShakutsitatvAt.h kulI | dantaiHparivR^itA | sarvapAlakatvAt.h sarvasmAdvishiShyatvAchchapaviH | sarvasyaivAchesarvasyAvAcha IshAnA IshvarI | vAN^mAmnI bhagavanmUrtiH | chAruyathA bhavati tathA mAM iha sabhAyAM vAdayediti | ityeShA R^ik.h vAgrasaH vAchaH sArarUpetyarthaH || 5 || 

athashabdaH kAtsnarye | idAnIM kR^itsnashAstrArtho bhidhIyate | kR^iShNahAritaH | kR^iShNonAmnA | haritaputratvAddhAritaH | asmaiyogyajanAya | etat.h vakShyamANaM vAgbrAhmaNaM varsavAgviShayaM brAhmaNam.h | iva vyaktamupodAharati | upadishatiha | kintat.h saMvatsaraH kAlAbhimAnI saMvasadratidAtA prajApatiH brahmAprajAH sR^iShTvA vyAsrasata | shrAntobhavat.h | tataH sabrahmAshrAntiparihArArtham.h | Chandobhi; sarvavedaiH nArAyaNaM stutvA stutyAprasannena tenaivAtmanaM svadehaM samadadhAt.h | tasmAt.h brahmaNA svadehesandhitvAdeva bhagavAn.h saMhitetyatyuchyate | tasyai etasyai saMhitAyai saMhitAnAmno viShNoH balaM NakAraH | Na ityAkriyata iti viShNunAmagata Nashabdena pratipAdyata ityatharH | tathA prANaH ramAbrahmAdyakhila praNetR^itvam.h | AtmA Atmatvam.h | guNato deshataH kAlatashchAtatatvamityetat.h ShakAraH | Sha ityAkriyata iti | viShNunAmagata Shashabdena pratipAdyata ityarthaH | yaH pumAn.h | etau NakAraShakArau | etane Na iti shabdenAkriyamANaM viShNoH pUrNabalam.h | ShashabdenAkriyamANaM sarvapraNetR^itvam.h | deshataHkAlatoguNatashchAtatatvaM cha | R^ichonusaMhitam.h | R^icha ityapalakShaNam.h | sarvAsAmapi vAchAM saMhitAnAmakaM viShNum.h | sabalAM saprANAM cha | sampUrNabalayuktam.h | sarvapraretR^itvashaktyAdiyuktaM cha veda | nAnyaH | etachcha vedanaM AyuShyaM nityAyUrUpamokShasAdhanamiti vidyAt.h | athavA iti yo vidyAtsaMsArAnmuktaH san.h | AyuShyaM nityAyuH prApnuyAdityarthaH | sa upAsakaH saNakAraM bravANIM athavA aNakArAM bravANIti yadi vichikitset.h | sarvAH saMhitAH NashabdavAchya viShNubalavAchakatAnusandhAnapUrvakaM vadAmi kiM vAtadrahitamiti saMshayaM kuryAt.h | tarhi tatra nirNayaM brUmaH | kimiti | sa NakArameva brUyAditi | evaM saShakAraM bravANIM aShakArAM iti saShakArameva brUyAditi vAkyamapi vyAkhyeyam.h | saShakAraM ShashabdavAchya viShNuprANashatmatvavAchakatAnusandhAnapUrvakamityarthaH | te evaM jAnantovayamanusaMhitAyuktatvena R^ichoyadadhImahe | yachcha mANDUkeyIyaM mANDUkeya dR^iShyamadhyAyaM svAdhyAyaM veda | samastavedapurANopalakShaNametat.h | prabrUmaH adhImahe shiShyebhya upadishAmovA | tena nosmAkaM NakAraShakArAvupAptau | NashabdaShashabdArtharUpoviShNurupAttaH | avApto.abhUt.h | NakAraShakAravyAkhyAnarUpatvAt.h sarvavAchAm.h | iti hrasvomANDUkeya Ahasma | asminneva arthe R^iShyantarasammatimAha - atha yadvayamanusaMhitamiti || sthaviraH shAkalya ityupalakShaNam.h | sarvepi R^iShaya evamevAhuriti draShyavyam.h | tadetat.h prameyaM vidvAMsaH kAvaSheyAnAma R^iShaya Ahurhasmavai | kimiti | vayaM kimarthAH kiM prayojanArthinaH santo.adhyeShyAmahe | viShNunAmArthAnusandAnapUrvakaviShNu mantrajapAderekasyaiva adhikatvAt.h viShNunAma vyatirikta vedAdhyayenenApi kiM nrayojanamasmAkaM bhavennakimapItyarthaH | kimarthA vayaM yakShyAmahe | yaj~nairvAnaH kiM prayojanaM bhavennamapItyarthaH | athavA kimarthAvayamadhyeShyAmahe | kimarthAvayaM yakShyAmahe | viShNunAmArthAnusandhAnaM vinA anyaviShayakAdhyayana yamAdikAyaraiH kimasmAkaM prayojanaM na kimapi | tathA cha viShNunAmArthAnusandhAnapUrvakameva vedAnadhyeShyAmahe yakShyAmahecheti bhAvaH | athavA vAchiprANaM juhumaH viShNave nama iti mantrameva japantaHprANavR^ittiM japAkhyavAgvyApAre viniyojayAma iti yAvat.h | prANevAvAchaM juhuma iti vartate | prANevAchohomonAmamaunameva | tathA cha maunena viShNushabdArthaM dhyAyAmovetyarthaH | viShNuviShayakameva adhyayanAdikaM kAyarM nAnyaviShayakamityuktam.h | tatkuta ityata Aha - yohyeveti || yo hi bhagavAn.h prabhava utpAdakaH sa evApyayaH saMhArakartAnAnyaH | ate jagajjanmAdikAraNatvena viShNoreva prAdhAnyAttadviShayakameva adhyAyanAdikaM kAryaM nAnyaditi bhAvaH | upaniShatpratipAdatyArthasyAtirahasya tvaM j~nApayannupasaMharati - tA etA iti || saMhitAH pUrvottaravarNasandhipratipAdyAnisaMhitAnAmakAni bhagavadrUpANi | anantevAsine anyavidyAsusvashiShyatvamaprAptAya na prabrUyAt.h | prathamameva nopadishet.h | nAsaMvatsaravAsine prabrUyAt.h | apravaktre pravachanashaktihInAya cha na prabrUyAdityAchAryAH upaniShadupadeShyAromahidAsAdaya Ahuriti sambandhaH | dviruktiprayojanaM tu prAgevoktam.h | tadatrApyanusandheyaM || 
iti shrImadAnandatIrthabhagavatpAdAchAryavirachita shrImanmaitareyopaniShadbhAvapradIpe asmadguruvara shrImadbhArakarIveN^kaTavarAhAchAryapUjyapAdArAdhakaiH vichachito tR^itIyAraNyake dvitIyodhyAyaH samAptaH || 3 || 3 ||  