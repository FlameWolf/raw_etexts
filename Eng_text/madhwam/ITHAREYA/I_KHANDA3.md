prANAbhimanyamAnatvAdeva tat.h upAMshUchchAritamavarNaM tira iva tirobhUtamiva vartate | tadapi kutaH | tira iva hyasharIraM yadasharIraM vastuta ttira iva hi | apratyakShamiva hi | prakR^itechAbhimAnIprANo sharIro hi sharIrAbhinAnashUnyatvAt.h | yathoktam.h | brahmAnirabhimAnatvAt.h sharIryapyasharIravAnityAdi | tato sharIraprANAbhimanyamAnatvAdupAMshvakArasya tirobhUtavatsthitiryukteti bhAvaH | atha yaduchchairuchchAritamavarNam.h | tat.h sharIraM sharIrAbhimAni bhAratIdaivatyam.h | tasmAdeva hetoH tat.h | uchchairuchchAritamavarNam.h | AviH AvirbhUtaM shravaNapratyakShagocharaM bhavati | sharIrAbhimAni bhAratIdevatAkatvepi kutosyAvirbhUtatvamiti tatrAha - AvirhisharIramiti || tathA cha uchchApekShayopAMshorakArasya prANAbhimanyamAnasya japAdiShu phalAdhikyamiti bhAvaH || 6 || 

vidyAntaropadeshArthaM tadvA idaM bR^ihatIsahasramiti punaH parAmarshaH | tadidaM bR^ihatIsahasram.h | tadyashaH | tasya nArAyaNasya guNakarmakIrtanarUpam.h | yasya nArAyaNasya etat.h yashaH sabhagavAnevendraH | indranAmA mukhyataH | prathamendratvAt.h paramaishvaryayogAchcha | sa eva bhUtAnAM brahmAdInAMjIvAnAmadhipatiH | ya eva metaM bR^ihatIsahasrapratipAdyaM nArAyaNamindraM bhUtAnAM adhikatiM cha veda | sa pumAn.h | visrasA | kvibantoyam.h | visrasanenayuktaH akhilabandhAdvisrastaH san.h | asmAllokAt.h praiti | hareH lokaM gachChati ha | evakAreNa nAstyatra saMshaya ityAha | iti ha aitareyomahidAsa Ahasma | sa mahidAsa evendranAmA | pretya shvetadvIpAdi lokAdimaM prApya | bhUtvA atra prAdurbhUya | manuShyadR^iShyigocharatAM prApyeti yAvat.h | eShu lokeShu rAjati prakAshate | ramata iti yAvat.h | idamapi bhagavato mahidAsasyaiva parokShavadvAkyamiti bodhyam.h | anyathottaratra prashnaprativachanA sambhavAt.h | evaM bhagavataH upadiShyAH kechittachChiShyAH tattatra viShaye | AhuH pR^ichChantIti yAvat.h | yadi bhagavAnmahidAsAdirUpeNa bhUmiShThaH san.h rameta tarhi ramaNasya striyAvinA ayogAt.h | nityasukhasvarUpasya svatantrasyAnyatoH atyayogAt.h svakIye strIrUpa eva svayaM ramata iti vAchye | anena bhUmigatena puMrUpeNa amuM diviShThaM lokam.h | lokyate avalohakyata iti lokashabdavAchyaM svakIyaM strIrUpam.h | abhisambhavati yat.h | abhigachChati kim.h | yachChabdaH kiM shabdArthe | diviShThastrIrUpeNa ramate kimiti yAvat.h | atha prashnAntaraM cha | kena rUpeNa imaM lokaM pR^ithivIsaMsthaM svastrIrUpamA bhavati saMvrajati | tena ramata iti yAvat.h | atra kenarUpeNa ityasya yadayaM bhagavAn.h | diviShThaM bhUmiShThaM vAstrIrUpaM gachChati tachchakena rUpeNa | ubhayoH malakaM rUpaM kimityabhiprAyAntaramapi draShyavyam.h | anyathA parihAravAkyetannirUpaNAsaN^gateH | iti svashiShyaiH pR^iShyo bhagavAn.h | uttaramAheti sheShaH | striyAM strIsharIre yadetallohitaM bhavati vartate tat.h agneH agninAmno agniShThasya harerUpaM sannidhAnapAtram.h | tasmAt.h harisannidhAnapAtratvAt.h | tasmat.h bhAryAsharIragatalohitAnnavabIbhatseta | na jugupseta | bharteti sheShaH | atha puruShe yadetadrato bhavati tadAdityasya AdityanAmnaH Adityasthasya puMrUpasya hareH sannidAnapAtram.h | tasmAt.h hetostasmAdbhartR^isharIragataretaso na bIbhatsetanajugupseta | bhAryeti sheShaH | upalakShaNametat.h | devastrIlohite devaretasi | pR^ithivyAM divi cha bhagavAn.h | strIrUpeNa puMrUpeNa cha sannihito vatarta ityapi grAhyam.h | evamupayuktaM prameyamupodghAtatvena uktvA idAnIM prashnadvayaM pariharati - yoyamAtmetyAdinA || soyaM bhUmiShThomahidAsAdi prAdurbhAvAdirUpa imaM bhUmiShThaM tathA mAnuShastrIlohitagataM cha strIrUpamAtmAnaM viShNuM svakIyameva strIrUpamiti yAvat.h | amuShmaidiviShThAya sUryagAyadevaretasisthitAya cha puruSharUpAya | Atmane viShNave | svapuruSharUpAyaiveti yAvat.h | samprayachChati dadAtItyarthaH | etachchakenarUpeNa imaM lokamiti dvatIyaprashnasyottaram.h | atha prathamaprashnasyottaramasAvAtmetyAdi | asau sUryagato diviShThaviShNavAdi pR^ithagrUpIcha AtmAviShNuH amuM devastrIlohitagataM strIrUpamAtmAnaM viShNum.h | svIyameva strIrUpamiti yAvat.h | asmai bhUmiShThAya mahidAsAdirUpiNe mAnuSharetasisthitAya chAtmane | samprayachChatIti | atra dvitIyaprashnasya prathamamuttaramulbaNatvAt.h | prathamaprashnasya tvanena rUpeNeti | uttarArthasyApi garbhIkR^itatvena parihAre prayAsAbhAvAt.h anantaramuttaramiti j~nAtavyam.h | evaM tAvAtmanau | dyubhUmigatAni viShNoH puruShastrIrUpANi anyonyamabhisambhavataH mithorammata ityarthaH | prakArAntareNApi prashnadvayasya krameNottaramAha - aneneti || anena bhUmiShThena mahidAsAdi prAdurbhAvasthita puruSharUpeNa amuM lokaM dyulokastha devastrIsthitaM svakIyameva strIrUpamabhisambhavati ha | tathA amunAdivisthitena pumAtmakavAmanAdi rUpeNa imaM lokaM bhUlokasthitamAnuShastrIgataM svakIyameva strIrUpamA bhavatIti | 7 || 

tatra soyamAtme mamAtmAnaM amuShmA AtmenesamprayachChatItyAdinA ukte bhagavataH strIpuMrUpaiH svakIyaireva maraNarUperthe sa vA eSha vAchaH paramovikAra ityAdinA ukteH sarvashabdavAchyatvarUpe cha arthe ete shlokA udAhriyanta iti sheShaH | yannArAyarAdi rUpeNa paJNchavidhamakSharaM paraM brahmatat.h | svasminneva strIpuMrUpeNAdharnArInarAtmakena | sameti saMyuktaM bhavati | paJNchavidhaiH nArAyaNAdinAmakaiH svakIyaiH eva strIrUpaiH sametIti vA| yujaH strIpuMrUpeNa mithaH saMyuktAH svasva bhAryAbhiH sahArdhanArInarAtmakarUpaiH saMyuktAshcha | devA iti vakShyamANamatrApi yojyam.h | ashvarUpeNa ratheyuktAH sambaddhAH santoyannArAyaNAkhyaM paraM brahmA rathArUDhaM saMvahanti | tadetatsatyasya sAdhuguNasya mukhyaprANasya | satyaM sAdhuguNatA pradaM svayamapi niravadhikasAdhuguNapUrNatvAt.h mukhyasatyaM nArAyaNAkhyaM paraM brahma yatra anuyujyate | yasmin.h svarUpa eva vAmadakShabhedena ardhanArInarAtmakena rUpeNa anurUpatayA yujyate tatra tasmin.h eva parebrahmaNi nArAyaNAkhye | athavA yasmin.h deshe.anuyujyate tatra deshe | sarvedevA eva ekaM bhavanti | ekIbhavanti muktAssantomilitA bhavanti | atyanukUlachittAshcha bhavanti | na tatra munigandharvAdyAH vrajanti || yasmAt.h akSharAnnArAyaNAkhyAt.h svayameva prAdurbhAvAtmakaM brahmarUpaM akSharaM strIpuMrUpeNa yuktaM sat.h eti bahirAgachChati | yachchayujoyuktAH abhisaMvahanti | tadetat.h satyasya satyaM yatrAnuyujyate tatra devAH sarva ekaM bhavantIti pUrvavadeva vyAkhyAnam.h | tAtparyadyotanAya uktasyaiva arthasya punarabhyAsaH || evaM strIpuMsarUpiNo bhagavataH svaramaNaprakAramuktvA athasarvashabdavAchyatvamapyAha - yaditi || vAcho vAk.h samUhasya madhye yadomiti padam.h | aN^gIkAra vAchIti yAvat.h | yachchaneti padaM pratiShedhArtham.h | yachchAsyAvAchomadhye krUramarthataH kaThiNam.h | yachcholbaNiShNu shabdataH kaThinam.h | upalakShaNametat.h | mitAmitAdi bhedena paJNchavidhaM yAvadvaidikalaukikapadajAtaM tatsarvaM viyUyavichAryakavayo devAH nAmA yattAnAmAyattAni nAmaprakAshyatayA nAmAdhInAni nAmArthabhUtAnIti yAvat.h | viShNumahAtmyAdIni anvavindan.h viditavantaH | tasminaMshcha j~nAneshR^ite paripakvesati | anantaramadhi adhikaM samatR^ipyan.h kR^itakR^ityAH muktA abhUvanniti yAvat.h || yasminviShNau nAmAni nAmArthabhUtAni guNakarmAdIni cha j~nAtvA tasmin.h j~nAne adhishR^ite paripakve samatR^ipyan.h tatra tasmin.h viShNave vedA vAH sarvayujaH sarvaiH mano vAkkAyakarmabhiH yuktAH bhavanti | tAtparyadyotanAyaivaM vettuH phalamAha - teneti || vidvAn.h evaM jAnan.h | tena brahmaNAtatprasAdena pApmAnamaprArabdhamapahatya kShapayitvA svargalokaM vaikuNThAdisthAnamapyeti prApnotItityarthaH | yadakSharaM sameti satyasya satyamanu yatra yujyata iti yadbhAgavataH strIpuM sarUpadvayamastItyAbhipretaM tadidAnIM spaShyamupapAdayati - nainamiti || enaM viShNuM vAchAstriyaM kevalaM strIrUpam.h | bruvan.h bruvaNona vadati | tathA enaM pumAMsaM kevalaM puruSharUpameva bruvannapi na vadati | enamastrIpumAn.h bruvan.h astrIpumAMsaM bruvan.h | strIrUpaH puMrUpashcha na bhavatyeva ayamiti bruvANopi na vadati | viShNorubhayarUpayoH api sattvAditi bhAva; | ata eva kashchanainaM striyaM pumAMsaM vA vadan.h vadati chetsavadatyeva | yathArthavAdyeveti yAvat.h | athavA enaM striyaM pumAMsaM cha bruvannavadatIti vachanaM lokastrIpuMsavilakShaNatvAbhiprAyeNa | enaM astrIpumAniti bruvannapi na vadatItyetadubhayarUpasadbhAvAbhiprAyeNeti j~neyam.h | evaM sarveshabdA bhagavadvAchakA ityuktvA akAro visheShato nArAyaNasya vAchaka ityAha - aH iti brahmeti || aH ityakAreNa brahmapUrNaM vastUchyate | tatra akArasya pUrNavAchitve siddhe ahameva sokAravAchya ityAgataM siddham.h | mamaikasyaiva paripUrNatvAt.h | anyeShAM sarveShAM madadhInatvena alpatavAdityAhamahidAsarUpo bhagavAnnArAyaNaH | evamoMkAro bR^ihatIsahasraM cha akArAnantaraM viShNoreva visheShavAchakamityapyatra draShyavyam.h | ata eva bR^ihatIsahasraviShaya vidyAntaropadeshArthaM punaH tatparAmR^ishyAyArabhyate - tadvA iti || tasya vA etasya bR^ihatIsahasrasya sampannasya ShaT.hitraMshatamakSharANashaM sahasrANi bhavanti | puruShAyuShohnAM sahasrANyapi tAvantyeva bhavanti | ata eva aharabhimAni sUryarUpeShu sthitAnAM aharnAmakAnAM pumAkArANAM bhagavadrUpANAM sahasrANyapi tAvantyeva ShaT.hitraMshadeva bhavanti | evaM sthite kadAchillIlayA bhagavAn.h tAni strIrUpANyeva pumAkArANi vidhAyasUryagatAharnAmaka puMrUpANi cha strIrUpANi kR^itvA jIvAkShareNaiva | bR^ihatyukthashaMsitAyo jIvastatstha bR^ihatyukthAkSharagatena ShaT.hitraMshatsahasrasaN^khayAkena strIrUpasamUhena pumAkAratAmApAditena jIvAhaH | jIvAkhyasUryagatamahaH shabdavAchyaM tAvatsaN^khayAkaM puruSharUpajAtaM sampAditastAkAramApnoti | prAyeNa tu jIvAhnAsUryagatAharnAmakapuruSharUpajAtena jIvAkSharaM shaMsitR^ijIvagata bR^ihatyukthavarNasthi strIrUpasamUhamApnoti | na tadA strItvapuMstvayoH vyatyAsaH | ityevaM anakAmamAraH | anasya prANasya utpattikAmaH san.h mAyAM lakShmAM ramata ityanakAmamAranAmA bhagavAn.h | svechChayaiva strIpuMrUpaiH ramata iti sheShaH | tAnyeva strIrUpANi puMrUpANi cha ekIkR^itya dvirUpaH san.h | jIvAkShareNa jIvAharApnoti | jIvAhnA jIvAkSharatyipi vyAkhyeyam.h | idAnIM ubhayatraikavachanaM mukhyameva | prAktu samudAyApekShamiti visheShaH | yujoyuktA abhiyatsaMvahantItyuktamarthaM vishadayati - atha devaratha iti | devasya viShNoH vAyoshcha ratha ityarthaH | devaiH nirmitoratha iti vA | uchyata iti sheShaH | sa cha adhyAtmaM dehAkhyaH | adhidaivaM ratharUpa eva | tatra adhyAtmaM tasya dehAkhyarathasya | vAk.h vAgabhimAninyumA | uddhiruddhAraNarajjurUpA | chakShurAdi devAnAmuddharaNahetutvAt.h | shrotredakShavAmashrotragata chandrataddhArye | pakShasI pakShayoH dakShavApArshvayoH ashvarUpeNa sthite | chakShuShIdakShavAmachakShuH gatasUryatadbhArye yukte | purato yo chijAshvarUpe | naHmanobhinI rudromanogataH saMgrahItA sArathiH | atha adhidaivepi tasya rathasya vAN^gAmnI umA uddhirnAgAkArA ashvoddhAraNarajjuH | shrotre dandrarohiNyau chakShuShIsUrya saMj~ne cha pakShasIyukte pArshvataH puratashcha yojite ashvarUpe | mano rudraH sArathistimA eva devatAH bodhyaH | sacha asAvayaM cheti tadayaM prANo viShNurvAyushcha adhitiShThati | ubhayavidhaM rathamiti sheShaH | athavA taditi bhinnaM padaM dvitIyAntam.h | tat.h rathatayoktaM sharIramityadhyAtmam.h | liN^gavyatyayena taM rathamityadhidaim.h | ubhayatrApi liN^gavyatyayena rathasyaiva sAmAnyataH parAmarsho vA | ayaM prANo adhitiShThatItyarthaH | atra mantrau pramANatvena udAhariShyannAha - taduktamiti || tat.h viShNuvAyvoH ubhayavidharathAdhiShThAtR^itva mR^iShiNA sarvaj~nena ata eva sakalavedAnAM prathamadraShyrA bhagavatA hayagrIveNa mantrarUpeNa uktamityarthaH | mantravudAharati - Ateneti || pratIkamAtropAdAnamidam.h | tena samagrau mantrau grAhyau | Atena yAtaM manasojavIyasA rathaM yaM vA mR^ibhavashchakrurashvinA | yasya yoge dutiM jAyate diva ubhe ahanI sudine vivasvataH | nimiShashchijjavIyasA rathena ayAtamashvinA | antipaShadbhUtuvAmava iti | tatra Adyamantrasya ayamarthaH | he ashvinA ashvinau ashvamukhau ashugatI vA | viShNuvAyU | manosojavIyasA paTuneti yAvat.h | tena sharIrAkhyena rathenAyAtam.h | sharIre sannihitau bhavatamiti yAvat.h | yaM rathaM vAM yuvayorarthameva R^ibhavodevAshchakrurnirmitavantaH | yasya rathasya yoge bhagavadviShayakamanovAkkarmabhiH sambandhe samyagjAte sati vivasvato vividhaM vAsavataH tattadAkAreNa sarvatra vyAptasya bhagavataH | tatprasAdeneti yAvat.h | jIsya divoduhitA athaprakAshakatvAt.h dyaurvidyA tadutpinnAviShNutattvAparokShadR^ishiH jAyate | sukhadAtR^itvAchChobhanadinarUpatvAt.h cha sudine ubhe ahanI | jIvanmuktimuktyavasthArUpe cha jAyete | sAdhye bhavata ityadhyAtmam.h | adhidaivetu manasojavIyasA ativegavatA tena rathenA asmadyaj~naM pratyAyAtam.h | yaM rathaM vAmarthe R^ibhavashchakruH | yasya rathasya yoge bhagavatA sambandhe jAyamAne sati tasimanneva rathe divoduhitA | dyauH savarstrINAmuttamAmahAlakShmIH tatputrI bhAratI | tathA sudine ubhe ahanI jIvanmuktimuktyasthAdaivate | aheyatvAt.h j~nAnarUpatvAt.h cha ahaHshabdavAchye | lakShmyapatyabhUte vAyurUpe cha | vivasvato bhagavataH sakAshAt.h jAyante | rathArUDhAbhyAM lakShmInArAyaNAbhyAM bhAratIprANau jayete iti yAvaditi | ayaM cha sR^iShyivisheSha iti bodhyam.h | nimiShashchijjavIyasA chakShurnimeShaNAdapi ativegavatA paTunArathena ayAtam.h | avo.avanaM rakShaNAM vAMyuvayorantiShat.h | antike samIpa eva sthitaM na tu dUrataH | mama bhUtu bhavatu | yathA dAsAnAM rAjasamIpa iti dvitIyamantrArthaH | iti R^iShiNoktamiti pUrveNAnvayaH | javIyasetyadhyAyAnte dvirvachanaprayojanaM tu prAguktamevAnusandheyam.h || 8 || iti shrImadAnandatIrthabhagavatpAdAchAryavirachita shrImanmahaitareyopaniShadbhAvapradIpe dvitIyAraNyake tR^itIyodhyAyaH | 2 | 3 |

 
pUrNonmIladguNAtmAnaM svatantraM vishvabhAvanam.h | nArAyaNamahaM vande marudbrahmAdikAmadam.h || 1 || AtmA nityA tataguNatvAt.h AtmashabdavAchyo viShNureka evedamasya jagato.agre pralayakAle AsIt.h | ramAyAH tadAnIM sattvena brahmAdyapekShayaiva iyamuktiH | athavA idaM ramAbrahmAdikaM sarvamapekShya AtmA viShNureka eva kAlato guNatashcha agrepuraHsaraH shreShTha AsIdityarthaH | atra ramAyAH pralaye sattvepi bhagavadadhInatayaiva sattvAt.h svAtanteNa sthityabhAvAdevamuktiH | guNAgyratvaM tvavyAhatameva | yadvA idaM ramAdikaM sarvamapekShyAtmaivAgre viShNureva sarvaguNairagyra AsIdityevArthaH | tatra hetuH nAnyaditi | tatonyatkiJNchanamiShat.h svAtanteNa j~nAnAdiguNaiH bhAsamAnaM nAsIdityarthaH | ramAdInAM sattvepi svAtanteNa miShaNAbhAvAdeva muktiH | sa AtmA bhagavAnIkShata aikShata aichChat.h | kimiti || lokAnnusR^ijA iti || lokAbhimAnitvena lokashabdavAchyAn.h brahmAdidevAn.h tadabhimanyamAnAn.h satyAdijaDalokAMshchAhaM sR^ijai srakShya iti | itthamIkShan.h sa bhagavAnimAnvakShyamANAn.h sR^ijata | ke te lokAH - ambhomarIchIH maramApa iti || etAnebalokAnvivichya darshayati - adombha ityAdinA || aM viShNuM bibhartItyambhaH | pratyakShata eva viShNusaJNchArasthAnamiti yAvat.h | adaHprathamoddiShyambhodvividham.h | pareNa divaM divaH parato vidyamAnaM dyaushcheti | divaHparato vidyamAnaM cha vaikuNThAdisthAnatrayaM maharAdilokachatuShyayaM cheti saptakaM bodhyam.h | nanu kathaM divo viShNulokatvaM yenAmbhonAmikA sA syAdityata uktam.h - pratiShTheti || pratitiShThatvatra bhagavAniti | tathA cha divopyambhastvaM yuktamiti bhAvaH | tatashcha divaH parovaikuNThAdiH | divaH pare maharAdayodyauH svargashchAmbhonAmakA ityarthaH | atra vaikuNThAdilokasR^iShyikathanaM bhUdurgAbhAgavivakShayA vyaktivivakShayAvAvagantavyam.h | marIchImarIchayashabdayoH paryAyatvamabhipretyAha - antarikShaM marIchaya iti || marIchayo.ayaM te pravartante visheSheNa atreti | sakArAntayoyam.h | marIchishabdasya apyayamevArthaH | marIchayosminvartanta iti marIchIriti matvarthIyaM taddhitamutpAdya tasya lopo vAchyaH | lakShmAdishabdavadayaM shabdo j~nAtavyaH | maranti kShipramatreti maraHpR^ithivI | yA adhastAt.h brahmANDotpattaShaH pUrvaM sR^iShyA devatAH tA Apa ityuchyante | etAsAM cha lokAbhimAnitvena lokashabdavAchyatvam.h | etadapi bhAvibhAvena | lokApekShayA pUrvameva sR^iShyatvAdAsAmiti bodhyam.h | sa paramAtmA punarevamIkShata aikShata | kimiti | imenulokAH ya imemayAsR^iShyA ete lokAhi | atha itaHparaM lokapAlAnnusR^ijA iti | yadyapi prAksR^iShyA ap.hshabdavAchyAdevA eva lokapAlAnatatotiriktAH | tathApi brahmANDAntaH | punaHprajAtarUpAntaravivakShayeyamuktiH | sa eva mIkShan.h bhagavAn.h adybha eva yAH pUrvaM sR^iShyA apshabdavAyA mahAdAditvAbhimAninyo brahmAdi devatAH tAbhya eva puruShaM puruShanAmAnaM brahmAN.h | samuddhR^ityarudrAdyaMshaiH sahAMshataH pR^ithakkatya tathA mahadAditattvAtmaka tattadachetana bhAgAnapyuddR^ityA mUrchChayat.h mUrtamakarot.h | chetanAchetanAtmakamevakasthaM rAshiMvidadhe | brahmANDamutpAdayAmAseti yAvat.h | taJNcha brahmANDarUpaM brahmANaM abhyapatat.h | mukhAdyaN^gAni yathA nirbhidyeraMstathA pariNataM chakAra | evaM bhagavatAbhitaptasya brahmaNaH prathamaM mukhaM nirabhidyata | atra mukhashabdena aNDAkAraM niravayavaM shirobhidhamaN^gaM grAhyamiti bhAvenAha - yathANDamiti || tatashcha tasmin.h mukhamAsyaM nirabhidyate ityAvR^ittyA yojyam.h | tasmAchcha mukAt.h vAk.hvAN^.hnAmAvahnirabhUt.h | vAchaH vAgutpattyanantaramagniragninAmakaM tasyaiva rUpAntaramutpannam.h | atra prathamamadhyAtmarUpaM dvitIyamadhidaivati bodhyam.h | evamuttaratrApi | prANovAyuriti pradhAnavAyusuto maruduchyate | dishodigdevatAH mitradharmavaruNa kuberAH | lomAni oShadhivanaspatayashcheti dvividhAH pArijAtAdidevatAH brahmaNastvagudbhavAH | hR^idayAnmanaHmanobhimAnI tannAmAchandraH | upalakShaNametat.h | buddhayabhimAnino buddhinAmAno garuDasheShashivAshchetyapi grAhyam.h | evaM hastau nirabhidyetAm.h | hastAbhyAM dvividhaHshakraH | pAdau nirabhidyetAM pAdAbhyAM dvividhaH shakrasUnuryaj~naH | pAyuH nirabhidyata pAyoH nirR^itiryamashcha jAtAvityapyupalakShaNIyam.h | evameva jihvAnirabhidyata jihvAyArasanaM rasanAdvaruNa iti dvividhovaruNopyupalakShaNIyaH | apAnomR^ityuriti dvividhaH pradhAnavAyureva | reta Apa iti dvirUpaH shiva eveti bodhyam.h || 1 || 

tA etA devatA vahnayAdyAH brahmadehataH sR^iShyAH sarvA api rUpadvayena | devatA ityAvartanIyam.h | dIvyatiratrastutyarthaH | paramAtmAnaM stuvantyaH | punardevatA ityAvartanIyam.h | dIvyatiratra dyutyarthaH | vivyAmbarakuNDalAdibhiH dyotamAnA evAsmin.h mahatyarNave garbhodake shuddhodasamudreva aprApatan.h prAvishan.h | tadA saviShNusteShAM annasarjanAya annAkAMkShAjananAtham.h | taM devasamUhamashanApipAsAbhyAM tadabhimAnitvAdinA tannAmakAbhyAM vayurUpAbhyAM anvavArjat.h saMyojanayAmAsa | tatashcha tadabhimanyamAnabhoktR^itvashaktyA yojayAmAsa | evaM bhagavatA ashanApipAsAbhyAM saMyojitAH tA devatAH enaM viShNuM abruvan.h | kimiti | vayaM yasmin.h pratiShThitA annamadAmatAdR^ishamAyatanaM bhogopayogisharIrano.asmakAM prajAnIhi prakarSheNAnujAnIhi | dehIti yAvat.h | iti | sarvasharIreShvapi puruShAkArasharIrasyaiva visheShato bhogAyatanatva j~nApanAya prathamatastAbhyo devatAbhyogAmAnayat.h | gorUpaM brahmANaM dadau | tadA tatra devatAH pravishyanosmAkamayaM gavAkAro brahmadehonAlam.h | bhogAnubhavAyaparyAptaM netyabruvan.h | tataH tAbhyoshvamashvAkAraM brahmANamAnayat.h tadA tA abruvan.h | navainoyamalamiti | tatastAbhyaH puruShaM pUrvasR^iShyaM brahmaNaH puruShAkArasharIraM Anayat.h | tadA tA abruvan.h | idaM sharIraM sukR^itaM suShThu alaM asmAkaM bhogAnubhavAyasamyagevaparyAptaM bateti | batarSheti | ata idAnImapi jIvAnAM sarvasharIrApekShayA puruShaH puruShAkArasharIrameva hi sukR^itam.h | suShThubhogAparyAptaM bhavati | atha bhagavAn.h | tA devatA abravIt.h | imaM brahmadeham.h | yathA Ayatanam.h | yuShmadutpattisthAnAnusAreNa pravishateti | evaM bhagavadAj~nAnantaram.h | adhidaivamagniragninAmA vahniradhyAtmaM vAN^mAmakobhUtvA mukhamAsyaM prAvishat.h | evamuttaratrApi | evaM sarvadevatApraveshAnantaram.h | taM viShNuM ashanApipAse abrUtAm.h | ashanApipAsAbhimAnI dvirUpo vAyurabravIt.h | AvAbhyAmabhiprajAnIhIti | AvAM yathA nityaM tvachChAsanAnugau bhavAvatathA samyagevAj~nApayeti | te ashanApipAsAbhimAninI vAyurUpe prativiShNuH abravIt.h | kimiti | etAsvevavahnayAdi devatAsu | vAyayu vAM AbhajAmisamantAdbhAjayAmi praveshayAmi | tatashchaitAsvevavAM bhAginyau tattaddevatA bhAgabhujau karomIti | tasmAdevaM bhagavatA saMkalpitatvAdyasyaikasyai cha devatA yai yaj~nAdiShu havirgR^ihyate dIyate chettarhi asyAM devatAyAM ashanApipAse bhAginyau bhavataH | dvirUpovAyuH sarvadevatA bhAgabhugiti yAvat.h || 2 || 

atha sa bhagavAn.h | IkShata aichChat.h | etAvatparyantaM mayA sR^iShyA ima eva | ke te | lokAshchalokapAlAshcheti || idAnImebhyo lokapAlebhyodevAbhyonnaM sR^ijA iti | evamIkShan.h | apaH abAkhyAH pUrvasR^iShyAH mahadAditattvAbhimAninIH brahmAdidevatAHabhyataShat.h abhyapashyat.h | suvishAlAbhyAM netrAbhyAM dadarshetyarthaH | evaM bhagavatAbhitaptAbhyo dR^iShyAbhyaH tAbhyo devatAbhyomUtirrajAyata | tAsAM sarvAsAmapi dehaikadeshebhyomilitaM viriJNchAdisarvadevatAdhiShThitamekaM sharIraM pR^ithagjAtamityarthaH | nanvannaM sR^ijA iti saMkalpyamUrti sR^iShyiranupapanneti tatrAha - yAvA iti || sAprasiddhAyA vaimUrtirajAyatatat.h annaM vai | sA annarUpaivetyarthaH | tadenat.h tadetat.h sR^iShyamannarapaM sharIm.h | annamUrtyAtmako brahmeti yAvat.h | parAN^.h atyajighAMsat.h | bhoktR^idevatAgaNaM dR^iShTvA mAmimA adantIti bhayAdivakrIDayaivatA atikramya kiJNchidapAkramAt.h | hanahisAgatyoH iti dhAtoH svArthe sannantAllaN^irUpametat.h | evamannAtmake rUpe.apakrAnte sati bhoktR^irUpIchaturmukhaH | sarve devA vAyuprasAdamantarA annabhojane ashaktA eva vAyureka eva shakta iti jAnannapi tAratamayaprakAshanAyalIlayaiva tadannAkhyaM rUpam.h | vAchAvAgabhimAni vahnidevatArUpakaraNena ajighR^ikShat.h | grahItumattumaichChat.h | jighR^ikShAvAniva prayatnavAnabhUditi yAvat.h | tadannarUpaM vAchA grahItumattaM nAshaknot.h | ashakta ivAbhavat.h | kathamashatrisya j~nAyata ityata Aha - sayaditi || sabrahmayAyadyadi | enat.h annarUpam.h | vAchA agrahaiShyat.h | attuM shaktimAna bhaviShyat.h tarhi | annamabhivyAhR^ityaiva annashabdavyAharaNarUpavAgvyApAraM kR^itvaiva atra psyat.h tR^iptimAna bhaviShyat.h | nacha tathA tR^iptimAnabhUt.h | tena j~nAyate vAchAgrahItuM nAshaknoditi | vAchobhivyAharaNAtiriktavyApArAbhAvAt.h | annagrahaNasya chatR^iptiphalakatvAt.h vAgvyApArekR^itepi ta-apterajananAdvAchAnnagrahaNaM na sambhavatIti bhAvaH | evamuttaratrApi draShyavyam.h | abhiprANya AghrAya | annaM shrutvA annavAchakashabdaM shrutvA | annaM visR^ijyaretorUpeNa shishnAnnissArya | atha tat.h annarUpam.h brahmA | apAnena apAnAkhyapradhAnavAyunA | ajighR^ikShat.h | tadA Avayat.h ashakat.h | dhAtUnAmanekArthatvAt.h vayatiratrashakanArthaH | tasmAt.h yadvAyuH yo vAyurapAnAkhyaH saiShaH sa eShonnasya grahaH | sarvasyAnnasya bhoktA | yat.h yovAyureShonnAyurvai | annasyAbhimAni devasya brahmaNopyAyurjIvanahetuH | atrAyuriti buddhayAvivichyAnyeShAM surANAM vAyurevAyushcheShyApradaH | ayateH gatyarthatvAt.h | j~nAnapradashcha | gatyarthasya j~nAnArthatvAt.h | nityAyUrUpamokShapradashcheti vyAkhyeyam.h | sa bhagavAn.h brahmasharIre devatAnAM praveshAt.h pUrvameva IkShata aikShataH | kimiti | idaM brahmAdi dejAtaM madR^ite kathaM nusvasvakAryaM kartuM samarthaM syAt.h na kathamapi | atosya pravR^ittyarthaM brahmashIre mayA praveShyavyameveti | punaH sa IkShata | katareNa mArgeNedaM sharIraM prapadyai pApnuyAmiti | punaH sa IkShata | madR^ita ityatrApyanuvartanIyam.h | yadi vAgAdIndriyadaivataiH mAM vinA svatanteNaiva abhivyAharaNAdikaM svasvakarmakR^itaM syAt.h | atha tarhi kohamiti | ahaM viShNushabdavAchyaH kaH kathaM bhaveyam.h | visheSheNa sarvacheShyakatvAdvishiShyabalavattvAt.h cha mama viShNvabhidA sAmamanasyAditi bhAvaH | ityaikShateti pUrveNAnvayaH | evamAlochya sa bhagavAn.h vAsudevarUpeNa etameva mastakasImAnaM vidAryai tayA dvArAsuShumnAkhyamUrdhanyanADIdvArA prApadyata pravivesha | ata eva saiShA dvAH dvAraM vidR^itirnAma | vidAritatvAdvidR^itinAmakamityarthaH | tasya nAmAntaramapyAha - tadetannAndanamiti ||pUrNAnandasvarUpatvAt.h nandano bhagavAn.h | tatsambandhitvAt.h tadetannADIdvAraM nAndanamityuchyate | tasya bhagavata eva punastraya AvasathAH sthAnAni | ayamakShirUpa Avasatha ekaH | ayaM kaNTharUpa Avasatha ekaH | ayaM hR^idayarUpa Avasatha eka ityevaM traya ityarthaH | eta eva traya AvasathAH svapnA ityapyuchyante | svayaM viShNurApneti jIvarUpaM jAgradAdyavasthApreraNAyAtreti | aniruddhapradyumnasaMkarShaNAkhyarUpatrayaM krameNa sthAnatrayesthitamiti bodhyam.h | sa bhagavAn.h jAtomatsyAdirUpeNa prAdurbhUtaH sannapi bhUtAnisarvaprANino.abhivyaikhyat.h | abhitaH sarvakAleShu visheSheNapashyatyeva | mUlAvatArayoH j~nAnAdisarvaguNaiH nirvishaShatvAt.h | atra abhivyaikhyadityanantaraM prAvishadityapi grAhyam.h | tatra chaivamanvaya; | sa viShNuH jAtomatsyAdirUpeNa bhuviprAdurbhUtaH tathArUpAntareNa bhUtAnisamastaprANijAtAni prAvishachcheti | kuta ityata Aha - kimiheti || iha jagatimattonyamasuranihantAraM j~nAnAdiguNapradaM cha vAvadiShatkiMvadetkim.h | na vadatyeva | vidvajjana iti sheShaH | tathehabhUteShu mattonyaM cheShyApradaM vadetkim.h | na vadatyeveti matvA | daityanigrahaNechChayA j~nAnadAnArthaM cha matyAdirUpeNa jAtaH | bhUtAni cha preraNechChayAprAvishachcheti pUrveNAnvayaH | sa eSha bhagavAnetamevapuruShaM vyAsakR^iShNakapilarAghavAdirUpam.h | tatamamparipUNartamaM brahmApashyat.h | atrAbhivyaikhyAdityato abhishabdonuShajjate | tathA cha ahameva svatantraHpUrNaguNa iti kR^iShNarAghavAdi sarvAvatArUpopi sarvadAnubhavatyevetyarthaH | ata eva bhagavata indra iti nAmeti bhAvena tanniruchya darshayati - idamiti || idaM me svarUpam.h | ahaM guNaparipUrNatvAdinA sarvadA darshameveti yataH tasmAdahamidandronAmeti bhagavato mahidAsasya vAkyamidam.h | raN^gastvavadhAraNe | yasmAdidaM darshanAdidaM drohavai nAma bhagavAMstasmAduktanirvachanenedaM draMsantataM viShNumidaM dra ityanuktvA indraityeva parokSheNa aspaShyatayA AchakShate vaidikAH | kutaH devAH viShNvAdyA hi yataH parokShapriyAH | daityAnAM parokShaM syagadarshanameva priyaM devAnAm.h | tena daityAnAmadhaHpatanAt.h | indra ityuktau prasiddhendra evAyamiti mithyAj~nAnaM teShAM jAyate | natvidaM dra ityuktau | ata idaM drasya indratvena kathanaM shrutyAdiShu yuktamiti bhAvaH | aparokShadarshinitatva j~nAninidevAH prItimevakurvantItyaparokShapriyatvamapi teShAmastIti j~nApanAyevashabdaH | adhyAyAM te dviruktikR^ityaM tu prAguktameva anusandheyam.h || iti shrImadAnanandatIrthabhagavatpAdAchAryavirachita shrImanmahaitareyopaniShadbhAvapradIpe dvitIyAraNyake chaturtho.adhyAyaH || 2 || 4 || 

retasAvanitAgarbheto bahiH || tatpitrAsaha chAnyatra ya udaitsovatAddhariH || 1 || ayaM nArAyaNo devaH AditaH pathamaM puruShe garbho bhavati | annasthaHsan.h | puruSheNa anne bhukte annena sahitastaM pravishatIti yAvat.h | tasmaMshcha bhuktAnne pariNate sati yadetadreto jAyate tadet.h puruShasya sarvAN^gebhya; sambhUtaM tejassArarUpaM tathA tadretaH sthitaM yadetadreto nAmakaM bhagavadrUpaM tadetatpuruShasya sarvAN^gebhya; sambhUtamAvirbhUtaM teja eva | tadetadretastisthimAtmAnaM svarUpaM sa puruShastho bhagavAn.h | Atmenyeva svarUpa eva bibharti | tachcharetaH sthitaM rUpaM retasA saha striyAM yadA puruShasthito hariH svayameva siJNchati | atha tadA enat.h etat.h retogataM rUpaM janayati | mAtR^isharIre pradurbhAvayati | tat.h sthAnAntaragabhanameva asya puMretaHsthasya prathamaM janma | tat.h svayonipraviShyaM pauruShaM retaHstriya AtmabhUyamAtmabhAvaM gachChati prApnoti | katham.h | yathA svabhaMgaMkaracharaNashadikaM tathA | evaM tat.h retogata bhagavadrUpaM cha striya AtmabhAvaM strIlohitagatasvarUpeNa ekIbhAvaM saMshleShavisheSharUpaM gachChati | yathA svamaMgaM tathA | tasmAt.h | evaM retodhAraNAnantaram.h | svasya svargAdipuruShArthahetubhUtaputraprasavasambhAvanAviShayatvAt.h | enAM bhAryAM na hinasti na hiMsyAt.h | tADanAdikaM na kuryAt.h | patiriti sheShaH | atha sAstrI | asya patyuH sakAshAllabdhamatragataM svagarbhesthitaM etamAtmAnaM putraM bhAvayati sambhavAyet.h | tathA kR^ite cha asya patyuH sambandhinI | atra svagarbhagata putregataM sthimetamAtmanAM paramAtmAnameva sA bhAvayati | tatashcha sA putraM putragataM hariM cha bhAvayitrIstrI | bhAvayitavyAsambhAvayitavyA bhavati | bhartreti sheShaH | sa pitAkumAraM janmano agre adhibhAvayatIti yat.h | tat.h putragataM AtamAnaM paramAtmAnameva bhAvayati | putra sambhAvanamapi putrasthaM viShNuM sambhAvayAmIti buddhayAkR^itaM chettadviShNu sambhAvanameva bhavatIti yAvat.h | etachcha putrasthaviShNu sambhAvanameShAM lokAnAM santatyai vyAptyai bhavati | bhAvayituH svargagatasyApi pR^ithivIlokeShveva avasthAnamiva bhavati | sa puruSho mR^itvA svargegatopi nikhilaputragatapuNyabhAktvAt.h pR^ithivyAmeva jIvan.h sAdhanAnuShThAtA yathA tathA mantavya iti yAvat.h | pR^ithivIlokasyaikatvepi pradeshabAhulyavivakShayA eShAM lokAnAmiti bahuvachanam.h | etachcha naupachArikamityAha - evamiti || evaM viShNubuddhayA putrasambhAvane kR^ite ime lokAH pR^ithivIpradeshavisheShA ete napuMsAsantatAH vyAptAhyeva bhavantItyarthaH | tadasya dvitIyaM janma asya paramAtmanastat.h | mAtR^isharIrarAt.h pR^ithivyAM putragatena rUpeNa prAdurbhavanameva dvitIyaM janma | atha asyeti tR^itIyArthe | anena paramAtmanA | soyamAtmAputragatorUpavisheShaH | asya pitR^ijIvasya svasvavArthe | puNyebhyaH karmabhyaH puNyakarmaNi kartuM | pratidhIyate bhUloke katipayakAlaM nidhIyate | atha anantaramasya bhagavato ayamitara AtmA | pitR^igatorUpavisheShaH kR^itakR^ityo vayogataH | pitR^ijIvaniShThakR^itakR^ityatvAdi niyAmakaH san.h | pitR^ijIvena saha praiti prakarSheNa gachChati | lokAntaraM prApnoti | jIvasharIraM parityajyAn.h yatra gachChatIti vA | sa bhagavAnito bhUlokAt.h prayanneva punaH pitR^ijIvena sahAnyatra jAyate | tadasya tItR^itIyaM janma | pitR^ijIvasya anyatra yadA punaH janmatadA tachCharIre tena jIvena saha prAdurbhavanameva bhagavadrUpasya tR^itIyaM janmetyarthaH | uktarthe mantrasammatimAha - taduktamiti || tat.h jIvasya janane | tadantargatasya bhagavatopi jananaM bhavatItyetat.h | R^iShiNAmantradraShyrA hayagrIvarUpeNa bhagavatoktaM mantre pratipAditamityarthaH | tameva mantramudAharati - garbha iti || garbhe anugarbha eva san.h vartamAno hameShAM devAnAM viShNvAdInAm.h | vishvAvishvAnisamastAni | janimAni janmAni | ahamiti kriyAvisheShaNam.h | duHkhAdi heyarahitatvenaiva | anvavedaM vyajAnam.h | puraHpUrNAH | AyasIrAyasyaH | visheShato j~nAninyaH | shataM shatasaN^khayAkAH tA eva viShN.hvAdyAdevatAH mAM arakShan.h | adha atha devairakShitatvAdeva | ahaMshyenaH Anandaj~nAnAdipUrNatvAt.h shyoviShNuH sa evenaH svAmIyasyAsau tathoktaH san.h viShNuM svAminaM j~nAtvetyarthaH | javasAvegena niradIyam.h | mAturudarAnnirgatyagarbhamatItosmItyatharH | na punaH garbhavAsaM prAptyAmIti nishchityetthamuktiH | eShyattunishchitaM yattadatItatvena bhaNyata iti vachanAt.h | ityuktamiti pUrveNAnvayaH | etadvAkyaM kasyetyAkAMkShAyAmAha - garbha iti | garbha eva shayAnovAmadevo nAma R^iShiretadevamuvAcha | etadvidyAvettuH phalamAha - sa iti || evaM vidvAn.h yaH sodhikArI asmAchCharIrabhedAt.h sharIravisheShAt.h | charamadehAditi yAvat.h | UrdhvaHsan.h utkramya | brahmanADyAtkrAnto bhUtveti yAvat.h | amuShmin.h svarge loke AnandarUpaviShNusthAna bhUte vaikuNThAdAvamR^ito muktassan.h yogyAn.h sarvAn.h kAmAnAptvA svIkR^ityatAn.h samabhavat.h nityamanubhUN^.hkta ityarthaH | dviruktiruktasarvArthAvadhAraNArthA || 1 || iti shrImadAnandatItharbhagavatpAdAchAryavirachita shrImanmahaitareyopaniShadbhAShyabhAvapradIpe dvitIyAraNyake paJNchamodhyAyaH || 2 || 5 || 

pUrNAnandatamaM sarvaprerakaM sarvanAyakam.h | 
mokShadaM bhogadaM chaivamukundaM bhajame manaH || 1 || 
ayamAtmA viShNuH kaH kiM lakShaNaka iti vayamupAsmahe iti ramAdevImahidAsaM apR^ichChaditi sheShaH | iti devyApR^iShyaH sa bhagavAn.h prAheti cha | kimiti | kataraH sa Atmeti || sa AtmA viShNuH kataraH AnandatamaH | sa cha pUrNAnandosya AtmAsvabhAva eva na tvAgantuko dharma ityarthaH | lakShaNAntaraNyAha | yena vetyAdinA | ayaM ramAbrahmAdi chetanasamudAyo yena yatpreraNayA pashyati rUpAdikam.h | yena vA R^iNoti shabdAn.h | yena gandhAnAjighrati | yena vAchaM laukika vaidikashabdarUpAM vyAkaroti vyAharati | yena svAduchAsvaduchavijAnAti | upalakShaNametat.h sarvendriyavyApArAMshcha karotIti grAhyam.h | sa Atmeti pUrveNAnvayaH | sarvadarshanAdikAraNatvasya pratyekaM lakShaNatvaj~nApanAya sarvatravAshabdaH | evaM viShNoH lakShaNAnyuktvA upAsanArthaM nAmAnyapyAha - yadityAdinA || j~nAtR^itvAdyat.h | sannihitatvAdetat.h | hR^idyayanAddhR^idayam.h | mantR^itvAnmanaH | guNochcha yadA tR^itvAchchaH | pUrNatvAdA | bhaktairitatvAt.h tatatvAchchaitat.h | samyagj~nAnasvarUpatvAt.h saMj~nAnam.h | AsamantAt.h sarvaviShayakaj~nAnarUpatvAdAj~nAnam.h | vividhAnarUpatvAdvij~nAnam.h | prakR^iShyasvaguNaj~nAnarUpatvAt.h praj~nAnam.h | avismR^ititvAt.h medhA | darshanarUpatvAt.h dR^iShyiH | dhAraNarUpatvAt.h dhR^itiH | mA supramANeShu tatatvAnmatiH | manunAmnAM brahmAdInAmIshomanIShA | sarvaprerakatvAt.h jUtiH | sarvadAsarvatra sarvarUpeShu samaM ramata iti smR^itiH | saMsarvasya klR^iptirUpatvAt.h saMkalpaH | sarvakartR^itvAt.h kratuH | doShANAmasanAdasuH | amitAnandatvAt.h kAmaH | svatantratvAdavashaH | ityetAnisarvANyeva trayoviMshatinAmAni praj~nAnasya praj~nAnarUpasya bhagavato nAmadheyAni bhavanti | evaM trayoviMshatinAmaka bhagavadupAsakasya kiM phalamityatontevakShyamANaM sa etena praj~nenAtmaneti phalavAkyamatrApi yojanIye | punaH lakShaNAntaraM vaktumAha - eSha brahmetyAdinA|| eSha brahmA eSha indra eSha prajApatiH shivaH | ete sarve devAH dakShAdayaH | imAni paJNchamahAbhUtAni | kAnitAni | pR^ithivIvAyurAkAsha ApojyotIMShItyetAni | imAni cha kShudramishrANi | kShudraNyalpAni cha tAni mishrANi puNyapApamishritAni cheti tathoktAni | itarANi devebhyonyAni cha mAnuShaprANijAtAni | itarANi cha devamAnuShabhinnAnyasurAdi prANijAtAni | tathANDajAni pakShijAtAni | jArujAni jarAyujAni mAnuShAdIni | svedajAnimatkuNAdIni | udbhijjAni vR^ikShAdIni | tathA devAdInAM mana Adi jAtA ashvAgAvaH puruShA hastinaH | yatkiJNchedaM prANishilAkAShThAdikam.h | tathA jaN^gamaM gamanakartR^i | patatripatanakartR^i | yachchasthAvaraM sthiraM prANijAtam.h | sarveShAmapyeShAM visheShaNam.h | bIjAnIveti | shAlyAdi bIjavadbhinna svabhAvAnItyarthaH | tadetatsarvaM praj~nAnetre | praj~nAtmakaM brahmanetraM netR^iyasyatat.h tathoktam.h | dAmnIti sUtrAnnayateHShyran.h | praj~nAne praj~nAnarUpe brahmaNyeva pratiShThitam.h | alokaH prAkR^itadehashUnyaH | amuktairanavalokyo vA | yoyaM muktasamudAyaH sopi praj~nAnenaH | brahmanetR^ika eva | praj~nApraj~nArUpaM brahmA | svayaM chAnanyAshrayatvAt.h pratiShThAshabdavAchyam.h | praj~nAnaM praj~nAnAtmako viShNureva deshataH kAlato guNatashcha aparichChinnam.h | praj~nAne atro.aloka ityasyaiva vyAkhyAnam.h - sa eteneti || sasakalakarmabandhAnmukto alokashabdoktaH puruSha etena praj~nenaprakR^iShyaj~nAnena AtmanAviShNunApreritaH sannevAsmAllokAchcha ramadehAdutkramya viShNulokaM gatvA amuShmin.h svargeloke vaikuNThAdau tenaiva praj~nAtmanA.amR^itaH san.h sarvAn.h kAmAnAptvAtenaiva savarAn.h kAmAnsamabhavat.h bhuN^.hkta iti ||1|| 
iti dvitIyAraNyake ShaShThodhyAyaH || 2 || 6 || 


 me mama vAk.h vArgindriyaM vANI vA | manasi avabodharUpe viShNau pratiShThitA | tadviShayiNyeva bhavatu | manashchamanonAmA sa bhagavAn.h me mama vAchipratiShThitamastu | vAgviShayo bhavatu | prArthane prakAramAtrabhedoyam.h | tAtparyaM tvekameva | AdarAtishayAdeva hi punaH prArthanam.h | evaM parokShaM prArthayitvA aparokShaM prArthayate | Aviriti | he bhagavan.h | me mama tvamAviredhi Avirbhava | aparokShaviShayo bhava | AvIredhi atishayena avirbhava cha | AvirbhAvaM cha vAyvadhiShThAne prApnuhIti bhAvena sambodhayati - vedasyeti || me madupAsya | he vedasyANIstha | sarvavedasamudAyAdhAraprANasthita viShNo me mama | shrutamadhItaM mA prahAsIH mAtyaja | madadhItashAstrajanya yathArthaj~nAnaviShaya eva sarvadA bhava | kadApi vismR^ito mA bhavetyarthaH | etatprArthanAnukUlyena eva vedasya ma ANIstheti sambodhanam.h | anyathA prANasthetyevAvakShyat.h | he viShNo anena tvadviShayeNaiva adhItena ahorAtrAn.h sandadhAmi | sarvAhorAtreShvapi tvadviShayameva adhyayanaM kuryAmiti yAvat.h | R^itaM pUrvAvagatavatsadAsthitaM shashvadekaprakAraM tvAM vadiShyAmi | shiShyeShu vadeyam.h | tathA satyaM sAdhuguNaistataM sarvaniyantAraM cha tvAM vadiShyAmi | vadeyamityarthaH | evamaparokShaM prArthayitvA punaH parokShaM prArthayate - tanmAmiti || tadviShNavAkhyaM brahmamAmadhyetAraM shiShyamavatu | vaktuH gurorabhAve adhyayanasyaiva abhAvApatteH tadbrahmavaktAraM gurumapyavatu | tAtparyAtishayena punaridameva prArthayate | avatu mAM avatu vaktAramiti || 1 || iti shrImanmahai. dvi.praghaTTake saptamodhyAyaH || 2 || 7 || iti dvitIyAraNyakaM sampUrNam.h ||

viShNunAmArtharUpANAM vedAnAM saMhitAtmanAm.h | laukikAnAM cha shabdAnAM mukhyavAchyaM hariM bhaje || 1 || atheti maN^galArthe | dvitIyapraghaTTakapratipAdyanirUpaNAnantayArthe cha | vidyAntarArambhArthe vA | ataH mahAphalasadbhAvAt.h | saMhitAyAH viShNu nAma saMhitAyAH tadvayAkhyAnabhUtasarva vaidikashabda hitAyAH tadabhinnalaukikashabdasaMhitAyAH | upalakShaNametat.h | tattatsaMhitAgatasarvavarNAnAM cha | upaniShat.h rahasyaM bhagavadrUpavAchakatvarUpam.h | nirUpyata iti sheShaH | pR^ithutvAt.h pR^ithivInAmakam.h | pR^ithivIsthitaM harerUpaM pUrvarUpaM pUrvavarNadevatA | krIDanAt.h dyunAmakaM dyusthitaM harerUpamuttararUpamuttaravarNadevatA | vAyuH vedakatvAt.h ayanatvAchcha vAyunAmakaM rUpaM saMhitA | varNayoH madhyadevatA | pUrvottaravarNadevatA bhUtarUpadvayahitatvAt.h saMhitAnAmakaM cheti mANDUkeyo nAma R^iShirAha | AkAshaH AsamantAt.h kAshanAdAkAshanAmA AkAshastho bhagavAn.h saMhitA | vaNaryoH madhya devateti mAkShavyonAma R^iShiH asya vedayAJNchakre | enaM mANDUkeyaM pratibodhayAmAsa | saha mANDUkeyaH tena mAkShavyeNAviparihR^ito aparihR^ito na nirAkR^itaH svapakSha iti menekathaM na nirAkR^itaH | me madIyena madupAsitena asyAkAshasya putreNa vAyunAsau mAkShavyo na samAgAt.h | saN^gato nAmUt.h | vAyusthaviShNvanupAsanAt.h | nahi vAyuH saMhitetyanupAsanamAtreNa vAyusthasya saMhitAdevatAtvaM tena nirAkR^itaM bhavati iti hetoH na matpakSho.anenanirAkR^ita iti me na iti pUrveNAnvayaH | svoktaM pakShaM parityajya pakShAntaramavalambamAnena mAkShavyeNa nirAkR^ita prAya eva ayaM pakSha ityata Aha - samAnevaitaditi || tat.h te upAsane samAne aviruddhe vai | AkAshasthavAyusthayorubhayorapi rUpayoH saMhitAtvopapatteriti bhAvaH | prakArAntareNAnayoH matayoH sAmyamabhipretya tatrAkAshasaMhitAtvapakSha eva balavAniti pUrvapakShaM tAvadAgastyamatAnusAreNotthApayati - parihR^ito me na ityAgastyA iti || mANDUkeya pakShonena mokShavyeNa parihR^ita evetyahaM menemanya ityAgastya Aha | evaM manturAgastyasyAyamabhisandhiH | AkAsho hi vAyoH pitA AkAshAdvAyuriti shruteH | pitA cha putrAduttamaH | ata AkAsha eva viShpAsanamadhikaphalaM na vAyAviti | evaM pUrvapakShayitvA bhagavAn.h svasiddhAntamAha - samAnamiti || etat.h vAyurAkAshashcheti dvayaM samAnaM hyeva bhavati | tvagindriyadevatAtvena akAshadevatA vinAyakotpatteH pUrvameva vaikArikAhaMkArajAtatvAt.h vAyorAkAshAdguNAdhikhye.api bhUtakoTau punarAkAshAdeva vAyorutpannatvAt.h akAshasya vAyupitR^itvAdapekShayAt.h AshaguNavyAptyAdhikyAchchobhayoH upAsanAsthAnatvena sAmyAN^gIkAropapatteH | ata ubhAvapi pakShau grAhyAveveti bhAvaH | ityadhidaivatam.h | saMhitAyA upaniShannirUpiteti sheShaH | adhyAtmam.h | sAnirUpyata iti sheShaH | vAk.h vAchisthitaM vaktR^itvAdvAN^mAmakaM bhagavadrUpam.h | pUrvarUpaM pUrvavarNapratipAdyam.h | mantR^itvAt.h manonAmakaM manaHsthitaM rUpapamuttararUpam.h | uttaravarNapratipAdyam.h | prANaHprANanAt.h prANanAmA prANasthito bhagavAn.h saMhitA sandhidevateti shUravIromANDUkeyomanyate | atra vAk.h vAgindriyaM pUrvarUpaM pradhAnaM manontaHkaraNamuttararUpamaprAdhAnamityarthAntaramapi vivakShitaM bodhyam.h | atheti pakShAntare | asya shUravIramANDUkeyasya jyeShThaH putra Aha - kimiti | manaHpUrvarUpaM vAguttararUpam.h | atrApi pUrvavadarthadvayaM vivakShitam.h | tatrAstu pUrvottaravarNadevatayoH pUrvamatavyutkramaH | ubhayorapyubhayadevatAtvopapatteH | jaDayoH vAN^manasayoH indriyayoH guNapradhAnabhAve pUrvamatavyatyAsaH kuta ityata Aha - manaseti || manasA vA agre prathamataH saMkalpayati | athavA chAvyAharati | tasmAt.h mana eva pUrvarUpaM pradhAnam.h | vAgindriyaM chottaramapradhAnamityarthaH | saMhitAviShaye tu naivaM vipratipattiraH astItyAha - prANastveva saMhiteti || pUrvavadeva vyAkhyAnam.h | atrApi matadvaye kimubhayoH sAmyamutaikasya prAbalyamanyasya daurbalyamityataH svayaM bhagavAnAha - samAnamiti || atra prANAkhyasya prANasthitasya viShNoH saMhitAnAmakatve pitushcha putrasya chetyetayoH samAnaM samAnatvameva | ubhAbhyAmapi prANasaMhitAtvAN^gIkArAt.h | vAN^manasayoH anyonyapUrvottararUpatva viShaye tu putrapakSha eva balIyAn.h | manasA vA agre saMkalpayatIti yukterupanyaH tatvAditi vAkyasheShaH | adhyAtmasaMhitopaniShat.h kathanaprasaN^gAddehasya viShNurathatvamapyanusandheyam.h | sarvadA adhyAtmapravaNaShanetyabhipretyAha - sa eSha iti || ashvayuktashchAsau rathashchetyashvaratha iti madhyamapadalopIsamAsaH | sa eSha dehAkhyo ratha indriyAkhyAshvayukta ityarthaH | pR^ichChatIyatvAt.h praShyiH paramAtmA tasya vAhanovAhakaH | manovAkprANasaMhataH mana Adisthitamana AdinAmaka bhagavatAsaMhataH sambaddhashchetyarthaH | etadvidyAvettuH phalamAha - sa ya iti || ya upAsaka eva muktaprakAreNaitAM saMhitAM saMhitAnAmakaM bhagavantaM vedasa svargeNa lokena vaikuNThAdimuktisthAnena vidhIyate | mukto bhavatIti yAvat.h | tatra prajAyA prakaShyaj~nAnena | pashubhiH vedaiH yashasA brahmavarchasena | viShNuprasAdAt.h samyagupachAyitasvarUpatejasA cha sandhIyate | sarvaM nityamAyushchaiti prApnoti | laukika prajAdIchChushchettAdR^ishaprajAdinApi yathAyogyaM sandhIyate | sarvaM pUrNamAyushchaitItyapi vyAkhyeyam.h | iti nu evaM hi mANDUkeyAnAM sambandhinyaH tadupAsitAH vidyA iti sheShaH || 1 || 

atha mANDUkeyopAsitavidyAnirUpaNAnantaram.h | shAkalyasya shAkalyasambandhinItadupAsitA vidyAnirUpyata iti sheShaH | pR^ithivI pR^ithivIsthitaM pR^ithivInAmakaM vAsudevAkhyaM rUpaM pUrvarUpaM pUrvavarNapratipAdyam.h | dyaustannAmakaM dyusthaM saMkarShaNAkhyaM rUpamuttarUpaM uttararNapratipAdyam.h | vR^iShyiH varShaNAdbR^iShyinAmakaM vR^iShyisthitaM pradyumnAkhyaM rUpaM sandhiH saMhitA devatA sandhinoti samyak.h puShNAti bhaktAniti sandhinAmakaM cha parjanyaH parasasyAdi janakatvAt.h parjanyanAmA parjanyastho bhagavAnaniruddhaH sandhAtA samyagdhAraNAt.h sandhAtR^inAmakochchArayitR^ipuruShasthaH svayaM cha samyagdhAraNAt.h dyAvApR^ithivyoH vR^iShyirUpasandhAnakartR^itvAchcha sandhAtR^inAmetyarthaH | vR^iShyeH sandhitvaM parjanyasya sandhAtR^itvaM cha kuta ityato lokavyavahArasiddhatvAdityAha - tadutApIti || taduta tachcha vR^iShyeH sandhitvaM parjanyasya sandhAtR^itvaM cha api sambhAvitameva | kutaH yatra yadA | etat.h eSha parjanyaH balavadyathA bhavati tathA anugR^ihNan.h anukUlatayochchaiH gR^ihNan.h sAmudrodakaM svodare svIkurvan.h ahorAtre sandadhat.h abhivyApyavarShati | tadA dyavApR^ithivyau samadhAtAmiti | utApi adyApi janA ahurityarthaH | iti na evaM prakAreNa hi adhidaivataM nirUpitam.h | athAdhyAtmaM nirUpyate | ayaM sarvaH puruShaH samagraH puruShadehAnandaM ekovayavI | tasya dehasya dvevidale vibhAgau bhavata ityAhuH | tasya dehasyedameva adharAdharmeva pR^ithivyArUpam.h | pR^ithivIpratinidhiriti yAvat.h | adhobhAgasthitatvAt.h pR^ithivyAH pR^ithivIdevatAyAH pratimArapaM cha | idamuttarArdhaM divaH | rUpamiti vartate | divaH pratinidhiriti yAvat.h | UrdhvabhAgasthitvAt.h | divodyudevatAyAH pratimArUpaM cha | atra vAgevavR^iShyeH AtmAparjanyasya ityapi grAhyam.h | asminnuttarArdhe vAgeva vR^iShyerUpaM vR^iShyi pratinidhiH | vR^iShyidevatAyAH pratimA cha | AtmA uchchArakajIvaH | parjanyasya rUpaM pratinidhiH | pratimAchetyarthaH | atra pR^ithivI dyuvR^iShyiparjanyashabdaiH vAsudevAdirUpachatuShyayaM cha krameNa tattadantargataM mukhyato vAchyaM bodhyam.h | atha dehasyoktaM pR^ithivIdyusAmyaM sAmastyenopapAdayati - tatreti || tatra deheyoyamantareNa pUrvottarArdhayoH madhye AkAsho vartate | soyaM dyAvApR^ithivyAvantareNa | tayAH madhye vartamAna AkAsho yathA tathA tatpratinidhiH j~neyaH | kiJNcha tasmin.h prasiddhe | asmin.h AkAshe | antarAkAshe prANa AyattaH adhiShThitoha | hAsminniti bhavitavye savarNadIrghalopaH ChAndasaH | sacha prANo.amuShmin.h bahirAkAshe yathA vAyurAyattodhiShThitaH tathA j~neyaH | tayoraikyAt.h | vAyusthitadAkAsharathirUpAdhiShThAnatvAchcha | api cha amUnibahiH sthitAni trINirUpANi jyotIMShi yathA evaM puruSha dehepi imAni trINi jyotIMShasinnihitAni | kAnyamUnitrINijyotIMShikAni cha imAnItyato vivichya darshayati - yatheti || yathA divya sAvAditya AdityAkhyaM jyotirevaM puruSha dehe shirasi idaM chakShuH tadAkhyaM jyotiH | chakShuSha AdityAdhiShThAnatvAdAdityAdhiShThAtR^ilAdhiShThAnatvAchcha tayoH sAmyaM bodhyam.h | yathA chAntarikShe asau vidyut.h | evaM Atmani dehe idaM hR^idayaM hR^idayAkhyaM jyotiH j~neyam.h | hR^idayasya vidyuddevatAdhiShThAnatvAdvidyudadhiShThAtR^i haMsarUpAdhiShThAnatvAchcha tayoH sAmyam.h | yathA pR^ithivyAmayamagnireva mupasthe idaM retaH reta AkhyaM jyotiH | retasognyadhiShThAnatvAt.h tadadhiShThAtR^iparashurAmAdhiShThAnatvAchcha | evamuktaprakAreNa sarvalokaM lokatrayarUpamAtmAnaM puruShadehameva anuvidhAya anusandhAya | AhashAkalyaH | kimiti  - idameva pR^ithivyA rUpamidaM diva iti || sa ya evametAmityAdi pUrvavadeva || 2 || 

atha ataH mokShAdiphalasadbhAvAt.h | nirbhujapravAdAH saMhitApadakramaviShayAH prakR^iShyavAdAH | kathyante | tatra nibharujaM bhaJNjanarahitatvAnnirbhujashabdavAchyAsaMhitA | pR^ithivyAyatanaM pR^ithivIsthita pR^ithivInAmaka varAhadevatAkA | pratR^iNNaM padaM divyAyatanam.h | divisthito dyunAmAvAmano harirAyatanaM yasyeti aluk.h samAsaH | athavA divyodyusthito vAmana AyatanaM yasyeti vigrahaH | ubhayamantareNeti kramanAma | tat.h antarikShAyatanaM antarikShasthitAntarikShanAmaka nR^isiMhadevatAkam.h | tasmAdetajj~nAnapUrvaka saMhitAdyadhyayanakartA pUjya eva na nindanIya ityupaskartavyam.h | atheti pakShAntare | yadyenaM nirbhujaM bruvantam.h | saMhitAmadhIyAnaM viShNubhaktaM kashchit.h mAnuSha upavadet.h nindyAt.h | tarhya varAbhyAM pR^ithivyantarikShAbhyAM sthAnAbhyAM achyoShThAH chyatosItyenaM brUyAt.h | adhIyAna iti sheShaH | viShNubhaktanindA asahiShNuranyo vA | atha yadyenaM pratR^iNNaM padaM bruvantaM upavadettarhyuttarAbhyAM sthAnAbhyAmantarikShadyubhyAmachyoShyA ityenaM nindakaM brUyAt.h yastUbhayamantareNa ahakramamadhIte tasyopavAdonAstyeva | tannindanasya narakAdyanarthahetutvAt.h atiduShyatvena sarvathA tannindanaM na kuyarAditi bhAvaH | j~nAnapUrvakaM viShNunAmochchAraNAdeva samastavaidika saMhitAdhyayanaphalaM labhyata ityAshayenAha - yaddhIti || viShNunAmniyadyadisandhiM ShaNayoH melanaM vivartayati visheSheNa vartayati | tattarhi tadevanirbhujasya rUpaM samastavaidikasaMhitArUpam.h | tadadhyayanaphalapradamiti yAvat.h | atha yadyadi tatra vItyanantaraM shuddhe amilite akShareShaNuriti varNe abhivyAharati | tarhi tat.h pratR^iNNasya padasya rUpaM samastapadAdhyayanaphalapradamiti yAvat.h | ubhayamantareNa | kramastu agra eva | agyra eva saMhitApadAbhyAM shreShTha eva | kutaH krameNa ubhayaM sandhyuktiH vibhAgenoktishcheti dvayaM vyAptaM garbhIkR^itaM bhavati yatastasmAt.h | tatashcha viShNuH viShaNurityubhayathApi vachanAt.h samastakramAdhyayanaphalaM bhavatIti bhAvaH | athavA saMhitApadakramasvarUpaM nirUpayati - yaddhIti || pUrvottaravarNayoH sandhiM vivartayatIti yat.h tannirbhujasya rUpaM svarUpam.h | atha yachChuddhe akShare amilitavarNAtmakapade abhivyAharati | tatpratR^iNNasya rUpam.h | yena nirbhujaM pratR^iNNaM chetyubhayaM vyAptaM bhavati | sa evobhayamantareNa krama ityuchyate | satvagra eva agyra evetyarthaH | saMhitAdhyayanaphalaM vivichyAha - annAdyakAma iti || yomokShe annAdibhogabAhulyakAmaH sanirbhujaM viShNuriti saMhitAnAma brUyAt.h | svargakAmomokShakAmaH pratR^iNNaM viShaNuriti padAtmakaM nAma brUyAt.h | yastu mokShatadbhogobhayakAmaH sa ubhayamantareNa viShNurviShaNuriti dvidharapi brUyAdityarthaH | athAvA viShNunAmArthabhUtatvAt.h sarvavedasthitA api saMhitA padakramAH viShNupratipAdakA eva | atastatsaMhitA padakramAdhyayanaphalameva etat.h saMhitAdyadhyayanaphalaM mantavyamityAha - annAdyakAma iti || atra nirbhujAdishabdAH sakalasaMhitAdiparAH | saMhitAdyadhyetR^inindane kR^ite manuShyamAtraM pratibuvaNaprakAraH prAguktaH | idAnIM asuraprakR^itikaM pratibruvaNaprakAra uchyate - athayadyenamityAdinA || yadyenaM nirbhujaM bruvantaM paraH sarvashatrurasuraprakR^itirupavadet.h tarhyanaM pratibrUyAt.h | kimiti | mayAdhIyamAnasya nirbhujasya yA pR^ithivIsthApR^ithivInAmnI varAhAkhyAdevatA | tAmevatvaM AraH dUShitavAnasi | dhAtUnAmanekAthartvAt.h | dUShaNArthAt.h R^idhAtoH luN^irUpametat.h | taddevatAkanirbhujAdhyayanakAle kriyamANasya maddUShaNasyApi taddUShaNarUpatvAt.h | tasmAt.h sA pR^ithivI devatAtvAtvAM riShyati | riShahiMsAyAm.h | antarNItaNyarthoyam.h | nAshayiShyati | andhe tamasi pAtayediti | atha yadyenaM pratR^iNNaM bruvantaM para upavadet.h tarhi divaM devatAM vAmanAkhyAM tvamArastasmAt.h sAdyauH devatAtvAM riShyarityenaM brUyAt.h | atha yadyenaM ubhayamantareNa kramaM bruvantaM para upavadet.h tarhi antarikShadevatAM nR^isiMhAkhyAmArastasmAt.h sA antarikShadevatAtvAM riShyatItyenaM brUyAditi | nanu nindakena nindAyAM kR^itAyAmapi j~nAninodvandvasahiShNutayA tatsoDhavyameva | tatkuta evaM pratyuttaraM dAtavyamityata Aha - yathAtu kathAcheti || lokeyathA vAdiprativAniH kathApravR^ittAchet.h tatra vAdyuttarasya prativAni pratyuttaraM dIyata eva na tUShNIM bhAva Ashriyate evaM prakR^itepItyarthaH | nindAdi sahanaM tu kevalAtmaninadAdiviShayam.h | idaM tu devatAviShayaM cha bhaviShyati | devatAstutikAle kriyamANasya nindAdeH stutyadevatAdreharUpatvAt.h | ato na tatsoDhavyamiti bhAvaH | nanu nindakaM pratitvAdevatAriShyatItyAdi bruvaNavidhAnaM vyartham.h | bruvaNamAtrasya aprayojakatvAdityAshaMkyokta prakAreNa j~nAnavatA prayuktaM vAkyaM na jAtumoghaM bhavitumarhatItyAha - bruvanniti || saMhitAdyAH shrutitatIH bruvan.h adhIyAnaH vAshabdAt.h abruvan.h vA pumAn.h | buvantaM nindantam.h | vAshabdAt.h nindantaM vA | prakArAntareNa svadrohaM kurvANamiti yAvat.h | yaM kaJNchitpuruShaM prati | yat.h shAparUpaM vachanaM brUyAt.h | tat.h vachanamabhyAshameva samIpata eva kShiprameveti yAvat.h | tathaiva satyameva syAt.h | na jAtumoghamityarthaH | nindakamAtraM pratyevaM shApapradAnaprasaktau tatra visheShamAha - natviti || brAhmaNaM brahmaprAptiyogyaM pratikapulashalAdanyat.h akushalaM tasyAnarthakArivachanaM naiva brUyAt.h | ayogyajanAn.h pratyevaivaM brUyAnnatumokShayogyAn.h pratIti bhAvaH | tatrApyapavAdAha - atidyumna iti || dyutisvarUpatvAt.h dyumno viShNuH tadA j~nAtikamramI atidyumnaH | viShNvAj~nArUpa shrutismR^ityudita dharmollaN^ghanakAti yAvat.h | tathA cha tasmin.h atidyumne satyeva taM brAhmaNaM mokShayogyaM puruShaM pratishikShArthaM lokachyuto sItyeva brUyAt.h | na tu lokachyato bhaveti nAtidyumne cha na samAsoyam.h | bhagavadAj~nAnuvartinisati tu tAdR^ishaM brAhmaNaM mokShayogyaM pratinaivaM brUyAt.h | ato brAhmaNAnAM shApAviShayatvAt.h mAnyAtvAchcha brAhmaNebhyo namo astviti shUravIromANDUkeya Ahasma | atra namo astviti eN^aH prakR^itibhAvashChAndasaH || 3 || 

athAtonuvyAhArAH Atmanoj~nAnasAmarthyAnusAreNa bhagavadupAsanAviShaya evopAsakasyAshaktyAdidoShaM vadan.h taM prati vaktavyAvyavahArAH pradarshyante | tadarthamekAmupAsanAM tAvadAha - prANa iti || prANoviShNurvAyushcha | sarvAdhAratvAdvaMshovaMshasthAnIya iti vidyAt.h | upAsIta | sa prasiddhoyaH pumAn.h vaMshaM prANaM pratisthitaM tadupAsakamenaM upAsavet.h prANaprItisampAdane tvaM na shaknoShItyAdirUpeNa nindet.h tarhi tamenaM nindakaM pratyayaM prANopAsako brUyAt.h | yadyAtmAnaM shaknuvantaM j~nAna sAmarthyayuktaM manyeta | devadyuttamAdhikArIchediti yAvat.h | kimiti | ahaM pramANaM vaMshaMsamadhAM sandadhAno.abhavam.h | viShNuvAyupriyatAM sampAditavAn.h asmIti yAvat.h | evaM prANaM vaMshaMsandadhataM mA mAM tvaM prANaprIti sampAdanena shaknoShItyAha Attha | atovaMshaH prANastvAtvaM hAsyati ihAmutracha parityajatIti | atha yadyayaM prANopAsaka AtmAnamashaknuvanta alpaj~nAnashaktimantaM manyeta | gandharva pitrAdyalpAdhikArI chediti yAvat.h | tarhyenaM nindakaM prati brUyAt.h | kimiti | prANaM vaMshaMsamadhitsiShantaM prANena sandhimichChantam.h | prANaprIti sampAdanodyoginamiti yAvat.h | mAM sandhAtuM nAshakaH mayA sahasandhAnaM kartuM nAshakaH | mama prItiM kartuM nAshaka iti yAvat.h | atastvAM vaMshaH sarvAdhAraH prANo viShNurvAyushcha hAsyatIti | yathA tu kathAchetyAdi pUvarvat.h || 4 || 

atha prameyAntaraM nirUpyate | nirbhujavaktrAH nirbhujaM saMhitAvaktremukhe yeShAM te tathoktAH tannAmAnaH | kechana R^iShaya AhuH | khalviti vAkyAlaN^kAre | kimiti | pUrvamakSharaM pUrvAkSharasthitaM yadvarAhAkhyaM rUpaM tatpUrvarUpaM pUvarvarNapratipAdyam.h | uttaraM uttaravarNasthitaM vAmanAkhyaM rUpaM uttarUpaM uttaravarNavAchyam.h | pUrvottararUpe antareNa pUrvottaravarNayorantarasthitaH yo.avakAshaH avanAt.h kAshanAchchAvakAshanAmA nR^isiMhaH sA saMhitAsaMhitAnAmaka iti | vidheyAnusAreNa strIliN^gam.h | sa eva mityAdikaM pUkimiti | pUrvamevAkSharaM pUrvarUpam.h | uttaramakSharamevottarUpam.h | nAtrAsmAkaM vipratipattirityevakAreNAha | pUrvarUpottararUpe antareNa yovakAshaH | yena yatpreraNayAsandhiM pUrvottaravarNayoH vivartayati | visheSheNa vartayati | puruShaH | yena cha svarAsvaraM vijAnAti | atrAyaM svaro na bhavati kiM tvanya eveti j~nAtvAklR^iptasvareNaiva akSharamuchchArayatIti yAvat.h | yena cha mAtrAmAtrAM vibhajate | hrasvadIrghavibhAgaM karoti sAvedavyAsAkhyaM rUpaM saMhitAnAmakamiti | sa ya evamityAdyuktArtham.h | atha ha asya hrasvamANDUkeyasya putraH prAtIbAdhIputraH tannAmakabhAryA jAtomadhyamonA R^iShirAha | kimiti | imekhalvakShare purvottaravarNe avikarShan.h anekIkurvan.h vikarShaNasaMshleShAvaprApayan.h | yathA varNaM varNasthitimanatikramyAha | samamevAkSharochchAraNaM karotIti yAvat.h | sAmUrtiH sAmanAmnIvAsudevAkhyA bhavati | tasmAt.h sAmaiva | sAmanAmakaM vAsudevarUpameva ahaM saMhitAM pUrvottaravaNaॅgatarUpadvayasaMhitatvAt.h saMhitAnAmakaM manya iti Aheti pUrveNAnvayaH | 