bhAvadIpaH-
lakShmInArAyaNaM natvA pUrNabodhAdisadgurUn |
gItAtAtparyaTIkAyA bhAvadIpaM karomyaham ||
sakalavAN^manasadevatendriropasarjanakabhagavannatirUpaM maN^galaM granthAdAvAcharati || indireti || etachcha na sokhyAtishayAya, kintu tadanugrahArthameveti bhAvenoktamamandetyAdi | 'asharIraH praj~nAtmA' ityukteH kathamasharIrasya vadanAmbhojarAjahaMsatvamiti shaN^.hkAsatvamiti shaMkAnirAsAyoktaM sundarAkR^itaya iti | prAkR^itadehaniShedhaparA shrutiriti bhAvaH |
granthakartR^innamati || dharmeti || gurutvAdbahuvachanam | evamagre.api | prAchInaTIkAkartR^inarthayate || sa padmanAbheti || sUryakiraNasamUho yathA lokasya j~nAnAya bhavati, tathaiteShAM vAksamUho mama j~nAnAyAstu | uttarArdhe.apyarthadvayaM j~neyam | shrIpadmanAbheti pAThe yachChabdashravaNAt sa gogaNa iti yojyam | akShobhyatIrthAkhyakhagurUn natvA chikIrShitaM pratijAnIte || praNamyeti ||
|| atheti || pratigranthavyAkhyA.a.arabhyata ityArambhArtho.athashabdaH | vyAkhyAne bIchoktirasheShetyAdi | yathAvadityetadghaTanAyoktamanyairityAdi | parisamAptyAdItyAdipadena prachayasaN^grahaH | paramparAdItyAdipadena tadanumitAyAH 'prAripsitasamAptyAdikAmaH sveShTadevatAnatiM kuryAt' iti shrutergrahaH | nibandhanasya kR^ityoktiH shiShyeti | shiShyairapyetadavashyaM kAryamiti j~nApanArthamityarthaH |
samastapadenApaunaruktyamAha || sampUrNamiti || sammatagItAsviti || veNugItAbhramaragItAgopikAgItAbhikShugItetyAdirUpAsvatyarthaH |
|| tasyA eveti || bhAratasya vA tadantargatagranthAntarasya vA tyAgeneti yojyam | nanvityAdinA kR^itachodyasya shAstreShviti shlokasthapUrvottarArdhatAtparyoktyottaramAha bhAratasyetyAdinA |
pratinidheH pAShANAdeH | mahattvaM bhAraheturityAha || mahatvAttata eva bhAreNa tatatvAditi || mahatvAdbhAro mahabhAraH | niruktatvAdeva mahata A paJNchamIsamAsashcha j~neyaH | tena mahAbhAreNa tatatvAdvyAptatvAt | mahAbhAropapadAt tanoterDapratyaya iti bhAvaH | nirvachanamavayavArthakathanam | 'eSha viShNorbhagavataH kalA bhuvanapAvanI' ityAdi pR^ithuM prati traShibhiruktaM hR^idi kR^itvA shaMkate || pR^ithyavAdiShviti || Adipadena balarAmakArtavIryArjunAdigrahaH | 'Avivesha pR^ithuM devaH shaN^khI chakrI chaturbhUjaH' ita, 'pR^ithuhaihayAdayo jIvAsteShvAviShTo hariH svayam' ityAdivachanAtteShAM na sAkShAdavatAratvamastIti bhAvena svayaMshabdArthamAha || sAkShAnnArAyaNeti || guhyeti || bhAShAdvayaM bhAratatAtparyadvitIye vyaktam | anyatra purANeShu ||
upoddhAtaH- || anukUlayiShyanniti || saN^kShepeNokte prapaJNchaM jij~nAsavo bhavantIti prapaJNchane.api jij~nAnAjananamatrAnumUlanamiti bhAvaH || iti sheSha iti || nArAyaNapadAnantaraM itipadaM kathyata iti padaJNchAdhyAhAryamityarthaH || iti smaà¤¼teriti || 'j~nAnenAsau vibharti mAm' iti bhAgavatasmR^iterityarthaH || atra j~nAnitve || 'naiva devapadaM prAptA brahmadarshanavarjitAH' | iti smR^iteriti bhAvaH || atraiveti || dviT.htadanubandhinigraha evetyarthaH || keShAJNchiditi || duryodhanAdInAM | bhIShmadroNAdInAM tadanubandhitvAditi bhAvaH || shAstraviduShA || arjunenetyarthaH || dharmaikadesha iti || yuddharUpe | samagradharmaH svavihitavR^ittibhagavadbhaktyAdirUpaH || militameveti || bhaktivairAgyAdipUrvakaM svavihitavR^ittiH paramadharma ityarthaH | yuddhanivR^ittirapi paramadharmaviruddhatvAdadharma eveti tadbodhanamapi kAryamevetyarthaH || tathAbhAvAt || dharmAdharmabhAvAdityarthaH | tadviruddhamapi dharmatvena niyamayati chet dharmo bhavatyevetyata Aha || tasya cheti || hareH svabhaktyAdipUrvakasvavihitavR^ittitadviruddharUpayoreva dharmAdharmatvena niyamanopapattirityarthaH || uktavidhasyeti || bhaktipUrvaM svavihitavR^ittyA kriyamANasya bhagavadArAdhanasyetyarthaH | kartavyatve hetushchaturthapAdena labdha iti bhAvenAha || mokSheti || te hitamiti mAmevaiShyasItyAbhyAM labdhahet Aha hitetyAdinA || tyAjyatvaM cheti || avagamyata iti yojyam | tadvyanakti bhaktyetyAdinA | svadharmeNetyanuvAdena sheShamAha || bhaktyA cheti saMyojyamiti || bhaktyA bhagavadArAdhanameva dharmastadviruddhastvadharma ityeShortho.anena kathaM labdha ityata Aha || kartavyeti || paramadharmatvena bhaktirgItAyAmabhimateti kuta ityato mUlaM yojayati || parokSheti || j~nAtuM draShTuM chetyuktaparokShAparokShayoH praveShTuM chetyuktaj~nAnimokShasya cha bhaktyA tvananyayeti bhaktyadhInatvAvagamAdityarthaH || anyatheti || j~nAnasya shravaNAdyadhInatva ityarthaH | shaMkottaratvena mUlArthamAha || shravaNAderiti || uttamatvasyeti || tathA cha sUtraM-''pareNa cha shabdasya tAdvidhyaM bhUyastvAttvanubandhaH'' (bra.sU. 3-3-54) iti || tatreti || sarvadharmAniti shloke kartavyasya tyAjyasya chAbhAvo.abhimata ityarthaH | heyopAdeyAbhAvena 
sharaNAgatireva tasyAbhiprAya iti shaMkiturbhAvaH | yadvA tatretyasya gItAyAmityartha iti j~neyam | etad.hdvayaM matkarmakR^inmatparama iti shloke kathamabagamyata ityato.anuvAdavyAjena vyanakti yaduktamityAdinA | gItApadArthamuktvA tatkarmeti mUlapadasyArthamAha || tadeva tatkarmeti || karmadhAraya ityuktaM bhavati | asmachChabdAttadbhagavadviShayaM karmaiva bhaktasya karmetyarthaH | tadarthatvena bhagavadarthatvena niShiddhamevetyarthaH || tatreti || gItAyAmityarthaH | tadvyaJNjayan mUlArthamAha || svavihitamiti || avagamyata iti sarvatra yojyamiti prAgevoktam | tadubhayamityasya svavihitaM bhagavadarthaM chetyarthaH || ityaneneti || ityardhenetyarthaH | sAkShAtparamparayeti || nirdoShatvenetyantasya sAkShAdapekShitatvam | anyeShAM tu paramparayA || abhinne nissvarUpe svasmAduttame vastuni svasya sArvaj~nasarvashaktyAdiguNahInatvena, jananamR^ityAdidoShavattve sArvakAlike sArvadaishike cha sarvavastuni niyamanAyogAt, anyAdhInatve tadanumatiM vinA svechChA.adidvArA.anyasyaiva mokShahetutve pumarthadAnadvArA shAstrapratipAdyatvasyApi vidhiniShedhaj~nApanasyopAstyAdidvArA niyamanasyAkAryatvAditi bhAvaH || sarvasya tadadhInatvamiti || 'lokamaheshvaram' ityaneneti bhAvaH || buddhiritIti || sarvasya tadadhInatvamiti || 'bhavanti bhAvA bhUtAnAM matta eva pR^ithagvidhAH' iti vAkyasheShAditi bhAvaH | saptarShaya ityupakramya 'etAM vibhUtiM yogaM cha mama yo vetti tattvataH | sovikampena yogena yujyate nAtra saMshayaH | iti vAkyasheSheshravaNAdAha || niShkampeti || karaNavyutpattimupetyAha || sarvashAstrANAmiti || j~nAnavij~nAnapadayoH shAstrarthatve.api bhagavatparatvaM kathaM labdhamityata uktam || bhagavaditi || 'yajj~nAtvA' ityardhenokterityarthaH | yadvA 'yenAshrutaM shrutaM bhavati' ityAdau bhagavajj~nAnenaiva sarvasya j~nAtatvokteriha cha 'yajj~nAtvA neha bhUyo.anyat' ityAdinA j~nAtatvokterbhagavatparatvaM sarvashAstrANAM siddhamityarthaH | prAdhAnyoktiriti || rAjavidyetyasya pradhAnavidyeti vyAkhyAnAditi bhAvaH || tajj~nAnAnmokShashcheti || sukhasyaikAntikasya pratiShThA.ahamityukteriti bhAvaH | anya ityukterAha || bheda iti || uttama ityukteruktAmuttamatvamiti | bibhartItyukterAha || sarvasya tadadhInatvamiti || 'loke vede cha prathitaH' ityukterAha || sarvashAstrANAmiti || buddhimAn kR^itakR^ityashchetyukterAha || tajj~nAnAnmokShashcheti || asatyamapratiShThaM ta iti || tenAsatyatA.adivAdinAM nindayA jagatsatyatvAvagamAditi bhAvaH || yaduktamiti || kuru karmetyAdivAkmudAhR^itya j~nAninopi bhagavatkarmeti yaduktamityarthaH | j~nAninApi rAdhyaH sAdhyaH || mokShAniyamAditi || 'aniyamaH sarveShAm' (bra.sU.3-3-35 ) iti sUtrAditi bhAvaH | yachChabdashravaNAdAha || teneti sheSha iti || varNAshramochitakarmaNetyarthaH || tasmAditi veti || karma kuryAdityanena tasmAdityasyAnvaya iti bhAvaH | sAdhanottamatvamityAdItyAdipadena parokShAparokSharj~nAnino.api mokShasya tadadhInatvaM cheti gR^ihyate || uchyata iti || 'bhaktyA prasannaH paramo dadyAd.hj~nAnaM' ityanenochyata ityarthaH || shravaNAderiti || 'AtmA vA are draShTavyaH' ityAdAviti bhAvaH || mokShAdiriti || j~nAnamAdipadArthaH | 'dR^iShTyAdistasya sAdhanam' ityatrAdipadena dhyAnaM shravaNamanena cha grAhye | tasyetyanena cha bhaktishabdArthatayokto yaH snehaH sa chAtiparipakvaH paripakvaH aparipakva iti trividho.api gR^ihyata ityupetya dR^iShThyAdimadhye kiM kasya bhaktirUpasya snehasya sAdhanamityatastadvivekena darshayan kathaM bhakterityAdisoktashaMkA nirAha || atiparipakva ityAdinA || yoga upAyaH || tatsAdhanatvAditi || mokShasAdhanAtiparipakvabhaktisAdhanatvAdityarthaH | tatsAdhanamiti || dR^iShTisAdhanaparipakvabhaktisAdhanamityarthaH | shravaNAdItyAdipadena mananagrahaH | yaduktamiti || 'sudurdarshamidaM rUpaM' ityAdyudAhR^iktamityarthaH | devatvAduttamAdhikAritvamityanuvAdaH svakR^itavyAkhyAnAnurodheneti j~neyam | vyAptau cheti || ye devAste.adhikAryuttamA iti mUle vyAptirabhimateti bhAvaH || yadviShNoriti || 'na tvatsamo.asti' ityAdyudAhR^ityoktamityarthaH | mI LahuSho.amilaShitasechakasya | eShasya A samantAdIshasya | vayAH bandhakaH | prabharaNe pUjAyAm | rudriye, rudrashabdAddhaH, raudram | vide vivide, vid.hlR^i lAbhe, lebha ityarthaH | yathA tatheti sheShoktiH || yAsiShTamiti shravaNAdyuvAmityarthaH | irAvat annavat | vartiH vartanam | vR^iterikArapratyayo bhAvArtha iti bhAvaH | yAsiShTam ayAsiShTam | aDabhAvashChAndasaH | prAptau stha ityarthaH | kathaM samachintayadityataH svayamAha ete vakShyamANA jAyantAmitIti | shrautapadArthamAha || satyaM mukhyamiti, tato viShNuta iti cha || mAtrayA mAtrAyAH miteH | tanvA vR^idhAna mUrtyaiva pUrNo.asi | anye iti sheShoktiH | anvashnuvanti, ashU vyAptau, prApnuvanti || yaduktamiti || 'pashyannapImamAtmAnam' ityAdinoktamityarthaH || pUrvottareti || ' sthitapraj~nasya kA bhAShA samAdhisthasya ' iti shloke.atra vivakShitasya muktasya prakR^itatvAt |  ' naiva tasya kR^itenArthaH ' ityuttaravAkye muktaliN^gashravaNAttadanusAreNa chetyarthaH | bhAShyAnusArAdatra muktashabdaH samAdhisthapara ityAha || atra sarvatheti ||  ' samAdhisthopi ' ityapipadAdarthadvayaparaH shloka ityeke |  ' j~nAnayogena sAN^khyAnAm ' ityasya tAtparyamAha || j~nAnenaiveti || sAN^khyAnAmityasyArtho j~nAninAmiti | shaMkate || nAtreti || yaduktamiti ||  ' sudurdarshamidaM rUpam ' ityAdinA.arjuno j~nAnIti yaduktamityarthaH || iti saMkShepeNa gItAtAtparyoktiH ||
saN^grahoktyaiveti ||  ' tatra sAkShAdindrAvatAram ' ityAdineti bhAvaH || dR^iShT.hvemamityAdineti || pUrvAdhyAye  ' dR^iShTvemaM svajanaM kR^iShNa ' ityAdinA bhayakampagANDIvastraMsanAderyuddhanivR^ittAvupapatteruktatvAdityarthaH || uttarArdhamupAdatta iti || arthastu spaShTaH | chashabda upamA.artho dhyeya iti bhAvaH || satyamiti || bandhusnehanimittAnnAshabhayAt  ' na yotsye ' ityetatsatyamityarjunoktiparihAhArthaM vikalpayatItyanvayaH || taditi || uktarUpamarjunavachanamityarthaH | evamevetyasya paramachetanatveneti bhramanirAsAyAha || chetanamAtratveneti || atishayena nityatvameveti ||  ' chetanashchetanAnAm ' ityatreti bhAvaH || vivakShiteti || svarUpato dehatashcha prAgabhAvavinAshayorabhAvarUpo.arthaH || ubhayavidheti || svarUpato dehatashchetyarthaH | pratIkagrahaNabalAchChaMkAnirAsalAbha iti bhAvenAha || tushabdeneti || lokapadena vivakShitamarthamAha || praptaityAdinA || aneneti || lekasya prasaktikathanenArjunApekShayA.aprastutatvoktivirodho netyarthaH || saraNaM gamanamiti || sU gatAviti dhAtoH | ye gatyarthAste j~nAnArthA iti bhAvaH |  ' nAbhAvo vidyate sataH ' ityetAvatA prakR^itashaMkA.aparihArAdAha || dR^iShTAnta iti || uttarArdheti ||  ' ubhayorapi dR^iShTo.antastvanayostattvadarshibhiH ' ityattarArdhe sadasatkarmabhyAM sukhadukhe na sta ityanayorarthayoranto nirNayastattvadarshabhirdR^iShTa ityuktyA naiyatyaM labdhamiti bhAvaH | prakR^itopayogamAha || ashraddhayeti ||  ' ashraddhayA hutaM dattaM tapastaptaM kR^itaM cha yat || asadityuchyate pArtha ' ityaShTAdashe  ' sachChabdaH pArtha yujyate ' ityetasmAtkiJNchiduparitanaM vAkyaM cha grAhyamityarthaH || vetteti || vida j~nAne, veditetyarthaH | AgamashAsanamanityamitIDatra na kR^itaH | nanu vidyamAnAvidyamAnayoriti vaktavyam | vidyamAnashabdasya  ' alpAch.htaraM pUrvam ' iti sUtreNa, tathA bhAvasyAbhAvApekShayA.abhyarhitatvena  ' abhyarhitaM pUrvam ' iti sUtreNa pUrvanipAtena bhAvyatvAdityata Aha || gItAnusAreNoti || utpattinAsheti || avidyamAnasyotpattivyavahAreNa vidyamAnasya nAshavyavahAreNetyarthaH || kimidamiti || kaNThavyavahAramUlabhUtaM kimanumAnAgamArthApattijaM j~nAnamuta bhrama ityarthaH | ghaTitamiti || sadasatkarma paratvenAnyathA yojitamityarthaH || tAviti || vittivyavahAhAvityarthaH | atosannava jAyata ityanantaraM sheShamAha || sanvinashyatIti chopasaMhAro draShTavya iti || kimiti || uktyA kimityarthaH || rUpabhedeneti || kAryarUpeNasataH kAraNarUpeNa sato janmetyarthaH || kuta etaditi || asato janma sato vinAsha ityetadityarthaH || bhramaviShayasyeti || shuktirUpyAdeH khyAtibAdhAnyathAnupapattirUpArthApattyetyarthaH || prAchInapakSha iti || asato.asattvena pratItirneti pakShe mAnAbhAvarUpadUShaNAntaramityarthaH || chashabdArthamAha || na kevalamiti || taddharmeti || pratItatvarUpadharmetyarthaH || tadbhAvo.apIti || asatassattvena pratItibhAvo.apItyarthaH || bAdhakaj~nAnasyApIti || shrutau ptatItaM rUpamanirvachanIyameva na vyAvahArikaM sadapIti parasya bAdhakaj~nAnodayAditi bhAvaH || anirvachanIyatvavirodhAditi || satyabhUtasattvAshrayatya sadvailakShaNyAyogAditi bhAvaH | maghavAnAvityasyArtho yashasvinAviti |  ' yasho vA va magham ' iti karmanirNaye yasho.arthakatve maghashabdasya shrutyukteH | achChendrAbrahmaNaspatI ' ityatra brahmaNaspatishabdartho bR^ihaspatirityupetyAha || indrabR^ihaspatI iti || indrAbR^ihaspatIti bhAvyam |  ' devatAdvandve cha ' iti pUrvapadasyA naN^ukteH |  ' yuvoridApashchana praminanti vrataM vAm ' iti sheShasyArthamAha || yuvayorityAdinA || yuvoH yuvayoH | idityasyArtha eveti | vratamityasyArthasatyetyAdi | Apashchaneti padadvayArthaR^i sarvadevatA apIti || praminanti jAnanti |  ' tanna moghaM vasu spArhamuta jetota dAtA ' iti sheShatyArthoktipUrvamupAttapadAnAmarthamAha || sarvaj~na iti || tatkartavyamiti || tadyuddhakarma kartavyam | pUjAtvena kAryamityanupadameva  ' tasmAdyadhyasva ' ityatra vakShyatIti vakShyatikriyayoktvetyasyAnvayaH || ubhayoH yIveshvarayoH || atra jIvasyeti || atra avisAshi tviti shloke jIvasya pratipAdyatAyAshcha niShedhyatAparaM bhAShyamamukhyArthaparam | jIvaparatve.amukhyatvaM kuta ityata Aha || tatreti | harAvityarthaH | tarhi mukhyArthaviShNupara evAyaM shloko.astvityata Aha || na tvevAhamiti || AdipadaprakShepeNeti || dehahAnyAdItyAdipadetyarthaH || kathaJNchiditi || svAbhAvikAnAshanaimittikanAshabhedenArthabhedakalpanamityarthaH || atrochyata iti || tAtparyanirNayAkhyaitadvantha ityarthaH || bhAShye tviti || na cha naimittikanAsha ityAhetyAdinA jIvarUpArthAntaramuchyata ityarthaH || bhagavateti || bhAShyakR^itetyarthaH || jaDAbhAvamuktveti || na vartata ityAdineti bhAvaH || sharIreti |  ' shyAmAvadAttAH ' ityAdineti j~neyam || etadvAkyayoriti ||  ' yo veda ' iti,  ' Anandamayam ' iti vAkyayoH  ' brahmAvidApnoti param ' ityuktaparabrahmaprakaraNagatatvAdityarthaH | yashorUpeNeti || yashonAmakarUpeNetyarthaH |  ' tasya nAma mahadyashaH ' iti shruteH | IshvareNeti || sakhyeti yojyam |  ' kilbiShaspR^itpitupaNirhyeShAmaraMhito bhavati vAjinAya ' iti sheShArthamAha || yato.asAviti ||  ' gAyatraM tvo gAyati shakvarIShu | brahmA tvo vadati chAtavidyAM yaj~nasya mAtrAM vimita u tvaH ' iti sheShArthamAha || kashchidityAdinA || jakShabhakShahasanayoriti dhAtoH jakShannityasyArthadvayamAha || bhakShayan hasaMshcheti ||  ' manojaveShu ' ityasyArtho 
j~nAnAdiguNeShviti ||  ' AdaghnAsa upakakShAsa u tvehradA iva snAtvA u tve dadR^ishre ' iti sheShArthamAha || tatra kechiditi || shrutvA viShNumiti || 
 ' shrutvA viShNuM karNaphalaM prAptatvAtkarNasaMyutAH |
akShaNvanto darshanAchcha viShNormuktAstu ye gaNAH ||
tAratamyaM cha teShAM cha shrutAvuditamaJNjasA |
kShIrasAgaradadhnAstu kechittiShThanti muktigAH ||
upasthitA brahmavanaM kechidashvatthamaNDalam |
aire hrade kechidapi devA eva sadA harim ||
nAgabhogashayaM muktA dadR^ishre.adhikamodinaH |
sAgarAdisthitaM viShNuM pashyanti kvachideva hi || ' 
ityaitareyabhAShyoktAgamenetyarthaH || ata eveti || asya vAkyasyAgamenetthamartha ukta iti vyAkhyAnAdevetyarthaH |  ' yatra tvasya ' iti vAkyArthaM pashchAdvivarituM saMj~netyAdipramANavyAkhyeyavAkyaM svayamAha || praj~nAnaghana ityAdinA || mohAntaM mohAkhyanAsham | itItyanteneti chodita ityAdivAkyasaN^grahaH | aihikAj~nAnaM vR^ittij~nAnamityarthaH | etadviShaye muktaviShaya ityarthaH |  ' tamAdeshamaprAkShyaH ' ityAderartho  ' nArAyaNo.ayam ' ityAdIti bhAvenAha || Adishyata itIti || upadeshaviShaya ityarthaH | tadabhAve.api anyaj~nAnAbhAve.apItyarthaH |  ' yanmin ' ityAderarthAntaramAha || avij~nAnAnyeti || evamaj~nAtasyApIti || bhagavadadhInatvAdinA.aj~nAtasyApItyarthaH | j~nAtAderityuktyanusArAdAha || j~nAtAdIti || shrutaM matamityAdipadArthaH | ityatroktamityasya dR^iShTAntamityanenAnvayaH |  ' vAchArambhaNaM ' iti shrutyarthamAha || yasmAdityAdinA || satyamityasyArtho nityamiti || idAnIM mUlArthamAha || prAdhAnyAdityAdinA || tatphalaM sAN^.hketikaj~nAnAdiphalam | tatkimityata Aha || vidvAnitIti || tanmAtreNa sAN^.hketikaj~nAnamAtreNetyarthaH | evaM puruShottamaH pradhAna ityanvayaM tAvadupetya tadanantaraM sheShamAha || pradhAno.ata ityAdi || ukteti || aj~nAtAnyaj~nAnAdInAM yatphalaM tattadabhAve.api bhavati | aj~nAtAnyaj~nAnAdInAM j~nAtAnAmapi yatphalaM tadapi bhagavajj~nAnAdau jAta eva jAtaM bhavatItyuktaprakAradvayenetyarthaH | pradhAnashcheti chashabdasamuchcheyamAha || evaM sadR^ishashchetyapa draShTavyamiti || kAraNabhUto.asAvityaMshasyopayogamAha || pradhAnyameveti || sAdR^ishyaM cha brahmajagatorabAdhitatvAdityAdinA vyaktamityanyatra tattvanirNayAdAvupapAditaM cheti nAtropapAditamiti bhAvaH | tathA cha vAchArambhaNadR^iShTAntamR^itpiNDamR^iNmayadR^iShTAntayordvayorapi yathAkramaM evaM pradhAna evaM sadR^ishashcheti dArShTAntikamuktaM bhavati || bhAvAkaraNa iti || shvetaketunA.ahamIshvarAMsha iti bhAvAkaraNe jagatkAraNatvasvAtantryAdimAhAtmyamuktamuddAlakenetyarthaH || vyAkhyAnAntaramiti || tadIyastvamasIti vyAkhyAnApekShayeti yojyam | tadityAdishrutItyasyAyamarthaH | tadudAhR^itavAkyadvayaM vyAkriyata ityanvayaH | prAgbhAShyakR^itA.anupAttaM kathaM vyAkhyAyata ityata uktam || ityAdishrutivirodha ityAdipadagR^ihItamiti || sthAnAntara iti ||  ' prapaJNchopasham shivamadvaitaM ' iti shrutyantara ityarthaH || bAdhakAbhAvAchcheti || sthAnAntarokteH shrutyaiva vyAkhyAnabalAditi chArthaH | na kevala mAyAmAtratvAditi vArthaH | nanu nAmadheyapadAbhAve nAmaprapaJNchasya vAgAlambanamAtratvalAbhaH kathamityata Aha || nAmadheyasyApIti || shrutisiddhamiti ||  ' tadIyastvamasi ' iti prAgudAhR^itashrutisiddhamityarthaH | nanu  ' atattvamasi ' iti pakShe Aso.asIti bhAvyamityarthaH | shaMkate bhavediti || tAdR^ishavAkyAdyabhAve.apI || anuvAdAdiliN^gayattadAdishabdopeta vAkyavisheShayuktyAdyabhAve.apItyarthaH || paramAtmochyata iti || shuddhabrahmetyarthaH || anyatheti || paramAtmani jagadvedasya shrutyA grahaNa ityarthaH | Ishvarapadasya vishiShTabrahmaparatvamevopetyArthamAha || Ishvarasyaiveti || asiddheriti chChedaH || teneti || pratyakShAdityarthaH || tR^itIya iti || svarUpapratipAdaketi pakSha ityarthaH | pUrvaM shaN^.hkottaratvena yojitamadhunA shrutivaiyyarthyarUpayuktyapekShayA yuktyantaroktiparatvena yojayati || itashchetyAdinA || ukteti || vaiyyarthyarUpadoSha ityarthaH | tannimitteti || upAdhinimittetyarthaH | upAdhIti mUlavAkyaM khaNDashaH sheShoktyA vyachaShTe || upAdhikR^ita evetadyAdinA bhAva ityantena || dUShaNAya cheti || doShAntaramityanvayaH || ityAdivakShyamANeti || ekAdashe | hantR^ishabdArthamAha || dehaviyogakarteti || hatashabdArtho dehAdviyojita iti || mayeti ||
 ' mayA hatAMstvaM jahi vyatiShThA 
yudhyasva jetA.asi raNe supatnAn ' 
ityekAdashoktivirodha ityarthaH || ayameva shloka iti || bhAShye tathA yojitatvAditi bhAvaH || eteneti ||  ' nA paramapuruShaH ' iti vyAkhyAnenetyarthaH || asmin pakShe narAntarabhAvAditi bhAvaH || heturukta iti || svAtantryeNa na hantItyatrAsvAtantryarUpo heturukta ityarthaH || tAdR^ishAbhimAnAbhAva iti || hantR^itvahanyamAnatvAdau svAtantryAbhimAnAbhAvashacha tatra svAtantryeNa hananakartR^itvAdyaj~nAne heturuchyata ityarthaH | j~nAnI chechChatruM hanti hanyate cha tadA sa j~nAnI svasya hanane svAtantryaM na jAnAti, svAtantryabhrAntirUpAbhimAnAbhAvAditi vA dehAdyabhimAnAbhAvAditi vA.abhiprayAyaH || samIpoktatvAditi || purANapadeneti bhAvaH | mUlaM yojayati || sharIrayogaviyogayoriti || etadAshaMkAparihArAyeti || jIvasya kAlato bimbAdinAshanimittato vA nAshAbhAve.api yuddhAdigata shastrAdikAraNavisheShAtsyAdvinAsha iti shaMkAparihArAyetyarthaH || samIpoktatvAditi ||  pUrvArdhoktatvAdityarthaH | nityaM sarvagate sthito.aNushchetyardhoktyA gItAvAkyasya kathaM yojanetyata Aha || nityamiti || yadvA sarvagatasthANuriti mUlavAkyasya nityapadasaMyojanenArthamAha || nityamiti || anyathA vyAkhyAnavyAkhyeyayorvairUpyApatteriti bhAvaH || vaiShamyaheturdarshita iti || IshvarajjIvasyAchChedyatvAdisadbhAve.api na sarvasAmyamityatra sarvagatatvANutvarUpo heturdarshita ityarthaH | achala ityuktaM kriyArAhityaM sarvagatasya visheShaNaM yuktama | gaganAdau sarvagate chalanAdR^iShTeH | ataH sarvagata iti pR^ithak.hpadena bhAvyamiti shaN^.hkate || atretyAdinA || ata evetyasya vivaraNAyoktam || hetUpanyAsAditi || sarvagatasthapadoktAsvAtantryarUpe sAdhye vidhiniShedhabaddhatvarUpahetUpanyAsAdityarthaH || asmin pakSha iti || pUrvArdhasyeshvaraparatvapakSha ityarthaH || sanAtanatvAdihetunet || jIvasya vidhiniShedhabaddhatvapratibimbatvahetunetyarthaH | tasmAditi parAmarshaviShayamAha | yasmAdityAdinA || tasmAdityatyArthamAha || tasmAdyuddhAdItyAdinA || teShAmityasya lAbhamAha || mAmiti ||
 ' ye tu sarvaNi karmANi mayi sanyatya matparAH |
ananyenaiva yogena mAM dhyAyanta upAsate || ' 
iti pUrvArdhe shravaNAt dvAdashAdhyAya iti bhAvaH | athetyarthAntare.athashabdaH | eka iti bhagavadrUpaH | jIvasyAnAdinityatve dR^iShTAntatvenopakrAnta ityarthaH || na cha tatra tatreti ||  ' avinAshi tu ' ityasya vedAdiparatvamuktaM bhAShye | anAshina ityasya jIvaparatvaM, avinAshinamityasya dehayogarahitamityAdinA jIvaparatvamuktamatastadvirodha ityarthaH || paunaruktyAdishaMketi || aikyoktAvapyanuktavisheShaNopAdAnAnneshvaraikye punaruktirityAdinA punaruktivaiyyarthyashaMkayorunmUlanaM bhAShye kR^itam | atra tu mukhyArthagragaNena vyAkhyAne tAdR^ishashaMkaiva neti na tadunmUlanaM kAryamiti bhAvaH || bAdhakAnAmiti ||  ' na cha jIvAnAM deshato guNatashcha pUrNatA | na hi jIvena tatam ' ityAdinokttatvAdityarthaH | arthAntarasya vedAdirUpasyetyarthaH || saN^gateruktatvAditi || saN^gatatayA pratishlokamavatAritatvAditi bhAvaH || ityetachCheShatveneti || nAsata ityasyAsatkarmasatkarmabhyAM sukhaduHkhe na sta iti vyAkhyAnAdiha cha tatpUjA satkarmaivetyuktvA.atastadarthe yuddhatvetyukteriti bhAvaH || uktarItyeti ||  ' na cha jIvAnAM deshato guNatashcha pUrNatA anichChAya dehahAnyAderduHkhAvAptishcha siddhA | tasmAdanAshinoprameyasya pUjArthaM yudhyasva ' iti prAguktadishetyarthaH || ityasyeti || upayogamAchaShTa ityanukarShaH | ata evetyuktaM hetuM vyanakti || nAyamityAdinA || prakR^iteti || na tveveti shlokaprakR^itajIvanityatvasya dehino.asminnitiprakR^itaprAkR^itadehaprAptimAtrasya cheha sharIraNa iti niysyetyanuvAdAdityarthaH || ata eveti || anuvAdAdevetyarthaH || uktatvAditi || antavanta ityAdinoktatvAdityarthaH | Adipadena nityatvagrahaH | ityetatpravR^ittamityanvayaH || adhikavisheShaNokteriti ||  ' na jAyate mriyate ' ,  ' ajo nityaH ' ityetAvatA pUrteriti bhAvaH || gatArthateti || na hanyata ityaneneti j~neyam | svatantreshvareNa hanyamAne sharIre na hanyata iti vyAkhyAnAditi bhAvaH || avatArakrameNeti || avinAshitvAnAditvanityatvAdinA svAtantryAvatArastena cha sarvakartR^itvAvatArastena cha kaM ghAtayatItyasyetyevamavatArakrameNetyarthaH | etenetyuktaM vyanakti || kathamityAdinA || ityAshritatvAditi || ityAdermUlaM shravaNAdityarthaH | Adipadena sarvakartR^itvasya grahaH || tadbhAvokteriti || prathamaskandhe navame.adhyAye bhIShmastutau chChedAdibhAvokterityarthaH || sharIrachChedAdinirAsa iti || nainamiti shloka iti bhAvaH || prativisheShaNamapIti || na Chindanti, na dahatItyuktachChedAbhAvadAhAbhAvAdiprativisheShaNamapyenamitipadaM vIpsArUpeNainamenamityevaMrUpeNa bahvetachChabdayogena tathA ayamayamiti bahvidaMshabdayogena yojanAM sUchayatItyarthaH |  ' j~nAnabhAH satparAkramaH | j~nAnaj~nAnaH sukhasukhaH viShNuH paramAkSharaH ' iti shrutisheShe padadvayasyArthamAha || j~nAnaj~nAna ityAderiti || shrutIti ||  ' arUpamavyayam ' ,  ' asharIraH praj~nAtmA ' ityAdishrutividhAnAdevetyarthaH |  ' na cha ' iti pR^ithagArambhAdvAkyasamAptyarthamAha || astItisambandha iti || 
visheShapadAnantaramastItyAdipadAdhyAhAreNa yojanAmAha || astItyAdinA || visheShita iti || visheShavata ityarthaH || bhedaparamparayeti || visheShavisheShiNorbhedaH svAshrayAbhyAM visheShavisheShibhyAM bhinnaH | so.api bhedaH svAshrayabhUtabhedibhyAM bhinna ityevaM bhedaparamparayetyarthaH | tatretyanuvAdaH Ishvara iti vyAkhyA | evetyanenApaunaruktyAyA.aha || ekatvAhaN^khyAnogIti || kiJNchana nAneti || shrutaya etA iti || ekamevetyAdayaH shrutaya ityarthaH | abhedavisheShayoriti padavibhAgaH || visheShavisheShyAdIti || ayaM visheSho.ayaM visheShItyAdivyahAretyarthaH ra|| lakShmaNetyAdi || rAmAvatAre sheShasanatkumArAniruddhAH lakShmaNAbharatashatrughnatvena, kR^iShNAvatAre balapradyumnAniruddhatvena, sheSho naratvena, shakrAdayo.arjunAditvena cha jAtAsteShvityarthaH || svayamiti || kR^iShNena jIvachito nityatvAddehanAshasyAvarjanIyatvAt jIrNapAtasya samIchInalAbhena samAdhAnAdityAdiyuktIruktvetyarthaH | atha chediti shloke shoko na kArya ityatra ko heturukta ityatantaM vadan sa heturanyatrApi pravartata iti mUlArthamAha || jananamaraNaniyamo.atreti || atha chediti shloka ityartha- | yadvA.atreti atha chediti shloke tadvivR^ittiparottarashlokadvaye chetyarthaH || prAgiti ||  ' nityaH sarvagatasthANuH ' ityAdAvityarthaH || ityuktamiti || nainamiti shloke Ishvarasya tu dehasyApi chChedAderabhAvAt svAtantryamityuktamityarthaH | kvachiditi || svAtantryabuddhiH kAryetyanuShaN^gaH || ukteti || Ishavareti vihitasvAtantryopasaMhArarUpamityarthaH | tena nainamityAdinA na paunaruktyamiti bhAvaH || pratIteriti || vatipratyayeneti bhAvaH || sAgarasamUha iti || vR^iddhAchCha iti Chapratyayo nAshrito.aNapratyaya evAshrita iti bhAvaH | tatastata ityatra tataH kAraNAt tato harerityupetyAha || tatastadadhIna iti || ityuktasyeti || ityarjunenoktasya jayasandehasyetyarthaH | Ajjaserasugiti bhAvenAha || shUrA iti || pradhAneShu yuddheShu ye tanutyajaH |  ' ye vA sahasradakShiNAstaMshridevApi gachChatAt ' iti shrutisheShArthamAha || ye cha tatreyAdinA || yaye.apIti ||  ' ye yudhyante tAnayaM gachChatAt ' iti shravaNAditi bhAvaH || uktamiti ||  ' na tva neme ' ityAdinA yajjIvatattvasvarUpamuktaM tat eSheti prathamapAdenopasaMhR^itya j~nAnopAyanirUpaNaprakArAntaramArabhyate Arambhapratij~nA kriyate dvitIyapAdenetyarthaH | anayorapi ninditatve ko visheSha ityata Aha || atroktayoriti || na tvaihika iti || aihikaphale na hetutvamaN^gIkriyata ityartha- || atra punariti || rAjyArthamiti padavibhAgaH || sopapattikamiti | virodhAbhAvalakShaNopapattisahitaM pUrvottaraprakaraNoktArthapratipAdakatvarUpaM dharmAntaramityarthaH | tena j~nAnopAyAveva sAN^khyayogashabdArthau nAnyau pUrvottaroktArthavirodhAditi bhAvaH | niShiddhaparityAgashabdArthamAha || anyaviShaya iti || devatAntaraviShayatayA nAnuShThIyata ityartha- || tadvata iti || traividyadharmavataH || arthataH siddhamiti || svargagamanAvadhireva na nityanirayaprAptirityuktyArthAt krameNa mokShaM pratipadyata iti siddhamityarthaH || asyaiva || bhAgavatasyaiva mokSha iti traividyasyaiva svargamamanAvadhitvaM kimuchyata iti vA.arthaH | yadvA.asyaiva trayyuktamarmakAriNa eva vedavAditvam  ' vedavAdI sa uchyate ' ityanena kimuchyata ityarthaH | abhipretamityanantaraM yena bhAgavatatraividyayoreva vedavAditvApAta iti yojyam | apaunuruktyAyArthabhedamAha || anArambhamityAdinA || kAraNaparityAgeneti || avyavasAyabuddheryatkaraNaM tatparityAgenetyarthaH | tathetyanantaraM sheShamAha || viShayIkArIti || anta iti kasya padasyArtha ityata Aha | anta itIti || uktArtheti || bhagavadarpaNabuddhyA niShkAmakarmAnuShThAnarUpoktaviruddhatayA yAmimAmityAdinA niShiddhamityarthaH | imaM bhUtalaM hInataraM narakaM vetyartha- || taduktamiti || tadanyeShAM viShaya ikyuktamityarthaH || svAbhAvikaM vidhIyata iti || tachchAyuktamityata Aheti yojyam | kiM vidhIyata iti pAThe tu yathAshrutameva || asyeti || tadvashatvasyetyarthaH || yogamAtiShThotyAdivirodha iti || chaturthAdhyAyoktagItAvAkyavirodha ityarthaH || asaN^graha iti || na cha muktA iti vAkya iti yojyam | para iti shravaNAduktamaparamiti | sarvamidamityasya vachanavyatyayenArthoktirasmin sarvasminniti | apraketamavij~nAtam | AH ityasyArtha AsIditi | idamagra ityasyArthosyAgra iti | prapaJNchasyAgra ityarthaH | Apa ityasyArthaH pAlakavarjita iti | bahuvachanaM shabdasvabhAvyAt | akAradairghyaM ChAndasam | AN^.hpUrvako vA | prakR^itAnuguNatayA.arthamAha || sarvodrikta iti || sarvApekShayodrikta ityarthaH | ta ityupalakShaNamiti bhAvenAha || sarve jIvA iti || pratij~nAyA abhAvAditi || aikyabhAvanA na kAryeti pratij~nAyA abhAvAdityarthaH | tadavinAbhAvadyukteriti bhAvaH | bhAvAnAbhAvapratij~nAlAbhArthamAha || manasetyartha iti || ityuktamiti || dUreNeti sUrvArdha iti yojyam | pUrvavaditi || mA karmaphalaheturbhUrityatreva manasA manyanta iti yojyamityartha- | tathAchaikyabhAvanAM ye kurvantItyarthalAbha iti bhAvaH | yadvA phalahetupadena kathamaikyabhAvanAlAbhaH | yena tasyedaM vyAkhyAnamityata Aha || pUrvavaditi || mA karmaphalaheturbhUritivadityarthaH | phalaheturIshvaraH | ye manasA phalahetavo bhavantItyarthaH | phalaheturIshvaro.ahamiti manyamAnA iti purvavadityarthaH | kR^ipAyA aviShayAsta ityarthaH | yadvA kR^ipAM prati viShayAH shochyA ityarthaH | bhAShyamavatArayituM buddhiyukta iti shloke 
tasmAdityuttarArdhamavatArayati || nanviti || yogAya yujyasvetyasyArtho j~nAnamApAdyamiti || rAhityAdItyAdipadena bhagavajj~nAnAdigrahaH | ityatreti || shloke tyAgasamatvayoreva yogashabdArthatvenoktyA bhagavajj~nAnasya yogashabdArthatvenAparigrahAdityartha- || atrApi || buddhiyukta iti shloke.apItyarthaH || aparokSheti || manIShipadoktAparokShetyarthaH || pUrvatreti || etachChlokArthavivaraNapUrvakaM buddhimohataraNapadoktaM j~nAnaphalamuchyate || shrutIti || yogastha iti shloke.apItyarthaH || atrApi yadA tadeti sambandha iti || shrutimArgamiti smR^itAvapItyarthaH | tuShTapadasya mUle.anuvAdo vyartha- ityatastasya kR^ityamAha || kato na jIvAdiparavityAdinA || kAraNaphalaparij~nAne cheti || paramparayA narakAdyanarthaphalaparij~nAne cha bhItyA tatkAraNarAgAdityAdirbuddhirbhavati | tattyAgashcha paramparayA dhyAnAditatkAraNatyAgena bhavati | tattyAgashcha tajj~nAne sati bhavatyato rAgAdikAraNaphale dvAbhyAmAhetyarthaH | nirNItamityanuvAdaH kevaletyAdi vyAkhyA || uktalakShaNamiti || prajahAtIti shlokachatuShTaye vikShipyoktaM lakShaNaM piNDIkR^ityochyata ityarthaH | iti vachanavirodhAditi || sarvakAmanivR^ittistu j~nAnato na kathaJNchaneti prAguktavachanavirodhAdityarthaH || ukteti || prajAhAtItyAdinoktaj~nAnilakShaNamityarthaH || duHsampAdanatveneti || kaShTasAdhyatvenetyarthaH | IShaddusuShu kR^ichChrA.akR^ichChrArteShu khaliti khalantaH || tadbhAve cheti || smaraNAbhAve chetyarthaH || kAryabrahmeti || viriJNchavyAvR^ittyarthamityartha- | tasyApi  ' sa enAn brahma gamayati ' ityadau  ' kAryaM bAdariH ' iti sUtroktadishA napuMsakabrahmashabdavAchyatvAt parabrahmaprAptereva mokSharUpatvAditi bhAvaH || 
iti shrImadgItAtAtparyaTIkAbhAvadIpe rAghavendrayatikR^ite dvitIyo.adhyAyaH || 2 ||
|| atha tR^itIyo.adhyAyaH ||
hariH OM|| ityantenetyasya nirUpitamityanvayaH | na tvevAhamityAdinA granthenetyapi yojyam | karmaNi lyuDiti bhAvenAha || j~nAyata iti || IshvarAdItyAdipadena prAdhAnyena prakR^itasya jIvasya prAsaMgikavedadeshakAlAdeshcha grahaH | IshvarasyApi yuddhagatatvena yeShAmanityatvashaMkA tAnprati tasyApi natvevAhamityAdinA prAdhAnyena prakR^itatvAdyoge tvimAM shrR^iNviti pratij~nApUrvaM traiguNyaviShayA vedA ityAdineshvaraj~nAnopAyasyaivoktatvAdIshvarAdIti svashabdena tasyoktiH | ata eva tatsvarUpaj~nAnopAyashchokta ityuktam || karmadhyAnayogeti || karmarUpaj~nAnopAya  dhyAnarUpaj~nAnopAyabhedAdityarthaH | nobhayaM vinetyAdi niShedhasya prasaktimAha || sAN^khyAnAM j~nAneneti || tarati shokamAtmavit apAma somamamR^itA abhUmetyAdishrutau j~nAnayogena sAN^khyAnAmityAdismR^itau chetyarthaH || na hItIti || karmamAtrAbhAvo.asambhavIti bhAvaH || na sampUrNeti || muktau svayogyayAvadAnandAnubhavarUpetyarthaH | tasya j~nAnottarakarmasachivaj~nAnasAdhyatvAditi bhAvaH | tadeva vAkyamanyathA.api yojayati || tarhyastviti || aneneti || na cha j~nAnaM vinetyAdikathanenetyarthaH | asmiMlloke saMsAre j~nAnena sAN^khyAnAM karmaNA yoginAM niShThA nitarAM sthitirna tu muktiriti bhrAntaH shaMkate || bhavedatretyAdinA || na cha tadatreti || samuchchayasya puruShArthahetutvamitrarthaH || chodyeti || bhavedityAdinA kR^itachodyetyarthaH || svAnadhInamiti || jIvAnadhInamitayarthaH || j~nAnarUpatvAditi || svarUpasyaiva sarvavastuj~natvAdityarthaH | igupadhaj~nAprIkiraH ka iti kartaryeva kapratyayavidhAnAt || hetvantaramiti || sahayaj~nA ityAdi shlokachatuShTayoktArthavAdarUpahetushchakrapravartakatvarUpahetvantaramityarthaH | anyArthakalpanAM cheti || brahmAkSharashabdayorvedaparabrahmArthatAkalpanamityarthaH || smR^ityukta yogaM shabdarUDhaM darshayati || paramiti || uttamamityarthaH | parapadAntalopo niruktatvAditi bhAvaH || hetvantareNeti || vyAkhyAnarupasmR^itivirodhApekShayA pratyabhij~nAvirodharUpahetvantareNetyarthaH || anupayuktatvAditi || svapakShe tUkta upayoga iti bhAvaH || utpattyabhAvAditi || vedasya nityatvAditi bhAva- || bhUtebhya iti || chakrasidhyarthamakSharaM bhUtodbhavamiti vAchyam | na hyakSharashabditaM brahma bhUtairutpadyata ityarthaH || arthAntarakalpana iti || parameshvaravAkyabhUtAdvedAkhyAt brahmaNa- puruShANAM karmaNi pravR^ittiH | tataH karmaniShpattiH | tataH parjanyaH | tato.annam | tato bhUtAni | bhUtAnAM cha karmapravR^ittirityevaM kalpana ityartha- | Adipadena parabrahmagrahaH | nanvakSharaM bhUtasambhavamityevAstu | sambhavashabdena vyaktirgR^ihyatAmityata Aha || vyaktyartheti || arthabhedAchcheti || kR^itakR^ityatvaprItirUpArthabhedAchchetyartha- | karmaivAcharannityarthAbhiprAyeNAha || karmaNaiva mokShetyAdinA || uktatvAditi || sahayaj~nA ityadi na karmayogena yoginAmityAdinA veti bhAvaH | pUrvottarArdhayotsaMgatatvAyAha || teShAmiti yojyamiti || hetvantaramuchyata iti || AchArApekShayA lokahaMgraharUpahetvantaramityarthaH | ' ityasyetyasyeti dvayamapi samAnAdhikaraNam || saktyasaktipUrvakatvavisheSha ukta iti || saktA iti shloka iti j~neyam | saMnyasyetyasya tyaktvetyarthaM matvA.a.aha || vyAhatamiti || nirmamatvamiti || nAhaM kartetyanena nirmamatvaM vyAkhyAtamityarthaH | matkR^itA pUjetyanantaraM sheShamAha || 
tatpUjetyAdinirUpaNaM yuktamiti || tadbhaktirityanena nirashItvaM vyAkhyAtamityarthaH | karmanyAsa ityasya visheShaNamAha || nirmamatvanirAshIstvayuktaH iti || ityAdi vibhAgeneti | yatra jIvasyaiva kartR^itvamuchyate tatra parAdhInakartR^itvaM, yatra prakR^itereva kartR^itvamuchyate kAryate hyavashaH karma sarvaiH prakR^itijairguNairityAdau tatra vikArarUpakartR^itvamiti dhyeyamityarthaH | nAstItyAdi vighAgeneti || yatra jIvasyAkartR^itvamuchyate kartR^itvaM na karmANi ityAdau tatra svakIyaM svatantrakartR^itvaM nAsti, yatra tu prakR^iteH kartR^itvaM netyuchyate tatra j~nAnechChApUrvakakartR^itvaM nAstItyevaMrUpeNa j~neyamityarthaH | prakR^iterityAdivyAkhyAnaparaM svabhAta ityAdismR^ityanantaraM yasmAditi smR^itiH paThanIyA | vyAkhyeyagItAvAkyAnusArAdityata Aha || mayItyAdItyAdinA || upayogitvAditi || yasmAditi smR^ityuktatrividhakartR^itvasya prakR^iteriti vAkye.abhimatatvAditi bhAvaH | vyakhyAnopayogaM vyanaktiH || prakR^iterityAdAviti || ahaMkAretyuttarArdheneti yojyam | ityAdItyasya pIThikArachanamityanvayaH | kAryate hyavashaH karmetyAdInA sAkShAd.hvyAkhayAnAyetyarthaH || jayAdInAm || jayavijayAdInAM hiraNyAkSharAvaNAditvAdirUpeNAnyathAbhAvadarshanAdityartha- | mishritA iti || svAbhAvikatattvaj~nAnamithyAj~nAnobhayarUpA guNA ityarthaH || ityAdi yojyamiti ||tattvaj~nAnaM svabhAvikaM, bhaktiH svAbhAvikItyevaM yojyamityarthaH || tatashcheti || mithyAj~nAnAdiguNAnAM svAbhAvikatvatashchetyarthaH || kiJNchAta iti || atashcha kimityarthaH || ityAdIti || yasya madhyamaguNAstAnapekShya sadasatkarmaNI kArayati yasyAdhamA guNAstAnapekShyAsatkarma kArayatItyarthaH || viShNunetyanuvAdaH viShNorityAdivyAkhyA || taiH saMmUDhA iti || mishraguNaissaMmUDhAH || abhAva iti || j~nAnAderiti yojyam | vipariNAmenArthamAha || viShNvadhInAniti || svabhAveti || svabhAvAnugaticheShTitAyA uparatirityarthaH | prashnakaraNe prasaktiM darshayati || tayorityAdinA || uktatvAditi || prakR^iShTakR^itimattvahetunA harerapi prakR^itishabdArthatvokteriti bhAvaH | siddhaprashnatvanirAsAyAha || iti sheSha iti || naitaditi || kAmAdyadhamaprerakeShveva balavatprerakaprashno na tUttamamadhayamaprerakeshvaradeveShvityetadityarthaH || uktArthe.apIti || parameshvarAdityAdyuktArthe.apItyapishabdaH | shlokavyAkhyAnasamuchchaye.apishabdaH || kAma ityasyeti || parihArashlokasyetyarthaH || ityAdIti || AdishabdAddarpaNe malaM kalmaShaM yathA.adhikamAvR^iNoti AdhamaM janaM garbhamulbamivAtyantamAvR^iNotIti draShTavyamityarthaH || indriyANItyAderiti || ityAdeH shlokadvayasyetyarthaH | AdipadArthamAha || evaM sarasvatyA iti || vij~nAnAbhimAnitveti || na chetaradityasyArtho na tUttamAbhimanyamAnatvenetyAdi | ityetaduktaM bhavatItyaMshasyArthamAha || astItyetaditi || tadityasya pradipadaM tatreti || tasyArtha ApA iti chodya iti || aitareye ApA ityApa iti khaNDe ramAdevyA devAnAM Apa iti nAma kathamiti kR^itachodye devAnAM bhagavatputratvAt piturbhagavata Apa iti nAmavAchyatvAtputrANAmapi tadeva nAmeti samAdhAnamanena vAkyenoktaM bhavatItyarthaH ||
iti shrImadgItAtAtparyaTIkAbhAvadIpe rAghavendrayatikR^ite tR^itIyo.adhyAyaH || 3 ||
|| atha chaturtho.adhyAyaH ||
hariH OM|| vivR^itvAditi || na karmaNAmanArambhAdityAdinA karmAkaraNaM vinindya niyataM kuru karmetyAdinA vivR^itatvAdityarthaH | arthasaMkShepaM buddhvA saMkate || paJNcharAtrasaMkShepashchediti || prAguktAnupapattiriti || sAkShAdiMdrAvatAramuttamAdhikAriNamAtmanaH priyatamamarjunamityanenoktasya tathA pArthAnAmatirodhAnaM j~nAnaM susthiratAM gatamityuktasya j~nAnitvasya chAnupapattirityarthaH | bhavata iti ShaShThyantam | tavetyarthaH | shrutyAdivirodhasyoktatvAditi || dvitIye antavata ima ityetadvyAkhyAvasare uktatvAdityarthaH | yadvA nainaM ChindantItyAdivyAkhyAvasare sadeha ityAdyudAharaNAditi bhAvaH | eSha sR^iShTyAdIchChArUpo vyApAro devasya svabhAva ityarthamupetyAyamityasyArthamAha || sa svabhAvashchAyaM deva evetyAdi || anyArthatva iti || prasiddhaprakR^itimAtrArthatva ityarthaH || nAniShTamiti padavibhAgaH | matsamarpaNenetyetadanuvAdapUrvamantapadAdhyAhAramAha || matsamarpaNena anta iti sheSha iti || rAjasAstu narAstatra viprA ityantimAdhayAyatAtparyAnurodhAdAha || rAjasasAttvikeShviti || na varNamAtralakShaNamiti || kintu sAttvikatvaM vaiShNavalakShaNaM tAmasatvaM bhagavaddveShilakShaNamiti yojyam | svabhAviketi || svarUpato yo brAhmaNAdirna tu yonikR^ita ityarthaH || prasiddha iti || sarvavyApAropashamarUpo vA bhagavadekaniShThatArUpo vetyarthaH | tarhi ka ityata Aha || api tu viShNubhaktiriti || evaMvidheti || bhinnAdhikaraNakartR^itvAkartR^itvayorityarthaH | mAmityanuktau kathamabhedashaMkA, taduktau tu kathaM tannirAsa ityato dvayamapi vyanakti svasyetyAdinA || nanu raShAbhyAM no ShaH samAnapada iti sUtre samAnapade ekasminneva pade rephaShakArAbhyAM parasya nasya NatvaM bhavatItyukteriha cha karmashabdanashabdayorekapadasthatvAbhAvAtkathaM Natvamityata Aha | anamAnapadasthasyeti || he indra no brahma upayAhItyatra brahmapadAtparasya nasya NatvaM dR^iShTam | tadvadatretyarthaH | ChAndasaM Natvamiti 
bhAvaH || ityAderiti || dvitIyapAdAderapi vikarma NaH naH mattaH bhavatItyAdirUpeNetyarthaH || sakArAnta itIti || karaH karmavidhirasmin jIve mIyate viShayIkriyate ityarthe niruktatvAdupapadaTilotaH | mAN^ mAna ityataH kaninnityuktaM bhavati || aneneti || karaHshabdasya karmavidhivAchitvakathanenetyarthaH || karo mIyata iti || karmavidhirmIyate j~nAyata ityarthaH | bhAShyoktadishA shlokAvatArikAmAha || na kevalamiti || aj~nAnAM j~nAninAM chaivetyAdAviti || aj~nAnAM j~nAnaninAM chaiva muktAnAM sharaNaM harirityAdau dvitIyAdhyAye tAtparye || tasya chArthasyeti || svAtantryAbhimAnaviShayasyArthasyetyarthaH || anirUpyeti || avij~nApyetyarthaH || avij~nAyeti chArthaH || tatprapaMchyata iti || yaj~nArthamuktarUpahomAdyAcharaNamityarthaH || pUrvasaMgata iti || prapaJNcharUpUrvasaMgatimApannetyarthaH || pUrvasaMgatatveneti || yaj~nabhedoktiparatvenetyarthaH | yadvA brahmArpaNamiti pUrvasaMgatatvenetyarthaH | evamagre.api | dhanuShItyetadviShayasaptamI vidyopalakShaNamiti bhAvenAha || dhanurvadyAviShaya iti || pratIta evArtha iti || j~nAnAnantaraM karma naivetyevaMrUpaH || uktveti || shreyAn dravyamayAdyaj~nAdityanenoktvetyarthaH | atho iti padaM samuchchayArthamiti bhrAntyA.a.aha || evaM chediti || tadvattveti || paramAtmavattvasAmyAdityarthaH | hareH sarvantaryAmitvAditi bhAvaH || 
iti shrImadgItAtAtparyaTIkAbhAvadIpe rAghavendrayatikR^ite chaturtho.adhyAyaH || 4 ||
|| atha paJNchamo.adhyAyaH ||
hariH OM|| samuchchita iti || daladvayayuktaH karmayogaH tatte karma pravakShyAmIti pratij~nAya karmaNo hyapItyAdinA nirUpita ityarthaH || yogeti || bhagavadarpaNabuddhyA karmAnuShThAnaM yogaH | kAmavarjanaM saMnyAsaH || ityAdAvuktamiti || yogasthaH kuru karmANi ityAdinA hitIyoktasya tR^itIya chaturthayoH prapaJNchanAdityAdAvuktamityuktam | pUrvottaragItArdhayorabhiprAyamAha || ubhayoriti || atha svarUpeti || etena dvayorniHshreyasakaratvamuktvA.anyataravaisheShyoktirayukteti nirastam || asambhavAditi || bhagavadarpaNabuddhyA.anuShThAnasya kAmAdivarjanAbhAve ayogAdityarthaH | atretyanuvAdaH saMnyastetyAdi vyAkhyA || tyAgasya pR^ithaktvenokteriti || sarvakarmaphalatyAgaM prAhustyAgaM vichakShaNA ityaShTAdashokterityarthaH || pR^ithaguktiriti dashamaskandhe | adhikArapadeprayogatAtparyamAha || j~nAnamArgamityAdinA || atra smR^itIti || j~nAnaM vinA na karmaNaH samyaganuShThAnaM karmaNA vinA j~nAnasya sampUrNaphalasAdhanatvAbhAva ityatretyarthaH | yadvA j~nAnakarmaNoranyonyasAhityenaiva samyaktvamityasminnartha ityarthaH || yuktyAdIti || ubhAbhyAM sampAdyaj~nAnakarmaNoH samyaktvAnyathAnupapattarUpayuktismR^itisiddhatvAdityarthaH || uttarArdhavyAkhyAAnamiti || mokSheti prathamapAdena yogapadArthasya yogayukto munirutyasya pAdadvayena brahmetyAdervyAkhyAnaM bhadra ityanena kR^itamityarthaH || pUrvArdhasyeti || anyo nyAsaH bhadro ntyuktyA tad.hvyAkhyAnaM spaShTameva || taditi || pUrvArdhavyAkhyAnamityarthaH || na kAryamiti || buddhyA kR^ito yoga ityarthaH || vakShyamANatvAditi || uttarAdhyAya iti yojyam || anyatheti || AdhAnapadasyAkaraNArthatvAN^gIkAra ityarthaH || sarvakarmANItyane neti || uparitanatR^itIyashlokenetyarthaH || aneneti || kriyAyAmadR^iShTe cheti kartR^itvamarmashabdayorarthabhedakathanenetyarthaH | sarvAtmanetyasya pUrvatrottaratra chAnvayaH || svabhAvatvAditIti || svasthitAvanyakaraNe cha parAnapekShatvAdityarthaH || sheShamAha || bhaved.h brahmaNa iti || upaniShadAmiti || satyaM j~nAnamanantamityevamAdInAmityarthaH || vyAvR^itterityasya nibandhanatvapadenAnvayaH || tadvyAvR^ittiprasaN^gAditi || asad.hvyAvR^ittiprasaN^gAdityarthaH || asambhavasyoktatvAditi || vyAvartyavisheShashchetyetad.hvyAkhyAvasara iti bhAvaH || aneneti || nAstitvaM tvityAdibhAShyeNetyarthaH | brahma nAstitvavat kenApi pramANenAstitvAnupalambhAnnarashrR^iN^gavaditi sUchitamityarthaH || dUShitatvAditi || sattvAdidharmabodhanaM vinA tadvirodhItaravyAvR^itterasambhavena brahmaNo.avAchyasya lakShyatvAyogena cha dUShitatvAdityarthaH | tadeva vAkyaM punaH prakArAntareNAvatArayati || bhagavataH kartR^itvAbhAvAdIti || duShTatvAdityasya iti matasyetyanenAnvayaH || viparItaj~nAnasyeti || viShameShu brAhmaNAdiShu samatvaj~nAnasyetyarthaH || sAdhitatvAditi || dvitIye.adhyAya iti yojyam || brahmayogAdIti || sa brahmayogayuktAtmetyatratyabrahmayogapadenetyarthaH | Adipadena brahmaNi sthito brahmabhUta ityAdergR^ihaH | mukta evetyanUdyochyata iti sheShamAha || iti sheSha iti || yadvA muktigata ityanantaraM mukta evochyata iti sheShoktiH | durgamatvAttachChabdArthaM vyanakti || yasmAditi || 
iti shrImadgItAtAtparyaTIkAbhAvadIpe rAghavendrayatikR^ite paJNchamo.adhyAyaH || 5 ||
|| atha ShaShTho.adhyAyaH ||
hariH OM|| pratij~nAtamiti || dvitIye yogavachanaM pratij~nAtamityarthaH || karmayogaH || karmarUpaj~nAnopAya ityarthaH || saMkShepeti || traiguNyaviShayA ityAdinA dvitIye saN^kShepeNa tR^itIyAdau vistareNa nirUpita ityarthaH || paJNchamAnta iti || sparshAn kR^itvA 
ityAdineti yojyam || karmayogamadhya iti || karmarUpopAyamadhya ityarthaH || ityuktvAti || pUrvordheneti yojyam || karmopashamaH || karmatyAgaH || yogasthenApi sA kAryetyupetya shaMkate || yogasthenApIti | bhagavaddhyanAdikaM cheti || shamapadenochyata ityanuShaN^gaH || pUrvokteti || na niragnika ityAdyuktetyarthaH || saMnyasyetyatreti || tR^itIya iti yojyam || yogArohasyeti || upAyasampUrityarthaH | yadA hi nendriyArtheShvityatra lakShaNasyoktatvAdAha || prapaJNchyata iti || yadetyAdineti | anekashlokagrahaNAyAdipadam || anyatheti || Atmapadasya jIvAdiviShayatva ityarthaH || anyArthapratItIti || aikyArthapratItItyarthaH | AtmashabdaH paramAtmArtha ityatra j~nApakamAha || bhoktAramitIti || paJNchamAnte saMkShepeNa dhyeyatvoktAvityarthaH || upapAdyata iti || kaimutyanyAyeneti bhAvaH || Abhaktaya ityasya puruShaparatvalAbhAyAha || na bhaktiryeShviti || tatrApIti || bhakteShvapItyarthaH || bhajate sevate || 
iti shrImadgItAtAtparyaTIkAbhAvadIpe rAghavendrayatikR^ite ShaShTho.adhyAyaH || 6 ||
|| atha saptamo.adhyAyaH ||
hariH OM|| pUrvoktamiti || pUrvAdhayAyAdAvuktamityarthaH || bhaktyarthamiti || mAhAtmyaj~nAnapUrvakasneharUpatvAdbhakteriti bhAvaH || noktamiti vibhagaH | atrAdhyAya iti atra saptame iti vA noktamityarthaH || lipseti || lAbhechChA | AdarajananAyeti yAvat || iti vyAkhyAtamiti || sheShoktyeti bhAvaH || iti pratyekamanvayaH || parAvarAdineti || pareNAvareNAvaratareNa paratareNa cha bhAvyamityarthaH | abhAvAdantarAnyasyetyetad dvedhA yojayati | na tvasAvityAdinA || vyAkhyAtamiti || chetanarUpAmiti vyAkhyAtamityarthaH | ityasyetyasya evamityanuvAdaH || shryAdInAM paratvAdij~nAneneti vyAkhyA || lipseti || AdaretyarthaH || tAratamye veti || tAratamyaM syAditi prAguktatAratamye vetyarthaH | bhAShyoktadishA.a.aha || vij~nAnapradarshakamiti || gandhayatItyasyArthAntaramAha || puNyagandhapradatvAchcheti || prerakatvAt || bIjaprerakatvAdityarthaH || arthAntaramiti || balapadasyeti yojyam || anuvAda iti || tathAcha na punaruktiriti bhAvaH || atrApIti || purNaratitvapUpabalapadArthe.apItyarthaH | pUrvavaditi || rasayatItyAdau tatprerakatvaM yathoktaM tathA hariH punarna dharmahAnikR^idityAdi kAmapadArthe dharmAvirudghechChAprerakatvAchcha dharmAviruddhakAma iti yojaneti bhAvaH | apsu sthitvA rasayatItyAdeH phalitArthaparasmR^itisheShArthamAha || apsu rasa ityAdivyavasthayeti || apAM saraH pR^ithivyA gandhaH shashisUryayoH prabhetyevaM vyavasthayetyarthaH | gItAmavatArayati || na kevalamiti || bhUbhUdharavaditi || bhUmeH parvatAnAM chAnyonyAshrayabhAvastathetyarthaH || vailomyeneti || pUrvAparabhAvenetyarthaH | lakShmyAM mAyAshabdanirvachanaparaM tanmeyatvAditi padam || tadarthamAhi || viShNunaiveti || mAN^ mAna ityataH karmaNi yapratyaye strItvAt TAppratyata iti bhAvaH | sakShmyA cheti || jaDaprakR^ityA samuchchayAya chashabdo.adhyAhR^itaH || aneneti || achetanayetyAdigranthenetyarthaH | upAdAnopAdeyayorabhedAdvA prakR^ityetyuktyA tanmayopalakShaNAdvA tribhirityAderartha ukto bhavatItyuktam | iti shaMkAnivArakasyeti || prakR^itidvayaM nimittIkR^itya harireva mohaka ityuktyAtannivAraNamiti bhAvaH || sAmAnAdhikaraNyeti || ekA bhaktiryasyeti vigrahAN^gIkAre striyAH puMvadbhAShitapuMskAdanUN^ samAnAdhikaraNe, striyAmapUraNIpriyAdiNviti sUtre priyAdiShu parato na puMvadbhAva iti niShedhAdbhaktipadasya cha priyAdiShu pAThAt puMvadbhAvAprAptAvekA bhaktirityeva samAse.api prAptetItyarthaH || ityAdyuktArthamiti || ApnotItyAtmeti vyutpattyA me AtmA mama prAptimAnityuktArthamityarthaH || tushabdasyeti || j~nAnI tviti tushabdasyetyarthaH || mishrayAjinAM tridivabhUgocharatvena vakShyamANatamaHprApterayogAdAha || vaiparItyeneti || vidhivaiparItyenetyarthaH | aj~nAnamAtreNa tamaHprApterayogAdAha || viparItaM j~nAtvA cheti || kAraNAntaraM cheti || aj~nakule jAtatvApekShayA kAraNAntaraM cha bhagavadj~nAnarAhityamiti yojyam || iti sheSha iti || tasya jAnIyAdityanvayaH | tena viShNutatvaM cheti chashabdopapattiriti bhAvaH || tadviShayaj~nAneti || anyadevatAviShayakaj~nAnastavananamanAdItyarthaH | tasyaiveti kuta ityata Aha || keShAMchiditi || idaM cheti || viShNutattvaj~nAnAnantaramanyadevatArchanamityarthaH || nityatraividyAnAmiti || viShNuM j~nAtvApyanyadevatArchanAtyAginAM janmAdiphalasatvAdityarthaH | shaMkate | prAchIneti || uttareti || viShNutattvaj~nAnottarakAlInanAnyadevatArchanApekShayetyarthaH | shaMkate | svata iti || kAraNavisheSheti || kShudraphalAkAMkShAdirUpetyarthaH || ityupalakShaNamiti || tasminnapi janmanItyasyeti yojyam || aneneti || atyAge chetyAdi granthena svataH shuddhabhAgavatarUpo viShaya ukta ityarthaH || uktArthameveti || AtmapadaM prAptyarthakamevetyarthaH || uddishyeti || etena gatimityuddeshya dvitIyetyuktaM bhavati || uktAtmetyasyArtho bhagavantamupAsInasyeti || mAmAsthita ityasyArthaH || tatprApteriti || etadyojitamiti || vAsudevassarvamiti vAkyaM pUrNaM vastu yata ityAdipramANena yojitamityarthaH | tadarthaM phalaM cha smR^ityaivAhetyanvayaH | phaloktau hetuH pUrvavadevetyAdi | pUrveShAM bhAgavatAnAM traividyAnAM cha 
devAndevayajo yAnti madbhaktA yAnti mAmapIti bhagavatprAptitadanyaprAptirUpaM phalaM yathoktaM tathA teShAM dveShiNAM phalasyAnuktatvAdityarthaH || etaduchyata iti || yathAvadbhagavatsvarUpAj~nAnitvaM teShAmuchyata ityarthaH | kena hetunA jIveshvarau vyaktAvyaktashabdavAchyAvityata Aha || sarvAtmaneti || uktashaMketi || ichCheti shlokAvatArikAyAmuktashaMketyarthaH | shaMkAnirAsaprakAraM svayaM vyanakti || satyamityAdinA || avAntarakAraNatvaM vyanakti || sargakAlamiti || ityata uchyata iti || phalamuchyata ityarthaH ||
iti shrImadgItAtAtparyaTIkAbhAvadIpe rAghavendrayatikR^ite saptamo.adhyAyaH || 7 ||
|| atha aShTamo.adhyAyaH ||
hariH OM|| ityuktavyAkhyAnaprasaN^geneti || etenoktavyAkhyAnamevAdhyAyasyArthaH | anyattu prAhaN^gikamiti anekArthakatvakR^itAdhyAyabhedashaMkA na kAryeti sUchitam || tadupAyeti || smaraNopAyetyarthaH | etAvAnarthaH prAptipadena kathaM labhyata ityata Aha || antakAletyAdi(nA) || ityAderiti || smR^iteriti sheShaH | brahmeti paramAtmeti bhagavAniti shabdyate ityAdirAdipadArthaH || bhagavanmAtravR^ittitvAditi || tedava brahma paramamityAdishrutiriti bhAvaH || prakR^itItyAdi || mama yonirmahadbrahma, tena brahmahR^idA, brahmANi jAvAH sarve.api ityAderiti bhAvaH || ityuparIti || asminnevAdhyAye | saMshayapadAtpUrvaM sthaladvaye sheShamAha || ityatra cha iti pratItyA jAta iti sheSha iti || tAratamyasyeti || ke vA yuktatamA matA ityaneneti bhAvaH || prakR^ite tviti || akSharaM brahma paramamityatretyarthaH || mAmityaneneti || sAdhibhUtAdhidaivaM mAmityanenetyarthaH || eteneti || sAhityoktyA prApteruktatvenetyarthaH || aneneti || sAhityanirvAhAyAdhiyaj~nAkhyarUpasya sarvaprANidehagatarUpAntaratvakathanenetyarthaH | dehe ityuktyaiva tallAbhAditi bhAvaH || kathaM taduktiriti || akSharaM brahmetyuktiH kiM brahme(tyukta)ti prashnasya kathamuttaramityarthaH | puruprANA vishvacheShTA bhavatIti vishvapreriketi yAvat || iti bhagavallakShaNoktyeti || atraivoparIti j~neyam || bhaghavadabhinnatvenoktatvAditi || tathA chAdhiyaj~nAbhinnasya bhagavataH kavitvAdiprakAroktyA tadabhinno.adhiyaj~no.api kavitvAdiprakAropeta iti lAbhAditi bhAvaH || tatprAptireva bhavatIti || anyavastuprAptireva bhavatItyarthaH || aprArabdheti || prArabdhetarasaMchitAgAmikarmaNAM yathAkramaM nAshAshleShetyarthaH | tadadhigama uktarapUrvAdhayorashleShavinAshAviti sUtrAditi bhAvaH || bhogeneti || bhogena tvitare kShapayitvA.atha saMpatsyata iti sUtrAditi bhAvaH || aneneti || ityuktatvAditi mUlavAkyena | yuktachetaso.aparokShaj~nAninaH | tadbrahma vidurvyAptaM tadrUpaM pashyantItyartha iti bhAvaH || tathA kathamuchyata iti || antakAlasmaraNasAdhanatayA kathamuchyata ityarthaH | AbrahmabhavanAdityasyArthAnuvAdo brahmabhavanamArabhyeti | satyalokagatabrahmabhavanasya janalokAduparitanatvAditi bhAvaH || aneneti |tha| smR^itivachanenetyarthaH || naitadayuktamiti || AbrahmabhavanAtpunarAvarti na ityetadayuktaM netyarthaH || alpajananAdIti || kArtsnyena jananamR^ityorabhAve.apyaMshena tayorbhAvAdityarthaH || etadvAkyasya cheti || AbrahmabhavanAditi vAkyasya cha tadarthatvAdaMshena punarAvarti  ityarthakatvAt || yadvA AjanAnnajanirbhUvItyetadvAkyasya cha kArtsnyena janirUpamukhyajanirnAstItyarthaH || dviparArdhAtmaketi || brahmaNa AyuHshataM parasaMj~nakaM tasyArdhadvayAtmaketyarthaH || te.archiShamabhisambhavantIti shrutiH | archirAdineti tu sUtram | archirjyotiHpadayorekArthatvAt jyotiShaH prathamaprApyatayetyuktam | mUloktashruteH pUrvasheShamAha ya evamityAdinA || athetyAderartho dakShiNAyana ityAdi | ato vA ityAderarthaH punarj~nAnina ityAdi | sUryachandramasoriti lekhakadoShamUlo.ayaM pAThaH | devatAdvandve chetyAnaN^gi kR^ite sUryAchandramasoriti bhAvyatvAt | nanvevaM gItAyAmagnirjyotirityAdinA j~nAnino brahmaprAptyarthamuttarAyaNe mR^ityukteH kimarthetyata Aha || atreti || gItAyAmityarthaH || atreti || brahmaprAptau kAlaniyamo netyatretyarthaH || 
iti shrImadgItAtAtparyaTIkAbhAvadIpe rAghavendrayatikR^ite aShTamo.adhyAyaH || 8 ||
|| atha navamo.adhyAyaH || 
hariH OM|| ShaT.hkAntarbhAvasiddhyarthamAha || iti sheSha iti || saptamAnantaryamasya shaMkate || na chaivamiti || antaritatvAdaShTamena vyavahitatvAdityarthaH || j~nAnamiti || j~nAtavyaM prameyamuchyata ityarthaH || sparsharahitatvAditi || sparshasya shakyatyAtmakatvena rAmakR^iShNAdyavatAreShvivAbhivyaktyabhAvAdityarthaH || spR^iShTveti || bhUtalAdau chaitrAderiva sparshanendriyeNa taM j~nAtvA shaityauShNyAdyanyonyadharmasaMkrAntimApAdya...tibhAvaH || bhUtAdhAratvAdItyAdipadena bhUtasthatvAbhAvagrahaH || dehatveneti || hetuneti yojyam | bhagavaddeho.achetano dehatvAddevadattadehavadityachetanatvashaMketyarthaH || ubhayamiti || dehatvaM bhagavallakShaNaghaTakachetanatvaM chetyarthaH || kethamityata Aha || dvyartho hIti || asya choparItyanena labdhaM vigrahaM darshayati || etadadhikR^ityeti || etat 
vishvamityarthaH | yadakShANItyasyArtho.akShANi yasyAsAviti || akShANi chakShuMShi || ityuktivirodha iti || tatra dehasya bhagavallakShaNoktyA.aprAkR^itatvaprApteriti bhAvaH || pUrvokteti || bhUtabhR^idityAdau dehasya tatsvarUpatvoktestadvirodha ityarthaH | anavatArANAM pR^ithvAdInAM avatArANAM vedavyAsaparashurAmaprabhR^itInAM avamatvAdinA j~nAnamavaj~nAnamityuktam | mahAtmAnastu j~nAtvA bhajantItyatra tad.hj~nAnasvarUpama(mA)trasmR^itau tadapyatra grAhyamiti svayamAha || sarvasmAdbhinna ityAdinA || yathAvadityatra j~nAnamiti yojyam || tadastIti || yatprAmANikamityarthaH || daraM bibhartIti || shaMkhaM bibhartItyarthaH || etatsmR^itAviti || tattatpadArtheti smR^itau || pUrvaM pUrvasheShe || etasyArthasyArkAdinAmArthasyoktatvaM dyotayatItyarthaH | anyathA parAmarshaviShayAbhAvAdevaMshabdo na yuktaH syAt | mUlakR^itA pUrvasheShAnuktistu pUrvasmR^ityaikArthatvAditi bhAvaH | svAtantryasarvakartR^itve na kevalaM bhinnopItyatra hetU | kintu tattannAmaivamuchyata ityatrApi hetU ityAha || tadadhInatvAditi || shabdapravR^ittinimittAnAM tadadhInatvAdIshAdhInatvAt shabdajAtamarthavat bhagavadrUparthavat tadvAchakamiti sUtroktanyAyenetyarthaH || kAraNamiti || bhR^ityagatajayaM prati rAj~no jayishabdavAchyatva iveti bhAvaH | prANagaH prANadhartetyAderarthamAha || indriyeShu sthitvetyAdi || kadA vishvaM pravilApayannityAkAN^kShAyAmAha || pralaya iti sheSha iti || uttaratra shaMkotthAnAya bhAShyoktArthAntaramapyatra grAhyamityAha || ahaM kraturiti || sahetukamukta iti || bhagavadbhajanaprakArarUpo yaH phalopAyastadbhedahetukaH phalabheda ukta ityarthaH || tameva bhajanaprakArarUpopAyabhedaM phalabhedahetuM vyanakti || anyadevatetyAdinA || uktamiti || yayeti shloke uktamityarthaH || tatpratiyogitayA tadvirodhitayetyarthaH || uktasyeti || gItAyAmuktasyetyarthaH || ukta iti || atraivoparitanashloke ukta ityarthaH || kAmanamuktamiti || pUrvashloke || vaiShNavAdapItyanumAdaH | bhagavadityAdi vyakhyA || ityAdAviti || vAjasaneyAdau || abhishabdabalAchcheti || tasya samyagarthakatvAditi bhAvaH || ityAdi sheSha iti || teShvahaM prItyA varta ityAdipadArthaH || tadeveti || bhakteShveva prItiM karomItyetadevetyarthaH || yastu bhAgavatassadetyAderiti || aShTAdashe vakShyamANasmR^iterityarthaH || Adipadeneti || pApAdItyAdipadenetyarthaH || sudyumnasya ilAtvamiti || vyaktametannavamaskandhe dvitIye, hotustadvyabhichAreNa kanyelA nAma sA.abhagavadityAdinA || agniputrANAmapsarastvamiti || putrA hyagneH pUrvamAsaMshcha te.atha strItvaprAptyA ityAdinA rAjakuleShu jAtA ityantena granthena vyaktamedadbhAratatAtparye viMshe.adhyAye | agniputrA mahAtmAnastapasA strItvamAgatAH | bhartAraM vA jagadyoniM vAsudevamajaM vibhumiti mahAkaurme iti prathamaskandhatAtparye dashame.adhyAye cha vyaktam | aMbAyA iti || bhaviShyati pumAn iti, sA.ambA tato.ajani | nAmnA shikhaNDinItyAdinA sa shikhaNDI nAmato.abhUdityantena vyaktametadbhAratatAtparye (cha)ekAdashe.adhyaiye || tatreti || ilAdau shreShThatvamuttamakuUlajAtvAdyupAdhikR^itamityarthaH || kAlAntaraM cheti || na kevalaM varatvamiti chArthaH | svAbhAvyA eva muktigA iti prAguktatvAnmuktau cheti punaruktiritishaMkAvyudAsAyAha || pUrvAnuvAdeneti || aviruddhatayeti || sattvAdika iti prAguktavachanAviruddhatayetyarthaH | durgamatvAdarthaM vyanakti || aneneti || pApAdikAriNa iti vachanenetyarthaH ||
iti shrImadgItAtAtparyaTIkAbhAvadIpe rAghavendrayatikR^ite navamo.adhyAyaH || 9 ||
||atha dashamo.adhyAyaH ||
hariH OM|| bhAShyoktamadhyAyArthamAha || ShaShTha iti || manmanA bhaveti navamAnte smAritaM chetyapi grAhyam | tena ShaShThAnantaryashaMkAnavakAshaH | bhoktAraM yaj~natapasAmiti paJNchamAntAdau tatra tatra dhyeyamuktam | tathApi vishiShTAdhikAriNAM bhagavadvabhUtaya upAsyA iti bhAvenoktam || bhagavadityAdi | vibhUtishabdArtho.agre vyaktaH || tadbhAvAditi || aj~nAnabhAvAdityarthaH || bhut bodha iti || budha avabodhana ityato bhAve kvip | tadupapade dadhAterghoH kiriti kiriti bhAvaH || prasiddhamanava iti || svAyaMbhuvasvArochiSharaivatottamAkhyAH prasiddhamanava ityarthaH || viprAdivarNavivakShayeti || deveShu kechit brAhmaNAH kechana kShatriyAH kechana vaishyAH kechana shUdrAssaMtIti tadvivakShayA chatuShTvamityarthaH | vyaktametachchAturvidhyaM vAjasaneyabhAShye prathame.adhyAye viShNorbrAhmaNajAtissas jaj~ne brahmA chaturmukha ityAdineti j~neyam || etenaiveti || marIchyAdyAstvityAdismR^itisheShodAharaNenetyarthaH || upeyamiti || prApyamityarthaH || anyavyAvR^ittibhrAntinirAsAyaivakAratyAgenAnvayapUrvamupAdatte || shaktishcheti || yoga ityanvayaH || shakyamiti || shaktiviShayatAyogyamityarthaH || sA chokteti || bhUtAnAM buddhyAdibhUtadharmANAM cha sraShTratvoktyA prabhavamityasya prabhAvamiti vyAkhyAnAdvA shaktiruktaivetyarthaH || tatha bhajanta iti || sarvakAraNatvAdij~nAne vishvAseneti vArthaH || svajAtyAdIti || svajAyAdibhyo vishiShTavastuni shreShThavastunItyarthaH | vAsavAdeH svajAtisarvadevebhyaH shraiShThyAbhAvAt kvachidvijAtito.api shraiShThyasya gItAyAmukterAha || svajAtyekadeshAdyupalakShaThaNamiti || ityAdi sheSha iti || vedebhya Adhikyaheturtyatra sAmna iti 
utkarShaheturityatrAshvatthasyetyevaM rUpeNeti bhAvaH || iN gatAviti dhAturiti || ravashabdopapadAdiNaH kvipi upapadAntalope raviriti rUpamiti bhAvaH || vAsaH sarvadesha iti || vasateradhikaraNe ghaJNiti bhAvaH || vartata iti || vR^iterDa iti bhAvaH || pAH pAlakA iti || pA rakShaNa ityato vichpratyayaH || mA ityanuvAdaH nAstIti vyakhyA || svata iti || svasmAdityarthaH || ityAderiti || aShThamAdhyAyaChandogashruterityarthaH || tatsaMbandhI vainateya iti || saMbandharthe uk.hpratyaya iti bhAvaH | matvarthe ikArapratyaya ityupetyAha || tadvAn vAsukiriti || mAkara ityanuktvA makara ityuktikR^ityamAha || UnArtha iti || auhAk tyAga iti dhAtupAThAdAhA || jahata iti || tyajata ityarthaH || shrayata iti || shriJN sevAyAM, ityarthaH || bR^ihatsa iti || sArashabdasya sAdesha iti bhAvaH || iti dhAroriti || tasmAdasunpratyaye ushanA iti rUpamiti bhAvaH || munisaMbandhIti || munishabdAt saMbandhArthe.aN pratyayaH | saMbandhaH(shcha)stutyastotR^irUpa iti bhAvaH || shIrShasthAnatvAditi || charamaprApyatvAdityarthaH || Asa upaveshana iti dhAto rUpamupetyAha || AsA sthitiriti || u(npra)pratyayArthamAha || shIlatvAditi || shashyAdiShu vijAtIyasvAmyada ityAderarthamAha || shashyAdiShviti || jyotiShAM raviraMshumAn | sthAvarANAM himAlaya ityAdirAdipadArthaH | vibhUtirUpatvopapAdanAyoktam || sattvAdisAradatveneti || Adipadena bhUtAnAM chetanA yamassaMyamatAm | vAdaH pravadatAM udbhavashcha bhaviShyatAmityAdergrahaH || ukta iti || bhagavAniti yojyam | yatra sAmavedasyeti || ChAndogye vAcha R^igrasaH R^ichaH sAma rasa ityAdinochyata ityarthaH || ityAdyuktaM bhavatIti || yadA tu R^icha shrIrdevatA tasya sarvavedAdhikyamityAdi chAdipadArthaH || ityanuktveti || prakaraNabalenAdhiShThitatvasyaiva vaktavyatvAdeva muktirasaMgateti bhAvaH || tato.apIti || lakShaNamukhenoktAdapyeShAshaMna jagadvyApitvoktyA adhikavistaramAhetyarthaH || ubhayalAbha iti || prAguktaraviprabhR^itisthaparichChinnavibhUtirUpaj~nAnarUpobhayalAbhe.adhikashobhanaprApterityarthaH ||
iti shrImadgItAtAtparyaTIkAbhAvadIpe rAghavendrayatikR^ite dashamo.adhyAyaH ||
|| atha ekAdasho.adhyAyaH || 
hariH OM|| dhyAnArthamiti || viShThabhyAhamiti pUrvatra saMkShepeNoktasya vyAptarUpopAsanasya buddhAvanAroheNAshakyatayA vistareNa shrute satyeva dhyAnaM sushakamiti dhyAnArthaM prAguktavyAptarUpasthitirvistareNAtrochyata ityarthaH | anena pUrvAnantaratA cha siddheti bhAvaH | prAguttaratra cheti | pUrvottarakAla(saMbandha)mityarthaH | agre sAdhyatrayokteH kena kiM siddhamityata Aha || darshayetyAdinA || ityuktyeti || krIDAdiguNa(ka)tvarUpabhagavallakShaNoktyetyarthaH | mama deha ityasya purveNApyanvayamupetyAha || marutastathA | mama deha iti || upapAdakAntaramiti || archityaishvaryayogatvApekShayetyarthaH | visheShita iti | visheShavata ityarthaH || na cha tatreti || visheShavisheShiNorbhedAbhAve.apyayaM visheShI visheSho.ayamiti vyavahAro visheShAntarAdityarthaH || visheShavyavahAreti || ayaM visheSho.ayaM vishaShIti vyavahAretyartha- | tAmeva yojanAmAha || chetana iti || visheShopAdAnatvAditi || visheShaM pratyupAdAnakAraNatvAdityarthaH || ayAbad.hdravyabhAvyapi iti vibhAgaH || kAryeti || visheShakAryarUpeNetyarthaH || uktatvAditi || na chAvisheShitaM kiJNchinmi(nma)tamiti pUrvavAkye.arthAduktatvAdityarthaH | yadvA svarUpasya cha siddhatvAd vyarthaiva shrutirityAdinA dvitIye uktatvAdityarthaH || visheShyasya vishiShTavyAvartakatvAditi || j~nAyamAno.ayaM nIlaH pIto daNDItyAdivishiShTAkAraH kasyetyukte chaitrasyetyAdyukteriti bhAvaH || tasminvishiShTa iti || visheShyasvarUpatvavishiShTe ityarthaH || tatprAptAviti || anavasthAdidoShaprAptAvityarthaH || prashnAnupapattiriti || chaitraH kiMvishiShTa iti prashnAyoga ityarthaH | abhinnamityasyArthastatsvarUpamiti || anavasthAdeshchetyatrAdipadena visheShyasya nirvisheShatvamaj~nAtatvamata eva tadasattvamiti doShatrayasya grahaH || ahaM cheti || anya iti yojyam || yaduktamiti || dravyAtmanA sa nityo.apItyatreti yojyam || samarthitamiti || madanya ityanubhavAbhAvasyoktatvAditi bhAvaH || nityAbhivyaktAnAm | dharmiNA sahaiva j~nAtAnAmityarthaH || AvirbhAvatirobhAveti || kAdAchitkapratItikAnAbhityarthaH || pUrvamiti || bhedAbhedau cha tau naiva kartR^ibhoktR^ivisheShaNe | madanya ityanubhavo yato naivetyukterarthAdaikyaM siddhamityarthaH | tAdR^ishAnAM AvirbhAvatirobhAvavatAmirthaH || ubhayavidhavisheSheti || svAbhAvikAnyopAdhikarUpobhayavidhavisheShetyarthaH | visheShAderityAdipadena vishiShTakAragrahaH | bhedAbhedAvuktAviti || bhedAbhedau  tau naiva kartR^ibhoktR^ivisheShaNa ityuktyA kartR^itvAdivisheShaNetaravisheShaNe.arthAdbhedAbhedau prAptAvityuktAvityuktaM, uktaprAyAvityarthaH || samarthayatIti | anudAttettvanibandhanamAtmanepadamanityamiti chakShiN^o DitkaraNena j~nApanAtsamarthayatIti sAdhu | ata eva prArthayanti shayanotthitaM priyAH iti raghuvaMshe prayogaH | ata ityasya vyAkhyA ekaisyeti | bhedamAtrasyAbhedamAtrasya vetyarthaH | nanvachetane visheShavisheShiNorbhedAbhedAdAvanubhave pR^iShTe tantupaTayostadanubhavoktirasaN^gatetyatastAM saN^gamayati || tantvAdyavayavebhya 
ityAdinA || ekaikatantoriti paJNchamI | mUlAnuktaM svayamAha || sarvAvayavasamudAyasyeti || yadvA tantubhyo.anya ityardhasyaiva saMsthAnavisheShApannebhya ityarthamupetyeyamuktiH || abahutvAditi || bahutve hi ekatvabuddhiviShayapaTenAbhedo na yuktaH syAditi bhAvaH | tadbhAve samudAyabhAve || avayavineti || saMsthAnavisheShApannatantUnAmavayavatvena vyavahArabhAjAmevAvayavitvAditi bhAvaH | ekaikatantunApi paTasyAbheda eva kiM na syAtkiM bhedAbhyupagamena | na cha teShAM bahutvAdekena paTenAbhedAyogaH | dR^iShTAntabalena syAditi shaMkate || yathA.a.atmAgatAnAmiti || uktasyati || abahutvAdekena paTenAtyantAbheda ityuktasyetyarthaH | uktatvAditi || dravyAtmanA sa nityo.apItyAdivyAkhyAvasara iti bhAvaH || antyAvayavinyeveti || dravyAntarAnArambhake vastunItyarthaH || bhedAbhedAviti | ekaikAvayaveneti || bhAvaH || bhAvavyavahR^iteriti || nIlarUpasya sattvavyavahArAdityarthaH || vinAshAnantaramiti || nIlarUpAdinAshAtpUrvaM rUniNA bhedAbhedau rUpanAshAnantaraM visheShAtyantabheda evetyarthaH || harerbahurvyavahAraviShayatAmiti | j~nAtashassahasrasha ityadi bahusaN^khyAgocharatvarUpavyavahAravisheShaviShayatImityarthaH || ityuktatvAditi || abhAvo yatra bhedasya pramANAvasito bhaveti || visheSho nAma tatraiva ityuktavAdityarthaH || tathA satIti || jIvenaikye sati pratyakShAdivirodhaparihArAyobhayagatadharmatyagena nirvasheShachitorevaikIbhAvasya vAchyatvena paramaishvaryAyogAditi bhAvaH | paramANato parachChinnarUpeti matvA.a.aha || anantarUpeti || punaruktiriti || abhyAsarUpamityuktyaivetyarthaH || paraM nidhAnam || uttamAshraya ityarthaH | mayedaM vyAptamityAdirAdipadArthaH || atrochyate || gItAyAmuchyata ityarthaH || asAviti || sarvashabda ityarthaH || svoktasthApanAyeti || paraM nidhAnamityAdyuktasthApanAyetyarthaH || lokatrayasyeti || arjunenochyata ityanvayaH | kenochyata ityata uktam || dR^iShTveti || sukhamAtyantikamityAdAviti || ShaShThe sukhamAtyantikaM yattadityAdAvityarthaH | 
yogyatve.api sati pratibandhake taddarshanAbhAvAdAha || pratibandhakahIneti || viShNudharme vistareNoktamiti || ekonaviMshAdhyAye || purUravaso pUpa dR^iShTumAgatAvashvinau prati purUravo rAjA tailAbhyakto.asmi, snAtvA bhUShaNabhUShita AgamiShyAmi, tadA madrUpaM draShTavyamityukte aprasAdhitamevAshu bhavantaM vasudhAdhipam | pashyAvo bhUShitaM tvAM vai pashchAtsaMkrandanAnvitam ityashvibhyAmukte tUrNaM bahirnirgataM rAjAnaM 'aN^gopAN^gAdikaM sarvaM nR^ipatestadapashyatAm | shairolalATabAhvAsyanayanAdivilokanam | kR^itvA chiraM mahIpAlamUchatustAvarindamau | pravishya snAtvA bhUpAla yathArhaishcha vibhUShaNaiH | vibhUShitatanuM bhUyaH tvaM drakShyAvo nareshvara' | ityashvabhyAmukto rAjA gR^ihaM pravishya snAto.anuliptaH vastrAlaMkArabhUShaNabhUShito.ashvinoH samIpamAgataH | tadadA tau tadrUpaM dR^iShTvA hAsaM chakratuH | rAj~nA hAsakAraNe pR^iShTe ''shruNu bhUpAla sakalamAvahorhAsakAraNam | yuShmaddarshanasambhUtaM kShaNApachayahetukam | asnAtasyAbhavatpUrvaM yAdR^ishI te sarUpatA | sAmprataM tAdR^ishI neyaM bhUShitasyApi bhUShaNaiH | divyena chakShuShA bhUpa kAlasyAsya cha tasya cha | vapuHpariNatiM svanmAt pashyAvo.apachayapradAm'' ityAdineti bhAvaH || yudhiShThurAdInAmiti || paJNchAnAM pANDavAnAM ashvatthAmakR^itavarmakR^ipANAM chetyarthaH || sAkShAnna nihatA iti || bhagavateti yojyam || iti dhAteriti || uN pratyaye Ayuriti rUpamiti bhAvaH || iti dhAnuriti || tasmAdapratyaye iditvAnnumAN^agame indreti rUpamiti bhAvaH || karotIti ka iti || kR^iJNo DapratyayaH | pratyutetyasyetyevochyata ityanenAnvayaH | tvaryedrasharIreNa dR^iShTamiti vishiShya kasmAnnochyate kiM tvadanyetyAdivaktroktyetyata Aha || indrasyetyAdi || udAhR^ita smR^itIti || vishvarUpaM prathamata ityAdismR^itItyarthaH || yaduktamiti || etadadhyAyAdAviti yojyam || anyathetyanuvAdaH svabhAvata iti vyAkhyA || paratvamiti || uttamatvamityarthaH || udAhR^itavAkyeti || parAparavibhedastvityAdivAkyetyarthaH || anyathokteti || dR^iShTvA.adbhutaM rUpaM, vishvarUpaM prathamato brahmApashyadityAdyuktavirodha ityarthaH || 
iti shrImadgItAtAtparyaTIkAbhAvadIpe rAghanendrayatikR^ite ekAdasho.adhyAyaH || 11 ||
|| atha dvAdasho.adhyAyaH ||
hariH OM|| prAgukteti || matkarmakudityAdinoktetyarthaH | anena pUrvAnantaryamapyasyAdhyAyasya sUchitaM bhavati || sandihyetyanantaraM kR^ita iti yojyam | tena lyavantopapattiH | dvitIyashriye ityasyArthaH || tadarthameveti || shriyaM jaritR^ibhya ityasyArthaH || shriyaM upadeShTrabhya iti || shriyaM prati vasAnAH vasanta iti vA tAmAchChAdya sthitA iti vA.artha ityupetya phalitamAha || upAsInA iti || yAntIti lakAravyatyayenArthoktiH | padmanAbhatIrthoye tu shriyaM sampadaM vaya Ayushcha jaritR^ibhyaH shrIdevI dadhAti dadAti | mitadrau mithune dampatyoH shriyamupAsInayoH samidhA samIhItAni satyAni bhavantItyartha uktaH | bhAShyaTIkAyAM tu mitadrAvityasya samudre kShIrabdhAvityuktam || kimarthaM kriyata iti || prashna ityanuShaN^gaH || eteneti || avyaktasya chitprakR^ititvasamarthanenetyarthaH | anvayamukhenAnuvadati || ityAdi shrutibhyo.avyaktopAsanAditi || nanu pUrvottarArdhayoH kR^iShNopAsaka(para)brahmopAsakaviShayatayA 
bhedenArjunaprashno.ayukta iti bhAvenAkShipati || kuto.anupapanna iti || sahetukamiti || kleshAbhAvarUpahetusahitamityarthaH | vyaktametadagresuShTvAchArAderaunyepItyAdinA || kevalashAkteyAnAmitIti || bhagavadbhaktyAdihInashrIdevImAtropAnakAnAmityarthaH || uktaprakAreNa paryupAsanamiti || haritatvavit tadbhaktastamupAsyaiva shriyaM dhyAyItetyuktaprakAreNetyarthaH || aunyepIti || Unatve.apItyarthaH || itashcheti || bhagavadupAstirUpamuktimArgasya mokShaphalakatve shrIdevyupAntimArgasyeva vilambAbhAvahetutashchetyarthaH || hetudvayeneti || akleshatvAchiratvapUpahetudvayenetyarthaH | hetvarthaketishabdAnantaraM sheShamAha || teShAmityAdi || na kevalamakleshAdikamiti chArthaH || pUrvameveti || saptame antavattu phalaM teShAmityAdinA niShiddhatvenetyarthaH || shlokachatuShTayArthaM saN^graheNAnuvadati || madupAsanasyetyAdinA || shlokachatuShTayasya pratIkagrahaNam || mayItIti || tadyogo bhavatIti || vaiShNavatayA sarvakarmakaraNayogyo bhavatItyarthaH || tadaneneti || shreyo hItyAdikamasamyagiti smR^ityudAharaNena vyAkhyAtamityarthaH || sanyAsantviti || tyAgastvityarthaH || ayogataH || karmAnuShThAnahInAt || ityuktatvAditi || paJNchamo.adhyAye || prapaJNchyata iti || tatroktadharmebhyo dharmAntarakathaneneti yojyam || anyathApratItIti || ArambhasAmAnyaniShedhapratItItyarthaH | smR^ityaiva vyAkhyAtatvAditi | tR^itIye nAhaM kartA hariH kartA tatpUjA karma chAkhilamiti smR^ityA nAhaM kartetyabhimAnatyAgaH | hariH kartetyAdinA cha bhagavati samarpaNarUpaH karmanyAsa iti vyAkhyAtatvAditi bhAvaH || vyAkariShyamANatvAditi || aShTAdashe (anya) sarvadharmAn parityajyetyuktasheShatvenetyAdinetyarthaH || uktAviruddhatayeti || avaiShNavetyAdyuktAviruddhatayA shubhapadasya j~nAnabhaktivairAgyAnyashubhaparatayA vyachaShTa ityarthaH | etena vaiShNavetyasya j~nAnabhaktivArAgyAnyAnItyaktam || tatsAdhanatayeti || j~nAnabhaktivairAgyasAdhanatayA tulasyAharaNabhagavadArAdhanatIrthayAtrAdyArambhAMshcha vinetyarthaH || vyastasAdhanakathana iti || asamantasAdhanakathana ityarthaH ||
iti shrImadgItAtAtparyaTIkAbhAvadIpe rAghavendratikR^ite dvAdasho.adhyAyaH || 12 ||
|| atha trayodasho.adhyAyaH || 
hariH OM|| pUrvoktaj~nAnaj~neyakShetrapuruShAnityAdibhAShyoktadishA tAtparyavAkyaM vivR^iNoti || yatprathametyAdinA || bahUni me vyatItAni janmAnItyAderapi kathanAduktaM prAchuryeNeti || dvitIya iti || ShaT.hka ityanuShajyate || na tvevAhamityAdau yajjIvasvarUpamiti || dvitIyAdhyAyAdAviti yojyam | tatra jIvasvarUpoktereva prAdhAnyaM bhagavatsvarUpaM tu tAdarthyeneti bhAvaH || kShetramiti || kShIyate hariratreti bhagavadAvAsasthAnamuktamityarthaH | saMkShepashabdasya bhAvArthatve.adhyAhR^itAdhyAyapadena sAmAnAdhikaraNyAyogatkartari niShpannaH san pradarshanalakShaka iti bhAvenAha || saMkShipya pradarshayatIti sarvArthasaMkShepa iti || saMkShipya pradarshaka ityarthaH | karaNe kartR^itvopachAra iti bhAvaH || parihriyata iti || kShetraj~natvaprakArakabhagavajj~nAnopayogitvAt kShetratvokteriti bhAveneti yojyam | saMghAtashchetanetItyanantaraM vakShyamANeti yojyam || kShetravikAreShu ekadeshatvena saMghAtapadenoktetyarthaH || iti dhAtoriti || vich.hpratyaye sArvadhAtuketi kuNe cha shariti rUpamiti bhAvaH || IryatvAdIramiti || Ira preraNa iti dhAtoH karmaNi ghaJNi Iramiti rUpamiti bhAvaH || iti dhAtoriti || adhikaraNe auNAdikatrapratyaye guNe cha kShetramiti siddhamiti bhAvaH || uttaratrApi sambaddhyata iti || daivI tu sA matetyataH pUrvamityarthaH || tatpratiyogitayeti || tadvirodhitayetyarthaH || na sAttaditi || na sattannAsaduchyata iti gItAvAkyaM vyAkhyAtamityarthaH || karmaNo.apyupalakShaNamiti || sarvakarmendriyakarmANi karoti chotyapi j~neyamityarthaH || anenetIti || iti vyAkhyAtamitIti pUrveNAnvayaH || ityAdyuktatAtparyaM bhavatIti || mahattvANutvaparimANapUpeNa hR^idi viShThitamityuktaM bhavatItyarthaH || uktavachana eveti || kShetraj~no bhagavAnviShNuriti prAguktavachana eva prasiddhatvAditayarthaH | manovikArAn j~nAnechChAdInityarthaH | vyarthapadasyArthadvayamAha || nirarthaka viruddhArthaM cha syAditi || jIvasya kShetraj~natvapakShe bhagavataH kShetraj~natvoktervirodhAditi bhAvaH | shaMkate || etadityAdinA || uchyata itItyanantaraM vAshabdo yojyaH | kvachittathaiva pAThaH || kShetraj~naM chApi mAmityatra kShetraM chAsau tajj~nashcheti vyutpattimupetya j~nashabdArthoktirjIvasya kShetraj~nasyeti | yadvA kShetraj~najIvaM sarvakShetraM cha mAmiti sarvakShetrapadaM dvitIyAntatayA vipariNAbhyAnuvadati || kShetrasya cheti || shaMkAmanuvadati || jIvasyetyAdinA || ityAdiyojanAmiti || praguktavyutpattyA kShetrAmedashchotyata iti yojanAmityAdipadArthaH | shaMkate || kShetraM jAnAtIti || ityetatsarvasyeti || ityabhimatArthasya sarvasyetyarthaH || AdivAkya eva prashnavAkya evetyarthaH || itIshvaravAchipadaprakShepaNetyanvayaH || pR^ithagvAkyeti || etadyo vettIti kShetraj~naM chApi mAmiti pR^ithagvAkyetyarthaH || avyaktAdisharIrasyeti || idaM sharIraM rkauteyetyatroktasyAvyaktAdirUpasharIrasyetyarthaH | yogavyutpattyA sharIrashabdanirdiShTAvyaktAderiti yAvat || kShIyata iti ||  sthIyata ityarthaH | kShi nivAsagatyoriti dhAtoH || anupapannaH 
syAditi || vipariNAmastvagatikAgatiriti bhAvaH || j~nAnamuchyata iti || j~nAnashabdo.atra karaNe cha vyutpannaH san j~naptitatsAdhanobhayaparaH | kena sAdhanaM kena j~naptiruchyata ityatastadvivechayanneva mUlamavatArayati || nanvityAdinA || na chAtreti || Adimanna bhavatItyanAdi madityabhipretyAnAdItyAdInA mUloktArthe.anyathAnAdItyeva syaditi bhAShye virodha ityarthaH || tatreti || Adimanna bhavatItyanAdimaditi vigrahAN^gIkAreNa kAraNopetaM netyarthasvIkAre na vidyate AdiH kAraNaM yasyeti bahubrIhyAshrayeNaivAsyArthasya siddhermatupo vAyarthyaM syAdityuktestadvirodha ityarthaH || tatroktasyeti || AdareShAmastItyAdimanti dehendriyaguNakarmANi | na vidyante Adimanti yasya tadanAdimadityuktasya mukhyArthatvasyetyarthaH | doShasyeti || matupo vaiyarthyadoShasyetyarthaH || tamaN^gIkR^ityeti || vaiyarthyadoShamaN^gIkR^itya AdikAraNaM na bhavatItyanAdIti naJN.htatpuruNAshrayeNa svayaM kAraNaM neti chodyanivR^ittirUpaM prayojanamanvAchinoti | anAsthayopAdatte ityarthaH | chArthayoranvAchayasamuchchayayoranvAchayarUpArtho na samuchchayarUpaH | anAdItyuktAvapi na vidyate AdikAraNaM yasyeti bahubrIhaNA svasya kAraNaM netyartho labhyate | naJN.htatpuruShapakShe tu ChAndasaliN^gavyatyayo vA vibhaktilopo vA AshrayaNIyaH | anyathA.a.adishabdasya nityapulliN^gatayA.anAdiriti syAt | ato.anAsthayoktashaN^.hAnivR^ittirUpaM prayojanalAbhamaN^gIkarotyAdimanneti vigrahAshrayaNam | vastutastu bhAShyoktArtha eva tAtparyamiti bhAvaH || ityetaditi || parabrahmAdishabdajAtamityarthaH || uktatvAditi || dashame || svatantravetteti || AgamashAsanamanityamitIDabhAvaH | veditetyarthaH | svavetteti prAguktArthamAha svaH svatantra ityAdinA | j~nAnaM cha svamityuktamAha || svaH svatantrashchetyAdi || svena vedyashchetyuktArthoktiH svaH prakAsha ityAdi | svaH svatantara ityarthaH | sa cha svayameveti karmaNi ghaJNiti bhAvaH | vittishchetyuktArthoktiH || svashchAsAvityAdi || parasya vettA parairityuktArtho.atra kuto nochyata ityata Aha || parasya vettetyAdi || kintu prAguktadishA shaMkAnirAsArthaM prAptamiti sheShaH || anyathApratItIti || madAtmakatvapratItItyarthaH | bhAShyoktasaN^gatimAha || yatashchetyAdi || vaktumiti || upadraShTetyAdineti yojyam | tataH prerakAdyat pravartamAnamasti prakR^ityAdikShetramityarthaH | na cha prerakashcha ya iti pratij~nAtamityarthaH || pulliN^genAnvayAyeti || puruNapadenAnvayAya puruShashabditau ubhAvityanvayAya pashchAduktapuruShashabdArthaM prAguktvA pashchAtprakR^itishabdArtha ukta ityarthaH | vyutkramavyAkhyAnena kiM jAtamityata Aha || aneneti || pR^ithagvAkyamiti || prakR^itiM puruShaM cha viddhi ubhau jIvaparau ubhe chetanAchetanaprakR^itI chAnAdI viddhItyevamityarthaH || iti saN^grahashcheti || ityasyApyatra(saM)grahaNamityarthaH || pratItamiti nirAkarotItyanvayaH | shaMkate || aj~nAnahetuchitprakR^iterityAdi || hetutvaM kiM vishiShyochyata ityanvayaH | asyottaraM etena bhagavata ityAdinAgre vyaktam || svakarmaNeti || svavyApAreNetyarthaH || ityato vAha yathetIti || tadarthaH prAgvadeveti bhAvaH | shaMkate || yadyatra puruShapadamityAdinA || uktAbhidhAnamAtreNeti || prAguktasya punaH kathanamAtreNetyarthaH || anukUlatarkamAha || AntarArthAnubhavasyeti || bahireveti || shuktirUpyAdisthala evetyarthaH || tatreti || vyavahArato vyavasthA.astItyatra pramANAbhAvAdityarthaH || tadasiddhAviti || bhrAntyabhrAntivyavasthAsiddhAvityarthaH || AgamAdiprAmANyasyApIti | tajjanyaj~nAnaprAmANyasyApItyarthaH || ityAderiti || na kiJNchatsiddhyatItyantasyetyarthaH || sAdhyeti || ApAdyAbhidhAnaparatayetyarthaH || tatsvarUpaprAmANyayoriti || vimuktashcheti shrutijanyaj~nAnasvarUpatatprAmANyayorityarthaH | itishabdasyArthoktarevamuktaprakAreNeti || ityarthasAdhakashruteriti || vimuktashchetyAdishruterityarthaH || aN^gIkR^itya chedamuktamiti || pramANasiddhasya yuktyA durghaTatvaM na bAdhakamitIdaM chAN^gIkR^ityoktamityarthaH || tatraiveti || durghaTatvamabAdhakamityanuShaN^gaH || uktarItyeti || kiJNchichchetanamityAdinoktarItyetyarthaH || kAryakAraNasambandhasyeti || kAryakAraNakartR^itvasyaiva puruShaH prakR^itistho hIti punaruktasukhAdibhogasya chetyarthaH || evamiti || tAtparyakR^iduktarItyetyarthaH || uktarItyeti || na hi j~nAnAj~nAnetyAdinoktarItyetyarthaH || prakR^itisthatva iti || dehendriyayuktatva ityarthaH || tatreti || jIvabhAvena sharIrasambandha ityarthaH || saguNatvamityatra tatkAraNamityanuShaN^gaH || tadanupapatteriti || dehatvasaguNatvAdyanupapatterityarthaH || mithyAbhUtaM tadastItyatra Aha || tanmithyAtvasyeti || dehasambadhAdimithyAtvasyetyarthaH || hetutvenaiveti || na tu shabdArthatayetyartha- || itishabdAnvayeneti || hetvarthaketi yojyam || uktaprakAradvayeneti || svapratibhayA.anyataH shravaNena chetyarthaH || teShAM dhyAnAtiriktasAdhaneti || svapratibhAdirUpa ityarthaH || anuktiriti || dhyAneneti shloka iti yojyam || ityAdAviti || devA vAvasarvaprakAshA R^iShayo.antaHprakAshAH manuShyA eva bahiHprakAshA iti chaturthAdhyAyatR^itAyapAdIyabhAShyoktashrutAvityarthaH | pratibhApramANamAhetyarthaH || prakR^itamanusandhatta iti || prakR^itiM puruShaM chaiva ityuktArthe bubhutsAtishayajananAya tajj~nAnaphalavachana ya enaM vettItyAdinA prakR^itaM tad.hbuddhisthaM karotItyarthaH || iti vivR^imiti || ichi smR^ityuktaM vivR^itamityarthaH || tallakShaNAntarANi 
cheti || bhUmijAtadevalakShaNAntarANi chetyarthaH || krameNa hrasaditi || paJNchanavatichaturnavati-trinavati-dvinavatItyevaM rUpeNetyarthaH || pade tvityasyArthamAha || atreti || uttamAvarasurAvadhike devamAnaviShaya ityarthaH | krameNa hrasaditi || ekAMgulamadhya eva pAdAN^gulArdhAMgulAdirUpeNa hrasadityarthaH | chatusaN^gula yAvadityasyArthaH saptAshItyaN^gulaparyantamiti || atrApi || gandharvAdiviShaye.apItyarthaH || devopadeveti || devAnAmupadevashabditagandharvANAM cha parimANamityarthaH || avaradevavaditi || ekanavatyaN^gulaparimANamityarthaH || yaduktamiti || upadraShTetyAdineti || bhAvaH || sarasvatyAdInAmapIti || tAshchendradharmanAsatyasaMshrayAchChriya IritA iti bhAratatAtparyokteriti bhAvaH | viShNuratra kSheItyuktisUchitavigrahamAha || viShNuriti || kShi nivAsagatyoriti dhAtoriti bhAvaH || atreti || gItAyAmityarthaH | evakArAnvayenArthamAha || sA shrIreveti || ichChA cha saivetyarthaH || evaM devatAntareShaà¤¼pIti || jihvAvAripatirvaruNo jalaM shivo.ahaMkAra iti proktaH upasthaH sa shivo manurityAdyuktadevatAntara ityarthaH | karaNamityasyArthaH || kAryAntarotpAdakatvamiti || uktaniruktIti || hiMsAhetushcha jIvasyetyAdinA prAguktaniruktyetyarthaH | pR^ithivyAdyA devatAstu dehavadyadvashatvata iti kANvabhAShyoktadishA.arthamAha || bhagavattantratveneti | pUrvamitIti || pUrvoktaM brahmaiva kartR^irUpaM sat karma pravartayati | na tu karma brahmapravartakam | puNyena puNyaM lokaM nayatItyAhau barahmaNaH kartR^itvasya karmaNo hetutvasya vyapadeshAditi bhaktipAdIyAntimasUtrArthaH || nanvatreti || gItAyAmityarthaH || atrApItyanantaramatretyanuvAdapUrvaM kiJNchitpUrayitvA mUlArthamAha || yAvaditi || tatsaN^gAt prakR^itisaMyogAt | iti na cha vAchyamityanvayaH || etadvAkyArthasyeti || yAvadityAdivAkyArthasyetyarthaH || alamiti || mokShAdipumarthAyeti yojyam | pramANasya mUlasamAnArthatvAya mUlasyAbhipretArthamAha || bhUteti || atroktamiti || pramANavAkyoktamityarthaH || akartR^itvapratItiM cheti || na kevalaM sarvAtmakatvamiti shaN^.hkAmiti chArthaH | jaDaM na bhavatItyatretipadAnuvAdena sheShamAha || iti vAchyamiti sheSha iti || anurUpaM dR^iShTAntaM svayamAha || yathA shUnyeti || bhUtAnAM prakR^itessakAshAnmokSho yasmAditi vigrahAshrityAha || mokShaM mokShasAdhanamiti || tatkimityata uktam || amAnitvAdikamiti || 
iti shrImadgItAtAtparyaTIkAbhAvadIpe rAghavendrayatikR^ite trayodasho.adhyAyaH || 13 ||
|| atha chaturdasho.adhyAyaH ||
hariH OM|| bhAShyadishA ghaTTArthamAha || prAdhAnyeneti || atra sAdhanashabdena bhagavajj~nAnasAdhanasya karmadhyAnarUpasyAdyaShaT.hkoktasya kAmAdivarjanarUpetikartavyatAMsho grAhyaH | mama yonirmahad brahmA, na tadbhAsayate sUrya ityAdinA IshvaramAhAtmyasyApi varNanAtprAdhAnyenetyuktam | prAchuryApekShayA saN^grAhakametaditi bhAvaH || adhyAyapaJNchakamadhye darshayatyanenAdhyAyenetyanvayaH || ityukteti || kShetrakShetraj~nasaMyogahetukaprapaJNchajananavivaraNetyarthaH | gItAvAkyamavatArayati || traiguNya iti || ityAdishrutisiddhamiti | aitareyashrutau sAmaparamAtmA puruSha evAtishayenAvirbhavatItyuktyA yogyasyaiva puruShatvamityetatsiddhamityarthaH | paretyanuvAdaH, ShaD.hbhyo.adhiketi vyAkhyA | jAmbavatyAdibhya ityarthaH || sadguNatvAtsiditi || sadbhAve cha sadityetat prayujyata ityukteriti bhAvaH || iti dhAturiti || asunpratyaye tama iti pUpamiti bhAvaH || arthAntara iti || rajasaH kevaladuHkhaphalakatvarUpArthAntara ityarthaH | yadvA tamaso j~nAnimAtraphalakatvarUpArthAntara ityarthaH || guNAtyayopAyAdIti || lakShaNAchArAvAdipadArthaH || sAShviti || samIchInadharmamityarthaH || ityAdyuktArthamiti || viShNubhaktiR^itau(te)laukimapumarthahAniprAptau tattyAge pumarthaprAptAvapi viShNubhaktiranuShTheyaivetyAdirUpeNoktArthamityarthaH || dIrghAvaiShNaveti || bahukAlAnuShTheyetyarthaH | shrIrUpasyaiva satvaguNamAnitvAdAha || shrIruchyata iti || ubhayatreti || tatkR^itabandhatyAgena tadadhikaprAptyA cha tadatyayItyuchyata ityatretyarthaH | tadvyanakti || yatheti || ekameveti || ante sthitamityanvayaH | sarvAdhikatvenAnte sthitamityarthaH ||
ita shrIgadgItAtAtparyaTakAbhAvadIpe rAghavendrayatikR^ite chaturdasho.adhyAyaH || 14 ||
|| atha paJNchadasho.adhyAyaH ||
hariH OM|| jagatsvarUpamiti || mahAnahaMkAra ityAdinA prakR^itimahadAdichurviMshatitattvAtmakamichChAdveShAtmakaM ichChAdveShAdivikArasahitaM sadaivataM yajjagatsvarUpamuktamityarthaH | saMsArasvarapaM darshayatIti bhAShyAvirodhAyAha || tasyaiveti || saMsaratyaneneti vyutpattyeti bhAvaH || jihAsatA tyaktumichChatetyarthaH || nirUpita iti || ya evaM vetti puruShamityAdinA bhagavadAdij~nAnarUpopAyaityarthaH || atadekadeshatveneti || tadekadeshatvAbhAvenetyarthaH || dharmArthayoH kAmamokShArthatvAditi || dharmo mokShArthaH arthaH kAmArtha ityarthaH || ashvavatsthi.ashvattha iti || supi iti kapratyayaH || kuta iti || 
kasmAtpramANAdityarthaH || bhagavanmArgaNamiti || shravaNAdirUpamityarthaH || prakR^itisthAnItyatra prakR^itishabdantatkAryapara ityupetyAha || sharIrasthAnIti || sarveShAmityasyArthamAha || upajIvyatayeti || etena nare saMj~nAyAmiti dIrghe vaishvAnara iti pUpamiti bhAvaH || iti dhAtoriti || sharIradvArA kSharatItyarthe pachAdyachpratyaye kShareti rUpamiti bhAvaH ||
iti shrImadgItAtAtparyaTIkAbhAvadIpe rAghavendrayatikR^ite paJNchadasho.adhyAyaH || 15 ||
|| atha ShoDasho.adhyAyaH ||
hariH OM|| tadubhayamasminnadhyAye nirUpyata iti || etena pUrvAdhyAye nirmAnamohA ityAdinA pumarthayorj~nAnamokShayoH sAdhanasya, yatanto.apyakR^itAtmAna ityAdinA pumarthavirodhinashcha saMkShepeNoktasaya devAsuralakShaNarUpasyAtra vistaraNAt pUrvAnantaryamasya sUchitaM bhavati || tatreti || devAsuralakShaNoktipare.adhyAye ityarthaH || tatsmR^ityaiveti || udAhR^itavAkyajAtamityarthaH || akShAdivirodhaM svoktivirodhaM cha vyanakti || satItyAdinA || satI sadrUpetyarthaH || sarvamithyAtvasyApi mithyAtvAditi || sarvaM mithyetyukte sarvashabdadena viyadAdijagata iva tanmithyAtvasyApi sarvashabdArthamadhye patitatvAditi bhAvaH || daivItIti || daivI sampadvimokShAyetyetadityarthaH || andhatamohetutvamiti || samAsAntarvidheranityatvAdeva samandhebhya iti samAsAnto nAshritaH | tena andhatamasa iti bhAvyamiti nAshaMkyam || tadubhayaphalAntarvartamAnA iti || teShAM tAdR^ishashubhAshubhaphale na sta ityarthaH | yadvA tadubhayaphalatvAddevAsuragrahaNenaiva te.api gR^ihItA ityarthaH || devAdInAmapIti || devAsurANAmapi muktitamogatvAddevebhyosurebhyaH ko visheSho devAnAmityarthaH | yadvA devAdInAM devagandharvaprabhR^itInAM muktigatvAddevebhyo gandharvAdibhyo devAnAM ko visheSha ityarthaH | tathA manuShyAdhamAnAmapi tamogatvAddevebyo.asurANAM ko visheSha iti chArthaH || yaduktamiti || vimuktigA iti shabdeneti bhAvaH || nisargatvoktiriti || svabhAvatvoktirityarthaH || anyathAbhAAbhAva iti || anyathAtvAbhAva ityarthaH | tata ityanuvAdaH devAnAmityAdi vyAkhyA || tAtparyaM cheti || na kevalaM kuto.ashochyatvamiti shaMkAnirAsa iti chArthaH ||
iti shrImadgItAtAtparyaTIkAbhAvadIpe rAghavendrayatikR^ite ShoDasho.adhyAyaH || 16 ||
|| atha saptadasho.adhyAyaH ||
hariH OM|| anuShThAnatyAgayoshcheti || asambhavAdityanenAnvayaH | nanu ye shAstravidhimutsR^ijyetyatra niShThA keti pR^iShTe sAttvikatvAdikameva vAchyam | trividhetyAdikaM kimuchyata ityata Aha || iti prashnasyaiveti || shAstravidhimajAnatAM niShThAyAH tadaj~nAnasya sAtvikAditrayANAM sambhavenAj~nAnamukhena sAtvikAdibhedasya vaktumashakyatvAt | prAk yaShTR^ivisheShaNatayA yAgaMgatvenoktashraddhAM vibhajya tadAshrayeNa teShAM sAtvikatvAdisvarUpamuchyata iti bhavati tatprashnasyedamuttaramiti nAsaN^gatamiti bhAvena taduttaratvaM vivR^iNvannuttarashlokamavatArayati tatretyAdinA bhavatItyantena | trividheti shlokArthaM uktaH | yo yaChraddha ityasyArthastatretyAdinochyate || tajj~nAnamiti || sAtvikatvAdij~nAnam | ityuktasyeti chaturthapAdoktasyetyarthaH || pUrvameveti || satvaM jIvaH kvachitprokta ityAdinA trayodashAdhyAye || anekArthatvAditi || tAdAtmyArthe vikArArthe prAchuryArthe mayaT tridhetyukteriti bhAvaH || tAmiti || sAtvikAdishraddhAM sAtvikAdishraddhAvadbhiH kriyamANayajanamiti yAvat || ityasaya vivaraNeneti || ya ityatra sAtvikAdishraddhaH sAtvikAdirityukte kaH sAtvikashraddhAdiriti jij~nasAyAM devAdiyAjI sAtvikashraddhAdiriti vivaraNenetyarthaH || evamiti || sAtvikI tAmasasyApIti evaM rAjasasyApItyAdi dhyeyamityarthaH | ubhayatrAntaHkaraNAtmiketyanuShaN^go mUle dhyeya iti bhAvaH | vyAmishrayAjina ityanuvAdaHva akrameNetyAdi vyAkhyA | yajamAnAH yAgaM kurvANA ityarthaH | neti chAkhilamityasyArthaH akhilamityAdi || kvachittathoktInAmiti || kvachidgranthe adhyakShavidyA bhUN^kte, devA bhUJNjate, shivaskandAdayo bhUJNjata ityuktergatiruktA bhavatItyarthaH || aneneti || tyaktvApi shAstravihitamityAdinetyarthaH || shAstravidhyutsargAdIti || shAstravidhyaj~nAnaj~nAnetyarthaH || prayojakatvakathanasyeti || gItAyAM trividhetyAdineti bhAvaH || tajj~nAne tajj~nAnamiti || sAtvikAdishraddhAj~nAne sAtvikAdijIvasvarUpaj~nAnamityarthaH || sAtvikatvAdIti || sAtvikatvamuttamatvaM rAjasatvaM madhyamatvaM tAmasatvamadhamatvamiti j~nAtavyamityarthaH || tasmAdityanuvAdaH OMkArasyetyAdi vyAkhyA || iti siddhamiti || kathametajj~nAyata ityata Aha || ukti prasaN^gaditi || prakaraNabalAditi bhAvaH | rasAdyarthamityatra rasapadasyArthamAha || raso rasAyanamiti || mUle kaTvAdInAM rAjasatvaniyame duHkhashoketyAdivisheShaNaM j~nApakatayA yathodAhR^itaM tathA rasyAdInAM sAtvikatvaniyame AyurityAdi visheShaNaM j~nApakatayodAhartavyamityarthaH | tathA cha duHkhashokAdyahetutve yathAnarAjasatvaM tathA AyurAdivivardhanAhetutve sAtvikatvaM rasyAdInAM neti j~nAtavyamiti bhAvaH || shaMkate || nAtrAyamiti || 
annotpannatvepIti || vivardhata ityanena sattvasya tadutpannatvashravaNAditi bhAvaH | karmaNi ghaJNantaM yAmapadamityupetyAha || yAmaM yAmyamiti || tatreti || yAga ityarthaH || vAkyAntareNeti || OM tatsaditi, yadviShNorityAdivAkyAntareNetyarthaH || tadvAkyeti || prAguktasmR^itivAkyavivaraNenaitadvAkyaM gItAvAkyamityarthaH || tachcha padamiti || saditi padaM chetyarthaH || vivR^itaM bhavatIti || omAdinAmakabhagavatsambandhAdyaj~nAdikamapi tannAmakamiti vivR^itamityarthaH || taduchcharaNa iti || OMkArochcharaNa ityarthaH || tena hi mantra iti || maM j~nAtAraM trAtIti mantra ityarthaH | mAN^ mAna ityataH kartari aN pratyaye.apratyaye vA ma iti rUpam | traiN^ pAlana ityata Atonupapasarge ka iti kapratyaye Dapratyaye vA mantra iti rUpasiddheH || evamevAdhyAyasaN^gatiH sUchiteti || aphalAkAMkShitvAdinA kriyamANaM karma sat, anyadasaditi tAtparyAdadhyAyAntarbhAvasaN^gatirityarthaH |
iti shrImadgItAtAtparyaTIkAbhAvadIpe rAghavendrayatikR^ite saptadasho.adhyAyaH || 17 ||
|| atha aShTAdasho.adhyAyaH ||
hariH OM|| pumarthasAdhanamiti || mokShahetuj~nAnasAdhanaM traiguNyaviShayAvedA ityAdinoktamityarthaH | traiguNyaM sattvAdiguNatrayakAryamityarthaH || nAgnirna yaj~na ityAderiti || apashUdrAdhikaraNabhAShyoktavachanAdityarthaH | bhAvAnabhij~naH shaMkate || karmatyAgasyeti || kAryamityevetyuktavirodhAditi || tatra kushale karmaNyanuShaN^gasyoktatvAdakushale phale dveShasya cha pratIteriti bhAvaH || kiM tasya sarvatheti || bandhakaM karma tasya sarvathA sarvAtmanA na bandhAya bhavati kimityarthaH | sarvatyAginAM sarvakarmaphalatyAginAmityarthaH || tyAgitvAdeveti || karmaphalasyetyanuShaN^gaH || tadapIti || parArthakAmyakarmasvarUpatyAginamityarthaH | tathA cha sanyAsinAmityuktyA tyAginAmityevoktaM bhavatIti bhAvaH || karmaNyamimAnatyAgo.apIti || na kevalaM kAmyakarmanyAsamAtraM saMnyAsa ityapishabdArthaH || tajj~nAnaM stUyata iti || svAtmanoktakartR^itvaj~nAnamityarthaH | mUle ityantena na hantItyasya hanmIti bhAvaM na karotItyarthamupetya paunaruktyamAshaMkyochyata iti sheShapUraNena tannirAha || na hantItyuchyata ityata iti || punaruktiriti || nAhaMkR^ito bhAva ityaneneti yojyaM tasyAN^gIkR^itatvAditi || visheShyavishiShTayorabhedasyAN^gIkR^itatvAdityarthaH || j~nAtA devadatta iti || j~nAtR^itvavishiShTa ityarthaH | devadatta iti visheShyoktiH | dArShTAntike yojayati || evamIshvareti || aNa paNa gatAviti dhAtorniruktAtvAdeva na dIrghatvaM, kintu pararUpatvamiti bhAvaH || sAtvikaj~nAnAdisAdhaneti || sAtvikaj~nAnamarmAdeH mokShasAdhanatvAtsAtvikaj~nAnAdirUpamokShasAdhanAnuShThAnAya guNanimittasAtvikaj~nAnAdibhedA uchyanta ityarthaH | evamityanuvAdaH | sarvagatasyeti vyAkhyA || saptamyA abhiprAya iti | AdhAratvasya bhedanibandhanatvAttena pR^ithaktvaM labdhamiti bhAvaH || bhavatIti jaDaM chochyata iti || bhU sattAyAmiti dhAtoH prakR^ityAdijaDasyApi sadrUpatvAd bhUtapadena grahaNamityarthaH || uktatvAditi || pUrvashlokavibhakteShvityAdinetina bhAvaH || anena yadIti smR^itirvivR^iteti || sarva(gataM)gatvamityAdyaMshena vivR^iterthaH | ekasyetyasyArthamAha |. yasya kasyachidekasyeti || bhinnAdhikaraNatayeti || bhinnAbhinnaviShayatayetyarthaH || vidhAyeti || tR^itIyAdhyAye iti yojyam | svarUpayAthArthyaj~nAnAdityatra kAMkShitaM pUrayati || apekShitatayA j~nAyata iti sambadhyata iti || tadarthalAbhaprakAramAha | ahaM paraH sarvottama ityAdinA || kartApIti || kAryAnukUlakUtimAnapItyarthaH || dhR^itishched vyabhichArashUnyaiveti || skhalanashUnyaivetyarthaH | karmaiShAmadhikaM yata ityatra sthAyikapadamanUdya kAMkShitaM pUrayati || adhikaM kramAditi sambadhyata iti || taditi || karmAdhikyamityarthaH || ityAdAviti || atraivottarashloka ityarthaH || gR^ihasthAntAnAmiti || naiShThiko gR^ihItyuktaguhasthAntAnAmityarthaH | asarga ityAderarthaH apatyAnutpAdanamityAdi || viprAdisvarUpamuktamiti || viprA rAjasasAtvikA ityAdineti bhAvaH || iti gamayitavyamiti || anyathAnyAdhikyamityAdyuttaravAkyavirodhAditi bhAvaH || guNAbhAvAditi || sattvAdiguNAbhAvAdityarthaH || uktaprakAreti || shreShTha evottarottarA ityAdAvuktaprakArAvasitetyarthaH || ityuchyanta iti || narAdhamAstAmaseShu sAtvikA iti pUrvoktasmR^itAvityarthaH || vAkyadvayenoktamiti |. 'rAjasAstu sarAstatreti' 'ye tu bhAgavatA iti cha' vAkyadvayenetyarthaH || prAguktarItyeti || shuddhasattvAstu paramahaMsA ityAdinoktarItyetyarthaH || vAkyAntareti || (yetu) bhAgavateti vAkyAntaretyarthaH || svaphalapradatvasyoktatvAditi || chaturdashe.adhyAye || rAjasasAtvikAdiriti || paramahaMsAdirAdIpadArthaH || narAdhamAdiriti || daityAdirAdipadArthaH | sama ityanuvAdaH eketyAdi vyAkhyA | phalitamAha || aj~na iti || tattvaj~nAnamithyAj~nAnobhayahIna ityarthaH || prayojanamiti || bhAva iti | bhAvenetyarthaH || teShAmiti || yeShu kShatriyeShvAdhikyamuchyate teShAmityarthaH || ityAdi draShTavyamiti || kShatriyasamaguNashchetkShatriya ityAdirAdipadArthaH || tattaditi || kShatriyasamaguNashchet kShatriyaH vaishyasamaguNashchedvaishya ityevaM draShTavyamityarthaH || taddharmakathanasthala eveti || kShatriyadharmakathanasthala eva ityarthaH || uktanyAyeneti || ete guNAH 
kiJNchidUnAH viprAdityAdinoktanyAyonetyarthaH | yadvA svakarmaNetyAdinoktanyAyenetyarthaH | mUle kShatriyasya visheShadharmA uktAH | anyaShAM svayamAha || evaM kR^iShyAdaya ityAdi || shushrUShAyAH sarvadharmatvAditi || adhyApanaJNcha shushrUShetyuktadisheti bhAvaH || ityAdIti || kShatriyasya bhItyA palAyanaM vaishyasyApi yathAnyAyAtikramaNamityAdItyarthaH || ityAdIti | kShatriyasyApi dhairyeNApalAyanam | vaishyasya nyAyena kR^iShyAdItyevaM dhyeyamityarthaH || uktasyeti || anisargopItyuktasyetyarthaH || noktavirodha iti || kShatriyasya visheSha ityuktavirodho netyarthaH || ityasya vyAvartyamAheti || kShatriyaireva kartavyatvarUpaM vyAvartyamAhetyarthaH | nanu brAhmaNAnAmapi shikShAkartR^itve kShatriyasya visheShAviti prAguktavirodha ityata Aha || atra sarvatreti || shlokadvayaM ekAnvayena yojayati || yadi kShatriyasyetyAdinA || naiShkarmyasiddhisAdhaneti || prArabdhetarasarvAriShTakarmanAshasAdhanavivaraNe(ne)tyarthaH || na chAtiprasaN^ga iti || muktAvapi j~nAnavR^iddhiprasaN^gapUpo na chetyarthaH || lakShmIprAptAviti || etena brahmabhUyAyetyasya lakShmIprAptyarthamityarthaM ukto bhavati || j~nAnAnantaramityuktyA cha naiShkarmyAya mokShAya siddhiM tadUpAyaj~nAnasiddhimityapyarthaH sUchitaH || vishiShyata iti || svakarmaNA tamabhyarchyetyatra svakarmakR^itau kiJNchidvisheShaNamAhetyarthaH || ityAdau prAgiti || dvitIyAdhyAye |. vastuni vikalpAyogAditi || bhAgavatasya sarvottamatvaM traividyasya tu neti vastuni harau vikalpAyogAdityarthaH || tadapIti || bhagavatsarvottamatvamapItyarthaH || bhAva iti |. bhAvanetyarthaH || pratij~nAyeti || navame.adhyAye || dvAvimAvityatropasaMhAro na dR^ishyata ityata Aha || iti vAkyasheShAditi || prAguktatvAditi || chaturdashAdhyAyAdAvityarthaH || sAdhanopasaMhAra iti || budhayArohAya saMkShipya kIrtanaM vyarthamityarthaH || anyathA.arthakalpana iti || manmananatvAdidharmAn parityajyeti vyAkhyAna ityarthaH || ekArthatvamiti || sadetyantena tanmanastvasya sarvAdhikatve premayuktamityanena madbhakta ityasya sarvatra samarpaNamityanena madyAjItyasya akhaNDA trividhA pUjetyAdinA mAM namaskurvityasyaikArthyaM vyaktamiti draShTavyamityuktam | sakShyata iti || lakShaNayA pratipAdyate, tapaHprabhR^itiguNayukto.adhikArItyuchyata ityarthaH || gItAvyAkhyAnAdIti || AdipadenAdhyayanashravaNayorgrahaH || kAraNabhUtA iti || sarvendriyaprerakatvAddevAnAmiti bhAvaH || tatreti || gItAyAM tAtparyanirNayAkhya granthe vA pratipAditaguNapUrNatvanirdoShAnandadAyitvaj~nAnishreShThasvapriyatamatvaprakAramityarthaH || tadAheti || vAyostR^itIyAvatArarUpaM svasvarUpamAhetyarthaH || tameveti || svagranthe pratipAditaprakArameva harimityarthaH || 
asheShadoShadUrAya gaNapUrNAya viShNave |
namaH shrIprANanAthAya bhaktAbhIShTapradAyine ||
iti shrImadgItAtAtparyaTIkAbhAvadIpe rAghavendrayatikR^ite aShTAdasho.adhyAyaH || 18 ||
|| shrIkR^iShmArpaNamantu ||                 

