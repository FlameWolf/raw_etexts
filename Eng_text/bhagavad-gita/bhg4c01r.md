Bhagavadgita 1
with the commentaries of Sridhara, Visvanatha and Baladeva

Input by ... (Gaudiya Grantha Mandira)

___________________________________________________________________

THIS TEXT FILE IS FOR REFERENCE PURPOSES ONLY!
COPYRIGHT AND TERMS OF USAGE AS FOR SOURCE FILE.
            
Text converted to Ronald E. Emmerick's encoding for WordPerfect 5.1 DOS 
and related utility programmes BHELA, CARAKA etc. (DOS versions):
            
description             character  =ASCII
            
long a                  A             195
long A                  ù             249
long i                  I             197
long I                  ý             253
long u                  U             198
long U                  ô             244
vocalic r               R^i             173
vocalic R               ã             227
long vocalic r          Ì             204
vocalic l               Ê             202
long vocalic l          Ë             203
velar n                 Ç             199
velar N                 §             167
palatal n               ¤             164
palatal N               ¥             165
retroflex t             T             194
retroflex T             è             232
retroflex d             D             172
retroflex D             Ö             214
retroflex n             N             239
retroflex N             ×             215
palatal s               sh             211
palatal S               Á             193
retroflex s             Sh             171
retroflex S             å             229
anusvara                M             230
capital anusvara        õ             245
visarga                 H             247
capital visarga         ê             234

Other characters of the REE encoding table are not included.
Unless indicated otherwise, accents have been dropped in order 
to facilitate word search.             

For a comprehensive list of REE and other GRETIL encodings 
and formats see:
www.sub.uni-goettingen.de/ebene_1/fiindolo/gretil/gretdiac.pdf
and
www.sub.uni-goettingen.de/ebene_1/fiindolo/gretil/gretdias.pdf
___________________________________________________________________






BhG 1.1

dhR^itarAShTra uvAca
dharma-kShetre kuru-kShetre samavetA yuyutsavaH |
mAmakAH pANDavAsh caiva kim akurvata saJNjaya ||1||


ÁrIdharaH - 

sheShAsheSha-mukha-vyAkhyA-cAturyaM tv eka-vaktrataH |
dadhAnam adbhutaM vande paramAnanda-mAdhavam ||

shrI-mAdhavaM praNamyo mAdhavaM vishvesham AdarAt |
tad-bhakti-yantritaH kurve gItA-vyAkhyAM subodhinIm ||

bhAShya-kAra-mataM samyak tad-vyAkhyAtR^i-giras tathA |
yathAmati samAlocya gItA-vyAkhyAM samArabhe ||

gItA vyAkhyAyate yasyAH pATha-mAtra-prayatnataH |
seyaM subodhinI TIkA sadA dhyeyA manIShibhiH ||

iha khalu sakala-loka-hitAvatAraH parama-kAruNiko bhagavAn devakI-nandanas tattvAj~nAna-vijR^imbhita-shoka-moha-bhraMshita-vivekatayA nija-dharma-parityAga-pUrvaka-para-dharmAbhisandhinam arjunaM dharma-j~nAna-rahasyopadesha-plavena tasmAc choka-moha-sAgarAd uddadhAra | tam eva bhagavad-upadiShTam arthaM kR^iShNa-dvaipAyanaH saptabhiH shloka-shatair upanibabandha | tatra ca prAyashaH shrI-kR^iShNa-mukhAd viniHsR^itAn eva shlokAn alikhat | kAMshcit tat-saN^gataye svayaM ca vyaracayat | yathoktaM gItA-mAhAtmye -

gItA sugItA kartavyA kim anyaiH shAstra-vistaraiH |
yA svayaM padmanAbhasya mukha-padmAd viniHsR^itA || iti |

tatra tAvad dharmakShetre ity AdinA | viShIdann idam abravId ity antena granthena shrI-kR^iShNArjuna-saMvAda-prastAvAya kathA nirUpyate | tataH param AsamAptes tayor dharma-j~nAnArthe saMvAdaH | tatra dharma-kShetra ity AdinA shlokena dhR^itarAShTrena hastinApura-sthitaM sva-sArathiM samIpasthaM sa¤jayaM prati kurukShetra-vR^ittAnte pR^iShThe sa¤jayo hastinApurasthito 'pi vyAsa-prasAda-labdha-divya-cakShuH kurukShetra-vR^ittAntaM sAkShAt pashyann iva dhR^itarAShTrAya nivedayAmAsa | dR^iShTvA tu pANDavAnIkam ity AdinA | 

dhR^itarAShTra uvAceti | dharmakShetra iti | bhoH sa¤jaya | dharmakShete dharma-bhUmau kurukShetre | dharma-kShetra iti kurukShetra-visheShaNam | eShAm Adi-puruShaH kashcit kuru-nAmA babhUva | tasya kuror dharma-sthAne mAmakA mat-putrAH pANDu-putrAsh ca yuyutsavo yoddhum icchantaH samavetAH militAH santaH kim akurvata kiM kR^itavantaH ||1||

VishvanAthaH -

gaurAMshukaH sat-kumuda-pramodI 
svAbhikhyayA gos-tamaso nihantA |
shrI-kR^iShNa-caitanya-sudha-nidhir me
mano 'dhitiShThan svaratiM karotu ||

prAcIna-vAcaH suvicArya so 'ham
aj~no 'pi gItAmR^ita-lesha-lipsuH |
yateH prabhor eva mate tad atra 
santaH kShamadhvaM sharaNAgatasya ||

iha khalu sakala-shAstrAbhimata-shrImac-caraNa-saroja-bhajanaH svayaM bhagavAn narAkR^iti-para-brahma-shrI-vasudeva-sUnuH sAkShAc-chrI-gopAla-puryAm avatIryApAra-paramAtarkya-prApa¤cika-sakala-locana-gocarIkR^ito bhavAbdhi-nimajjamAnAn jagaj-janAn udhR^itya sva-saundarya-mAdhuryAsvAdanayA svIya-prema-mahAmbudhau nimajjayAmAsa |

shiShTa-rakShA duShTa-nigraha-vrata-niShThA-mahiShTha-pratiShTho 'pi bhuvo bhAra-duHkhApahAra-miSheNa duShTAnAm api sva-dveShTÌNAm api mahA-saMsAra-grAsIbhUtAnAm api mukti-dAna-lakShaNaM parama-rakShaNam eva kR^itvA svAntardhAnottara-kAla-janiShyamANAn anAdy-avidyA-bandha-nibadnhana-shoka-mohAdyAkulAn api jIvAn uddhartuM shAstra-kR^in-muni-gaNa-gIyamAna-yashash ca dhartuM sva-priya-sakhaM tAdR^isha-svecchA-vashAd eva raNa-mUrdhany udbhUta-shoka-mohaM shrImad-arjunaM lakShyIkR^itya kANDa-tritayAtmaka-sarva-veda-tAtparya-paryavasitArtha-ratnAlaN^kR^itaM shrI-gItA-shAstram aShTAdashAdhyAyam antarbhUtAShTAdasha-vidyaM sAkShAd vidyamAnIkR^itam iva parama-puruShArtham AvirbhAvayAmbabhUva |

tatrAdhyAyAnAM ShaTkenan prathamena niShkAma-karma-yogaH | dvitIyena bhakti-yogaH | tR^itIyena j~nAna-yogo darshitaH | tatrApi bhakti-yogasyAtirahasyatvAd ubhaya-saÇjIvakatvenAbhyarhitatvAt sarva-durlabhatvAc ca madhyavartIkR^itaH | karma-j~nAnayor bhakti-rAhityena vaiyarthyAt te dve bhakti-mishre eva sammatIkR^ite | 

bhaktis tu dvividhA kevalA pradhAnIbhUtA ca | tatrAdyA svata eva parama-prabalA | te dve karma-j~nAne vinaiva vishuddha-prabhAvatI aki¤canA ananyAdi-shabda-vAcyA | dvitIyA tu karma-j~nAna-mishrety akhilam agre vivR^itIbhaviShyati |

athArjunasya shoka-mohau kathambhUtAv ity apekShAyAM mahAbhArata-vaktA shrI-vaishampAyano janamejayaM prati tatra bhIShma-parvaNi kathAm avatArayati dhR^itarAShTra uvAca iti | kurukShetre yuyutsavo yuddhArthaM saN^gatA mAmakA duryodhanAdyAH pANDavAsh ca yudhiShThirAdayaH kiM kR^itavantas tad brUhi | nanu yuyutsava iti tvaM bravIShy evAto yuddham eva kartum udyatAs te tad api kim akurvateti kenAbhiprAyeNa pR^icchasIty ata Aha dharmakShetra iti |  kurukShetraM deva-yajanam iti shrutes tat-kShetrasya dharma-pravartakatvaM prasiddham | 

atas tat-saMsarga-mahimnA yady adharmikANAm api duryodhanAdInAM krodha-nivR^ittyA dharme matiH syAt | pANDavAs tu svabhAvata eva dhArmikAs tato bandhu-hiMsanam anucitam ity ubhayeShAm api viveke udbhUte sandhir api sambhAvyate | tatash ca mamAnanda eveti sa¤jayaM prati j~nApayitum iShTo bhAvo bAhyaH | Abhyantaras tu sandhau sati pUrvavat sakaNTakam eva rAjyaM mad-AtmajAnAm iti me durvAra eva viShAdaH | tasmAd asmAkIno bhIShmas tv arjunena durjaya evety ato yuddham eva shreyas tad eva bhUyAd iti tu tan-manorathopayogI durlakShyaH | 

atra dharma-kShetre iti kShetra-padena dharmasya dharmAvatArasya saparikara-yudhiShThirasya dhAnyasthAnIyatvam | tat-pAlakasya shrI-kR^iShNasya kR^iShi-bala-sthAnIyatvam | kR^iShNa-kR^ita-nAnA-vidha-sAhAyyasya jala-secana-setu-bandhanAdi-sthAnIyatvam | shrI-kR^iShNa-saMhArya-duryodhanAder dhAnya-dveShi-dhAnyAkAra-tR^iNa-visheSha-sthAnIyatvaM ca bodhitaM sarasvatyA ||1||


BaladevaH --

satyAnantAcintya-shakty-eka-pakShe
sarvAdhyakShe bhakta-rakShAtidakShe |
shrI-govinde vishva-sargAdi-kaNDe
pUrNAnande nityam AstAM matir me ||

aj~nAna-nIradhir upaiti yayA visheShaM
bhaktiH parApi bhajate paripoSham uccaiH |
tattvaM paraM sphurati durgamam apy ajasraM
sAdguNya-bhR^it svaracitAM praNamAmi gItAm ||

atha sukha-cid-ghanaH svayaM bhagavAn acintya-shaktiH puruShottamaH sva-saN^kalpAyatta-vicitra-jagad-udayAdi-viri¤cy-Adi-sa¤cintya-caraNaH sva-janmAdi-lIlayA sva-tulyAn sahAvirbhUtAn pArShadAn praharShayaMs tayaiva jIvAn bahUn avidyAshArdUlIvadanAd vimocya svAntardhAnottara-bhAvino 'nyAnuddidhIrShur Ahava-mUrdhni svAtma-bhUtam apy arjunam avitarkya-sva-shaktyA samoham iva kurvan tan-moha-vimArjanApadeshena saparikara-svAtma-yAthAtmyaika-nirUpikAM sva-gItopaniShadam upAdishat | 

tasyAM khalv Ishvara-jIva-prakR^iti-kAla-karmANi pa¤cArthA varNyante | teShu vibhu-saMvid IshvaraH | aNu-saMvij jIvaH | sattvAdi-guNa-trayAshrayo dravyaM prakR^itiH | traiguNya-shUnyaM jaDa-dravyaM kAlaH | puM-prayatna-niShpAdyam adR^iShTAdi-shabda-vAcyaM karmeti |

teShAM lakShaNAni | eShv IshvarAdIni catvAri nityAni | jIvAdIni tv Ishvara-vashyAni | karma tu prAg-abhAvavad anAdi vinAshi ca | tatra saMvit-svarUpo 'pIshvaro jIvash ca saMvettAsmad-arthash ca - vij~nAnam AnandaM brahma, yaH sarvaj~naH sarvavit, mantA boddhA kartA vijAnAtmA puruShaH, ity Adi shruteH | so 'kAmayata bahu syAm, sukham aham asvApsaM na ki¤cid avediSham ity Adi shrutesh ca | na cobhayatra mahat-tattva-jAto 'yam ahaN^kAraH | 

tadA tasyAnutpatter vilInatvAc ca | sa ca sa ca kartA bhoktA siddhaH sarvaj~naH sarva-vit kartA boddhA iti padebhyaH | anubhavitR^itvaM kahlu bhoktR^itvaM sarvAbhyupagatam | so 'shnute sarvAn kAmAn saha brahmaNA vipashcitA iti shrutes tUbhayos tat pravyaktam | yadyapi saMvit-svarUpAt saMvettR^itvAdi nAnyat prakAsha-svarUpAd raver iva prakAshakatvAdi, tathApi visheSha-sAmarthyAt tad-anyatva-vyavahAraH | visheShash ca bheda-pratinidhir na bhedaH | sa ca bhedAbhAve 'pi bheda-kAryasya dharma-dharmi-bhAvAdi-vyavahArasya hetuH |sattA satI bhedo bhinnaH kAlaH sarvadAstIty AdiShu vidvadbhiH pratItaH | tat-pratIty-anyathAnupapattyA - evaM dharmAn pR^ithak pashyaMs tAn evAnuvidhAvati iti shrutyA ca siddhaH | iha hi brahma-dharmAn abhidhAya tad-bhedaH pratiShidhyate | 

na khalu bheda-pratinidhes tasyApy abhAve dharma-dharmi-bhAva-dharma-bahutve shakye vaktum ity anicchubhir api svIkAryAH syuH ta ime 'rthAH shAstre 'smin yathAsthAnam anusandheyAH | iha hi jIvAtma-paramAtma-tad-dhAma tat-prApty-upAyAnAM svarUpANi yathAvan nirUpyante | tatra jIvAtma-yAthAtmya-paramAtma-yAthAtmyopayogitayA paramAtma-yAthAtmyaM tu tad-upAsanopayogitayA prakR^ityAdikaM tu paramAtmanaH sraShTur upakaraNatayopadishyate |

tad-upAyAsh ca karma-j~nAna-bhakti-bhedAt tredha | tatra shruta-tat-tat-phalanair apekSheNa kartR^itvAbhinivesha-parityAgena cAnuShThitasya sva-vihitasya karmaNaH hR^id-vishuddhi-dvArA j~nAna-bhaktyor upakAritvAt paramparayA tat-prAptAv upAyatvam | tac ca shruti-vihita-karma hiMsA-shUnyam atra mukhyam | mokSha-dharme pitA-putrAdi-saMvAdAt hiMsAvat tu gauNaM viprakR^iShTatvAt tayos tu sAkShAd eva tathAtvam |

nanu, tathAnuShThitena karmaNA hR^id-vishuddhyA j~nAnodayena muktau satyAM bhaktyA ko visheShaH | ucyate, j~nAnam eva ki¤cid visheShAd bhaktir iti | nirNimeSha-vIkShaNa-kaTAkSha-vIkShaNa-vadanayor antaraM cid-vigrahatayAnusandhir j~nAnaM tena tat sAlokyAdiH | vicitra-lIlA-rasAshrayatayAnusandhis tu bhaktis tayA kroDIkR^ita-sAlokyAdi-tad-varIvasyAnanda-lAbhaH pumarthaH | bhakter j~nAnatvaM tu "sac-cid-Anandaika-rase bhakti-yoge tiShThati" iti shruteH siddham | 

tad idaM shravaNAdi-bhAvAdi-shabda-vyapadiShTaM dR^iShTam | j~nAnasya shravaNAdyAkAratvaM cit-sukhasya viShNoH kuntalAdi-pratIkatvavat pratyetavyam iti vakShyAmaH | ShaT-trike 'smin shAstre prathamena ShaTkeneshvarAMshasya jIvasyAMshIshvara-bhakty-upayogi-svarUpa-darshanam | tac cAntar-gata-j~nAna-niShkAma-karma-sAdhyaM nirUpyate | madhyena parama-prApyasyAMshIshvarasya prApaNI bhaktis tan-mahima-dhI-pUrvikAbhidhIyate | antyena tu pUrvoditAnAm eveshvarAdInAM svarUpANi parishodhyante | trayANAM ShaTkAnAM karma-bhakti-j~nAna-pUrvatA-vyapadeshas tu tat-tat-prAdhAnyenaiva | carame bhakteH pratipattesh coktis tu ratna-sampuTordhva-likhita-tat-sUcaka-lipi-nyAyena | 

asya shAstrasya shraddhAluH sad-dharma-niShTho vijitendriyo 'dhikArI | sa ca sa-niShTha-pariniShThita-nirapekSha-bhedAt trividhaH | teShu svargAdi-lokAn api didR^ikShr niShThayA sva-dharmAn hary-arcana-rUpAn Acaran prathamaH | loka-saJNjighR^ikShayA tAn Acaran hari-bhakti-nirato dvitIyaH | sa ca sa ca sAshramaH | satya-tapo-japAdibhir vishuddha-citto hary-eka-niratas tR^itIyo nirAshramaH | vAcya-vAcaka-bhAvaH sambandhaH | vAcya ukta-lakShaNaH shrI-kR^iShNaH | vAcakas tad-gItA-shAstraM tAdR^ishaH so 'tra viShayaH | asheSha-klesha-nivR^itti-pUrvakas tat-sAkShAt-kAras tu prayojanam ity anubandha-catuShTayam | atreshvarAdiShu triShu brahma-shabdo 'kShara-shabdash ca baddha-jIveShu tad-deheShu ca kShara-shabdaH | Ishvara-jIva-dehe manasi buddhau dhR^itau yatne cAtma-shabdaH | triguNAyAM vAsanAyAM shIle svarUpe ca prakR^iti-shabdaH | sattAbhiprAya-svabhAva-padArtha-janmasu kriyAsv Atmasu ca bhAva-shabdaH | karmAdiShu triShu citta-vR^itti-nirodhe ca yoga-shabdaH paThyate | etac chAstraM khalu svayaM bhagavataH sAkShAd vacanaM sarvataH shreShThaM -- 
gItA sugItA kartavyA kim anyaiH shAstra-vistaraiH |
yA svayaM padmanAbhasya mukha-padmAd viniHsR^itA || iti pAdmAt |

dhR^itarAShTrAdi-vAkyaM tu tat-saN^gati-lAbhAya dvaipAyanena viracitam | tac ca lavaNAkara-nipAta-nyAyena tan-mayam ity upodghAtaH | 

saN^grAma-mUrdhni saMvAdo 
yo 'bhUd govinda-pArthayoH |
tat-saN^gatyai kathAM prAkhyAd 
gItAsu prathame muniH ||

iti tAvad bhagavad-arjuna-saMvAdaM prastautuM kathA nirUpyate| dharmakShetre ity AdibhiH sapta-viMshatyA | tad-bhagavataH pArtha-sArathyaM vidvAn dhR^itarAShTraH sva-putra-vijaye sandihAnaH sa¤jayaM pR^icchatIty Aha | janmejayaM prati vaishampAyanaH dhR^itarAShTra uvAceti | yuyutsavo yoddhum icchavo mAmakA mat-putrAH pANDavAsh ca kurukShetre samavetAH kim akurvateti |

nanu yuyutsavaH samavetA iti tvam evAtthya tato yudherann eva punaH kim akurvateti kas te bhAva iti cet, tatrAha - dharmakShetra iti | "yad anu kurukShetraM devAnAM deva-yajanaM sarveShAM bhUtAnAM brahma-sadanam ity Adi-shravaNAd dharma-prarohi-bhUmi-bhUtaM kurukShetraM prasiddham | tat-prabhAvAd vinaShTa-vidveShA mat-putrAH kiM pANDavebhyas tad-rAjyaM dAtuM nishcikyuH | kiM vA, pANDavAH sadaiva dharma-shIlA dharma-kShetre tasmin kula-kShaya-hetukAd adharmAd bhItA vana-pravesham eva shreyo vimamR^ishur iti | he sa¤jayeti vyAsa-prasAdAd vinaShTa-rAga-dveShas tvaM tathyaM vadety-arthaH | pANDavAnAM mAmakatvAnuktir dhR^itarAShTrasya teShu droham abhivyanakti | dhAnya-kShetrAt tad-virodhinAM dhAnyAbhAsAnAm iva dharma-kShetrAt tad-virodhinAM dharmAbhAsAnAM tvat-putrANAm apagamo bhAvIti dharma-kShetra-shabdena gIr-devyA vyajyate ||1||



__________________________________________________________

BhG 1.2

saJNjaya uvAca

dR^iShTvA tu pANDavAnIkaM vyUDhaM duryodhanas tadA |
AcAryam upasaMgamya rAjA vacanam abravIt ||2||

ÁrIdharaH - sa¤jaya uvAca dR^iShTvety-Adi | pANDavAnAm anIkaM sainyaM vyUDhaM vyUha-racanayA adhiShThitaM dR^iShTvA droNAcArya-samIpaM gatvA rAjA duryodhano vakShyamANaM vacanam uvAca ||2||

VishvanAthaH - vidita-tad-abhiprAyas tad-AshAMsitaM yuddham eva bhavet | kintu tan-manoratha-pratikulam iti manasi kR^itvA uvAca dR^iShTveti | vyUDhaM vyUha-racanayAvasthitam | rAjA duryodhanaH sAntarbhayam uvAca | pashyaitAm iti navabhiH shlokaiH ||2||

BaladevaH - evaM janmAndhasya praj~nA-cakShuSho dhR^itarAShTrasya dharma-praj~nA-vilopAn mohAndhasya mat-putraH kadAcit pANDavebhyas tad-rAjyaM dadyAd iti vimlAna-cittasya bhAvaM vij~nAya dharmiShThaH sa¤jayas tvat-putraH kadAcid api tebhyo rAjyaM nArpayuShyatIti tat-santoSham utpAdayann Aha dR^iShTveti | pANDavAnAm anIkaM sainyaM vyUDhaM vyUha-racanayAvasthitam | AcAryaM dhanur-vidyA-pradaM droNam upasaN^gamya svayam eva tad-antikaM gatvA rAjA rAja-nIti-nipuNaH vacanam alpAkSharatvaM gambhIrArthatvaM saN^krAnta-vacana-visheSham | atra svayam AcArya-sannidhigamanena pANDava-sainya-prabhAva-darshana-hetukaM tasyAntar-bhayaM guru-gauraveNa tad-antikaM svayam AgatavAn asmIti bhaya-saN^gopanaM ca vyajyate | tad idaM rAja-nIti-naipuNyAd iti ca rAja-padena ||2||



__________________________________________________________

BhG 1.3

pashyaitAM pANDuputrANAm AcArya mahatIM camUm |
vyUDhAM drupadaputreNa tava shiShyeNa dhImatA ||3||

ÁrIdhara: tad eva vacanam Aha pashyaitAm ity AdibhiH navabhiH shlokaiH | pashyety Adi he AcArya | pANDavAnAM mahatIM vitatAM camUM senAM pashya | tava shiShyeNa drupada-putreNa dhR^iShTadyumnena vyUDhAM vyUha-racanayAdhiShThitAm ||3||

VishvanAtha: drupada-putreNa dhR^iShTadyumnena tava shiShyeNa sva-vadhArtham utpanna iti jAnatApi tvayAyam adhyApita iti  tava manda-buddhitvam | dhImateti shatror api tvattaH sakAshAt tvad-vadhopAya-vidyA gR^ihItety asya mahAbuddhitvaM phal-kAle 'pi pashyeti bhAvaH ||3||

Baladeva: tat tAdR^ishaM vacanam Aha pashyaitAm ity AdinA | priya-shiShyeShu yudhiShThirAdiShu snehAtishayAd AcAryo na yudhyed iti vibhAvya tat-kopotpAdanAya tasmiMs tad-avaj~nAM vya¤jayann Aha etAm iti | etAm atisannihitAM prAgalbhyenAcAryam atishUraM ca tvAm avigaNayya sthitAM dR^iShTvA tad-avaj~nAM pratIhIti, vyUDhAM vyUha-racanayA sthApitAM | drupada-putreNeti tvad-vairiNA drupadena tvad-vadhAya dhR^iShTadyumnaH putro yaj~nAgni-kuNDAd utpAdito 'stIti | tava shiShyeNeti tvaM sva-shatruM jAnann api dhanur-vidyAm adhyApitavAn asIti tava manda-dhItvam | dhImateti shatros tvattas tvad-vadhopAyo gR^ihIta iti tasya sudhItvam | tvad-apekShyakAritaivAsmAkam anartha-hetur iti ||3||


__________________________________________________________

BhG 1.4-6

atra shUrA maheShvAsA bhImArjunasamA yudhi |
yuyudhAno virATash ca drupadash ca mahArathaH ||4||
dhR^iShTaketush cekitAnaH kAshirAjash ca vIryavAn |
purujit kuntibhojash ca shaibyash ca narapuMgavaH ||5||
yudhAmanyush ca vikrAnta uttamaujAsh ca vIryavAn |
saubhadro draupadeyAsh ca sarva eva mahArathAH ||6||


ÁrIdhara: atrety Adi | atra asyAM camvAm | iShavo bANA asyas te kShipyante ebhir iti iShAsAH dhanUMShi | mahAnta iShvAso yeShAM te maheShvAsAH | bhImArjunau tAvad atrAtiprasiddhau yoddhArau | tAbhyAM samAH shUrAH shauryeNa kShAtra-dharmeNopetAH santi | tAn eva nAmabhir nirdishati yuyudhAnaH sAtyakiH | kiM ca dhR^iShTaketur iti | vikrAnto yudhAmanyur nAmaikaH | saubhadro 'bhimanyur draupadeyAH draupadyAM pa¤cabhyo yudhiShThirAdibhyo jAtAH putrAH prativindhyAdayaH pa¤ca | mahArathAdInAM lakShaNam -

eko dasha sahasrANi yodhayed yas tu dhanvinAm |
shastra-shAstra-pravINash ca mahArtha iti smR^itaH ||
amitAn yodhayed yas tu samprokto 'tirathas tu saH |
caikena yo yudhyet tan-nyUno 'rdha-rathaH smR^itaH || iti ||4-6||

VishvanAtha: atra camvAm | mahAntaH shatrubhish chettum ashakyA iShvAsA dhanUMShi yeShAM te |  yuyudhAnaH sAtyakiH | saubhadro 'bhimanyuH | draupadeyA yudhiShThirAdibhyaH pa¤cabhyo  jAtAH prativindhyAdayaH | mahArathAdInAM lakShaNam -

eko dasha sahasrANi yodhayed yas tu dhanvinAm |
shastra-shAstra-pravINash ca mahArtha iti smR^itaH ||
amitAn yodhayed yas tu samprokto 'tirathas tu saH |
caikena yo yudhyet tan-nyUno 'rdha-rathaH smR^itaH || iti ||4-6||

ÁrIdhara: nanv ekena dhR^iShTadyumnenAdhiShThitAlpikA senAsmadIyenaikenaiva sujeyA syAd atas tvaM mA trAsIr iti cet tatrAha atreti |     atra camvAM mahAntaH shatrubhish chettum ashakyA iShvAsAsh cApA yeShAM te | yuddha-kaushalam AshaN^kyAha bhImeti | yuyudhAnaH sAtyakiH | mahAratha iti yuyudhAnIdAnAM trayANAm | nara-puN^gava iti purujid-AdInAM trayANAm | yudyeti vikrAnta iti yudhAmanyoH | vIryavAn ity uttamaujasash ceti visheShaNam | saubhadro 'bhimanyuH | draupadeyA yudhiShThirAdibhyaH pa¤cabhyaH kramAd draupadyAM jAtAH prativindhya-shrutasena-shrutakIrti-shatAnIka-shrutakarmAkhyAH pa¤ca-putrAH | ca-shabdAd anye ca ghaTotkacAdayaH | pANDavAs tv atikhyAtatvAt na gaNitAH | ye ete saptadasha gaNitAH, ye cAnye tat-pakShIyAs te sarve mahArathA eva | atirathasyApy upalakShaNam etat | tal-lakShaNaM coktam -

eko dasha sahasrANi yodhayed yas tu dhanvinAm |
shastra-shAstra-pravINash ca mahArtha iti smR^itaH ||
amitAn yodhayed yas tu samprokto 'tirathas tu saH |
caikena yo yudhyet tan-nyUno 'rdha-rathaH smR^itaH || iti ||4-6||

__________________________________________________________

BhG 1.7

asmAkaM tu vishiShTA ye tAn nibodha dvijottama |
nAyakA mama sainyasya saJNj~nArthaM tAn bravImi te ||7||

ÁrIdhara: asmAkam iti |  nibodha budhyasva | nAyakA netAraH | saJNj~nArthaM samyag j~nAnArtham ||7||

VishvanAtha: nibodha budhyasva | saJNj~nArthaM samyag j~nAnArtham ||7||

Baladeva: tarhi kiM pANDava-sainyAd bhIto 'sIty AcArya-bhAvaM sambhAvyAntarjAtAm api bhItim AcchAdayan dhArShTyenAha - asmAkam iti | asmAkaM sarveShAM madhye ye vishiShTAH paramotkR^iShTA budhyAdi-bala-shAlino nAyakA netAraH | tAn saJNj~nArthaM samyak j~nAnArthaM bravImIti | pANDava-premNA tvaM cen no yotsyase, tadApi bhIShmAdibhir mad-vijayaH setsyaty eveti tat kopotpAdanArthaM dyotyam ||7||


__________________________________________________________

BhG 1.8-9

bhavAn bhIShmash ca karNash ca kR^ipash ca samitiJNjayaH |
ashvatthAmA vikarNash ca saumadattir jayadrathaH ||8||
anye ca bahavaH shUrA madarthe tyaktajIvitAH |
nAnAshastrapraharaNAH sarve yuddhavishAradAH ||9||

ÁrIdhara: tAn eShAha bhavAn iti dvAbhyAm | bhavAn droNaH | samitiM saMgrAmaM jayatIti tathA | saumadattiH somadattasya putro bhUrishravAH | anye ceti mad-arthe mat-prayojanArthaM jIvitaM tyaktum adhyavasitA ity arthaH | nAnA anekAni shastrAni praharaNa-sAdhanAni yeShAM te | yuddhe vishAradA nipuNA ity arthaH ||8-9|| 

VishvanAtha: saumadattir bhUrishravAH | tyakta-jIvitA iti jIvita-tyAgenApi yadi mad-upakAraH syAt tadA tad api kartuM pravR^ittA ity arthaH | vastutas tu mayaivaite nihatAH pUrvam eva nimitta-mAtraM bhava savyasAcin iti bhagavad-ukter duryodhana-sarasvatI satyam evAha sma || 8-9||

Baladeva: bhavAn iti | bhavAn droNaH | vikarNo mad-bhrAtA kaniShThaH | saumadattir bhUrishravAH | samiti¤jayaH saMgrAma-vijayIti droNAdInAM saptAnAM visheShaNam | nanv etAvanta eva mat-sainye vishiShTAH kintv asaN^khyeyAH santIty Aha anye ceti | bahavo jayadratha-kR^itavarma-shalya-prabhR^itayaH | tyaktety-Adi karmaNi niShThA jIvitAni tyaktuM kR^ita-nishcayA ity arthaH | itthaM ca teShAM sarveShAM mayi snehAtirekAt shauryAtirekAd yuddha-pANDityAc ca mad-vijayaH siddhyed eveti dyotyate ||8-9||  

__________________________________________________________

BhG 1.10

aparyAptaM tad asmAkaM balaM bhIShmAbhirakShitam |
paryAptaM tv idam eteShAM balaM bhImAbhirakShitam ||10||

ÁrIdhara: tataH kiM? ata Aha - aparyAptam ity Adi | tat tathAbhUtaiH vIrair yuktam api bhIShmeNAbhirakShitam api asmAkaM balaM sainyaM aparyAptaM taiH saha yoddhuM asamarthaM bhAti | idam eteShAM pANDavAnAM balaM bhImAbhirakShitam sat paryAptaM samarthaM bhAti | bhIShmasyobhaya-pakShapAtitvAt asmad-balaM pANDava-sainyM pratyasamartham | bhImasyika-pakShapAtitvAt pANDavAnAM balaM samartham ||10||

VishvanAtha: aparyAptam aparipUrNam | pANDavaiH saha yoddhuM akShamam ity arthaH | bhIShmeNAtisUkShma-buddhinA shastra-shAstra-pravINenAbhito rakShitam api bhIShmasyobhaya-pakShapAtitvAt | eteShAM pANDavAnAM tu bhImena sthUla-buddhinA shastra-shAstrAnabhij~no 'pi rakShitam paryAptaM paripUrNam | asmAbhiH saha yuddhe pravINam ity arthaH ||10||

Baladeva: nanv ubhayoH sainyayos taulyAt tavaiva vijayaH katham ity AshaN^kya sva-sainyAdhikyam Aha aparyAptam iti | aparyAptam aparimitam asmAkaM balam | tatrApi bhIShmeNa mahA-buddhimatAtirathenAbhirakShitam | eteShAM pANDavAnAM balaM tu paryAptaM parimitam | tatrApi bhImena tuccha-buddhinArdharathenAbhirakShitam | ataH siddha-vijayo 'ham ||10||


__________________________________________________________

BhG 1.11

ayaneShu ca sarveShu yathAbhAgam avasthitAH |
bhIShmam evAbhirakShantu bhavantaH sarva eva hi ||11||

VishvanAtha: tasmAd yuShmAbhiH sAvadhAnair bhavituvyam ity Aha ayaneShu vyUha-pravesha-mArgeShu yathA-bhAgaM vibhaktAH svAM svAM raNa-bhUmim aparityajyaivAvasthitA bhavanto bhIShmam evAbhitas tathA rakShantu yathAnyair yudhyamAno 'yaM pR^iShThataH kaishcin na hanyate | bhIShma-balenaivAsmAkaM jIvitam iti bhAvaH ||11||

Baladeva: athaivaM mad-ukti-bhAvaM vij~nAyAcAryash ced udAsIta tadA mat-kArya-kShatir iti vibhAvya tasmin sva-kArya-bhAram arpayann Aha ayaneShv iti | ayaneShu sainya-pravesha-vartmasu yathAbhAgaM vibhaktAM svAM svAM yuddha-bhUmim aparityajyAvasthitA bhavanto bhavad-Adayo bhIShmame evAbhito rakShantu yuddhAbhiniveshAt  pArshvataH pR^iShThatash cApashyantaM taM yathAnyo na vihanyAt tathA kurvantv ity arthaH | senApatau bhIShme nirbodhe mad-vijaya-siddhir iti bhAvaH |

ayam AshayaH - bhIShmo 'smAkaM pityAmahaH | bhavAMs tu guruH | tau yuvAm asmad ekAnta-hitaiShiNau viditau | yAvakSha-sadasi mad-anyAyaM vidantAv api draupadyA nyAyaM pR^iShTau nAvocatAM mayA tu pANDaveShu pratItaM snehAbhAsaM tyAjayituM tathA niveditam iti ||11||

__________________________________________________________

BhG 1.12

tasya saJNjanayan harShaM kuru-vR^iddhaH pitAmahaH |
siMha-nAdaM vinadyoccaiH shaN^khaM dadhmau pratApavAn ||12||

ÁrIdhara:  tad evaM bahu-mAna-yuktaM rAja-vAkyaM shrutvA bhIShmaH kiM kR^itavAn | tad Aha tasyety Adi | tasya rAj~no harShaM kurvan pitAmaho bhIShma uccair mahAntaM siMha-nAdaM vinadya kR^itvA shaN^khaM dadhmau vAditavAn ||12||

VishvanAtha: tatash ca sva-saMmAna-shravaNa-janita-harShas tasya duryodhanasya bhava-vidhvaMsanena harShaM sa¤anayituM kuru-vR^iddho bhIShmaH siMha-nAdam iti upamAne karmaNi ceti Namul siMha iva vinadyety arthaH ||12||

Baladeva: evaM duryodhana-kR^itAM sva-stutim avadhArya sa-harSho bhIShmas tad-antar-jAtAM bhItim utsAdayituM shaN^khaM dadhmAv ity Aha | siMha-nAdam ity upamAne karmaNi ceti pANini-sUtrAt Namul | cAt kartary upamAne ity arthaH | siMha iva vinadyety arthaH | mukhataH ki¤cid anuktvA shaN^kha-nAda-mAtra-karaNena jaya-parAjayau khalv IshvarAdhInau tvad-arthe kShatra-dharmeNa dehaM tyakShyAmIti vyajyate ||12||

__________________________________________________________

BhG 1.13

tataH shaN^khAsh ca bheryash ca paNavAnakagomukhAH |
sahasaivAbhyahanyanta sa shabdas tumulo  'bhavat ||13||

ÁrIdhara:  tad evaM senApateH bhIShmasya yuddhotsavam Alokya sarvato yuddhotsavaH pravR^itta iy Aha tata ity AdinA | paNavA mArdalAH | AnakAH gomukhAsh ca vAdya-visheShAH | sahasA tat-kShaNam evAbhyahanyanta vAditAH | sa ca shaN^khAdi-shabdas tumulo mahAn abhUt ||13||

VishvanAtha: tatash cobhayatraiva yuddhotsAhaH pravR^itta ity Aha tata iti | paNavA mArdalAH | AnakAH paTahAH | gomukhA vAdya-visheShAH ||13||

Baladeva: tata iti | senApatau bhIShme pravR^itte tat-sainye sahasA tat-kShaNam eva shaN^khAdayo 'bhyahanyanta vAditAH | karma-kartari prayogaH | paNavAdayas trayo vAditra-bhedAH | sa shabdas tumula ekAkAratayA mahAn AsIt ||13||

__________________________________________________________

BhG 1.14

tataH shvetair hayair yukte mahati syandane sthitau |
mAdhavaH pANDavash caiva divyau shaN^khau pradadhmatuH ||14||

ÁrIdhara: tataH pANDava-sainye pravR^ittaM yuddhotsAham Aha tata ity AdibhiH pa¤cabhiH | tataH kaurava-sainya-vAdya-kolAhalAnantaraM mahati syandane rathe sthitau santau shrI-kR^iShNArjunau divyau shaN^khau prakarSheNa dadhmatur vAdayAmAsatuH | ||12||

VishvanAtha: Nothing ||14||

Baladeva: atha pANDava-sainye pravR^ittaM yuddhosavam Aha tata iti | anyeShAm api ratha-sthitatve saty api kR^iShNArjunayoH ratha-sthitatvoktis tad-rathasyAgni-dattatvaM trailokya-vijetR^itvaM mahA-prabhavatvaM ca vyajyate ||14||

__________________________________________________________

BhG 1.15-18

pA¤cajanyaM hR^iShIkesho devadattaM dhanaJNjayaH |
pauNDraM dadhmau mahAshaN^khaM bhImakarmA vR^ikodaraH ||15||
anantavijayaM rAjA kuntIputro yudhiShThiraH |
nakulaH sahadevash ca sughoShamaNipuShpakau ||16||
kAshyash ca parameShvAsaH shikhaNDI ca mahArathaH |
dhR^iShTadyumno virATash ca sAtyakish cAparAjitaH ||17||
drupado draupadeyAsh ca sarvashaH pR^ithivIpate |
saubhadrash ca mahAbAhuH shaN^khAn dadhmuH pR^ithak pR^ithak ||18||


ÁrIdhara: tad eva vibhAgena darshayann Aha pA¤cajanyam iti | pA¤cajanyAdIni nAmAni shrI-kR^iShNAdi-shaN^khAnAm | bhImaH ghoraM karma yasya saH | vR^ikavat udaraM yasya sa vR^ikodaro mahA-shaN^khaM pauNDraM dadhmAv iti | ananteti | nakulaH sughoShaM nAma shaN^khaM dadhmau | sahadevo maNipuShpakaM nAma | kAshyash ceti | kAshyaH kAshirAjaH | kathambhUtaH | paramaH shreShThaH iShvAso dhanur yasya saH | drupada iti | he pR^ithivIpate dhR^itarAShTra ||15-18||

VishvanAtha: pA¤cajanyAdayaH shaN^khAdInAM nAmAni | aparAjitaH kenApi parAjetum ashakyatvAt | athavA cApena dhanuShA rAjitaH pradIptaH ||15-18||

Baladeva: pA¤cajanyam ity Adi pA¤cajanyAdayaH kR^iShNAdi-shaN^khAnAm AhvayAH | atra hR^iShIkesha-shabdena parameshvara-sahAyitvam | pA¤cajanyAdi-shabdaiH prasiddhAhvayAneka-divya-shaN^khavattvam | rAjA bhImakarmA dhana¤jaya ity ebhir yudhiShThirAdInAM rAja-sUya-yAjitva-hiDimbAdi-nihantR^itva-digvijayAhR^itAnanta-dhanatvAni ca vyajya pANDava-senA-sUtkarShaH sUcyate | para-senAsu tad-abhAvAd apakarShash ca | kAshya iti | kAshyaH kAshirAjaH | parameShvAsaH mahA-dhurdharaH | cAparAjito dhanuShA dIptaH | drupada iti | pR^ithivIpate he dhR^itarAShTreti tava durmantraNodayaH kula-kShaya-lakShaNo ' narthaH samAsata iti sUcyate ||15-18||

__________________________________________________________

BhG 1.19

sa ghoSho dhArtarAShTrANAM hR^idayAni vyadArayat |
nabhash ca pR^ithivIM caiva tumulo vyanunAdayan ||19||

ÁrIdhara -  sa ca shaN^khAnAM nAdas tvadIyAnAM mahAbhayaM janayAmAsety Aha sa ghoSha ity Adi |  dhArtarAShTrANAM tvadIyAnAM hR^iNDayANi vyadArayat vidAritavAn | kiM kurvan | nabhash ca pR^ithivIM caiva tumulo 'bhyanunAdayan pratidhvanibhir apUryan ||19||

VishvanAtha - Nothing.

Baladeva - sa iti | pANDavaiH kR^itaH shaN^kha-nAdo dhArtarAShTrANAM bhIShmAdInAM sarveShAM hR^iNDayANi vyadArayat | tad-vidAraNa-tulyAM pIDAm ajanayad ity arthaH | tumulo 'titIvraH abhyanunAdayan pratidhvanibhiH pûryann ity arthaH | dhArtarAShTraiH kR^itas tu shaN^khAdinAdas tumulo 'pi teShAM ki¤cid api kShobhaM nAjanayat tathAnukter iti bodhyam ||19||


__________________________________________________________

BhG 1.20-23

atha vyavasthitAn dR^iShTvA dhArtarAShTrAn kapidhvajaH |
pravR^itte shastrasaMpAte dhanur udyamya pANDavaH ||20||

ÁrIdhara -  etasmin samaye shrI-kR^iShNam arjuno vij~nApayAmAsety Aha atha ity AdibhiH caturbhiH shlokaiH | atheti athAnantaraM vyavasthitAn yuddhodyogena sthitAn | kapidhvajo 'rjunaH ||20||

VishvanAtha - Nothing.

Baladeva - evaM dhArtarAShTrANAM yuddhe bhItiM pradarshya pANDavAnAM tu tatrotsAham Aha atheti sArdhakena | atha ripu-shaN^kha-nAda-kR^itotsAha-bhaN^gAnantaraM vyavasthitAn tad-bhaN^ga-virodhi-yuyutsayAvasthitAn dhArtarAShTrAn bhIShmAdIn kapidhvajo 'rjuno yena shrI-dAsharather api mahAnti kAryAni purA sAdhitAni tena mahAvIreNa dhvajam adhitiSh¤hitA hanumatAnugR^ihIto bhaya-gandha-shUnya ity arthaH | he mahIpate pravR^itte pravartamAne | hR^iShIkesham iti hR^iShIkeshaM sarvendriya-pravartakaM kR^iShNaM tad idaM vAkyam uvAceti | sarveshvaro harir yeShAM niyojyas teShAM tad ekAnta-bhaktAnAM pANDavAnAM vijaye sandeha-gandho 'pi neti bhAvaH ||20||


__________________________________________________________

BhG 1.21-23

hR^iShIkeshaM tadA vAkyam idam Aha mahIpate |
 senayor ubhayor madhye rathaM sthApaya me  'cyuta ||21||
yAvad etAn nirIkShe  'haM yoddhukAmAn avasthitAn |
kair mayA saha yoddhavyam asmin raNasamudyame ||22||
yotsyamAnAn avekShe  'haM ya ete  'tra samAgatAH |
dhArtarAShTrasya durbuddher yuddhe priyacikIrShavaH ||23||

ÁrIdhara -  tad eva vAkyam Aha senayor ubhayor ity Adi | yAvad etAn iti | nanu tvaM yoddhA na tu yuddha-prekShakas tatrAha kair mayety Adi | kaiH saha mayA yoddhavyam | yotsyamAnAn iti dhArtarAShTrasya duryodhanasya priyaM kartum icchanto ye iha samAgatAH tAn ahaM drakShyAmi yAvat | tAvad ubhayoH senayor madhye me rathaM sthApayety anvayaH ||21-23||

VishvanAtha - Nothing.

Baladeva -arjuna-vAkyam Aha senayor iti | he acyutedi svabhAva-siddhAd bhakta-vAtsalyAt pAramaishvaryAc ca na cyavase smeti tena tena ca niyantirto bhaktasya me vAkyAt tatra rathaM sthitaM kuru nirbhaya tatra ratha-sthApane phalam Aha yAvad iti | yoddhu-kAmAn na tu sahAsmAbhiH sandhiM cikIrShUn | avasthitAn na tu bhItyA pracalitAn | 

nanu tvaM yoddhA, na tu yuddha-prekShakas tatas tad-darshanena kim iti cet tatrAha kair iti | asmin bandhUnAm eva mitho raNodyoge kair bandhubhiH saha mama yuddhaM bhAvIty etaj-j~nAnAyaivaa madhye ratha-sthApanam iti | 

nanu bandhutvAd eet sandhim eva vidhAtsyantIti cet tatrAha yotsyamAnAn iti na tu sandhiM vidhAsyataH | avekShe pratyemi | durbuddheH kudhiyaH svajIvanopAyAnabhij~nasya yuddhe na tu durbuddhy-apanayane | ato mad-yuddha-pratiyogi-nirIkShaNaM yuktam iti ||21-23||

__________________________________________________________

BhG 1.24-25

evam ukto hR^iShIkesho guDAkeshena bhArata |
senayor ubhayor madhye sthApayitvA rathottamam ||24||
bhIShma-droNa-pramukhataH sarveShAM ca mahIkShitAm |
uvAca pArtha pashyaitAn samavetAn kurUn iti ||25||

ÁrIdhara: tataH kiM vR^ittam | ity apekShAyAM sa¤jaya uvAca evam ukta ity Adi | uDAkA nidrA tasya Ishena jita-nidreNa arjunena evam uktaH san | he bhArata, he dhR^itarAShTra senayor madhye rathAnAm uttamaM rathaM hR^iShIkeshaH sthApitavAn | bhIShma-droNa iti mahIkShitAM rAj~nAM ca pramukhataH sammukhe rathaM sthApayitvA | he pArtha etAn kurUn pashyeti shrI-bhagavAn uvAca ||24-25||

VishvanAtha: hR^iShIkeshaH sarvendriya-niyantApy evam ukto 'rjunenAdiShTaH | arjuna-vAg-indriya-mAtreNApi niyamyo 'bhUd ity aho prea-vashyatvaM bhagavata iti  bhAvaH | guDAkeshena guDA yathA mAdhurya-mAtra-prakAshakAs tat tathA svIya-sneha-rasAsvAda-prakAshakA akeshA viShNu-brahma-shivA yasya tena akAro viShNuH ko brahmA Isho mahA-devaH | yatra sarvAvatAri-cUDAmaNIndraH svayaM bhagavAn shrI-kR^iShNa eva premAdhInaH sann Aj~nAnuvartI babhUva | tatra guNAvatAratvAt tad-aMshAH viShNu-brahma-rudrAH katham aishvaryaM prakAshayantu | kintu svakartR^ikaM sneha-rasaM prakAshyaiva svaM svaM kR^itArthaM manyanta ity arthaH | yad uktaM shrI-bhagavatA para-vyoma-nAthenApi dvijAtmamajA me yuvayor didR^ikShuNA iti | 

yad vA, guDAko nidrA tasyA Ishena jita-nidrenety arthaH | atrApi vyAkhyAyAM sAkShAn mAyAyA api niyantA yaH shrI-kR^iShNaH sa cApi yena premNA vijitya vashIkR^itas tenArjunena mAyA-vR^ittir nidrA varAkI jiteti kiM citram iti bhAvaH | bhIShma-droNayoH pramukhataH pramukhe sammukhe sarveShAM mahIkShitAM rAj~nAM ca | pramukhataH iti samAsa-praviShTe 'pi pramukhataH-shabda AkR^iShyate ||24-25||

Baladeva: tataH kiM vR^ittam ity apekShAyAM sa¤jayaH prAha evam iti | guDAkA nidrA tasyA IshaH sva-sakha-shrI-bhagavad-guNa-lAvaNya-smR^iti-niveshena vijita-nidras tat-parama-bhaktas tenArjunenaivam uktaH pravartito hR^iShIkeshas tac-citta-vR^itty-abhij~no bhagavAn senayor madhye bhIShma-droNayoH sarveShAM ca mahIkShitAM bhU-bhujAM ca pramukhataH sammukhe rathottamaM agnidattaM rathaM sthApayitvovAca he pArtha samavetAn etAn kurUn pashyeti | pArtha-hR^iShIkesha-shabdAbhyAm idaM sUcyate matipitR^i-svasR^i-putratvAt tvat-sArathyam ahaM kariShyAmy eva tvaM tv adhunaiva yuyutsAM tyakShyasIti kiM shatru-sainya-vIkShaNeneti sopahAso bhAvaH ||24-25||

__________________________________________________________

BhG 1.26

tatrApashyat sthitAn pArthaH pitÌn atha pitAmahAn |
AcAryAn mAtulAn bhrAtÌn putrAn pautrAn sakhIMs tathA ||
shvashurAn suhR^idash caiva senayor ubhayor api ||26||

ÁrIdhara: tataH kiM pravR^ittam ity Aha tatrety Adi | pitÌn pitR^ivyAn ity arthaH | putrAn pautrAn iti duryodhanAdInAM ye putrAH pautrAsh ca tAn ity arthaH | sakhIn mitrANi | suhR^idaH kR^itopakArAMsh ca apashyat |

VishvanAtha: duryodhanAdInAM ye putrAH pautrAsh ca tAn |
 
Baladeva: evaM bhagavatokto 'rjunaH para-senAm apashyad ity Aha tatreti sArdhakena | tatra para-senAyAM pitÌn pitR^ivyAn bhUrishravaH-prabhR^itIn, pitAmahAn bhIShma-somadattAdIn, AcAryAn droNa-kR^ipAdIn, mAtulAn shalya-shakuny-AdIn, bhrAtÌn duryodhanAdIn, putrAn lakShmaNAdIn, pautrAn naptÌn, lakShmaNAdi-putrAn, sakhIn vayasyAn drauNi-saindhavAdIn, suhR^idaH kR^itavarma-bhagadattAdIn | evaM sva-sainye 'py upalakShaNIyam | ubhayor api senayor avasthitAn tAn sarvAn samIkShyety anvayAt ||26||

__________________________________________________________

BhG 1.27

tAn samIkShya sa kaunteyaH sarvAn bandhUn avasthitAn |
kR^ipayA parayAviShTo viShIdann idam abravIt ||27||

ÁrIdhara: tataH kiM kR^itavAn ity Aha tAn iti | senayor ubhayor evaM samIkShya kR^ipayA mahatyA AviShTaH viShaNNaH san idam arjuno 'bravIt | ity uttarasya ardha-shlokasya vAkyArthaH | AviShTo vyAptaH ||27||

VishvanAtha: Nothing.

Baladeva: atha sarveshvaro dayAluH kR^iShNaH saparikarAtmopadeshena vishvam uddidhIrShur arjunaM shiShyaM kartuM tat-sva-dharme 'pi yuddhe mA hiMsyAt sarva-bhUtAni iti shruty-arthAbhAsenAdharmatAm AbhAsya taM saMmohaM kR^itavAn ity Aha tAn samIkShyate kaunteya iti svIya-pitR^i-svasR^i-putratvoktyA tad-dharmo moha-shokau tadA tasya vyajyete | kR^ipayA kartryA ity ukteH | svabhAva-siddhasya kR^ipeti dyotsyate | ataH parayeti tad-visheShaNam | aparayeti vA cchedaH sva-sainye pUrvam api kR^ipAsti para-sainye tv aparApi sAbhUd ity arthaH | viShIdann anutApaH vindan | atrokti-viShAdayor aika-kAlyAdy-ukti-kAle viShAda-kAryANy-ashru-kampa-sanna-kaNThAdIni vyajyate ||27||

__________________________________________________________

BhG 1.28-29

dR^iShTvemAn svajanAn kR^iShNa yuyutsuM samupasthitam |
sIdanti mama gAtrANi mukhaM ca parishuShyati ||28||
vepathush ca sharIre me romaharShash ca jAyate |
gANDIvaM sraMsate hastAt tvak caiva paridahyate ||29||

ÁrIdhara:  kim abravId ity apekShAyAm Aha dR^iShTvemAn ity Adi yAvad adhyAya-samApti | he kR^iShNa yoddhum icchataH purataH samavasthitAn svajanAn bandhu-janAn dR^iShTvA madIyAni gAtrANi karacaraNAdIni sIdanti vishIryante | kiM ca vepahtush cetyAdi | vepathuH kampaH | romaharShaH romA¤caH | sraMsate nipatati | paridahyate sarvataH santapyate ||28-29||

VishvanAtha: dR^iShTvety atra sthitasyety adhyAhAryam ||28-29||

Baladeva: kaunteyaH shoka-vyAkulaM yad Aha tad anuvadati dR^iShTvemam iti | svajanaM sva-bandhu-vargaM jAtAv eka-vacanaM sa-gotra-bAndhava-j~nAti-bandhu-sva-svajanAH samAH ity amaraH | dR^iShTvAsavthitasya mama gAtrANi kara-caraNAdIni sIdanti shIryante parishuShyatIti shramAdi-hetukAc choShAd atishayitvam asya shoShasya vyajyate | vepathuH kampaH | romaharShaH pulakaH | gANDIva-bhraMshenAdhairyaM tvag-dAhnea hR^id-vidAho darshitaH ||28-29||

__________________________________________________________

BhG 1.30

na ca shaknomy avasthAtuM bhramatIva ca me manaH |
nimittAni ca pashyAmi viparItAni keshava ||30||

ÁrIdhara: api ca na shaknomIty Adi | viparItAni nimittAni aniShTa-sUcakAni shakunAni pashyAmi ||30||

VishvanAtha: viparItAni nimittAni dhana-nimittako 'yam atra me vAsa itivan nimitta-shabdo 'yaM prayojana-vAcI | tatash ca yuddhe vijayino mama rAjya-lAbhAt sukhaM na bhaviShyati, kintu tad-viparItam anutApa-duHkham eva bhAvIty arthaH ||30||

Baladeva: api ceti avasthAtuM sthiro bhavituM mano bhramtIva ceti daurbalya-mUrcchayor udayaH | nimittAni phalAny atra yuddhe viparItAni pashyAmi | vijayino me rAjya-prAptir Anando na bhaviShyati kintu tad-viparIto 'nutApa eva bhAvIti | nimitta-shabdaH phala-vAcI kasmai nimittAyAtra vasasi ity Adau tathA pratIteH ||30||


__________________________________________________________

BhG 1.31

na ca shreyo  'nupashyAmi hatvA svajanam Ahave |
na kAN^kShe vijayaM kR^iShNa na ca rAjyaM sukhAni ca ||31||

ÁrIdhara: kiM ca na cety Adi | Ahave yuddhe svajanaM hatvA shreyaH phalaM na pashyAmi | vijayAdikaM phalaM kiM na pashyasIti cet tatrAha na kAN^kSha iti ||31||

VishvanAtha: shreyo na pashyAmIti dvAv imau puruShau loke sUrya-maNDala-bhedinau | parivrAD yoga-yuktash ca raNe cAbhimukhe hataH || ity AdinA hatasyaiva shreyo-vidhAnAt | hantus tu na kim ap sukR^itam | nana dR^iShTaM phalaM yasho rAjyaM vartate yuddhasyety ata Aha na kAN^kSha iti ||31||

Baladeva: evaM tattva-j~nAna-pratikUlaM shokam uktvA tat-pratikUlAM viparIta-buddhim Aha na ceti | Ahave svajanaM hatvA shreyo naiva pashyAmIti | dvAv imau puruShau loke sUrya-maNDala-bhedinau | parivrAD yoga-yuktash ca raNe cAbhimukhe hataH || ity AdinA hatasya shreyaH-smaraNAt hantur me na ki¤cic chreyaH | asvajanam iti vA cchedaH asvajana-vadhe 'pi shreyaso 'bhAvAt svajana-vadhe punaH kutastarAM tad ity arthaH | 

nanu yasho-rAjya-lAbho dR^iShTaM phalam astIti cet tatrAha na kAN^kSha iti | rAjyAdi-spR^ihA-virahAd upAye vijaye mama pravR^ittir na yuktA, randhane yathA bhojanechA-virahiNaH | tasmAd araNya-nivasanam evAsmAkaM shlAghya-jIvanatvaM bhAvIti ||31||


__________________________________________________________

BhG 1.32-35

kiM no rAjyena govinda kiM bhogair jIvitena vA |
yeShAm arthe kAN^kShitaM no rAjyaM bhogAH sukhAni ca ||32||
ta ime  'vasthitA yuddhe prANAMs tyaktvA dhanAni ca |
AcAryAH pitaraH putrAs tathaiva ca pitAmahAH ||33||
mAtulAH shvashurAH pautrAH shyAlAH saMbandhinas tathA |
etAn na hantum icchAmi ghnato  'pi madhusUdana ||34||
api trailokyarAjyasya hetoH kiM nu mahIkR^ite |
nihatya dhArtarAShTrAn naH kA prItiH syAj janArdana ||35|||


ÁrIdhara: etad eva prapa¤cayati kiM no rAjyena ity Adi sArdha-dvayena | ta ime iti | yad-artham asmAkaM rAjyAdikam apekShitam te ete prANa-dhanAni tyaktvA tyAgam aN^gIkR^itya yuddhArtham avasthitAH | ataH kim asmAkaM rAjyAdibhiH kR^ityam ity arthaH | 

nanu yadi kR^ipayA tvam etAn na haMsi tarhi tvAm ete rAjya-lobhena haniShyanty eva | atas tvam evaitAn hatvA rAjyaM bhuN^kShveti | tatrAha etAn ity Adi sArdhena | ghnato 'pi asmAn mArayato 'pi etAn | apIti | trailokya-rAjyasyApi hetoH tat-prApty-artham api hantuM necchAmi | kiM punar mahImAtra-prAptaya ity arthaH ||32-35||

VishvanAtha: Nothing.

Baladeva: govindeti | gAH sarvendriya-vR^ittIH vindasIti tvam eva me manogataM pratIhIty arthaH | rAjyAdy-anAkAN^kShAyAM hetum Aha yeShAm iti | prANAn prANAshAM dhanAni9 dhanAshAm iti laksaNayA bodhyam | sva-prANa-vyaye 'pi sva-bandhu-sukhArthA rAjya-spR^ihA syAt teShAm apy atra nAsha-prApter apArthaiva yuddhe pravR^ittir iti bhAvaH | 

nanu tvaM cet kAruNikas etAn na hanyAs tarhi te sva-rAjyaM niShkaNTakaM kartuM tvAm eva hanyur iti cet tatrAh etAn iti | mAM ghnato 'pi hiMsato 'py etAn hantum ahaM necchAmi | trailokya-rAjyasya prAptaye 'pi kiM punar bhU-mAtrasya | 

nanv anvayAn hitvA dhR^itarAShTra-putrA eva hantavyA, bahu-duHkha-dAtÌNAM teShAM ghAte sukha-sambhavAd iti cet tatrAha nihatyeti | dhArtarAShTrAn duryodhanAdIn nihatya sthitAnAM naH pANDAvAnAM kA prItiH prasannatA syAn na kApIti acira-sukhAbhAsa-spR^ihayA ciratara-naraka-hetu-bhrAR^iho na yogya iti bhAvaH | he janArdaneti yady ete hantavyAs tarhi bhUbhArApahArI tvam eva tAn hahi pareshasya te pApa-gandha-sambandho na bhaved iti vyajyate ||32-35||

__________________________________________________________

BhG 1.36

pApam evAshrayed asmAn hatvaitAn AtatAyinaH |
tasmAn nArhA vayaM hantuM dhArtarAShTrAn svabAndhavAn |
svajanaM hi kathaM hatvA sukhinaH syAma mAdhava ||36||

ÁrIdhara: nanu ca agnido garadash caiva shastra-pANir dhanApahaH | kShetra-dArApahArI ca ShaD ete hy AtatAyinaH || iti smaraNAd agni-dAhAdibhiH ShaDbhir hetubhir ete tAvad AtatAyinaH AtatAyinAM ca vadho yukta eva | AtatAyinam AyAntaM hanyAd evAvicArayan | nAtatAyi-vadhe doSho hantur bhavati kashcana || iti vacanAt | 

tatrAha pApam evety Adi-sArdhena | AtatAyinam AyAntam ity Adikam artha-shAstram | tac ca dharma-shAstrAt durbalam | yathoktaM yAj~navalkyena smR^ityor virodhe nyAyas tu balavAn vyavahArataH | artha-shAstrAt tu balavAn dharma-shAstram iti sthitiH || iti | tasmAd AtatAyinAm apy eteShAm AcAryAdInAM vadhe 'smAkaM pApam eva bhavet | anyAyyatvAd adharmatvAc caitad vadhasya amutra ceha vA na sukhaM syAd ity Aha svajanam iti ||36||

VishvanAtha: nanu agnido garadash caiva shastra-pANir dhanApahaH | kShetra-dArApahArI ca ShaD ete hy AtatAyinaH || iti | AtatAyinam AyAntaM hanyAd evAvicArayan | nAtatAyi-vadhe doSho hantur bhavati kashcana || ity Adi-vacanAd eShAM vadha ucita eveti | tatrAha pApam iti | etAn hatvA sthitAn asmAn | AtatAyinam AyAntam ity Adikam artha-shAstraM dharma-shAstrAt durbalam | yad uktaM yAj~navalkyena artha-shAstrAt tu balavad dharma-shAstram iti smR^itam || iti | tasmAd AcAryAdInAM vadhe pApaM syAd eva | na caihikaM sukham api syAd ity Aha svajanam iti ||36||

Baladeva: nanu agnido garadash caiva shastra-pANir dhanApahaH | kShetra-dArApahArI ca ShaD ete hy AtatAyinaH || AtatAyinam AyAntaM hanyAd evAvicArayan | nAtatAyi-vadhe doSho hantur bhavati kashcana || ity ukter eShAM ShaD-vidhyenAtatAyinAM yukto vadha iti cet tatrAha pApam iti | etAn hatvA sthitAn asmAn pApam eva bandhu-kShaya-hetukam Ashrayet | ayaM bhAvaH AtatAyinam AyAntam ity Adikam artha-shAstraM mA hiMsyAt sarva-bhUtAni iti dharma-shAstrAt durbalam | artha-shAstrAt tu balavad dharma-shAstram iti sthitiH || iti smR^iteH | tasmAd durbalArtha-shAstra-balena pUjyAnAM droNa-bhIShmAdInAM vadhaH pApa-hetur eveti | na ca shreyo 'nupashyAmIty Arabhyoktam upasaMharati tasmAd iti | pApa-sambhavAt | daihika-sukhasyApy abhAvAc cety arthaH | na hi gurubhir bandhu-janaish ca vinAsmAkaM rAjya-bhogaH sukhAyApi tu anutApAyaiva sampatsyate | he mAdhaveti shrIpatis tvam ashrIke yuddhe kathaM pravartayasiIti bhAvaH ||36||

__________________________________________________________

BhG 1.37

yady apy ete na pashyanti lobhopahata-cetasaH |
kula-kShaya-kR^itaM doShaM mitra-drohe ca pAtakam ||37||
kathaM na j~neyam asmAbhiH pApAd asmAn nivartitum |
kulakShayakR^itaM doShaM prapashyadbhir janArdana ||38||



ÁrIdhara: nanu tavaiteShAm api bandhu-vadha-doShe samAne sati yathaivaite bandhu-vadha-doSham aN^gIkR^ityApi yuddhe pravartate | tathaiva bhavAn api pravartatAM kim anena viShAdenety ata Aha yadyapIti dvAbhyAm | rAjya-lobhenopahataM bhraShTa-vivekaM ceto yeShAM te ete duryodhanAdayo yadyapi doShaM na pashyanti, tathApi asmAbhir doShaM prapashyadbhir asmAt pApAt nivartituM kathaM na j~neyaM nivR^ittAv eva buddhiH kartavyety arthaH ||37-38||

VishvanAtha: nanv ete tarhi kathaM yuddhe vartante | tatrAha yadyapIti ||37-38||

Baladeva: nanu AhUto na nivarteta dyUtAd api raNAd api viditaM kShatriyasyeti kShatra-dharma-smaraNAt tair AhUtAnAM bhavatAM yuddhe pravR^ittir yukteti cet tatrAha yadyapIhi dvAbhyAm | pApe pravR^ittau lobhas teShAM hetur asmAkaM tu lobha-virahAn na tatra pravR^ittir iti | iShTa-sAvadhAnatA-j~nAnaM khalu pravartakam | iShTaM cAniShTAn anubandhi-vAcyam | yad uktam -

phalato 'pi ca yat karma nAnArthenAnubadhyate |
kevala-prIti-hetutvAt tad-dharm iti kathyate || iti |

tathA ca shyenenAbhicaran yajeta ity Adi shAstrokte 'pi shyenAdAv ivAniShTAnubandhitvAd yuddhe 'smin naH pravR^ittir na yukteti | AhUta ity Adi shAstraM tu kula-kShaya-doShaM vinA bhUta-viShayaM bhAvi | he janArdaneti prAgvat ||37-38||


__________________________________________________________

BhG 1.39

kulakShaye praNashyanti kuladharmAH sanAtanAH |
dharme naShTe kulaM kR^itsnam adharmo  'bhibhavaty uta ||39||

ÁrIdhara: tam eva doShaM darshayati kula-kShaya ity Adi | sanAtanAH parasparAprAptAH | uta api avashiShTaM kR^itsnam api kulam adharmo 'bhibhavati vyApnotIty arthaH ||39||

VishvanAtha: kula-kShaya iti sanAtanAH kula-parasparA-prAptatvena bahu-kAlataH prAptA ity arthaH ||39||

Baladeva: doSham eva prapa¤cayati kula-kShaya iti | kula-dharmAH kulocitA agni-hotrAdayo dharmAH sanAtanAH kula-paraspara-prAptAH praNashyanti kartur vinAshAt | utety apy arthe kR^itsnam ity anena sambadhyate | dharme naShTe saty avashiShTaM bAlAdi-kR^itsnam api kulam adharmo 'bhibhavati satIty arthaH ||39||

__________________________________________________________

BhG 1.40

adharmAbhibhavAt kR^iShNa praduShyanti kulastriyaH |
strIShu duShTAsu vArShNeya jAyate varNa-saMkaraH ||40||

ÁrIdhara: tatash ca adharmAbhibhavAd ity Adi ||40||

VishvanAtha: praduShyantIti | adharma eva tA vyabhicAre pravartayatIti bhAvaH ||40||

Baladeva: tatash cAdharmAbhibhavAd iti | asmad-bhartR^ibhir dharmam ullaN^ghya yath¨akula-kShaya-lakShaNe pApe vartitaM, tathAsmAbhiH pAtivratyam avaj~nAya durAcAre vartitavyam iti durbuddhi-hatAH kula-striyaH praduShyeyur ity arthaH ||40||

__________________________________________________________

BhG 1.41

saMkaro narakAyaiva kulaghnAnAM kulasya ca |
patanti pitaro hy eShAM luptapiNDodakakriyAH ||41||

ÁrIdhara:  evaM sati saN^kara ity Adi | eShAM kula-ghnAnAM pitaraH patanti | hi yasmAt luptAH piNDodaka-kriyA yeShAM te tathA |

VishvanAtha: Nothing.

Baladeva: kulasya saN^karaH kula-ghnAnAM narakAyaiveti yojanA | na kevalaM kula-ghnA eva narake patanti, kintu tat-pitaro 'pIty Aha patantIti hir hetau | paNDAdi dAtÌNAM putrAdInAm abhAvAd vilupta-piNDAdi-kriyAê santas te narakAyaiva patanti ||41||

__________________________________________________________

BhG 1.42

doShair etaiH kulaghnAnAM varNasaMkarakArakaiH |
utsAdyante jAtidharmAH kuladharmAsh ca shAshvatAH ||42||

ÁrIdhara: ukta-doSham upasaMharati doShair iti dvAbhyAM | utsAdyante lupyante | jAti-dharmA varNa-dharmAH kula-dharmAsh ceti ca-kArAd Ashrama-dharmAdayo 'pi gR^ihyante ||42||

VishvanAtha: doShair iti | utsAdyante lupyante ||42||

Baladeva: ukta-doSham upasaMharati doShair iti dvAbhyAM | utsAdyante vilupyante | jAti-dharmAH kShatriyatvAdi-nirbandhanAH | kula-dharmAs tv asAdhAraNAH | ca-shabdAd Ashrama-dharmA grAhyAH ||42||


__________________________________________________________

BhG 1.43

utsanna-kula-dharmANAM manuShyANAM janArdana |
narake niyataM vAso bhavatIty anushushruma ||43||

ÁrIdhara: utsanneti | utsannAH kula-dharmA yeShAm iti utsanna-jAti-dharmAnAm apy upalakShaNam | anushushruma shrutavanto vayam | prAyashcittam akurvANAH pApeShu niratA narAH | apashAt-tApinaH kaShTAn nirayAn yAnti dAruNAn || ity Adi vacanebhyaH ||43||

VishvanAtha: Nothing.

Baladeva: utsanneti | jAti-dharmAdInAM upalakShaNam etat | anushushruma shrutavanto vayaM guru-mukhAt | prAyashcittam akurvANAH pApeShu niratA narAH | apashAt-tApinaH kaShTAn nirayAn yAnti dAruNAn || ity Adi vAkyaiH ||43||

__________________________________________________________

BhG 1.44

aho bata mahat pApaM kartuM vyavasitA vayam |
yad rAjyasukhalobhena hantuM svajanam udyatAH ||44||

ÁrIdhara: bandhu-vadhAdhyavasAyena santy upamAne Aha aho batetyAdi | svajanaM hantum udyatA iti yat etan-mahat-pApaM kartum adhyavasAyaM kR^itavanto vayam | aho bata mahat kaShTam ity arthaH ||44||

VishvanAtha: Nothing.

Baladeva: bandhu-vadhAdhyavasAyenApi pApaM sambhAvyAnupapannAha aho iti | bateti sandehe ||44||


__________________________________________________________

BhG 1.45

yadi mAm apratIkAram ashastraM shastra-pANayaH |
dhArtarAShTrA raNe hanyus tan me kShemataraM bhavet ||45||

ÁrIdhara: evaM santaptaH san mR^ityum evAshaMsamAna Aha yadi mAm ity Adi | apratIkAraM tuShNIm upaviShTaM mAM yadi haniShyanti tarhi tad-dhananaM mama kShemataram atyantaM hitaM bhavet pApAniShpatteH ||45||

VishvanAtha: Nothing. 

Baladeva: nanu tvayi bandhu-vadhAd vinivR^itte 'pi bhIShmAdibhir yuddhotsukais tva-vadhaH syAd eva tataH kiM vidheyam iti cet tatrAha yadi mAm ity Adi | apratIkAram akR^ita-mad-vadhAdhyavasAya-pApa-prAyashcittam | kShemataram atihitaM prANAnta-prAyashcittenaivaitat pApAvamarjanam | bhIShmAdayas tu na tat-pApa-phalaM prApsyanty eveti bhAvaH ||45||

__________________________________________________________

BhG 1.46

evam uktvArjunaH saMkhye rathopastha upAvishat |
visR^ijya sasharaM cApaM shokasaMvignamAnasaH ||46||

ÁrIdhara: tataH kiM vR^ittam ity apekShAyAM sa¤jaya uvAca evam uktvety Adi | saN^khye saN^grAme rathopasthe rathasyopari upAvishat upavivesha | shokena saMvignaM prakampitaM mAnasaM cittaM yasya saH ||46||

iti shrI-shrIdhara-svAmi-kR^itAyAM bhagavad-gItA-TIkAyAM subodhinyAm 
arjuna-viShAdo nAma prathamo 'dhyAyaH ||

VishvanAtha: saN^khye saN^grAme | rathopasthe rathopari | 

iti sArArtha-varShiNyAM harShiNyAM bhakta-cetasAm |
gItAsu prathamo 'dhyAyaH saN^gataH saN^gataH satAm ||46||

Baladeva: tataH kim abhUd ity apekShAyAM sa¤jaya uvAca evam utveti | saN^khye yuddhe rathopasthe rathopari upAvishat upavivesha | pUrvaM yuddhAya pratiyoddhR^i-vilokanAya cotthitaH san ||

ahiMsrasyAtma-jij~nAsA dayArdrasyopajAyate |
tad viruddhasya naiveti prathamAd upadhAritam ||46||
