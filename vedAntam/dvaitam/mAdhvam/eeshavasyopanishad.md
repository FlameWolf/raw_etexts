श्रीगुरुभ्यो नमः ।।  
अथ ईशावास्योपनिषत्  
ईशावास्यमिदं सर्वं यत्किञ्च जगत्यां जगत् । तेन त्यक्तेन भुञ्जीथाः मा गृधः कस्यस्वित् धनम् ।।1।।  
कुर्वन्नेवेह कर्माणि जिजीविषेत् शतं? समाः । एवं त्वयि नान्यथेतोस्ति न कर्म िप्यते नरे ।।2।।  
असुर्या नाम ते ोकाः अन्धेन तमसावृताः । तां?स्ते प्रेत्याभिगच्छन्ति ये के चात्महनो जनाः ।।3।।  
अनेजदेकं मनसो जवीयो नैनद् देवा आप्नुवन् पूर्वमर्षत् । तद् धावतोन्यानत्येति तिष्ठन् तस्मिन्नपो मातरिश्वा दधाति ।।4।।  
तदेजति तन्नेजति तद् दूरे तद्वन्तिके । तदन्तरस्य सर्वस्य तदु सर्वस्य बाह्यतः ।।5।।  
यस्तु सर्वाणि भूतान्यात्मन्येवानुपश्यति । सर्वभूतेषु चात्मानं ततो न विजुगुप्सते ।।6।।  
यस्मिन् सर्वाणि भूतान्यात्मैवाभूद् विजानतः । तत्र को मोहः कः शोकः एकत्वमनुपश्यतः ।।7।।  
स पर्यगाच्छुक्रमकायमव्रणमस्नाविरं? शुद्धमपापविद्धम् ।   
कविर्मनीषी परिभूः स्वयम्भूर्याथातथ्यतो र्थान् व्यदधाच्छाश्वतीभ्यः समाभ्यः ।।8।।  
अन्धतमः प्रविशन्ति ये विद्यामुपासते । ततो भूय इव ते तमो य उ विद्यायां? रताः ।।9।।  
अन्यदेवाहुर्विद्यया अन्यदाहुरविद्यया । इति शुश्रुम धीराणां ये नस्तत् विचचक्षिरे ।।10।।  
विद्यां चाविद्यां च यस्तद्वेदोभयं? सह । अविद्यया मृत्युं तीत्वा विद्ययामृतमश्नुते ।।11।।  
अन्धतमः प्रविशन्ति येसम्भूतिमुपासते । ततो भूय इव ते तमो य उ सम्भूत्यां? रताः ।।12।।  
अन्यदेवाहुः सम्भवादन्यदाहुरसम्भवात् । इति शुश्रुम धीराणां ये नस्तत् विचचक्षिरे ।।13।।  
सम्भूतिं च विनाशं यस्तद्वेदोभयं? सह । विनाशेन मृत्युं तीत्वा संभूत्यामृतमश्नुते ।।14।।  
हिरण्मयेन पात्रेण सत्यस्यापिहितं मुखम् । तत् त्वं पूषन्नपावृणु सत्यधर्माय दृष्टये ।।15।।  
पूषन्नेकर्षे यम सूर्य प्राजापत्य व्यूह रश्मीन् । समूह तेजो यत् ते रूपं कल्याणतमं तत् ते पश्यामि ।।16।।  
योसावसौ पुरुषः सोहमस्मि ।।17।।  
वायुरनिममृतमथेदं भस्मान्तं? शरीरम् ।।18।।  
ॐ क्रतो स्मर कृतं? स्मर  ॐ क्रतो स्मर कृतं? स्मर ।।19।।  
अग्ने नय सुपथा राये अस्मान् विश्वानि वयुनानि विद्वान् । युयोध्यस्मज्जुहुराणमेनो भूयिष्ठां ते नम उक्तिं विधेम ।।20।।  
इति ईशावास्योपनिषत्  

## ईशावास्योपनिषत् भाष्यम् ।।  
नित्यानित्यजगद्धात्रे नित्याय ज्ञानमूर्तये ।  
पूर्णानन्दाय हरये सर्वयज्ञभुजे नमः ।।1।।  
यस्माद् ब्रह्मेन्द्ररुद्रादिदेवतानां श्रियोपि च ।  
ज्ञानस्फूर्तिः सदा तस्मै हरये गुरवे नमः ।।2।।  
स्वायम्भुवः मनुरेतैः मन्त्रैः भगवन्तमाकूतिसूनुं यज्ञनामानं विष्णुं तुष्टाव  
स्वायम्भुवः स्वदौहित्रं विष्णुं यज्ञाभिधं मनुः । ईशावास्यादिभिर्मन्त्रैस्तुष्टावावहितात्मना ।।  
रक्षोभिरुग्रैः सम्प्राप्तः खादितुं मोचितस्तदा । स्तोत्रं श्रुत्वैव यज्ञेन तान् हत्वावध्यतां गतान् ।।  
प्रादाद्धि भगवांस्तेषामवध्यत्वं हरः प्रभुः । तैर्वध्यत्वं तथान्येषामतः कोन्यो हरेः प्रभुः ।।' इति ब्रह्माण्डे ।   
भागवते चायमर्थ एव उक्तः ।।   
ईशस्यावासयोग्यमीशावास्यम् । जगत्यां प्रकृतौ तेन ईशेन त्यक्तेन दत्तेन भुञ्जीथाः ।   
स्वतः प्रवृत्यशक्तत्वादीशावास्यमिदं जगत् । प्रवृत्तये प्रकृतिगं यस्मात् स प्रकृतीश्वरः ।।  
तदधीनप्रवृत्तित्वात् तदीयं सर्वमेव यत् । तद्दत्तेनैव भुञ्जीथाः अतो नान्यं प्रयाचयेत् ।।' इति ब्राह्मे ।।1।।  
अकुर्वतः कर्म न िप्यत इति नास्ति ।  
अज्ञस्य कर्म िप्येत कृष्णोपास्तिमकुर्वतः । ज्ञानिनोपि यतो ह्रासः आनन्दस्य भवेद् ध्रुवम् ।।  
अतोेपेपि ेपः स्यादतः कार्यैव सा सदा ।।' इति नारदीये ।।2।।  
सुष्ठु रमणविरुद्धत्वादसुराणां प्राप्यत्वाच्चासुर्याः । 'न च रमन्त्यहो असदुपासनात्महनः' इत्युक्तत्वात् ।   
'महादुःखैकहेतुत्वात् प्राप्यत्वादसुरैस्तथा । असुर्या नाम ते ोकास्तान् यान्ति विमुखा हरौ ।।' इति वामने ।   
ये के चेत्यनेन नियम उक्तः । 'नियमेन तमो यान्ति सर्वेपि विमुखा हरौ ।' इति च ।।3।।  
अनेजन्निभयत्वात् तदेकं प्राधान्यतस्तथा । सम्यग्ज्ञातुमशक्यत्वादगम्यं तत्सुरैरपि ।।  
स्वयं तु सर्वानगमत् पूर्वमेव स्वभावतः । अचिन्त्यशक्तितश्चैव सर्वगत्वाच्च तत्परम् ।।  
द्रवतोत्येति सन्तिष्ठन् तस्मिन् कर्माण्यधान्मरुत् । मारुत्येव यतश्चेष्टाः सर्वा तां हरयेर्पयेत् ।।' इति ब्रह्माण्डे । ऋष ज्ञाने ।।4।।  
तदेजति तत एव एजत्यन्यत् । तत् स्वयं नेजति ।  
ततो बिभेति सर्वोपि न बिभेति हरिः स्वयम् । सर्वगत्वात् स दूरे च बाह्येन्तश्च समीपगः ।।' इति तत्त्वसंहितायाम् ।।5।।  
सर्वगं परमात्मानं सर्वं च परमात्मनि । यः पश्येत् स भयाभावान्नात्मानं गोप्तुमिच्छति ।।' इति सौकरायणश्रुतिः ।।6।।  
यस्मिन् परमात्मनि सर्वभूतानि स परमात्मैव तत्र सर्वभूतेष्वभूत् । एवं सर्वभूतेष्वेकत्वेन परमात्मानं विजानतः को मोहः ।  
यस्मिन् सर्वाणि भूतानि स आत्मा सर्वभूतगः । एवं सर्वत्र यो विष्णुं पश्येत् तस्य विजानतः ।।  
को मोहः कोथवा शोकः स विष्णुं पर्यगाद्यतः ।।' इति पिप्पादशाखायाम् ।  
पूर्वोक्तानुवादेन शोकमोहाभावो विजानतश्चात्रोच्यते । अभ्यासश्च सर्वगतत्वस्य तात्पर्यद्योतनार्थः ।।7।।  
शुक्रं तच्छोकराहित्यादव्रणं नित्यपूर्णतः । पावनत्वाच्च शुद्धमकायं िङ्गवर्जनात् ।।  
स्थूदेहस्य राहित्यादस्नाविरमुदाहृतम् । एवम्भूतोपि सार्वज्ञात् कविरित्येव शब्द्यते ।।  
ब्रह्मादिसर्वमनसां प्रकृत्या मनसोपि च । ईशितृत्वान्मनीषी स परिभूस्सर्वतो वरः ।।  
सदानन्याश्रयत्वाच्च स्वयम्भूः परिकीर्तितः । स सत्यं जगदेतादृङ् नित्यमेव प्रवाहतः ।।  
अनाद्यनन्तकाेषु प्रवाहैकप्रकारतः । नियमेनैव ससृजे भगवान् पुरुषोत्तमः ।।  
सज्ज्ञानानन्दशीषोसौ सज्ज्ञानानन्दबाहुकः । सज्ज्ञानानन्ददेहश्च सज्ज्ञानानन्दपादवान् ।।  
एवम्भूतो महाविष्णुर्यथार्थं जगदीदृशम् । अनाद्यनन्तकाीनं ससर्जात्मेच्छया प्रभुः ।।' इति वाराहे ।।8।।  
अन्यथोपासका ये तु तमोन्धं यान्त्यसंशयम् । ततोधिकमिव व्यक्तं यान्ति तेषामनिन्दकाः ।।  
तस्माद्यथास्वरूपं तु नारायणमनामयम् । अयथार्थस्य निन्दां च ..............।।9-10।।'  
...............ये विदुः सह सज्जनाः । ते निन्दयायथार्थस्य दुःखाज्ञानादिरूपिणः ।।  
दुःखाज्ञानादिसन्तीर्णाः सुखज्ञानादिरूपिणः । यथार्थस्य परिज्ञानात् सुखज्ञानादिरूपताम् ।।  
यान्त्येवम् .................।।11।।  
.........सृष्टिकर्तृत्वं नाङ्गीकुर्वन्ति ये हरेः । तेपि यान्ति तमो घोरं तथा संहारकर्तृताम् ।।  
नाङ्गीकुर्वन्ति तेप्येवं तस्मात् सर्वगुणात्मकम् । सर्वकर्तारमीशेशं सर्वसंहारकारकम् ।।'12-13।।  
'यो वेद संहृतिज्ञानाद्देहबन्धाद्विमुच्यते । सुखज्ञानादिकर्तृत्वज्ञानात् तद्य्वक्तिमाव्रजेत् ।।  
सर्वदोषविनिर्मुक्तं गुणरूपं जनार्दनम् । जानीयान्न गुणानां च भागहानिं प्रकल्पयेत् ।।  
न मुक्तानामपि हरेः साम्यं विष्णोरभिन्नताम् । नैव प्रचिन्तयेत् तस्मात् ब्रह्मादेः साम्यमेव वा ।।  
मानुषादिविरिञ्चान्तं तारतम्यं विमुक्तिगम् । ततो विष्णोः परोत्कर्षं सम्यग्ज्ञात्वा विमुच्यते ।।' इति कौर्मे ।।14।।  
पात्रं हिरण्मयं सूर्यमण्डं समुदाहृतम् । विष्णोः सत्यस्य तेनैव सर्वदापिहितं मुखम् ।।  
तत्तु पूर्णत्वतः पूषा विष्णुर्दर्शयति स्वयम् । सत्यधर्माय भक्ताय............।।'15।।  
........ प्रधानज्ञानरूपकः । विष्णुरेकऋषिर्ज्ञेयो यमो नियमनाद्धरिः ।।  
सूर्यः स सूरिगम्यत्वात् प्राजापत्यः प्रजापतेः । विशेषेणैव गम्यत्वात् .......... ।।'16।।  
'..........अहं चासावहेयतः । अस्मि नित्यास्तितामानात् सर्वजीवेषु संस्थितः ।।  
स्वयं तु सर्वजीवेभ्यो व्यतिरिक्तः परो हरिः । स क्रतुर्ज्ञनरूपत्वादग्निरङ्गप्रणेतृतः ।।' इति ब्रह्माण्डे ।  
सत्यं ब्रह्म हृदये धारयतीति सत्यधर्मा । एकोसौशब्दः प्राणे स्थित इति ।।17।।  
यस्मिन्नयं स्थितः सोप्यमृतः किमु परः । अः ब्रह्मैव नियनं यस्य वायोः सोनिम् ।  
अतिरोहितविज्ञानाद्वायुरप्यमृतः स्मृतः । मुख्यामृतः स्वयं रामः परमात्मा सनातनः ।।' इति रामसंहितायाम् ।।18।।  
भक्तानां स्मरणं विष्णोर्नित्यज्ञप्तिस्वरूपतः । अनुग्रहोन्मुखत्वं तु नैवान्यत् क्वचिदिष्यते ।।' इति ब्रह्मतर्के ।।19।।  
वयुनं ज्ञानम् । 'त्वद्दत्तया वयुनयेदमचष्ट विश्वम्' इति वचनात् । जुहुराणं अस्मानल्पीकुर्वत् । युयोधि वियोजय ।  
यदस्मान् कुरुतेत्यल्पांस्तदेनोस्मद्वियोजय । नय नो मोक्षवित्तायेत्यस्तौद्यज्ञं मनुः स्वराड् ।।' इति स्कान्दे ।  
युयु वियोगे' इति धातुः । भक्तिज्ञानाभ्यां भूयिष्ठां ते नम इत्युक्तिं विधेम ।।  
पूर्णशक्तिचिदानन्दश्रीतेजःस्पष्टमूर्तये ।  
ममाभ्यधिकमित्राय नमो नारायणाय ते ।।  
इति श्रीमदानन्दतीर्थभगवत्पादाचार्यविरचितं ईशावास्योपनिषद्भाष्यम् ।।   
तद्दूरइत्यादौ हरेः सर्वभूताश्रयतया सर्वभूतगतत्वमुक्तम्‌।  
तज्ज्ञानस्य फलमाह - यस्तुइति।  सर्वाणि भूतानिचिदचिदात्मकं  
सर्वं जगत्‌।  आत्मन्येवपरमात्माश्रयत्वेन एव अस्तीति यस्तुअनु  
निस्सन्देहं पश्यतिजानाति।  यद्वा आश्रितत्वक्रमानुरोधेनेति अनुशब्दार्थः।  
सर्वभूतेषु च आत्मानं- सर्वभूतेषु नियन्तृतया स्थितं हरिं यो  
अनुपश्यतिइत्यन्वयः।  ततः परमात्मस्वरूपज्ञानित्वात्‌ हेतोर्‌ न  
विजुगुप्सते।  स्वात्मानं गोप्तुं नेच्छति भयाभावाद्‌इति भावः ॥ ६॥  

एतमेवार्थं विवृणोति -  

यस्मिन्सर्वाणि भूतान्यात्मैवाभूद्विजानतः ।  
तत्र को मोहः कः शोक एकत्वमनुपश्यतः ॥ ७॥  

यस्मिन्नात्मनि सर्वाणि भूतानि तिष्ठन्तिइति शेषः।  स  
आत्मैवतत्र सर्वभूतेषु अभूत्‌अनादितो वर्ततइत्यर्थः।  
एवम्‌इति शेषः।  एवं विजानतःसर्वाधारतया सर्वेषु  
भूतेषु आत्मानं विशेषेण जानतः सर्वत्र स्थितस्य हरेः एकत्वं  
च अनुपश्यतःजानतः को मोहः कः शोकः? - न कोऽपि इत्यर्थः ॥ ७॥  

भगवज्ज्ञानमात्रेण कुतो मोहाद्यभाव?इत्यत आह -  

अ पर्यगाच्छुक्रमकायमव्रणमस्नाविर शुद्धमपापविद्धम्‌।  
कविर्मनीषी परिभूः स्वयम्भूर्याथातथ्यतोऽर्थान्‌ व्यदधाच्छाश्वतीभ्यः   
समाभ्यः ॥ ८॥  

स ज्ञानी पर्यगात्‌ प्राप्तोऽभूत्‌ ब्रह्माइति शेषः।  तावता कथं  
शोकाद्यभाव?इत्यतः तद्विशिनष्टि शुक्रम्‌इत्यादिना।  शुचं शोकं  
रहति त्यजतिइति शुक्रं शोकरहितम्‌।  अकायंलिङ्गदेहरहितम्‌।  
अव्रणंव्रण सञ्चूर्णनइत्यतः स्तोको व्रणः।  कालेन अस्तोकत्वादव्रणं  
नित्यम्‌।  गुणैरस्तोकत्वाद्‌ अव्रणम्‌- पूर्णमित्यर्थः।  अस्नाविरम्‌  
स्नावोपलक्षितसप्तधातुमयस्थूलदेहरहितम्‌।  शुद्धंपावित्र्यहेतुं शुद्धत्वादेव  
अपापविद्धम्‌।  तत एव हेतोः पापमूलस्थूलसूक्ष्मशरीरहीनम्‌।  तत एव  
देहनिमित्तशोकादिशून्यम्‌इति शुक्रम्‌इत्युच्यते।  एवम्भूतं हरिं  
पर्यगाद्‌यतोऽतः कारणाच्छोकाद्यभावः।  एवम्भूतहरिसारूप्यलक्षणां  
तद्गतिं गतस्य शोकाद्यभावो युक्तइति भावः।  
ननु एवमशरीरश्चेत्‌ जगत्स्रष्टा नेति प्राप्तम्‌।  लोके सदेहस्यैव  
स्रष्टृतादर्शनाद्‌इत्याशङ्कां निराह - कविर्‌इति।  कविः सर्वज्ञः।  
मनीषीप्रकृत्यादिसर्वमनसां ईशितृत्वाद्‌ मनीषी।  एतेन  
ज्ञानाविनाभूतदेहवान्‌इति लभ्यते।  स च अप्राकृत एव इति प्रागुक्तः।  
तन्निमित्तशोकाद्यभावो युक्तः।  प्राकृतस्यैव तद्धेतुत्वात्‌।  परिभवति सर्वं  
वशीकरोतिइति परिभूः।  सर्वतो वरइत्यर्थः।  स्वयमेव  
परमनपेक्ष्य भवतिइति स्वयम्भूः।  सदाऽनन्याश्रयः शाश्वतीभ्यः समाभ्य  
इति पञ्चमी सप्तम्यर्थे।  अनाद्यनन्तसंवत्सरेषु याथातथ्यतोयाथार्थ्येन  
वर्तमानानर्थान्‌ व्यदधान्‌निर्मिमे।  याथातथ्यत इत्युक्त्या ब्रह्मविवर्तत्वादर्थानां  
न तत्सृष्टौ देहाद्यपेक्षाइति चोद्यं निरस्तम्‌।  शाश्वतीभ्यः समाभ्य  
इत्युक्त्या सदा देहहीनस्यापि सृष्टिसमये देहोपादानेनास्तु सृष्टिःइति चोद्यं  
निरस्तं ध्येयम्‌।  सृष्ट्‌यादिप्रवाहस्य अनाद्यनन्तकालीनत्वाद्‌इति ॥ ८॥  
अन्धं तमः प्रविशन्ति येऽविद्यामुपासते ।  
   अतो भूय इव ते तमो य उ विद्याया रताः ॥ ९॥  
विजानतोऽनुपश्यतइत्यत्र यथावत्परमात्मज्ञानं  
मुक्तिहेतुःइत्युक्तम्‌।  तज्ज्ञानं मिथ्याज्ञाननिन्दासमुच्चितमेव  
मुक्तिहेतुः न केवलम्‌इत्याह - अन्धं तमइत्यादिमन्त्रत्रयेण।  
तत्र तावद्यथावज्ज्ञानस्येव अन्यथाज्ञाननिन्दनस्य आवश्यकत्वोपपादनाय  
अन्यथाज्ञानस्य प्रागुक्तमसुर्यलोकसाधनत्वमनूद्य अन्यथाज्ञानानिन्दनस्य  
ततोऽधिकानर्थहेतुत्वमाद्येन मन्त्रेणोच्यते।  अत्र अविद्याहब्देन  
विद्याविरोधिमिथ्याज्ञानवाचिना तद्विषयो अन्यथाप्रकारो ग्राह्यः।  तथा च  
अविद्यां यथावदाकारादन्यथाकारं उपासतेध्यायन्ति ये ते अन्धं तमः  
प्रविशन्ति- इत्युक्तानुवादः।  येविद्यायांउतत्त्वज्ञान  
एव रताःमिथ्याज्ञाननिन्दका इत्येवकारार्थः।  ते ततो मिथ्याज्ञानिप्राप्य  
तमसो भूयअधिकं तमः।  इवशब्दस्य व्यक्तम्‌इत्यर्थः।  
असंशयम्‌इति यावत्‌।  प्रविशन्तिइत्यन्वयः ॥ ९॥  
न केवलं विपक्षे अनर्थप्राप्तेरेव सम्यग्ज्ञानासम्यग्ज्ञाननिन्दनयोः  
कार्यत्वं किन्तु मोक्षफलस्यांशतः उभयसाध्यत्वादपि द्वयोः कार्यत्वम्‌  
इत्याहुः -  
अन्यदेवाहुर्विद्ययाऽन्यदाहुरविद्यया ।  
   इति शुश्रुम धीराणां ये नस्तद्विचचक्षिरे ॥ १०॥  
विद्ययातत्त्वज्ञानेन अन्यदेवमोक्षैकदेशरूपं फलं प्राप्यमाहुः  
वृद्धाः।  अविद्यया- अन्यथाज्ञाननिन्दया चइति यावत्‌।  
अन्यदेवमोक्षैकदेशलक्षणं फलं प्राप्यमाहुः वृद्धाः।  इति  
इत्येवं वृद्धवचनसम्मतियुक्तं वचनं धीराणां धीमतां श्रीमतां सकाशात्‌  
शुश्रुमश्रुतवन्तः स्म।  येधीरानोऽस्माकं मोक्षसाधनं  
विचचक्षिरेव्याचचक्षिरे।  अतो द्वयमपि आवश्यकम्‌इति भावः ॥ १०॥  
एतन्मन्त्रार्थमेव व्यक्तमाह -  
इद्यां चाविद्यां च यस्तद्वेदोभय सह ।  
   अविद्यया मृत्युं तीर्त्वा विद्ययाऽमृतमश्नुते ॥ ११॥  
विद्याम्‌विष्णुयाथात्म्यज्ञानम्‌।  अविद्याम्‌मिथ्याज्ञाननिन्दनम्‌।  
चशब्दावितरेतरयोगे।  सह एकपुरुषार्थहेतुत्वेन तदुभयं  
यो वेद सइति शेषः।  अविद्ययाअन्यथाज्ञाननिन्दया मृत्युं  
दुःखाज्ञानाद्यनिष्टं तीर्त्वाविद्ययाविष्णुयाथात्म्यज्ञानेन  
अमृतंआनन्दानुभवलक्षणं मोक्षैकदेशं अश्नुतेप्राप्नोति।  
अनिष्टनिवृत्तेर्मिथ्याज्ञाननिन्दनसामर्थ्यलभ्यत्वात्‌ आनन्दानुभवस्य  
च तत्त्वज्ञानसामर्थ्यलभ्यत्वात्‌ दलद्वययुक्तमोक्षप्राप्तये द्वयमपि आवश्यकमेव  
इत्युक्तं भवति ॥ ११॥  
अन्धं तमः प्रविशन्ति येऽसम्भूतिमुपासते ।  
   अतो भूय इव ते तमो य उ सम्भूत्या रताः ॥ १२॥  
मिथ्याज्ञानमनर्थहेतुः तत्त्वज्ञानमेव मुक्तिहेतुःइति प्रागुक्तस्य  
विवरणं अन्धं तमःइत्युत्तरमन्त्रत्रयेण क्रियते।  तत्राद्यस्य  
अयमर्थः।  असम्भूतिंजगत्सृष्टेरकर्तारं सृष्टिकर्ता नइत्युपासते  
इत्यर्थः।  सम्भूत्याम्‌- उशब्द एवार्थो अनेनान्वेति।  सम्भूत्याम्‌  
उसृष्टिकर्तृत्व एव रताः।  भगवान्‌ सृष्टिकर्तैव न संहारकर्ता  
इत्युपासत इत्यर्थः।  प्राग्वदेव अवशिष्टस्यार्थो ध्येयः ज्ञेयः ॥ १२॥  
न केवलं विपक्षे अनर्थसत्त्वादेव सृष्टिसंहारयोः कर्तृत्वं हरेर्ज्ञेयं  
किन्तु दलद्वययुक्तमोक्षोपयोगित्वादपिइत्याह -  
अन्यदेवाहुः सम्भवादन्यदाहुरसम्भवात्‌ ।  
   इति शुश्रुम धीराणां ये नस्तद्विचचक्षिरे ॥ १३॥  
सम्भवात्‌हरेः सृष्टिकर्तृत्वज्ञानात्‌ असम्भवात्‌  
संहारकर्तृत्वज्ञानत्‌ इत्यर्थः।  शिष्टं प्राग्वत्‌ ज्ञेयम्‌ ॥ १३॥  
एतन्मन्त्रार्थमेव व्यक्तमाह -  
अम्भूतिं च विनाशं च यस्तद्वेदोभय सह ।  
   विनाशेन मृत्युं तीर्त्वा सम्भूत्याऽमृतमश्नुते ॥ १४॥ १॥  
सम्भूतिम्‌सृष्टिकर्तृत्वं विनाशंजगत्संहारकर्तृत्वं  
शिष्टं प्राग्वत्‌।  सृष्टि उपलक्षितानन्तगुणात्मकत्वज्ञानादानन्दानुभवः  
विनाशकर्तृत्वज्ञानात्‌ अखिलक्लेशनिवृत्तिरिति उभयरूपमोक्षाय  
उभयज्ञानमावश्यकम्‌इति भावः ॥ १४॥ १॥  
हिरण्मयेन पात्रेण सत्यस्यापिहितं मुखम्‌ ।  
   तत्‌ त्वं पूषन्नपावृणु सत्यधर्माय दृष्टये॥ १५॥  
एवमाद्यमन्त्रद्वयेनोक्तदिशा प्राप्ताधिकारं शिष्यं प्रति अनेजदेकम्‌  
इत्यादिना भगवत्स्वरूपं निरूप्य यस्तु सर्वाणिइत्यादिसार्धमन्त्रद्वयेन  
तत्साक्षात्कारो मोक्षहेतुरित्युक्तम्‌।  स च साक्षात्कारो न श्रवणादिमात्रेण  
किन्तु ईश्वरप्रसादेन भवतीत्यतो अनुष्ठितश्रवणादिकेनापि तत्साक्षात्कारार्थं  
भगवत्प्रार्थनं कार्यम्‌इति भावेन प्रार्थनाप्रकारमाह - हिरण्मयेन  
इत्यादिना स्मरइत्यन्तेन ग्रन्थेन।  
हिरण्मयमिव हिरण्मयम्‌ज्योतिर्मयम्‌।  पिबति रसान्‌ त्रायते जगद्‌  
इति च पात्रम्‌।  तेन हिरण्मयेन पात्रेणसूर्यमण्डलेन सत्यस्य  
सद्‌गुणपूर्णस्य सूर्यमण्डलस्थस्य तव मुखम्‌।  उपलक्षणं चैतत्‌।  वपुः  
सर्वदा अपिहितंअस्ति।  हे पूषन्‌पूर्ण पुष पुष्टौइति धातोः।  
तद्वपुः त्वंसत्यधर्मायसत्यं भगवन्तं हृदये धारयतिइति  
व्युत्पत्त्या त्वद्‌ध्यानादिमते भक्ताय मह्यं दृष्टयेमम त्वद्दर्शनार्थं  
अपावृणुअपगतावरणं कुरु ॥ १५॥  
पूषन्नेकर्षे यम सूर्य प्राजापत्य व्यूह रश्मीन्‌ ।  
   समूह तेजः यत्‌ ते रूपं कल्याणतमं तत्‌ ते पश्यामि ॥ १६॥  
हे पूषन्‌पूर्ण एकर्षेसर्वविषयकत्वादिना प्रधानज्ञानवत्त्वहेतुना  
एकर्षिशब्दवाच्यः सन्‌ एकर्ष्याख्यमुनिस्थ।  यमसर्वनियामकतया  
यमशब्दवाच्यः सन्‌ यमान्तर्गत।  सूरिभिः प्राप्यत्वहेतुना सूर्यहब्दवाच्यः  
सन्‌ सूर्यान्तर्गत।  प्राजापत्यप्रजापतेः हिरण्यगर्भस्य विशेषेण प्राप्यतया  
प्राजापत्यशब्दवाच्य।  रश्मीन्‌मदीयं स्वरूपज्ञानं व्यूहविस्तारय।  
तेजोबाह्यज्ञानं च समूहविस्तारय - इत्यर्थः। तेजइति  
स्वरूपज्ञानम्‌।  रश्मीन्‌इति बाह्यज्ञानं वा।  
{"title":"ईशावास्योपनिषद्भाष्यम्","text":"तथा च यत्ते रूपं कल्याणतमंतद्रूपं ते प्रसादादहं पश्यामिइतिa230"},
आदित्यरश्म्यादीनां अपगमनादिना तदन्तर्गतप्रतीत्यसम्भवात्‌ आदित्यरश्म्यादिविषयं  
व्याख्यानमयुक्तम्‌ ॥ १६॥  
सर्वजीवोत्तममुख्यवायुरूपप्रतीकस्थित्यादिज्ञानं आवश्यकम्‌इति  
भावेन तत्‌ स्थित्यादिकमाह -  
योऽसावसौ पुरुषः सोऽहमस्मि ॥ १७॥  
योऽसौ- प्रसिद्धोऽसौ मुख्यप्राणे स्थितइति शेषः।  
सोऽहेयत्वात्‌ अहम्‌इत्युक्तः सदाऽस्तित्वेन मेयत्वहेतुना  
अस्मिइति तिङ्‌प्रतिरूपकाव्ययपदवाच्यः तं पश्यामि- इत्यर्थः।  
यद्वा असावसौइति द्वयमपि प्रथमान्तमेव।  वीप्सायां द्विरुक्तिः।  पूर्वं  
पूषादिशब्दैरुपलक्षणतया प्राणाद्यनेकप्रतीकस्थत्वं विष्णोरुक्तम्‌।  तत्र  
भेदशङ्कायां योऽसौइति वाक्यमुच्यते।  योऽसावसौ पुरुषः  
प्राणाद्यनेकपूषाद्यनेकप्रतीकेषु स्थितः सोऽहमस्मि- मदन्तर्यामितया  
अस्ति इत्यर्थः।  सर्वप्रतीकेषु मयि च स्थित एक एवइति फलितोऽर्थः ।  
अहंपदस्य प्रत्यगात्मं जीवान्तर्यामिणि मुख्यतया तत्समभिव्याहाराद्‌  
अस्मिइति उत्तमपुरुषप्रयोगोऽपि साधुरेव इति ज्ञेयम्‌ ॥ १७॥  
ननु परमेश्वरस्य यत्कल्याणरूपत्वमुक्तं यच्च सोऽहमस्मिइति  
जीवान्तर्गतस्य नित्यास्तित्वमुक्तं तन्न युक्तम्‌।  देहनाशस्य प्रत्यक्षादिसिद्धतया  
तदन्तर्गतस्य जीवस्येव मरणाद्यवश्यम्भावाद्‌इत्याशङ्कां कैमुत्येन निराह -  
आयुरनिलममृतमथेदं भस्मांत शरीरम्‌ ॥ १८॥   
यद्यपि इदंशरीरंभस्मान्तंतथापि तदन्तर्गतस्य हरेः न  
मरणादिदोषप्रसक्तिः।  कुतः?  अनिलम्‌- अः ब्रह्मैव निलं  
निलयनं आश्रयो यस्य सोऽनिलः।  परमेश्वराश्रितो वायुरपि  
यदाऽमृतः नित्यः अथ तदा परमेश्वरोऽमृत इति किमु वक्तव्यम्‌?  
- इत्यर्थः।  अनिलअमृतपदयोः लिङ्गव्यत्ययो ज्ञेयः।  
वायोरमृतत्वं नित्यज्ञानत्वेन ज्ञेयम्‌ अतिरोहितविज्ञानाद्‌ वायुरपि  
अमृतः स्मृतःइत्युक्तेः।  एतेन मातरिश्वा व्याख्यातः  
ब्र.सू. २.३.८ इत्यत्र भाष्यादौ तथा निर्णयाच्च - इति ॥ १८॥  
अथ प्रणवप्रतीकं प्रार्थयते -  
ं क्रतो स्मर कृत स्मर ।  
   ं क्रतो स्मर कृत स्मर॥ १९॥  
ओतत्वादिगुणयुक्ततया ॐइत्युच्यमान क्रतोज्ञानरूपहरे।  
माम्‌इति शेषः।  स्मरअनुगृहाण।  कृतंमदीयं  
ध्यानादिकं कर्म स्मर।  ध्यानादिना मया कृतेन मयि अनुग्रहोन्मुखो  
भवइत्यर्थः।  नित्यज्ञप्तिस्वरूपस्य संस्कारजन्यस्मरणायोगात्‌।  अभ्यासः  
तात्पर्यार्थः ॥ १९॥  
कृतश्रवणादिना पुरुषेण साक्षात्कारार्थं हरेः प्रार्थनं कार्यम्‌  
इत्यतः तत्प्रकारं हिरण्मयेनइत्यादिनोक्त्वा अधुना प्राप्तसाक्षात्त्कारेणापि  
पुंसा मोक्षार्थं भगवदुपासनं कार्यम्‌इति भावेन अग्निप्रतीकस्थ  
भगवत्प्रार्थनाप्रकारमाह -  
अग्ने नय सुपथा राये अस्मान्‌ विश्वानि देव वयुनानि विद्वान्‌ ।  
   उयोध्यस्मज्जुहुराणमेनो भूयिष्ठां ते नम‍उक्तिं विधेम ॥ २०॥ २॥  
अङ्गं देहं गुणभूतं जगद्वा नयति प्रेरयतिइति व्युत्पत्त्या  
अग्निपदमुख्यार्थः सन्‌ अग्नौ विद्यमानहरे।  अस्मान्‌  
सुपथापुनरावृत्तिहीनार्चिरादिमार्गेण रायेमोक्षाख्यवित्ताय नय।  
कुतः?  हे देव अस्मदनुष्ठितानि विश्वानि सम्पूर्णानि मोक्षाय पर्याप्तानिइति यावत्‌।  
वयुनानिज्ञानानि भवान्‌ विद्वान्‌वेद।  प्रारब्धकर्मयुक्तस्य कथं मोक्ष?  
इत्यत उक्तं युयोधिइति।  अस्मान्‌इत्यत्रापि अनुषज्यते। अस्मान्‌  
जुहुराणंअल्पान्‌ कुर्वत्संसारे परिवर्तयदिति यावत्‌।  एनः पापं  
अनिष्टं कर्मइति यावत्‌।  अस्मत्‌अस्मत्तः युयोधिवियोजय।  
युयु वियोगेइति धातोर्लुग्विकरणम्‌।  वयं तु तेतुभ्यं भूयिष्ठां  
भक्तिज्ञानोपेतां नम उक्तिंनम इत्युक्तिं विधेमकुर्मः। न तु तत्‌  
प्रतिकर्तुं शक्नुम- इति ॥ २०॥ २॥  
समस्तगुणपूर्णाय दोषदूराय विष्णवे ।  
   नमः श्रीप्राणनाथाय भक्ताभीष्टप्रदायिने ॥  
   ईषावास्योपनिषदो भाष्याद्युक्तार्थसङ्ग्रहः ।  
   राघवेन्द्रेण यतिना कृतोऽयं शिष्ययाञ्चया ॥  
इति श्रीराघवेन्द्रयतिविरचितः श्रीमदीशावास्योपनिषत्खण्डार्थः समाप्तः  
॥ भारतीरमणमुख्यप्राणान्तर्गत श्रीकृष्णार्पणमस्तु॥  
