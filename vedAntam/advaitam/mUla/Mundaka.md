

मुण्डकोपनिषत्
=============

::: {.form-group}
::: {.input-group}
::: {.input-group-addon}
:::
:::
:::


प्रथमं मुण्डकम्
===============

::: {#MD_C01_S01 .section type="khanda" data-name="प्रथमः खण्डः"}
प्रथमः खण्डः
------------

::: {#MD_C01_S01_V01 .verse type="mantra"}
::: {.versetext}
ब्रह्मा देवानां प्रथमः सम्बभूव विश्वस्य कर्ता भुवनस्य गोप्ता ।\
स ब्रह्मविद्यां सर्वविद्याप्रतिष्ठामथर्वाय ज्येष्ठपुत्राय प्राह ॥ १ ॥
:::
:::

::: {#MD_C01_S01_V02 .verse type="mantra"}
::: {.versetext}
अथर्वणे यां प्रवदेत ब्रह्माथर्वा तां पुरोवाचाङ्गिरे ब्रह्मविद्याम् ।\
स भारद्वाजाय सत्यवहाय प्राह भारद्वाजोऽङ्गिरसे परावराम् ॥ २ ॥
:::
:::

::: {#MD_C01_S01_V03 .verse type="mantra"}
::: {.versetext}
शौनको ह वै महाशालोऽङ्गिरसं विधिवदुपसन्नः पप्रच्छ कस्मिन्नु भगवो विज्ञाते
सर्वमिदं विज्ञातं भवतीति ॥ ३ ॥
:::
:::

::: {#MD_C01_S01_V04 .verse type="mantra"}
::: {.versetext}
तस्मै स होवाच । द्वे विद्ये वेदितव्ये इति ह स्म यद्ब्रह्मविदो वदन्ति परा
चैवापरा च ॥ ४ ॥
:::
:::

::: {#MD_C01_S01_V05 .verse type="mantra"}
::: {.versetext}
तत्रापरा, ऋग्वेदो यजुर्वेदः सामवेदोऽथर्ववेदः शिक्षा कल्पो व्याकरणं
निरुक्तं छन्दो ज्योतिषमिति । अथ परा यया तदक्षरमधिगम्यते ॥ ५ ॥
:::
:::

::: {#MD_C01_S01_V06 .verse type="mantra"}
::: {.versetext}
यत्तदद्रेश्यमग्राह्यमगोत्रमवर्णमचक्षुःश्रोत्रं तदपाणिपादम् ।\
नित्यं विभुं सर्वगतं सुसूक्ष्मं तदव्ययं यद्भूतयोनिं परिपश्यन्ति धीराः ॥
६ ॥
:::
:::

::: {#MD_C01_S01_V07 .verse type="mantra"}
::: {.versetext}
यथोर्णनाभिः सृजते गृह्णते च यथा पृथिव्यामोषधयः सम्भवन्ति ।\
यथा सतः पुरुषात्केशलोमानि तथाक्षरात्सम्भवतीह विश्वम् ॥ ७ ॥
:::
:::

::: {#MD_C01_S01_V08 .verse type="mantra"}
::: {.versetext}
तपसा चीयते ब्रह्म ततोऽन्नमभिजायते ।\
अन्नात्प्राणो मनः सत्यं लोकाः कर्मसु चामृतम् ॥ ८ ॥
:::
:::

::: {#MD_C01_S01_V09 .verse type="mantra"}
::: {.versetext}
यः सर्वज्ञः सर्वविद्यस्य ज्ञानमयं तपः ।\
तस्मादेतद्ब्रह्म नाम रूपमन्नं च जायते ॥ ९ ॥
:::
:::

::: {.authorline}
इति प्रथममुण्डके प्रथमखण्डभाष्यम् ॥
:::
:::

::: {#MD_C01_S02 .section type="khanda" data-name="द्वितीयः खण्डः"}
द्वितीयः खण्डः
--------------

::: {#MD_C01_S02_V01 .verse type="mantra"}
::: {.versetext}
तदेतत्सत्यं मन्त्रेषु कर्माणि कवयो यान्यपश्यंस्तानि त्रेतायां बहुधा
सन्ततानि ।\
तान्याचरथ नियतं सत्यकामा एष वः पन्थाः सुकृतस्य लोके ॥ १ ॥
:::
:::

::: {#MD_C01_S02_V02 .verse type="mantra"}
::: {.versetext}
यदा लेलायते ह्यर्चिः समिद्धे हव्यवाहने ।\
तदाज्यभागावन्तरेणाहुतीः प्रतिपादयेत् ॥ २ ॥
:::
:::

::: {#MD_C01_S02_V03 .verse type="mantra"}
::: {.versetext}
यस्याग्निहोत्रमदर्शमपौर्णमासमचातुर्मास्यमनाग्रयणमतिथिवर्जितं च ।\
अहुतमवैश्वदेवमविधिना हुतमासप्तमांस्तस्य लोकान्हिनस्ति ॥ ३ ॥
:::
:::

::: {#MD_C01_S02_V04 .verse type="mantra"}
::: {.versetext}
काली कराली च मनोजवा च सुलोहिता या च सुधूम्रवर्णा ।\
स्फुलिङ्गिनी विश्वरुची च देवी लेलायमाना इति सप्त जिह्वाः ॥ ४ ॥
:::
:::

::: {#MD_C01_S02_V05 .verse type="mantra"}
::: {.versetext}
एतेषु यश्चरते भ्राजमानेषु यथाकालं चाहुतयो ह्याददायन् ।\
तं नयन्त्येताः सूर्यस्य रश्मयो यत्र देवानां पतिरेकोऽधिवासः ॥ ५ ॥
:::
:::

::: {#MD_C01_S02_V06 .verse type="mantra"}
::: {.versetext}
एह्येहीति तमाहुतयः सुवर्चसः सूर्यस्य रश्मिभिर्यजमानं वहन्ति ।\
प्रियां वाचमभिवदन्त्योऽर्चयन्त्य एष वः पुण्यः सुकृतो ब्रह्मलोकः ॥ ६ ॥
:::
:::

::: {#MD_C01_S02_V07 .verse type="mantra"}
::: {.versetext}
प्लवा ह्येते अदृढा यज्ञरूपा अष्टादशोक्तमवरं येषु कर्म ।\
एतच्छ्रेयो येऽभिनन्दन्ति मूढा जरामृत्युं ते पुनरेवापि यन्ति ॥ ७ ॥
:::
:::

::: {#MD_C01_S02_V08 .verse type="mantra"}
::: {.versetext}
अविद्यायामन्तरे वर्तमानाः स्वयं धीराः पण्डितंमन्यमानाः ।\
जङ्घन्यमानाः परियन्ति मूढा अन्धेनैव नीयमाना यथान्धाः ॥ ८ ॥
:::
:::

::: {#MD_C01_S02_V09 .verse type="mantra"}
::: {.versetext}
अविद्यायां बहुधा वर्तमाना वयं कृतार्था इत्यभिमन्यन्ति बालाः ।\
यत्कर्मिणो न प्रवेदयन्ति रागात्तेनातुराः क्षीणलोकाश्च्यवन्ते ॥ ९ ॥
:::
:::

::: {#MD_C01_S02_V10 .verse type="mantra"}
::: {.versetext}
इष्टापूर्तं मन्यमाना वरिष्ठं नान्यच्छ्रेयो वेदयन्ते प्रमूढाः ।\
नाकस्य पृष्ठे ते सुकृतेऽनुभूत्वेमं लोकं हीनतरं वा विशन्ति ॥ १० ॥
:::
:::

::: {#MD_C01_S02_V11 .verse type="mantra"}
::: {.versetext}
तपःश्रद्धे ये ह्युपवसन्त्यरण्ये शान्ता विद्वांसो भैक्षचर्यां चरन्तः ।\
सूर्यद्वारेण ते विरजाः प्रयान्ति यत्रामृतः स पुरुषो ह्यव्ययात्मा ॥ ११ ॥
:::
:::

::: {#MD_C01_S02_V12 .verse type="mantra"}
::: {.versetext}
परीक्ष्य लोकान्कर्मचितान्ब्राह्मणो निर्वेदमायान्नास्त्यकृतः कृतेन ।\
तद्विज्ञानार्थं स गुरुमेवाभिगच्छेत्समित्पाणिः श्रोत्रियं ब्रह्मनिष्ठम् ॥
१२ ॥
:::
:::

::: {#MD_C01_S02_V13 .verse type="mantra"}
::: {.versetext}
तस्मै स विद्वानुपसन्नाय सम्यक्प्रशान्तचित्ताय शमान्विताय ।\
येनाक्षरं पुरुषं वेद सत्यं प्रोवाच तां तत्त्वतो ब्रह्मविद्याम् ॥ १३ ॥
:::
:::

::: {.authorline}
इति श्रीमत्परमहंसपरिव्राजकाचार्यस्य श्रीगोविन्दभगवत्पूज्यपादशिष्यस्य
श्रीमच्छङ्करभगवतः कृतौ मुण्डकोपनिषद्भाष्ये प्रथमं मुण्डकं समाप्तम् ॥
:::
:::


द्वितीयं मुण्डकम्
=================

::: {#MD_C02_S01 .section type="khanda" data-name="प्रथमः खण्डः"}
प्रथमः खण्डः
------------

::: {#MD_C02_S01_V01 .verse type="mantra"}
::: {.versetext}
तदेतत्सत्यं यथा सुदीप्तात्पावकाद्विस्फुलिङ्गाः सहस्रशः प्रभवन्ते सरूपाः
।\
तथाक्षराद्विविधाः सोम्य भावाः प्रजायन्ते तत्र चैवापियन्ति ॥ १ ॥
:::
:::

::: {#MD_C02_S01_V02 .verse type="mantra"}
::: {.versetext}
दिव्यो ह्यमूर्तः पुरुषः सबाह्याभ्यन्तरो ह्यजः ।\
अप्राणो ह्यमनाः शुभ्रो ह्यक्षरात्परतः परः ॥ २ ॥
:::
:::

::: {#MD_C02_S01_V03 .verse type="mantra"}
::: {.versetext}
एतस्माज्जायते प्राणो मनः सर्वेन्द्रियाणि च ।\
खं वायुर्ज्योतिरापः पृथिवी विश्वस्य धारिणी ॥ ३ ॥
:::
:::

::: {#MD_C02_S01_V04 .verse type="mantra"}
::: {.versetext}
अग्निर्मूर्धा चक्षुषी चन्द्रसूर्यौ दिशः श्रोत्रे वाग्विवृताश्च वेदाः ।\
वायुः प्राणो हृदयं विश्वमस्य पद्भ्यां पृथिवी ह्येष सर्वभूतान्तरात्मा ॥ ४
॥
:::
:::

::: {#MD_C02_S01_V05 .verse type="mantra"}
::: {.versetext}
तस्मादग्निः समिधो यस्य सूर्यः सोमात्पर्जन्य ओषधयः पृथिव्याम् ।\
पुमान्रेतः सिञ्चति योषितायां बह्वीः प्रजाः पुरुषात्सम्प्रसूताः ॥ ५ ॥
:::
:::

::: {#MD_C02_S01_V06 .verse type="mantra"}
::: {.versetext}
तस्मादृचः साम यजूंषि दीक्षा यज्ञाश्च सर्वे क्रतवो दक्षिणाश्च ।\
संवत्सरश्च यजमानश्च लोकाः सोमो यत्र पवते यत्र सूर्यः ॥ ६ ॥
:::
:::

::: {#MD_C02_S01_V07 .verse type="mantra"}
::: {.versetext}
तस्माच्च देवा बहुधा सम्प्रसूताः साध्या मनुष्याः पशवो वयांसि ।\
प्राणापानौ व्रीहियवौ तपश्च श्रद्धा सत्यं ब्रह्मचर्यं विधिश्च ॥ ७ ॥
:::
:::

::: {#MD_C02_S01_V08 .verse type="mantra"}
::: {.versetext}
सप्त प्राणाः प्रभवन्ति तस्मात्सप्तार्चिषः समिधः सप्त होमाः ।\
सप्तेमे लोका येषु चरन्ति प्राणा गुहाशया निहिताः सप्त सप्त ॥ ८ ॥
:::
:::

::: {#MD_C02_S01_V09 .verse type="mantra"}
::: {.versetext}
अतः समुद्रा गिरयश्च सर्वेऽस्मात्स्यन्दन्ते सिन्धवः सर्वरूपाः ।\
अतश्च सर्वा ओषधयो रसश्च येनैष भूतैस्तिष्ठते ह्यन्तरात्मा ॥ ९ ॥
:::
:::

::: {#MD_C02_S01_V10 .verse type="mantra"}
::: {.versetext}
पुरुष एवेदं विश्वं कर्म तपो ब्रह्म परामृतम् ।\
एतद्यो वेद निहितं गुहायां सोऽविद्याग्रन्थिं विकिरतीह सोम्य ॥ १० ॥
:::
:::

::: {.authorline}
इति द्वितीयमुण्डके प्रथमखण्डशभाष्यम् ॥
:::
:::

::: {#MD_C02_S02 .section type="khanda" data-name="द्वितीयः खण्डः"}
द्वितीयः खण्डः
--------------

::: {#MD_C02_S02_V01 .verse type="mantra"}
::: {.versetext}
आविः संनिहितं गुहाचरं नाम महत्पदमत्रैतत्समर्पितम् ।\
एजत्प्राणन्निमिषच्च यदेतज्जानथ सदसद्वरेण्यं परं विज्ञानाद्यद्वरिष्ठं
प्रजानाम् ॥ १ ॥
:::
:::

::: {#MD_C02_S02_V02 .verse type="mantra"}
::: {.versetext}
यदर्चिमद्यदणुभ्योऽणु च यस्मिंल्लोका निहिता लोकिनश्च ।\
तदेतदक्षरं ब्रह्म स प्राणस्तदु वाङ्मनः ।\
तदेतत्सत्यं तदमृतं तद्वेद्धव्यं सोम्य विद्धि ॥ २ ॥
:::
:::

::: {#MD_C02_S02_V03 .verse type="mantra"}
::: {.versetext}
धनुर्गृहीत्वौपनिषदं महास्त्रं शरं ह्युपासानिशितं सन्दधीत ।\
आयम्य तद्भावगतेन चेतसा लक्ष्यं तदेवाक्षरं सोम्य विद्धि ॥ ३ ॥
:::
:::

::: {#MD_C02_S02_V04 .verse type="mantra"}
::: {.versetext}
प्रणवो धनुः शरो ह्यात्मा ब्रह्म तल्लक्ष्यमुच्यते ।\
अप्रमत्तेन वेद्धव्यं शरवत्तन्मयो भवेत् ॥ ४ ॥
:::
:::

::: {#MD_C02_S02_V05 .verse type="mantra"}
::: {.versetext}
यस्मिन्द्यौः पृथिवी चान्तरिक्षमोतं मनः सह प्राणैश्च सर्वैः ।\
तमेवैकं जानथ आत्मानमन्या वाचो विमुञ्चथामृतस्यैष सेतुः ॥ ५ ॥
:::
:::

::: {#MD_C02_S02_V06 .verse type="mantra"}
::: {.versetext}
अरा इव रथनाभौ संहता यत्र नाड्यः स एषोऽन्तश्चरते बहुधा जायमानः ।\
ओमित्येवं ध्यायथ आत्मानं स्वस्ति वः पाराय तमसः परस्तात् ॥ ६ ॥
:::
:::

::: {#MD_C02_S02_V07 .verse type="mantra"}
::: {.versetext}
यः सर्वज्ञः सर्वविद्यस्यैष महिमा भुवि ।\
दिव्ये ब्रह्मपुरे ह्येष व्योमन्यात्मा प्रतिष्ठितः ॥ ७ ॥
:::
:::

::: {#MD_C02_S02_V08 .verse type="mantra"}
::: {.versetext}
मनोमयः प्राणशरीरनेता प्रतिष्ठितोऽन्ने हृदयं संनिधाय ।\
तद्विज्ञानेन परिपश्यन्ति धीरा आनन्दरूपममृतं यद्विभाति ॥ ८ ॥
:::
:::

::: {#MD_C02_S02_V09 .verse type="mantra"}
::: {.versetext}
भिद्यते हृदयग्रन्थिश्छिद्यन्ते सर्वसंशयाः ।\
क्षीयन्ते चास्य कर्माणि तस्मिन्दृष्टे परावरे ॥ ९ ॥
:::
:::

::: {#MD_C02_S02_V10 .verse type="mantra"}
::: {.versetext}
हिरण्मये परे कोशे विरजं ब्रह्म निष्कलम् ।\
तच्छुभ्रं ज्योतिषां ज्योतिस्तद्यदात्मविदो विदुः ॥ १० ॥
:::
:::

::: {#MD_C02_S02_V11 .verse type="mantra"}
::: {.versetext}
न तत्र सूर्यो भाति न चन्द्रतारकं नेमा विद्युतो भान्ति कुतोऽयमग्निः ।\
तमेव भान्तमनुभाति सर्वं तस्य भासा सर्वमिदं विभाति ॥ ११ ॥
:::
:::

::: {#MD_C02_S02_V12 .verse type="mantra"}
::: {.versetext}
ब्रह्मैवेदममृतं पुरस्ताद्ब्रह्म पश्चाद्ब्रह्म दक्षिणतश्चोत्तरेण ।\
अधश्चोर्ध्वं च प्रसृतं ब्रह्मैवेदं विश्वमिदं वरिष्ठम् ॥ १२ ॥
:::
:::

::: {.authorline}
इति श्रीमत्परमहंसपरिव्राजकाचार्यस्य श्रीगोविन्दभगवत्पूज्यपादशिष्यस्य
श्रीमच्छङ्करभगवतः कृतौ मुण्डकोपनिषद्भाष्ये द्वितीयं मुण्डकं समाप्तम् ॥
:::
:::


तृतीयं मुण्डकम्
===============

::: {#MD_C03_S01 .section type="khanda" data-name="प्रथमः खण्डः"}
प्रथमः खण्डः
------------

::: {#MD_C03_S01_V01 .verse type="mantra"}
::: {.versetext}
द्वा सुपर्णा सयुजा सखाया समानं वृक्षं परिषस्वजाते ।\
तयोरन्यः पिप्पलं स्वाद्वत्ति अनश्नन्नन्योऽभिचाकशीति ॥ १ ॥
:::
:::

::: {#MD_C03_S01_V02 .verse type="mantra"}
::: {.versetext}
समाने वृक्षे पुरुषो निमग्नोऽनीशया शोचति मुह्यमानः ।\
जुष्टं यदा पश्यत्यन्यमीशमस्य महिमानमिति वीतशोकः ॥ २ ॥
:::
:::

::: {#MD_C03_S01_V03 .verse type="mantra"}
::: {.versetext}
यदा पश्यः पश्यते रुक्मवर्णं कर्तारमीशं पुरुषं ब्रह्मयोनिम् ।\
तदा विद्वान्पुण्यपापे विधूय निरञ्जनः परमं साम्यमुपैति ॥ ३ ॥
:::
:::

::: {#MD_C03_S01_V04 .verse type="mantra"}
::: {.versetext}
प्राणो ह्येष यः सर्वभूतैर्विभाति विजानन्विद्वान्भवते नातिवादी ।\
आत्मक्रीड आत्मरतिः क्रियावानेष ब्रह्मविदां वरिष्ठः ॥ ४ ॥
:::
:::

::: {#MD_C03_S01_V05 .verse type="mantra"}
::: {.versetext}
सत्येन लभ्यस्तपसा ह्येष आत्मा सम्यग्ज्ञानेन ब्रह्मचर्येण नित्यम् ।\
अन्तःशरीरे ज्योतिर्मयो हि शुभ्रो यं पश्यन्ति यतयः क्षीणदोषाः ॥ ५ ॥
:::
:::

::: {#MD_C03_S01_V06 .verse type="mantra"}
::: {.versetext}
सत्यमेव जयते नानृतं सत्येन पन्था विततो देवयानः ।\
येनाक्रमन्त्यृषयो ह्याप्तकामा यत्र तत्सत्यस्य परमं निधानम् ॥ ६ ॥
:::
:::

::: {#MD_C03_S01_V07 .verse type="mantra"}
::: {.versetext}
बृहच्च तद्दिव्यमचिन्त्यरूपं सूक्ष्माच्च तत्सूक्ष्मतरं विभाति ।\
दूरात्सुदूरे तदिहान्तिके च पश्यत्स्विहैव निहितं गुहायाम् ॥ ७ ॥
:::
:::

::: {#MD_C03_S01_V08 .verse type="mantra"}
::: {.versetext}
न चक्षुषा गृह्यते नापि वाचा नान्यैर्देवैस्तपसा कर्मणा वा ।\
ज्ञानप्रसादेन विशुद्धसत्त्वस्ततस्तु तं पश्यते निष्कलं ध्यायमानः ॥ ८ ॥
:::
:::

::: {#MD_C03_S01_V09 .verse type="mantra"}
::: {.versetext}
एषोऽणुरात्मा चेतसा वेदितव्यो यस्मिन्प्राणः पञ्चधा संविवेश ।\
प्राणैश्चित्तं सर्वमोतं प्रजानां यस्मिन्विशुद्धे विभवत्येष आत्मा ॥ ९ ॥
:::
:::

::: {#MD_C03_S01_V10 .verse type="mantra"}
::: {.versetext}
यं यं लोकं मनसा संविभाति विशुद्धसत्त्वः कामयते यांश्च कामान् ।\
तं तं लोकं जयते तांश्च कामांस्तस्मादात्मज्ञं ह्यर्चयेद्भूतिकामः ॥ १० ॥
:::
:::

::: {.authorline}
इति तृतीयमुण्डके प्रथमखण्डभाष्यम् ॥
:::
:::

::: {#MD_C03_S02 .section type="khanda" data-name="द्वितीयः खण्डः"}
द्वितीयः खण्डः
--------------

::: {#MD_C03_S02_V01 .verse type="mantra"}
::: {.versetext}
स वेदैतत्परमं ब्रह्म धाम यत्र विश्वं निहितं भाति शुभ्रम् ।\
उपासते पुरुषं ये ह्यकामास्ते शुक्रमेतदतिवर्तन्ति धीराः ॥ १ ॥
:::
:::

::: {#MD_C03_S02_V02 .verse type="mantra"}
::: {.versetext}
कामान्यः कामयते मन्यमानः स कामभिर्जायते तत्र तत्र ।\
पर्याप्तकामस्य कृतात्मनस्तु इहैव सर्वे प्रविलीयन्ति कामाः ॥ २ ॥
:::
:::

::: {#MD_C03_S02_V03 .verse type="mantra"}
::: {.versetext}
नायमात्मा प्रवचनेन लभ्यो न मेधया न बहुना श्रुतेन ।\
यमेवैष वृणुते तेन लभ्यस्तस्यैष आत्मा विवृणुते तनूं स्वाम् ॥ ३ ॥
:::
:::

::: {#MD_C03_S02_V04 .verse type="mantra"}
::: {.versetext}
नायमात्मा बलहीनेन लभ्यो न च प्रमादात्तपसो वाप्यलिङ्गात् ।\
एतैरुपायैर्यतते यस्तु विद्वांस्तस्यैष आत्मा विशते ब्रह्म धाम ॥ ४ ॥
:::
:::

::: {#MD_C03_S02_V05 .verse type="mantra"}
::: {.versetext}
सम्प्राप्यैनमृषयो ज्ञानतृप्ताः कृतात्मानो वीतरागाः प्रशान्ताः ।\
ते सर्वगं सर्वतः प्राप्य धीरा युक्तात्मानः सर्वमेवाविशन्ति ॥ ५ ॥
:::
:::

::: {#MD_C03_S02_V06 .verse type="mantra"}
::: {.versetext}
वेदान्तविज्ञानसुनिश्चितार्थाः संन्यासयोगाद्यतयः शुद्धसत्त्वाः ।\
ते ब्रह्मलोकेषु परान्तकाले परामृताः परिमुच्यन्ति सर्वे ॥ ६ ॥
:::
:::

::: {#MD_C03_S02_V07 .verse type="mantra"}
::: {.versetext}
गताः कलाः पञ्चदश प्रतिष्ठा देवाश्च सर्वे प्रतिदेवतासु ।\
कर्माणि विज्ञानमयश्च आत्मा परेऽव्यये सर्व एकीभवन्ति ॥ ७ ॥
:::
:::

::: {#MD_C03_S02_V08 .verse type="mantra"}
::: {.versetext}
यथा नद्यः स्यन्दमानाः समुद्रेऽस्तं गच्छन्ति नामरूपे विहाय ।\
तथा विद्वान्नामरूपाद्विमुक्तः परात्परं पुरुषमुपैति दिव्यम् ॥ ८ ॥
:::
:::

::: {#MD_C03_S02_V09 .verse type="mantra"}
::: {.versetext}
स यो ह वै तत्परमं ब्रह्म वेद ब्रह्मैव भवति नास्याब्रह्मवित्कुले भवति ।\
तरति शोकं तरति पाप्मानं गुहाग्रन्थिभ्यो विमुक्तोऽमृतो भवति ॥ ९ ॥
:::
:::

::: {#MD_C03_S02_V10 .verse type="mantra"}
::: {.versetext}
तदेतदृचाभ्युक्तम् ---\
क्रियावन्तः श्रोत्रिया ब्रह्मनिष्ठाः स्वयं जुह्वत एकर्षिं श्रद्धयन्तः ।\
तेषामेवैतां ब्रह्मविद्यां वदेत शिरोव्रतं विधिवद्यैस्तु चीर्णम् ॥ १० ॥
:::
:::

::: {#MD_C03_S02_V11 .verse type="mantra"}
::: {.versetext}
तदेतत्सत्यमृषिरङ्गिराः पुरोवाच नैतदचीर्णव्रतोऽधीते । नमः परमऋषिभ्यो नमः
परमऋषिभ्यः ॥ ११ ॥
:::
:::

::: {.authorline}
इति तृतीयमुण्डके द्वितीयखण्डभाष्यम् ॥
:::
:::
