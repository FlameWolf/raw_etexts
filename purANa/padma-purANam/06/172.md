---
title: १७२

---
महादेव उवाच  
तस्मात्तीर्थात्परं तीर्थं नीलकंठेति विश्रुतम्  
तस्य वै दर्शनं कार्यं मुक्तिं चैवेच्छता सदा १  
बिल्वपत्रैस्तथा धूपैर्दीपैर्वाथ सुरेश्वरि  
वांछितं लभते मर्त्यो नीलकंठस्य दर्शनात् २  
उपवासपरो देवि निर्जनेसौ स्थितः सदा  
यद्यद्वांच्छंति ये लोकास्तेषां तत्तद्ददाति च ३  
कलौ सा तु महादेवि विख्याता काश्यपीति वै ४  
इति श्रीपाद्मे महापुराणे पंचपंचाशत्साहस्र्यां संहितायामुत्तर  
खंडे नीलकंठमाहात्म्यंनाम द्विसप्तत्यधिकशततमोऽध्यायः १७२