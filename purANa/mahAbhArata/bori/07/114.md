001	सञ्जय उवाच
001a	ततः कर्णो महाराज भीमं विद्ध्वा त्रिभिः शरैः
001c	मुमोच शरवर्षाणि चित्राणि च बहूनि च
002a	वध्यमानो महाराज सूतपुत्रेण पाण्डवः
002c	न विव्यथे भीमसेनो भिद्यमान इवाचलः
003a	स कर्णं कर्णिना कर्णे पीतेन निशितेन च
003c	विव्याध युधि राजेन्द्र भीमसेनः पतत्रिणा
004a	स कुण्डलं महत्कर्णात्कर्णस्यापातयद्भुवि
004c	तपनीयं महाराज दीप्तं ज्योतिरिवाम्बरात्
005a	अथापरेण भल्लेन सूतपुत्रं स्तनान्तरे
005c	आजघान भृशं भीमः स्मयन्निव महाबलः
006a	पुनरस्य त्वरन्भीमो नाराचान्दश भारत
006c	रणे प्रैषीन्महावेगान्यमदण्डोपमांस्तथा
007a	ते ललाटं समासाद्य सूतपुत्रस्य मारिष
007c	विविशुश्चोदितास्तेन वल्मीकमिव पन्नगाः
008a	ललाटस्थैस्तु तैर्बाणैः सूतपुत्रो व्यरोचत
008c	नीलोत्पलमयीं मालां धारयन्स पुरा यथा
009a	ततः क्रुद्धो रणे कर्णः पीडितो दृढधन्वना
009c	वेगं चक्रे महावेगो भीमसेनवधं प्रति
010a	तस्मै कर्णः शतं राजन्निषूणां गार्ध्रवाससाम्
010c	अमर्षी बलवान्क्रुद्धः प्रेषयामास भारत
011a	ततः प्रासृजदुग्राणि शरवर्षाणि पाण्डवः
011c	समरे तमनादृत्य नास्य वीर्यमचिन्तयत्
012a	ततः कर्णो महाराज पाण्डवं निशितैः शरैः
012c	आजघानोरसि क्रुद्धः क्रुद्धरूपं परन्तपः
013a	जीमूताविव चान्योन्यं तौ ववर्षतुराहवे
013c	तलशब्दरवैश्चैव त्रासयन्तौ परस्परम्
014a	शरजालैश्च विविधैश्छादयामासतुर्मृधे
014c	अन्योन्यं समरे क्रुद्धौ कृतप्रतिकृतैषिणौ
015a	ततो भीमो महाबाहू राधेयस्य महात्मनः
015c	क्षुरप्रेण धनुश्छित्त्वा कर्णं विव्याध पत्रिणा
016a	तदपास्य धनुश्छिन्नं सूतपुत्रो महामनाः
016c	अन्यत्कार्मुकमादत्त वेगघ्नं भारसाधनम्
017a	दृष्ट्वा च कुरुसौवीरसैन्धवानां बलक्षयम्
017c	सवर्मध्वजशस्त्रैश्च पतितैः संवृतां महीम्
018a	हस्त्यश्वनरदेहांश्च गतासून्प्रेक्ष्य सर्वतः
018c	सूतपुत्रस्य संरम्भाद्दीप्तं वपुरजायत
019a	स विस्फार्य महच्चापं कार्तस्वरविभूषितम्
019c	भीमं प्रैक्षत राधेयो राजन्घोरेण चक्षुषा
020a	ततः क्रुद्धः शरानस्यन्सूतपुत्रो व्यरोचत
020c	मध्यन्दिनगतोऽर्चिष्माञ्शरदीव दिवाकरः
021a	मरीचिविकचस्येव राजन्भानुमतो वपुः
021c	आसीदाधिरथेर्घोरं वपुः शरशतार्चिषः
022a	कराभ्यामाददानस्य सन्दधानस्य चाशुगान्
022c	विकर्षतो मुञ्चतो वा नान्तरं ददृशू रणे
023a	अग्निचक्रोपमं घोरं मण्डलीकृतमायुधम्
023c	कर्णस्यासीन्महाराज सव्यदक्षिणमस्यतः
024a	स्वर्णपुङ्खाः सुनिशिताः कर्णचापच्युताः शराः
024c	प्राच्छादयन्महाराज दिशः सूर्यस्य च प्रभाम्
025a	ततः कनकपुङ्खानां शराणां नतपर्वणाम्
025c	धनुश्च्युतानां वियति ददृशे बहुधा व्रजः
026a	शरासनादाधिरथेः प्रभवन्तः स्म सायकाः
026c	श्रेणीकृता व्यराजन्त राजन्क्रौञ्चा इवाम्बरे
027a	गार्ध्रपत्राञ्शिलाधौतान्कार्तस्वरविभूषितान्
027c	महावेगान्प्रदीप्ताग्रान्मुमोचाधिरथिः शरान्
028a	ते तु चापबलोद्धूताः शातकुम्भविभूषिताः
028c	अजस्रमन्वकीर्यन्त शराः पार्थरथं प्रति
029a	ते व्योम्नि रत्नविकृता व्यकाशन्त सहस्रशः
029c	शलभानामिव व्राताः शराः कर्णसमीरिताः
030a	चापादाधिरथेर्मुक्ताः प्रपतन्तः स्म सायकाः
030c	एको दीर्घ इव प्रांशुः प्रभवन्दृश्यते शरः
031a	पर्वतं वारिधाराभिश्छादयन्निव तोयदः
031c	कर्णः प्राच्छादयत्क्रुद्धो भीमं सायकवृष्टिभिः
032a	तत्र भारत भीमस्य बलवीर्यपराक्रमम्
032c	व्यवसायं च पुत्रास्ते प्रैक्षन्त कुरुभिः सह
033a	तां समुद्रमिवोद्धूतां शरवृष्टिं समुत्थिताम्
033c	अचिन्तयित्वा भीमस्तु क्रुद्धः कर्णमुपाद्रवत्
034a	रुक्मपृष्ठं महच्चापं भीमस्यासीद्विशां पते
034c	आकर्षान्मण्डलीभूतं शक्रचापमिवापरम्
034e	तस्माच्छराः प्रादुरासन्पूरयन्त इवाम्बरम्
035a	सुवर्णपुङ्खैर्भीमेन सायकैर्नतपर्वभिः
035c	गगने रचिता माला काञ्चनीव व्यराजत
036a	ततो व्योम्नि विषक्तानि शरजालानि भागशः
036c	आहतानि व्यशीर्यन्त भीमसेनस्य पत्रिभिः
037a	कर्णस्य शरजालौघैर्भीमसेनस्य चोभयोः
037c	अग्निस्फुलिङ्गसंस्पर्शैरञ्जोगतिभिराहवे
037e	तैस्तैः कनकपुङ्खानां द्यौरासीत्संवृता व्रजैः
038a	स भीमं छादयन्बाणैः सूतपुत्रः पृथग्विधैः
038c	उपारोहदनादृत्य तस्य वीर्यं महात्मनः
039a	तयोर्विसृजतोस्तत्र शरजालानि मारिष
039c	वायुभूतान्यदृश्यन्त संसक्तानीतरेतरम्
040a	तस्मै कर्णः शितान्बाणान्कर्मारपरिमार्जितान्
040c	सुवर्णविकृतान्क्रुद्धः प्राहिणोद्वधकाङ्क्षया
041a	तानन्तरिक्षे विशिखैस्त्रिधैकैकमशातयत्
041c	विशेषयन्सूतपुत्रं भीमस्तिष्ठेति चाब्रवीत्
042a	पुनश्चासृजदुग्राणि शरवर्षाणि पाण्डवः
042c	अमर्षी बलवान्क्रुद्धो दिधक्षन्निव पावकः
043a	तस्य तान्याददे कर्णः सर्वाण्यस्त्राण्यभीतवत्
043c	युध्यतः पाण्डुपुत्रस्य सूतपुत्रोऽस्त्रमायया
044a	तस्येषुधी धनुर्ज्यां च बाणैः सन्नतपर्वभिः
044c	रश्मीन्योक्त्राणि चाश्वानां कर्णो वैकर्तनोऽच्छिनत्
045a	अथास्याश्वान्पुनर्हत्वा त्रिभिर्विव्याध सारथिम्
045c	सोऽवप्लुत्य द्रुतं सूतो युयुधानरथं ययौ
046a	उत्स्मयन्निव भीमस्य क्रुद्धः कालानलप्रभः
046c	ध्वजं चिच्छेद राधेयः पताकाश्च न्यपातयत्
047a	स विधन्वा महाराज रथशक्तिं परामृशत्
047c	तामवासृजदाविध्य क्रुद्धः कर्णरथं प्रति
048a	तामाधिरथिरायस्तः शक्तिं हेमपरिष्कृताम्
048c	आपतन्तीं महोल्काभां चिच्छेद दशभिः शरैः
049a	सापतद्दशधा राजन्निकृत्ता कर्णसायकैः
049c	अस्यतः सूतपुत्रस्य मित्रार्थे चित्रयोधिनः
050a	स चर्मादत्त कौन्तेयो जातरूपपरिष्कृतम्
050c	खड्गं चान्यतरप्रेप्सुर्मृत्योरग्रे जयस्य वा
050e	तदस्य सहसा कर्णो व्यधमत्प्रहसन्निव
051a	स विचर्मा महाराज विरथः क्रोधमूर्छितः
051c	असिं प्रासृजदाविध्य त्वरन्कर्णरथं प्रति
052a	स धनुः सूतपुत्रस्य छित्त्वा ज्यां च सुसंशितः
052c	अपतद्भुवि निस्त्रिंशश्च्युतः सर्प इवाम्बरात्
053a	ततः प्रहस्याधिरथिरन्यदादत्त कार्मुकम्
053c	शत्रुघ्नं समरे क्रुद्धो दृढज्यं वेगवत्तरम्
054a	स भीमसेनः कुपितो बलवान्सत्यविक्रमः
054c	विहायसं प्राक्रमद्वै कर्णस्य व्यथयन्मनः
055a	तस्य तच्चरितं दृष्ट्वा संग्रामे विजयैषिणः
055c	लयमास्थाय राधेयो भीमसेनमवञ्चयत्
056a	तमदृष्ट्वा रथोपस्थे निलीनं व्यथितेन्द्रियम्
056c	ध्वजमस्य समासाद्य तस्थौ स धरणीतले
057a	तदस्य कुरवः सर्वे चारणाश्चाभ्यपूजयन्
057c	यदियेष रथात्कर्णं हन्तुं तार्क्ष्य इवोरगम्
058a	स छिन्नधन्वा विरथः स्वधर्ममनुपालयन्
058c	स्वरथं पृष्ठतः कृत्वा युद्धायैव व्यवस्थितः
059a	तद्विहत्यास्य राधेयस्तत एनं समभ्ययात्
059c	संरब्धः पाण्डवं सङ्ख्ये युद्धाय समुपस्थितम्
060a	तौ समेतौ महारङ्गे स्पर्धमानौ महाबलौ
060c	जीमूताविव घर्मान्ते गर्जमानौ नभस्तले
061a	तयोरासीत्सम्प्रहारः क्रुद्धयोर्नरसिंहयोः
061c	अमृष्यमाणयोः सङ्ख्ये देवदानवयोरिव
062a	क्षीणशस्त्रस्तु कौन्तेयः कर्णेन समभिद्रुतः
062c	दृष्ट्वार्जुनहतान्नागान्पतितान्पर्वतोपमान्
062e	रथमार्गविघातार्थं व्यायुधः प्रविवेश ह
063a	हस्तिनां व्रजमासाद्य रथदुर्गं प्रविश्य च
063c	पाण्डवो जीविताकाङ्क्षी राधेयं नाभ्यहारयत्
064a	व्यवस्थानमथाकाङ्क्षन्धनञ्जयशरैर्हतम्
064c	उद्यम्य कुञ्जरं पार्थस्तस्थौ परपुरञ्जयः
065a	तमस्य विशिखैः कर्णो व्यधमत्कुञ्जरं पुनः
065c	हस्त्यङ्गान्यथ कर्णाय प्राहिणोत्पाण्डवो नदन्
066a	चक्राण्यश्वांस्तथा वाहान्यद्यत्पश्यति भूतले
066c	तत्तदादाय चिक्षेप क्रुद्धः कर्णाय पाण्डवः
067a	तदस्य सर्वं चिच्छेद क्षिप्तं क्षिप्तं शितैः शरैः
067c	व्यायुधं नावधीच्चैनं कर्णः कुन्त्या वचः स्मरन्
068a	धनुषोऽग्रेण तं कर्णस्त्वभिद्रुत्य परामृशत्
068c	उत्स्मयन्निव राधेयो भीमसेनमुवाच ह
069a	पुनः पुनस्तूबरक मूढ औदरिकेति च
069c	अकृतास्त्रक मा योत्सीर्बाल सङ्ग्रामकातर
070a	यत्र भोज्यं बहुविधं भक्ष्यं पेयं च पाण्डव
070c	तत्र त्वं दुर्मते योग्यो न युद्धेषु कथञ्चन
071a	मुनिर्भूत्वाथ वा भीम फलान्यद्धि सुदुर्मते
071c	वनाय व्रज कौन्तेय न त्वं युद्धविशारदः
072a	फलमूलाशने युक्तस्त्वं तथातिथिभोजने
072c	न त्वां शस्त्रसमुद्योगे योग्यं मन्ये वृकोदर
073a	पुष्पमूलफलाहारो व्रतेषु नियमेषु च
073c	उचितस्त्वं वने भीम न त्वं युद्धविशारदः
074a	क्व युद्धं क्व मुनित्वं च वनं गच्छ वृकोदर
074c	न त्वं युद्धोचितस्तात वनवासरतिर्भव
075a	सूदान्भृत्यजनान्दासांस्त्वं गृहे त्वरयन्भृशम्
075c	योग्यस्ताडयितुं क्रोधाद्भोजनार्थं वृकोदर
076a	कौमारे यानि चाप्यासन्नप्रियाणि विशां पते
076c	पूर्ववृत्तानि चाप्येनं रूक्षाण्यश्रावयद्भृशम्
077a	अथैनं तत्र संलीनमस्पृशद्धनुषा पुनः
077c	प्रहसंश्च पुनर्वाक्यं भीममाह वृषस्तदा
078a	योद्धव्यमाविशान्यत्र न योद्धव्यं तु मादृशैः
078c	मादृशैर्युध्यमानानामेतच्चान्यच्च विद्यते
079a	गच्छ वा यत्र तौ कृष्णौ तौ त्वा रक्षिष्यतो रणे
079c	गृहं वा गच्छ कौन्तेय किं ते युद्धेन बालक
080a	एवं तं विरथं कृत्वा कर्णो राजन्व्यकत्थत
080c	प्रमुखे वृष्णिसिंहस्य पार्थस्य च महात्मनः
081a	ततो राजञ्शिलाधौताञ्शराञ्शाखामृगध्वजः
081c	प्राहिणोत्सूतपुत्राय केशवेन प्रचोदितः
082a	ततः पार्थभुजोत्सृष्टाः शराः काञ्चनभूषणाः
082c	गाण्डीवप्रभवाः कर्णं हंसाः क्रौञ्चमिवाविशन्
083a	स भुजङ्गैरिवायस्तैर्गाण्डीवप्रेषितैः शरैः
083c	भीमसेनादपासेधत्सूतपुत्रं धनञ्जयः
084a	स छिन्नधन्वा भीमेन धनञ्जयशराहतः
084c	कर्णो भीमादपायासीद्रथेन महता द्रुतम्
085a	भीमोऽपि सात्यकेर्वाहं समारुह्य नरर्षभः
085c	अन्वयाद्भ्रातरं सङ्ख्ये पाण्डवं सव्यसाचिनम्
086a	ततः कर्णं समुद्दिश्य त्वरमाणो धनञ्जयः
086c	नाराचं क्रोधताम्राक्षः प्रैषीन्मृत्युमिवान्तकः
087a	स गरुत्मानिवाकाशे प्रार्थयन्भुजगोत्तमम्
087c	नाराचोऽभ्यपतत्कर्णं तूर्णं गाण्डीवचोदितः
088a	तमन्तरिक्षे नाराचं द्रौणिश्चिच्छेद पत्रिणा
088c	धनञ्जयभयात्कर्णमुज्जिहीर्षुर्महारथः
089a	ततो द्रौणिं चतुःषष्ट्या विव्याध कुपितोऽर्जुनः
089c	शिलीमुखैर्महाराज मा गास्तिष्ठेति चाब्रवीत्
090a	स तु मत्तगजाकीर्णमनीकं रथसङ्कुलम्
090c	तूर्णमभ्याविशद्द्रौणिर्धनञ्जयशरार्दितः
091a	ततः सुवर्णपृष्ठानां धनुषां कूजतां रणे
091c	शब्दं गाण्डीवघोषेण कौन्तेयोऽभ्यभवद्बली
092a	धनञ्जयस्तथा यान्तं पृष्ठतो द्रौणिमभ्ययात्
092c	नातिदीर्घमिवाध्वानं शरैः सन्त्रासयन्बलम्
093a	विदार्य देहान्नाराचैर्नरवारणवाजिनाम्
093c	कङ्कबर्हिणवासोभिर्बलं व्यधमदर्जुनः
094a	तद्बलं भरतश्रेष्ठ सवाजिद्विपमानवम्
094c	पाकशासनिरायस्तः पार्थः सन्निजघान ह
001	सञ्जय उवाच
001a	ततः कर्णो महाराज भीमं विद्ध्वा त्रिभिः शरैः
001c	मुमोच शरवर्षाणि चित्राणि च बहूनि च
002a	वध्यमानो महाराज सूतपुत्रेण पाण्डवः
002c	न विव्यथे भीमसेनो भिद्यमान इवाचलः
003a	स कर्णं कर्णिना कर्णे पीतेन निशितेन च
003c	विव्याध युधि राजेन्द्र भीमसेनः पतत्रिणा
004a	स कुण्डलं महत्कर्णात्कर्णस्यापातयद्भुवि
004c	तपनीयं महाराज दीप्तं ज्योतिरिवाम्बरात्
005a	अथापरेण भल्लेन सूतपुत्रं स्तनान्तरे
005c	आजघान भृशं भीमः स्मयन्निव महाबलः
006a	पुनरस्य त्वरन्भीमो नाराचान्दश भारत
006c	रणे प्रैषीन्महावेगान्यमदण्डोपमांस्तथा
007a	ते ललाटं समासाद्य सूतपुत्रस्य मारिष
007c	विविशुश्चोदितास्तेन वल्मीकमिव पन्नगाः
008a	ललाटस्थैस्तु तैर्बाणैः सूतपुत्रो व्यरोचत
008c	नीलोत्पलमयीं मालां धारयन्स पुरा यथा
009a	ततः क्रुद्धो रणे कर्णः पीडितो दृढधन्वना
009c	वेगं चक्रे महावेगो भीमसेनवधं प्रति
010a	तस्मै कर्णः शतं राजन्निषूणां गार्ध्रवाससाम्
010c	अमर्षी बलवान्क्रुद्धः प्रेषयामास भारत
011a	ततः प्रासृजदुग्राणि शरवर्षाणि पाण्डवः
011c	समरे तमनादृत्य नास्य वीर्यमचिन्तयत्
012a	ततः कर्णो महाराज पाण्डवं निशितैः शरैः
012c	आजघानोरसि क्रुद्धः क्रुद्धरूपं परन्तपः
013a	जीमूताविव चान्योन्यं तौ ववर्षतुराहवे
013c	तलशब्दरवैश्चैव त्रासयन्तौ परस्परम्
014a	शरजालैश्च विविधैश्छादयामासतुर्मृधे
014c	अन्योन्यं समरे क्रुद्धौ कृतप्रतिकृतैषिणौ
015a	ततो भीमो महाबाहू राधेयस्य महात्मनः
015c	क्षुरप्रेण धनुश्छित्त्वा कर्णं विव्याध पत्रिणा
016a	तदपास्य धनुश्छिन्नं सूतपुत्रो महामनाः
016c	अन्यत्कार्मुकमादत्त वेगघ्नं भारसाधनम्
017a	दृष्ट्वा च कुरुसौवीरसैन्धवानां बलक्षयम्
017c	सवर्मध्वजशस्त्रैश्च पतितैः संवृतां महीम्
018a	हस्त्यश्वनरदेहांश्च गतासून्प्रेक्ष्य सर्वतः
018c	सूतपुत्रस्य संरम्भाद्दीप्तं वपुरजायत
019a	स विस्फार्य महच्चापं कार्तस्वरविभूषितम्
019c	भीमं प्रैक्षत राधेयो राजन्घोरेण चक्षुषा
020a	ततः क्रुद्धः शरानस्यन्सूतपुत्रो व्यरोचत
020c	मध्यन्दिनगतोऽर्चिष्माञ्शरदीव दिवाकरः
021a	मरीचिविकचस्येव राजन्भानुमतो वपुः
021c	आसीदाधिरथेर्घोरं वपुः शरशतार्चिषः
022a	कराभ्यामाददानस्य सन्दधानस्य चाशुगान्
022c	विकर्षतो मुञ्चतो वा नान्तरं ददृशू रणे
023a	अग्निचक्रोपमं घोरं मण्डलीकृतमायुधम्
023c	कर्णस्यासीन्महाराज सव्यदक्षिणमस्यतः
024a	स्वर्णपुङ्खाः सुनिशिताः कर्णचापच्युताः शराः
024c	प्राच्छादयन्महाराज दिशः सूर्यस्य च प्रभाम्
025a	ततः कनकपुङ्खानां शराणां नतपर्वणाम्
025c	धनुश्च्युतानां वियति ददृशे बहुधा व्रजः
026a	शरासनादाधिरथेः प्रभवन्तः स्म सायकाः
026c	श्रेणीकृता व्यराजन्त राजन्क्रौञ्चा इवाम्बरे
027a	गार्ध्रपत्राञ्शिलाधौतान्कार्तस्वरविभूषितान्
027c	महावेगान्प्रदीप्ताग्रान्मुमोचाधिरथिः शरान्
028a	ते तु चापबलोद्धूताः शातकुम्भविभूषिताः
028c	अजस्रमन्वकीर्यन्त शराः पार्थरथं प्रति
029a	ते व्योम्नि रत्नविकृता व्यकाशन्त सहस्रशः
029c	शलभानामिव व्राताः शराः कर्णसमीरिताः
030a	चापादाधिरथेर्मुक्ताः प्रपतन्तः स्म सायकाः
030c	एको दीर्घ इव प्रांशुः प्रभवन्दृश्यते शरः
031a	पर्वतं वारिधाराभिश्छादयन्निव तोयदः
031c	कर्णः प्राच्छादयत्क्रुद्धो भीमं सायकवृष्टिभिः
032a	तत्र भारत भीमस्य बलवीर्यपराक्रमम्
032c	व्यवसायं च पुत्रास्ते प्रैक्षन्त कुरुभिः सह
033a	तां समुद्रमिवोद्धूतां शरवृष्टिं समुत्थिताम्
033c	अचिन्तयित्वा भीमस्तु क्रुद्धः कर्णमुपाद्रवत्
034a	रुक्मपृष्ठं महच्चापं भीमस्यासीद्विशां पते
034c	आकर्षान्मण्डलीभूतं शक्रचापमिवापरम्
034e	तस्माच्छराः प्रादुरासन्पूरयन्त इवाम्बरम्
035a	सुवर्णपुङ्खैर्भीमेन सायकैर्नतपर्वभिः
035c	गगने रचिता माला काञ्चनीव व्यराजत
036a	ततो व्योम्नि विषक्तानि शरजालानि भागशः
036c	आहतानि व्यशीर्यन्त भीमसेनस्य पत्रिभिः
037a	कर्णस्य शरजालौघैर्भीमसेनस्य चोभयोः
037c	अग्निस्फुलिङ्गसंस्पर्शैरञ्जोगतिभिराहवे
037e	तैस्तैः कनकपुङ्खानां द्यौरासीत्संवृता व्रजैः
038a	स भीमं छादयन्बाणैः सूतपुत्रः पृथग्विधैः
038c	उपारोहदनादृत्य तस्य वीर्यं महात्मनः
039a	तयोर्विसृजतोस्तत्र शरजालानि मारिष
039c	वायुभूतान्यदृश्यन्त संसक्तानीतरेतरम्
040a	तस्मै कर्णः शितान्बाणान्कर्मारपरिमार्जितान्
040c	सुवर्णविकृतान्क्रुद्धः प्राहिणोद्वधकाङ्क्षया
041a	तानन्तरिक्षे विशिखैस्त्रिधैकैकमशातयत्
041c	विशेषयन्सूतपुत्रं भीमस्तिष्ठेति चाब्रवीत्
042a	पुनश्चासृजदुग्राणि शरवर्षाणि पाण्डवः
042c	अमर्षी बलवान्क्रुद्धो दिधक्षन्निव पावकः
043a	तस्य तान्याददे कर्णः सर्वाण्यस्त्राण्यभीतवत्
043c	युध्यतः पाण्डुपुत्रस्य सूतपुत्रोऽस्त्रमायया
044a	तस्येषुधी धनुर्ज्यां च बाणैः सन्नतपर्वभिः
044c	रश्मीन्योक्त्राणि चाश्वानां कर्णो वैकर्तनोऽच्छिनत्
045a	अथास्याश्वान्पुनर्हत्वा त्रिभिर्विव्याध सारथिम्
045c	सोऽवप्लुत्य द्रुतं सूतो युयुधानरथं ययौ
046a	उत्स्मयन्निव भीमस्य क्रुद्धः कालानलप्रभः
046c	ध्वजं चिच्छेद राधेयः पताकाश्च न्यपातयत्
047a	स विधन्वा महाराज रथशक्तिं परामृशत्
047c	तामवासृजदाविध्य क्रुद्धः कर्णरथं प्रति
048a	तामाधिरथिरायस्तः शक्तिं हेमपरिष्कृताम्
048c	आपतन्तीं महोल्काभां चिच्छेद दशभिः शरैः
049a	सापतद्दशधा राजन्निकृत्ता कर्णसायकैः
049c	अस्यतः सूतपुत्रस्य मित्रार्थे चित्रयोधिनः
050a	स चर्मादत्त कौन्तेयो जातरूपपरिष्कृतम्
050c	खड्गं चान्यतरप्रेप्सुर्मृत्योरग्रे जयस्य वा
050e	तदस्य सहसा कर्णो व्यधमत्प्रहसन्निव
051a	स विचर्मा महाराज विरथः क्रोधमूर्छितः
051c	असिं प्रासृजदाविध्य त्वरन्कर्णरथं प्रति
052a	स धनुः सूतपुत्रस्य छित्त्वा ज्यां च सुसंशितः
052c	अपतद्भुवि निस्त्रिंशश्च्युतः सर्प इवाम्बरात्
053a	ततः प्रहस्याधिरथिरन्यदादत्त कार्मुकम्
053c	शत्रुघ्नं समरे क्रुद्धो दृढज्यं वेगवत्तरम्
054a	स भीमसेनः कुपितो बलवान्सत्यविक्रमः
054c	विहायसं प्राक्रमद्वै कर्णस्य व्यथयन्मनः
055a	तस्य तच्चरितं दृष्ट्वा संग्रामे विजयैषिणः
055c	लयमास्थाय राधेयो भीमसेनमवञ्चयत्
056a	तमदृष्ट्वा रथोपस्थे निलीनं व्यथितेन्द्रियम्
056c	ध्वजमस्य समासाद्य तस्थौ स धरणीतले
057a	तदस्य कुरवः सर्वे चारणाश्चाभ्यपूजयन्
057c	यदियेष रथात्कर्णं हन्तुं तार्क्ष्य इवोरगम्
058a	स छिन्नधन्वा विरथः स्वधर्ममनुपालयन्
058c	स्वरथं पृष्ठतः कृत्वा युद्धायैव व्यवस्थितः
059a	तद्विहत्यास्य राधेयस्तत एनं समभ्ययात्
059c	संरब्धः पाण्डवं सङ्ख्ये युद्धाय समुपस्थितम्
060a	तौ समेतौ महारङ्गे स्पर्धमानौ महाबलौ
060c	जीमूताविव घर्मान्ते गर्जमानौ नभस्तले
061a	तयोरासीत्सम्प्रहारः क्रुद्धयोर्नरसिंहयोः
061c	अमृष्यमाणयोः सङ्ख्ये देवदानवयोरिव
062a	क्षीणशस्त्रस्तु कौन्तेयः कर्णेन समभिद्रुतः
062c	दृष्ट्वार्जुनहतान्नागान्पतितान्पर्वतोपमान्
062e	रथमार्गविघातार्थं व्यायुधः प्रविवेश ह
063a	हस्तिनां व्रजमासाद्य रथदुर्गं प्रविश्य च
063c	पाण्डवो जीविताकाङ्क्षी राधेयं नाभ्यहारयत्
064a	व्यवस्थानमथाकाङ्क्षन्धनञ्जयशरैर्हतम्
064c	उद्यम्य कुञ्जरं पार्थस्तस्थौ परपुरञ्जयः
065a	तमस्य विशिखैः कर्णो व्यधमत्कुञ्जरं पुनः
065c	हस्त्यङ्गान्यथ कर्णाय प्राहिणोत्पाण्डवो नदन्
066a	चक्राण्यश्वांस्तथा वाहान्यद्यत्पश्यति भूतले
066c	तत्तदादाय चिक्षेप क्रुद्धः कर्णाय पाण्डवः
067a	तदस्य सर्वं चिच्छेद क्षिप्तं क्षिप्तं शितैः शरैः
067c	व्यायुधं नावधीच्चैनं कर्णः कुन्त्या वचः स्मरन्
068a	धनुषोऽग्रेण तं कर्णस्त्वभिद्रुत्य परामृशत्
068c	उत्स्मयन्निव राधेयो भीमसेनमुवाच ह
069a	पुनः पुनस्तूबरक मूढ औदरिकेति च
069c	अकृतास्त्रक मा योत्सीर्बाल सङ्ग्रामकातर
070a	यत्र भोज्यं बहुविधं भक्ष्यं पेयं च पाण्डव
070c	तत्र त्वं दुर्मते योग्यो न युद्धेषु कथञ्चन
071a	मुनिर्भूत्वाथ वा भीम फलान्यद्धि सुदुर्मते
071c	वनाय व्रज कौन्तेय न त्वं युद्धविशारदः
072a	फलमूलाशने युक्तस्त्वं तथातिथिभोजने
072c	न त्वां शस्त्रसमुद्योगे योग्यं मन्ये वृकोदर
073a	पुष्पमूलफलाहारो व्रतेषु नियमेषु च
073c	उचितस्त्वं वने भीम न त्वं युद्धविशारदः
074a	क्व युद्धं क्व मुनित्वं च वनं गच्छ वृकोदर
074c	न त्वं युद्धोचितस्तात वनवासरतिर्भव
075a	सूदान्भृत्यजनान्दासांस्त्वं गृहे त्वरयन्भृशम्
075c	योग्यस्ताडयितुं क्रोधाद्भोजनार्थं वृकोदर
076a	कौमारे यानि चाप्यासन्नप्रियाणि विशां पते
076c	पूर्ववृत्तानि चाप्येनं रूक्षाण्यश्रावयद्भृशम्
077a	अथैनं तत्र संलीनमस्पृशद्धनुषा पुनः
077c	प्रहसंश्च पुनर्वाक्यं भीममाह वृषस्तदा
078a	योद्धव्यमाविशान्यत्र न योद्धव्यं तु मादृशैः
078c	मादृशैर्युध्यमानानामेतच्चान्यच्च विद्यते
079a	गच्छ वा यत्र तौ कृष्णौ तौ त्वा रक्षिष्यतो रणे
079c	गृहं वा गच्छ कौन्तेय किं ते युद्धेन बालक
080a	एवं तं विरथं कृत्वा कर्णो राजन्व्यकत्थत
080c	प्रमुखे वृष्णिसिंहस्य पार्थस्य च महात्मनः
081a	ततो राजञ्शिलाधौताञ्शराञ्शाखामृगध्वजः
081c	प्राहिणोत्सूतपुत्राय केशवेन प्रचोदितः
082a	ततः पार्थभुजोत्सृष्टाः शराः काञ्चनभूषणाः
082c	गाण्डीवप्रभवाः कर्णं हंसाः क्रौञ्चमिवाविशन्
083a	स भुजङ्गैरिवायस्तैर्गाण्डीवप्रेषितैः शरैः
083c	भीमसेनादपासेधत्सूतपुत्रं धनञ्जयः
084a	स छिन्नधन्वा भीमेन धनञ्जयशराहतः
084c	कर्णो भीमादपायासीद्रथेन महता द्रुतम्
085a	भीमोऽपि सात्यकेर्वाहं समारुह्य नरर्षभः
085c	अन्वयाद्भ्रातरं सङ्ख्ये पाण्डवं सव्यसाचिनम्
086a	ततः कर्णं समुद्दिश्य त्वरमाणो धनञ्जयः
086c	नाराचं क्रोधताम्राक्षः प्रैषीन्मृत्युमिवान्तकः
087a	स गरुत्मानिवाकाशे प्रार्थयन्भुजगोत्तमम्
087c	नाराचोऽभ्यपतत्कर्णं तूर्णं गाण्डीवचोदितः
088a	तमन्तरिक्षे नाराचं द्रौणिश्चिच्छेद पत्रिणा
088c	धनञ्जयभयात्कर्णमुज्जिहीर्षुर्महारथः
089a	ततो द्रौणिं चतुःषष्ट्या विव्याध कुपितोऽर्जुनः
089c	शिलीमुखैर्महाराज मा गास्तिष्ठेति चाब्रवीत्
090a	स तु मत्तगजाकीर्णमनीकं रथसङ्कुलम्
090c	तूर्णमभ्याविशद्द्रौणिर्धनञ्जयशरार्दितः
091a	ततः सुवर्णपृष्ठानां धनुषां कूजतां रणे
091c	शब्दं गाण्डीवघोषेण कौन्तेयोऽभ्यभवद्बली
092a	धनञ्जयस्तथा यान्तं पृष्ठतो द्रौणिमभ्ययात्
092c	नातिदीर्घमिवाध्वानं शरैः सन्त्रासयन्बलम्
093a	विदार्य देहान्नाराचैर्नरवारणवाजिनाम्
093c	कङ्कबर्हिणवासोभिर्बलं व्यधमदर्जुनः
094a	तद्बलं भरतश्रेष्ठ सवाजिद्विपमानवम्
094c	पाकशासनिरायस्तः पार्थः सन्निजघान ह

