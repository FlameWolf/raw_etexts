001	रुरुरुवाच
001a	कथं हिंसितवान्सर्पान्क्षत्रियो जनमेजयः
001c	सर्पा वा हिंसितास्तात किमर्थं द्विजसत्तम
002a	किमर्थं मोक्षिताश्चैव पन्नगास्तेन शंस मे
002c	आस्तीकेन तदाचक्ष्व श्रोतुमिच्छाम्यशेषतः
003	ऋषिरुवाच
003a	श्रोष्यसि त्वं रुरो सर्वमास्तीकचरितं महत्
003c	ब्राह्मणानां कथयतामित्युक्त्वान्तरधीयत
004	सूत उवाच
004a	रुरुश्चापि वनं सर्वं पर्यधावत्समन्ततः
004c	तमृषिं द्रष्टुमन्विच्छन्संश्रान्तो न्यपतद्भुवि
005a	लब्धसञ्ज्ञो रुरुश्चायात्तच्चाचख्यौ पितुस्तदा
005c	पिता चास्य तदाख्यानं पृष्टः सर्वं न्यवेदयत्
