BR0112177001  	धृष्टद्युम्न उवाच
BR0112177001a	दुर्योधनो दुर्विषहो दुर्मुखो दुष्प्रधर्षणः
BR0112177001c	विविंशतिर्विकर्णश्च सहो दुःशासनः समः
BR0112177002a	युयुत्सुर्वातवेगश्च भीमवेगधरस्तथा
BR0112177002c	उग्रायुधो बलाकी च कनकायुर्विरोचनः
BR0112177003a	सुकुण्डलश्चित्रसेनः सुवर्चाः कनकध्वजः
BR0112177003c	नन्दको बाहुशाली च कुण्डजो विकटस्तथा
BR0112177004a	एते चान्ये च बहवो धार्तराष्ट्रा महाबलाः
BR0112177004c	कर्णेन सहिता वीरास्त्वदर्थं समुपागताः
BR0112177004e	शतसङ्ख्या महात्मानः प्रथिताः क्षत्रियर्षभाः
BR0112177005a	शकुनिश्च बलश्चैव वृषकोऽथ बृहद्बलः
BR0112177005c	एते गान्धारराजस्य सुताः सर्वे समागताः
BR0112177006a	अश्वत्थामा च भोजश्च सर्वशस्त्रभृतां वरौ
BR0112177006c	समवेतौ महात्मानौ त्वदर्थे समलङ्कृतौ
BR0112177007a	बृहन्तो मणिमांश्चैव दण्डधारश्च वीर्यवान्
BR0112177007c	सहदेवो जयत्सेनो मेघसन्धिश्च मागधः
BR0112177008a	विराटः सह पुत्राभ्यां शङ्खेनैवोत्तरेण च
BR0112177008c	वार्धक्षेमिः सुवर्चाश्च सेनाबिन्दुश्च पार्थिवः
BR0112177009a	अभिभूः सह पुत्रेण सुदाम्ना च सुवर्चसा
BR0112177009c	सुमित्रः सुकुमारश्च वृकः सत्यधृतिस्तथा
BR0112177010a	सूर्यध्वजो रोचमानो नीलश्चित्रायुधस्तथा
BR0112177010c	अंशुमांश्चेकितानश्च श्रेणिमांश्च महाबलः
BR0112177011a	समुद्रसेनपुत्रश्च चन्द्रसेनः प्रतापवान्
BR0112177011c	जलसन्धः पितापुत्रौ सुदण्डो दण्ड एव च
BR0112177012a	पौण्ड्रको वासुदेवश्च भगदत्तश्च वीर्यवान्
BR0112177012c	कलिङ्गस्ताम्रलिप्तश्च पत्तनाधिपतिस्तथा
BR0112177013a	मद्रराजस्तथा शल्यः सहपुत्रो महारथः
BR0112177013c	रुक्माङ्गदेन वीरेण तथा रुक्मरथेन च
BR0112177014a	कौरव्यः सोमदत्तश्च पुत्राश्चास्य महारथाः
BR0112177014c	समवेतास्त्रयः शूरा भूरिर्भूरिश्रवाः शलः
BR0112177015a	सुदक्षिणश्च काम्बोजो दृढधन्वा च कौरवः
BR0112177015c	बृहद्बलः सुषेणश्च शिबिरौशीनरस्तथा
BR0112177016a	सङ्कर्षणो वासुदेवो रौक्मिणेयश्च वीर्यवान्
BR0112177016c	साम्बश्च चारुदेष्णश्च सारणोऽथ गदस्तथा
BR0112177017a	अक्रूरः सात्यकिश्चैव उद्धवश्च महाबलः
BR0112177017c	कृतवर्मा च हार्दिक्यः पृथुर्विपृथुरेव च
BR0112177018a	विडूरथश्च कङ्कश्च समीकः सारमेजयः
BR0112177018c	वीरो वातपतिश्चैव झिल्ली पिण्डारकस्तथा
BR0112177018e	उशीनरश्च विक्रान्तो वृष्णयस्ते प्रकीर्तिताः
BR0112177019a	भगीरथो बृहत्क्षत्रः सैन्धवश्च जयद्रथः
BR0112177019c	बृहद्रथो बाह्लिकश्च श्रुतायुश्च महारथः
BR0112177020a	उलूकः कैतवो राजा चित्राङ्गदशुभाङ्गदौ
BR0112177020c	वत्सराजश्च धृतिमान्कोसलाधिपतिस्तथा
BR0112177021a	एते चान्ये च बहवो नानाजनपदेश्वराः
BR0112177021c	त्वदर्थमागता भद्रे क्षत्रियाः प्रथिता भुवि
BR0112177022a	एते वेत्स्यन्ति विक्रान्तास्त्वदर्थं लक्ष्यमुत्तमम्
BR0112177022c	विध्येत य इमं लक्ष्यं वरयेथाः शुभेऽद्य तम्
