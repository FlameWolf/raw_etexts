BR0105052001	शौनक उवाच
BR0105052001a	ये सर्पाः सर्पसत्रेऽस्मिन्पतिता हव्यवाहने
BR0105052001c	तेषां नामानि सर्वेषां श्रोतुमिच्छामि सूतज
BR0105052002	सूत उवाच
BR0105052002a	सहस्राणि बहून्यस्मिन्प्रयुतान्यर्बुदानि च
BR0105052002c	न शक्यं परिसङ्ख्यातुं बहुत्वाद्वेदवित्तम
BR0105052003a	यथास्मृति तु नामानि पन्नगानां निबोध मे
BR0105052003c	उच्यमानानि मुख्यानां हुतानां जातवेदसि
BR0105052004a	वासुकेः कुलजांस्तावत्प्राधान्येन निबोध मे
BR0105052004c	नीलरक्तान्सितान्घोरान्महाकायान्विषोल्बणान्
BR0105052005a	कोटिको मानसः पूर्णः सहः पैलो हलीसकः
BR0105052005c	पिच्छिलः कोणपश्चक्रः कोणवेगः प्रकालनः
BR0105052006a	हिरण्यवाहः शरणः कक्षकः कालदन्तकः
BR0105052006c	एते वासुकिजा नागाः प्रविष्टा हव्यवाहनम्
BR0105052007a	तक्षकस्य कुले जातान्प्रवक्ष्यामि निबोध तान्
BR0105052007c	पुच्छण्डको मण्डलकः पिण्डभेत्ता रभेणकः
BR0105052008a	उच्छिखः सुरसो द्रङ्गो बलहेडो विरोहणः
BR0105052008c	शिलीशलकरो मूकः सुकुमारः प्रवेपनः
BR0105052009a	मुद्गरः शशरोमा च सुमना वेगवाहनः
BR0105052009c	एते तक्षकजा नागाः प्रविष्टा हव्यवाहनम्
BR0105052010a	पारावतः पारियात्रः पाण्डरो हरिणः कृशः
BR0105052010c	विहङ्गः शरभो मोदः प्रमोदः संहताङ्गदः
BR0105052011a	ऐरावतकुलादेते प्रैविष्टा हव्यवाहनम्
BR0105052011c	कौरव्यकुलजान्नागाञ्शृणु मे द्विजसत्तम
BR0105052012a	ऐण्डिलः कुण्डलो मुण्डो वेणिस्कन्धः कुमारकः
BR0105052012c	बाहुकः शृङ्गवेगश्च धूर्तकः पातपातरौ
BR0105052013a	धृतराष्ट्रकुले जाताञ्शृणु नागान्यथातथम्
BR0105052013c	कीर्त्यमानान्मया ब्रह्मन्वातवेगान्विषोल्बणान्
BR0105052014a	शङ्कुकर्णः पिङ्गलकः कुठारमुखमेचकौ
BR0105052014c	पूर्णाङ्गदः पूर्णमुखः प्रहसः शकुनिर्हरिः
BR0105052015a	आमाहठः कोमठकः श्वसनो मानवो वटः
BR0105052015c	भैरवो मुण्डवेदाङ्गः पिशङ्गश्चोद्रपारगः
BR0105052016a	ऋषभो वेगवान्नाम पिण्डारकमहाहनू
BR0105052016c	रक्ताङ्गः सर्वसारङ्गः समृद्धः पाटराक्षसौ
BR0105052017a	वराहको वारणकः सुमित्रश्चित्रवेदिकः
BR0105052017c	पराशरस्तरुणको मणिस्कन्धस्तथारुणिः
BR0105052018a	इति नागा मया ब्रह्मन्कीर्तिताः कीर्तिवर्धनाः
BR0105052018c	प्राधान्येन बहुत्वात्तु न सर्वे परिकीर्तिताः
BR0105052019a	एतेषां पुत्रपौत्रास्तु प्रसवस्य च सन्ततिः
BR0105052019c	न शक्याः परिसङ्ख्यातुं ये दीप्तं पावकं गताः
BR0105052020a	सप्तशीर्षा द्विशीर्षाश्च पञ्चशीर्षास्तथापरे
BR0105052020c	कालानलविषा घोरा हुताः शतसहस्रशः
BR0105052021a	महाकाया महावीर्याः शैलशृङ्गसमुच्छ्रयाः
BR0105052021c	योजनायामविस्तारा द्वियोजनसमायताः
BR0105052022a	कामरूपाः कामगमा दीप्तानलविषोल्बणाः
BR0105052022c	दग्धास्तत्र महासत्रे ब्रह्मदण्डनिपीडिताः
