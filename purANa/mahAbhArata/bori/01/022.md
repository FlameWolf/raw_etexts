001	सूत उवाच
001a	एवं स्तुतस्तदा कद्र्वा भगवान्हरिवाहनः
001c	नीलजीमूतसङ्घातैर्व्योम सर्वं समावृणोत्
002a	ते मेघा मुमुचुस्तोयं प्रभूतं विद्युदुज्ज्वलाः
002c	परस्परमिवात्यर्थं गर्जन्तः सततं दिवि
003a	सङ्घातितमिवाकाशं जलदैः सुमहाद्भुतैः
003c	सृजद्भिरतुलं तोयमजस्रं सुमहारवैः
004a	सम्प्रनृत्तमिवाकाशं धारोर्मिभिरनेकशः
004c	मेघस्तनितनिर्घोषमम्बरं समपद्यत
005a	नागानामुत्तमो हर्षस्तदा वर्षति वासवे
005c	आपूर्यत मही चापि सलिलेन समन्ततः
