001	शुक्र उवाच
001a	यः परेषां नरो नित्यमतिवादांस्तितिक्षति
001c	देवयानि विजानीहि तेन सर्वमिदं जितम्
002a	यः समुत्पतितं क्रोधं निगृह्णाति हयं यथा
002c	स यन्तेत्युच्यते सद्भिर्न यो रश्मिषु लम्बते
003a	यः समुत्पतितं क्रोधमक्रोधेन निरस्यति
003c	देवयानि विजानीहि तेन सर्वमिदं जितम्
004a	यः समुत्पतितं क्रोधं क्षमयेह निरस्यति
004c	यथोरगस्त्वचं जीर्णां स वै पुरुष उच्यते
005a	यः सन्धारयते मन्युं योऽतिवादांस्तितिक्षति
005c	यश्च तप्तो न तपति दृढं सोऽर्थस्य भाजनम्
006a	यो यजेदपरिश्रान्तो मासि मासि शतं समाः
006c	न क्रुध्येद्यश्च सर्वस्य तयोरक्रोधनोऽधिकः
007a	यत्कुमाराः कुमार्यश्च वैरं कुर्युरचेतसः
007c	न तत्प्राज्ञोऽनुकुर्वीत विदुस्ते न बलाबलम्
008	देवयान्युवाच
008a	वेदाहं तात बालापि धर्माणां यदिहान्तरम्
008c	अक्रोधे चातिवादे च वेद चापि बलाबलम्
009a	शिष्यस्याशिष्यवृत्तेर्हि न क्षन्तव्यं बुभूषता
009c	तस्मात्सङ्कीर्णवृत्तेषु वासो मम न रोचते
010a	पुमांसो ये हि निन्दन्ति वृत्तेनाभिजनेन च
010c	न तेषु निवसेत्प्राज्ञः श्रेयोर्थी पापबुद्धिषु
011a	ये त्वेनमभिजानन्ति वृत्तेनाभिजनेन च
011c	तेषु साधुषु वस्तव्यं स वासः श्रेष्ठ उच्यते
012a	वाग्दुरुक्तं महाघोरं दुहितुर्वृषपर्वणः
012c	न ह्यतो दुष्करतरं मन्ये लोकेष्वपि त्रिषु
012e	यः सपत्नश्रियं दीप्तां हीनश्रीः पर्युपासते
