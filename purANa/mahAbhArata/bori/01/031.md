BR0105031001	शौनक उवाच
BR0105031001a	भुजङ्गमानां शापस्य मात्रा चैव सुतेन च
BR0105031001c	विनतायास्त्वया प्रोक्तं कारणं सूतनन्दन
BR0105031002a	वरप्रदानं भर्त्रा च कद्रूविनतयोस्तथा
BR0105031002c	नामनी चैव ते प्रोक्ते पक्षिणोर्वैनतेययोः
BR0105031003a	पन्नगानां तु नामानि न कीर्तयसि सूतज
BR0105031003c	प्राधान्येनापि नामानि श्रोतुमिच्छामहे वयम्
BR0105031004	सूत उवाच
BR0105031004a	बहुत्वान्नामधेयानि भुजगानां तपोधन
BR0105031004c	न कीर्तयिष्ये सर्वेषां प्राधान्येन तु मे शृणु
BR0105031005a	शेषः प्रथमतो जातो वासुकिस्तदनन्तरम्
BR0105031005c	ऐरावतस्तक्षकश्च कर्कोटकधनञ्जयौ
BR0105031006a	कालियो मणिनागश्च नागश्चापूरणस्तथा
BR0105031006c	नागस्तथा पिञ्जरक एलापत्रोऽथ वामनः
BR0105031007a	नीलानीलौ तथा नागौ कल्माषशबलौ तथा
BR0105031007c	आर्यकश्चादिकश्चैव नागश्च शलपोतकः
BR0105031008a	सुमनोमुखो दधिमुखस्तथा विमलपिण्डकः
BR0105031008c	आप्तः कोटनकश्चैव शङ्खो वालशिखस्तथा
BR0105031009a	निष्ट्यूनको हेमगुहो नहुषः पिङ्गलस्तथा
BR0105031009c	बाह्यकर्णो हस्तिपदस्तथा मुद्गरपिण्डकः
BR0105031010a	कम्बलाश्वतरौ चापि नागः कालीयकस्तथा
BR0105031010c	वृत्तसंवर्तकौ नागौ द्वौ च पद्माविति श्रुतौ
BR0105031011a	नागः शङ्खनकश्चैव तथा च स्फण्डकोऽपरः
BR0105031011c	क्षेमकश्च महानागो नागः पिण्डारकस्तथा
BR0105031012a	करवीरः पुष्पदंष्ट्र एळको बिल्वपाण्डुकः
BR0105031012c	मूषकादः शङ्खशिराः पूर्णदंष्ट्रो हरिद्रकः
BR0105031013a	अपराजितो ज्योतिकश्च पन्नगः श्रीवहस्तथा
BR0105031013c	कौरव्यो धृतराष्ट्रश्च पुष्करः शल्यकस्तथा
BR0105031014a	विरजाश्च सुबाहुश्च शालिपिण्डश्च वीर्यवान्
BR0105031014c	हस्तिभद्रः पिठरको मुखरः कोणवासनः
BR0105031015a	कुञ्जरः कुररश्चैव तथा नागः प्रभाकरः
BR0105031015c	कुमुदः कुमुदाक्षश्च तित्तिरिर्हलिकस्तथा
BR0105031015e	कर्कराकर्करौ चोभौ कुण्डोदरमहोदरौ
BR0105031016a	एते प्राधान्यतो नागाः कीर्तिता द्विजसत्तम
BR0105031016c	बहुत्वान्नामधेयानामितरे न प्रकीर्तिताः
BR0105031017a	एतेषां प्रसवो यश्च प्रसवस्य च सन्ततिः
BR0105031017c	असङ्ख्येयेति मत्वा तान्न ब्रवीमि द्विजोत्तम
BR0105031018a	बहूनीह सहस्राणि प्रयुतान्यर्बुदानि च
BR0105031018c	अशक्यान्येव सङ्ख्यातुं भुजगानां तपोधन
