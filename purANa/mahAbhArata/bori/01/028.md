BR0105028001	सूत उवाच
BR0105028001a	ततस्तस्मिन्द्विजश्रेष्ठ समुदीर्णे तथाविधे
BR0105028001c	गरुत्मान्पक्षिराट्तूर्णं सम्प्राप्तो विबुधान्प्रति
BR0105028002a	तं दृष्ट्वातिबलं चैव प्राकम्पन्त समन्ततः
BR0105028002c	परस्परं च प्रत्यघ्नन्सर्वप्रहरणान्यपि
BR0105028003a	तत्र चासीदमेयात्मा विद्युदग्निसमप्रभः
BR0105028003c	भौवनः सुमहावीर्यः सोमस्य परिरक्षिता
BR0105028004a	स तेन पतगेन्द्रेण पक्षतुण्डनखैः क्षतः
BR0105028004c	मुहूर्तमतुलं युद्धं कृत्वा विनिहतो युधि
BR0105028005a	रजश्चोद्धूय सुमहत्पक्षवातेन खेचरः
BR0105028005c	कृत्वा लोकान्निरालोकांस्तेन देवानवाकिरत्
BR0105028006a	तेनावकीर्णा रजसा देवा मोहमुपागमन्
BR0105028006c	न चैनं ददृशुश्छन्ना रजसामृतरक्षिणः
BR0105028007a	एवं संलोडयामास गरुडस्त्रिदिवालयम्
BR0105028007c	पक्षतुण्डप्रहारैश्च देवान्स विददार ह
BR0105028008a	ततो देवः सहस्राक्षस्तूर्णं वायुमचोदयत्
BR0105028008c	विक्षिपेमां रजोवृष्टिं तवैतत्कर्म मारुत
BR0105028009a	अथ वायुरपोवाह तद्रजस्तरसा बली
BR0105028009c	ततो वितिमिरे जाते देवाः शकुनिमार्दयन्
BR0105028010a	ननाद चोच्चैर्बलवान्महामेघरवः खगः
BR0105028010c	वध्यमानः सुरगणैः सर्वभूतानि भीषयन्
BR0105028010e   उत्पपात महावीर्यः पक्षिराट्परवीरहा
BR0105028011a	तमुत्पत्यान्तरिक्षस्थं देवानामुपरि स्थितम्
BR0105028011c	वर्मिणो विबुधाः सर्वे नानाशस्त्रैरवाकिरन्
BR0105028012a	पट्टिशैः परिघैः शूलैर्गदाभिश्च सवासवाः
BR0105028012c	क्षुरान्तैर्ज्वलितैश्चापि चक्रैरादित्यरूपिभिः
BR0105028013a	नानाशस्त्रविसर्गैश्च वध्यमानः समन्ततः
BR0105028013c	कुर्वन्सुतुमुलं युद्धं पक्षिराण्न व्यकम्पत
BR0105028014a	विनर्दन्निव चाकाशे वैनतेयः प्रतापवान्
BR0105028014c	पक्षाभ्यामुरसा चैव समन्ताद्व्याक्षिपत्सुरान्
BR0105028015a	ते विक्षिप्तास्ततो देवाः प्रजग्मुर्गरुडार्दिताः
BR0105028015c	नखतुण्डक्षताश्चैव सुस्रुवुः शोणितं बहु
BR0105028016a	साध्याः प्राचीं सगन्धर्वा वसवो दक्षिणां दिशम्
BR0105028016c	प्रजग्मुः सहिता रुद्रैः पतगेन्द्रप्रधर्षिताः
BR0105028017a	दिशं प्रतीचीमादित्या नासत्या उत्तरां दिशम्
BR0105028017c	मुहुर्मुहुः प्रेक्षमाणा युध्यमाना महौजसम्
BR0105028018a	अश्वक्रन्देन वीरेण रेणुकेन च पक्षिणा
BR0105028018c	क्रथनेन च शूरेण तपनेन च खेचरः
BR0105028019a	उलूकश्वसनाभ्यां च निमेषेण च पक्षिणा
BR0105028019c	प्ररुजेन च संयुद्धं चकार प्रलिहेन च
BR0105028020a	तान्पक्षनखतुण्डाग्रैरभिनद्विनतासुतः
BR0105028020c	युगान्तकाले सङ्क्रुद्धः पिनाकीव महाबलः
BR0105028021a	महावीर्या महोत्साहास्तेन ते बहुधा क्षताः
BR0105028021c	रेजुरभ्रघनप्रख्या रुधिरौघप्रवर्षिणः
BR0105028022a	तान्कृत्वा पतगश्रेष्ठः सर्वानुत्क्रान्तजीवितान्
BR0105028022c	अतिक्रान्तोऽमृतस्यार्थे सर्वतोऽग्निमपश्यत
BR0105028023a	आवृण्वानं महाज्वालमर्चिर्भिः सर्वतोऽम्बरम्
BR0105028023c	दहन्तमिव तीक्ष्णांशुं घोरं वायुसमीरितम्
BR0105028024a	ततो नवत्या नवतीर्मुखानां; कृत्वा तरस्वी गरुडो महात्मा
BR0105028024c	नदीः समापीय मुखैस्ततस्तैः; सुशीघ्रमागम्य पुनर्जवेन
BR0105028025a	ज्वलन्तमग्निं तममित्रतापनः; समास्तरत्पत्ररथो नदीभिः
BR0105028025c	ततः प्रचक्रे वपुरन्यदल्पं; प्रवेष्टुकामोऽग्निमभिप्रशाम्य
