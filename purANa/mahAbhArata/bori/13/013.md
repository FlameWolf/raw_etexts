001	युधिष्ठिर उवाच
001a	किं कर्तव्यं मनुष्येण लोकयात्राहितार्थिना
001c	कथं वै लोकयात्रां तु किंशीलश्च समाचरेत्
002	भीष्म उवाच
002a	कायेन त्रिविधं कर्म वाचा चापि चतुर्विधम्
002c	मनसा त्रिविधं चैव दश कर्मपथांस्त्यजेत्
003a	प्राणातिपातं स्तैन्यं च परदारमथापि च
003c	त्रीणि पापानि कायेन सर्वतः परिवर्जयेत्
004a	असत्प्रलापं पारुष्यं पैशुन्यमनृतं तथा
004c	चत्वारि वाचा राजेन्द्र न जल्पेन्नानुचिन्तयेत्
005a	अनभिध्या परस्वेषु सर्वसत्त्वेषु सौहृदम्
005c	कर्मणां फलमस्तीति त्रिविधं मनसा चरेत्
006a	तस्माद्वाक्कायमनसा नाचरेदशुभं नरः
006c	शुभाशुभान्याचरन्हि तस्य तस्याश्नुते फलम्
