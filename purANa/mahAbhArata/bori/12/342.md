BR-12-03-342-001  	ब्राह्मण उवाचBR-12-03-342-001a	समुत्पन्नाभिधानोऽस्मि वाङ्माधुर्येण तेऽनघBR-12-03-342-001c	मित्रतामभिपन्नस्त्वां किञ्चिद्वक्ष्यामि तच्छृणुBR-12-03-342-002a	गृहस्थधर्मं विप्रेन्द्र कृत्वा पुत्रगतं त्वहम्BR-12-03-342-002c	धर्मं परमकं कुर्यां को हि मार्गो भवेद्द्विजBR-12-03-342-003a	अहमात्मानमात्मस्थमेक एवात्मनि स्थितःBR-12-03-342-003c	कर्तुं काङ्क्षामि नेच्छामि बद्धः साधारणैर्गुणैःBR-12-03-342-004a	यावदेवानतीतं मे वयः पुत्रफलाश्रितम्BR-12-03-342-004c	तावदिच्छामि पाथेयमादातुं पारलौकिकम्BR-12-03-342-005a	अस्मिन्हि लोकसन्ताने परं पारमभीप्सतःBR-12-03-342-005c	उत्पन्ना मे मतिरियं कुतो धर्ममयः प्लवःBR-12-03-342-006a	समुह्यमानानि निशम्य लोके निर्यात्यमानानि च सात्त्विकानिBR-12-03-342-006c	दृष्ट्वा च धर्मध्वजकेतुमालां प्रकीर्यमाणामुपरि प्रजानाम्BR-12-03-342-007a	न मे मनो रज्यति भोगकाले दृष्ट्वा यतीन्प्रार्थयतः परत्रBR-12-03-342-007c	तेनातिथे बुद्धिबलाश्रयेण धर्मार्थतत्त्वे विनियुङ्क्ष्व मां त्वम्BR-12-03-342-008  	भीष्म उवाचBR-12-03-342-008a	सोऽतिथिर्वचनं तस्य श्रुत्वा धर्माभिलाषिणःBR-12-03-342-008c	प्रोवाच वचनं श्लक्ष्णं प्राज्ञो मधुरया गिराBR-12-03-342-009a	अहमप्यत्र मुह्यामि ममाप्येष मनोरथःBR-12-03-342-009c	न च सन्निश्चयं यामि बहुद्वारे त्रिविष्टपेBR-12-03-342-010a	केचिन्मोक्षं प्रशंसन्ति केचिद्यज्ञफलं द्विजाःBR-12-03-342-010c	वानप्रस्थाश्रमं केचिद्गार्हस्थ्यं केचिदाश्रिताःBR-12-03-342-011a	राजधर्माश्रयं केचित्केचिदात्मफलाश्रयम्BR-12-03-342-011c	गुरुचर्याश्रयं केचित्केचिद्वाक्यं यमाश्रयम्BR-12-03-342-012a	मातरं पितरं केचिच्छुश्रूषन्तो दिवं गताःBR-12-03-342-012c	अहिंसया परे स्वर्गं सत्येन च तथा परेBR-12-03-342-013a	आहवेऽभिमुखाः केचिन्निहताः स्विद्दिवं गताःBR-12-03-342-013c	केचिदुञ्छव्रतैः सिद्धाः स्वर्गमार्गसमाश्रिताःBR-12-03-342-014a	केचिदध्ययने युक्ता वेदव्रतपराः शुभाःBR-12-03-342-014c	बुद्धिमन्तो गताः स्वर्गं तुष्टात्मानो जितेन्द्रियाःBR-12-03-342-015a	आर्जवेनापरे युक्ता निहतानार्जवैर्जनैःBR-12-03-342-015c	ऋजवो नाकपृष्ठे वै शुद्धात्मानः प्रतिष्ठिताःBR-12-03-342-016a	एवं बहुविधैर्लोके धर्मद्वारैरनावृतैःBR-12-03-342-016c	ममापि मतिराविग्ना मेघलेखेव वायुना