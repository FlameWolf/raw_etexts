001  	ब्राह्मण उवाच001a	समुत्पन्नाभिधानोऽस्मि वाङ्माधुर्येण तेऽनघ001c	मित्रतामभिपन्नस्त्वां किञ्चिद्वक्ष्यामि तच्छृणु002a	गृहस्थधर्मं विप्रेन्द्र कृत्वा पुत्रगतं त्वहम्002c	धर्मं परमकं कुर्यां को हि मार्गो भवेद्द्विज003a	अहमात्मानमात्मस्थमेक एवात्मनि स्थितः003c	कर्तुं काङ्क्षामि नेच्छामि बद्धः साधारणैर्गुणैः004a	यावदेवानतीतं मे वयः पुत्रफलाश्रितम्004c	तावदिच्छामि पाथेयमादातुं पारलौकिकम्005a	अस्मिन्हि लोकसन्ताने परं पारमभीप्सतः005c	उत्पन्ना मे मतिरियं कुतो धर्ममयः प्लवः006a	समुह्यमानानि निशम्य लोके निर्यात्यमानानि च सात्त्विकानि006c	दृष्ट्वा च धर्मध्वजकेतुमालां प्रकीर्यमाणामुपरि प्रजानाम्007a	न मे मनो रज्यति भोगकाले दृष्ट्वा यतीन्प्रार्थयतः परत्र007c	तेनातिथे बुद्धिबलाश्रयेण धर्मार्थतत्त्वे विनियुङ्क्ष्व मां त्वम्008  	भीष्म उवाच008a	सोऽतिथिर्वचनं तस्य श्रुत्वा धर्माभिलाषिणः008c	प्रोवाच वचनं श्लक्ष्णं प्राज्ञो मधुरया गिरा009a	अहमप्यत्र मुह्यामि ममाप्येष मनोरथः009c	न च सन्निश्चयं यामि बहुद्वारे त्रिविष्टपे010a	केचिन्मोक्षं प्रशंसन्ति केचिद्यज्ञफलं द्विजाः010c	वानप्रस्थाश्रमं केचिद्गार्हस्थ्यं केचिदाश्रिताः011a	राजधर्माश्रयं केचित्केचिदात्मफलाश्रयम्011c	गुरुचर्याश्रयं केचित्केचिद्वाक्यं यमाश्रयम्012a	मातरं पितरं केचिच्छुश्रूषन्तो दिवं गताः012c	अहिंसया परे स्वर्गं सत्येन च तथा परे013a	आहवेऽभिमुखाः केचिन्निहताः स्विद्दिवं गताः013c	केचिदुञ्छव्रतैः सिद्धाः स्वर्गमार्गसमाश्रिताः014a	केचिदध्ययने युक्ता वेदव्रतपराः शुभाः014c	बुद्धिमन्तो गताः स्वर्गं तुष्टात्मानो जितेन्द्रियाः015a	आर्जवेनापरे युक्ता निहतानार्जवैर्जनैः015c	ऋजवो नाकपृष्ठे वै शुद्धात्मानः प्रतिष्ठिताः016a	एवं बहुविधैर्लोके धर्मद्वारैरनावृतैः016c	ममापि मतिराविग्ना मेघलेखेव वायुना