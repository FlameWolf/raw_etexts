अध्यायः 067

पार्थेनाश्वत्थाम्नि पराजिते कर्णेन भार्गवास्त्रप्रयोगात्पाण्डवसेनापीडनम् ॥ 1 ॥

KK-08-01-067-001	सञ्जय उवाच ।
KK-08-01-067-001a	द्रौणिस्तु रथवंशेन महता परिवारितः ।
KK-08-01-067-001c	अपतत्सहसा राजन्यत्र पार्थो व्यवस्थितः ॥
KK-08-01-067-002a	तमापतन्तं सहसा शूरः शौरिसहायवान् ।
KK-08-01-067-002c	दधार समरे पार्थो वेलेव मकरालयम् ॥
KK-08-01-067-003a	ततः क्रुद्धो महाराज द्रोणपुत्रः प्रतापवान् ।
KK-08-01-067-003c	अर्जुनं वासुदेवं च च्छादयामास सायकैः ॥
KK-08-01-067-004a	अवच्छन्नौ ततः कृष्णौ दृष्ट्वा तत्र महारथाः ।
KK-08-01-067-004c	विस्मयं परमं गत्वा प्रैक्षन्त कुरवस्तदा ॥
KK-08-01-067-005a	अर्जुनस्तु ततो दिव्यमस्त्रं चक्रे हसन्निव ।
KK-08-01-067-005c	तदस्त्रं वारयामास ब्राह्मणो युधि भारत ॥
KK-08-01-067-006a	यद्यद्धि व्याक्षिपद्युद्धे फल्गुनोऽस्त्रं जिघांसया ।
KK-08-01-067-006c	तत्तदस्त्रैर्महेष्वासो द्रोणपुत्रो जघान ह ॥
KK-08-01-067-007a	अस्त्रयुद्धे महाराज वर्तमाने महाभये ।
KK-08-01-067-007c	अपश्याम रणे द्रौणिं व्यात्ताननमिवान्तकम् ॥
KK-08-01-067-008a	स दिशः प्रदिशश्चैव च्छादयित्वा ह्यजिह्मगैः ।
KK-08-01-067-008c	वासुदेवं त्रिभिर्बाणैरविध्यद्दक्षिणे भुजे ॥
KK-08-01-067-009a	ततोऽर्जुनो रथान्सर्वान्हत्वा तस्य पदानुगान् ।
KK-08-01-067-009c	चकार समरे भूमिं शोणितौघपरिप्लुताम् ।
KK-08-01-067-010a	[सर्वलोकवहां रौद्रां परलोकवहां नदीम्] ॥
KK-08-01-067-010c	सरथा रथिनः पेतुः पार्थचापच्युतैः शरैः ॥
KK-08-01-067-011a	[द्रौणेरपहतान्सङ्ख्ये ददृशुः स च तां तथा ।
KK-08-01-067-011c	प्रावर्तयन्महाघोरां नदीं परवहां तदा ॥
KK-08-01-067-012a	तयोस्तु व्याकुले युद्धे द्रौणेः पार्थस्य दारुणे ।
KK-08-01-067-012c	अमर्यादं योधयन्तः पर्यधावन्त पृष्ठतः ॥
KK-08-01-067-013a	रथैर्हताश्वसूतैश्च हतारोहैश्च वाजिभिः ।
KK-08-01-067-013c	द्विरदैश्च हतारोहैर्महामात्रैर्हतद्विपैः ॥
KK-08-01-067-014a	पार्थेन समरे राजन्कृतो घोरो जनक्षयः ।
KK-08-01-067-014c	निहता रथिनः पेतुः पार्थचापच्युतैः शरैः ॥]
KK-08-01-067-015a	हयाश्च पर्यधावन्त मुक्तयोक्त्रास्ततस्ततः ।
KK-08-01-067-015c	तद्दृष्ट्वा कर्म पार्थस्य द्रौणिराहवशोभिनः ॥
KK-08-01-067-016a	अर्जुनं जयतां श्रेष्ठं त्वरितोऽभ्येत्य वीर्यवान् ।
KK-08-01-067-016c	विधुन्वानो महच्चापं कार्तस्वरविभूषितम् ॥
KK-08-01-067-017a	अवाकिरत्ततो द्रौणिः समन्तान्निशितैः शरैः ।
KK-08-01-067-017c	भूयोऽर्जुनं महाराज द्रौणिरायम्य पत्रिणा ॥
KK-08-01-067-018a	वक्षोदेशे भृशं पार्थं ताडयामास निर्दयम् ।
KK-08-01-067-018c	सोऽतिविद्धो रणे तेन द्रोणपुत्रेण भारत ॥
KK-08-01-067-019a	गाण्डीवधन्वा प्रसभं शरवर्षैरुदारधीः ।
KK-08-01-067-019c	सञ्छाद्य समरे द्रौणिं चिच्छेदास्य च कार्मुकम् ॥
KK-08-01-067-020a	स च्छिन्नधन्वा परिघं वज्रस्पर्शसमं युधि ।
KK-08-01-067-020c	आदाय चिक्षेप तदा द्रोणपुत्रः किरीटिने ॥
KK-08-01-067-021a	तमापन्ततं परिघं जाम्बूनदपरिष्कृतम् ।
KK-08-01-067-021c	चिच्छेद सहसा राजन्प्रहसन्निव पाण्डवः ॥
KK-08-01-067-022a	स पपात तदा भूमौ निकृत्तः पार्थसायकैः ।
KK-08-01-067-022c	विकीर्णः पर्वतो राजन्यथा वज्रेण ताडितः ॥
KK-08-01-067-023a	ततः क्रुद्धो महाराज द्रोणपुत्रो महारथः ।
KK-08-01-067-023c	ऐन्द्रेण चास्त्रवेगेन बीभत्सुं समवाकिरत् ॥
KK-08-01-067-024a	तस्येन्द्रजालावततं समीक्ष्य पार्थो राजन्गाण्डिवमाददे सः ।
KK-08-01-067-024c	ऐन्द्रं जालं प्रत्यहरत्तरस्वी वरास्त्रमादाय महेन्द्रसृष्टम् ॥
KK-08-01-067-025a	विदार्य तज्जालमथेन्द्रमुक्तं पार्थस्ततो द्रौणिरथं क्षणेन ।
KK-08-01-067-025c	प्रच्छादयामास ततोऽभ्युपेत्य द्रौणिस्तदा पार्थशराभिभूतः ॥
KK-08-01-067-026a	विगाह्य तां पाण्डवबाणवृष्टिं शरैः परं नाम ततः प्रकाश्य ।
KK-08-01-067-026c	शतेन कृष्णं सहसाभ्यविद्ध्यत्त्रिभिः शतैरर्जुनं क्षुद्रकाणाम् ॥
KK-08-01-067-027a	ततोऽर्जुनः सायकानां शतेन गुरोः सुतं मर्मसु निर्बिभेद ।
KK-08-01-067-027c	अश्वांश्च सूतं च तथा धनुर्ज्यामवाकिरत्पश्यतां तावकानाम् ॥
KK-08-01-067-028a	स विद्ध्वा मर्मसु द्रौणिं पाण्डवः परवीरहा ।
KK-08-01-067-028c	सारथिं चास्य भल्लेन रथनीडादपातयत् ॥
KK-08-01-067-029a	स सङ्गृह्य स्वयं वाहान्कृष्णौ प्राच्छदयच्छरैः ।
KK-08-01-067-029c	तत्राद्भुतमपश्याम द्रौणेराशु पराक्रमम् ॥
KK-08-01-067-030a	संयच्छंस्तुरगान्यच्च फल्गुनं चाप्ययोधयत् ।
KK-08-01-067-030c	तदस्य समरे राजन्सर्वभूतान्यपूजयन् ॥
KK-08-01-067-031a	`तेनास्य समरे योधास्तुष्टुवुः सर्व एव ते ।
KK-08-01-067-031c	यदा निजगृहे पार्थो द्रोणपुत्रेण धन्विना ॥
KK-08-01-067-032a	तदा प्रहस्य बीभस्तुर्द्रोणपुत्रस्य संयुगे ।
KK-08-01-067-032c	क्षिप्रं रश्मीनथाश्वानां क्षुरप्रैश्चिच्छिदे जयः ॥
KK-08-01-067-033a	प्राद्रवंस्तुरगास्तस्य शरवेगप्रपीडिताः ।
KK-08-01-067-033c	ततोऽभून्निनदो घोरस्तव सैन्यस्य भारत ॥
KK-08-01-067-034a	पाण्डवास्तु जयं लब्ध्वा तव सैन्यं समाद्रवन् ।
KK-08-01-067-034c	समन्तान्निशितान्बाणान्विमुञ्चन्तो जयैषिणः ॥
KK-08-01-067-035a	तावकी चतुरङ्गैषा पाण्डवैस्तु महाचमूः ।
KK-08-01-067-035c	पुनःपुनरथो वीरैः प्रभग्ना जितकाशिभिः ॥
KK-08-01-067-036a	पश्यतां ते महाराज पुत्राणां चित्रयोधिनाम् ।
KK-08-01-067-036c	शकुनेः सौबलेयस्य कर्णस्य च विशाम्पते ॥
KK-08-01-067-037a	वार्यमाणा महासेना पुत्रैस्तव जनेश्वर ।
KK-08-01-067-037c	न चातिष्ठत सङ्ग्रामे पीड्यमाना समन्ततः ॥
KK-08-01-067-038a	ततो योधैर्महाराज पलायद्भिः समन्ततः ।
KK-08-01-067-038c	अभवद्य्वाकुलं भीतं पुत्राणां ते महद्बलम् ॥
KK-08-01-067-039a	तिष्ठतिष्ठेति सततं सूतपुत्रस्य जल्पतः ।
KK-08-01-067-039c	नावतिष्ठति सा सेना वध्यमाना महात्मभिः ॥
KK-08-01-067-040a	अथोत्क्रुष्टं महाराज पाण्डवैर्जितकाशिभिः ।
KK-08-01-067-040c	धार्तराष्ट्रबलं दृष्ट्वा विद्रुतं वै समन्ततः ॥
KK-08-01-067-041a	ततो दुर्योधनः कर्णमब्रवीत्प्रणयादिव ।
KK-08-01-067-041c	पश्य कर्ण महासेनां पाण्डवैरर्दितां भृशम् ॥
KK-08-01-067-042a	त्वयि तिष्ठति सन्त्रासात्समन्तात्प्रपलायते ।
KK-08-01-067-042c	एतज्ज्ञत्वा महाबाहो कुरु प्राप्तमरिन्दम ॥
KK-08-01-067-043a	सहस्राणि च योधानां त्वामेव पुरुषोत्तम ।
KK-08-01-067-043c	क्रोशन्ते समरे वीर द्राव्यमाणानि पाण्डवैः ॥
KK-08-01-067-044	सञ्जय उवाच ।
KK-08-01-067-044a	एतच्छ्रुत्वा तु राधेयो दुर्योधनवचो महत् ।
KK-08-01-067-044c	मद्रराजमिदं वाक्यमब्रवीत्प्रहसन्निव ॥
KK-08-01-067-045a	पश्य मे भुजयोर्वीर्यमस्त्राणां च जनेश्वर ।
KK-08-01-067-045c	अद्य हन्मि रणे सर्वान्पाञ्चालान्पाण्डुभिः सह ॥
KK-08-01-067-046a	वाहयाश्वान्नरव्याघ्र मद्राधिप न संशयः ।
KK-08-01-067-046c	एवमुक्त्वा महाराज सूतपुत्रः प्रतापवान् ॥
KK-08-01-067-047a	प्रगृह्य विजयं वीरो धनुःश्रेष्ठं पुरातनम् ।
KK-08-01-067-047c	सज्यं कृत्वा महाराज सम्मृज्य च पुनः पुनः ॥
KK-08-01-067-048a	सन्निवार्य च तान्योधान्सत्येन शपथेन च ।
KK-08-01-067-048c	प्रायोजयदमेयात्मा भार्गवास्त्रं महाबलः ॥
KK-08-01-067-049a	तस्माद्राजन्सहस्राणि प्रयुतान्यर्बुदानि च ।
KK-08-01-067-049c	कोटिशश्च शरास्तीक्ष्णा निरगच्छन्महामृधे ॥
KK-08-01-067-050a	ज्वलितैस्तैः शरैर्घोरैः कङ्कबर्हिणवाजितैः ।
KK-08-01-067-050c	संछन्ना पाण्डवी सेना न प्राज्ञायत किञ्चन ॥
KK-08-01-067-051a	हाहाकारो महानासीत्पाण्डवानां विशाम्पते ।
KK-08-01-067-051c	पीडितानां बलवता भार्गवास्त्रेण संयुगे ॥
KK-08-01-067-052a	निपतद्भिर्गजै राजन्नश्वैश्चापि सहस्रशः ।
KK-08-01-067-052c	रथैश्चापि नरव्याघ्र नरैश्चैव समन्ततः ॥
KK-08-01-067-053a	प्राकम्पत मही राजन्निहतैस्तैः समन्ततः ।
KK-08-01-067-053c	व्याकुलं सर्वमभवत्पाण्डवानां महद्बलम् ॥
KK-08-01-067-054a	कर्णस्त्वेको युधां श्रेष्ठो विधूम इव पावकः ।
KK-08-01-067-054c	दहञ्शत्रून्नरव्याघ्रः शुशुभे स परन्तपः ॥
KK-08-01-067-055a	ते वध्यमानाः कर्णेन पाञ्चालाश्चेदिभिः सह ।
KK-08-01-067-055c	तत्र तत्र व्यमुह्यन्त वनदाहे यथा द्विपाः ॥
KK-08-01-067-056a	चुक्रुशुश्च नरव्याघ्र यथाप्राणं नरोत्तमाः ।
KK-08-01-067-056c	तेषां तु क्रोशतां दीनं भीतानां रणमूर्धनि ॥
KK-08-01-067-057a	धावतां च ततो राजंस्त्रस्तानां च समन्ततः ।
KK-08-01-067-057c	आर्तनादो बभूवात्र भूतानामिव सम्प्लवे ॥
KK-08-01-067-058a	वध्यमानांस्तु तान्दृष्ट्वा सूतपुत्रेण मारिष ।
KK-08-01-067-058c	वित्रेसुः सर्वभूतानि तिर्यग्योनिगतान्यपि ॥
KK-08-01-067-059a	ते वध्यमानाः समरे सूतपुत्रेण सृञ्जयाः ।
KK-08-01-067-059c	अर्जुनं वासुदेवं च क्रोशन्ति च मुहुर्मुहुः ।
KK-08-01-067-059e	प्रेतराजपुरे यद्वत्प्रेतराजं विचेतसः ॥
KK-08-01-067-060a	श्रुत्वा तु निनदं तेषां वध्यतां कर्णसायकैः ।
KK-08-01-067-060c	अथाब्रवीद्वासुदेवं कुन्तीपुत्रो धऩञ्जयः ।
KK-08-01-067-060e	भार्गवास्त्रं महाघोरं दृष्ट्वा तत्र समीरितम् ॥
KK-08-01-067-061a	पश्य कृष्ण महाबाहो भार्गवास्त्रस्य विक्रमम् ।
KK-08-01-067-061c	नैतदस्त्रं हि समरे शक्यं हन्तुं कथञ्चन ॥
KK-08-01-067-062a	सूतपुत्रं च संरब्धं पश्य कृष्ण महारणे ।
KK-08-01-067-062c	अन्तकप्रतिमं वीर्ये कुर्वाणं कर्म दारुणम् ॥
KK-08-01-067-063a	अभीक्ष्णं चोदयन्नश्वान्प्रेक्षते मां मुहुर्मुहुः ।
KK-08-01-067-063c	नच शक्ष्यामि कर्णस्य संयुगेऽहं पलायितुम् ॥
KK-08-01-067-064a	जीवन्प्राप्नोति पुरुषः सङ्ख्ये जयपराजयौ ।
KK-08-01-067-064c	मृतस्य तु हृषीकेश भङ्ग एव कुतो जयः ॥
KK-08-01-067-065a	एष कर्णो रणे भाति मध्याह्न इव भास्करः ।
KK-08-01-067-065c	निवर्तय रथं कृष्ण जीवन्भद्राणि पश्यति ॥ ॥

इति श्रीमन्महाभारते कर्णपर्वणि सप्तदशदिवसयुद्धे सप्तषष्टितमोऽध्यायः ॥ 67 ॥
