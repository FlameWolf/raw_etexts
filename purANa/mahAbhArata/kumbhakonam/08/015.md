अध्यायः 015

कर्णनकुलयोर्युद्धम् ॥ 1 ॥ कर्णेन नकुलस्य पराभावनपूर्वकं सोपहासमधिक्षेपः ॥ 2 ॥

KK-08-01-015-001	सञ्जय उवाच ।
KK-08-01-015-001a	नकुलं रभसं युद्धे द्रावयन्तं वरूथिनीम् ।
KK-08-01-015-001c	कर्णो वैकर्तनो राजन्वारयामास वै रुषा ॥
KK-08-01-015-002a	नकुलस्तु ततः कर्णं प्रहसन्निदमब्रवीत् ॥
KK-08-01-015-002c	चिरस्य बत दृष्टोऽहं दैवतैः सौम्यचक्षुषा ।
KK-08-01-015-003a	यस्य मे त्वं रणे पाप चक्षुर्विषयमागतः ॥
KK-08-01-015-003c	त्वं हि मूलमनर्थानां वैरस्य कलहस्य च ।
KK-08-01-015-004a	त्वद्दोषात्कुरवः क्षीणाः समासाद्य परस्परम् ।
KK-08-01-015-004c	त्वामद्य समरे हत्वा कृतकृत्योऽस्मि विज्वरः ॥
KK-08-01-015-005a	एवमुक्तः प्रत्युवाच नकुलं सूतनन्दनः ।
KK-08-01-015-005c	सदृशं राजपुत्रस्य धन्विनश्च विशेषतः ॥
KK-08-01-015-006a	प्रहरस्व च मे वीर पश्यामस्तव पौरुषम् ।
KK-08-01-015-006c	कर्म कृत्वा रणे शूर ततः कत्थितुमर्हसि ॥
KK-08-01-015-007a	अनुक्त्वा समरे तात शूरा युध्यन्ति शक्तितः ।
KK-08-01-015-007c	प्रयुध्यस्व मया शक्त्या हनिष्ये दर्पमेव ते ॥
KK-08-01-015-008a	इत्युक्त्वा प्राहरत्तूर्णं पाण्डुपुत्राय सूतजः ।
KK-08-01-015-008c	विव्याध चैनं समरे त्रिसप्तत्या शिलीमुखैः ॥
KK-08-01-015-009a	नकुलस्तु ततो विद्धः सूतपुत्रेण भारत ।
KK-08-01-015-009c	अशीत्याऽऽशीविषप्रख्यैः सूतपुत्रमविध्यत ॥
KK-08-01-015-010a	तस्य कर्णो धनुश्छित्त्वा स्वर्णपुङ्खैः शिलाशितैः ।
KK-08-01-015-010c	त्रिंशता परमेष्वासः शरैः पाण्डवमर्दयत् ॥
KK-08-01-015-011a	ते तस्य कवचं भित्त्वा पपुः शोणितमाहवे ।
KK-08-01-015-011c	आशीविषा यथा नागा भित्त्वा गां सलिलं पपुः ॥
KK-08-01-015-012a	अथान्यद्वनुरादाय हेमपृष्ठं दुरासदम् ।
KK-08-01-015-012c	कर्णं विव्याध सप्तत्या सारथिञ्च त्रिभिः शरैः ॥
KK-08-01-015-013a	ततः क्रुद्धो महाराज नकुलः परवीहा ।
KK-08-01-015-013c	क्षुरप्रेण सुतीक्ष्णेन कर्णस्य धनुराच्छिनत् ॥
KK-08-01-015-014a	अथैनं छिन्नधन्वानं सायकानां शतैस्त्रिभिः ।
KK-08-01-015-014c	आजघ्ने प्रहसन्वीरः सर्वलोकमहारथम् ॥
KK-08-01-015-015a	कर्णमभ्यर्दितं दृष्ट्वा पाण्डुपुत्रेण मारिष ।
KK-08-01-015-015c	विस्मयं परमं जग्मुर्ऋषयः सह दैवतैः ॥
KK-08-01-015-016a	अथान्यद्वनुरादाय कर्णो वैकर्तनस्तदा ।
KK-08-01-015-016c	नकुलं पञ्छभिर्बाणैर्जत्रुदेशे समार्पयत् ॥
KK-08-01-015-017a	उरस्थैरथ तैर्बाणैर्माद्रीपुत्रो व्यरोचत ।
KK-08-01-015-017c	स्वरश्मिभिरिवादित्यो भुवने विसृजन्प्रभाम् ॥
KK-08-01-015-018a	नकुलस्तु ततः कर्णं विद्व्वा सप्तभिराशुगैः ।
KK-08-01-015-018c	अथास्य धनुषः कोटिं पुनश्चिच्छेद मारिष ॥
KK-08-01-015-019a	सोऽन्यत्कार्मुकमादाय समरे वेगवत्तरम् ।
KK-08-01-015-019c	नकुलस्य ततो बाणैः समन्ताच्छादयद्दिशः ॥
KK-08-01-015-020a	सञ्छाद्यमानः सहसा कर्णचाप्युतैः शरैः ।
KK-08-01-015-020c	चिच्छेद स शरांस्तूर्णं शरैरेव महारथः ॥
KK-08-01-015-021a	ततो बाणमयं जालं विततं व्योम्न्यदृश्यत ।
KK-08-01-015-021c	खद्योतानामिव व्रातैः सम्पतद्भिर्यथा नभः ॥
KK-08-01-015-022a	तैर्विमुक्तैः शरशतैश्छादितं गगनं तदा ।
KK-08-01-015-022c	शलभानां यथा व्रातैस्तद्वदासीद्विशाम्पते ॥
KK-08-01-015-023a	ते शरा हेमविकृताः सम्पन्तौ मुहुर्मुहुः ।
KK-08-01-015-023c	श्रेणीकृता व्यकाशान्त क्रौञ्चाः श्रेणीकृता इव ॥
KK-08-01-015-024a	बाणजालवृते व्योम्नि च्छादिते च दिवाकरे ।
KK-08-01-015-024c	न स्म सम्पतते भूतं किञ्चिदप्यन्तरिक्षगम् ॥
KK-08-01-015-025a	निरुद्धे तत्र मार्गे च शरसङ्घैः समन्ततः ।
KK-08-01-015-025c	व्यरोचेतां महात्मानौ कालसूर्याविवोदितौ ॥
KK-08-01-015-026a	कर्णचापच्युतैर्बाणैर्वध्यमानास्तु सोमकाः ।
KK-08-01-015-026c	अवालीयन्त राजेन्द्र वेदनार्ता भृशार्दिताः ॥
KK-08-01-015-027a	नकुलस्य तथा बाणैर्हन्यमाना चमूस्तव ।
KK-08-01-015-027c	व्यशीर्यत दिशो राजन्वातनुन्ना इवाम्बुदाः ॥
KK-08-01-015-028a	ते सेने हन्यमाने तु ताभ्यां दिव्यैर्महाशरैः ।
KK-08-01-015-028c	शरपातमपाक्रम्य तस्थतुः प्रेक्षिके तदा ॥
KK-08-01-015-029a	प्रोत्सारितजने तस्मिन्कर्णपाण्डवयोः शरैः ।
KK-08-01-015-029c	अविध्येतां महात्मानावन्योन्यं शरवृष्टिभिः ॥
KK-08-01-015-030a	विदर्शयन्तौ दिव्यानि शस्त्राणि रणमूर्धनि ।
KK-08-01-015-030c	छादयन्तौ च सहसा परस्परवधैषिणौ ॥
KK-08-01-015-031a	नकुलेन शरा मुक्ता कङ्कबर्हिणवाससः ।
KK-08-01-015-031c	सूतपुत्रमवच्छाद्य व्यतिष्ठन्त यथाऽम्बरे ॥
KK-08-01-015-032a	तथैव सूतपुत्रेण प्रेषिताः परमाहवे ।
KK-08-01-015-032c	पाण्डुपुत्रमवच्छाद्य व्यतिष्ठन्ताम्बरे शराः ॥
KK-08-01-015-033a	शरवेश्मप्रविष्टौ तौ ददृशाते न कैश्चन ।
KK-08-01-015-033c	सूर्याचन्द्रमसौ राजञ्छाद्यमानौ घनैरिव ॥
KK-08-01-015-034a	ततः क्रुद्धो रणे कर्णः कृत्वा घोरतरं वपुः ।
KK-08-01-015-034c	पाण्डवं छादयामास समन्ताच्छरवृष्टिभिः ॥
KK-08-01-015-035a	सोऽतिच्छन्नो महाराज सूतपुत्रेण पाण्डवः ।
KK-08-01-015-035c	न चकार व्यथां राजन्भास्करो जलदैर्यथा ॥
KK-08-01-015-036a	ततः प्रहस्याधिरथिः शरजालानि मारिष ।
KK-08-01-015-036c	प्रेषयामास समरे शतशोऽथ सहस्रशः ॥
KK-08-01-015-037a	एकच्छायमभूत्सर्वं तस्य बाणैर्महात्मनः ॥
KK-08-01-015-037c	अभ्रच्छायेव सञ्जज्ञे सम्पतद्भिः शरोत्तमैः ॥
KK-08-01-015-038a	ततः कर्णो महाराज धनुश्छित्त्वा महात्मनः ।
KK-08-01-015-038c	सारथिं पातयामास रथनीडाद्धसन्निव ॥
KK-08-01-015-039a	ततोऽश्वांश्छतुरश्चास्य चतुर्भिर्निशितैः शरैः ।
KK-08-01-015-039c	यमस्य भवनं तूर्णं प्रेषयामास भारत ॥
KK-08-01-015-040a	अथास्य तं रथं दिव्यं तिलशो व्यधमच्छरैः ।
KK-08-01-015-040 c	पताकां चक्ररक्षांश्च गदां खड्गं च मारिष ॥
KK-08-01-015-041a	शतचन्द्रं च तच्चर्म सर्वाोपकरणानि च ।
KK-08-01-015-041c	`सुवर्णविकृतं तच्च धनुः सशरमाहवे' ॥
KK-08-01-015-042a	हताश्वो विरथश्चैव विवर्मा च विशाम्पते ।
KK-08-01-015-042c	अवतीर्य रथात्तूर्णं परिघं गृह्य धिष्ठितः ॥
KK-08-01-015-043a	तमुद्यतं महाघोरं परिघं तस्य सूतजः ।
KK-08-01-015-043c	व्यहनत्सायकै राजन्सुतीक्ष्णैर्भारसाधनैः ॥
KK-08-01-015-044a	व्यायुधं चैनमालक्ष्य शरैः सन्नतपर्वभिः ।
KK-08-01-015-044c	आर्पयद्बहुभिः कर्णो न चैनं समपीडयत् ॥
KK-08-01-015-045a	स हन्यमानः समरे कृतास्त्रेण बलीयसा ।
KK-08-01-015-045c	प्राद्रवत्सहसा राजन्नकुलो व्याकुलेन्द्रियः ॥
KK-08-01-015-046a	तमभिद्रुत्य राधेयः प्रहसन्वै पुनःपुनः ।
KK-08-01-015-046c	सज्यमस्य धनुः कण्ठे व्यवासृजत भारत ॥
KK-08-01-015-047a	ततः स शुशुभे राजन्कण्ठासक्तमहाधनुः ।
KK-08-01-015-047c	परिवेषमनुप्राप्तो यथा स्याद्व्योम्नि चन्द्रमाः ॥
KK-08-01-015-048a	यथैव चासितो मेघः शक्रचापेन शोभितः ।
KK-08-01-015-048c	`अशोभत महाराज पाण्डुपुत्रस्तथा रणे' ॥
KK-08-01-015-049a	तमब्रवीत्ततः कर्णो व्यर्थं व्याहृतवानसि ।
KK-08-01-015-049c	वदेदानीं पुनर्हृष्टो वध्यमानः पुनःपुनः ॥
KK-08-01-015-050a	मा योत्सीः कुरुभिः सार्धं बलवद्भिश्च पाण्डव ।
KK-08-01-015-050c	सदृशैस्तात युध्यस्व व्रीडां मा कुरु पाण्डव ॥
KK-08-01-015-051a	गृहं वा गच्छ माद्रेय यत्र वा कृष्णफल्गुनौ ।
KK-08-01-015-051c	एवमुक्त्वा महाराज विससर्ज स तं तदा ॥
KK-08-01-015-052a	वधप्राप्तं तु तं शूरो नाहनद्धर्मवित्तदा ।
KK-08-01-015-052c	स्मृत्वा कुन्त्या वचो राजंस्तत एनं व्यसर्जयत् ॥
KK-08-01-015-053a	विसृष्टः पाण्डवो राजन्सूतपुत्रेण धन्विना ।
KK-08-01-015-053c	व्रीडन्निव जगामाथ युधिष्ठिररथं प्रति ॥
KK-08-01-015-054a	आरुरोह रथं चापि सूतपुत्रप्रतापितः ।
KK-08-01-015-054c	निःश्वसन्दुःखसन्तप्तः कुम्भक्षिप्त इवोरगः ॥
KK-08-01-015-055a	तं विजित्याथ कर्णोऽपि पाञ्चालांस्त्वरितो ययौ ।
KK-08-01-015-055c	रथेनातिपताकेन चन्द्रवर्णहयेन च ॥
KK-08-01-015-056a	तत्राक्रन्दो महानासीत्पाण्डवानां विशाम्पते ।
KK-08-01-015-056c	दृष्ट्वा सेनापतिं यान्तं पाञ्चालानां रथव्रजान् ॥
KK-08-01-015-057a	तत्राकरोन्महाराज कदनं सूतनन्दनः ।
KK-08-01-015-057c	मध्यं प्राप्ते दिनकरे चक्रवद्विचरन्प्रभुः ॥
KK-08-01-015-058a	भग्नचक्रै रथैः कैश्चिच्छिन्नध्वजपताकिभिः ।
KK-08-01-015-058c	हताश्वैर्हतसूतैश्च भग्नाक्षैश्चैव मारिष ।
KK-08-01-015-058e	यमाणानपश्याम पाञ्चालानां रथव्रजान् ॥
KK-08-01-015-059a	तत्रतत्र च सम्भ्रान्ता विचेरुरथ कुञ्जराः ।
KK-08-01-015-059c	दावाग्न्यभिपरीताङ्गा यथैव स्युर्महावने ॥
KK-08-01-015-060a	भिन्नकुम्भाः सरुधिराश्छिन्नहस्ताश्च वारणाः ।
KK-08-01-015-060c	छिन्नगात्रावराश्चैव च्छिन्नवालधयोऽपरे ।
KK-08-01-015-060e	छिन्नाभ्राणीव सम्पेतुर्हन्यमाना महात्मना ॥
KK-08-01-015-061a	अपरे त्रासिता नागा नाराचशरतोमरैः ।
KK-08-01-015-061c	तमेवाभिमुखं जग्मुः शलभा इव पावकम् ॥
KK-08-01-015-062a	अपरे निष्टनन्तश्च व्यदृश्यन्त महाद्विपाः ।
KK-08-01-015-062c	क्षरन्तः शोणितं गात्रैर्नगा इव जलस्रवाः ॥
KK-08-01-015-063a	उरश्छदैर्वियुक्तांश्च वालबन्धैश्च वाजिनः ।
KK-08-01-015-063c	राजतैश्च तथा कांस्यैः सौवर्णैश्चैव भूषणैः ॥
KK-08-01-015-064a	हीनांश्चाभरणैश्चैव खलीनैश्च विवर्जितान् ।
KK-08-01-015-064c	चामरैश्च कुथाभिश्च तूणीरैः पतितैरपि ॥
KK-08-01-015-065a	निहतैः सादिभिश्चैव शूरैराहवशोभितैः ।
KK-08-01-015-065c	अपश्याम रणे तत्र भ्राम्यमाणान्हयोत्तमान् ॥
KK-08-01-015-066a	प्रासैः खड्गैश्च रहितानृष्टिभिश्चापि भारत ।
KK-08-01-015-066c	हयसादीनपश्याम कञ्चुकोष्णीषधारिणः ॥
KK-08-01-015-067a	निहतान्वध्यमानांश्च वेपमानांश्च भारत ।
KK-08-01-015-067c	नागाङ्गावयवैर्हीनांस्तत्रतत्रैव भारत ॥
KK-08-01-015-068a	रथान्हेमपरिष्कारान्संयुक्ताञ्जवनैर्हयैः ।
KK-08-01-015-068c	भ्राम्यमाणानपश्याम हतेषु रथिषु द्रुतम् ॥
KK-08-01-015-069a	भग्नाक्षकूबरान्कांश्चिद्भग्नचक्रांश्च भारत ।
KK-08-01-015-069c	विपताकध्वजांश्चान्याञ्छिन्नेषादण्डबन्धुरान् ॥
KK-08-01-015-070a	विहीनान्रथिनस्तत्र धावमानांस्ततस्ततः ।
KK-08-01-015-070c	सूतपुत्रशरैस्तीक्ष्णैर्हन्यमानान्विशाम्पते ॥
KK-08-01-015-071a	विशस्त्रांश्च तथैवान्यान्सशस्त्रांश्च हतान्बहून् ।
KK-08-01-015-071c	तारकाजालसञ्छन्नान्वरघण्टाविशोभितान् ॥
KK-08-01-015-072a	नानावर्णविचित्राभिः पताकाभिरलङ्कृतान् ।
KK-08-01-015-072c	वारणाननुपश्याम धावमानान्समन्ततः ॥
KK-08-01-015-073a	शिरांसि बाहूनूरूंश्च च्छिन्नानन्यांस्तथैव च ।
KK-08-01-015-073c	कर्णचापच्युतैर्बाणैरपश्याम समन्ततः ॥
KK-08-01-015-074a	महान्व्यतिकरो रौद्रो योधानामन्वपद्यत ।
KK-08-01-015-074c	कर्णसायकनुन्नानां युध्यतां च शितैः शरैः ॥
KK-08-01-015-075a	ते वध्यमानाः समरे सूतपुत्रेण सृञ्जयाः ।
KK-08-01-015-075c	तमेवाभिमुखं यान्ति पतङ्गा इव पावकम् ॥
KK-08-01-015-076a	तं दहन्तमनीकानि तत्रतत्र महारथम् ।
KK-08-01-015-076c	क्षत्रिया वर्जयामासुर्युगान्ताग्निमिवोल्बणम् ॥
KK-08-01-015-077a	हतशेषास्तु ये वीराः पाञ्चालानां महारथाः ।
KK-08-01-015-077c	तान्प्रभग्रान्दुतान्वीरः पृष्ठतो विकिरञ्छरैः ।
KK-08-01-015-077e	अभ्यधावत तेजस्वी विशीर्णकवचध्वजान् ॥
KK-08-01-015-078a	तापयामास तान्बाणैः सूतपुत्रो महाबलः ।
KK-08-01-015-078c	मध्यन्दिनमनुप्राप्तो भूतानीव तमोनुदः ॥ ॥

इति श्रीमन्महाभारते कर्णपर्वणि षोडशदिवसयुद्धे पञ्चदशोऽध्यायः ॥ 15 ॥

8-15-1 रभसं रणोत्सुकम् ॥ 8-15-11 आशीविषा यथा राजन्भित्त्वा गां सलिलं भृशम् । इति क.ख.ट.पाठः ॥ 8-15-25 बालसूर्याविवोदितौ इति ख.पाठः ॥ 8-15-37 एकबाणमभूत्सर्वं इति क.ट.पाठः ॥ 8-15-58 म्रियमाणान्पश्याम इति क.ख.ट.पाठः ॥ 8-15-67 नागाङ्गावयवैरित्यर्धं झ.पुस्तकएव दृश्यते ॥
