श्रीः
अध्यायः 113
अर्जुनं गच्छतः सात्यकेः कृतवर्मणासह युद्धम् ॥ 1 ॥
KK-07-05-113-001	सञ्जय उवाच 
KK-07-05-113-001a	प्रयाते तव सैन्यं तु युयुधाने युयुत्सया ।
KK-07-05-113-001c	धर्मराजो महाराज स्वेनानीकेन संवृतः ।
KK-07-05-113-001e	प्रायाद्द्रोणरथं प्रेप्सुर्युयुधानस्य पृष्ठतः ॥
KK-07-05-113-002a	ततः पाञ्चालराजस्य पुत्रः समरदुर्मदः ।
KK-07-05-113-002c	`प्रयाते माधवे राजन्निदं वचनमब्रवीत् ॥'
KK-07-05-113-003a	प्राक्रोशत्पाण्डवानीके वसुदानश्च पार्थिवः ।
KK-07-05-113-003c	आगच्छत प्रहरत द्रुतं विपरिधावत ॥
KK-07-05-113-004a	यथा सुखेन गच्छेत सात्यकिर्युद्धदुर्मदः ।
KK-07-05-113-004c	महारथा हि बहवो यतिष्यन्तेऽस्य निर्जये ॥
KK-07-05-113-005	सञ्जय उवाच 
KK-07-05-113-005a	`सेनापतिवचः श्रुत्वा पाण्डवेयाः समन्ततः ।
KK-07-05-113-005c	अभ्युद्ययुर्महाराज तव सैन्यं समन्ततः ॥
KK-07-05-113-006a	जहि प्रहर गृह्णीहि विध्य विद्रव चाद्रव ।'
KK-07-05-113-006c	इति ब्रुवन्तो वेगेन निपेतुस्ते महारथाः ॥
KK-07-05-113-007a	वयं प्रतिजिगीषन्तस्तत्र तान्समभिद्रुताः ।
KK-07-05-113-007c	`बाणशङ्खरवान्कृत्वा विमिश्रान्वाद्यनिस्वनैः ॥
KK-07-05-113-008a	युयुधानरथं दृष्ट्वा तावका अभिदुद्रुवुः ।'
KK-07-05-113-008c	ततः शब्दो महानासीद्युयुधानरथं प्रति ॥
KK-07-05-113-009a	आकीर्यमाणा धावन्ती तव पुत्रस्य वाहिनी ।
KK-07-05-113-009c	सात्वतेन महाराज शतधाऽभिव्यशीर्यत ॥
KK-07-05-113-010a	तस्यां विदीर्यमाणायां शिनेः पुत्रो महारथः ।
KK-07-05-113-010c	सप्तवीरान्महेष्वासानग्रानीकेष्वपोथयत् ॥
KK-07-05-113-011a	अथान्यानपि राजेन्द्र नानाजनपदेश्वरान् ।
KK-07-05-113-011c	शरैरनलसङ्काशैर्निन्ये वीरान्यमक्षयम् ॥
KK-07-05-113-012a	शतमेकेन विव्याध शतेनैकं च पत्रिणाम् ।
KK-07-05-113-012c	द्विपारोहान्द्विपांश्चैव हयारोहान्हयांस्तथा ।
KK-07-05-113-012e	रथिनः साश्वसूतांश्च जघानेशः पशूनिव ॥
KK-07-05-113-013a	तं तथाऽद्भुतकर्माणं शरसम्पातवर्षिणम् ।
KK-07-05-113-013c	न केचनाभ्यधावन्वै सात्यकिं तव सैनिकाः ॥
KK-07-05-113-014a	ते भीता मृद्यमानाश्च प्रमृष्टा दीर्घबाहुना ।
KK-07-05-113-014c	आयोधनं जहुर्वीरा दृष्टा तमतिमानिनम् ॥
KK-07-05-113-015ac	तमेकं बहुधा पश्यन्मोहितास्तस्य तेजसा ॥
KK-07-05-113-016a	रथैर्विमथितैश्चैव भग्ननीडैश्च मारिष ।
KK-07-05-113-016c	चक्रैर्विमथितैश्छत्रैर्ध्वजैश्च विनिपातितैः ॥
KK-07-05-113-017a	अनुकर्षैः पताकाभिः शिरस्त्राणैः सकाञ्चनैः ।
KK-07-05-113-017c	बाहुभिश्चन्दनादिग्धैः साङ्गदैश्च विशाम्पते ॥
KK-07-05-113-018a	हस्तिहस्तोपमैश्चापि भुजङ्गाभोगसन्निभैः ।
KK-07-05-113-018c	ऊरुभिः पृथिवी च्छन्ना मनुजानां नराधिप ॥
KK-07-05-113-019a	शशाङ्कसन्निभैश्चैव वदनैश्चारुकुण्डलैः ।
KK-07-05-113-019c	पतितैर्ऋषभाक्षाणां बभौ भारत मेदिनी ॥
KK-07-05-113-020a	गजैश्च बहुधा छिन्नैः शयानैः पर्वतोपमैः ।
KK-07-05-113-020c	रराजातिभृशं भूमिर्विकीर्णैरिव पर्वतैः ॥
KK-07-05-113-021a	तपनीयमयैर्योक्त्रैर्मुक्ताजालविभूषितैः ।
KK-07-05-113-021c	उरश्छदैर्विचित्रैश्च व्यशोभन्त तुरङ्गमाः ।
KK-07-05-113-021e	गतसत्वा महीं प्राप्य प्रमृष्टा दीर्घबाहुना ॥
KK-07-05-113-022a	नानाविधानि सैन्यानि तव हत्वा तु सात्वतः ।
KK-07-05-113-022c	प्रविष्टस्तावकं सैन्यं द्रावयित्वा चमूं भृशम् ॥
KK-07-05-113-023a	ततस्तेनैव मार्गेण येन यातो धनञ्जयः ।
KK-07-05-113-023c	इयेष सात्यकिर्गन्तुं ततो द्रोणेन वारितः ॥
KK-07-05-113-024a	भारद्वाजं समासाद्य युयुधानश्च सात्यकिः ।
KK-07-05-113-024c	न न्यवर्तत सङ्क्रुद्धो वेलामिव जलाशयः ॥
KK-07-05-113-025a	निवार्य तु रणे द्रोणो युयुधानं महारथम् ।
KK-07-05-113-025c	विव्याध निशितैर्बाणैः पञ्चभिर्मर्मभेदिभिः ॥
KK-07-05-113-026a	सात्यकिस्तु रणे द्रोणं राजन्विव्याध सप्तभिः ।
KK-07-05-113-026c	हेमपुङ्खैः शिलाधौतैः कङ्कबर्हिणवाजितैः ॥
KK-07-05-113-027a	तं षड्भिः सायकैर्द्रोणः साश्वयन्तारमार्दयत् ।
KK-07-05-113-027c	स तं न ममृषे द्रोणं युयुधानो महारथः ॥
KK-07-05-113-028a	सिंहनादं ततः कृत्वा द्रोणं विव्याध सात्यकिः ।
KK-07-05-113-028c	दशभिः सायकैश्चान्यैः षड्भिरष्टाभिरेव च ॥
KK-07-05-113-029a	युयुधानः पुनर्द्रोणं विव्याध दशभिः शरैः ।
KK-07-05-113-029c	एकेन सारथिं चास्य चतुर्भिश्चतुरो हयान् ।
KK-07-05-113-029e	ध्वजमेकेन बाणेन विव्याध युधि मारिष ॥
KK-07-05-113-030a	तं द्रोणः साश्वयन्तारं सरथध्वजमाशुगैः ।
KK-07-05-113-030c	त्वरन्प्राच्छादयद्बाणैः शलभानामिव व्रजैः ॥
KK-07-05-113-031a	तथैव युयुधानोऽपि द्रोणं बहुभिराशुगैः ।
KK-07-05-113-031c	`प्राच्छादयदसम्भ्रान्तस्त्वरमाणो महारथः ॥
KK-07-05-113-032a	द्रोणस्तु परमक्रुद्धः सात्यकिं परवीरहा ।
KK-07-05-113-032c	अवाकिरच्छितैर्बाणैर्वासुदेवपराक्रमम् ॥
KK-07-05-113-033a	तं तथा शरजालेन प्रच्छाद्य महता पुनः ।
KK-07-05-113-033c	द्रोणः प्रहस्य शैनेयमिदं वचनमब्रवीत् ॥'
KK-07-05-113-034a	तवाचार्यो रणं हित्वा गतः कापुरुषो यथा ।
KK-07-05-113-034c	युध्यमानं च मां हित्वा प्रदक्षिणमवर्तत ॥
KK-07-05-113-035a	त्वं हि मे युध्यतो नाद्य जीवन्यास्यसि माधव ।
KK-07-05-113-035c	यदि मां त्वं रणे हित्वा न यास्याचार्यवद्द्रुतम् ॥
KK-07-05-113-036	सात्यकिरुवाच 
KK-07-05-113-036a	धनञ्जयस्य पदवीं धर्मराजस्य शासनात् ।
KK-07-05-113-036c	गच्छामि स्वस्ति ते ब्रह्मन्न मे कालात्ययो भवेत् ॥
KK-07-05-113-037a	आचार्यानुगतो मार्गः शिष्यैरन्वास्यते सदा ।
KK-07-05-113-037c	तस्मादेव व्रजाम्याशु यथा मे स गुरुर्गतः ॥
KK-07-05-113-038	सञ्जय उवाच 
KK-07-05-113-038a	एतावदुक्त्वा शैनेय आचार्यं परिवर्जयन् ।
KK-07-05-113-038c	प्रयातः सहसा राजन्सारथिं चेदमब्रवीत् ॥
KK-07-05-113-039a	द्रोणः करिष्यते यत्नं सर्वथा मम वारणे ।
KK-07-05-113-039c	यत्तो याहि रणे सूत शृणु चेदं वचः परम् ॥
KK-07-05-113-040a	एतदालोक्यते सैन्यमावन्त्यानां महाप्रभम् ।
KK-07-05-113-040c	अस्यानन्तरतस्त्वेतद्दाक्षिणात्यं महद्बलम् ॥
KK-07-05-113-041a	तदनन्तरमेतच्च बाह्लिकानां महद्बलम् ।
KK-07-05-113-041c	बाह्लिकाभ्याशतो युक्तं कर्णस्य च महद्बलम् ॥
KK-07-05-113-042a	अन्योन्येन हि सैन्यानि भिन्नान्येतानि सारथे ।
KK-07-05-113-042c	अन्योन्यं समुपाश्रित्य न त्यक्ष्यन्ति रणाजिरम् ॥
KK-07-05-113-043a	एतदन्तरमासाद्य चोदयाश्वान्प्रहृष्टवत् ।
KK-07-05-113-043c	मध्यमं जवमास्थाय वह मामत्र सारथे ॥
KK-07-05-113-044a	बाह्लिका यत्र दृश्यन्ते नानाप्रहरणोद्यताः ।
KK-07-05-113-044c	दाक्षिणात्याश्च बहवः सूतपुत्रपुरोगमाः ॥
KK-07-05-113-045a	हस्त्यश्वरथसम्बाधं यच्चानीकं विलोक्यते ।
KK-07-05-113-045c	नानादेशसमुत्थैश्च पदातिभिरधिष्ठितम् ॥
KK-07-05-113-046a	`*ततः शक्यो महाव्यूहो भेत्तुं स सहसा रणे ।
KK-07-05-113-046c	तं देशं त्वरिता यामो मृद्नन्तो युधि शात्रवान् ॥
KK-07-05-113-047ac	तत्रैते सम्प्रहृष्टत्वान्नास्मान्प्रति युयुत्सवः ॥
KK-07-05-113-048a	अयुध्यमानो बहुभिरेकं प्राप्य सुदुर्बलम् ।
KK-07-05-113-048c	बलं प्रमथ्य गच्छामि मिषतां सर्वधन्विनाम् ॥
KK-07-05-113-049a	मध्यतो याहि यत्रोग्रं कर्णस्य सुमहद्बलम् ।
KK-07-05-113-049c	यत्रैते परमक्रुद्धा दाक्षिणात्या महारथाः ।
KK-07-05-113-049e	एतान्विजित्य सङ्ग्रामे ततो यामो धनञ्जयम् ॥
KK-07-05-113-050	सञ्जय उवाच 
KK-07-05-113-050a	युयुधानवचः श्रुत्वा युयुधानस्य सारथिः ।
KK-07-05-113-050c	यथोक्तमगमद्राजन्वर्जयन्द्रोणमाहवे ॥'
KK-07-05-113-051a	तं द्रोणोऽनुययौ क्रुद्धो विकिरन्विशिखान्बहून् ।
KK-07-05-113-051c	युयुधानं महाभागं गच्छन्तमनिवर्तिनम् ॥
KK-07-05-113-052a	स च सैन्यं महद्भित्त्वा दाक्षिणात्यबलं च तत् ।
KK-07-05-113-052c	कर्णस्य सैन्यं सुमहदभिहत्य शितैः शरैः ॥
KK-07-05-113-053a	प्राविशद्भारतीं सेनामपर्यन्तां स सात्यकिः ।
KK-07-05-113-053c	सात्यको हि ततः सैन्यं द्रावयन्स समन्ततः ॥
KK-07-05-113-054a	प्रविष्टे युयुधाने तु सैनिकेषु द्रुतेषु च ।
KK-07-05-113-054c	अमर्षी कृतवर्मा तु सात्यकिं पर्यवारयत् ॥
KK-07-05-113-055a	तमापतन्तं विशिखैः षड्भिराहत्य सात्यकिः ।
KK-07-05-113-055c	चतुर्भिश्चतुरोऽस्याश्वानाजघानाशु वीर्यवान् ॥
KK-07-05-113-056a	ततः पुनः षोडशभिर्नतपर्वभिराशुगैः ।
KK-07-05-113-056c	सात्यकिः कृतवर्माणं प्रत्यविध्यत्स्तनान्तरे ॥
KK-07-05-113-057a	स ताड्यमानो विशिखैर्बहुभिस्तिग्मतेजनैः ।
KK-07-05-113-057c	सात्वतेन महाराज कृतवर्मा न चक्षमे ॥
KK-07-05-113-058a	स वत्सदन्तं सन्धाय तिग्मांश्वनलसप्रभम् ।
KK-07-05-113-058c	आकृष्य राजन्नाकर्णाद्विव्याधोरसि सात्यकिम् ॥
KK-07-05-113-059a	स तस्य देहावरणं भित्त्वा देहं च सायकः ।
KK-07-05-113-059c	सपुङ्खपत्रः पृथिवीं विवेश रुधिरोक्षितः ॥
KK-07-05-113-060a	अथास्य बहुभिर्बाणैरच्छिनत्परमास्त्रवित् ।
KK-07-05-113-060c	स मार्गणगणं राजन्कृतवर्मा शरासनम् ॥
KK-07-05-113-061a	विव्याध च रणे राजन्सात्यकिं सत्यविक्रमम् ।
KK-07-05-113-061c	दशभिर्विशिखैस्तीक्ष्णैरभिक्रुद्धः स्तनान्तरे ॥
KK-07-05-113-062a	ततः प्रशीर्णे धनुषि शक्त्या शक्तिमतां वरः ।
KK-07-05-113-062c	जघान दक्षिणं बाहुं सात्यकिः कृतवर्मणः ॥
KK-07-05-113-063a	ततोऽन्यत्सुदृढं चापं पूर्णमायम्य सात्यकिः ।
KK-07-05-113-063c	व्यसृजद्विशिखांस्तूर्णं शतशोऽथ सहस्रशः ॥
KK-07-05-113-064a	सरथं कृतवर्माणं समन्तात्पर्यवारयत् ।
KK-07-05-113-064c	छादयित्वा रणे राजन्हार्दिक्यं स तु सात्यकिः ।
KK-07-05-113-064e	अथास्य भल्लेन शिरः सारथेः समकृन्तत ॥
KK-07-05-113-065a	स पपात हतः सूतो हार्दिक्यस्य महारथात् ।
KK-07-05-113-065c	ततस्ते यन्तृरहिताः प्राद्रवंस्तुरगा भृशम् ॥
KK-07-05-113-066a	अथ भोजस्तु सम्भ्रान्तो निगृह्य तुरगान्स्वयम् ।
KK-07-05-113-066c	तस्थौ वीरो धनुष्पाणिस्तत्सैन्यान्यभ्यपूजयन् ॥
KK-07-05-113-067a	स मुहूर्तमिवाश्वास्य सदश्वान्समनोदयत् ।
KK-07-05-113-067c	व्यपेतभीरमित्राणामावहत्सुमहद्भयम् ॥
KK-07-05-113-068ac	सात्यकिश्चात्यगात्तस्मात्स तु भीममुपाद्रवत् ॥
KK-07-05-113-069a	युयुधानोऽपि राजेन्द्र भोजानीकाद्विनिःसृतः ।
KK-07-05-113-069c	प्रययौ त्वरितस्तूर्णं काम्भोजानां महाचमूम् ॥
KK-07-05-113-070a	स तत्र बहुभिः शूरैः सन्निरुद्धो महारथैः ।
KK-07-05-113-070c	न चचाल तदा राजन्सात्यकिः सत्यविक्रमः ॥
KK-07-05-113-071a	सन्धाय च चमूं द्रोणो भोजे भारं निवेश्य च ।
KK-07-05-113-071c	अभ्यधावद्रणे यत्तो युयुधानं युयुत्सया ॥
KK-07-05-113-072a	तथा तमनुधावन्तं युयुधानस्य पृष्ठतः ।
KK-07-05-113-072c	न्यवारयन्त संहृष्टाः पाण्डुसैन्ये बृहत्तमाः ।
KK-07-05-113-072e	समासाद्य तु हार्दिक्यं रथानां प्रवरं रथम् ॥
KK-07-05-113-073a	पाञ्चाला विगतोत्साहा भीमसेनपुरोगमाः ।
KK-07-05-113-073c	विक्रम्य वारिता राजन्वीरेण कृतवर्मणा ॥
KK-07-05-113-074a	यतमानांश्च तान्सर्वानीषद्विगतचेतसः ।
KK-07-05-113-074c	अभितस्ताञ्शरौघेण क्लान्तवाहानकारयत् ॥
KK-07-05-113-075a	निगृहीतास्तु भोजेन भोजानीकेप्सवो रणे ।
KK-07-05-113-075c	अतिष्ठन्नार्यवद्वीराः प्रार्थयन्तो महद्यशः ।
KK-07-05-113-075e	`हार्दिक्यं समरे यत्ता न शेकुः प्रतिवीक्षितुम् ॥'

इति श्रीमन्महाभारते द्रोणपर्वणि जयद्रथवधपर्वणि चतुर्दशदिवसयुद्धे त्रयोदशाधिकशततमोऽध्यायः ॥ 2 ॥

5-113-12 ईशो रुद्रः ॥ 5-113-19 ऋषभस्येवाक्षीणि येषाम् ॥ 5-113-35 त्वंहि त्वमपि ॥ 5-113-42 भिन्नानि पृथग्भूतानि ॥ 5-113-* एतदादि पञ्चश्लोकानां स्थाने अधो लिखित एकएव श्लोकः झ. पुस्तकेऽस्ति ।
 एतावदुक्त्वा यन्तारं ब्राह्मणं परिवर्जयन् ।
 मध्यतो याहि यच्चोग्रं कर्णस्य च महद्बलम् ॥ 5-113-58 जिह्मगानिलसन्निभम् इति । झ. पाठः ॥ 5-113-71 सन्धाय यथास्थानमानीय ॥ 5-113-75 आर्यवत्कुलीनवत् । कुलीनत्वादितियावत् ॥ 5-113-113 त्रयोदशाधिकशततमोऽध्यायः ॥
