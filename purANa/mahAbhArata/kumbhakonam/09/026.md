अध्यायः 026

कृष्णार्जुनयोः संवादः ॥ 1 ॥ सङ्कुलयुद्धम् ॥ 2 ॥ भीमेन सुदर्शननाम्नो दुर्योधनानुजस्य वधः ॥ 3 ॥

KK-09-01-026-001	सञ्जय उवाच ।
KK-09-01-026-001a	दुर्योधनो महाराज सुदर्शश्चापि ते सुतः ।
KK-09-01-026-001c	हतशेषौ तदा सङ्ख्ये वाजिमध्ये व्यवस्थितौ ॥
KK-09-01-026-002a	ततो दुर्योधनं दृष्ट्वा वाजिमध्ये व्यवस्थितम् ।
KK-09-01-026-002c	उवाच देवकीपुत्रः कुन्तीपुत्रं धनञ्जयम् ॥
KK-09-01-026-003a	शत्रवो हतभूयिष्ठा ज्ञातयः परिपालिताः ।
KK-09-01-026-003c	गृहीत्वा सञ्जयं चासौ निवृत्तः शिनिपुङ्गवः ॥
KK-09-01-026-004a	परिश्रान्तश्च नकुलः सहदेवश्च भारत ।
KK-09-01-026-004c	योधयित्वा रणे पापान्धार्तराष्ट्रान्सहानुगान् ॥
KK-09-01-026-005a	दुर्योधनमतिक्रम्य त्रय एते व्यवस्थिताः ।
KK-09-01-026-005c	कृपश्च कृतवर्मा च द्रौणिश्चैव महारथः ॥
KK-09-01-026-006a	असौ तिष्ठति पाञ्चाल्यः श्रिया परमया युतः ।
KK-09-01-026-006c	दुर्योधनबलं हत्वा सह सर्वैः प्रभद्रकैः ॥
KK-09-01-026-007a	असौ दुर्योधनः पार्थ वाजिमध्ये व्यवस्थितः ।
KK-09-01-026-007c	छत्रेण ध्रियामणेन प्रेक्षमाणो मुहुर्मुहुः ॥
KK-09-01-026-008a	प्रतिव्यूह्य बलं सर्वं रणमध्ये व्यवस्थितः ।
KK-09-01-026-008c	एनं हत्वा शितैर्बाणैः कृतकृत्यो भविष्यसि ॥
KK-09-01-026-009a	गजानीकं हतं दृष्ट्वा त्वां च प्राप्तमरिन्दम ।
KK-09-01-026-009c	यावन्न विद्रवन्त्येते तावज्जहि सुयोधनम् ॥
KK-09-01-026-010a	यातु कश्चित्तु पाञ्चाल्यं क्षिप्रमागम्यतामिति ।
KK-09-01-026-010c	परिश्रान्तबलस्तात नैष मुच्येत किल्बिषी ॥
KK-09-01-026-011a	हत्वा तव बलं सर्वं सङ्ग्रमे धृतराष्ट्रजः ।
KK-09-01-026-011c	जितान्पाण्डुसुतान्मत्वा रूपं धारयते महत् ॥
KK-09-01-026-012a	निहतं स्वबलं दृष्ट्वा पीडितं चापि पाण्डवैः ।
KK-09-01-026-012c	ध्रुवमेष्यति सङ्ग्रामे वधायैवात्मनो नृपः ॥
KK-09-01-026-013a	एवमुक्तः फल्गुनस्तु कृष्णं वचनमब्रवीत् ।
KK-09-01-026-013c	धृतराष्ट्रसुताः सर्वे हता भीमेन माधव ।
KK-09-01-026-013e	यावेतावास्थितौ कृष्ण तावद्य नभविष्यतः ॥
KK-09-01-026-014a	हतो भीष्मो हतो द्रोणः कर्णो वैकर्तनो हतः ।
KK-09-01-026-014c	मद्रराजो हतः शल्यो हतः कृष्ण जयद्रथः ॥
KK-09-01-026-015a	हयाः पञ्चशताः शिष्टाः शकुनेः सौबलस्य च ।
KK-09-01-026-015c	रथानां तु शते शिष्टे द्वे एव तु जनार्दन ।
KK-09-01-026-015e	दन्तिनां च शतं साग्रं त्रिसाहस्राः पदातयः ॥
KK-09-01-026-016a	अश्वत्थामा कृपश्चैव त्रिगर्ताधिपतिस्तथा ।
KK-09-01-026-016c	उलूकः शकुनिश्चैव कृतवर्मा च सात्वतः ॥
KK-09-01-026-017a	एतद्बलमभूच्छेषं धार्तराष्ट्रस्य माधव ।
KK-09-01-026-017c	मोक्षो न नूनं कालात्तु विद्यते भुवि कस्यचित् ॥
KK-09-01-026-018a	तथा विनिहते सैन्ये पश्य दुर्योधनं स्थितम् ।
KK-09-01-026-018c	अद्याह्ना हि महाराजो हतामित्रो भविष्यति ।
KK-09-01-026-018e	न हि मे मोक्ष्यते कश्चित्परेषामिह चिन्तये ॥
KK-09-01-026-019a	ये त्वद्य समरं कृष्ण न हास्यन्ति मदोत्कटाः ।
KK-09-01-026-019c	तान्वै सर्वान्हनिष्यामि यद्यपि स्युरमानुषाः ॥
KK-09-01-026-020a	अद्य युद्धे समुत्पन्नं दीर्घं राज्ञः प्रजागरम् ।
KK-09-01-026-020c	अपनेष्यामि गान्धारिं घातयित्वा शितैः शरैः ॥
KK-09-01-026-021a	निकृत्या वै दुराचारो यानि रत्नानि सौबलः ।
KK-09-01-026-021c	सभायामहरद्द्यूते पुनस्तान्याहराम्यहम् ॥
KK-09-01-026-022a	अद्य वेत्स्यन्ति मच्छक्तिं सर्वा नागपुरे स्त्रियः ।
KK-09-01-026-022c	श्रुत्वा पतींश्च पुत्रांश्च पाण्डवैर्निहतान्युधि ॥
KK-09-01-026-023a	समाप्तमद्य वै कर्म सर्वं कृष्ण भविष्यति ।
KK-09-01-026-023c	अद्य दुर्योधनो दीप्तां श्रियं प्राणांश्च मोक्ष्यति ॥
KK-09-01-026-024a	नापयाति भयात्कृष्ण सङ्ग्रामाद्यदि चेन्मम ।
KK-09-01-026-024c	निहतं विद्धि वार्ष्णेय धार्तराष्ट्रं सुबालिशम् ॥
KK-09-01-026-025a	मम ह्येतदपर्याप्तं वाजिवृन्दमरिन्दम ।
KK-09-01-026-025c	सोढुं ज्यातलनिर्घोषं याहि यावन्निहन्म्यहम् ॥
KK-09-01-026-026	सञ्जय उवाच ।
KK-09-01-026-026a	एवमुक्तस्तु दाशार्हः पाण्डवेन यशस्विना ।
KK-09-01-026-026c	अचोदयद्धायन्राजन्दुर्योधनबलं प्रति ॥
KK-09-01-026-027a	तदनीकमभिप्रेक्ष्य त्रयः सज्जा महारथाः ।
KK-09-01-026-027c	भीमसेनोऽर्जुनश्चैव सहदेवश्च मारिष ।
KK-09-01-026-027e	प्रययुः सिंहनादेन दुर्योधनजिघांसया ॥
KK-09-01-026-028a	तान्प्रेक्ष्य सहितान्सर्वाञ्जवेनोद्यतकार्मुकान् ।
KK-09-01-026-028c	सौबलोऽभ्यद्रवद्युद्धे पाण्डवानाततायिनः ॥
KK-09-01-026-029a	सुदर्शनस्तव सुतो भीमसेनं समभ्ययात् ।
KK-09-01-026-029c	सुशर्मा शकुनिश्चैव युयुधाते किरीटिना ॥
KK-09-01-026-030ac	सहदेवं तव सुतो हयपृष्ठगतोऽभ्ययात् ॥
KK-09-01-026-031a	ततो हि यत्नतः क्षिप्रं तव पुत्रो जनाधिप ।
KK-09-01-026-031c	प्रासेन सहदेवस्य शिरसि प्राहरद्भृशम् ॥
KK-09-01-026-032a	सोपाविशद्रथोपस्थे तव सुत्रेण ताडितः ।
KK-09-01-026-032c	रुधिराप्लुतसर्वाङ्ग आशीविष इव श्वसन् ॥
KK-09-01-026-033a	प्रतिलभ्य ततः सञ्ज्ञां सहदेवो विशाम्पते ।
KK-09-01-026-033c	दुर्योधनं शरैस्तीक्ष्णैः सङ्क्रुद्धः समवाकिरत् ॥
KK-09-01-026-034a	पार्थोऽपि युधि विक्रम्य कुन्तीपुत्रो धनञ्जयः ।
KK-09-01-026-034c	शूराणामश्वपृष्ठेभ्यः शिरांसि निचकर्त ह ॥
KK-09-01-026-035a	तदनीकं तदा पार्थो व्यधमद्बहुभिः शरैः ।
KK-09-01-026-035c	पातयित्वा हयान्सर्वांस्त्रिगर्तानां रथान्ययौ ॥
KK-09-01-026-036a	ततस्ते सहिता भूत्वा त्रिगर्तानां महारथाः ।
KK-09-01-026-036c	अर्जुनं वासुदेवं च शरवर्षैरवाकिरन् ॥
KK-09-01-026-037a	सत्यकर्माणमाक्षिप्य क्षुरप्रेण महायशाः ।
KK-09-01-026-037c	ततोऽस्य स्यन्दनस्येषां चिच्छिदे पाण्डुनन्दनः ॥
KK-09-01-026-038a	शिलाशितेन च विभो क्षुरप्रेण महायशाः ।
KK-09-01-026-038c	शिरश्चिच्छेद सहसा तप्तकुण्डलभूषणम् ॥
KK-09-01-026-039a	सत्येषुमथ चादत्त योधानां मिषतां ततः ।
KK-09-01-026-039c	यथा सिंहो वने राजन्मृगं परि बुभुक्षितः ॥
KK-09-01-026-040a	तं निहत्य ततः पार्थः सुशर्माणं त्रिभिः शरैः ।
KK-09-01-026-040c	विद्ध्वा तानहनत्सर्वान्रथान्रुक्मविभूषितान् ॥
KK-09-01-026-041a	ततः प्रायात्त्वरन्पार्थो दीर्घकालं सुसंवृतम् ।
KK-09-01-026-041c	मुञ्चन्क्रोधविषं तीक्ष्णं प्रस्थलाधिपतिं प्रति ॥
KK-09-01-026-042a	तमर्जुनः पृषत्कानां शतेन भरतर्षभ ।
KK-09-01-026-042c	पूरयित्वा ततो वाहान्प्राहरत्तस्य धन्विनः ॥
KK-09-01-026-043a	ततः शरं समादाय यमदण्डोपमं तदा ।
KK-09-01-026-043c	सुशर्माणं समुद्दिश्य चिक्षेपाशु हसन्निव ॥
KK-09-01-026-044a	स शरः प्रेषितस्तेन क्रोधदीप्तेन धन्विना ।
KK-09-01-026-044c	सुशर्माणं समासाद्य बिभेद हृदयं रणे ॥
KK-09-01-026-045a	स गतासुर्महाराज पपात धरणीतले ।
KK-09-01-026-045c	नन्दयन्पाण्डवान्सर्वान्व्यथयंश्चापि तावकान् ॥
KK-09-01-026-046a	सुशर्माणं रणे हत्वा पुत्रानस्य महारथान् ।
KK-09-01-026-046c	सप्त चाष्टौ च त्रिंशच्च सायकैरनयत्क्षयम् ॥
KK-09-01-026-047a	ततोऽस्य निशितैर्बाणैः सर्वान्हत्वा पदानुगान् ।
KK-09-01-026-047c	अभ्यगाद्भारतीं सेनां हतशेषां महारथः ॥
KK-09-01-026-048a	भीमस्तु समरे क्रुद्धः पुत्रं तव जनाधिप ।
KK-09-01-026-048c	सुदर्शनमदृश्यन्तं शरैश्चक्रे हसन्निव ॥
KK-09-01-026-049a	ततोऽस्य प्रहसन्क्रुद्धः शिरः कायादपाहरत् ।
KK-09-01-026-049c	क्षुरप्रेण सुतीक्ष्णेन स हतः प्रापतद्भुवि ॥
KK-09-01-026-050a	तस्मिंस्तु निहते वीरे ततस्तस्य पदानुगाः ।
KK-09-01-026-050c	परिवव्रू रणे भीमं किरन्तो विविधाञ्शरान् ॥
KK-09-01-026-051a	ततस्तु निशितैर्बाणैस्तवानीकं वृकोदरः ।
KK-09-01-026-051c	इन्द्राशनिसमस्पर्शैः समन्तात्पर्यवाकिरत् ॥
KK-09-01-026-052ac	ततः क्षणेन तद्भीमो न्यहनद्भरतर्षभ ॥
KK-09-01-026-053a	तेषु तूत्साद्यमानेषु सेनाध्यक्षा महारथाः ।
KK-09-01-026-053c	भीमसेनं समासाद्य ततोऽयुध्यन्त भारत ॥
KK-09-01-026-054a	स तान्सर्वाञ्शरैर्घोररैवाकिरत पाण्डवः ।
KK-09-01-026-054c	तथैव तावका राजन्पाण्डवेयान्महारथान् ।
KK-09-01-026-054e	शरवर्षेण महता समन्तात्पर्यवारयन् ॥
KK-09-01-026-055a	व्याकुलं तदभूत्सर्वं पाण्डवानां परैः सह ।
KK-09-01-026-055c	तावकानां च समरे पाण्डवेयैर्युयुत्सताम् ॥
KK-09-01-026-056a	तत्र योधास्तदा पेतुः परस्परसमाहताः ।
KK-09-01-026-056c	उभयोः सेनयो राजन्संशोचन्तः स्म बान्धवान् ॥ ॥

इति श्रीमन्महाभारते शल्यपर्वणि शल्यवधपर्वणि अष्टादशदिवसयुद्धे षड्विंशोऽध्यायः ॥ 26 ॥

9-26-17 मोक्षो नूनं कालसृष्टः इति क.पाठः ॥ 
