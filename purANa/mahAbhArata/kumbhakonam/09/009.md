अध्यायः 009

नकुकेन कर्णपुत्राणां त्रयाणां मारणम् ॥ 1 ॥

KK-09-01-009-001	सञ्जय उवाच ।
KK-09-01-009-001a	तत्प्रभग्नं बलं दृष्ट्वा मद्रराजः प्रतापवान् ।
KK-09-01-009-001c	उवाच सारथिं तूर्णं चोदयाश्वान्महाजवान् ॥
KK-09-01-009-002a	एष तिष्ठति वै राजा पाण्डुपुत्रो युधिष्ठिरः ।
KK-09-01-009-002c	छत्रेण ध्रियमाणेन पाण्डुरेण विराजता ॥
KK-09-01-009-003a	अत्र मां प्रापय क्षिप्रं पश्य मे सारथे बलम् ।
KK-09-01-009-003c	न समर्था हि मे पार्थाः स्थातुमद्य पुरो युधि ॥
KK-09-01-009-004a	एवमुक्तस्ततः प्रायान्मद्रराजस्य सारथिः ।
KK-09-01-009-004c	यत्र राजा सत्यसन्धो धर्मपुत्रो युधिष्ठिरः ॥
KK-09-01-009-005a	आपतन्तं च सहसा पाण्डवानां महद्बलम् ।
KK-09-01-009-005c	दधारैको रणे शल्यो वेलोद्वृत्तमिवार्णवम् ॥
KK-09-01-009-006a	पाण्डवानां बलौघस्तु शल्यमासाद्य मारिष ।
KK-09-01-009-006c	व्यतिष्ठत तदा युद्धे सिन्धोर्वेग इवाचलम् ॥
KK-09-01-009-007a	मद्रराजं तु समरे दृष्ट्वा युद्धाय धिष्ठितम् ।
KK-09-01-009-007c	कुरवः सन्न्यवर्तन्त मृत्युं कृत्वा निवर्तनम् ॥
KK-09-01-009-008a	तेषु राजन्निवृत्तेषु व्यूढानीकेषु सर्वशः ।
KK-09-01-009-008c	प्रावर्तत महारौद्रः सङ्ग्रामः शोणितोदकः ॥
KK-09-01-009-009a	समार्च्छच्चित्रसेनं तु नकुलो युद्धदुर्मदः ।
KK-09-01-009-009c	तौ परस्परमासाद्य चित्रकार्मुकधारिणौ ॥
KK-09-01-009-010a	मेघाविव यथोद्वृत्तौ दक्षिणोत्तरवर्षिणौ ।
KK-09-01-009-010c	शरतोयैः सिषिचतुस्तौ परस्परमाहवे ॥
KK-09-01-009-011a	नान्तरं तत्र पश्यामः पाण्डवस्येतरस्य च ।
KK-09-01-009-011c	उभौ कृतास्त्रौ बलिनौ रथचर्याविशारदौ ।
KK-09-01-009-011e	परस्परवधे यत्तौ छिद्रान्वेषणतत्परौ ॥
KK-09-01-009-012a	चित्रसेनस्तु भल्लेन पीतेन निशितेन च ।
KK-09-01-009-012c	नकुलस्य महाराज मुष्टिदेशेऽच्छिनद्धनुः ॥
KK-09-01-009-013a	अथैनं छिन्नधन्वानं रुक्मपुङ्खैः शिलाशितैः ।
KK-09-01-009-013c	त्रिभिः शरैरसम्भ्रान्तो ललाटे वै समार्पयत् ॥
KK-09-01-009-014a	हयांश्चास्य शरैस्तीक्ष्णैः प्रेषयामास मृत्यवे ।
KK-09-01-009-014c	तथा ध्वजं सारथिं च त्रिभिस्त्रिभिरपातयत् ॥
KK-09-01-009-015a	स शत्रुभुजनिर्मुक्तैर्ललाटस्थैस्त्रिभिः शरैः ।
KK-09-01-009-015c	नकुलः शुशुभे राजंस्त्रिशृङ्ग इव पर्वतः ॥
KK-09-01-009-016a	स च्छिन्नधन्वा विरथः खङ्गमादाय चर्म च ।
KK-09-01-009-016c	रथादवातरद्वीरः शैलाग्रादिव केसरी ॥
KK-09-01-009-017a	पद्भ्यामापततस्तस्य शरवृष्टिं समासृजत् ।
KK-09-01-009-017c	नकुलोऽप्यग्रसत्तां वै चर्मणा लघुविक्रमः ॥
KK-09-01-009-018a	चित्रसेनरथं प्राप्य चित्रयोधी जितश्रमः ।
KK-09-01-009-018c	आरुरोह महाबाहुः सर्वसैन्यस्य पश्यतः ॥
KK-09-01-009-019a	सकुण्डलं समुकुटं सुनसं स्वायतेक्षणम् ।
KK-09-01-009-019c	चित्रसेनशिरः कायादपाहरत पाण्डवः ॥
KK-09-01-009-020ac	स पपात रथात्तस्माद्दिवाकरसमद्युतिः ॥
KK-09-01-009-021a	चित्रसेनशिरस्तत्तु दृष्ट्वा तत्र महारथाः ।
KK-09-01-009-021c	साधुवादस्वनांश्चक्रुः सिंहनादांश्च पुष्कलान् ॥
KK-09-01-009-022a	विशस्तं भ्रातरं दृष्ट्वा कर्णपुत्रौ महारथौ ।
KK-09-01-009-022c	सुशर्मा सत्यसेनश्च मुञ्चन्तौ विविधाञ्शरान् ॥
KK-09-01-009-023a	ततोऽभ्यधावतां तूर्णं पाण्डवं रथिनां वरम् ।
KK-09-01-009-023c	जिघांसन्तौ यथा नागं व्याघ्रौ राजन्महावने ॥
KK-09-01-009-024a	तावभ्येत्य महाबाहू द्वावप्यतिमहारथौ ।
KK-09-01-009-024c	शरौघान्सम्यगस्यन्तौ जीमूतौ सलिलं यथा ॥
KK-09-01-009-025a	स शरैः सर्वतो विद्धः प्रहृष्ट इव पाण्डवः ।
KK-09-01-009-025c	अन्यत्कार्मुकमादाय रथमारुह्य वेगवान् ।
KK-09-01-009-025e	अतिष्ठत रणे वीरः क्रुद्धरूप इवान्तकः ॥
KK-09-01-009-026a	तस्य तौ भ्रातरौ राजञ्शरैः सन्नतपर्वभिः ।
KK-09-01-009-026c	रथं विशकलीकर्तुं समारब्धौ विशाम्पते ॥
KK-09-01-009-027a	ततः प्रहस्य नकुलश्चतुर्भिश्चतुरो रणे ।
KK-09-01-009-027c	जघान निशितैर्बाणैः सत्यसेनस्य वाजिनः ॥
KK-09-01-009-028a	ततः सन्धाय नारचं रुक्मपुङ्खं शिलाशितम् ।
KK-09-01-009-028c	धनुश्चिच्छेद राजेन्द्र सत्यसेनस्य पाण्डवः ॥
KK-09-01-009-029a	अथान्यं रथमास्थाय धनुरादाय चापरम् ।
KK-09-01-009-029c	सत्यसेनः सुशर्मा च पाण्डवं पर्यधावताम् ॥
KK-09-01-009-030a	अविध्यत्तावसम्भ्रान्तौ माद्रीपुत्रः प्रतापवान् ।
KK-09-01-009-030c	द्वाभ्यां द्वाभ्यां महाराज शराभ्यां रणमूर्धनि ॥
KK-09-01-009-031a	सुशर्मा तु ततः क्रुद्धः पाण्डवस्य महद्धनुः ।
KK-09-01-009-031c	चिच्छेद प्रहसन्युद्धे क्षुरप्रेण महारथः ॥
KK-09-01-009-032a	अथान्यद्धनुरादाय नकुलः क्रोधमूर्च्छितः ।
KK-09-01-009-032c	सुशर्माणं पञ्चभिर्विद्ध्वा ध्वजमेकेन चिच्छिदे ॥
KK-09-01-009-033a	सत्यसेनस्य स धनुर्हस्तावापं च मारिष ।
KK-09-01-009-033c	चिच्छेद तरसा युद्धे तत उच्चुक्रुशुर्जनाः ॥
KK-09-01-009-034a	अथान्यद्धनुरादाय वेगघ्नं भारसाधनम् ।
KK-09-01-009-034c	शरैः सञ्छादयामास समन्तात्पाण्डुनन्दनम् ॥
KK-09-01-009-035a	सन्निवार्य तु तान्बाणान्नकुलः परवीरहा ।
KK-09-01-009-035c	सत्यसेनसुशर्माणौ द्वाभ्यां द्वाभ्यामविध्यत ॥
KK-09-01-009-036a	तावेनं प्रत्यविध्येतां पृथक्पृथगजिह्मगैः ।
KK-09-01-009-036c	सारथिं चास्य राजेन्द्र शितैर्विव्यधतुः शरैः ॥
KK-09-01-009-037a	सत्यसेनो रथेषां तु नकुलस्य धनुस्तथा ।
KK-09-01-009-037c	पृथक् शराभ्यां चिच्छेद कृतहस्तः प्रतापवान् ॥
KK-09-01-009-038ac	स रथेऽतिरथस्तिष्ठन्रथशक्तिं परामृशत् ॥
KK-09-01-009-039a	स्वर्णदण्डामकुण्ठाग्रां तैलधौतां सुनिर्मलाम् ।
KK-09-01-009-039c	लेलिहानामिव विभो नागकन्यां महाविषाम् ॥
KK-09-01-009-040ac	समुद्यम्य च चिक्षेप सत्यसेनस्य संयुगे ॥
KK-09-01-009-041a	सा तस्य हृदयं गत्वा विभेद शतधा नृप ।
KK-09-01-009-041c	स पपात रथाद्भूमिं गतसत्वोऽल्पचेतनः ॥
KK-09-01-009-042a	भ्रातरं निहतं दृष्ट्वा सुशर्मा क्रोधमूर्च्छितः ।
KK-09-01-009-042c	अभ्यवर्षच्छरैस्तूर्णं पादातं पाण्डुनन्दनम् ॥
KK-09-01-009-043a	चतुर्भिश्चतुरो वाहान्ध्वजं छित्त्वा च पञ्चभिः ।
KK-09-01-009-043c	त्रिभिर्वै सारथिं हत्वा कर्णपुत्रो ननाद ह ॥
KK-09-01-009-044a	नकुलं विरथं दृष्ट्वा द्रौपदेयो महारथम् ।
KK-09-01-009-044c	सुतसोमोऽभिदुद्राव परीप्सन्पितरं रणे ॥
KK-09-01-009-045a	ततोऽधिरुह्य नकुलः सुतसोमस्य तं रथम् ।
KK-09-01-009-045c	शुशुभे भरतश्रेष्ठो गिरिस्य इव केसरी ॥
KK-09-01-009-046ac	अन्यत्कार्मुकमादाय सुशर्माणमयोधयत् ॥
KK-09-01-009-047a	तत्र तौ शरवर्षाभ्यां समासाद्य परस्परम् ।
KK-09-01-009-047c	परस्परवधे यत्नं चक्रतुः सुमहारथौ ॥
KK-09-01-009-048a	सुशर्मा तु तः क्रुद्धः पाण्डवं विशिखैस्त्रिभिः ।
KK-09-01-009-048c	सुतसोमं तु विंशत्या वाह्वोरुरसि चार्पयत् ॥
KK-09-01-009-049a	ततः क्रुद्धो महाराज नकुलः परवीरहा ।
KK-09-01-009-049c	शरैस्तस्य दिशः सर्वाश्छादयामास वीर्यवान् ॥
KK-09-01-009-050a	ततो गृहीत्वा तीक्ष्णाग्रमर्धचन्द्रं सुतेजनम् ।
KK-09-01-009-050c	आकर्णपूर्णं चिक्षेप कर्णपुत्राय संयुगे ॥
KK-09-01-009-051a	तस्य तेन शिरः कायाज्जहार नृपसत्तम ।
KK-09-01-009-051c	पश्यतां सर्वसैन्यानां तदद्भुतमिवाभवत् ॥
KK-09-01-009-052a	स हतः प्रापतद्राजन्नकुलेन महात्मना ।
KK-09-01-009-052c	नदीवेगादिवारुग्णस्तीरजः पादपो महान् ॥
KK-09-01-009-053a	कर्णपुत्रवचं दृष्ट्वा नकुलस्य च विक्रमम् ।
KK-09-01-009-053c	प्रदुद्राव भवात्सेना तावकी भरतर्षभ ॥
KK-09-01-009-054a	तां तु सेनां महाराज्ञ मद्रराजः प्रतापवान् ।
KK-09-01-009-054c	अपालयद्रणे शूरः सेनापतिररिन्दमः ॥
KK-09-01-009-055a	विभीतस्थौ महाराज व्यवस्थाप्य च वाहिनीम् ।
KK-09-01-009-055c	सिंहनादं भृशं कृत्वा धनुःशब्दं च दारुणम् ॥
KK-09-01-009-056a	तावकाः सगरे राजन्रांक्षेता दृढधन्वना ।
KK-09-01-009-056c	प्रत्युद्ययुश्च तांस्ते तु समन्ताद्विगतव्यथाः ॥
KK-09-01-009-057a	मद्रराजं महेष्वासं परिवार्य समन्ततः ।
KK-09-01-009-057c	स्थिता राजन्महासेना योद्धुकामा समन्ततः ॥
KK-09-01-009-058a	सात्यकिर्भीमसेनश्च माद्रीपुत्रौ च पाण्डवौ ।
KK-09-01-009-058c	युधिष्ठिरं पुरस्कृत्य ह्रीनिषेवमरिन्दमम् ॥
KK-09-01-009-059a	परिवार्य रणे वीराः सिंहनादं प्रचक्रिरे ।
KK-09-01-009-059c	बाणशङ्खरवांस्तीव्रान्क्ष्वेलाश्च विविधा दधुः ॥
KK-09-01-009-060a	तथैव तावकाः सर्वे मद्राधिपतिमञ्जसा ।
KK-09-01-009-060c	परिवार्य सुसंरब्धाः पुनर्युद्धमरोचयन् ॥
KK-09-01-009-061a	ततः प्रववृते युद्धं भीरूणां भयवर्धनम् ।
KK-09-01-009-061c	तावकानां परेषां च मृत्युं कृत्वा निवर्तनम् ॥
KK-09-01-009-062a	यथा देवासुरं युद्धं पूर्वमासीद्विशाम्पते ।
KK-09-01-009-062c	अभीतानां तथाऽऽसीत्तद्यमराष्ट्रविवर्धनम् ॥
KK-09-01-009-063a	ततः कपिध्वजो राजन्हत्वा संशप्तकान्रणे ।
KK-09-01-009-063c	अभ्यद्रवत तां सेनां कौरवीं पाण्डुनन्दनः ॥
KK-09-01-009-064a	तथैव पाण्डवाः सर्वे धृष्टद्युम्नपुरोगमाः ।
KK-09-01-009-064c	अभ्यधावन्ततां सेनां विसृजन्तः शिताञ्शरान् ॥
KK-09-01-009-065a	पाण्डवैरवकीर्णानां सम्मोहः समजायत ।
KK-09-01-009-065c	न च जज्ञुस्त्वनीकानि दिशो वा विदिशस्तथा ॥
KK-09-01-009-066a	आपूर्यमाणा निशितैः शरैः पाण्डवचोदितैः ।
KK-09-01-009-066c	हतप्रवीरा विध्वस्ता वार्यमाणा समन्ततः ।
KK-09-01-009-066e	कौरव्यवध्यत चमूः पाण्डुपुत्रैर्महारथैः ॥
KK-09-01-009-067a	तथैव पाण्डवं सैन्यं शरै राजन्समन्ततः ।
KK-09-01-009-067c	रणेऽहन्यत पुत्रैस्ते शतशोऽथ सहस्रशः ॥
KK-09-01-009-068a	ते सेने भृशसन्तप्ते वध्यमाने परस्परम् ।
KK-09-01-009-068c	व्याकुले समपद्येतां वर्षासु सरिताविव ॥
KK-09-01-009-069a	आविवेश ततस्तीव्रं तावकानां महद्भयम् ।
KK-09-01-009-069c	पाण्डवानां च राजेन्द्र तथाभूते महाहवे ॥ ॥

इति श्रीमन्महाभारते शल्यपर्वणि शल्यवधपर्वणि अष्टादशदिवसयुद्धे नवमोऽध्यायः ॥ 9 ॥

9-9-9 चित्रसेनः कर्णपुत्रः ॥
