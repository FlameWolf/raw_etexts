अध्यायः 004

व्यासेन युधिष्ठिरं प्रति संवर्तमरुत्तीयोपाख्यानकथनारम्भः ॥ 1 ॥ मरुत्तेन राज्ञा हिमवदुत्तरपार्श्वे सौवणैंरेव कुण्डभाण्डाद्युपकरणैर्यज्ञारम्भः ॥ 1 ॥

KK-14-01-004-001	युधिष्ठिर उवाच ।
KK-14-01-004-001a	शुश्रूषे तस्य धर्मज्ञ राजर्षेः परिकीर्तनम् ।
KK-14-01-004-001c	द्वैपायन मरुत्तस्य कथां प्रब्रूहि मेऽनघ ॥
KK-14-01-004-002	व्यास उवाच ।
KK-14-01-004-002a	आसीत्कृतयुगे तात मनुर्दण्डिधरः प्रभुः ।
KK-14-01-004-002c	तस्य पुत्रो महोष्वासः प्रजातिरभवन्नृपः ॥
KK-14-01-004-003a	प्रजातेरभवत्पुत्रः क्षुत इत्यभिविश्रुतः ।
KK-14-01-004-003c	क्षुतस्य पुत्र इक्ष्वाकुर्महीपालोऽभवत्प्रभुः ॥
KK-14-01-004-004a	तस्य पुत्रशतं राजन्नासीत्परमधार्मिकम् ।
KK-14-01-004-004c	तांस्तु सर्वान्महीपालानिक्ष्वाकुरकरोत्प्रभुः ॥
KK-14-01-004-005a	तेषां ज्येष्ठस्तु विंशोऽभूत्प्रतिमानं धनुष्मताम् ।
KK-14-01-004-005c	विंशस्य पुत्रः कल्याणो विविंशो नाम भारत ॥
KK-14-01-004-006a	विविंशस्य सुता राजन्बभूवुर्दश पञ्च च ।
KK-14-01-004-006c	सर्वे धनुषि विक्रान्ता ब्रह्मण्याः सत्यवादिनः ॥
KK-14-01-004-007a	दानधर्मरताः शान्ताः सततं प्रियवादिनः ।
KK-14-01-004-007c	तेषां ज्येष्ठः खनीनेत्रः स तान्सर्वानपीडयत् ॥
KK-14-01-004-008a	खनीनेत्रस्तु विक्रान्तो जित्वा राज्यमकण्टकम् ।
KK-14-01-004-008c	नाशकद्रक्षितुं राज्यं नान्वरज्यन्त तं प्रजाः ॥
KK-14-01-004-009a	तमपास्य च तद्राज्ये तस्य पुत्रं सुवर्चसम् ।
KK-14-01-004-009c	अभ्यषिञ्चन्त राजेन्द्र मुदिता ह्यभवंस्तदा ॥
KK-14-01-004-010a	स पितुर्विक्रियां दृष्ट्वा राज्यान्निरसनं च तत् ।
KK-14-01-004-010c	नियतो वर्तयामास प्रजाहितचिकीर्षया ॥
KK-14-01-004-011a	ब्रह्मण्यः सत्यवादी च शुचिः शमदमान्वितः ।
KK-14-01-004-011c	प्रजास्तं चान्वरज्यन्त धर्मनित्यं मनस्विनम् ॥
KK-14-01-004-012a	तस्य धर्मप्रवृत्तस्य व्यशीर्यत्कोशवाहनम् ।
KK-14-01-004-012c	तं क्षीणकोशं सामन्ताः समन्तात्पर्यपीडयन् ॥
KK-14-01-004-013a	स पीड्यमानो बहुभिः क्षीणकोशाश्ववाहनः ।
KK-14-01-004-013c	आर्तिमार्च्छत्परां राजा सह भृत्यैः पुरेण च ॥
KK-14-01-004-014a	न चैनमभिहन्तुं ते शक्नुवन्ति बलक्षये ।
KK-14-01-004-014c	सम्यग्वृत्तो हि राजा स धर्मनित्यो युधिष्ठिर ॥
KK-14-01-004-015a	यदा तु परमामार्तिं गतोऽसौ सपुरो नृपः ।
KK-14-01-004-015c	ततः प्रदध्मौ स करं प्रादुरासीत्ततो बलम् ॥
KK-14-01-004-016a	ततस्तानजयत्सर्वान्प्रातिसीमान्नराधिपान् ।
KK-14-01-004-016c	एतस्मात्कारणाद्राजन्विश्रुतः स करन्धमः ॥
KK-14-01-004-017a	आवीक्षित्तस्य पुत्रोऽभूत्त्रेतायुगमुखे पुरा ।
KK-14-01-004-017c	इन्द्रादनवरः श्रीमान्देवैरपि सुदुर्जयः ॥
KK-14-01-004-018a	`कारन्धम इति ख्यातो बभूव जगतीपतिः ।'
KK-14-01-004-018c	तस्य सर्वे महीपाला वर्तन्ते स्म वशे तदा ।
KK-14-01-004-018e	स हि सम्राडभूत्तेषां वृत्तेन च बलेन च ॥
KK-14-01-004-019a	अविक्षिन्नाम धर्मात्मा शौर्येणेन्द्रसमोऽभवत् ।
KK-14-01-004-019c	यज्ञशीलो धर्मरतिर्धृतिमान्संयतेन्द्रियः ॥
KK-14-01-004-020a	तेजसाऽऽदित्यसदृशः क्षमया पृथिवीसमः ।
KK-14-01-004-020c	बृहस्पतिसमो बुद्ध्या हिमवानिव सुस्थिरः ॥
KK-14-01-004-021a	कर्मणा मनसा वाचा दमेन प्रशमेन च ।
KK-14-01-004-021c	मनांस्याराधयामास प्रजानां स महीपतिः ॥
KK-14-01-004-022a	य ईजे हयमेधानां शतेन विधिवत्प्रभुः ।
KK-14-01-004-022c	याजयामास यं विद्वान्स्वयमेवाङ्गिराः प्रभुः ॥
KK-14-01-004-023a	तस्य पुत्रोऽतिचक्राम पितरं गुणवत्तया ।
KK-14-01-004-023c	मरुत्तो नाम धर्मज्ञश्चक्रवर्ती महायशाः ।
KK-14-01-004-023e	नागायुतसमप्राणः साक्षाद्विष्णुरिवापरः ॥
KK-14-01-004-024a	स यक्ष्यमाणो धर्मात्मा शातकुम्भमयान्युत ।
KK-14-01-004-024c	कारयामास शुभ्राणि भाजनानि सहस्रशः ॥
KK-14-01-004-025a	मेरुं पर्वतमासाद्य हिमवत्पार्श्व उत्तरे ।
KK-14-01-004-025c	काञ्चनः सुमहान्पादस्तत्र कर्म चकार सः ॥
KK-14-01-004-026a	ततः कुण्डानि पात्रीश्च पिठराण्यासनानि च ।
KK-14-01-004-026c	चक्रुः सुवर्णकर्तारो येषां सङ्ख्या न विद्यते ॥
KK-14-01-004-027a	तस्यैव च समीपे तु यज्ञवाटो बभूव ह ।
KK-14-01-004-027c	ईजे तत्र स धर्मात्मा विधिवत्पृथिवीपतिः ।
KK-14-01-004-027e	मरुत्तः सहितैः सर्वैः प्रजापालैर्नराधिपः ॥ ॥

इति श्रीमन्महाभारते आश्वमेधिकपर्वणि अश्वमेधपर्वणि चतुर्थाध्यायः ॥ 4 ॥

14-4-1 शुश्रूषे श्रोतुमिच्छामि ॥ 14-4-21 पूर्वजानां महीपतिरिति क.थ.पाठः ॥ 14-4-25 दैवं तत्र समासाद्येति क.थ.पाठः ॥
