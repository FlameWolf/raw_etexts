अध्यायः 115

कृष्णेन युधिष्ठिरम्प्रति विषुवाख्यपुण्यकालस्य महिमानुवर्णनपूर्वकं तत्र दानादिप्रशंसनम् ॥ 1 ॥ तथा गायत्रीजपमाहात्म्यकथनम्, अश्वत्थमाहात्म्यकथनं च ॥ 2 ॥ तथा नानाधर्मकथनपूर्वकं शिंशुमाराकृतिनिरूपणम्, पञ्चगव्यविधानकथनं च ॥ 3 ॥

KK-14-03-115-001	वैशम्पायन उवाच ।
KK-14-03-115-001a	केशवेनैवमाख्याते धर्मपुत्रः पुनःपुनः ।
KK-14-03-115-001c	पप्रच्छ दानकालस्य विशेषं च विधिं नृप ॥
KK-14-03-115-002	युधिष्ठिर उवाच ।
KK-14-03-115-002a	देव किं फलमाख्यातं विषुवेष्मवरेश्वर ।
KK-14-03-115-002c	सूर्येन्दूपप्लवे चैव वस्तुमर्हति तत्फलम् ॥
KK-14-03-115-003	भगवानुवाच ।
KK-14-03-115-003a	शृणुष्व राजन्विषुवे सोमार्कग्रहणेषु च ।
KK-14-03-115-003c	व्यतीपातेऽयने चैव दानं स्यादक्षयं फलम् ॥
KK-14-03-115-004a	राजन्नयनयोर्मध्ये विषुवं सम्प्रचक्षते ।
KK-14-03-115-004c	समे रात्रिदिने तत्र सन्ध्यायां विषुवे नृप ॥
KK-14-03-115-005a	ब्रह्माऽहं शङ्करश्चापि तिष्ठामः सहिताः सकृत् ।
KK-14-03-115-005c	क्रियाकरणकार्याणामेकीभावत्वकारणात् ॥
KK-14-03-115-006a	अस्माकमेकीभूतानां निष्कलं परमं पदम् ।
KK-14-03-115-006c	तन्मुहूर्तं परं पुण्यं राजन्विषुवसञ्ज्ञितम् ॥
KK-14-03-115-007a	तदेवाद्यक्षरं ब्रह्म परं ब्रह्मेति कीर्तितम् ।
KK-14-03-115-007c	तस्मिन्मुहूर्ते सर्वे तु चिन्तयन्ति परं पदम् ॥
KK-14-03-115-008a	देवाश्च वसवो रुद्राः पितरश्चाश्विनौ तथा ।
KK-14-03-115-008c	साध्याश्च विश्वे गन्धर्वाः सिद्धा ब्रह्मर्षयस्तथा ॥
KK-14-03-115-009a	सोमादयो ग्रहाश्चैव सरितः सागरास्तथा ।
KK-14-03-115-009c	मरुतोप्सरसो नागा यक्षराक्षसगुह्यकाः ॥
KK-14-03-115-010a	एते चान्ये च राजेन्द्र  विषुवे संयतेन्द्रियाः ।
KK-14-03-115-010c	सोपवासाः प्रयत्नेन भवन्ति ध्यानतत्पराः ॥
KK-14-03-115-011a	अन्नं गावस्तिलान्भूमिं कन्यादानं तथैव च ।KK-14-03-115-011c	गृहमायतनं धान्यं वाहनं शयनं तथा ॥
KK-14-03-115-012a	यच्चान्यच्च मया प्रोक्तं तत्प्रयच्छ युधिष्ठिर ।
KK-14-03-115-012c	दीयते विषुवेष्वेवं श्रोत्रियेभ्यो विशेषतः ॥
KK-14-03-115-013a	तस्य दानस्य कौन्तेय क्षयं नैवोपपद्यते ।
KK-14-03-115-013c	वर्धतेऽहरहः पुण्यं तद्दानं कोटिसम्मितम् ॥
KK-14-03-115-014a	विषुवे स्नपनं यस्तु मम कुर्याद्धरस्य वा ।
KK-14-03-115-014c	अर्चनां च यतान्यायं तस्य पुण्यफलं शृणु ॥
KK-14-03-115-015a	दशजन्मकृतं पापं तस्य सद्यो विनश्यति ।
KK-14-03-115-015c	दशानामश्वमेधानामिष्टानां लभते फलम् ॥
KK-14-03-115-016a	विमानं दिव्यमारूढः कामरूपी यथासुखम् ।
KK-14-03-115-016c	स याति मामकं लोकं रुद्रलोकमथापि वा ॥
KK-14-03-115-017a	तत्रस्थैर्देवगन्धर्वेर्गीयमानो यथासुखम् ।
KK-14-03-115-017c	दिव्यवर्षसहस्राणि कोटिमेकं तु मोदते ॥
KK-14-03-115-018a	ततश्चापि च्युतः कालादिह लोके द्विजोत्तमः ।
KK-14-03-115-018c	चतुर्णामपि वेदानां पारगो ब्रह्मिविद्भवेत् ॥
KK-14-03-115-019a	चन्द्रसूर्यग्रहे व्योम्नि मम वा शङ्करस्य वा ।
KK-14-03-115-019c	गायत्रीं मामिकां वाऽपि जपेद्यः शङ्करस्य वा ॥
KK-14-03-115-020a	शङ्खर्तूर्यस्वनैश्चैव कांस्यघण्टास्वनैरपि ।
KK-14-03-115-020c	कारयेत्तु ध्वनिं भक्त्या तस्य पुण्यफलं शृणु ॥
KK-14-03-115-021a	गान्धर्वैर्होमजप्यैश्च जप्तैरुत्कृष्टनामभिः ।
KK-14-03-115-021c	दुर्बलोपि भवेद्राहुः सोमश्च बलवान्भवेत् ॥
KK-14-03-115-022a	सूर्येन्दूपप्लवे चैव श्रोत्रियेभ्यः प्रदीयते ।
KK-14-03-115-022c	तत्सहस्रगुणं भूत्वा दातारमुपतिष्ठति ॥
KK-14-03-115-023a	महापातकयुक्तोपि यद्यपि स्यान्नरोत्तम ।
KK-14-03-115-023c	निष्पापस्तत्क्षणादेव तेन दानेन जायते ॥
KK-14-03-115-024a	चन्द्रसूर्यप्रकाशेन विमानेन विराजता ।
KK-14-03-115-024c	याति सोमपुरं रम्यं सेव्यमानोप्सरोगणैः ॥
KK-14-03-115-025a	यावदृक्षाणि तिष्ठन्ति गगने शशिना सह ।
KK-14-03-115-025c	तावत्कालं स रजेन्द्र सोमलोके महीयते ॥
KK-14-03-115-026a	ततश्चापि च्युतः कालादिह लोके युधिष्ठिर ।
KK-14-03-115-026c	वेदवेदाङ्गविद्विप्रः कोटीधनपतिर्भवेत् ॥
KK-14-03-115-027	युधिष्ठिर उवाच ।
KK-14-03-115-027a	भगवंस्तव गायत्री जप्यते च कथं विभो ।
KK-14-03-115-027c	किं वा तस्य फलं देव ममाचक्ष्व सुरेश्वर ॥
KK-14-03-115-028	भगवानुवाच ।
KK-14-03-115-028a	द्वादश्यां विषुवे चैव चन्द्रसूर्यग्रहे तथा ।
KK-14-03-115-028c	अयने श्रवणे चैव व्यतीपाते तथैव च ॥
KK-14-03-115-029a	अश्वत्तदर्शने चैव तथा मद्दर्शनेऽपि च ।
KK-14-03-115-029c	जप्या तु मम गायत्री चाथवाऽष्टाक्षरं नृप ।
KK-14-03-115-029e	आर्जितं दुष्कृतं तस्य नाशयेन्नात्र संशयः ॥
KK-14-03-115-030	युधिष्ठिर उवाच ।
KK-14-03-115-030a	अश्वत्थदर्शनं चैव किं त्वद्दर्शनसम्मितम् ।
KK-14-03-115-030c	एतत्कथय मे देव परं कौतूहलं हि मे ॥
KK-14-03-115-031	भगवानुवाच ।
KK-14-03-115-031a	अहमश्वत्थरूपेण पालयामि जगत्त्रयम् ।
KK-14-03-115-031c	अस्वत्थो न स्थितो यत्र नाहं तत्र प्रतिष्ठितः ॥
KK-14-03-115-032a	यत्राहं संस्थितो राजन्नस्वत्थश्चापि तिष्ठति ।
KK-14-03-115-032c	यस्त्वेनमर्चयेद्भक्त्या स मां साक्षात्समर्चति ॥
KK-14-03-115-033a	यस्त्वेनं प्रहरेत्कोपान्मामेव प्रहरेत्तु सः ।
KK-14-03-115-033c	तस्मात्प्रदक्षिणं कुर्यान्न च्छिन्द्यादेनमन्वहम् ॥
KK-14-03-115-034a	व्रतस्य पारणं तीर्थमार्जवं तीर्थमुच्यते ।
KK-14-03-115-034c	देवशुश्रूषणं तीर्थं गुरुशुश्रूषणं तथा ॥
KK-14-03-115-035a	पितृशुश्रूषणं तीर्थं मातृशुश्रूषणं तथा ।
KK-14-03-115-035c	दाराणां तोषणं तीर्थं गार्हस्थ्यं तीर्थमुच्यते ॥
KK-14-03-115-036a	आतिथेयः परं तीर्थं ब्रह्मतीर्थं सनातनम् ।
KK-14-03-115-036c	ब्रह्मिचर्यं परं तीर्तं त्रेताग्निस्तीर्थमुच्यते ॥
KK-14-03-115-037a	मूलं धर्मं तु विज्ञाय मनस्तत्रावधार्यताम् ॥
KK-14-03-115-037c	गच्छ तीर्थानि कौन्तेय धर्मो धर्मेण वर्धते ॥
KK-14-03-115-038a	द्विविधं तीर्थमित्याहुः स्थावरं जङ्गमं तथा ।
KK-14-03-115-038c	स्तावराज्जङ्गमं तीर्थं ततो ज्ञानपरिग्रहः ॥
KK-14-03-115-039a	कर्मणाऽपि विशुद्धस्य पुरुषस्येह भारत ।
KK-14-03-115-039c	हृदये सर्वतीर्थानि तीर्थभूतः स उच्यते ॥
KK-14-03-115-040a	गुरुतीर्थं परं ज्ञानमतस्तीर्थं न विद्यते ।
KK-14-03-115-040c	ज्ञानतीर्थं परं तीर्थं ब्रह्मतीर्थं सनातनम् ॥
KK-14-03-115-041a	क्षमा तु परमं तीर्थं सर्वतीर्थेषु पाण्डव ।
KK-14-03-115-041c	क्षमावतामयं लोकः परश्चैव क्षमावताम् ॥
KK-14-03-115-042a	मानितोऽमानितो वाऽपि पूजितोऽपूजितोपि वा ।
KK-14-03-115-042c	आक्रुष्टस्तर्जितो वाऽपि क्षमावांस्तीर्थमुच्यते ॥
KK-14-03-115-043a	क्षमा यशः क्षमा दानं क्षमा यज्ञः क्षमा दमः ।
KK-14-03-115-043c	क्षमाऽहिंसा क्षमा धर्मः क्षमा चेन्द्रियनिग्रहः ॥
KK-14-03-115-044a	क्षमा दया क्षमा यज्ञः क्षमयैव धृतं जगत् ।
KK-14-03-115-044c	क्षमावान्ब्राह्मणो देवः क्षमावान्ब्राह्मणो वरः ॥
KK-14-03-115-045a	क्षमावानाप्नुयात्स्वर्गं क्षमावानाप्नुयाद्यशः ।
KK-14-03-115-045c	क्षमावान्प्राप्नुयान्मोक्षं तस्मात्साद्युः स उच्यते ॥
KK-14-03-115-046a	आत्मा नदी भारतपुण्यतीर्थमात्मा तीर्थं सर्वतीर्थप्रधानम् ।
KK-14-03-115-046e	आत्मा यज्ञः सततं मन्यते वै स्वर्गो मोक्षः सर्वमात्मन्यधीनम् ॥
KK-14-03-115-047a	आचारनैर्मल्यमुपागतेन सत्यक्षमानिस्तुलशीतलेन ।
KK-14-03-115-047c	ज्ञानाम्बुना स्नाति हि नित्यमेवं किं तस्य भूयः सलिलेन तीर्थम् ॥
KK-14-03-115-048	युधिष्ठिर उवाच ।
KK-14-03-115-048a	भगवन्सर्वपापघ्नं प्रायश्चित्तमदुष्करम् ।
KK-14-03-115-048c	त्वद्भक्तस्य सुरश्रेष्ठ मम त्वं वक्तुमर्हसि ॥
KK-14-03-115-049	भगवानुवाच ।
KK-14-03-115-049a	रहलस्यमिदमत्यर्थमश्राव्यं पापकर्मणाम् ।
KK-14-03-115-049c	अधार्मिकाणामश्राव्यं प्रायश्चित्तं ब्रवीमि ते ॥
KK-14-03-115-050a	पावनं ब्राह्मणं दृष्ट्वा मद्गतेनान्तरात्मना ।
KK-14-03-115-050c	नमो ब्रह्मण्यदेवायेत्यभिवादनमाचरेत् ॥
KK-14-03-115-051a	प्रदक्षिणं च यः कुर्यात्पुनरष्टाक्षरेण तु ।
KK-14-03-115-051c	तेन तुष्टेन विप्रेणि तत्पापं क्षपयाम्यहम् ॥
KK-14-03-115-052a	पोत्रकृष्टां वराहस्य मृत्तिकां शिरसा वहन् ।
KK-14-03-115-052c	प्राणायामशतं कृत्वा नरः पापैः प्रमुच्यते ॥
KK-14-03-115-053a	दक्षिणावर्तशङ्खाद्वा कपिलाशृङ्गतोपि वा ।
KK-14-03-115-053c	प्राक्स्रोतसं नदीं गत्वा ममायतनसन्निधौ ॥
KK-14-03-115-054a	सलिलेन तु यः स्नायात्सकृदेव रविग्रहे ।
KK-14-03-115-054c	तस्य यत्सञ्चितं पापं तत्क्षणादेव नश्यति ॥
KK-14-03-115-055a	मस्तकान्निस्सृतैस्तोयैः कपिलाया युधिष्ठिर ।KK-14-03-115-055c	गोमूत्रेणापि यः स्नायाद्रोहिण्यां मम वा दिने ।
KK-14-03-115-055e	विप्रपादच्युतैर्वाऽपि तोयैः पापं प्रणश्यति ॥
KK-14-03-115-056a	नमस्येद्यस्तु मद्भक्त्या शिंशुमारं प्रजापतिम् ।
KK-14-03-115-056c	चतुर्दशाङ्गसंयुक्तं तस्य पापं प्रणश्यति ॥
KK-14-03-115-057a	ततश्चतुर्दशाङ्गानि शृणु तस्य युधिष्ठिर ।
KK-14-03-115-057c	शिरो धर्मो हनुर्ब्रह्मा वृषावुत्तरदक्षिणौ ॥
KK-14-03-115-058a	हृदयं तु भवेद्विष्णुरंसौ स्यातां तथाऽश्विनौ ।
KK-14-03-115-058c	अत्रिर्मध्यं भवेद्राजँल्लिङ्गं संवत्सरं भवेत् ॥
KK-14-03-115-059a	मित्रावरुणकौ पादावूरुद्वन्द्वं हुताशनः ।
KK-14-03-115-059c	ततः पश्चाद्भवेदिन्द्रस्ततः पश्चात्प्रजापतिः ॥
KK-14-03-115-060a	अभयं च ततः पश्चात्स एव ध्रुवसञ्ज्ञिकः ।
KK-14-03-115-060c	एतान्यङ्गानि सर्वाणि शिंशुमारप्रजापतेः ॥
KK-14-03-115-061a	पिबेत्तु पञ्चगव्यं यः पौर्णमास्यामुपोष्य तु ।
KK-14-03-115-061c	तस्य नश्यति यत्पापं तत्पापं पूर्वसञ्चितम् ॥
KK-14-03-115-062a	तथैव ब्रह्मकूर्चं तु समन्त्रं तु पृथक्पृथक् ।
KK-14-03-115-062c	मासिमासि विबेद्यस्तु तस्य पापं प्रणश्यति ॥
KK-14-03-115-063a	पात्रं च ब्रह्मकूर्चं च शृणु तत्र च भारत ।
KK-14-03-115-063c	पालाशं पद्मपत्रं च ताम्रं वाऽथ हिरण्ययम् ।
KK-14-03-115-063e	सादयित्वा तु गृह्णीयात्तत्तु पात्रमुदाहृतम् ॥
KK-14-03-115-064a	गायत्र्या गृह्णते मूत्रं गन्धद्वारेति गोमयम् ।
KK-14-03-115-064c	आप्यायस्वेति च क्षीरं दधिक्राण्वेति वै दधि ॥
KK-14-03-115-065a	तेजोसिशुक्लमित्याज्यं देवस्यत्वेति कुशोदकम् ।
KK-14-03-115-065c	आपोहिष्ठेत्यृचा गृह्य यवचूर्णं यथाविधि ॥
KK-14-03-115-066a	ब्रह्मणे च यथा हुत्वा समिद्धे च हुताशने ।
KK-14-03-115-066c	आलोड्य प्रणवेनैव निर्मथ्य प्रणवेन तु ॥
KK-14-03-115-067a	उद्धृत्य प्रणवेनैव पिबेतु प्रणवेन तु ।
KK-14-03-115-067c	महताऽपि स पापेन त्वचेवाहिर्विमुच्यते ॥
KK-14-03-115-068a	भद्रं न हति यः पादं पठन्नृक्सहितां तदा ।
KK-14-03-115-068c	अन्तर्जले वाऽभ्यादित्ये तस्य पापं प्रणश्यति ॥
KK-14-03-115-069a	मम सूक्तं जपेद्यस्तु नित्यं मद्गतमानसः ।
KK-14-03-115-069c	न पापेन स लिप्येत पद्मपत्रमिवाम्भसा ॥ ॥
इति श्रीमन्महाभारते आश्वमेधिकप्रर्वणि वैष्णवधर्मपर्वणि पञ्चदशाधिकशततमोऽध्यायः ॥ 115 ॥


