अध्यायः 048

दत्तात्रेयनाम्नाऽवतीर्णस्य हरेः कार्तवीर्यार्जुनस्य वरदानादिकम् ॥ 1 ॥
	
KK0205048001	भीष्ण उवाच 
KK0205048001a	विष्णोः पुनर्महाभागः प्रादुर्भावो महात्मनः ।
KK0205048001c	दत्तात्रेय इति ख्यात ऋषिरासीन्महायशाः ॥
KK0205048002a	तेन नष्टेषु वेदेषु क्रियासु च मखेषु च ।
KK0205048002c	चातुर्वर्ण्ये च सङ्कीर्णे धर्मे शिथिलतां गते ॥
KK0205048003a	अभवर्धति चाधर्मे सत्ये नष्टे स्थितेऽनृते ।
KK0205048003c	प्रजासु क्षीयमाणासु धर्मे चामूलतां पते ॥
KK0205048004a	सयज्ञाः सक्रिया वेदाः प्रत्यानीता हि तेन वै ।
KK0205048004c	चातुर्वर्ण्यमसङ्कीर्णं कृतं तेन महात्मना ॥
KK0205048005a	स एव वै यदा प्रादाद्धैहयाधिपतेर्वरम् ।
KK0205048005c	तं हैहयानामधिपस्त्वर्जुनोऽभिप्रसादयन् ॥
KK0205048006a	वनं पर्यचरन्सम्यक्छुश्रूषुरनुसूयकः ।
KK0205048006c	निर्ममो निरहङ्कारो दीर्घकालमतोषयत् ॥
KK0205048007a	आराध्य दत्तात्रेयं हि अगृङ्णात्स वरानिमान् ।
KK0205048007c	आप्तादाप्ततरान्विप्राद्विद्वान्विद्वन्निषेवितात् ॥
KK0205048008a	ऋतेऽमरत्वं विप्रेण दत्तात्रेयेण धीमता ।
KK0205048008c	वरैश्चतुर्भिः प्रवृत इमान्वव्रे वरान्नृपः ॥
KK0205048009a	श्रीमान्मनस्वी बलवान्सत्यवागनसूयकः ।
KK0205048009c	सहस्रबाहुर्भूयासमेषु मे प्रथमो वरः ॥
KK0205048010a	जरायुजाण्डजं सर्वं सर्वं चैव चराचरम् ।
KK0205048010c	शास्तुमिच्छामि धर्मेण द्वितीयस्त्वेष मे वरः ॥
KK0205048011a	पितृन्देवानृषीन्विप्रान्यजेयं विपुलैर्मखैः ।
KK0205048011c	अमित्रांश्च शितैर्बाणैस्तृतीयो व्रर एष मे ॥
KK0205048012a	यस्य नासीन्न भविता न चास्ति सदृशः पुमान् ।
KK0205048012c	इह वा दिवि वा लोके स मे हन्ता भवेदिति ॥
KK0205048013a	सोऽर्जुनः कृतवीर्यस्य वरः पुत्रोऽभवद्युधि ।
KK0205048013c	स सहस्रं सहस्राणां माहिष्मत्यामवर्धत ॥
KK0205048014a	स भूमिमखिलां जित्वा द्वीपांश्चापि समुद्रिणः ।
KK0205048014c	नभसीवाज्वलत्सूर्यः पुण्यैः कर्मभिर्जुनः ॥
KK0205048015a	इन्द्रद्वीपं कशेरुं च कामद्वीपं गभस्तितम् ।
KK0205048015c	गन्धर्ववरुणद्वीपं सौहृष्टममितप्रभः ॥
KK0205048016a	पूर्वैरजितपूर्वांश्च द्वीपनजयदर्जुनः ।
KK0205048016c	इदं तु कार्तवीर्यस्य बभूवासदृशं जनैः ॥
KK0205048017a	न पूर्वे नापरे तस्य गमिष्यन्ति गतिं नृपाः ।
KK0205048017c	यदर्णवे प्रयातस्य वस्त्रं न परिषिच्यते ॥
KK0205048018a	सौवर्णं सर्वमप्यासीद्विमानवरमुत्तमम् ।
KK0205048018c	चतुर्धा व्यभजद्राष्ट्रं तद्विभज्यान्वपालयत् ॥
KK0205048019a	एकांशेनाहरत्सेनामेकांशेनावसद्गृहान् ।
KK0205048019c	यस्तु तस्य तृतीयांशो राज्ञोऽभूज्जनसङ्ग्रहे ॥
KK0205048020a	आप्तः परमकल्याणस्तेन यज्ञानकल्पयत् ।
KK0205048020c	ये दस्यवो ग्रामचरा अरम्ये च वसन्ति ये ॥
KK0205048021a	चतुर्थेन तु सोंऽशेन तान्सर्वान्प्रत्यषेधयत् ।
KK0205048021c	द्वाराणि नापिधीयन्ते पुरेषु नगरेषु च ॥
KK0205048022a	स एव राष्ट्रपालोऽभूत्स्रीपालोऽभवदर्जुनः ।
KK0205048022c	स ----- सः गोपालो विशाम्पते ॥
KK0205048023a	शतं वर्षसहस्राणामनुशिष्यार्जुनो महीम् ।
KK0205048023c	दत्तात्रेयप्रसादेन एवं राज्यं चकार सः ॥
KK0205048024a	एवं बहूनि कर्माणि चक्रे लोकहिताय सः  ।
KK0205048024c	दत्तात्रेय इति ख्यातः प्रादुर्भावो ह्ययं हरेः ।
KK0205048024e	कथितो भरतश्रेष्ट शृणु भूयो महात्मनः ॥ 

इति श्रीमन्महाभारते सभापर्वणि अर्घाहरणपर्वणि अष्टचतत्वारिंशोऽध्यायः ॥ 48 ॥
