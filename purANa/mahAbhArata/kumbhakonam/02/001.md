अध्यायः 001

मयस्यार्जुनम्प्रति प्रत्युपकारप्रार्थना ॥ 1 ॥ कृष्णे उपकृते अहमुपकृत मयम्प्रति अर्जुनस्योक्तिः ॥ 2 ॥ कृष्णाज्ञय मयेन सभानिर्माणारम्भः ॥ 3 ॥
॥ श्रीवेदव्यासाय नमः ॥
KK0201001001a	`नारायणं नमस्कृत्य नरं चैव नरोत्तमम् ।
KK0201001001c	देवीं सरस्वतीं चैव (व्यासं)ततो जयमुदीरयेत् ॥
KK0201001002	जनमेजय उवाच 
KK0201001002a	अर्जुनो जयतां श्रेष्ठो मोचयित्वा मयं तदा ।
KK0201001002c	किं चकार महातेजास्तन्मे ब्रूहि द्विजोत्तम ॥
KK0201001003	वैशम्पायन उवाच 
KK0201001003a	शृणु राजन्नवहितश्चरितं पूर्वकस्य ते ।
KK0201001003c	मोक्षयित्वा मयं तत्र पार्थः शस्त्रभृतां वरः ॥
KK0201001004a	गाण्डिवं कार्मुकश्रेष्ठं तूणी चाक्षयसायकौ ।
KK0201001004c	दिव्यान्यस्त्राणि राजेन्द्र दुर्लभानि नृपैर्भुवि ॥
KK0201001005a	रथध्वजपताकाश्च श्वेताश्वांश्च स वीर्यवान् ।
KK0201001005c	एतानि पावकात्प्राप्य मुदा परमया युतः ।
KK0201001005e	तस्थौ पार्थो महावीर्यस्तदा सह मयेन सः' ॥
KK0201001006a	ततोऽब्रवीन्मयः पार्थं वासुदेवस्य सन्निधौ ।
KK0201001006c	`पाण्डवेन परित्रातस्तत्कृतं प्रत्यनुस्मरन्' ॥
KK0201001007a	प्राञ्जलिः श्लक्ष्णया वाचा पूजयित्वा पुनः पुनः ।
KK0201001007	मय उवाच 
KK0201001007c	अस्माच्च कृष्णात्सङ्क्रुद्धात्पावकाच्च दिधक्षतः ॥
KK0201001008a	त्वया त्रातोऽस्मि कौन्तेय ब्रूहि किं करवाणि ते ।
KK0201001008c	`अहं हि विश्वकर्मा वै असुराणां परन्तप ॥
KK0201001009ac	तस्मात्ते विस्मयं किञ्चित्कुर्यामन्यैः सुदुष्करम् ॥
KK0201001010	वैशम्पायन उवाच 
KK0201001010a	एवमुक्तो महावीर्यः पार्थो मायाविदं मयम् ।
KK0201001010c	ध्यात्वा मुहूर्तं कौन्तेयः प्रहसन्वाक्यमब्रवीत्' ॥
KK0201001011a	कृतमेव त्वया सर्वं स्वस्ति गच्छ महाऽसुर ।
KK0201001011c	प्रीतिमान्भव मे नित्यं प्रीतिमन्तो वयं च ते ॥
KK0201001012a	'प्राप्तोकारादर्थं हि नादास्यामीति मे व्रतम्' ।
KK0201001012	मय उवाच 
KK0201001012c	युक्तमेतत्त्वयि विभो यदात्थ पुरुषर्षभ ॥
KK0201001013a	प्रीतिपूर्वमहं किञ्चित्कर्तुमिच्छामि तेऽर्जुन ।
KK0201001013c	अहं हि विश्वकर्मा वै दानवानां महाकविः ॥
KK0201001014a	`सोऽहं वै त्वत्कृते किञ्चित्कर्तुमिच्छामि पाण्डव ।
KK0201001014c	`दानवानां पुरा पार्थ प्रासादा हि मया कृताः ॥
KK0201001015a	रम्याणि सुखगर्भाणि भोगाढ्यानि सहस्रशः ।
KK0201001015c	उद्यानानि च रम्याणि सरांसि विविधानि च ॥
KK0201001016a	विचित्राणि च वस्त्राणि कामगानि रथानि च ।
KK0201001016c	नगराणि विशालानि साट्टप्राकारवन्ति च ॥
KK0201001017a	वाहनानि च मुख्यानि विचित्राणि सहस्रशः ।
KK0201001017c	बिलानि रमणीयानि सुखयुक्तानि वै भृशम् ।
KK0201001017e	एते कृता मया तस्मादिच्छामि फल्गुन' ॥
KK0201001018	अर्जुन उवाच 
KK0201001018a	प्राणकृच्छ्राद्विनिर्मुक्तमात्मानं मन्यसे मया ।
KK0201001018c	एवं गते न शक्ष्यामि किञ्चित्कारयितुं त्वया ॥
KK0201001019a	न चापि तव सङ्कल्पं मोघमिच्छामि दानव ।
KK0201001019c	कृष्णस्य क्रियतां किञ्चित्तथा प्रतिकृतं मयि ॥
KK0201001020	वैशम्पायन उवाच 
KK0201001020a	चोदितो वासुदेवस्तु मयं प्रति नरर्षभ ।
KK0201001020c	मुहूर्तमिव सन्दध्यौ किमयं चोद्यतामिति ॥
KK0201001021a	ततो विचिन्त्य मनसा लोकनाथः प्रजापितः ।
KK0201001021c	चोदयामास तं कृष्णः सभा वै क्रियतामिति ॥
KK0201001022a	यदि त्वं कर्तुकामोऽसि प्रियं शिल्पवतां वर ।
KK0201001022c	धर्मराजस्य दयितां यादृशीमिह मन्यसे ॥
KK0201001023a	यां क्रियां नानुकुर्युस्ते मानवाः प्रेक्ष्य विष्ठिताः ।
KK0201001023c	मनुष्यलोके सकले तादृशीं कुरु वै सभाम् ॥
KK0201001024a	यत्र द्विव्यानभिप्रायान्पश्येम विहितांस्त्वया ।
KK0201001024c	आसुरान्मानुपांश्चैव तादृशीं कुरु वै सभाम् ॥
KK0201001025	वैशम्पायन उवाच 
KK0201001025a	प्रतिगृह्य तु तद्वाक्यं सम्प्रहृष्टो मयस्तदा ।
KK0201001025c	विमानप्रतिमां चक्रे पाण्डवस्य शुभां सभाम् ॥
KK0201001026a	ततः कृष्णश्च पार्थश्च धर्मराजे युधिष्ठिरे ।
KK0201001026c	सर्वमेतत्समावेद्य दर्शयामासतुर्मयम् ॥
KK0201001027a	तस्मै युधिष्ठिरः पूजां यथार्हमकरोत्तदा ।
KK0201001027c	स तु तां प्रतिजग्राह मयः सत्कृत्य भारत ॥
KK0201001028a	स पूर्वदेवचरितं तदा तत्र विशाम्पते ।
KK0201001028c	कथयामास दैतेयः पाण्डुपुत्रेषु भारत ॥
KK0201001029a	स कालं कञ्चिदाश्वस्य विश्वकर्मा विचिन्त्य तु ।
KK0201001029c	सभां प्रचकमे कर्तुं पाण्डवानां महात्मनाम् ॥
KK0201001030a	अभिप्रायेण पार्थानां कृष्णस्य च महात्मनः ।
KK0201001030c	पुण्येऽहनि महातेजाः कृतकौतुकमङ्गलः ॥
KK0201001031a	तर्पयित्वा द्विजश्रेष्ठान्पायसेन सहस्रशः ।
KK0201001031c	धनं बहुविधं दत्त्वा तेभ्य एव च वीर्यवान् ॥
KK0201001032a	सर्वर्तुगुणसम्पन्नां दिव्यरूपां मनोरमाम् ।
KK0201001032c	दशकिष्कुसहस्रां तां मापयामास सर्वतः ॥ ॥

इति श्रीमन्महाभारते सभापर्वणि मन्त्रपर्वणि प्रथमोऽध्यायः ॥ 1 ॥

2-1-1 सभाo 2-1-28 पूर्वदेवो वृषपर्वा दानवस्तस्य चरितं बिन्दुसरसि यज्ञकरणादि ॥
