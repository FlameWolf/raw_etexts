अध्यायः 050

श्रीविष्णोर्दशरथगृहे रामत्वेनावतारः ॥ 1 ॥ विश्वामित्रेण स्वाश्रमं नीतेन सलक्ष्मणेन रामेण सुबाह्वादिहननम् ॥ 2 ॥ सीतामुदूह्य निजनगरमेत्य पितृनिदेशेन सीतालक्ष्मणाभ्यां सह वनं गतेन रामेण स्वरदूषणादिहननम् ॥ 3 ॥ सीतावियोगिनः सुग्रीवेण सख्यमेत्य वालिनं संहृतवतो रामस्य हनुमद्वचनेन लङ्क ागमनम् ॥ 4 ॥ रावणादीन्निहत्य सीताप्रमुखैः सहायोध्यां गतेन रामेण लवणासुरं शत्रुघ्नेन घ ातयित्वा प्रजापालनम् ॥ 5 ॥ सङ्ग्रहेण श्रीकृष्णचरित्रनिरूपणं कल्क्यवतारकथनं च ॥ 6 ॥
	
KK0205050001	भीष्म उवाच 
KK0205050001a	शृणु राजंस्ततो विष्णोः प्रादुर्भावं महात्मनः ।
KK0205050001c	अष्टाविंशे युगे चापि मार्कण्डेयपुरः सरः ॥
KK0205050002a	तिथौ नावमिके जज्ञे तथा दशरथादपि ।
KK0205050002c	कृत्वाऽऽत्मानं महाबाहुश्चतुर्धा विष्णुरव्ययः ॥
KK0205050003a	लोके राम इति ख्यातस्तेजसा भास्करोपमः ।
KK0205050003c	प्रसादनार्थं लोकस्य विष्णुस्तत्र सनातनः ॥
KK0205050004a	धर्मार्थमेव कौन्तेय जज्ञे तत्र महायशाः ।
KK0205050004c	तमप्याहुर्मनुष्येन्द्रं सर्वभूतपतेस्तनुम् ॥
KK0205050005a	यज्ञविघ्नकरस्तत्र विश्वामित्रस्य भारत ।
KK0205050005c	सुबाहुर्निहतस्तेन मारीचस्ताडितो भृशम् ॥
KK0205050006a	तस्मै दत्तानि चास्राणि विश्वमित्रेण धीमता ।
KK0205050006c	वधार्थं सर्वशत्रूणां दुर्वाराणि सुरैरपि ॥
KK0205050007a	वर्तमाने महायज्ञे जनकस्य महात्मनः ।
KK0205050007c	भग्नं माहेश्वरं चापं क्रीडता लीलया भृशम् ॥
KK0205050008a	ततस्तु सीतां जग्राह भार्यार्थे जानकीं विभुः ।
KK0205050008c	नगरीं पुनरासाद्य मुमुदे तत्र सीतया ॥
KK0205050009a	कस्यचित्त्वथ कालस्य पित्रा तत्राभिचोदितः ।
KK0205050009c	कैकेय्याः प्रियमन्विच्छन्वनमभ्यवपद्यत ॥
KK0205050010a	यः समाः सर्वधर्मज्ञश्चतुर्दश वने वसन ।
KK0205050010c	लक्ष्मणानुचरो रामः सर्वभूतहिते रतः ॥
KK0205050011a	चतुर्दश वने तीर्त्वा तदा वर्षाणि भारत ।
KK0205050011c	रूपिणी यस्य पार्श्वस्था सीतेत्यभिहिता जनैः ॥
KK0205050012a	पूर्वोचितत्वात्सा लक्ष्मीर्भर्तारमनुशोचति ।
KK0205050012c	जनस्थाने वसन्कार्यं त्रिदशानां चकार सः ॥
KK0205050013a	मारीचं दूषणं हुत्वा खरं त्रिशिरसं तथा ।
KK0205050013c	चतुर्दश सहस्राणि रक्षसां घोरकर्मणाम् ॥
KK0205050014a	जघान रामो धर्मात्मा प्रजानां हितकाम्यय ।
KK0205050014c	विराधं च कबन्धं च राक्षसौ घोरकर्मिणौ ॥
KK0205050015a	जघान च तदा रामो गन्धर्वौ शाषविक्षतौ ।
KK0205050015c	स रावणस्य भगिनीनासाच्छेदमकारयत् ॥
KK0205050016a	भार्यावियोगं तं प्राप्य मृगयन्व्यचरद्वनम् ।
KK0205050016c	स तस्मादृश्यमूकं तु गत्वा पम्पामतीत्य च ॥
KK0205050017a	सुग्रीवं मारुतिं दृष्ट्वा चक्रे मैत्रीं तयोः स वै ।
KK0205050017c	अथ गत्वा स किष्किन्धां सुग्रीवेण तदा सह ॥
KK0205050018a	निहत्य वालिनं युद्धे वानरेद्रं महाबलम् ।
KK0205050018c	अभ्यपिञ्चत्तदा रामः सुग्रीवं वानरेश्वरम् ॥
KK0205050019a	ततः स वीर्यवान्राजंस्त्वरया वै समुत्सुकः ।
KK0205050019c	विचित्य वायुपुत्रेण लङ्कादेशं निवेदितः ॥
KK0205050020a	मेतुं वद्ध्वा समुद्रस्य वानरैः स समुत्सुकः ।
KK0205050020c	सीतायाः पदमन्विच्छन्रामो लङ्कां विवेश वै ॥
KK0205050021a	देवोरगगणानां हि यक्षराक्षसपक्षिणाम् ।
KK0205050021c	तत्रावद्यं राक्षसेन्द्रं रावणं युधि दुर्जयम् ॥
KK0205050022a	युक्तं राक्षसकोटीभिर्भिन्नाञ्जनचयोपमम् ।
KK0205050022c	दुर्निरीक्ष्यं सुरगणैर्वरदानेन दर्पितम् ॥
KK0205050023ac	जघान सचिवैः सार्धं सान्वयं रावणं रणे ॥
KK0205050024a	त्रैलोक्यकण्टकं वीरं महाकायं महाबलम् ।
KK0205050024c	रावमं सगणं हत्वा रामो भूतपतिः पुरा ॥
KK0205050025a	लङ्कायां तं महात्मानं राक्षसेन्द्रं विभीषणम् ।
KK0205050025c	अभिषिच्य ततो राम अमरत्वं ददौ तदा ॥
KK0205050026a	आरुह्य पुष्पकं रामः सीतामादाय पाण्डव ।
KK0205050026c	सबलं स्वपुरं गत्वा धर्मराज्यमपालयत् ॥
KK0205050027a	दानवो लवणो नाम मधोः पुत्रो महाबलः ।
KK0205050027c	शत्रुघ्नेन हतो राजंस्तदा रामस्य शासनात् ॥
KK0205050028a	एवं बहूनि कर्माणि कृत्वा लोकहिताय सः ।
KK0205050028c	राजं चकार विधिवद्रामो धर्मभृतां वरः ॥
KK0205050029a	शताश्वमेधानाजह्रे ज्योतिरुक्थ्यान्निरर्गलान् ।
KK0205050029c	नाश्रूयन्ताशुभा वाचो नात्ययः प्राणिनां तदा ।
KK0205050030a	न दस्युजं भयं चासीद्रामे राज्यं प्रशसति ।
KK0205050030c	ऋषीणां देवतानां च मनुष्याणां तथैव च ॥
KK0205050031a	पृथिव्यां धार्मिकाः सर्वे रामे राज्यं प्रशासति ।
KK0205050031c	नाधर्मिष्ठो नरः कश्चिद्बभूव प्राणिनां क्वचित् ॥
KK0205050032a	प्राणापानौ समौ ह्यास्तां रामे राज्यं प्रशासति ।
KK0205050032c	गाधामप्यत्र गायन्ति ये पुराणविदो जनाः ॥
KK0205050033a	श्यामो युवा लोहिताक्षो मातङ्गानामिवर्षभः ।
KK0205050033c	आजानुबाहुः सुमुखः सिंहस्कन्धो महाबलः ॥
KK0205050034a	दशवर्षसहस्राणि दशवर्षशतानि च ।
KK0205050034c	राज्यं भोगं च सम्प्राप्य शशास पृथिवीमिमाम् ॥
KK0205050035a	रामो रामो राम इति प्राजानामभवन्कथाः ।
KK0205050035c	रामभूतं जगदिदं रामे राज्यं प्रशासति ॥
KK0205050036a	ऋग्यजुः सामहीनाश्च न तदाऽसन्द्विजायः ।
KK0205050036c	उषित्वा दण्डके कार्यं त्रिदशानां चकार सः ॥
KK0205050037a	पूर्वापकारिणं तं तु पौलस्त्यं मनुजर्षभम् ।
KK0205050037c	देवगन्धर्वनागानामरिं स निजघानह ॥
KK0205050038a	सत्ववान्गुणसम्पन्नो दीप्यमानः स्वतेजसा ।
KK0205050038c	एवमेव महाबाहुरिक्ष्वाकुकुलवर्धनः ॥
KK0205050039a	रावणं सगणं हत्वा दिवमाक्रमताभिभूः ।
KK0205050039c	इति दाशरथेः ख्यातः प्रादुर्भावो महात्मनः ॥
KK0205050040a	ततः कृष्णो महाबाहुर्भीतानामभयङ्करः ।
KK0205050040c	अष्टाविंशे युगे राजञ्जज्ञे श्रीवत्सलक्षणः ॥
KK0205050041a	पेशलश्च वदान्यश्चलोके बहुमतो नृषु ।
KK0205050041c	स्मृतिमान्देशकालज्ञः शङ्खचक्रगदासिभृत् ॥
KK0205050042a	वासुदेव इति ख्यातो लोकानां हितकृत्सदा ।
KK0205050042c	वृष्णीनां च कुले जातो भूमेः प्रियचिकीर्षया ॥
KK0205050043a	शत्रूणां भयकृद्दाता मधुहेति स विश्रुतः ।
KK0205050043c	शकटार्जुनरामाणां कीलस्थानान्यसूदयत् ॥
KK0205050044a	कंसादीन्निजघानाजौ दैत्यान्मानुषविग्रहान् ।
KK0205050044c	अयं लोकहितार्थाय प्रादुर्भावो महात्मनः ॥
KK0205050045a	कल्की विष्णुयशा नाम भूयश्चोत्पत्स्यते हरिः ।
KK0205050045c	लेर्युगान्ते सम्प्राप्ते धर्मे शिथिलतां गते ॥
KK0205050046a	पाषण्डिनां गणानां हि वधार्थं भरतर्षभ ।
KK0205050046c	धर्मस्य च विवृद्ध्यर्थं विप्राणां हितकाम्यया ॥
KK0205050047a	एते चान्ये च बहवो विष्णोर्देवगणैर्युताः ।
KK0205050047c	प्रादुर्भावाः पुराणेषु गीयन्ते ब्रह्मवादिभिः ॥ 

इति श्रीमन्महाभारते सभापर्वणि अर्घाहरणपर्वणि पञ्चाशोऽध्यायः ॥ 50 ॥
