अध्यायः 050

श्रीविष्णोर्दशरथगृहे रामत्वेनावतारः ॥ 1 ॥ विश्वामित्रेण स्वाश्रमं नीतेन सलक्ष्मणेन रामेण सुबाह्वादिहननम् ॥ 2 ॥ सीतामुदूह्य निजनगरमेत्य पितृनिदेशेन सीतालक्ष्मणाभ्यां सह वनं गतेन रामेण स्वरदूषणादिहननम् ॥ 3 ॥ सीतावियोगिनः सुग्रीवेण सख्यमेत्य वालिनं संहृतवतो रामस्य हनुमद्वचनेन लङ्क ागमनम् ॥ 4 ॥ रावणादीन्निहत्य सीताप्रमुखैः सहायोध्यां गतेन रामेण लवणासुरं शत्रुघ्नेन घ ातयित्वा प्रजापालनम् ॥ 5 ॥ सङ्ग्रहेण श्रीकृष्णचरित्रनिरूपणं कल्क्यवतारकथनं च ॥ 6 ॥
	
001	भीष्म उवाच 
001a	शृणु राजंस्ततो विष्णोः प्रादुर्भावं महात्मनः ।
001c	अष्टाविंशे युगे चापि मार्कण्डेयपुरः सरः ॥
002a	तिथौ नावमिके जज्ञे तथा दशरथादपि ।
002c	कृत्वाऽऽत्मानं महाबाहुश्चतुर्धा विष्णुरव्ययः ॥
003a	लोके राम इति ख्यातस्तेजसा भास्करोपमः ।
003c	प्रसादनार्थं लोकस्य विष्णुस्तत्र सनातनः ॥
004a	धर्मार्थमेव कौन्तेय जज्ञे तत्र महायशाः ।
004c	तमप्याहुर्मनुष्येन्द्रं सर्वभूतपतेस्तनुम् ॥
005a	यज्ञविघ्नकरस्तत्र विश्वामित्रस्य भारत ।
005c	सुबाहुर्निहतस्तेन मारीचस्ताडितो भृशम् ॥
006a	तस्मै दत्तानि चास्राणि विश्वमित्रेण धीमता ।
006c	वधार्थं सर्वशत्रूणां दुर्वाराणि सुरैरपि ॥
007a	वर्तमाने महायज्ञे जनकस्य महात्मनः ।
007c	भग्नं माहेश्वरं चापं क्रीडता लीलया भृशम् ॥
008a	ततस्तु सीतां जग्राह भार्यार्थे जानकीं विभुः ।
008c	नगरीं पुनरासाद्य मुमुदे तत्र सीतया ॥
009a	कस्यचित्त्वथ कालस्य पित्रा तत्राभिचोदितः ।
009c	कैकेय्याः प्रियमन्विच्छन्वनमभ्यवपद्यत ॥
010a	यः समाः सर्वधर्मज्ञश्चतुर्दश वने वसन ।
010c	लक्ष्मणानुचरो रामः सर्वभूतहिते रतः ॥
011a	चतुर्दश वने तीर्त्वा तदा वर्षाणि भारत ।
011c	रूपिणी यस्य पार्श्वस्था सीतेत्यभिहिता जनैः ॥
012a	पूर्वोचितत्वात्सा लक्ष्मीर्भर्तारमनुशोचति ।
012c	जनस्थाने वसन्कार्यं त्रिदशानां चकार सः ॥
013a	मारीचं दूषणं हुत्वा खरं त्रिशिरसं तथा ।
013c	चतुर्दश सहस्राणि रक्षसां घोरकर्मणाम् ॥
014a	जघान रामो धर्मात्मा प्रजानां हितकाम्यय ।
014c	विराधं च कबन्धं च राक्षसौ घोरकर्मिणौ ॥
015a	जघान च तदा रामो गन्धर्वौ शाषविक्षतौ ।
015c	स रावणस्य भगिनीनासाच्छेदमकारयत् ॥
016a	भार्यावियोगं तं प्राप्य मृगयन्व्यचरद्वनम् ।
016c	स तस्मादृश्यमूकं तु गत्वा पम्पामतीत्य च ॥
017a	सुग्रीवं मारुतिं दृष्ट्वा चक्रे मैत्रीं तयोः स वै ।
017c	अथ गत्वा स किष्किन्धां सुग्रीवेण तदा सह ॥
018a	निहत्य वालिनं युद्धे वानरेद्रं महाबलम् ।
018c	अभ्यपिञ्चत्तदा रामः सुग्रीवं वानरेश्वरम् ॥
019a	ततः स वीर्यवान्राजंस्त्वरया वै समुत्सुकः ।
019c	विचित्य वायुपुत्रेण लङ्कादेशं निवेदितः ॥
020a	मेतुं वद्ध्वा समुद्रस्य वानरैः स समुत्सुकः ।
020c	सीतायाः पदमन्विच्छन्रामो लङ्कां विवेश वै ॥
021a	देवोरगगणानां हि यक्षराक्षसपक्षिणाम् ।
021c	तत्रावद्यं राक्षसेन्द्रं रावणं युधि दुर्जयम् ॥
022a	युक्तं राक्षसकोटीभिर्भिन्नाञ्जनचयोपमम् ।
022c	दुर्निरीक्ष्यं सुरगणैर्वरदानेन दर्पितम् ॥
023ac	जघान सचिवैः सार्धं सान्वयं रावणं रणे ॥
024a	त्रैलोक्यकण्टकं वीरं महाकायं महाबलम् ।
024c	रावमं सगणं हत्वा रामो भूतपतिः पुरा ॥
025a	लङ्कायां तं महात्मानं राक्षसेन्द्रं विभीषणम् ।
025c	अभिषिच्य ततो राम अमरत्वं ददौ तदा ॥
026a	आरुह्य पुष्पकं रामः सीतामादाय पाण्डव ।
026c	सबलं स्वपुरं गत्वा धर्मराज्यमपालयत् ॥
027a	दानवो लवणो नाम मधोः पुत्रो महाबलः ।
027c	शत्रुघ्नेन हतो राजंस्तदा रामस्य शासनात् ॥
028a	एवं बहूनि कर्माणि कृत्वा लोकहिताय सः ।
028c	राजं चकार विधिवद्रामो धर्मभृतां वरः ॥
029a	शताश्वमेधानाजह्रे ज्योतिरुक्थ्यान्निरर्गलान् ।
029c	नाश्रूयन्ताशुभा वाचो नात्ययः प्राणिनां तदा ।
030a	न दस्युजं भयं चासीद्रामे राज्यं प्रशसति ।
030c	ऋषीणां देवतानां च मनुष्याणां तथैव च ॥
031a	पृथिव्यां धार्मिकाः सर्वे रामे राज्यं प्रशासति ।
031c	नाधर्मिष्ठो नरः कश्चिद्बभूव प्राणिनां क्वचित् ॥
032a	प्राणापानौ समौ ह्यास्तां रामे राज्यं प्रशासति ।
032c	गाधामप्यत्र गायन्ति ये पुराणविदो जनाः ॥
033a	श्यामो युवा लोहिताक्षो मातङ्गानामिवर्षभः ।
033c	आजानुबाहुः सुमुखः सिंहस्कन्धो महाबलः ॥
034a	दशवर्षसहस्राणि दशवर्षशतानि च ।
034c	राज्यं भोगं च सम्प्राप्य शशास पृथिवीमिमाम् ॥
035a	रामो रामो राम इति प्राजानामभवन्कथाः ।
035c	रामभूतं जगदिदं रामे राज्यं प्रशासति ॥
036a	ऋग्यजुः सामहीनाश्च न तदाऽसन्द्विजायः ।
036c	उषित्वा दण्डके कार्यं त्रिदशानां चकार सः ॥
037a	पूर्वापकारिणं तं तु पौलस्त्यं मनुजर्षभम् ।
037c	देवगन्धर्वनागानामरिं स निजघानह ॥
038a	सत्ववान्गुणसम्पन्नो दीप्यमानः स्वतेजसा ।
038c	एवमेव महाबाहुरिक्ष्वाकुकुलवर्धनः ॥
039a	रावणं सगणं हत्वा दिवमाक्रमताभिभूः ।
039c	इति दाशरथेः ख्यातः प्रादुर्भावो महात्मनः ॥
040a	ततः कृष्णो महाबाहुर्भीतानामभयङ्करः ।
040c	अष्टाविंशे युगे राजञ्जज्ञे श्रीवत्सलक्षणः ॥
041a	पेशलश्च वदान्यश्चलोके बहुमतो नृषु ।
041c	स्मृतिमान्देशकालज्ञः शङ्खचक्रगदासिभृत् ॥
042a	वासुदेव इति ख्यातो लोकानां हितकृत्सदा ।
042c	वृष्णीनां च कुले जातो भूमेः प्रियचिकीर्षया ॥
043a	शत्रूणां भयकृद्दाता मधुहेति स विश्रुतः ।
043c	शकटार्जुनरामाणां कीलस्थानान्यसूदयत् ॥
044a	कंसादीन्निजघानाजौ दैत्यान्मानुषविग्रहान् ।
044c	अयं लोकहितार्थाय प्रादुर्भावो महात्मनः ॥
045a	कल्की विष्णुयशा नाम भूयश्चोत्पत्स्यते हरिः ।
045c	लेर्युगान्ते सम्प्राप्ते धर्मे शिथिलतां गते ॥
046a	पाषण्डिनां गणानां हि वधार्थं भरतर्षभ ।
046c	धर्मस्य च विवृद्ध्यर्थं विप्राणां हितकाम्यया ॥
047a	एते चान्ये च बहवो विष्णोर्देवगणैर्युताः ।
047c	प्रादुर्भावाः पुराणेषु गीयन्ते ब्रह्मवादिभिः ॥ 

इति श्रीमन्महाभारते सभापर्वणि अर्घाहरणपर्वणि पञ्चाशोऽध्यायः ॥ 50 ॥
