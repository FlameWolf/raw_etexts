अध्यायः 207

पाण्डवावासे धृष्टद्युम्नस्य निलीयावस्थानम् ॥ 1 ॥ भीमाद्यानीतस्य भैक्षस्य कुन्त्याज्ञया द्रौपद्या परिवेषणम् ॥ 2 ॥ सर्वं पाण्डववृत्तान्तं ज्ञात्वा धृष्टद्युम्नस्य प्रतिनिवर्तनम् ॥ 3 ॥

KK0112207001	वैशम्पायन उवाच ।

KK0112207001a	धृष्टद्युमनस्तु पाञ्चाल्यः पृष्ठतः कुरुनन्दनौ ।
KK0112207001c	अन्वगच्छत्तदा यान्तौ भार्गवस्य निवेशने ॥
KK0112207002a	सोज्ञायमानः पुरुषानवधाय समन्ततः ।
KK0112207002c	स्वयमारान्निलीनोऽभूद्भार्गवस्य निवेशने ॥
KK0112207003a	सायं च भीमस्तु रिपुप्रमाथीजिष्णुर्यमौ चापि महानुभावौ ।
KK0112207003c	भैक्षं चरित्वा तु युधिष्ठिरायनिवेदयाञ्चक्रुरदीनसत्वाः ॥
KK0112207004a	ततस्तु कुन्ती द्रुपदात्मजां तामुवाच काले वचनं वदान्या ।
KK0112207004c	ततोऽग्रमादाय कुरुष्व भद्रे बलिं च विप्राय च देहि भिक्षाम् ॥
KK0112207005a	ये चान्नमिच्छन्ति ददस्व तेभ्यःपरिश्रिता ये परितो मनुष्याः ।
KK0112207005c	ततश्च शेषं प्रविभज्य शीघ्रमर्धं चतुर्णां मम चात्मनश्च ॥
KK0112207006a	अर्धं तु भीमाय च देहि भद्रे य एष नागर्षभतुल्यरूपः ।
KK0112207006c	गौरो युवा संहननोपपन्न एषो हि वीरो बहुभुक् सदैव ॥
KK0112207007a	सा हृष्टरूपैव तु राजपुत्रीतस्या वचः साध्वविशङ्कमाना ।
KK0112207007c	यथावदुक्तं प्रचकार साध्वी ते चापि सर्वे बुभुजुस्तदन्नम् ॥
KK0112207008a	कुशैस्तु भूमौ शयनं चकारमाद्रीपुत्रः सहदेवस्तपस्वी ।
KK0112207008c	अथात्मकीयान्यजिनानि सर्वेसंस्तीर्य वीराः सुषुपुर्धरण्याम् ॥
KK0112207009a	अगस्त्यकान्तामभितो दिशं तु शिरांसि तेषां कुरुसत्तमानाम् ।
KK0112207009c	कुन्ती पुरस्तात्तु बभूव तेषां पादान्तरे चाथ बभूव कृष्णा ॥
KK0112207010a	अशेत भूमौ सह पाण्डुपुत्रैःपादोपधानीव कृता कुशेषु ।
KK0112207010c	न तत्र दुःखं मनसापि तस्या न चावमेने कुरुपुङ्गवांस्तान् ॥
KK0112207011a	ते तत्र शूराः कथयाम्बभूवुः कथा विचित्राः पृतनाधिकाराः ।
KK0112207011c	अस्त्राणि दिव्यानि रथांश्च नागान्खड्गान्गदाश्चापि परश्वधांश्च ॥
KK0112207012a	तेषां कथास्ताः परिकीर्त्यमानाःपाञ्चालराजस्य सुतस्तदानीम् ।
KK0112207012c	सुश्राव कृष्णां च तदा निषण्णां ते चापि सर्वे ददृशुर्मनुष्याः ॥
KK0112207013a	धृष्टद्युम्नो राजपुत्रस्तु सर्वं वृत्तं तेषां कथितं चैव रात्रौ ।
KK0112207013c	सर्वं राज्ञे द्रुपदायाखिलेननिवेदयिष्यंस्त्वरितो जगाम ॥
KK0112207014a	पाञ्चालराजस्तु विषण्णरूपस्तान्पाण्डवानप्रतिविन्दमानः ।
KK0112207014c	धृष्टद्युम्नं पर्यपृच्छन्महात्मा क्व सा गता केन नीता च कृष्णा ॥
KK0112207015a	कच्चिन्न शूद्रेण न हीनजेन वैश्येन वा करदेनोपपन्ना ।
KK0112207015c	कच्चित्पदं मूर्ध्नि न पङ्कदिग्धं कच्चिन्न माला पतिता श्मशाने ॥
KK0112207016a	कच्चित्स वर्णप्रवरो मनुष्य उद्रिक्तवर्णोऽप्युत एव कच्चित् ।
KK0112207016c	कच्चिन्न वामो मम मूर्ध्नि पादःकृष्णाभिमर्शेन कृतोऽद्य पुत्र ॥
KK0112207017a	कच्चिन्न तप्स्ये परमप्रतीतः संयुज्य पार्थेन नरर्षभेण ।
KK0112207017c	वदस्व तत्त्वेन महानुभावकोऽसौ विजेता दुहितुर्ममाद्य ॥
KK0112207018a	विचित्रवीर्यस्य सुतस्य कच्चित्कुरुप्रवीरस्य ध्रियन्ति पुत्राः ।
KK0112207018c	कच्चित्तु पार्थेन यवीयसाऽध्यधनुर्गृहीतं निहतं च लक्ष्यम् ॥ ॥

इति श्रीमन्महाभारते आदिपर्वणि स्वयंवरपर्वणि सप्ताधिकद्विशततमोऽध्यायः ॥ 207 ॥ ॥ समाप्तं स्वयंवरपर्व ॥

1-207-4 अग्रं प्रथममादाय बलिं कुरुष्व भिक्षां च देहि ॥ 1-207-18 ध्रियन्ति जीवन्ति ॥ सप्ताधिकद्विशततमोऽध्यायः ॥ 207 ॥
