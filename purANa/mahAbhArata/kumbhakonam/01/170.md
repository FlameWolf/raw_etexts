अध्यायः 170

वने चरतां पाण्डवानां व्यासेन सान्त्वनम् एकचक्रानगर्यां ब्राह्मणगृहे स्थापनं च ॥ 1 ॥
KK0109170001	`वैशम्पायन उवाच 
KK0109170001a	ततस्ते पाण्डवाः सर्वे शालिहोत्राश्रमे तदा ।
KK0109170001c	पूजितास्तेन वन्येन तमामन्त्र्य महामुनिम् ॥
KK0109170002a	जटाः कृत्वाऽऽत्मनः सर्वे वल्कलाजिनवाससः ।
KK0109170002c	कुन्त्या सह महात्मानो बिभ्रतस्तापसं वपुः ॥
KK0109170003a	ब्राह्मं वेदमधीयाना वेदाङ्गानि च सर्वशः ।
KK0109170003c	नीतिशास्त्रं च धर्मज्ञा न्यायज्ञानं च पाण्डवाः ॥
KK0109170004a	शालिहोत्रप्रसादेन लब्ध्वा प्रीतिमवाप्य च ।
KK0109170004c	'ते वनेन वनं गत्वा घ्नन्तो मृगगणान्बहून् ।
KK0109170004e	अपक्रम्य ययू राजंस्त्वरमाणा महारथाः ॥
KK0109170005a	मत्स्यांस्त्रिगर्तान्पाञ्चालान्कीचकानन्तरेण च ।
KK0109170005c	रमणीयान्वनोद्देशान्प्रेक्षमाणाः सरांसि च ॥
KK0109170006a	क्वचिद्वहन्तो जननीं त्वरमाणा महारथाः ।
KK0109170006c	`क्वचिच्छ्रान्ताश्च कान्तारे क्वचित्तिष्ठन्ति हर्षिताः' ॥
KK0109170007a	क्वचिच्छन्देन गच्छन्तस्ते जग्मुः प्रसभं पुनः ।
KK0109170007c	पथि द्वैपायनं सर्वे ददृशुः स्वपितामहम् ॥
KK0109170008a	तेऽभिवाद्य महात्मानं कृष्णद्वैपायनं तदा ।
KK0109170008c	तस्थुः प्राञ्जलयः सर्वे सह मात्रा परन्तपाः ॥
KK0109170009	व्यास उवाच 
KK0109170009a	तदाश्रमान्निर्गमनं मया ज्ञातं नरर्षभाः ।
KK0109170009c	घटोत्कचस्य चोत्पत्तिं ज्ञात्वा प्रीतिरवर्धत ॥
KK0109170010a	इदं नगरमभ्याशे रमणीयं निरामयम् ।
KK0109170010c	वसतेह प्रतिच्छन्ना ममागमनकाङ्क्षिणः ॥
KK0109170011	वैशम्पायन उवाच 
KK0109170011a	एवं स तान्समाश्वास्य व्यासः पार्थानरिन्दमान् ।
KK0109170011c	एकचक्रामभिगतां कुन्तीमाश्वासयत्प्रभुः ॥
KK0109170012	श्रीव्यास उवाच 
KK0109170012a	कुर्यान्न केवलं धर्मं दुष्कृतं च तथा नरः ।
KK0109170012c	सुकृतं दुष्कृतं लोके न कर्ता नास्ति कश्चन ॥
KK0109170013a	अवश्यं लभते कर्ता फलं वै पुण्यपापयोः ।
KK0109170013c	दुष्कृतस्य फलेनैव प्राप्तं व्यसनमुत्तमम् ॥
KK0109170014ac	तस्मान्माधवि मानार्हे मा च शोके मनः कृथाः ।
KK0109170015	वैशम्पायन उवाच 
KK0109170015a	एवमुक्त्वा निवेश्यैनान्ब्राह्मणस्य निवेशने ॥
KK0109170015c	जगाम भगवान्व्यासो यताकाममृषिः प्रभुः ॥ ॥

इति श्रीमन्महाभारते आदिपर्वणि हिडिम्बवधपर्वणि सप्तत्यधिकशततमोऽध्यायः ॥ 170 ॥ ॥ समाप्तं हिडिम्बवधपर्व ॥
