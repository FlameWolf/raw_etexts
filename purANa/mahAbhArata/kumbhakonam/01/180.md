अध्यायः 180

धृष्टद्युम्नाद्युत्पत्तिकथनार्थं द्रोणद्रुपदयोरुत्पत्तिकथनपूर्वकं द्रुपदवृत्तान्तकथनम् ॥ 1 ॥
KK0111180001	ब्राह्मण उवाच 
KK0111180001a	गङ्गाद्वारं प्रति महान्बभूवर्षिर्महातपाः ।
KK0111180001c	भरद्वाजो महाप्राज्ञः सततं संशितव्रतः ॥
KK0111180002a	सोऽभिषेक्तुं गतो गङ्गां पूर्वमेवागतां सतीम् ।
KK0111180002c	ददर्शाप्सरसं तत्र घृताचीमाप्लुतामृषिः ॥
KK0111180003a	तस्या वायुर्नदीतीरे वसनं व्यहरत्तदा ।
KK0111180003c	अपकृष्टाम्बरां दृष्ट्वा तामृषिश्चकमे तदा ॥
KK0111180004a	तस्यां संसक्तमनसः कौमारब्रह्मचारिणः ।
KK0111180004c	चिरस्य रेतश्चस्कन्द तदृषिर्द्रोण आदधे ॥
KK0111180005a	ततः समभवद्द्रोणः कुमारस्तस्य धीमतः ।
KK0111180005c	अध्यगीष्ट स वेदांश्च वेदाङ्गानि च सर्वशः ॥
KK0111180006a	भरद्वाजस्य तु सखा पृषतो नाम पार्थिवः ।
KK0111180006c	तस्यापि द्रुपदो नाम तदा समभवत्सुतः ॥
KK0111180007a	स नित्यमाश्रमं गत्वा द्रोणेन सह पार्षतः 
KK0111180007c	चिक्रीडाध्ययनं चैव चकार क्षत्रियर्षभः ॥
KK0111180008a	ततस्तु पृषतेऽतीते स राजा द्रुपदोऽभवत् ।
KK0111180008c	द्रोणोऽपि रामं शुश्राव दित्सन्तं वसु सर्वशः ॥
KK0111180009a	वनं तु प्रस्थितं रामं भरद्वाजसुतोऽब्रवीत् ।
KK0111180009c	आगतं वित्तकामं मां विद्धि द्रोणं द्विजोत्तम ॥
KK0111180010	राम उवाच 
KK0111180010a	शरीरमात्रमेवाद्य मया समवशेषितम् ।
KK0111180010c	अस्त्राणि वा शरीरं वा ब्रह्मन्नेकतमं वृणु ॥
KK0111180011	द्रोण उवाच 
KK0111180011a	अस्त्राणि चैव सर्वाणि तेषां संहारमेव च ।
KK0111180011c	प्रयोगं चैव सर्वेषां दातुमर्हति मे भवान् ॥
KK0111180012	ब्राह्मण उवाच 
KK0111180012a	तथेत्युक्त्वा ततस्तस्मै प्रददौ भृगुनन्दनः ।
KK0111180012c	प्रतिगृह्य तदा द्रोणः कृतकृत्योऽभवत्तदा ॥
KK0111180013a	सम्प्रहृष्टमना द्रोणो रामात्परमसम्मतम् ।
KK0111180013c	ब्रह्मास्त्रं समनुज्ञाप्य नरेष्वभ्यधिकोऽभवत् ॥
KK0111180014a	ततो द्रुपदमासाद्य भारद्वाजः प्रतापवान् ।
KK0111180014c	अब्रवीत्पुरुषव्याघ्रः सखायं विद्धि मामिति ॥
KK0111180015	द्रुपद उवाच 
KK0111180015a	नाश्रोत्रियः श्रोत्रियस्य नारथी रथिनः सखा ।
KK0111180015c	नाराजा पार्थिवस्यापि सखिपूर्वं किमिष्यते ॥
KK0111180016	ब्राह्मण उवाच 
KK0111180016a	स विनिश्चित्य मनसा पाञ्चाल्यं प्रति बुद्धिमान् ।
KK0111180016c	जगाम कुरुमुख्यानां नगरं नागसाह्वयम् ॥
KK0111180017a	तस्मै पौत्रान्समादाय वसूनि विविधानि च ।
KK0111180017c	प्राप्ताय प्रददौ भीष्मः शिष्यान्द्रोणाय धीमते ॥
KK0111180018a	द्रोणः शिष्यांस्ततः पार्थानिदं वचनमब्रवीत् ।
KK0111180018c	समानीय तु ताञ्शिष्यान्द्रुपदस्यासुखाय वै ॥
KK0111180019a	आचार्यवेतनं किञ्चिद्धृदि यद्वर्तते मम ।
KK0111180019c	कृतास्त्रैस्तत्प्रदेयं स्यात्तदृतं वदतानघाः ।
KK0111180019e	सोऽर्जुनप्रमुखैरुक्तस्तथाऽस्त्विति गुरुस्तदा ॥
KK0111180020a	यदा च पाण्डवाः सर्वे कृतास्त्राः कृतनिश्चयाः ।
KK0111180020c	ततो द्रोणोऽब्रवीद्भूयो वेतनार्थमिदं वचः ॥
KK0111180021a	पार्षतो द्रुपदो नाम छत्रवत्यां नरेश्वरः ।
KK0111180021c	तस्मादाकृष्य तद्राज्यं मम शीघ्रं प्रदीयताम् ॥
KK0111180022a	`धार्तराष्ट्राश्च ते भीताः पाञ्चालान्पाण्डवादयः ।
KK0111180022c	धार्तराष्ट्रैश्च सहिताः पुनर्द्रोणेन चोदिताः ॥
KK0111180023a	यज्ञसेनेन सङ्गम्य कर्णदुर्योधनादयः ।
KK0111180023c	निर्जिताः सन्न्यवर्तन्त तथा ते क्षत्रियर्षभाः ॥'
KK0111180024a	ततः पाण्डुसुताः पञ्च निर्जित्य द्रुपदं युधि ।
KK0111180024c	द्रोणाय दर्शयामासुर्बद्ध्वा ससचिवं तदा ॥
KK0111180025a	`महेन्द्र इव दुर्धर्षो महेन्द्र इव दानवम् ।
KK0111180025c	महेन्द्रपुत्रः पाञ्चालं जितवानर्जुनस्तदा ॥
KK0111180026a	तद्दृष्ट्वा तु महावीर्यं फल्गुनस्य महौजसः ।
KK0111180026c	व्यस्मयन्त जनाः सर्वे यज्ञसेनस्य बान्धवाः ।
KK0111180027	द्रोण उवाच 
KK0111180027a	प्रार्थयामि त्वया सख्यं पुनरेव नराधिप ।
KK0111180027c	अराजा किल नो राज्ञः सखा भवितुमर्हति ॥
KK0111180028a	अतः प्रयतितं राज्ये यज्ञसेन त्वया सह ।
KK0111180028c	राजाऽसि दक्षिणे कूले भागीरथ्याहमुत्तरे ॥
KK0111180029	ब्राह्मण उवाच 
KK0111180029a	एवमुक्तो हि पाञ्चाल्यो भारद्वाजेन धीमता ।
KK0111180029c	उवाचास्त्रविदां श्रेष्ठं द्रोणं ब्राह्मणसत्तमम् ॥
KK0111180030a	एवं भवतु भद्रं ते भारद्वाज महामते ।
KK0111180030c	सख्यं तदेव भवतु शश्वद्यदभिमन्यसे ॥
KK0111180031a	एवमन्योन्यमुक्त्वा तौ कृत्वा सख्यमनुत्तमम् ।
KK0111180031c	जग्मतुर्द्रोणपाञ्चाल्यौ यथागतमरिन्दमौ ॥
KK0111180032a	असत्कारः स तु महान्मुहूर्तमपि तस्य तु ।
KK0111180032c	नापैति हृदयाद्राज्ञो दुर्मनाः स कृशोऽभवत् ॥ ॥

इति श्रीमन्महाभारते आदिपर्वणि चैत्ररथपर्वणि अशीत्यधिकशततमोऽध्यायः ॥ 180 ॥

1-180-10 एकतममेकतरम् ॥ 1-180-13 समनुज्ञप्य निशम्य । प्राप्येत्यपि पठन्ति ॥ 1-180-21 छत्रवत्यामहिच्छत्रे ॥ 1-180-28 भागीरथ्याहमिति सन्धिरार्षः ॥ अशीत्यधिकशततमोऽध्यायः ॥ 180 ॥
