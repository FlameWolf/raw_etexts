अध्यायः 055
	आस्तीककृता जनमेजययज्ञप्रशंसा ॥ 1 ॥ 

KK0105055001	आस्तीक उवाच । 
KK0105055001a	सोमस्य यज्ञो वरुणस्य यज्ञःप्रजापतेर्यज्ञ आसीत्प्रयागे । 
KK0105055001c	तथा यज्ञोऽयं तव भारताग्र्यपारिक्षित स्वस्ति नोऽस्तु प्रियेभ्यः ॥ 
KK0105055002a	शक्रस्य यज्ञः शतसङ्ख्य उक्त-स्तथापरं तुल्यसङ्ख्यं शतं वै । 
KK0105055002c	तथा यज्ञोऽयं तव भारताग्र्यपारिक्षित स्वस्ति नोऽस्तु प्रियेभ्यः ॥ 
KK0105055003a	यमस्य यज्ञो हरिमेधसश्चयथा यज्ञो रन्तिदेवस्य राज्ञः । 
KK0105055003c	तथा यज्ञोऽयं तव भारताग्र्यपारिक्षित स्वस्ति नोऽस्तु प्रियेभ्यः ॥ 
KK0105055004a	गयस्य यज्ञः शशबिन्दोश्च राज्ञोयज्ञस्तथा वैश्रवणस्य राज्ञः । 
KK0105055004c	तथा यज्ञोऽयं तव भारताग्र्यपारिक्षित स्वस्ति नोऽस्तु प्रियेभ्यः ॥ 
KK0105055005a	नृगस्य यज्ञस्त्वजमीढस्य चासी-द्यथा यज्ञो दाशरथेश्च राज्ञः । 
KK0105055005c	तथा यज्ञोऽयं तव भारताग्र्यपारिक्षित स्वस्ति नोऽस्तु प्रियेभ्यः ॥ 
KK0105055006a	यज्ञः श्रुतो दिवि देवस्य सूनो-र्युधिष्ठिरस्याजमीढस्य राज्ञः । 
KK0105055006c	तथा यज्ञोऽयं तव भारताग्र्यपारिक्षित स्वस्ति नोऽस्तु प्रियेभ्यः ॥ 
KK0105055007a	कृष्णस्य यज्ञः सत्यवत्याः सुतस्यस्वयं च कर्म प्रचकार यत्र । 
KK0105055007c	तथा यज्ञोऽयं तव भारताग्र्यपारिक्षित स्वस्ति नोऽस्तु प्रियेभ्यः ॥ 
KK0105055008a	इमे च ते सूर्यसमानवर्चसःसमासते वृत्रहणः क्रतुं यथा । 
KK0105055008c	नैषां ज्ञातुं विद्यते ज्ञानमद्यदत्तं येभ्यो न प्रणश्येत्कदाचित् ॥ 
KK0105055009a	ऋत्विक्समो नास्ति लोकेषु चैवद्वैपायनेनेति विनिश्चितं मे । 
KK0105055009c	एतस्य शिष्या हि क्षितिं संचरन्तिसर्वर्त्विजः कर्मसु स्वेषु दक्षाः ॥ 
KK0105055010a	विभावसुश्चित्रभानुर्महात्माहिरण्यरेता हुतभुक्कृष्णवर्त्मा । 
KK0105055010c	प्रदक्षिणावर्तशिखः प्रदीप्तोहव्यं तवेदं हुतभुग्वष्टि देवः ॥ 
KK0105055011a	नैह त्वदन्यो विद्यते जीवलोकेसमो नृपः पालयिता प्रजानाम् । 
KK0105055011c	धृत्या च ते प्रतीमनाः सदाहंत्वं वा वरुणो धर्मराजो यमो वा ॥ 
KK0105055012a	शक्रः साक्षाद्वज्रपाणिर्यथेहत्राता लोकेऽस्मिंस्त्वं तथेह प्रजानाम् । 
KK0105055012c	मतस्त्वं नः पुरुषेन्द्रेह लोकेन च त्वदन्यो भूपतिरस्ति जज्ञे ॥ 
KK0105055013a	खट्वाङ्गनाभगदिलीपकल्पययातिमान्धातृसमप्रभाव । 
KK0105055013c	आदित्यतेजःप्रतिमानतेजाभीष्मो यथा राजसि सुव्रतस्त्वम् ॥ 
KK0105055014a	वाल्मीकिवत्ते निभृतं स्ववीर्यंवसिष्ठवत्ते नियतश्च कोपः । 
KK0105055014c	प्रभुत्वमिन्द्रत्वसमं मतं मेद्युतिश्च नारायणवद्विभाति ॥ 
KK0105055015a	यमो यथा धर्मविनिश्चयज्ञःकृष्णो यथा सर्वगुणोपपन्नः । 
KK0105055015c	श्रियां निवासोऽसि यथा वसूनांनिधानभूतोऽसि तथा क्रतूनाम् ॥ 
KK0105055016a	दम्भोद्भवेनासि समो बलेनरामो यथा शस्त्रविदस्त्रविच्च । 
KK0105055016c	और्वत्रिताभ्यामसि तुल्यतेजादुष्प्रेक्षणीयोऽसि भगीरथेन ॥ 
KK0105055017	सौतिरुवाच । 
KK0105055017a	एवं स्तुताः सर्व एव प्रसन्नाराजा सदस्या ऋत्विजो हव्यवाहः । 
KK0105055017c	तेषां दृष्ट्वा भावितानीङ्गितानिप्रोवाच राजा जनमेजयोऽथ ॥ ॥ 
इति श्रीमन्महाभारते आदिपर्वणि आस्तीकपर्वणि पञ्चपञ्चाशत्तमोऽध्यायः ॥ 55 ॥ 
1-55-6 देवस्य धर्मराजस्य ॥ 1-55-8 ज्ञानशब्दः कर्मव्युत्पन्नो ज्ञेयवचनः अद्य संप्रति ज्ञातुं ज्ञेयं न विद्यते सर्वस्य ज्ञातत्वादित्यर्थः ॥ 1-55-10 अग्निं स्तौति विभावसुरिति । वष्टि कामयते ॥ 1-55-12 न च त्वदन्यस्त्राता भूपतिरस्ति इदानीं न च जज्ञे प्रागपि ॥ 1-55-14 निभृतं गुप्तं । नियतो निगृहीतः ॥ 1-55-15 वसवोऽष्टौ तत्संबन्धिनीनां श्रियाम् ॥ 1-55-16 रामो भार्गवः और्वत्रितावृषी ॥ 1-55-17 भावितानि मनसि संकल्पितानि । भारतस्त्विङ्गितानीति पाठे भारतो राजा भरतवंशजत्वात् ॥ पञ्चपञ्चाशत्तमोऽध्यायः ॥ 55 ॥
