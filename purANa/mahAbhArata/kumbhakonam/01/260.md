अध्यायः 260

मन्दपालस्य पुत्राश्वासनपूर्वकं सर्वैः सहान्यत्र गमनम् ॥ 1 ॥ देवगणैः सहागतस्येन्द्रस्य कृष्णार्जुनवरदानपूर्वकं स्वलोकगमनम् ॥ 2 ॥ अग्नेस्थानगमनानन्तरं कृष्णार्जुनमयानां नदीकूल उपवेशनम् ॥ 3 ॥

KK0119260001	मन्दपाल उवाच ।

KK0119260001a	युष्माकमपवर्गार्थं विज्ञप्तो ज्वलनो मया ।
KK0119260001c	अग्निना च तथेत्येतिज्ञातं महात्मना ॥
KK0119260002a	अग्नेर्वचनमाज्ञाय मातुर्धर्मज्ञतां च वः ।
KK0119260002c	भवतां च परं वीर्यं पूर्वं नाहमिहागतः ॥
KK0119260003a	न सन्तापो हि वः कार्यः पुत्रका हृदि मां प्रति ।
KK0119260003c	ऋषीन्वेद हुताशोपि ब्रह्म तद्विदितं च वः ॥
KK0119260004	वैशम्पायन उवाच ।
KK0119260004a	एवमाश्वासितान्पुत्रान्भार्यामादाय स द्विजः ।
KK0119260004c	मन्दपालस्ततो देशादन्यं देशं जगाम ह ॥
KK0119260005a	भगवानापि तिग्मांशुः समिद्धः खाण्डवं ततः ।
KK0119260005c	ददाह सह कृष्णाभ्यां जनयञ्जगतो हितम् ॥
KK0119260006a	वसामेदोवहाः कुल्यास्तत्र पीत्वा च पावकः ।
KK0119260006c	जगाम परमां तृप्तिं दर्शयामास चार्जुनम् ॥
KK0119260007a	ततोऽञन्तरिक्षाद्भगवानवतीर्य पुरन्दरः ।
KK0119260007c	मरुद्गणैर्वृतः पार्थं केशवं चेदमब्रवीत् ॥
KK0119260008a	कृतं युवाभ्यां कर्मेदममरैरपि दुष्करम् ।
KK0119260008c	वरं वृणीतं तुष्टोऽस्मि दुर्लभं पुरुषेष्विह ॥
KK0119260009a	पार्थस्तु वरयामास शक्रादस्त्राणि सर्वशः ।
KK0119260009c	प्रदातुं तच्च शक्रस्तु कालं चक्रे महाद्युतिः ॥
KK0119260010a	यदा प्रसन्नो भगवान्महादेवो भविष्यति ।
KK0119260010c	तदा तुभ्यं प्रदास्यामि पाण्डवास्त्राणि सर्वशः ॥
KK0119260011a	अहमेव च तं कालं वेत्स्यामि कुरुनन्दन ।
KK0119260011c	तपसा महता चापि दास्यामि भवतोऽप्यहम् ॥
KK0119260012a	आग्नेयानि च सर्वाणि वायव्यानि च सर्वशः ।
KK0119260012c	मदीयानि च सर्वाणि ग्रहीष्यसि धनञ्जय ॥
KK0119260013a	वासुदेवोऽपि जग्राह प्रीतिं पार्थेन शाश्वतीम् ।
KK0119260013c	ददौ सुरपतिश्चैव वरं कृष्णाय धीमते ॥
KK0119260014a	एवं दत्त्वा वरं ताभ्यां सह देवैर्मरुत्पतिः ।
KK0119260014c	हुताशनमनुज्ञाप्य जगाम त्रिदिवं प्रभुः ॥
KK0119260015a	पावकश्च तदा दावं दग्ध्वा समृगपक्षिणम् ।
KK0119260015c	अहोभिरेकविंशद्भिर्विरराम सुतर्पितः ॥
KK0119260016a	जग्ध्वा मांसानि पीत्वा मेदांसि रुधिराणि च ।
KK0119260016c	युक्तः परमया प्रीत्या तावुवाचाच्युतार्जुनौ ॥
KK0119260017a	युवाभ्यां पुरुषाग्र्याभ्यां तार्पितोऽस्मि यथासुखम् ।
KK0119260017c	अनुजानामि वां वीरौ चरतं यत्र वाञ्छितम् ॥
KK0119260018a	`गाण्डिवं च धनुर्दिव्यमक्षय्यौ च महेषुधी ।
KK0119260018c	कपिध्वजो रथश्चायं तव दत्तो महामते ॥
KK0119260019a	अनेन धनुषा चैव रथेनानेन भारत ।
KK0119260019c	विजेष्यसि रणे शत्रून्सदेवासुरमानुषान् ॥'
KK0119260020a	एवं तौ समनुज्ञातौ पावकेन महात्मना ।
KK0119260020c	अर्जुनो वासुदेवश्च दानवश्च मयस्तथा ॥
KK0119260021a	परिक्रम्य ततः सर्वे त्रयोऽपि भरतर्षभ ।
KK0119260021c	रमणीये नदीकूले सहिताः समुपाविशन् ॥

इति श्रीमन्महाभारते शतसाहस्त्र्यां संहितायां वैयासिक्यां आदिपर्वणि मयपर्वणि षष्ट्यधिकद्विशततमोऽध्यायः ॥ 260 ॥ ॥ समाप्तं मयदर्शनपर्वादिपर्व च ॥

1-260-15 अहानि पञ्च चैकं च इति ख. पाठः ॥ षष्ट्यधिकद्विशततमोऽध्यायः ॥ 260 ॥
