अध्यायः 201

रङ्गे आगतानां राज्ञां नामकथनम् ॥ 1 ॥
KK0112201001	धृष्टद्युम्न उवाच 
KK0112201001a	दुर्योधनो दुर्विषहो दुर्मुखो दुष्प्रधर्षणः ।
KK0112201001c	विविंशतिर्विकर्णश्च सहो दुःशासनस्तथा ॥
KK0112201002a	युयुत्सुर्वायुवेगश्च भीमवेगरवस्तथा ।
KK0112201002c	उग्रायुधो बलाकी च करकायुर्विरोचनः ॥
KK0112201003a	कुण्डकश्चित्रसेनश्च सुवर्चाः कनकध्वजः ।
KK0112201003c	नन्दको बाहुशाली च तुहुण्डो विकटस्तथा ॥
KK0112201004a	एते चान्ये च बहवो धार्तराष्ट्रा महाबलाः ।
KK0112201004c	कर्णेन सहिता वीरास्त्वदर्थं समुपागताः ॥
KK0112201005a	असङ्ख्याता महात्मानः पार्थिवाः क्षत्रियर्षभाः ।
KK0112201005c	शकुनिः सौबलश्चैव वृषकोऽथ बृहद्बलः ॥
KK0112201006a	एते गान्धारराजस्य सुताः सर्वे समागताः ।
KK0112201006c	अश्वत्थामा च भोजश्च सर्वशस्त्रभृतां वरौ ॥
KK0112201007a	समवेतौ महात्मानौ त्वदर्थे समलङ्कृतौ ।
KK0112201007c	बृहन्तो मणिमांश्चैव दण्डधारश्च पार्थिवः ॥
KK0112201008a	सहदेवजयत्सेनौ मेघसन्धिश्च पार्थिवः ।
KK0112201008c	विराटः सह पुत्राभ्यां शङ्खेनैवोत्तरेण च ॥
KK0112201009a	वार्धक्षेमिः सुशर्मा च सेनाबिन्दुश्च पार्थिवः ।
KK0112201009c	सुकेतुः सह पुत्रेण सुनाम्ना च सुवर्चसा ॥
KK0112201010a	सुचित्रः सुकुमारश्च वृकः सत्यधृतिस्तथा ।
KK0112201010c	सूर्यध्वजो रोचमानो नीलश्चित्रायुधस्तथा ॥
KK0112201011a	अंशुमांश्चेकितानश्च श्रेणिमांश्च महाबलः ।
KK0112201011c	समुद्रसेनपुत्रश्च चन्द्रसेनः प्रतापवान् ॥
KK0112201012a	जलसन्धः पितापुत्रौ विदण्डो दण्ड एव च ।
KK0112201012c	पौण्ड्रको वासुदेवश्च भगदत्तश्च वीर्यवान् ॥
KK0112201013a	कलिङ्गस्ताम्रलिप्तश्च पत्तनाधिपतिस्तथा ।
KK0112201013c	मद्रराजस्तथा शल्यः सहपुत्रो महारथः ॥
KK0112201014a	रुक्माङ्गदेन वीरेण तथा रुक्मरथेन च ।
KK0112201014c	कौरव्यः सोमदत्तश्च पुत्रश्चास्य महारथः ॥
KK0112201015a	समवेतास्त्रयः शूरा भूरिर्भूरिश्रवाः शलः ।
KK0112201015c	सुदक्षिणश्च काम्भोजो दृढधन्वा च पौरवः ॥
KK0112201016a	बृहद्बलः सुषेणश्च शिबिरौशीनरस्तथा ।
KK0112201016c	पटच्चरनिहन्ता च कारूषाधिपतिस्तथा ॥
KK0112201017a	सङ्कर्षणो वासुदेवो रौक्मिणेयश्च वीर्यवान् ।
KK0112201017c	साम्बश्च चारुदेष्णश्च प्राद्युम्निः सगदस्तथा ॥
KK0112201018a	अक्रूरः सात्यकिश्चैव उद्धवश्च महामतिः ।
KK0112201018c	कृतवर्मा च हार्दिक्यः पृथुर्विपृथुरेव च ॥
KK0112201019a	विदूरथश्च कङ्कश्च शङ्कुश्च सगवेषणः ।
KK0112201019c	आशावहोऽनिरुद्धश्च समीकः सारिमेजयः ॥
KK0112201020a	वीरो वातपतिश्चैव झिल्लीपिण्डारकस्तथा ।
KK0112201020c	उशीनरश्च विक्रान्तो वृष्णयस्ते प्रकीर्तिताः ॥
KK0112201021a	भगीरथो बृहत्क्षत्रः सैन्धवश्च जयद्रथः ।
KK0112201021c	बृहद्रथो बाह्लिकश्च श्रुतायुश्च महारथः ॥
KK0112201022a	उलूकः कैतवो राजा चित्राङ्गदशुभाङ्गदौ ।
KK0112201022c	वत्सराजश्च मतिमान्कोसलाधिपतिस्तथा ॥
KK0112201023a	शिशुपालश्च विक्रान्तो जरासन्धस्तथैव च ।
KK0112201023c	एते चान्ये च बहवो नानाजनपदेश्वराः ॥
KK0112201024a	त्वदर्थमागता भद्रे क्षत्रियाः प्रथिता भुवि |
KK0112201024c	एते भेत्स्यन्ति विक्रान्तास्त्वदर्थे लक्ष्यमुत्तमम् |
KK0112201024e	विध्यते य इदं लक्ष्यं वरयेथाः शभेऽद्य तम् ||
इति श्रीमन्महाभारते आदिपर्वणि स्वयंवरपर्वणि एकाधिकद्विशततमोऽध्यायः ॥ 201 ॥
