अध्यायः 012
*जनमेजयसर्पसत्रप्रस्तावः ॥ 1 ॥
रुरुरुवाच ।
KK0104012001a	कथं हिंसितवान्सर्पान्स राजा जनमेजयः ।
KK0104012001b	सर्पा वा हिंसितास्तत्र किमर्थं द्विजसत्तम ॥
KK0104012002a	किमर्थं मोक्षिताश्चैव पन्नगास्तेन धीमता ।
KK0104012002b	आस्तीकेन द्विजश्रेष्ठ श्रोतुमिच्छाम्यशेषतः ॥
KK0104012003	ऋषिरुवाच ।
KK0104012003a	श्रोष्यसि त्वं रुरो सर्वमास्तीकचरितं महत् ।
KK0104012003b	ब्राह्मणानां कथयतां त्वरावान्गमने ह्यहम् ॥
KK0104012004	सौतिरुवाच ।
KK0104012004a	`इत्युक्त्वान्तर्हिते योगात्तस्मिन्नृषिवरे प्रभौ ।
KK0104012004b	संभ्रमाविष्टहृदयो रुरुर्मेने तदद्भुतम् ॥'
KK0104012005a	बलं परममास्थाय पर्यधावत्समन्ततः ।
KK0104012005b	तमृषिं नष्टमन्विच्छन्संश्रान्तो न्यपतद्भुवि ॥
KK0104012006a	स मोहं परमं गत्वा नष्टसंज्ञ इवाभवत् ।
KK0104012006b	तदृषेर्वचनं तथ्यं चिन्तयानः पुनःपुनः ॥
KK0104012007a	लब्धसंज्ञो रुरुश्चायात्तदाचख्यौ पितुस्तदा ।
KK0104012007b	पित्रे तु सर्वमाख्याय डुण्डुभस्य वचोऽर्थवत् ॥
KK0104012008a	अपृच्छत्पितरं भूयः सोस्तीकस्य वचस्तदा ।
KK0104012008b	आख्यापयत्तदाऽऽख्यानं डुण्डुभेनाथ कीर्तितम् ॥
KK0104012009a	तत्कीर्त्यमानं भगवञ्श्रोतुमिच्छामि तत्त्वतः ।'
KK0104012009b	पिता चास्य तदाख्यानं पृष्टः सर्वं न्यवेदयत् ॥ ॥
इति श्रीमन्महाभारते आदिपर्वणि पौलोमपर्वणि द्वादशोऽध्यायः ॥ 12 ॥
॥ समाप्तं पौलोमपर्व ॥
*1-12-5 नष्टं अन्तर्हितं ॥ द्वादशोऽध्यायः ॥ 12 ॥
