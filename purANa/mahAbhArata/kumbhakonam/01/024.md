अध्यायः 024
राहुणा कृतोपद्रवस्य सूर्यस्य क्रोधः ॥ 1 ॥ ब्रह्माज्ञयाऽरुणस्य सूर्यसारथ्यकरणम् ॥ 2 ॥
KK0105024001	सौतिरुवाच ।
KK0105024001a	स श्रुत्वाऽथात्मनो देहं सुपर्णः प्रेक्ष्य च स्वयम् ।
KK0105024001b	शरीरप्रतिसंहारमात्मनः संप्रचक्रमे ॥
KK0105024002	सुपर्ण उवाच ।
KK0105024002a	न मे सर्वाणि भूतानि विभियुर्देहदर्शनात् ।
KK0105024002b	भीमरूपात्समुद्विग्रास्तस्मात्तेजस्तु संहरे ॥
KK0105024003	सौतिरुवाच ।
KK0105024003a	ततः कामगमः पक्षी कामवीर्यो विहंगमः ।
KK0105024003b	अरुणं चात्मनः पृष्ठमारोप्य स पितुर्गृहात् ॥
KK0105024004a	मातुरन्तिकमागच्छत्परं तीरं महोदधेः ।
KK0105024004b	तत्रारुणश्च निक्षिप्तो पुरोदेशे महाद्युतेः ॥
KK0105024005a	सूर्यस्तेजोभिरत्युग्रैर्लोकान्दग्धुमना यदा ।
KK0105024005	रुरुरुवाच ।
KK0105024005b	किमर्थं भगवान्सूर्यो लोकान्दग्धुमनास्तदा ॥
KK0105024006a	किमस्यापहृतं देवैर्येनेमं मन्युराविशत् ।
KK0105024006	प्रमतिरुवाच ।
KK0105024006b	चन्द्रार्काभ्यां यदा राहुराख्यातो ह्यमृतं पिबन् ॥
KK0105024007a	वैरानुबन्धं कृतवांश्चन्द्रादित्यौ तदाऽनघ ।
KK0105024007b	बाध्यमानं ग्रहेणाथ ह्यादित्यं मन्युराविशत् ॥
KK0105024008a	सुरार्थाय समुत्पन्नो रोषो राहोस्तु मां प्रति ।
KK0105024008b	बह्वनर्थकरं पापमेकोऽहं समवाप्नुयाम् ॥
KK0105024009a	सहाय एव कार्येषु न च कृच्छ्रेषु दृश्यते ।
KK0105024009b	पश्यन्ति ग्रस्यमानं मां सहन्ते वै दिवौकसः ॥
KK0105024010a	तस्माल्लोकविनाशार्थं ह्यवतिष्ठे न संशयः ।
KK0105024010b	एवं कृतमतिः सूर्यो ह्यस्तमभ्यगमद्गिरिम् ॥
KK0105024011a	तस्माल्लोकविनाशाय संतापयत भास्करः ।
KK0105024011b	ततो देवानुपागम्य प्रोचुरेवं महर्षयः ॥
KK0105024012a	अद्यार्धरात्रसमये सर्वलोकभयावहः ।
KK0105024012b	उत्पत्स्यते महान्दाहस्त्रैलोक्यस्य विनाशनः ॥
KK0105024013a	ततो देवाः सर्षिगणा उपगम्य पितामहम् ।
KK0105024013b	अब्रुवन्किमिवेहाद्य महद्दाहकृतं भयम् ॥
KK0105024014a	न तावद्दृश्यते सूर्यः क्षयोऽयं प्रतिभाति च ।
KK0105024014b	उदिते भगवन्भानौ कथनेतद्भविष्यति ॥
KK0105024015	पितामह उवाच ।
KK0105024015a	एष लोकविनाशाय रविरुद्यन्तुमुद्यतः ।
KK0105024015b	दृश्यन्नेव हि लोकान्स भस्मराशीकरिष्यति ॥
KK0105024016a	तस्य प्रतिविधानं च विहितं पूर्वमेव हि ।
KK0105024016b	कश्यपस्य सुतो धीमानरुणेत्यभिविश्रुतः ॥
KK0105024017a	महाकायो महातेजाः स स्थास्यति पुरो रवेः ।
KK0105024017b	करिष्यति च सारथ्यं तेजश्चास्य हरिष्यति ॥
KK0105024018a	लोकानां स्वस्ति चैवं स्यादृषीणां च दिवौकसाम् ।
KK0105024018	प्रमतिरुवाच ।
KK0105024018b	ततः पितामहाज्ञातः सर्वं चक्रे तदाऽरुणः ॥
KK0105024019a	उदितश्चैव सविता ह्यरुणेन समावृतः ।
KK0105024019b	एतत्ते सर्वमाख्यातं यत्सूर्यं मन्युराविशत् ॥
KK0105024020a	अरुणश्च यथैवास्य सारथ्यमकरोत्प्रभुः ।
KK0105024020b	भूय एवापरं प्रश्नं शृणु पूर्वमुदाहृतम् ॥ ॥
इति श्रीमन्महाभारते आदिपर्वणि आस्तीकपर्वणि चतुर्विंशोऽध्यायः ॥ 24 ॥
*1-24-2 समुद्विग्नाः समुद्विग्नानि ॥ 1-24-7 चन्द्रादित्यौ प्रतीति शेषः ॥ 1-24-12 किमुत सूर्ये उदिते इति शेषः ॥ चतुर्विंशोऽध्यायः ॥ 24 ॥

