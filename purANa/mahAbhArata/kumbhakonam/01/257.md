अध्यायः 257

पुत्रैः सह संवादानन्तरं जरितायाः स्थानान्तरगमनम् ॥ 1 ॥

KK0119257001	जरितोवाच ।

KK0119257001a	अस्माद्बिलान्निष्पतितमाखुं श्येनो जहार तम् ।
KK0119257001c	क्षुद्रं पद्भ्यां गृहीत्वा च यातो नात्र भयं हि वः ॥
KK0119257002	शार्ङ्गका ऊचुः ।
KK0119257002a	न हृतं तं वयं विद्मः श्येनेनाखुं कथञ्चन ।
KK0119257002c	अन्येऽपि भितारोऽत्र तेभ्योऽपि भमेव नः ॥
KK0119257003a	संशयो वह्निरागच्छेद्दृष्टं वायोर्निवर्तनम् ।
KK0119257003c	मृत्युर्नो बिलवासिभ्यो बिले स्यान्नात्र संशयः ॥
KK0119257004a	निःसंशयात्संशयितो मृत्युर्मातर्विशिष्यते ।
KK0119257004c	चर खे त्वं यथान्यायं पुत्रानाप्स्यसि शोभनान् ॥
KK0119257005	जरितोवाच ।
KK0119257005a	अहं वेगेन तं यान्तमद्राक्षं पततां वरम् ।
KK0119257005c	बिलादाखुं समादाय श्येनं पुत्रा महाबलम् ॥
KK0119257006a	तं पतन्तं महावेगा त्वरिता पृष्ठतोऽन्वगाम् ।
KK0119257006c	आशिषोऽस्य प्रयुञ्जाना हरतो मूषिकं बिलात् ॥
KK0119257007a	यो नो द्वेष्टारमादाय श्येनराज प्रधावसि ।
KK0119257007c	भव त्वं दिवमास्थाय निरमित्रो हिरण्मयः ॥
KK0119257008a	स यदा भक्षितस्तेन श्येनेनाखुः पतत्रिणा ।
KK0119257008c	तदाहं तमनुज्ञाप्य प्रत्युपायां पुनर्गृहम् ॥
KK0119257009a	प्रविशध्वं बिलं पुत्रा विश्रब्धा नास्ति वो भयम् ।
KK0119257009c	श्येनेन मम पश्यन्त्या हृत आखुर्महात्मना ॥
KK0119257010	शार्ङ्गका ऊचुः ।
KK0119257010a	न विद्महे हृतं मातः श्येनैनाखुं कथञ्चन ।
KK0119257010c	अविज्ञाय न शक्यामः प्रवेष्टं विवरं भुवः ॥
KK0119257011	जरितोवाच ।
KK0119257011a	अहं तमभिजानामि हृतं श्येनेन मूषिकम् ।
KK0119257011c	नास्ति वोऽत्र भयं पुत्राः क्रियतां वचनं मम ॥
KK0119257012	शार्ङ्गका ऊचुः ।
KK0119257012a	न त्वं मिथ्योपचारेण मोक्षयेथा भयाद्धि नः ।
KK0119257012c	समाकुलेषु ज्ञानेषु न बुद्धिकृतमेव तत् ॥
KK0119257013a	न चोपकृतमस्माभिर्न चास्मान्वेत्थ ये वयम् ।
KK0119257013c	पीड्यमाना बिभर्ष्यस्मान्का सती के वयं तव ॥
KK0119257014a	तरुणी दर्शीयाऽसि समर्था भर्तुरेषणे ।
KK0119257014c	अनुगच्छ पतिं मातुः पुत्रानाप्स्यसि शोमनान् ॥
KK0119257015a	वयमग्निं समाविश्य लोकानाप्स्याम शोभनान् ।
KK0119257015c	अथास्मान्न दहेदग्निरायास्त्वं पुनरेव नः ॥
KK0119257016	वैशम्पायन उवाच ।
KK0119257016a	एवमुक्ता ततः शार्ङ्गी पुत्रानुत्सृज्य खाण्डवे ।
KK0119257016c	जगाम त्वरिता देशं क्षेममग्नेरनामयम् ॥
KK0119257017a	ततस्तीक्ष्णार्चिरभ्यागात्त्वरितो हव्यवाहनः ।
KK0119257017c	यत्र शार्ङ्गा वभूवुस्ते मन्दपालस्य पुत्रकाः ॥
KK0119257018a	ततस्तं ज्वलितं दृष्ट्वा ज्वलनं ते विहङ्गमाः ।
KK0119257018c	`व्यथिताः करुणा वाचः श्रावयामासुरन्तिकात् ।'
KK0119257019ac	जरितारिस्ततो वाक्यं श्रावयामास पावकम् ॥ ॥

इति श्रीमन्महाभारते आदिपर्वणि मयदर्शनपर्वणि सप्तपञ्चाशदधिकद्विशततमोऽध्यायः ॥ 257 ॥

1-257-3 वह्निरागच्छेदित्यत्र संशयो यतो वायोः सकाशाद्वह्नेर्निवर्तनं दृष्टम् ॥ 1-257-5 अहं वैश्येनमायान्तं इति ङ. पाठः ॥ सप्तपञ्चाशदधिकद्विशततमोऽध्यायः ॥ 257 ॥
