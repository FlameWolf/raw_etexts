अध्यायः 245

(अथ हरणाहरणपर्व ॥ 17 ॥)

KK0115245001a	कृष्णेन बलरामसान्त्वनम् ॥ 1 ॥ अर्जुनम्प्रत्यानेतुं यादवानां गमनम् ॥ 2 ॥ विपृथुवाक्यादुर्जनं दूरगतं ज्ञात्वा तेषां प्रतिनिवर्तनम् ॥ 3 ॥ सुभद्रया सह अर्जुनस्य खाण्डवप्रस्थगमनम् ॥ 4 ॥

KK0115245001	वैशम्पायन उवाच ।

KK0115245001a	उक्तवन्तो यथावीर्यमसकृत्सर्ववृष्णयः ।
KK0115245001c	ततोऽब्रवीद्वासुदेवो वाक्यं धर्मार्थसंयुतम् ॥
KK0115245002a	`मयोक्तं न श्रुतं पूर्वं सहितैः सर्वयादवैः ।
KK0115245002c	अतिक्रान्तमतिक्रान्तं न निवर्तेत कर्हिचित् ।
KK0115245002e	शृणुध्वं सहिताः सर्वे मम वाक्यं सहेतुकम् ॥'
KK0115245003a	नावमानं कुलस्यास्य गुडाकेशः प्रयुक्तवान् ।
KK0115245003c	सम्मानोऽभ्यधिकस्तेन प्रयुक्तोऽयं न संशयः ॥
KK0115245004a	अर्थलुब्धान्न वः पार्थो मन्यते सात्वतान्सदा ।
KK0115245004c	स्वयंवरमनाधृष्यं मन्यते चापि पाण्डवः ॥
KK0115245005a	प्रदानमपि कन्यायाः पशुवत्को नु मन्यते ।
KK0115245005c	विक्रयं चाप्यपत्यस्य कः कुर्यात्पुरुषो भुवि ॥
KK0115245006a	एतान्दोषांस्तु कौन्तेयो दृष्टवानिति मे मतिः ।
KK0115245006c	`क्षत्रियाणां तु वीर्येण प्रशस्तं हरणं बलात् ।'
KK0115245006e	अतः प्रसह्य हृतवान्कन्यां धर्मेण पाण्डवः ॥
KK0115245007a	उचितश्चैव सम्बन्धः सुभद्रा च शयस्विनी ।
KK0115245007c	एष चापीदृशः पार्थः प्रसह्य हृतवानतः ॥
KK0115245008a	भरतस्यान्वये जातं शान्तनोश्च यशस्विनः ।
KK0115245008c	कुन्तिभोजात्माजापुत्रं का बुभूषेत नार्जुनम् ॥
KK0115245009a	न तं पश्यामि यः पार्थं विजयेत रणे बलात् ।
KK0115245009c	वर्जयित्वा विरूपाक्षं भगनेत्रहरं हरम् ॥
KK0115245010a	अपि सर्वेषु लोकेषु सेन्द्ररुद्रेषु मारिष ।
KK0115245010c	स च नाम रथस्तादृङ्मदीयास्ते च वाजिनः ॥
KK0115245011a	`मम शस्त्रं विशेषेण तूणौ चाक्षयसायकौ ।
KK0115245011c	'योद्धा पार्थश्च शीघ्रास्त्रः को नु तेन समो भवेत् ।
KK0115245011e	तमभिद्रुत्य सान्त्वेन परमेण धनञ्जयम् ॥
KK0115245012a	निवर्तयत संहृष्टा ममैषा परमा मतिः ।
KK0115245012c	यदि निर्जित्य वः पार्थो बलाद्गच्छेत्स्वकं पुरं ॥
KK0115245013a	प्रणश्येद्वो यशः सद्यो न तु सान्त्वे पराजयः ।
KK0115245013c	`पितृष्वसायाः पुत्रो मे सम्बन्धं नार्हति द्विषाम् ।'
KK0115245013e	तच्छ्रुत्वा वासुदेवस्य तथा कर्तुं जनाधिप ॥
KK0115245014a	`उद्योगं कृतवन्तस्ते भेरीं सन्नाद्य यादवाः ।
KK0115245014c	अर्जुनस्तु तदा श्रुत्वा भेरीसन्नादनं महत् ॥
KK0115245015a	कौन्तेयस्त्वरमाणस्तु सुभद्रामभ्यभाषत ।
KK0115245015c	आयान्ति वृष्णयः सर्वे ससुहृज्जनबान्धवाः ॥
KK0115245016a	त्वदर्थं योद्धुकामास्ते मदरक्तान्तलोचनाः ।
KK0115245016c	प्रमत्तानशुचीन्मूढान्सुरामत्तान्नराधमान् ॥
KK0115245017a	वमनं पानशीलांस्तान्करिष्यामि शरोत्तमैः ।
KK0115245017c	उताहो वा मदोन्मत्तान्नयिष्यामि यमक्षयम् ॥
KK0115245018a	एवमुक्त्वा प्रियां पार्थो न्यवर्तत महाबलः ।
KK0115245018c	निवर्तमानं दृष्ट्वैव सुभद्रा त्रस्ततां गता ॥
KK0115245019a	एवं मा वद पार्थेति पादयोः पतिता तदा ।
KK0115245019c	सुभद्रा तु कलिर्जाता वृष्णीनां निधाय च ॥
KK0115245020a	एवं ब्रुवन्तः पौरास्ते ह्यपवादरताः प्रभो ।
KK0115245020c	मम शोकं वर्धयन्ति तस्मान्नाशं न चिन्तये ।
KK0115245020e	परिवादभयान्मुक्ता त्वत्प्रसादाद्भवाम्यहम् ॥
KK0115245021	वैशम्पायन उवाच ।
KK0115245021a	एवमुक्तस्ततः पार्थः प्रियया भद्रया तदा ।
KK0115245021c	गमनाय मतिं चक्रे पार्थः सत्यपराक्रमः ॥
KK0115245022a	स्मितपूर्वं तदाऽऽभाष्य परिष्वज्य प्रियां तदा ।
KK0115245022c	उत्थाप्य च पुनः पार्थो याहि याहीति चाब्रवीत् ॥
KK0115245023a	ततः सुभद्रा त्वरिता रश्मीन्सङ्गृह्य पाणिना ।
KK0115245023c	चोदयामास जवनाञ्शीग्रमश्वान्कृतत्वरा ॥
KK0115245024a	ततस्तु कृतसन्नाहा वृष्णिवीराः समाहिताः ।
KK0115245024c	प्रत्यानयार्थं पार्थस्य जवनैस्तुरगोत्तमैः ॥
KK0115245025a	राजमार्गमनुप्राप्ता दृष्ट्वा पार्थस्य विक्रमम् ।
KK0115245025c	प्रासादपङ्क्तिस्तम्भेषु वेदिकासु ध्वजेषु च ॥
KK0115245026a	अर्जुनस्य शरान्दृष्ट्वा विस्मयं परमं गताः ।
KK0115245026c	केशवस्य वचस्तथ्यं मन्यमानास्तु यादवाः ॥
KK0115245027a	अतीत्य तं रैवतकं श्रुत्वा तु विपृथोर्वचः ।
KK0115245027c	अर्जुनेन कृतं श्रुत्वा गन्तुकामास्तु वृष्णयः ॥
KK0115245028a	श्रुत्वा दीर्घं गतं पार्थं न्यवर्तन्त महारथाः ।
KK0115245028c	पुरोद्यानमतिक्रम्य विशालं च गिरिव्रजम् ॥
KK0115245029a	सानुमुज्जयिनीं चैव वनान्युपवनानि च ।
KK0115245029c	पुण्येष्वानर्तराष्ट्रेषु वापीपद्मसरांसि च ॥
KK0115245030a	प्राप्य धेनुमतीतीर्थमश्वरोधसरः प्रति ।
KK0115245030c	प्रेक्षावर्तं ततः शैलमम्बुदं च नगोत्तमम् ॥
KK0115245031a	आराच्छृङ्गमथासाद्य तीर्णः करवतीं नदीम् ।
KK0115245031c	प्राप्य साल्वेयराष्ट्राणि निषधानप्यतीत्य च ॥
KK0115245032a	देवापृथुपुरं पश्यन् सर्वतः सुसमाहितः ।
KK0115245032c	तमतीत्य महाबाहुर्देवारण्यमपश्यत ॥
KK0115245033a	पूजयामासुरायान्तं देवारण्ये महर्षयः ।
KK0115245033c	स वनानि नदीः शैलान् गिरिप्रस्रवणानि च ॥
KK0115245034a	अतीत्य च तदा पार्थः सुभद्रासारथिस्तदा ।
KK0115245034c	कौरवं विषयं प्राप्य विशोकः समपद्यत ॥
KK0115245035a	सोदर्याणां महाबाहुः सिंहाशयमिवाशयम् ।
KK0115245035c	दूरादुपवनोपेतं समन्तात्सलिलावृतम् ॥
KK0115245036ac	भद्रया मुदितो जिष्णुर्ददर्श वृजिनं पुरम् ॥ ॥

इति श्रीमन्महाभारते आदिपर्वणि हरणाहरणपर्वणि पञ्चत्वारिंशदधिकद्विशततमोऽध्यायः ॥ 245 ॥

1-245-20 तस्मात्पापं न चिन्तये ॥ पञ्चत्वारिंशदधिकद्विशततमोऽध्यायः ॥ 245 ॥
