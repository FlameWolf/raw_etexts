अध्यायः 246

अर्जुनेन सुभद्रायाः गोपीवेषेण द्रौपदीसमीपप्रेषणम् ॥ 1 ॥ कृतनतिं सुभद्रां प्रति पृथाद्रौपदीभ्यां आशीर्वादः ॥ 2 ॥ स्वपुरं प्रविष्टेनार्जुनेन भ्रातृभ्यः स्वकृततीर्थयात्रावृत्तान्तकथनम् ॥ 3 ॥
KK0117246001	वैशम्पायन उवाच ।
KK0117246001a	क्रोशणात्रे पुरस्यासीद्गोष्ठं पार्थस्य शोभनम् ।
KK0117246001c	तत्रापि यात्वा बीभत्सुर्निविष्टो यदुकन्यया ॥
KK0117246002a	ततः सुभद्रां सत्कृत्य पार्थो वचनमब्रवीत् ।
KK0117246002c	गोपिकानां तु वेषेण गच्छ त्वं वृजिनं पुरम् ॥
KK0117246003a	कामव्याहारिणी कृष्णा रोचतां ते वचो मम ।
KK0117246003c	दृष्ट्वा तु परुषं ब्रूयात्सह तत्र मयागताम् ॥
KK0117246004a	अन्यवेषेण तु गतां दृष्ट्वा सा त्वां प्रियं वदेत् ।
KK0117246004c	यत्तु सा प्रथमं ब्रूयान्न तस्यास्ति निवर्तनम् ॥
KK0117246005a	तस्मान्मानं च दर्पं च व्यपनीय स्वयं व्रज ।
KK0117246005c	तस्य तद्वचनं श्रुत्वा सुभद्रा प्रत्यभाषत ॥
KK0117246006a	एवमेतत्करिष्यामि यथा त्वं पार्थ भाषसे ।
KK0117246006c	सुभद्रावचनं श्रुत्वा सुप्रीतः पाकशासनिः ॥
KK0117246007a	गोपालान्स समानीय त्वरितो वाक्यमब्रवीत् ।
KK0117246007c	तरुण्यः सन्ति यावन्त्यस्ताः सर्वा व्रजयोषितः ॥
KK0117246008a	आगच्छन्तु गमिष्यन्त्या भद्रया सह सङ्गताः ।
KK0117246008c	इन्द्रप्रस्थं पुरवरं कृष्णां द्रष्टुं यशस्विनीम् ॥
KK0117246009a	एतच्छ्रुत्वा तु गोपालैरानीता व्रजयोषितः ।
KK0117246009c	ततस्ताभिः परिवृतां व्रजस्त्रीभिः समन्ततः ॥'
KK0117246010a	सुभद्रां त्वरमाणश्च रक्तकौशेयवासिनीम् ।
KK0117246010c	पार्थः प्रस्थापयामास कृत्वा गोपालिकावपुः ॥
KK0117246011a	साऽधिकं तेन रूपेण शोभमाना यशस्विनी ।
KK0117246011c	`गोपालिकामध्यगता प्रययौ वृजिनं पुरम् ॥
KK0117246012a	त्वरिता खाण्डवप्रस्थमाससाद विवेश च ।
KK0117246012c	'भवनं श्रेष्ठमासाद्य वीरपत्नी वराङ्गना ॥
KK0117246013a	ववन्दे पृथुताम्राक्षी पृथां भद्रा पितृष्वसाम् ।
KK0117246013c	तां कुन्ती चारुसर्वाङ्गीमुपाजिघ्रत मूर्धनि ॥
KK0117246014a	प्रीत्या परमया युक्ता आशीर्भिर्युञ्जताऽतुलाम् ।
KK0117246014c	ततोऽभिगम्य त्वरिता पूर्णेन्दुसदृशानना ॥
KK0117246015a	ववन्दे द्रौपदीं भद्रा प्रेष्याऽहमिति चाब्रवीत् ।
KK0117246015c	प्रत्युत्थाय तदा कृष्णा स्वसारं माधवस्य च ॥
KK0117246016a	परिष्वज्यावदत्प्रीत्या निःसपत्नोस्तु ते पतिः ।
KK0117246016c	`वीरसूर्भव भद्रे त्वं भव भर्तृप्रिया तथा ॥
KK0117246017a	ओजसा निर्मिता बह्वीरुवाच परमाशिषः ।
KK0117246017c	'तथैव मुदिता भद्रा तामुवाच तथास्त्विति ॥
KK0117246018a	`ततः सुभद्रां वार्ष्णेयी परिष्वज्य शुभाननाम् ।
KK0117246018c	अङ्के निवेश्य मुदिता वसुदेवं प्रशस्य च ॥
KK0117246019a	ततः किलकिलाशब्दः क्षणेन समपद्यत ।
KK0117246019c	हर्षादानर्तयोधानामासाद्य वृजिनं पुरम् ॥
KK0117246020a	देवपुत्रप्रकाशास्ते जाम्बूनदमयध्वजाः ।
KK0117246020c	पृष्ठतोऽनुययुः पार्थं पुरुहूतमिवामराः ॥
KK0117246021a	गोभिरुष्ट्रैः सदश्वैश्च युक्तानि बहुला जनाः ।
KK0117246021c	ददृशुर्यानमुख्यानि दाशार्हपुरवासिनाम् ॥
KK0117246022a	ततः पुरवरे यूनां पुंसां वाच उदीरिताः ।
KK0117246022c	अर्जुने प्रतियाति स्म अश्रूयन्त समन्ततः ॥
KK0117246023a	प्रवासादागतं पार्थं दृष्ट्वा स्वमिव बान्धवम् ।
KK0117246023c	सोऽभिगम्य नरश्रेष्ठो दाशार्हशतसंवृतः ।|
KK0117246024a	पौरैः पुरवरं प्रीत्या परया चाभिनन्दितः ।
KK0117246024c	प्राप्य चान्तःपुरद्वारमवरुह्य नरर्षभः ॥
KK0117246025a	ववन्दे धौम्यमासाद्य मातरं च धनञ्जयः ।
KK0117246025c	स्पृष्ट्वा च चरणौ राज्ञो भीमस्य च धनञ्जयः ॥
KK0117246026a	यमाभ्यां वन्दितो हृष्टः सस्वजे तौ ननन्द च ।
KK0117246026c	ब्राह्मणप्रमुखान्सर्वान्भ्रातृभिः सह सङ्गतः ॥
KK0117246027a	यथार्हं मानयामास पौरजानपदानपि ।
KK0117246027c	तत्रस्थान्यनुयातानि तीर्थान्यायतनानि च ॥
KK0117246028a	निवेदयामास तदा राज्ञे सर्वं स्वनुष्ठितम् ।
KK0117246028c	भ्रातृभ्यश्चैव सर्वेभ्यः कथयामास भारत ॥
KK0117246029a	श्रुत्वा सर्वं महाप्राज्ञो धर्मराजो युधिष्ठिरः ।
KK0117246029c	पुरस्तादेव तेषां तु पूजयामास चार्जुनम् ॥
KK0117246030a	पाण्डवेन यथार्हं तु पूजार्हेण सुपूजितः ।
KK0117246030c	न्यविशच्चाभ्यनुज्ञातो राज्ञा तुष्टो यशस्विना ॥
KK0117246031a	तामदीनां सुपूजार्हां सुभद्रां प्रीतिवर्धिनीम् ।
KK0117246031c	साक्षाच्छ्रियममन्यन्त पार्थाः कृष्णसहोदराम् ॥
KK0117246032a	गुरूणां श्वशुराणां च देवराणां तथैव च ।
KK0117246032c	सुभद्रा स्वेन वृत्तेन बभूव परमप्रिया ॥'
KK0117246033a	ततस्ते हृष्टमनसः पाण्डवेया महारथाः ।
KK0117246033c	कुन्ती च परमप्रीता कृष्णा च सततं तथा ॥ ॥

इति श्रीमन्महाभारते आदिपर्वणि हरणाहरणपर्वणि षट्चत्वारिंशदधिकद्विशततमोऽध्यायः ॥ 246 ॥
