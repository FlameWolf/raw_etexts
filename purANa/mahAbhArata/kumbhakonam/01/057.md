अध्यायः 057

सर्पसत्रे हतानां नागानां नामकथनम् ॥ 1 ।
KK0105057001	शौनक उवाच ।
KK0105057001a	ये सर्पाः सर्पसत्रेऽस्मिन्पतिता हव्यवाहने ।
KK0105057001c	तेषां नामानि सर्वेषां श्रोतुमिच्छामि सूतज ॥
KK0105057002	सौतिरुवाच ।
KK0105057002a	सहस्राणि बहून्यस्मिन्प्रयुतान्यर्बुदानि च ।
KK0105057002c	न शक्यं परिसंख्यातुं बहुत्वाद्द्विजसत्तम ॥
KK0105057003a	यथास्मृति तु नामानि पन्नगानां निबोध मे ।
KK0105057003c	उच्यमानानि मुख्यानां हुतानां जातवेदसि ॥
KK0105057004a	वासुकेः कुलजातांस्तु प्राधान्येन निबोध मे ।
KK0105057004c	नीलरक्तान्सितान्घोरान्महाकायान्विषोल्बणान् ॥
KK0105057005a	अवशान्मातृवाग्दण्डपीडितान्कृपणान्हूतान् ।
KK0105057005c	कोटिशो मानसः पूर्णः शलः पालो हलीमकः ॥
KK0105057006a	पिच्छलः कौणपश्चक्रः कालवेगः प्रकालनः ।
KK0105057006c	हिरण्यबाहुः शरणः कक्षकः कालदन्तकः ॥
KK0105057007a	एते वासुकिजा नागाः प्रविष्टा हव्यवाहने ।
KK0105057007c	अन्ये च बहवो विप्र तथा वै कुलसंभवाः ।
KK0105057007e	प्रदीप्ताग्नौ हुताः सर्वे घोररूपा महाबलाः ॥
KK0105057008a	तक्षकस्य कुले जातान्प्रवक्ष्यामि निबोध तान् ।
KK0105057008c	पुच्छाण्डको मण्डलकः पिण्डसेक्ता रभेणकः ॥
KK0105057009a	उच्छिखः शरभो भङ्गो बिल्वतेजा विरोहणः ।
KK0105057009c	शिली शलकरो मूकः सुकुमारः प्रवेपनः ॥
KK0105057010a	मुद्गरः शिशुरोमा च सुरोमा च महाहनुः ।
KK0105057010c	एते तक्षकजा नागाः प्रविष्टा हव्यवाहनम् ॥
KK0105057011a	पारावतः पारियात्रः पाण्डरो हरिणः कृशः ।
KK0105057011c	विहङ्गः शरभो मोदः प्रमोदः संहतापनः ॥
KK0105057012a	ऐरावतकुलादेते प्रविष्टा हव्यवाहनम् ।
KK0105057012c	कौरव्यकुलजान्नागाञ्शृणु मे त्वं द्विजोत्तम ॥
KK0105057013a	एरकः कुण्डलो वेणी वेणीस्कन्धः कुमारकः ।
KK0105057013c	बाहुकः शृङ्गबेरश्च धूर्तकः प्रातरातकौ ॥
KK0105057014a	कौरव्यकुलजास्त्वेते प्रविष्टा हव्यवाहनम् ।
KK0105057014c	धृतराष्ट्रकुले जाताञ्शृणु नागान्यथातथम् ॥
KK0105057015a	कीर्त्यमानान्मया ब्रह्मन्वातवेगान्विषोल्बणान् ।
KK0105057015c	शङ्कुकर्णः पिठरकः कुठारमुखसेचकौ ॥
KK0105057016a	पूर्णाङ्गदः पूर्णमुखः प्रहासः शकुनिर्दरिः ।
KK0105057016c	अमाहठः कामठकः सुषेणो मानसोऽव्ययः ॥
KK0105057017a	अष्टावक्रः कोमलकः श्वसनो मौनवेपगः ।
KK0105057017c	भैरवो मुण्डवेदाङ्गः पिशङ्गश्चोदपारकः ।
KK0105057017e	ऋषभो वेगवान्नागः पिण्डारकमहाहनू ॥
KK0105057018a	रक्ताङ्गः सर्वसारङ्गः समृद्धपटवासकौ ।
KK0105057018c	वराहको वीरणकः सुचित्रश्चित्रवेगिकः ॥
KK0105057019a	पराशरस्तरुणको मणिः स्कन्धस्तथाऽऽरुणिः ।
KK0105057019c	इति नागा मया ब्रह्मन्कीर्तिताः कीर्तिवर्धनाः ॥
KK0105057020a	प्राधान्येन बहुत्वात्तु न सर्वे परिकीर्तिताः ।
KK0105057020c	एतेषां प्रसवो यश्च प्रसवस्य च सन्ततिः ॥
KK0105057021a	न शक्यं परिसंख्यातुं ये दीप्तं पावकं गताः ।`
KK0105057021c	द्विशीर्षाः पञ्चशीर्षाश्च सप्तशीर्षास्तथाऽपरे ।
KK0105057021e	दशशीर्षाः शतशीर्षास्तथान्ये बहुशीर्षकाः' ॥
KK0105057022a	कालानलविषा घोरा हुताः शतसहस्रशः ।
KK0105057022c	महाकाया महावेगाः शैलशृङ्गसमुच्छ्रयाः ॥
KK0105057023a	योजनायामविस्तारा द्वियोजनसमायताः ।
KK0105057023c	कामरूपाः कामबला दीप्तानलविषोल्बणाः ॥
KK0105057024ac	दग्धास्तत्र महासत्रे ब्रह्मदण्डनिपाडिताः ॥ ॥

इति श्रीमन्महाभारते आदिपर्वणि आस्तीकपर्वणि सप्तपञ्चाशत्तमोऽध्यायः ॥ 57 ॥
