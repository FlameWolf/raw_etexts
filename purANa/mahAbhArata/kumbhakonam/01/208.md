अध्यायः 208

(अथ वैवाहिकपर्व ॥ 13 ॥)

धृष्टद्युम्नवार्तां श्रुतवता द्रुपदेन तत्वविवित्सया पाण्डवान्प्रति पुरोहितप्रेषणम् ॥ 1 ॥

KK0113208001	वैशम्पायन उवाच ।

KK0113208001a	ततस्तथोक्तः परिहृष्टरूपःपित्रे शशंसाथ स राजपुत्रः ।
KK0113208001c	धृष्टद्युम्नः सोमकानां प्रबर्होवृत्तं यथा येन हृता च कृष्णा ॥
KK0113208002	धृष्टद्युम्न उवाच ।
KK0113208002a	योऽसौ युवा व्यायतलोहिताक्षःकृष्णाजिनी देवसमानरूपः ।
KK0113208002c	यः कार्मुकाग्र्यं कृतवानधिज्यं लक्षं च यः पातितवान्पृथिव्याम् ॥
KK0113208003a	असज्जमानश्च ततस्तरस्वीवृतो द्विजाग्र्यैरभिपूज्यमानः ।
KK0113208003c	चक्राम वज्रीव दितेः सुतेषु सर्वैश्च देवैर्ऋषिभिश्च जुष्टः ॥
KK0113208004a	कृष्मा प्रगृह्याजिनमन्वयात्तं नागं यथा नागवधूः प्रहृष्टा ।
KK0113208004c	`श्यामो युवा वारणमत्तगामीकृत्वा महत्कर्म सुदुष्करं तत् ॥
KK0113208005a	यः सूतपुत्रेण चकार युद्धं शङ्केऽर्जुनं तं त्रिदशेशवीर्यम् ।'
KK0113208005c	अमृष्यमाणेषु नराधिपेषु क्रुद्धेषु वै तत्र समापतत्सु ॥
KK0113208006a	ततोऽपरः पार्थिवसङ्घमध्येप्रवृद्धमारुज्य महीप्ररोहम् ।
KK0113208006c	प्राकालयत्तेन स पार्थिवौघान्भीमोऽन्तकः प्राणभृतो यथैव ॥
KK0113208007a	तौ पार्थिवानां मिषतां नरेन्द्रकृष्णामुपादाय गतौ नराग्र्यौ ।
KK0113208007c	`विक्षोभ्य विद्राव्य च पार्थिवांस्तान्स्वतेजसा दुष्प्रतिवीक्ष्यरूपौ ।
KK0113208007e	'विभ्राजमानाविव चन्द्रसूर्यौबाह्यां पुराद्भार्गवकर्मशालाम् ॥
KK0113208008a	तत्रोपविष्टार्चिरिवानलस्यतेषां जनित्रीति मम प्रतर्कः ।
KK0113208008c	तथाविधैरेव नरप्रवीरैरुपोपविष्टैस्त्रिभिरग्निकल्पैः ॥
KK0113208009a	तस्यास्ततस्तावभिवाद्य पादावुक्त्वा च कृष्णामभिवादयेति ।
KK0113208009c	स्थितौ च तत्रैव निवेद्य कृष्णां भिक्षाप्रचाराय गता नराग्र्याः ॥
KK0113208010a	तेषां तु भैक्षं प्रतिगृह्य कृष्णादत्वा बलिं ब्राह्मणसाच्च कृत्वा ।
KK0113208010c	तां चैव वृद्धां परिवेष्य तांश्चनरप्रवीरान्स्वयमप्यभुङ्क्त ॥
KK0113208011a	सुप्तास्तु ते पार्थिव सर्व एव कृष्णा च तेषां चरणोपधाने ।
KK0113208011c	आसीत्पृथिव्यां शयनं च तेषां दर्भाजिनाग्रास्तरणोपपन्नम् ॥
KK0113208012a	ते नर्दमाना इव कालमेघाः कथा विचित्राः कथयाम्बभूवुः ।
KK0113208012c	न वैश्यशूद्रौपयिकीः कथास्ता न च द्विजानां कथयन्ति वीराः ॥
KK0113208013a	निःसंशयं क्षत्रियपुम्गवास्ते यथा हि युद्धं कथयन्ति राजन् ।
KK0113208013c	आशा हि नो व्यक्तमियं समृद्धामुक्तान्हि पार्थाञ्शृणुमोऽग्निदाहात् ॥
KK0113208014a	यथा हि लक्ष्यं निहतं धनुश्चसज्यं कृतं तेन तथा प्रसह्य ।
KK0113208014c	यथा हि भाषन्ति परस्परं ते छन्ना ध्रुवं ते प्रचरन्ति पार्थाः ॥ 
KK0113208015	वैशम्पायन उवाच ।
KK0113208015a	ततः स राजा द्रुपदः प्रहृष्टःपुरोहितं प्रेषायामास तेषाम् ।
KK0113208015c	विद्याम युष्मानिति भाषमाणोमहात्मानः पाण्डुसुताः स्थ कच्चित् ॥
KK0113208016a	गृहीतवाक्यो नृपतेः पुरोधा गत्वा प्रशंसामभिधाय तेषाम् ।
KK0113208016c	वाक्यं समग्रं नृपतेर्यथावदुवाच चानुक्रमविक्रमेण ॥
KK0113208017a	विज्ञातुमिच्छत्यवनीश्वरो वः पाञ्चालराजो वरदो वरार्हाः ।
KK0113208017c	लक्ष्यस्य वेद्धारमिमं हि दृष्ट्वाहर्षस्य नान्तं प्रतिपद्यते सः ॥
KK0113208018a	आख्यात च ज्ञातिकुलानुपूर्वीपदं शिरःसु द्विषतां कुरुध्वम् ।
KK0113208018c	प्रह्लादयध्वं हृदयं ममेदं पाञ्चालराजस्य च सानुगस्य ॥
KK0113208019a	पाण्डुर्हि राजा द्रुपदस्य राज्ञःप्रियः सखा चात्मसमो बभूव ।
KK0113208019c	तस्यैष कामो दुहिता ममेयं स्नुषा यदि स्यादिह कौरवस्य ॥
KK0113208020a	अयं हि कामो द्रुपदस्य राज्ञो हृदि स्थितो नित्यमनिन्दिताङ्गाः ।
KK0113208020c	यदर्जुनो वै पृथुदीर्घबाहुर्धर्मेण विन्देत सुतां ममैताम् ॥
KK0113208021a	कृतं हि तत्स्यात्सुकृतं ममेदं यशश्च पुण्यं च हितं तदेतत् ।
KK0113208021c	अथोक्तवाक्यं हि पुरोहितं स्थितं ततो विनीतं समुदीक्ष्य राजा ॥
KK0113208022a	समीपतो भीममिदं शशासप्रदीयतां पाद्यमर्ध्यं तथाऽस्मै ।
KK0113208022c	मान्यः पुरोधा द्रुपदस्य राज्ञस्तस्मै प्रयोज्याऽभ्यधिका हि पूजा ॥
KK0113208023	वैशम्पायन उवाच ।
KK0113208023a	भीमस्ततस्तत्कृतवान्नरेन्द्रतां चैव पूजां प्रतिगृह्य हर्षात् ।
KK0113208023c	सुखोपविष्टं तु पुरोहितं तदा युधिष्ठिरो ब्राह्मणमित्युवाच ॥
KK0113208024a	पाञ्चालराजेन सुता निसृष्टास्वधर्मदृष्टेन यथा न कामात् ।
KK0113208024c	प्रदिष्टशुंल्का द्रुपदेन राज्ञा सा तेन वीरेण तथाऽनुवृत्ता ॥
KK0113208025a	न तत्र वर्णेषु कृता विवक्षा न चापि शीले न कुले न गोत्रे ।
KK0113208025c	कृतेन सज्येन हि कार्मुकेण विद्धेन लक्ष्येण हि सा विसृष्टा ॥
KK0113208026a	सेयं तथाऽनेन महात्मनेह कृष्णा जिता पार्थिवसङ्घमध्ये ।
KK0113208026c	नैवं गते सौमकिरद्य राजा सन्तापमर्हत्यसुखाय कर्तुम् ॥
KK0113208027a	कामश्च योऽसौ द्रुपदस्य राज्ञः स चापि सम्पत्स्यति पार्थिवस्य ।
KK0113208027c	सम्प्राप्यरूपां हि नरेन्द्रकन्यामिमामहं ब्राह्मण साधु मन्ये ॥
KK0113208028a	न तद्धनुर्मन्दबलेन शक्यं मौर्व्या समायोजयितुं तथाहि ।
KK0113208028c	न चाकृतास्त्रेण न हीनजेन लक्ष्यं तथा पातयितुं हि शक्यम् ॥
KK0113208029a	तस्मान्न तापं दुहितुर्निमित्तं पाञ्चालराजोऽर्हति कर्तुमद्य ।
KK0113208029c	न चापि तत्पातनमन्यथेह कर्तुं हि शक्यं भुवि मानवेन ॥
KK0113208030a	एवं ब्रुवत्येव युधिष्ठिरे तु पाञ्चालराजस्य समीपतोऽन्यः ।
KK0113208030c	तत्राजगामाशु नरो द्वितीयो निवेदयिष्यन्निह सिद्धमन्नम् ॥ ॥

इति श्रीमन्महाभारते आदिपर्वणि वैवाहिकपर्वणि अष्टाधिकद्विशततमोऽध्यायः ॥ 208 ॥

1-208-27 सम्प्राप्यरूपामस्माकं योग्यरूपम् ॥ अष्टाधिकद्विशततमोऽध्यायः ॥ 208 ॥
