अध्यायः 131

दुर्योधनादीनां नामकथनम् ॥ 1 ॥ दुःशलाविवाहः ॥ 2 ॥
KK0107131001	जनमेजय उवाच ।
KK0107131001a	ज्येष्ठाऽनुज्येष्ठतां तेषां नामानि च पृथक्पृथक् ।
KK0107131001c	धृतराष्ट्रस्य पुत्राणामानुपूर्व्यात्प्रकीर्तय ॥
KK0107131002	वैशम्पायन उवाच ।
KK0107131002a	दुर्योधनो युयुत्सुश्च राजन्दुःशासनस्तथा ।
KK0107131002c	दुःसहो दुःशलश्चैव जलसन्धः समः सहः ॥
KK0107131003a	विन्दानुविन्दौ दुर्धर्षः सुबाहुर्दुष्प्रधर्षणः ।
KK0107131003c	दुर्मर्षणो दुर्मुखश्च दुष्कर्णः कर्ण एव च ॥
KK0107131004a	विविंशतिर्विकर्णश्च शलः सत्वः सुलोचनः ।
KK0107131004c	चित्रोपचित्रौ चित्राक्षश्चारुचित्रः शरासनः ॥
KK0107131005a	दुर्मदो दुर्विगाहश्च विवित्सुर्विकटाननः ।
KK0107131005c	ऊर्णनाभः सुनाभश्च तथा नन्दोपनन्दकौ ॥
KK0107131006a	चित्रबाणश्चित्रवर्मा सुवर्मा दुर्विमोचनः ।
KK0107131006c	अयोबाहुर्महाबाहुश्चित्राङ्गश्चित्रकुण्डलः ॥
KK0107131007a	भीमवेगो भीमबलो बलाकी बलवर्धनः ।
KK0107131007c	उग्रायुधः सुषेणश्च कुण्डधारो महोदरः ॥
KK0107131008a	चित्रायुधो निषङ्गी च पाशी वृन्दारकस्तथा ।
KK0107131008c	दृढवर्मा दृढक्षत्रः सोमकीर्तिरनूदरः ॥
KK0107131009a	दृढसन्धो जरासन्धः सत्यसन्धः सदः सुवाक् ।
KK0107131009c	उग्रश्रवा उग्रसेनः सेनानीर्दुष्पराजयः ॥
KK0107131010a	अपराजितः कुण्डशायी विशालाक्षो दुराधरः ।
KK0107131010c	दृढहस्तः सुहस्तश्च वातवेगसुवर्चसौ ॥
KK0107131011a	आदित्यकेतुर्बह्वाशी नागदत्तोऽग्रयाय्यपि ।
KK0107131011c	कवची क्रथनः कुण्डी कुण्डधारो धनुर्धरः ॥
KK0107131012a	उग्रभीमरथौ वीरौ वीरबाहुरलोलुपः ।
KK0107131012c	अभयो रौद्रकर्मा च तथा दृढरथाश्रयः ॥
KK0107131013a	अनाधृष्यः कुण्डभेदी विरावी चित्रकुण्डलः ।
KK0107131013c	प्रमथश्च प्रमाथी च दीर्घरोमश्च वीर्यवान् ॥
KK0107131014a	दीर्घबाहुर्महाबाहुर्व्यूढोराः कनकध्वजः ।
KK0107131014c	कुण्डाशी विराजाश्चैव दुःशला च शताधिका ॥
KK0107131015a	इति पुत्रशतं राजन्कन्या चैव शताधिका ।
KK0107131015c	नामधेयानुपूर्व्येण विद्धि जन्मक्रमं नृप ॥
KK0107131016a	सर्वे त्वतिरथाः शूराः सर्वे युद्धविशारदाः ।
KK0107131016c	सर्वे वेदविदश्चैव सर्वे सर्वास्त्रकोविदाः ॥
KK0107131017a	सर्वेषामनुरूपाश्च कृता दारा महीपते ।
KK0107131017c	धृतराष्ट्रेण समये परीक्ष्य विविवन्नृप ॥
KK0107131018a	दुःशलां चापि समये धृतराष्ट्रो नराधिपः ।
KK0107131018c	जयद्रथाय प्रददौ विधिना भरतर्षभ ॥
KK0107131019a	`इति पुत्रशतं राजन्युयुत्सुश्च शताधिकः ।
KK0107131019c	कन्यका दुःशला चैव यथावत्कीर्तितं मया' ॥ ॥

इति श्रीमन्महाभारते आदिपर्वणि सम्भवपर्वणि एकत्रिंशदधिकशततमोऽध्यायः ॥ 131 ॥
