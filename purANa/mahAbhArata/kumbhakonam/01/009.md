अध्यायः 009

देवदूतवचनेन रुरुकृतस्वार्धायुः प्रदानेन प्रमद्वराजीवनं तया सह रुरोर्विवाहश्च ॥ 1 ॥
सौतिरुवाच ।
KK0104009001a	तेषु तत्रोपविष्टेषु ब्राह्मणेषु महात्मसु ।
KK0104009001b	रुरुश्चुक्रोश गहनं वनं गत्वाऽतिदुःखितः ॥
KK0104009002a	शोकेनाभिहतः सोऽथ विलपन्करुणं बहु ।
KK0104009002b	अब्रवीद्वचनं शोचन्प्रियां स्मृत्वा प्रमद्वराम् ॥
KK0104009003a	शेते सा भुवि तन्वङ्गी मम शोकविवर्धिनी ।
KK0104009003b	प्राणानपहरन्तीव पूर्णचन्द्रनिभानना ॥
KK0104009004a	यदि पीनायतश्रोणी पद्मपत्रनिभेक्षणा ।
KK0104009004b	मुमूर्षुरपि मे प्राणानादायाशु गमिष्यति ॥
KK0104009005a	पितृमातृसखीनां च लुप्तपिण्डस्य तस्य मे ।’
KK0104009005b	बान्धवानां च सर्वेषां किं नु दुःखमतःपरम् ॥
KK0104009006a	यदि दत्तं तपस्तप्तं गुरवो वा मया यदि ।
KK0104009006b	सम्यगाराधितास्तेन संजीवतु मम प्रिया ॥
KK0104009007a	यथा च जन्मप्रभृति यतात्माऽहं धृतव्रतः ।
KK0104009007b	प्रमद्वरा तथाद्यैषा समुत्तिष्ठतु भामिनी ॥
KK0104009008a	 [एवं लालप्यतस्तस्य भार्यार्थे दुःखितस्य च ।
KK0104009008b	देवदूतस्तदाऽभ्येत्य वाक्यमाह रुरुं वने ॥]
KK0104009009a	कृष्णे विष्णौ हृषीकेशे लोकेशेऽसुरविद्विषि ।
KK0104009009b	यदि मे निश्चला भक्तिर्मम जीवतु सा प्रिया ॥
KK0104009010a	विलप्यमाने तु रुरौ सर्वे देवाः कृपान्विताः ।
KK0104009010b	दूतं प्रस्थापयामासुः संदिश्यास्य हितं वचः ॥
KK0104009011a	स दूतस्त्वरितोऽभ्येत्य देवानां प्रियकृच्छुचिः ।
KK0104009011b	उवाच देववचनं रुरुमाभाष्य दुःखितम् ॥
KK0104009012a	देवैः सर्वैरहं ब्रह्मन्प्रेषितोऽस्मि तवान्तिकम् ।
KK0104009012b	त्वद्धितं त्वद्धितैरुक्तं शृणु वाक्यं द्विजोत्तम ॥'
KK0104009013a	अभिधत्से ह यद्वाचा रुरो दुःखान्न तन्मृषा ।
KK0104009013b	न तु मर्त्यस्य धर्मात्मन्नायुरस्ति गतायुषः ॥
KK0104009014a	गतायुरेषा कृपणा गन्धर्वाप्सरसोः सुता ।
KK0104009014b	तस्माच्छोके मनस्तात मा कृथास्त्वं कथंचन ॥
KK0104009015a	उपायश्चात्र विहितः पूर्वं देवैर्महात्मभिः ।
KK0104009015b	तं यदीच्छसि कर्तुं त्वं प्राप्स्यसीह प्रमद्वराम् ॥
KK0104009016	रुरुरुवाच ।
KK0104009016a	क उपायः कृतो देवैर्बूहि तत्त्वेन खेचर ।
KK0104009016b	करिष्येऽहं तथा श्रुत्वा त्रातुमर्हति मां भवान् ॥
KK0104009017	देवेदूत उवाच ।
KK0104009017a	आयुषोऽर्धं प्रयच्छ त्वं कन्यायै भृगुनन्दन ।
KK0104009017b	एवमुत्थास्यति रुरो तव भार्या प्रयद्वरा ॥
KK0104009018	रुरुरुवाच ।
KK0104009018a	आयुषोऽर्धं प्रयच्छामि कन्यायै खेचरोत्तम ।
KK0104009018b	शृङ्गाररूपाभरणा समुत्तिष्ठतु मे प्रिया ॥
KK0104009019	सौतिरुवाच ।
KK0104009019a	ततो गन्धर्वराजश्च देवदूतश्च सत्तमौ ।
KK0104009019b	धर्मराजमुपेत्येदं वचनं प्रत्यभाषताम् ॥
KK0104009020a	धर्मराजायुषोऽर्धेन रुरोर्भार्या प्रमद्वरा ।
KK0104009020b	समुत्तिष्ठतु कल्याणी मृतैवं यदि मन्यसे ॥
KK0104009021	धर्मराज उवाच ।
KK0104009021a	प्रमद्वरा रुरोर्भार्या देवदूत यदीच्छसि ।
KK0104009021b	उत्तिष्ठत्वायुषोऽर्धेन रुरोरेव समन्विता ॥
KK0104009022	सौतिरुवाच ।
KK0104009022a	एवमुक्ते ततः कन्या सोदतिष्ठत्प्रमद्वरा ।
KK0104009022b	रुरोस्तस्यायुषोऽर्धेन सुप्तेव वरवर्णिनी ॥
KK0104009023a	एतद्दृष्टं भविष्ये हि रुरोरुत्तमतेजसः ।
KK0104009023b	आयुषोऽतिप्रवृद्धस्य भार्यार्थेऽर्धमलुप्यत ॥
KK0104009024a	तत इष्टेऽहनि तयोः पितरौ चक्रतुर्मुदा ।
KK0104009024b	विवाहं तौ च रेमाते परस्परहितैषिणौ ॥
KK0104009025a	स लब्ध्वा दुर्लभां भार्यां पद्मकिञ्जल्कसुप्रभाम् ।
KK0104009025b	व्रतं चक्रे विनाशाय जिह्मगानां धृतव्रतः ॥
KK0104009026a	स दृष्ट्वा जिह्मगान्सर्वांस्तीव्रकोपसमन्वितः ।
KK0104009026b	अभिहन्ति यथासत्त्वं गृह्य प्रहरणं सदा ॥
KK0104009027a	स कदाचिद्वनं विप्रो रुरुरभ्यागमन्महत् ।
KK0104009027b	शयानं तत्र चापश्यड्डुण्डुभं वयसान्वितम् ॥
KK0104009028a	तत उद्यम्य दण्डं स कालदण्डोपमं तदा ।
KK0104009028b	जिघांसुः कुपितो विप्रस्तमुवाचाथ डुण्डुभः ॥
KK0104009029a	नापराध्यामि ते किंचिदहमद्य तपोधन ।
KK0104009029b	संरम्भाच्च किमर्थं मामभिहंसि रुषान्वितः ॥ ॥

इति श्रीमन्महाभारते आदिपर्वाणि पौलोमपर्वणि नवमोऽध्यायः ॥ 9 ॥

*1-9-13 गतायुषः आयुर्नास्ति पुनर्न भवतीत्यर्थः ॥ 1-9-23 भविष्ये जातके ॥ 1-9-25 जिह्मगानां सर्पाणां ॥ 1-9-27 डुण्डुभं जलसर्पं ॥ नवमोऽध्यायः ॥ 9 ॥
