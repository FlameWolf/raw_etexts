अध्यायः 082
स्वर्गतो ययातेः पतनम् । अष्टकप्रश्नश्च ॥ 1 ॥
KK0107082001	इन्द्र उवाच 
KK0107082001a	सर्वाणि कर्माणि समाप्य राजन्गृहं परित्यज्य वनं गतोऽसि ।
KK0107082001c	तत्त्वां पृच्छामि नहुषस्य पुत्रकेनासि तुल्यस्तपसा ययाते ॥
KK0107082002	ययातिरुवाच 
KK0107082002a	नाहं देवमनुष्येषु गन्धर्वेषु महर्षिषु ।
KK0107082002c	आत्मनस्तपसा तुल्यं कञ्चित्पश्यामि वासव ॥
KK0107082003	इन्द्र उवाच 
KK0107082003a	यदाऽवमंस्थाः सदृशः श्रेयसश्च अल्पीयसश्चाविदितप्रभावः ।
KK0107082003c	तस्माल्लोकास्त्वन्तवन्तस्तवे मेक्षीणे पुण्ये पतिताऽस्यद्य राजन् ॥
KK0107082004	ययातिरुवाच 
KK0107082004a	सुरर्षिगन्धर्वनरावमानात्क्षयं गता मे यदि शक्रलोकाः ।
KK0107082004c	इच्छाम्यहं सुरलोकाद्विहीनःसतां मध्ये पतितुं देवराज ॥
KK0107082005	इन्द्र उवाच 
KK0107082005a	सतां सकाशे पतिताऽसि राजंश्च्युतः प्रतिष्ठां यत्र लब्धासि भूयः ।
KK0107082005c	एतद्विदित्वा च पुनर्ययातेत्वं माऽवमंस्थाः सदृशः श्रेयसश्च ॥
KK0107082006	वैशम्पायन उवाच 
KK0107082006a	ततः प्रहायामरराजजुष्टान्पुण्याँल्लोकान्पतमानं ययातिम् ।
KK0107082006c	सम्प्रेक्ष्य राजर्षिवरोऽष्टकस्तमुवाच सद्धर्मविधानगोप्ता ॥
KK0107082007	अष्टक उवाच 
KK0107082007a	कस्त्वं युवा वासवतुल्यरूपःस्वतेजसा दीप्यमानो यथाऽग्निः ।
KK0107082007c	पतस्युदीर्णाम्बुधरान्धकारात्खात्खेचराणां प्रवरो यथाऽर्कः ॥
KK0107082008a	दृष्ट्वा च त्वां सूर्यपथात्पतन्तं वैश्वानरार्कद्युतिमप्रमेयम् ।
KK0107082008c	किं नु स्विदेतत्पततीति सर्वेवितर्कयन्तः परिमोहिताः स्मः ॥
KK0107082009a	दृष्ट्वा च त्वां धिष्ठितं देवमार्गे शक्रार्कविष्णुप्रतिमप्रभावम् ।
KK0107082009c	अभ्युद्गतास्त्वां वयमद्य सर्वे तत्त्वं प्रपाते तव जिज्ञासमानाः ॥
KK0107082010a	न चापि त्वां धृष्णुमः प्रष्टुमग्रेन च त्वमस्मान्पृच्छसि ये वयं स्मः ।
KK0107082010c	तत्त्वां पृच्छामि स्पृहणीयरूपकस्य त्वं वा किन्निमित्तं त्वमागाः ॥
KK0107082011a	भयं तु ते व्येतु विषादमोहौत्यजाशु चैवेन्द्रसमप्रभाव ।
KK0107082011c	त्वां वर्तमानं हि सतां सकाशेनालं प्रसोढुं बलहाऽपि शक्रः ॥
KK0107082012a	सन्तः प्रतिष्ठा हि सुखच्युतानां सतां सदैवामरराजकल्प ।
KK0107082012c	ते सङ्गताः स्थावरजङ्गमेशाः प्रतिष्ठितस्त्वं सदृशेषु सत्सु ॥
KK0107082013a	प्रभुरग्निः प्रतपने भूमिरावपने प्रभुः ।
KK0107082013c	प्रभुः सूर्यः प्रकाशित्वे सतां चाभ्यागतः प्रभुः ॥ ॥
	
इति श्रीमन्महाभारते आदिपर्वणि सम्भवपर्वणि द्व्यशीतितमोऽध्यायः ॥ 82 ॥
1-82-3 अवमंस्थाः सर्वेभ्य आत्मन आधिक्योक्त्या । सदृशः सदृशान् ॥ 
1-82-5 यत्र पतिता प्रतिष्ठां लब्धासि लप्स्यसि ॥ 
1-82-10 धुष्णुमः प्रगल्भामहे ॥ 
1-82-13 आवपने सङ्ग्रहे बीजावापे वा ॥ द्व्यशीतितमोऽध्यायः ॥ 82 ॥
