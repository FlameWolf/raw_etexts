अध्यायः 222
		
भीष्मेण दुर्योधनादिसमीपे पाण्डवेभ्योऽर्धराज्यं दातव्यमिति स्वाभिप्रायकथनम् ॥ 1 ॥
KK0114222001	भीष्म उवाच ।
KK0114222001a	न रोचते विग्रहो मे पाण्डुपुत्रैः कथञ्चन ।
KK0114222001c	यथैव धृतराष्ट्रो मे तथा पाण्डुरसंशयम् ॥
KK0114222002a	गान्धार्याश्च यथा पुत्रास्तथा कुन्तीसुता मम ।
KK0114222002a	यथा च मम ते रक्ष्या धृतराष्ट्र तथा तव ॥
KK0114222003a	यथा च मम राज्ञश्च तथा दुर्योधनस्य ते ।
KK0114222003c	तथा कुरूणां सर्वेषामन्येषामपि पार्थिव ॥
KK0114222004a	एवं गते विग्रहं तैर्न रोचे सन्धाय वीरैर्दीयतामर्धभूमिः ।
KK0114222004c	तेषामपीदं प्रपितामहानां राज्यं पितुश्चैव कुरूत्तमानाम् ॥
KK0114222005a	दुर्योधन यथा राज्यं त्वमिदं तात पश्यसि ।
KK0114222005c	मम पैतृकमित्येवं तेऽपि पश्यन्ति पाण्डवाः ॥
KK0114222006a	यदि राज्यं न ते प्राप्ताः पाण्डवेया यशस्विनः ।
KK0114222006c	कुत एव तवापीदं भारतस्यापि कस्यचित् ॥
KK0114222007a	अधर्मेण च राज्यं त्वं प्राप्तवान्भरतर्षभ ।
KK0114222007c	तेऽपि राज्यमनुप्राप्ताः पूर्वमेवेति मे मतिः ॥
KK0114222008a	मधुरेणैव राज्यस्य तेषामर्धं प्रदीयताम् ।
KK0114222008c	एतद्धि पुरुषव्याघ्र हितं सर्वजनस्य च ॥
KK0114222009a	अतोऽन्यथा चेत्क्रियते न हितं नो भविष्यति ।
KK0114222009c	तवाप्यकीर्तिः सकला भविष्यति न संशयः ॥
KK0114222010a	कीर्तिरक्षणमातिष्ठ कीर्तिर्हि परमं बलम् ।
KK0114222010c	नष्टकीर्तेर्मनुष्यस्य जीवितं ह्यफलं स्मृतम् ॥
KK0114222011a	यावत्कीर्तिर्मनुष्यस्य न प्रणश्यति कौरव ।
KK0114222011c	तावज्जीवति गान्धरे नष्टकीर्तिस्तु नश्यति ॥
KK0114222012a	तमिमं समुपातिष्ठ धर्मं कुरुकुलोचितम् ।
KK0114222012a	अनुरूपं महाबाहो पूर्वेषामात्मनः कुरु ॥
KK0114222013a	दिष्ट्या ध्रियन्ते पार्था हि दिष्ट्या जीवति सा पृथा ।
KK0114222013c	दिष्ट्या पुरोचनः पापो न सकामोऽत्ययं गतः ॥
KK0114222014a	यदाप्रभृति दग्धास्ते कुन्तिभोजसुतासुताः ।
KK0114222014c	तदाप्रभृति गान्धारे न शक्नोम्यभिवीक्षितुम् ॥
KK0114222015a	लोके प्राणभृतां किञ्चिच्छ्रुत्वा कुन्तीं तथागताम् ।
KK0114222015c	न चापि दोषेण तथा लोको मन्येत्पुरोचनम् ।
KK0114222015e	यथा त्वां पुरुषव्याघ्र लोको दोषेण गच्छति ॥
KK0114222016a	तदिदं जीवितं तेषां तव किल्बिषनाशनम् ।
KK0114222016c	सम्मन्तव्यं महाराज पाण्डवानां च दर्शनम् ॥
KK0114222017a	न चापि तेषां वीराणां जीवतां कुरुनन्दन ।
KK0114222017c	पित्र्योंशः शक्य आदातुमपि वज्रभृता स्वयं ॥
KK0114222018a	ते सर्वेऽवस्थिता धर्मे सर्वे चैवैकचेतसः ।
KK0114222018c	अधर्मेण निरस्ताश्च तुल्ये राज्ये विशेषतः ॥
KK0114222019a	यदि धर्मस्त्वया कार्यो यदि कार्यं प्रियं च मे ।
KK0114222019c	क्षेमं च यदि कर्तव्यं तेषामर्धं प्रदीयताम् ॥ ॥

इति श्रीमन्महाभारते आदिपर्वणि विदुरागमनराज्यलाभपर्वणि द्वाविंशत्यधिकद्विशततमोऽध्यायः ॥ 222 ॥
	
KK0114222001a		1-222-8 मधुरेण प्रीत्या ॥ 1-222-13 ध्रियन्ते जीवन्ति ॥ 1-222-15 गच्छति अवगच्छति ॥ द्वाविंशत्यधिकद्विशततमोऽध्यायः ॥ 222 ॥
