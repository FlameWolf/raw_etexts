अध्यायः 169

घटोत्कचोत्पत्तिः ॥ 1 ॥ स्मृतिमात्रादागच्छाव इत्युक्त्वा हिडिम्बाघटोत्कचयोर्गमनम् ॥ 2 ॥
KK0109169001	वैशम्पायन उवाच 
KK0109169001a	गते भगवति व्यासे पाण्डवा विगतज्वराः ।
KK0109169001c	ऊषुस्तत्र च षण्मासान्वटवृक्षे यथासुखम् ॥
KK0109169002a	शाकमूलफलाहारास्तपः कुर्वन्ति पाण्डवाः ।
KK0109169002c	अनुज्ञाता महाराज ततः कमलपालिका ॥
KK0109169003a	रमयन्ती सदा भीमं तत्रतत्र मनोजवा ।
KK0109169003c	दिव्याभरणवस्त्रा हि दिव्यस्रगनुलेपना ॥
KK0109169004a	एवं भ्रातॄन्सप्त मासान्हिडिम्बाऽवासयद्वने ।
KK0109169004c	पाण्डवान्भीमसेनार्थे राक्षसी कामरूपिणी ॥
KK0109169005a	सुखं स विहरन्भीमस्तत्कालं पर्यणामयत् ।
KK0109169005c	ततोऽलभत सा गर्भं राक्षसी कामरूपिणी ॥
KK0109169006a	अतृप्ता भीमसेनेन सप्तमासोपसङ्गता ।
KK0109169006c	'प्रजज्ञे राक्षसी पुत्रं भीमसेनान्महाबलात् ॥
KK0109169007a	विरूपाक्षं महावक्त्रं शङ्कुकर्णं विभीषणम् ।
KK0109169007c	भीमरूपं सुताम्राक्षं तीक्ष्णदंष्ट्रं महारथम् ॥
KK0109169008a	महेष्वासं महावीर्यं महासत्वं महाजवम् ।
KK0109169008c	महाकायं महाकालं महाग्रीवं महाभुजम् ॥
KK0109169009a	अमानुषं मानुषजं भीमवेगमरिन्दमम् ।
KK0109169009c	पिशाचकानतीत्यान्यान्बभूवाति स मानुषान् ॥
KK0109169010a	बालोऽपि विक्रमं प्राप्तो मानुषेषु विशाम्पते ।
KK0109169010c	सर्वास्त्रेषु वरो वीरः प्रकाममभवद्बली ॥
KK0109169011a	सद्यो हि गर्भं राक्षस्यो लभन्ते प्रसवन्ति च ।
KK0109169011c	कामरूपधराश्चैव भवन्ति बहुरूपिकाः ॥
KK0109169012a	प्रणम्य विकचः पादावगृह्णात्स पितुस्तदा ।
KK0109169012c	मातुश्च परमेष्वासस्तौ च नामास्य चक्रतुः ॥
KK0109169013a	घटोहास्योत्कच इति माता तं प्रत्यभाषत ।
KK0109169013c	अभवत्तेन नामास्य घटोत्कच इति स्म ह ॥
KK0109169014a	अनुरक्तश्च तानासीत्पाण्डवान्स घटोत्कचः ।
KK0109169014c	तेषां च दयितो नित्यमात्मनित्यो बभूव ह ॥
KK0109169015a	घटोत्कचो महाकायः पाण्डवान्पृथया सह ।
KK0109169015c	अभिवाद्य यथान्यायमब्रवीच्च प्रभाष्य तान् ॥
KK0109169016a	किं करोम्यहमार्याणां निःशङ्कं वदतानघाः ।
KK0109169016c	तं ब्रुवन्तं भैमसेनिं कुन्ती वचनमब्रवीत् ॥
KK0109169017a	त्वं कुरूणां कुले जातः साक्षाद्भीमसमो ह्यसि ।
KK0109169017c	ज्येष्ठः पुत्रोसि पञ्चानां साहाय्यं कुरु पुत्रक ॥
KK0109169018	वैशम्पायन उवाच 
KK0109169018a	पृथयाप्येवमुक्तस्तु प्रणम्यैव वचोऽब्रवीत् ।
KK0109169018c	यथा हि रावणो लोके इन्द्रजिच्च महाबलः ।
KK0109169018e	वर्ष्मवीर्यसमो लोके विशिष्टश्चाभवं नृषु ॥
KK0109169019a	कृत्यकाल उपस्थास्ये पितॄनिति घटोत्कचः ।
KK0109169019c	आमन्त्र्य रक्षसां श्रेष्ठः प्रतस्थे चोत्तरां दिशम् ॥
KK0109169020a	स हि सृष्टो भगवता शक्तिहेतोर्महात्मना ।
KK0109169020c	वर्णस्याप्रतिवीर्यस्य प्रतियोद्धा महारथः ॥
KK0109169021	`भीम उवाच 
KK0109169021a	सह वासो मया जीर्णस्त्वया कमलपालिके ।
KK0109169021c	पुनर्द्रक्ष्यसि राज्यस्थानित्यभाषत तां तदा ॥
KK0109169022	हिडिम्बोवाच 
KK0109169022a	पदा मां संस्मरेः कान्त रिरंसू रहसि प्रभो ।
KK0109169022c	तदा तव वशं भूय आगन्तास्म्याशु भारत ॥
KK0109169023a	इत्युक्त्वा सा जगामाशु भावमासज्य पाण्डवे ।
KK0109169023c	हिडिम्बा समयं स्मृत्वा स्वां गतिं प्रत्यपद्यत ॥ ॥

इति श्रीमन्महाभारते आदिपर्वणि हिडिम्बवधपर्वणि ऊनसप्तत्युत्तरशततमोऽध्यायः ॥ 169 ॥

1-169-12 विकचः केशहीनः ॥ 1-169-13 घटोहं घटवद्वितर्क्यम् आस्यं तदुपलक्षितं शिरः यस्य स घटोहास्यः सचासावुत्कचश्च घटोहास्योत्कचः । घटोऽहमुत्कचोऽस्मीति मातरं सोऽभ्यभाषत इति घ.ङ. पाठः ॥ 13 ॥ 1-169-14 आत्मनिलः स्ववशः ॥ ऊनसप्तत्युत्तरशततमोऽध्यायः ॥ 169 ॥
