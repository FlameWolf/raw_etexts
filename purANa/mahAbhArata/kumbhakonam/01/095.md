अध्यायः 095

शकुन्तलायाः पुत्रोत्पत्तिः ॥ 1 ॥ तस्य सर्वदमनेतिनामप्राप्तिः ॥ 2 ॥
KK0107095001	वैशम्पायन उवाच 
KK0107095001a	प्रतिज्ञाय च दुष्यन्ते प्रतियाते दिने दिने ।`
KK0107095001c	गर्भश्च ववृधे तस्यां राजपुत्र्यां महात्मनः ॥'
KK0107095002a	शकुन्तला चिन्तयन्ती राजानं कार्यगौरवात् ।
KK0107095002c	दिवारात्रमनिद्रैव स्नानभोजनवर्जिता ॥
KK0107095003a	राजप्रेषणिका विप्राश्चतुरङ्गबलान्विताः ।
KK0107095003c	अद्य श्वो वा परश्वो वा समायान्तीति निस्चिता ॥
KK0107095004a	दिनान्पक्षानृतून्मासानयनानि च सर्वशः ।
KK0107095004c	गण्यमानानि वर्षाणि व्यतीयुस्त्रीणि भारत ॥
KK0107095005a	त्रिषु वर्षेषु पूर्णेषु ऋषेर्वचनगौरवात् ।
KK0107095005c	ऋषिपत्न्यः सुबहुशो हेतुमद्वाक्यमब्रुवन् ॥
KK0107095006	ऋषिपत्न्य ऊचुः 
KK0107095006a	शृणु भद्रे लोकवृत्तं श्रुत्वा यद्रोचते तव ।
KK0107095006c	तत्कुरुष्व हितं देवि नावमान्यं गुरोर्वचः ॥
KK0107095007a	देवानां दैवतं विष्णुर्विप्राणामग्निर्ब्रह्म च ।
KK0107095007c	नारीणां दैवतं भर्ता लोकानां ब्राह्मणो गुरुः ॥
KK0107095008a	सूतिकाले प्रसूष्वेति भगवांस्ते पिताऽब्रवीत् ।
KK0107095008c	करिष्यामीति कर्तव्यं तदा ते सुकृतं भवेत् ॥
KK0107095009	वैशम्पायन उवाच 
KK0107095009a	पत्नीनां वचनं श्रुत्वा साधु साध्वित्यचिन्तयत् ।
KK0107095009c	'गर्भं सुषाव वामोरूः कुमारममितौजसम् ॥
KK0107095010a	त्रिषु वर्षेषु पूर्णेषु प्राजायत शकुन्तला ।
KK0107095010c	रूपौदार्यगुणोपेतं दौष्यन्तिं जनमेजय ॥
KK0107095011a	`जाते तस्मिन्नन्तरिक्षात्पुष्पवृष्टिः पपात ह ।
KK0107095011c	देवदुन्दुभयो नेदुर्ननृतुश्चाप्सरोगणाः ॥
KK0107095012a	गायद्भिर्मधुरं तत्र देवैः शक्रोऽभ्युवाच ह ।
KK0107095012c	शकुन्तले तव सुतश्चक्रवर्ती भविष्यति ॥
KK0107095013a	बलं तेजश्च रूपं च न समं भुवि केनचित् ।
KK0107095013c	आहर्ता वाजिमेधस्य शतसङ्ख्यस्य पौरवः ॥
KK0107095014a	अनेकैरपि साहस्रै राजसूयादिभिर्मखैः ।
KK0107095014c	स्वार्थं ब्राह्मणसात्कृत्वा दक्षिणाममितां ददत् ॥
KK0107095015a	देवतानां वचः श्रुत्वा कण्वाश्रमनिवासिनः ।
KK0107095015c	सभाजयन्तः कण्वस्य सुतां सर्वे महर्षयः ॥
KK0107095016a	शकुन्तला च तच्छ्रुत्वा परं हर्षमवाप सा ।
KK0107095016c	द्विजानाहूय मुनिभिः सत्कृत्य च महायशाः ।
KK0107095017a	'जातकर्मादिसंस्कारं कण्वः पुण्यवतां वरः ।
KK0107095017c	तस्याथ कारयामास वर्धमानस्य चासकृत् ॥
KK0107095018a	यथाविधि यथान्यायं क्रियाः सर्वास्त्वकारयत् ।
KK0107095018c	दन्तैः शुक्लैः शिखरिभिःसिंहसंहननोऽभवत् ॥
KK0107095019a	चक्राङ्कितकरः श्रीमान्स्वयं विष्णुरिवापरः ।
KK0107095019c	`चतुष्किष्कुर्महातेजा महामूर्धा महाबलः ॥'
KK0107095020a	कुमारो देवगर्भाभः स तत्राशु व्यवर्धत ।
KK0107095020c	'ऋषेर्भयात्तु दुष्यन्तः स्मरन्नैवाह्वयत्तदा ॥
KK0107095021a	गते काले तु महति न सस्मार तपोधनाम् ।
KK0107095021c	'षड्वर्षेषु ततो बालः कण्वाश्रमपदं प्रति ॥
KK0107095022a	व्याघ्रान्सिंहान्वराहांश्च वृकांश्च महिषांस्तथा ।
KK0107095022c	`ऋक्षांश्चाभ्यहनद्व्यालान्पद्भ्यामाश्रमपीडकान् ॥
KK0107095023a	बलाद्भुजाभ्यां सङ्गृह्य बलवान्सन्नियम्य च 
KK0107095023c	'बद्ध्वा वृक्षेषु दौष्यन्तिराश्रमस्य समन्ततः ॥
KK0107095024a	आरुरोह द्रुमांश्चैव क्रीडन्स्म परिधावति ।
KK0107095024c	`वनं च लोडयामास सिंहव्याघ्रगणैर्वृतम् ॥
KK0107095025a	ततश्च राक्षसान्सर्वान्पिशाचांश्च रिपून्रणे ।
KK0107095025c	मुष्टियुद्धेन तान्हत्वा ऋषीनाराधयत्तदा ॥
KK0107095026a	कश्चिद्दितिसुतस्तं तु हन्तुकामो महाबलः ।
KK0107095026c	वध्यमानांस्तु दैतेयानमर्षी तं समभ्ययात् ॥
KK0107095027a	तमागतं प्रहस्यैव बाहुभ्यां परिगृह्य च ।
KK0107095027c	दृढं चाबध्य बाहुभ्यां पीडयामास तं तदा ॥
KK0107095028a	मर्दितो न शशाकास्मान्मोचितुं बलवत्तया ।
KK0107095028c	प्राक्रोशद्भैरवं तत्र द्वारेभ्यो निःसृतं त्वसृक् ॥
KK0107095029a	तेन शब्देन वित्रस्ता मृगाः सिंहादयो गणाः ।
KK0107095029c	सुस्रुवुश्च शकृन्मूत्रमाश्रमस्थाश्च सुस्रुवुः ॥
KK0107095030a	निरसुं जानुभिः कृत्वा विससर्ज च सोऽपतत् ।
KK0107095030c	तद्दृष्ट्वा विस्मयं जग्मुः कुमारस्य विचेष्टितम् ॥
KK0107095031a	नित्यकालं वध्यमाना दैतेया राक्षसैः सह ।
KK0107095031c	कुमारस्य भयादेव नैव जग्मुस्तदाश्रमम् ॥'
KK0107095032a	ततोऽस्य नाम चक्रुस्ते कण्वाश्रमनिवासिनः ।
KK0107095032c	कण्वेन सहिताः सर्वे दृष्ट्वा कर्मातिमानुषम् ॥
KK0107095033a	अस्त्वयं सर्वदमनः सर्वं हि दमयत्यसौ ।
KK0107095033c	स सर्वदमनो नाम कुमारः समपद्यत ॥
KK0107095034a	विक्रमेणौजसा चैव बलेन च समन्वितः ।
KK0107095034c	`अप्रेषयति दुष्यन्ते महिष्यास्तनयस्य च ॥
KK0107095035a	पाण्डुभावपरीताङ्गीं चिन्तया समभिप्लुताम् ।
KK0107095035c	लम्बालकां कृशां दीनां तथा मलिनवाससम् ॥
KK0107095036a	`शकुन्तलां च संप्रेक्ष्य प्रदध्यौ स मुनिस्तदा ।
KK0107095036c	शास्त्राणि सर्ववेदाश्च द्वादशाब्दस्य चाभवन्' ॥

इति श्रीमन्महाभारते आदिपर्वणि सम्भवपर्वणि पञ्चनवतितमोऽध्यायः ॥ 95 ॥
