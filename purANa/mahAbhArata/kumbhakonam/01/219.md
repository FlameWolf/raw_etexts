अध्यायः 219

विदुरात् ज्ञातपाण्डववृत्तान्तेन धृतराष्ट्रेण द्रौपद्यानयनार्थमाज्ञापनम् ॥ 1 ॥ धृतराष्ट्रसमीपे कर्णदुर्योधनयोर्भाषणम् ॥ 2 ॥
KK01142190	वैशम्पायन उवाच ।
KK0114219001a	वृत्ते स्वयंवरे चैव राजानः सर्व एव ते ।
KK0114219001c	यथागतं विप्रजग्मुर्विदित्वा पाण्डवान्वृतान् ॥
KK0114219002a	अथ दुर्योधनो राजा विमना भ्रातृभिः सह ।
KK0114219002c	अश्वत्थाम्ना मातुलेन कर्णेन च कृपेण च ॥
KK0114219003a	विनिवृत्तो वृतं दृष्ट्वा द्रौपद्या श्वेतवाहनम् ।
KK0114219003c	तं तु दुःशासनोऽव्रीडो मन्दम्मन्दमिवाब्रवीत् ॥
KK0114219004a	यद्यसौ ब्राह्मणो न स्याद्विन्देत द्रौपदीं न सः ।
KK0114219004c	न हि तं तत्त्वतो राजन्वेद कश्चिद्धनञ्जयम् ॥
KK0114219005a	दैवं च परमं मन्ये पौरुषं चाप्यनर्थकम् ।
KK0114219005c	धिगस्तु पौरुषं मन्त्रं यद्धरन्तीह पाण्डवाः ॥
KK0114219006a	`बध्वा चक्षूंषि नः पार्था राज्ञां च द्रुपदात्मजाम् ।
KK0114219006c	उद्वाह्य राज्ञां तैर्न्यस्तो वामः पादः पृथासुतैः ॥
KK0114219007a	विमुक्ताः कथमेतेन जतुवेश्मविर्भुजः ।
KK0114219007c	अस्माकं पौरुषं सत्वं बुद्धिश्चापि गता ततः ॥
KK0114219008a	वयं हता मातुलाद्य विश्वस्य च पुरोचनम् ।
KK0114219008c	अदग्ध्वा पाण्डवानेतान्स्वयं दग्धो हुताशने ॥
KK0114219009a	मत्तो मातुल मन्येऽहं पाण्डवा बुद्धिमत्तराः ।
KK0114219009c	तेषां नास्ति भयं मृत्योर्मुक्तानां जतुवेश्मनः ॥
KK0114219010a	वैशम्पावयन उवाच ।
KK0114219010c	एवं सम्भाषमाणास्ते निन्दन्तश्च पुरोचनम् ।
KK0114219011a	पञ्चपुत्रां किरातीं च विदुरं च महामतिम् ॥'
KK0114219011c	विविशुर्हास्तिनपुरं दीना विगतचेतसः ॥
KK0114219012a	त्रस्ता विगतसङ्कल्पा दृष्ट्वा पार्थान्महौजसः ।
KK0114219012c	मुक्तान्हव्यभुजश्चैव संयुक्तान्द्रुपदेन च ॥
KK0114219013a	धृष्टद्युम्नं तु सञ्चिन्त्य तथैव च शिखण्डिनम् ।
KK0114219013c	द्रुपदस्यात्मजांश्चान्यान्सर्वयुद्धविशारदान् ॥
KK0114219014a	विदुरस्त्वथ ताञ्श्रुत्वा द्रौपद्या पाण्डवान्वृतान् ।
KK0114219014c	व्रीडितान्धार्तराष्ट्रांश्च भग्नदर्पानुपागतान् ॥
KK0114219015a	ततः प्रीतमनाः क्षत्ता धृतराष्ट्रं विशाम्पते ।
KK0114219015c	उवाच दिष्ट्या कुरवो वर्धन्त इति विस्मितः ॥
KK0114219016a	वैचित्रवीर्यस्तु नृपो निशम्य विदुरस्य तत् ।
KK0114219016c	अब्रवीत्परमप्रीतो दिष्ट्या दिष्ट्येति भारत ॥
KK0114219017a	मन्यते स वृतं पुत्रं ज्येष्ठं द्रुपदकन्यया ।
KK0114219017c	दुर्योधनमविज्ञानात्प्रज्ञाचक्षुर्नरेश्वरः ॥
KK0114219018a	अथ त्वाज्ञापयामास द्रौपद्या भूषणं बहु ।
KK0114219018c	आनीयतां वै कृष्णेति पुत्रं दुर्योधनं तदा ॥
KK0114219019a	`अथ स्म पश्चाद्विदुर आचख्यावम्बिकात्मजम् ।
KK0114219019c	कौरव्या इति सामान्यान्न मन्येथास्तवात्मजान् ॥
KK0114219020a	वर्धन्त इति मद्वाक्याद्वर्धिताः पाण्डुनन्दनाः ।
KK0114219020c	कृष्णया संवृताः पार्था विमुक्ता राजसङ्गरात् ॥
KK0114219021ac	दिष्ट्या कुशलिनो राजन्पूजिता द्रुपदेन च ॥
KK0114219023	वैशम्पायन उवाच ।
KK0114219022a	एतच्छ्रुत्वा तु वचनं विदुरस्य नराधिपः ।
KK0114219022c	आकारच्छादनार्थाय दिष्ट्यादिष्ट्येति चाब्रवीत् ॥
KK0114219023	धृतराष्ट्र उवाच ।
KK0114219023a	एवं विदुर भद्रं ते यदि जीवन्ति पाण्डवाः ।
KK0114219023c	न ममौ मे तनौ प्रीतिस्त्वद्वाक्यामृतसम्भवा ॥
KK0114219024a	साध्वाचारतया तेषां सम्बन्धो द्रुपदेन च ।
KK0114219024c	बभूव परमश्लाघ्यो दिष्ट्यादिष्ट्येति चाब्रवीत् ॥
KK0114219025a	अन्ववाये वसोर्जातः प्रवरे मात्स्यके कुले ।
KK0114219025c	वृत्तविद्यातपोवृद्धः पार्थिवानां च सम्मतः ॥
KK0114219026a	पुत्राश्चास्य तथा पौत्राः सर्वे सुचरितव्रताः ।
KK0114219026c	तेषां सम्बन्धिनश्चान्ये बहवः सुमहाबलाः ॥
KK0114219027a	यथैव पाण्डोः पुत्रास्ते ततोऽप्यभ्यधिका मम ।
KK0114219027c	सेयमभ्यधिकान्येभ्यो वृत्तिर्विदुर मे मता ॥
KK0114219028a	या प्रीतिः पाण्डुपुत्रेषु न साऽन्यत्र ममाभिभो ।
KK0114219028c	नित्योऽयं चिन्तितः क्षत्तः सत्यं सत्येन शपे ॥
KK0114219029a	यत्ते कुशलिनो वीराः पाण्डुपुत्रा महारथाः ।
KK0114219029c	मित्रवन्तोऽभवन्पुत्रा दुर्योधनमुखास्तथा ॥
KK0114219030a	मया श्रुतं यदा वह्नेर्दग्धाः पाण्डुसुता इति ।
KK0114219030c	तदाऽदह्यं दिवारात्रं न भोक्ष्ये न स्वपामि च ॥
KK0114219031a	असहायाश्चं मे पुत्रा लूनपक्षा इव द्विजाः ।
KK0114219031c	तत्त्वतः शृणु मे क्षत्तः सुसहायाः सुता मम ।
KK0114219032a	अद्य वै स्थिरसाम्राज्यमाचन्द्रार्कं ममाभवत् ॥'
KK0114219032c	को हि द्रुपदमासाद्य मित्रं क्षत्तः सबान्धवम् ।
KK0114219032e	न बुभूषेद्भवेनार्थी गतश्रीरपि पार्थिवः ॥
KK0114219033	वैशम्पायन उवाच ।
KK0114219033a	तं तथा भाषमाणं तु विदुरः प्रत्यभाषत ।
KK0114219033c	नित्यं भवतु ते बुद्धिरेषा राजञ्छतं समाः ।
KK0114219033e	इत्युक्त्वा प्रययौ राजन्विदुरः स्वं निवेशनम् ॥
KK0114219034a	ततो दुर्योधनश्चापि राधेयश्च विशाम्पते ।
KK0114219034c	धृतराष्ट्रमुपागम्य वचोऽब्रूतामिदं तदा ॥
KK0114219035a	सन्निधौ विदुरस्य त्वां दोषं वक्तुं न शक्नुवः ।
KK0114219035c	विविक्तमिति वक्ष्यावः किं तवेदं चिकीर्षितम् ॥
KK0114219036a	सपत्नवृद्धिं यत्तात मन्यसे वृद्धिमात्मनः ।
KK0114219036c	अभिष्टौषि च यत्क्षत्तुः समीपे द्विपदांवर ॥
KK0114219037a	अन्यस्मिन्नृप कर्तव्ये त्वमन्यत्कुरुषेऽनघ ।
KK0114219037c	तेषां बलविघातो हि कर्तव्यस्तात नित्यशः ॥
KK0114219038a	ते वयं प्राप्तकालस्य चिकीर्षां मन्त्रयामहे ।
KK0114219038c	यथा नो न ग्रसेयुस्ते सपुत्रबलबान्धवान् ॥ ॥

इति श्रीमन्महाभारते आदिपर्वमि विदुरागमनराज्यलाभपर्वणि एकोनविंशत्यधिकद्विशततमोऽध्यायः ॥ 219 ॥
	
1-219-32 गतश्रीर्नष्टश्रीः को भवेन ऐश्वर्येणार्थी न बुभूषेद्भवितुमिच्छेदपि तु सर्वोपीच्छेत् ॥ एकोनविंशत्यधिकद्विशततमोऽध्यायः ॥ 219 ॥
