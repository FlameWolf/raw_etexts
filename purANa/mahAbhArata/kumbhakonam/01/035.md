अध्यायः 035
सर्पनामकथनम् ॥ 1 ॥ 

शौनक उवाच । 
KK0105035001a	भुजङ्गमानां शापस्य मात्रा चैव सुतेन च ।
KK0105035001b	विनतायास्त्वया प्रोक्तं कारणं सूतनन्दन ॥
KK0105035002a	वरप्रदानं भर्त्रा च कद्रूविनतयोस्तथा ।
KK0105035002b	नामनी चैव ते प्रोक्ते पक्षिणोर्वैनतेययोः ॥
KK0105035003a	पन्नगानां तु नामानि न कीतर्यसि सूतज ।
KK0105035003b	प्राधान्येनापि नामानि श्रोतुमिच्छामहे वयम् ॥
सौतिरुवाच । 
KK0105035004a	बहुत्वान्नामधेयानि पन्नगानां तपोधन ।
KK0105035004b	न कीर्तयिष्ये सर्वेषां प्राधान्येन तु मे शृणु ॥
KK0105035005a	शेषः प्रथमतो जातो वासुकिस्तदनन्तरम् ।
KK0105035005b	ऐरावतस्तक्षकश्च कर्कोटकधनञ्जयौ ॥
KK0105035006a	कालियो मणिनागश्च नागश्चापूरणस्तथा ।
KK0105035006b	नागस्तथा पिञ्जरक एलापत्रोऽथ वामनः ॥
KK0105035007a	नीलानीलौ तथा नागौ कल्माषशबलौ तथा ।
KK0105035007b	आर्यकश्चोग्रकश्चैव नागः कलशपोतकः ॥
KK0105035008a	सुमनाख्यो दधिमुखस्तथा विमलपिण्डकः ।
KK0105035008b	आप्तः कोटरकश्चैव शङ्खो वालिशिखस्तथा ॥
KK0105035009a	निष्टानको हेमगुहो नहुषः पिङ्गलस्तथा ।
KK0105035009b	बाह्यकर्णो हस्तिपदस्तथा मुद्गरपिण्डकः ॥
KK0105035010a	कम्बलाश्वतरौ चापि नागः कालीयकस्तथा ।
KK0105035010b	वृत्तसंवर्तकौ नागौ द्वौ च पद्माविति श्रुतौ ॥
KK0105035011a	नागः शङ्खमुखश्चैव तथा कूष्माण्डकोऽपरः ।
KK0105035011a	क्षेमकश्च तथा नागो नागः पिण्डारकस्तथा ॥
KK0105035012a	करवीरः पुष्पदंष्ट्रो बिल्वको बिल्वपाण्डुरः ।
KK0105035012b	मूषकादः शङ्खशिराः पूर्णभद्रो हरिद्रकः ॥
KK0105035013a	अपराजितो ज्योतिकश्च पन्नगः श्रीवहस्तथा ।
KK0105035013b	कौरव्यो धृतराष्ट्रश्च शङ्खपिण्डश्च वीर्यवान् ॥
KK0105035014a	विरजाश्च सुबाहुश्च शालिपिण्डश्च वीर्यवान् ।
KK0105035014b	हस्तिपिण्डः पिठरकः सुमुखः कौणपाशनः ॥
KK0105035015a	कुठऱः कुञ्जरश्चैव तथा नागः प्रभाकरः ।
KK0105035015b	कुमुदः कुमुदाक्षश्च तित्तिरिर्हलिकस्तथा ॥
KK0105035016a	कर्दमश्च महानागो नागश्च बहुमूलकः ।
KK0105035016b	कर्कराकर्करौ नागौ कुण्डोदरमहोदरौ ॥
KK0105035017a	एते प्राधान्यतो नागाः कीर्तिता द्विजसत्तम ।
KK0105035017b	बहुत्वान्नामधेयानामितरे नानुकीर्तिताः ॥
KK0105035018a	एतेषां प्रसवो यश्च प्रसवस्य च संततिः ।
KK0105035018b	असङ्ख्येयेति मत्त्वा तान्न ब्रवीमि तपोधन ॥
KK0105035019a	बहूनीह सहस्राणि प्रयुतान्यर्बुदानि च ।
KK0105035019b	अशक्यान्येव सङ्ख्यातुं पन्नगानां तपोधन ॥ ॥इति श्रीमन्महाभारते आदिपर्वणि आस्तीकपर्वणि पञ्चत्रिंशोऽध्यायः ॥ 35 ॥ 
*1-35-1 भुजङ्गमानां मात्रा शापो दत्तस्तस्य कारणं अवज्ञया मातुराज्ञाकारित्वं । विनतायाः सुतेन अरुणेन शापो दत्तस्तस्य कारणं सपत्नीर्ष्या ॥ पञ्चत्रिंशोऽध्यायः ॥ 35 ॥ 
