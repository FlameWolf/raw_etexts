अध्यायः 006

दारुकेण हास्तिनपुरमेत्य पाण्डवेषु सर्वयादवक्षयनिवेदनम् ॥ 1 ॥ अर्जुनेन द्वारकामेत्य रुक्मिण्यादिपरिसान्त्वनपूर्वकं वसुदेवगृहं प्रति गमनम् ॥ 2 ॥

KK-16-01-006-001	वैशम्पायन उवाच ।
KK-16-01-006-001a	दारुकोऽपि कुरून्गत्वा दृष्ट्वा पार्थान्महारथान् ।
KK-16-01-006-001c	आचष्ट मौसले वृष्णीनन्योन्येनोपसंहृतान् ॥
KK-16-01-006-002a	श्रुत्वा विनष्टान्वार्ष्णेयान्सभोजान्धककौकुरान् ।
KK-16-01-006-002c	पाण्डवाः शोकसन्तप्ता वित्रस्तमनसोऽभवन् ॥
KK-16-01-006-003a	ततोऽर्जुनस्तानामन्त्र्य केशवस्य प्रियः सखा ।
KK-16-01-006-003c	प्रययौ मातुलं द्रष्टुं नेदमस्तीति चाब्रवीत् ॥
KK-16-01-006-004a	स वृष्णिनिलयं गत्वा दारुकेण सह प्रभो ।
KK-16-01-006-004c	ददर्श द्वारकां वीरो मृतनाथामिव स्त्रियम् ॥
KK-16-01-006-005a	याः स्म ता लोकनाथेन नाथवत्यः पुराऽभवन् ।
KK-16-01-006-005c	तास्त्वनाथास्तदा नाथं पार्थं दृष्ट्वा विचुक्रुशुः ॥
KK-16-01-006-006a	षोडश स्त्रीसहस्राणि वासुदेवपरिग्रहाः ।
KK-16-01-006-006c	तासामासीन्महान्नादो दृष्ट्वैवार्जुनमागतम् ॥
KK-16-01-006-007a	तास्तु दृष्ट्वैव कौरव्यो बाष्पेणापिहितेक्षणः ।
KK-16-01-006-007c	हीनाः कृष्णेन पुत्रैश्च नाशकत्सोऽभिवीक्षितुम् ॥
KK-16-01-006-008a	स तां वृष्ण्यन्धकजलां हयमीनां रथोडुपाम् ।
KK-16-01-006-008c	वादित्ररथघोषौघां वेश्मतीर्थमहाग्रहाम् ॥
KK-16-01-006-009a	रत्नशैवलसङ्घातां वज्रप्राकारमालिनीम् ।
KK-16-01-006-009c	रथ्यास्रोतोजलावर्तां चत्वरस्तिमितह्रदाम् ॥
KK-16-01-006-010a	रामकृष्णमहाग्राहां द्वारकां सरितं तदा ।
KK-16-01-006-010c	कालपाशग्रहां भीमां नदीं वैतरणीमिव ॥
KK-16-01-006-011a	ददर्श वासविर्धीमान्विहीनां वृष्णिपुङ्गवैः ।
KK-16-01-006-011c	गतश्रियं निरानन्दां पद्मिनीं शिशिरे यथा ।
KK-16-01-006-012a	तां दृष्ट्वा द्वारकां पार्थस्ताश्च कृष्णस्य योषितः ।
KK-16-01-006-012c	सस्वनं बाष्पमुत्सृज्य निपपात महीतले ॥
KK-16-01-006-013a	सात्राजिती ततः सत्या रुक्मिणी च विशांपते ।
KK-16-01-006-013c	अभिपत्य प्ररुरुदुः परिवार्य धनञ्जयम् ॥
KK-16-01-006-014a	ततस्तं काञ्चने पीठे समुत्ताप्योपवेश्य च ।
KK-16-01-006-014c	अभिनन्द्य महात्मानं परिवार्योपतस्थिरे ॥
KK-16-01-006-015a	ततः संस्तूय गोविन्दं कथयित्वा च पाण्डवः ।
KK-16-01-006-015c	आश्वास्य ताः स्त्रियश्चापि मातुलं द्रष्टुमभ्यगात् ॥ ॥

इति श्रीमन्महाभारते मौसलपर्वणि षष्ठोऽध्यायः ॥ 6 ॥

16-6-14 अब्रुवन्त्यो महात्मानमिति झ.पाठः ॥ 
