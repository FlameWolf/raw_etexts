अध्यायः 069

ऋतुपर्णेन दमयन्तीस्वयंवराय बाहुकं सारथ्ये नियोज्य वार्ष्णेयेन सह विदर्भान्प्रति प्रस्थानम् ॥ 1 ॥ वार्ष्णेयेन बाहुके सारथ्यकौशलेन नलत्वसम्भावना ॥ 2 ॥

KK03-05-069-001	बृहदश्व उवाच 
KK03-05-069-001a	श्रुत्वा वचः सुदेवस्य ऋतुपर्णो नराधिपः ।
KK03-05-069-001c	`सारथीन्स समानीय वार्ष्णेयप्रभृतीन्नृपः ।
KK03-05-069-001e	कथयामास यद्वृत्तं ब्राह्मणेन श्रुतं तथा ॥
KK03-05-069-002a	बाहुकं च समाहूय दमयन्त्याः स्वयंवरम्' ।
KK03-05-069-002c	सान्त्वयञ्श्र्लक्ष्णया वाचा बाहुकं प्रत्यभाषत ॥
KK03-05-069-003a	विदर्भान्यातुमिच्छामि दमयन्त्याः स्वयंवरम् ।
KK03-05-069-003c	एकाह्ना हयतत्त्वज्ञ मन्यसे यदि बाहुक ॥
KK03-05-069-004a	एवमुक्तस्य कौन्तेय तेन राज्ञा नलस्य ह ।
KK03-05-069-004c	व्यदीर्यत मनो दुःखात्प्रदध्यौ च महामनाः ॥
KK03-05-069-005a	दमयन्ती भवेदेवं किन्नु दुःखेन मोहिता ।
KK03-05-069-005c	अस्मदर्थे भवेद्बाऽयमुपायश्चिन्तितो महान् ॥
KK03-05-069-006a	नृशंसं बत वैदर्भी कर्तुकामा तपस्विनी ।
KK03-05-069-006c	मया क्षुद्रेण निकृता कृपणा पापबुद्धिना ।
KK03-05-069-006e	स्त्रीस्वभावश्चलो लोके मम दोषश्च दारुणः ॥
KK03-05-069-007a	स्यादेवमपि कुर्यात्सा विवासाद्गतसौहृदा ।
KK03-05-069-007c	मम शोकेन संविग्ना नैराश्यात्तनुमध्यमा ।
KK03-05-069-007e	नैवं सा कर्हिचित्कुर्यात्सापत्या च विशेषतः ॥
KK03-05-069-008a	यदत्र सत्यं वाऽसत्यं गत्वा वेत्स्यामि निश्चयम् ।
KK03-05-069-008c	ऋतुपर्णस्य वै काममात्मार्थं च करोम्यहम् ॥
KK03-05-069-009a	इति निश्चित्य मनसा बाहुको दीनमानसः ।
KK03-05-069-009c	कृताञ्जलिरुवाचेदमृतुपर्णं जनाधिपम् ॥
KK03-05-069-010a	प्रतिजानामि ते वाक्यं गमिष्यामि नराधिप ।
KK03-05-069-010c	एकाह्ना पुरुषव्याघ्र विदर्भनगरीं नृप ।
KK03-05-069-010e	`तत्रादित्योदये काले श्वो विदर्भान्गमिष्यसि ॥
KK03-05-069-011a	एवमुक्तोऽब्रवीद्राजा बाहुकं प्रहसन्निव ।
KK03-05-069-011c	किं ते कामं करोम्यद्य तुष्टोऽस्मि तव बाहुक ॥
KK03-05-069-012	बाहुक उवाच 
KK03-05-069-012ac	यावद्यानमिदं सज्जमृतुपर्ण करोम्यहम्' ॥
KK03-05-069-013a	ततः परीक्षामश्वानां चक्रे राजन्स बाहुकः ।
KK03-05-069-013c	अश्वशालामुपागम्य भागस्वरिनृपाज्ञया ॥
KK03-05-069-014a	स त्वर्यमाणो बहुश ऋतुपर्णेन बाहुकः ।
KK03-05-069-014c	अश्वाञ्जिज्ञासमानो वै विचार्य च पुनःपुनः ।
KK03-05-069-014e	अध्यगच्छत्कृशानश्वान्समर्थानध्वनि क्षमान् ॥
KK03-05-069-015a	तेजोबलसमायुक्तान्कुलशीलसमन्वितान् ।
KK03-05-069-015c	वर्जिताँल्लक्षणैर्हीनैः पृथुप्रोथान्महाहनून् ॥
KK03-05-069-016a	शुद्धान्दशभिरावर्तैः सिन्धुजान्वातरंहसः ।
KK03-05-069-016c	`दृश्यमानान्कृशानङ्गैर्जवेनाप्रतिमान्पथि' ॥
KK03-05-069-017a	तान्दृष्ट्वा दुर्बलान्नाजा प्राह कोपसमन्वितः ।
KK03-05-069-017c	किमिदं प्रार्थितं कर्तुं प्रलब्धव्या न ते वयम् ॥
KK03-05-069-018a	कथमल्पबलप्राणा वक्ष्यन्तीमे हया रथम् ।
KK03-05-069-018c	महानध्वा स चैकाह्ना गन्तव्यः कथमीदृशैः ॥
KK03-05-069-019	बाहुक उवाच 
KK03-05-069-019a	[एको ललाटे द्वे मूर्ध्नि द्वौद्वौ पार्श्वोपपार्श्वयोः ।
KK03-05-069-019c	द्वौद्वौ वक्षसि विज्ञैर्यौ प्रयाणे चैक एव तु ॥]
KK03-05-069-020a	एते हया गमिष्यन्ति विदर्भान्नात्र संशयः ।
KK03-05-069-020c	यानन्यान्मन्यसे राजन्ब्रूहि तान्योजयामि ते ॥
KK03-05-069-021	ऋतुपर्ण उवाच 
KK03-05-069-021a	त्वमेव हयतत्त्वज्ञः कुशलो ह्यसि बाहुक ।
KK03-05-069-021c	यान्मन्यसे समर्थास्त्वं क्षिप्रं तानेव योजय ॥
KK03-05-069-022a	ततः सदश्वांश्चतुरः कुलशीलसमन्वितान् ।
KK03-05-069-022c	योजयामास कुशलो जवयुक्तान्रथे नलः ॥
KK03-05-069-023a	ततो युक्तं रथं राजा समारोहत्त्वरान्वितः ।
KK03-05-069-023c	अथ पर्यपतन्भूमौ जानुभिस्ते हयोत्तमाः ॥
KK03-05-069-024a	ततो नरवरः श्रीमान्नलो राजा विशाम्पते ।
KK03-05-069-024c	सान्त्वयामास तानश्वांस्तेजोबलसमन्वितान् ॥
KK03-05-069-025a	रश्मिभिश्च समुद्यम्य नलो यातुमियेष सः ।
KK03-05-069-025c	सूतमारोप्य वार्ष्णेयं जवमास्थाय वै परम् ॥
KK03-05-069-026a	ते चोद्यमाना विधिवद्बाहुकेन हयोत्तमाः ।
KK03-05-069-026c	समुत्पेतुरिवाकाशं रथिनं मोहयन्ति च ॥
KK03-05-069-027a	तथा तु दृष्ट्वा तानश्वान्वहतो वातरंहसः ।
KK03-05-069-027c	अयोध्याधिपतिः श्रीमान्विस्मयं परमं ययौ ॥
KK03-05-069-028a	रथघोषं तु तं श्रुत्वा हयसङ्ग्रहणं च तत् ।
KK03-05-069-028c	वार्ष्णेयश्चिन्तयामास बाहुकस्य हयज्ञताम् ॥
KK03-05-069-029a	किन्नु स्यान्मातलिरयं देवराजस्य सारथिः ।
KK03-05-069-029c	तथा तल्लक्षणं वीरे बाहुके दृश्यते महत् ॥
KK03-05-069-030a	शालिहोत्रोऽथ किन्नु स्याद्धयानां कुलतत्त्ववित् ।
KK03-05-069-030c	मानुपं समनुप्राप्तो वपुः परमशोभनम् ॥
KK03-05-069-031a	उताहोस्विद्भवेद्राजा नलः परपुरञ्जयः ।
KK03-05-069-031c	सोयं नृपतिरायात इत्येवं समचिन्तयत् ॥
KK03-05-069-032a	अथवाऽयं नलात्प्राप्तो विद्यां तामेव बाहुकः ।
KK03-05-069-032c	तुल्यं हि लक्षये ज्ञानं बाहुकस्य नलस्य च ॥
KK03-05-069-033a	अपिचेदं वयस्तुल्यं बाहुकस्य नलस्य च ।
KK03-05-069-033c	नायं नलो महावीर्यस्तद्विद्यश्च भविष्यति ॥
KK03-05-069-034a	प्रच्छन्ना हि महात्मानश्चरन्ति पृथिवीमिमाम् ।
KK03-05-069-034c	दैवेन विधिना युक्ताः शास्त्रोक्तैश्च निरूपणैः ॥
KK03-05-069-035a	भवेन्न मतिभेदो मे गात्रवैरूप्यतां प्रति ।
KK03-05-069-035c	प्रमाणात्परिहीनस्तु भवेदिति मतिर्मम ॥
KK03-05-069-036a	वयःप्रमाणं तत्तुल्यं रूपेण तु विपर्ययः ।
KK03-05-069-036c	नलं सर्वगुणैर्युक्तं मन्ये बाहुकमन्ततः ॥
KK03-05-069-037a	एवं विचार्य बहुशो वार्ष्णोयः पर्यचिन्तयत् ।
KK03-05-069-037c	हृदयेन महाराज पुण्यश्लोकस्य सारथिः ॥
KK03-05-069-038a	ऋतुपर्णश्च राजेन्द्रो बाहुकस्य हयज्ञताम् ।
KK03-05-069-038c	चिन्तयन्मुमुदे राजा सहवार्ष्णेयसारथिः ॥
KK03-05-069-039a	ऐकाग्र्यं च तथोत्साहं हयसङ्ग्रहणं च तत् ।
KK03-05-069-039c	कौशलं चापि सम्प्रेक्ष्य परां मुदमवाप ह ॥

इति श्रीमन्महाभारते अरण्यपर्वणि नलोपाख्यानपर्वणि एकोनसप्ततितमोऽध्यायः ॥ 69 ॥

3-69-7 सापत्या अपत्यसहिता ॥ 3-69-15 प्रोथं नासिका । हनुः अधरं मुखफलकम् ॥ 3-69-16 सिन्धुजान् सिन्धुदेशजान् ॥ 3-69-18 बलं भारसहिष्णुता । प्राणो वेगवत्ता । वक्ष्यन्ति वहनं करिष्यन्ति ॥ 3-69-19 प्रयाणे पृष्ठभागे ॥ 3-69-30 शालिहोत्रः अश्वशास्त्रप्रणेता आचार्यः ॥ 3-69-34 विधिना युक्ताः संयुक्ताश्च विरूपणैरिति क. पाठः ॥ 3-69-35 भवेत्तु मतिभेदो मे इति क. पाठः ॥ 3-69-36 अन्ततः निर्णयेन ॥
