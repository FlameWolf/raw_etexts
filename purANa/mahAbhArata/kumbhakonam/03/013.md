अध्यायः 013

कृष्णेन युधिष्ठिरम्प्रति तद्व्यसनस्य द्वारकायां स्वस्यासान्निध्यहेतुकत्वकथनेन समाश्वासनम् ॥ 1 ॥

KK0302013001	वासुदेव उवाच 
KK0302013001a	नैतत्कृच्छ्रमनुप्राप्तो भवान्स्याद्वसुधाधिप ।
KK0302013001c	यद्यहं द्वारकायां स्यां राजन्सन्निहितः पुरा ॥
KK0302013002a	आगच्छेयमहं द्यूतमनाहूतोऽपि कौरवैः ।
KK0302013002c	आम्बिकेयेन दुर्धर्ष राज्ञा दुर्योधनेन च ।
KK0302013002e	वारयेयमहं द्यूतं बहून्दोपान्प्रदर्शयन् ॥
KK0302013003a	भीष्मद्रोणौ समानाय्य कृपं बाह्लीकमेव च ।
KK0302013003c	वैचित्रवीर्यं राजानमलं द्यूतेन कौरव ॥
KK0302013004a	पुत्राणां तव राजेन्द्र त्वन्निमित्तमिति प्रभो ।
KK0302013004c	तत्राचक्षमहं दोषान्यैर्भवान्व्यतिरोपितः ॥
KK0302013005a	वीरसेनसुतो यैस्तु राज्यात्प्रभ्रंशितः पुरा ।
KK0302013005c	अतर्कितविनाशश्च देवनेन विशाम्पते ॥
KK0302013006ac	सातत्यं च प्रसङ्गस्य वर्णयेयं यथातथम् ॥
KK0302013007a	स्त्रियोऽक्षा मृगया पानमेतत्कामसमुत्थितम् ।
KK0302013007c	दुःखं चतुष्टयं प्रोक्तं यैर्नरो भ्रश्यते श्रियः ॥
KK0302013008a	तत्र सर्वत्र वक्तव्यं मन्यन्ते शास्त्रकोविदाः ।
KK0302013008c	विशेषतश्च वक्तव्यं द्यूते पश्यन्ति तद्विदः ॥
KK0302013009a	एकाहाद्द्रव्यनाशोऽत्र ध्रुवं व्यसनमेव च ।
KK0302013009c	अभुक्तनाशश्चार्थानां वाक्पारुष्यं च केवलम् ॥
KK0302013010a	एतच्चान्यच्च कौरव्य प्रसङ्गिकटुकोदयम् ।
KK0302013010c	द्यूते ब्रूयां महाबाहो समासाद्याम्बिकासुतम् ॥
KK0302013011a	एवमुक्तो यदि मया गृह्णीयाद्वचनं मम ।
KK0302013011c	अनामयं स्याद्धर्मश्च कुरूणां कुरुवर्धन ॥
KK0302013012a	न चेत्स मम राजेन्द्र गृह्णीयान्मधुरं वचः ।
KK0302013012c	पथ्यं च भरतश्रेष्ठ निगृह्णीयां बलेन तम् ॥
KK0302013013a	अथैनमविनीतेन सुहृदो नाम दुर्हृदः ।
KK0302013013c	सभासदोऽनुवर्तेरंस्तांश्च हन्यां दुरोदरान् ॥
KK0302013014a	असान्निध्यं तु कौरव्य ममानर्तेष्वभूत्तदा ।
KK0302013014c	येनेदं व्यसनं प्राज्ञा भवन्तो द्यूतकारितम् ॥
KK0302013015a	सोहमेत्य कुरुश्रेष्ठ द्वारकां पाण्डुनन्दन ।
KK0302013015c	अश्रौषं त्वां व्यसनिनं युयुधानाद्यथातथम् ॥
KK0302013016a	श्रुत्वैव चाहं राजेन्द्र परमोद्विग्नमानसः ।
KK0302013016c	तूर्णमभ्यागतोस्मि त्वां द्रष्टुकामो विशाम्पते ॥
KK0302013017a	अहो कृच्छ्रमनुप्राप्ताः सर्वे स्म भरतर्षभ ।
KK0302013017c	सोऽहं त्वां व्यसने मग्नं पश्यामि सह सोदरैः ॥

इति श्रीमन्महाभारते अरण्यपर्वणि अर्जुनाभिगमनपर्वणि त्रयोदशोऽध्यायः ॥ 13 ॥

3-13-4 अहं तत्र द्यूते दोषान् अचक्षं व्यक्तं कथितवान् स्यामित्यर्थः ॥ 3-13-5 वीरसेनसुतः नलः । यैः अक्षैरिति शेषः ॥ 3-13-6 सातत्यमविच्छेदम् । प्रसङ्गस्य द्यूतक्रीडायाः हीयमानोऽपि जयाशया पुनःपुनर्दीव्यत्येवेत्यर्थः ॥ 3-13-13 अपनीतेनेतिपाठे अन्यायेन । दुरोदरान् द्यूतकारान् ॥ 3-13-15 एत्यागत्य । युयुधानात्सात्यकेः ॥
