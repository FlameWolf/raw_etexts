अध्यायः 146

गन्धमादनप्रयाणे गमनाक्षमतयाऽधः पतनेन मूर्च्छिताया द्रौपद्याः पाण्डवैः सलिलसेचनादिना श्रमापनोदनम् ॥ 1 ॥ पाञ्चाल्या दुश्चराध्वसंचरणे चिन्तयमानं युधिष्ठिरंप्रति भीमेन स्वेन घटोत्कचेन वा तस्या वहनोक्तिः ॥ 2 ॥
KK0306146001वैशंपायन उवाच ।
KK0306146001a ततः प्रयातमात्रेषु पाण्डवेषु महात्मसु ।
KK0306146001c पद्भ्यामनुचिता गन्तुं द्रौपदी समुपाविशत् ॥
KK0306146002a श्रान्ता दुःखपरीता च वातवर्षेण तेन च ।
KK0306146002c सौकुमार्याच्च पाञ्चाली संमुमोह तपस्विनी ॥
KK0306146003a सा कम्पमाना मोहेन बाहुभ्यामसितेक्षणा ।
KK0306146003c वृत्ताभ्यामनुरूपाभ्यामूरू समवलम्बत ॥
KK0306146004a आलम्बमाना सहितावूरू गजकरोपमौ ।
KK0306146004c रपपात सहसा भूमौ वेपन्ती कदली यथा ॥
KK0306146005a तां पतन्तीं वरारोहां भज्यमानां लतामिव ।
KK0306146005c नकुलः समभिद्रुत्य परिजग्राह वीर्यवान् ॥
KK0306146006 नकुल उवाच ।
KK0306146006a राजन्पाञ्चालराजस्य सुतेयमसितेक्षणा ।
KK0306146006c श्रान्ता निपतिता भूमौ तामवेक्षस्व भारत ॥
KK0306146007a अदुःखार्हा परं दुःखं प्राप्तेयं मृदुगामिनी ।
KK0306146007c आश्वासय महाराज तामिमां श्रमकर्शिताम् ॥
KK0306146008 वैशंपायन उवाच ।
KK0306146008a राजा तु वचनात्तस्य भृशं दुःखसमन्वितः ।
KK0306146008c भीमश्च सहदेवश्च सहसा समुपाद्रवन् ॥
KK0306146009a तामवेक्ष्यतु कौन्तेयो विवर्णवदनां कृशाम् ।
KK0306146009c अङ्कमानीय धर्मात्मा पर्यदेवयदातुरः ॥
KK0306146010 युधिष्ठिर उवाच ।
KK0306146010a कथं वेश्मसु गुप्तेषु स्वास्तीर्णशयनोचिता ।
KK0306146010c भूमौ निपतिता शेते सुखार्हा वरवर्णिनी ॥
KK0306146011a सुकुमारौ कथं पादौ मुखं च कमलप्रभम् ।
KK0306146011c मत्कृतेऽद्य वरार्हायाः श्यामतां समुपागतम् ॥
KK0306146012a किमिदं द्यूतकामेन मया कृतमबुद्धिना ।
KK0306146012c आदाय कृष्णां चरता वने मृगगणाकुले ॥
KK0306146013a सुखं प्राप्स्यसि कल्याणि पाण्डवान्प्राप्य वै पतीन् ।
KK0306146013c इतिद्रुवदराजेन पित्रा दत्ताऽयतेक्षणा ॥
KK0306146014a तत्सर्वमानवाप्येयं श्रमशोकाद्विकर्शिता ।
KK0306146014c शेते निपतिता भूमौ पापस्य मम कर्मभिः ॥
KK0306146015 वैशंपायन उवाच ।
KK0306146015a तथा लालप्यमाने तु धर्मराजे युधिष्ठिरे ।
KK0306146015c धौम्यप्रभृतयः सर्वे तत्राजग्मुर्द्विजोत्तमाः ॥
KK0306146016a ते समाश्वासयामासुराशीर्भिश्चाप्यपूजयन् ।
KK0306146016c राक्षोघ्नांश्च तथा मन्त्राञ्जेपुश्चक्रुश्च ते क्रियाः ॥
KK0306146017a पठ्यमानेषु मन्त्रेषु शान्त्यर्थं परमर्षिभिः ।
KK0306146017c स्पृश्यमाना करैः शीतैः पाण्डवैश्च मुहुर्मुहुः ॥
KK0306146018a सेव्यमाना च शीतेन जलमिश्रेण वायुना ।
KK0306146018c पाञ्चाली सुखमासाद्य लेभे चेतः शनैः शनैः ॥
KK0306146019a परिगृह्यच तां दीनां कृष्णामजिनसंस्तरे ।
KK0306146019c पार्था विश्रामयामासुर्लब्धसंज्ञां तपस्विनम् ॥
KK0306146020a तस्या यमौ रक्ततलौ पादौ पूजितलक्षणौ ।
KK0306146020c कराभ्यां किणजाताभ्यां शनकैः संववाहतुः ॥
KK0306146021a पर्याश्वासयदप्येनां धर्मराजो युधिष्ठिरः ।
KK0306146021c उवाच च कुरुश्रेष्ठो भीमसेनमिदं वचः ॥
KK0306146022a बहवः पर्वता भीम विषमा हिमदुर्गमाः ।
KK0306146022c तेषु कृष्णा महाबाहो कथं नु विचरिष्यति ॥
KK0306146023 भीमसेन उवाच ।
KK0306146023a त्वां राजन्राजपुत्रीं च यमौ च पुरुषर्षभ ।
KK0306146023c स्वयं नेष्यामि राजेनद्र मा विषादे मनुः कृथाः ॥
KK0306146024a अथवा यो मया जातो विहगो मद्बलोपमः ।
KK0306146024c वहेदनघ सर्वान्नो वचनात्ते घटोत्कचः ॥

इति श्रीमन्महाभारते अरण्यपर्वणि तीर्थयात्रापर्वणि षट्चत्वारिंशदधिकशततमोऽध्यायः ॥ 146 ॥

3-146-1 क्रोशमात्रं प्रयातेषु इति झ. पाठः ॥ 1 . । 3-146-24 विहग इव विहगः खेचरः ॥