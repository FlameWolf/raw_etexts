अध्यायः 157

गन्धमादनादुत्तरं देशं जिगमिषुणा युधिष्ठिरेण आकाशवाणीश्रवणात्ततः प्रतिनिवृत्य अनुचरैःसह नरनारायणाश्रमं प्रति पुनरागमनम् ॥ 1 ॥
KK-03-06-157-001वैशंपायन उवाच ।
KK-03-06-157-001a तस्मिन्निवसमानोऽथ धर्मराजो युधिष्ठिरः ।
KK-03-06-157-001c आमन्त्र्य सहितान्भ्रातृनित्युवाच सहद्विजान् ॥
KK-03-06-157-002a दृष्टानि तीर्थान्यस्माभिः पुण्यानि च शिवानि च ।
KK-03-06-157-002c मनसो ह्लादनीयानि वनानि च पृथक्पृथक् ॥
KK-03-06-157-003a देवैः पूर्वं विचीर्णानि मुनिभिश्च महात्मभिः ।
KK-03-06-157-003c यथाक्रममशेषेण द्विजैः संपूजितानि च ॥
KK-03-06-157-004a ऋषीणां पूर्वचरितं तपोधर्मविचेष्टितम् ।
KK-03-06-157-004c राजर्षीणां च चरितं कथाश्च विविधाः शुभाः ॥
KK-03-06-157-005a शृण्वानास्तत्रतत्र स्म आश्रमेषु शिवेषु च ।
KK-03-06-157-005c अभिषेकं द्विजैः सार्धं कृतवन्तो विशेषतः ॥
KK-03-06-157-006a अर्चिताः सततं देवाः पुष्पैरद्भिः सदा च वः ।
KK-03-06-157-006c यथालब्धैर्मूलफलैः पितरश्चापि तर्पिताः ॥
KK-03-06-157-007a पर्वतेषु च रम्येषु सर्वेषु च सरस्सु च ।
KK-03-06-157-007c उदधौ च महापुण्ये सूपस्पृष्टं महात्मभिः ॥
KK-03-06-157-008a इला सरस्वती सिन्धुर्यमुना नर्मदा तथा ।
KK-03-06-157-008c नानातीर्थेषु रम्येषु सूपस्पृष्टं सह द्विजैः ॥
KK-03-06-157-009a गङ्गाद्वारमतिक्रम्य बहवः पर्वताः शुभाः ।
KK-03-06-157-009c हिमवान्पर्वतश्चैव नानाद्विजगणायुतः ॥
KK-03-06-157-010a विशाला बदरी दृष्टा नरनारायणाश्रमः ।
KK-03-06-157-010c दिव्यपुष्करिणी दृष्टा सिद्धदेवर्षिपूजिता ॥
KK-03-06-157-011a यथाक्रमविशेषेण सर्वाण्यायतनानि च ।
KK-03-06-157-011c दर्शितानि द्विजेनद्रेण लोमशेन महात्मना ॥
KK-03-06-157-012a इमं वैश्रवणावासं दुर्गमं गन्धमादनम् ।
KK-03-06-157-012c कथं भीम गमिष्यामो मतिरत्र विधीयताम् ॥
KK-03-06-157-013 वैशंपायन उवाच ।
KK-03-06-157-013a एवं ब्रुवति राजेन्द्रे वागुवाचाशरीरिणी ।
KK-03-06-157-013c न शक्यो दुर्गमो गन्तुं पर्वतो गन्धमादनः ॥
KK-03-06-157-014a अननैव पथा राजन्प्रतिगच्छ यथागतम् ।
KK-03-06-157-014c नरनारायणस्थानं बदरीत्यभिविश्रुतम् ॥
KK-03-06-157-015a तस्माद्यास्यसि कौन्तेय सिद्धचारणसेवितम् ।
KK-03-06-157-015c बहुपुष्पफलं रम्यमाश्रमं वृषपर्वणः ॥
KK-03-06-157-016a अतिक्रम्य च तं पार्थ त्वार्ष्टिषेणाश्रमे वसेः ।
KK-03-06-157-016c ततो द्रक्ष्यसि कौन्तेय निवेशं धनदस्य च ॥
KK-03-06-157-017a  एतस्मिन्नन्तरे वायुर्दिव्यगन्धवहः शुभः ।
KK-03-06-157-017c  मनःप्रह्लादनः शीतः पुष्पवर्षं ववर्ष वै ॥
KK-03-06-157-018a तच्छ्रुत्वा दिव्यमाकाशाद्विस्मयः समपद्यत ।
KK-03-06-157-018c ऋषीणां ब्राह्मणानां च पार्थिवानां विशेषतः ॥
KK-03-06-157-019a श्रुत्वा तन्महदाश्चर्यं द्विजो धौम्यस्त्वभाषत ।
KK-03-06-157-019c न शक्यमुत्तरं गन्तुं प्रतिगच्छाम पाण्डव ॥
KK-03-06-157-020a ततो युधिष्ठिरो राजा विस्मयोत्फुल्ललोचनः ।
KK-03-06-157-020c [प्रत्यागम्य पुनस्तं तु नरनारायणाश्रमम् ॥]
KK-03-06-157-021a भीमसेनादिभिः सर्वैर्भ्रातृभिः परिवारितः ।
KK-03-06-157-021c पाञ्चाल्या ब्राह्मणैश्चैव न्यवसत्सुसुखं तदा ॥

इति श्रीमन्महाभारते अरण्यपर्वणि तीर्थयात्रापर्वणि सप्तपञ्चाशदधिकशततमोऽध्यायः ॥ 157 ॥