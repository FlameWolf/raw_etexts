अध्यायः 246

अर्जुनेन मायाशक्त्याऽन्तर्धानेन युध्यते चित्रसेनायास्त्रप्रयोगे सति तेनार्जुनम् प्रति स्वस्य सखित्वकथनम् ॥ 1 ॥ ततोऽर्जुनेनास्त्रोपसंहारे भीमादीनां युद्धोपरमपूर्वकं तेन सह संलापः ॥ 2 ॥

KK03-13-246-001	वैशम्पायन उवाच 
KK03-13-246-001a	ततो दिव्यास्त्रसम्पन्ना गन्धर्वा हेममालिनः ।
KK03-13-246-001c	विसृजन्तः शरान्दीप्तान्समन्तात्पर्यवारयन् ॥
KK03-13-246-002a	चतुरः पाण्डवान्वीरान्गन्धर्वाश्च सहस्रशः ।
KK03-13-246-002c	रणे सन्न्यपतन्राजंस्तदद्भुतमिवाभवत् ॥
KK03-13-246-003a	यथा कर्णस्य च रथो धार्तराष्ट्रस्य चोभयोः ।
KK03-13-246-003c	गन्धर्वैः शतशश्छिन्नौ तथा तेषां प्रचक्रितरे ॥
KK03-13-246-004a	तान्समापततो राजन्गधर्वाञ्छतशो रणे ।
KK03-13-246-004c	प्रत्यगृह्णन्नरव्याघ्राः शरवर्षैरनेकशः ॥
KK03-13-246-005a	ते कीर्यमाणाः खगमाः शरवर्षैः समन्ततः ।
KK03-13-246-005c	न शेकुः पाण्डुपुत्राणां समीपे परिवर्तितुम् ॥
KK03-13-246-006a	अभिक्रुद्धानभिक्रुद्धो गन्धर्वानर्जुनस्तदा ।
KK03-13-246-006c	लक्षयित्वाऽथ दिव्यानि महास्त्राण्युपचक्रमे ॥
KK03-13-246-007a	सहस्राणां सहस्राणि प्राहिणोद्यमसादनम् ।
KK03-13-246-007c	अजेयानर्जुनः सङ्ख्ये गन्धर्वाणां बलोत्कटः ॥
KK03-13-246-008a	तथा भीमो महेष्वासः संयुगे बलिनांवरः ।
KK03-13-246-008c	गन्धर्वाञ्शतशो राजञ्जघान निशितैः शरैः ॥
KK03-13-246-009a	माद्रीपुत्रावपि तथा युध्यमानौ बलोत्कटौ ।
KK03-13-246-009c	परिगृह्याग्रतो राजञ्जघ्नतुः शतशः परान् ॥
KK03-13-246-010a	ते वध्यमाना गन्धर्वा दिव्यैरस्त्रैर्महारथैः ।
KK03-13-246-010c	उत्पेतुः खमुपादाय धृतराष्ट्रसुतांस्ततः ॥
KK03-13-246-011a	स तानुत्पतितान्दृष्ट्वा कुन्तीपुत्रो धनञ्जयः ।
KK03-13-246-011c	महता शरजालेन समन्तात्पर्यवारयत् ॥
KK03-13-246-012a	ते बद्धाः शरजालेन शकुन्ता इव पञ्जरे
KK03-13-246-012c	ववर्षुरर्जुनं क्रोधाद्गदाशक्त्यृष्टिवृष्टिभिः ॥
KK03-13-246-013a	गदाशक्त्यृष्टिवृष्टीस्ता निहत्य परमास्त्रवित् ।
KK03-13-246-013c	गात्राणि चाहनद्भल्लैर्गन्धर्वाणां धनञ्जयः ॥
KK03-13-246-014a	शिरोभिः प्रपतद्भिश्च चरणैर्बाहुभिस्तथा ।
KK03-13-246-014c	अश्मवृष्टिरिवाभाति परेषामभवद्भयम् ॥
KK03-13-246-015a	ते वध्यमाना गन्धर्वाः पाण्डवेन महात्मना ।
KK03-13-246-015c	भूमिष्ठमन्तरिक्षस्थाः शरवर्षैरवाकिरन् ॥
KK03-13-246-016a	तेषां तु शरवर्षाणि सव्यसाची परन्तपः ।
KK03-13-246-016c	अस्त्रैः संवार्य तेजस्वी गन्धर्वान्प्रत्यविध्यत ॥
KK03-13-246-017a	स्थूणाकर्णेन्द्रजालं च सौरं चापि तथाऽर्जुनः ।
KK03-13-246-017c	आग्नेयं चापि सौम्यं च ससर्ज कुरुननदनः ॥
KK03-13-246-018a	ते दह्यमाना गन्धर्वाः कुन्तीपुत्रस्य सायकैः ।
KK03-13-246-018c	दैतेया इव शक्रेण विषादमगमन्परम् ॥
KK03-13-246-019a	ऊर्ध्वमाक्रममाणाश्च शरजालेन वारिताः ।
KK03-13-246-019c	विसर्पमाणा भल्लैश्च वार्यन्ते सव्यसाचिना ॥
KK03-13-246-020a	गन्धर्वांस्त्रासितान्दृष्ट्वा कुन्तीपुत्रेण भारत ।
KK03-13-246-020c	चित्रसेनो गदां गृह्य सव्यसाचिनमनाद्रवत् ॥
KK03-13-246-021a	तस्याभिपततस्तूर्णं गदाहस्तस्य संयुगे ।
KK03-13-246-021c	गदां सर्वायसीं पार्थः शरैश्चिच्छेद सप्तधा ॥
KK03-13-246-022a	स गदां बहुधा दृष्ट्वा कृत्तां बाणैस्तरस्विना ।
KK03-13-246-022c	संवृत्य विद्ययाऽऽत्मानं योधयामास पाण्डवम् ॥
KK03-13-246-023a	अस्त्राणि तस्य दिव्यानि सम्प्रयुक्तानि सर्वशः ।
KK03-13-246-023c	दिव्यैरस्त्रैस्तदा वीरः पर्यवारयदर्जुनः ॥
KK03-13-246-024a	स वार्यमाणस्तैरस्त्रैरर्जुनेन महात्मना ।
KK03-13-246-024c	गन्धर्वराजो बलवान्माययाऽन्तर्हितस्तदा ॥
KK03-13-246-025a	अन्तर्हितं तमालक्ष्य प्रहरन्तमथार्जुनः ।
KK03-13-246-025c	ताडयामास खचरैर्दिव्यास्त्रप्रतिमन्त्रितैः ॥
KK03-13-246-026a	अन्तर्धानवधं चास्य चक्रे क्रुद्धोऽर्जुनस्तदा ।
KK03-13-246-026c	शब्दवेधं समाश्रित्य बहुरूपो धनञ्जयः ॥
KK03-13-246-027a	स वध्यमानस्तैरस्त्रैरर्जुनेन महात्मना ।
KK03-13-246-027c	ततोऽस्य दर्शयामास तदाऽऽत्मानं प्रियः सखा ॥
KK03-13-246-028a	चित्रसेनस्तथोवाच सखायं युधि विद्धि माम् ।
KK03-13-246-028c	चित्रसेनमथालक्ष्य सखायमिति विस्मितः ॥
KK03-13-246-029ac	सञ्जहारास्त्रमथ तत्प्रसृष्टं पाण्डवर्षभः ॥
KK03-13-246-030a	दृष्ट्वा तु पाण्डवाः सर्वे संहृतास्त्रं धनञ्जयम् ।
KK03-13-246-030c	सञ्जह्रुः प्रद्रुतानश्वाञ्शरवेगान्धनूंषि च ॥
KK03-13-246-031a	चित्रसेनश्च भीमश्च सव्यसाची यमावपि ।
KK03-13-246-031c	पृष्ट्वा कौशलमन्योन्यं रथेष्वेवावतस्थिरे ॥

इति श्रीमन्महाभारते अरण्यपर्वणि घोषयात्रापर्वणि षट्चत्वारिंशदधिकद्विशततमोऽध्यायः ॥ 246 ॥

3-246-3 तथा तेषां चतुर्णामपि रथान् छन्नान् प्रचक्रिरे गन्धर्वाः ॥ 3-246-20 गृह्य गृहीत्वा ॥ 3-246-22 संवृत्य आच्छाद्य । विद्यया अदर्शनशक्त्या ॥
