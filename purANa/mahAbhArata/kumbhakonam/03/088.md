अध्यायः 088

धौम्येन युधिष्ठिरंप्रत्युदीचीस्थतीर्थकथनम् ॥ 1 ॥

KK03-06-088-001	धौम्य उवाच 
KK03-06-088-001a	उदीच्यां राजशार्दूल दिशि पुण्यानि यानि वै ।
KK03-06-088-001c	तानि ते कीर्तयिष्यामि पुण्यान्यायतनानि च ॥
KK03-06-088-002a	शृणुष्वावहितो भूत्वा मम मन्त्रयतः प्रभो ।
KK03-06-088-002c	कथाप्रतिग्रहो वीर श्रद्धां जनयते शुभाम् ॥
KK03-06-088-003a	सरस्वती महापुण्या ह्रदिनी तीर्थमालिनी ।
KK03-06-088-003c	समुद्रगा महावेगा यमुना यत्र पाण्डव ॥
KK03-06-088-004a	यत्र पुण्यतरं तीर्थं प्लक्षावतरणं शुभम् ।
KK03-06-088-004c	यत्रसारस्वतैरिष्ट्वा गच्छन्त्यवभृथं द्विजाः ॥
KK03-06-088-005a	पुण्यं चाख्यायते दिव्यं शिवमग्निशिरोऽनघ ।
KK03-06-088-005c	सहदेवोऽयजद्यत्र शम्याक्षेपेण भारत ॥
KK03-06-088-006a	एतस्मिन्नेव चार्थेऽसौ इन्द्रगीता युधिष्ठिर ।
KK03-06-088-006c	गाथा चरति लोकेऽस्मिन्गीयमाना द्विजातिभिः ॥
KK03-06-088-007a	अग्नयः सहदेवेन ये चिता यमुनामनु ।
KK03-06-088-007c	ते तस्य कुरुशार्दूल सहस्रशतदक्षिणाः ॥
KK03-06-088-008a	तत्रैव भरतो राजा चक्रवर्ती महायशाः ।
KK03-06-088-008c	विंशतिं सप्त चाष्टौ च हयमेधानुपाहरत् ॥
KK03-06-088-009a	कामकृद्यो द्विजातीनां श्रुतस्तात यथा पुरा ।
KK03-06-088-009c	अत्यन्तमाश्रमः पुण्यः शरभङ्गस्य विश्रुतः ॥
KK03-06-088-010a	सरस्वती नदी सद्भिः सततं पार्थ पूजिता ।
KK03-06-088-010c	वालखिल्यैर्महाराज यत्रेष्टमृषिभिः पुरा ॥
KK03-06-088-011a	दृषद्वती महापुण्या यत्र ख्याता युधिष्ठिर ।
KK03-06-088-011c	न्यग्रोधाख्यस्तु पाञ्चाल्यः पाञ्चाल्यो द्विपदांवर ।
KK03-06-088-011e	दाल्भ्यघोषश्च दाल्भ्याश्च धरणीस्थो महात्मनः ॥
KK03-06-088-012a	कौन्तेयानन्तयशसः सुव्रतस्यामितौजसः ।
KK03-06-088-012c	आश्रमः ख्यायते पुण्यस्त्रिषु लोकेषु विश्रुतः ॥
KK03-06-088-013a	एतावर्णाववर्णौ च विश्रुतौ मनुजाधिप ।
KK03-06-088-013c	वेदज्ञौ वेदविद्वांसौ वेदविद्याविदामुभौ ।
KK03-06-088-013e	ईजाते क्रतुभिर्मुख्यैः पुण्यैर्भरतसत्तम ॥
KK03-06-088-014a	समेत्य बहुशो देवाः सेन्द्राः सवरुणाः पुरा ।
KK03-06-088-014c	विशाखयूपेऽतप्यन्त तेन पुण्यतमश्च सः ॥
KK03-06-088-015a	ऋषिर्महान्महाभागो जमदग्निर्महायशाः ।
KK03-06-088-015c	पलाशकेषु पुण्येषु रम्येष्वयजत प्रभुः ॥
KK03-06-088-016a	यत्र सर्वाः सरिच्छ्रेष्टाः साक्षात्तमृषिसत्तमम् ।
KK03-06-088-016c	स्वं स्वं तोयमुपादाय परिवार्योपतस्थिरे ॥
KK03-06-088-017a	अपि चात्र महाराज स्वयं विश्वावसुर्जगौ ।
KK03-06-088-017c	इमं श्लोकं तदा वीर प्रेक्ष्य दीक्षां महात्मनः ॥
KK03-06-088-018a	यजमानस्य वै देवाञ्जमदग्नेर्महात्मनः ।
KK03-06-088-018c	आगम्य सरितो विप्रान्मधुना समतर्पयन् ॥
KK03-06-088-019a	गन्धर्वयक्षरक्षोभिरप्सरोभिश्च सेवितम् ।
KK03-06-088-019c	किरातकिन्नरावासं शैलं शिखरिणांवरम् ॥
KK03-06-088-020a	बिभेद तरसा गङ्गा गङ्गाद्वारं युधिष्ठिर ।
KK03-06-088-020c	पुण्यं तत्ख्यायते राजन्ब्रह्मर्षिगणसेवितम् ॥
KK03-06-088-021a	सनत्कुमारः कौरव्य पुण्यं कनखलं तथा ।
KK03-06-088-021c	पर्वतश्च पुरुर्नाम यत्रयातः पुरूरवाः ॥
KK03-06-088-022a	भृगुर्यत्र तपस्तेपे महर्षिगणसेविते ।
KK03-06-088-022c	राजन्स आश्रमः ख्यातो भृगुतुन्दो महागिरिः ॥
KK03-06-088-023a	यः स भूतं भविष्यच्च भवच्च भरतर्षभ ।
KK03-06-088-023c	नारायणः प्रभुर्विष्णुः शाश्वतः पुरुषोत्तमः ॥
KK03-06-088-024a	तस्यातियशसः पुण्यां विशालां बदरीमनु ।
KK03-06-088-024c	आश्रमः ख्यायते पुण्यस्त्रिषु लोकेषु विश्रुतः ॥
KK03-06-088-025a	उष्णतोयवहा गङ्गा शीततोयवहा पुरा ।
KK03-06-088-025c	सुवर्णसिकता राजन्विशालां बदरीमनु ॥
KK03-06-088-026a	ऋषयो यत्र देवाश्च महाभागा महौजसः ।
KK03-06-088-026c	प्राप्य नित्यं नमस्यन्ति देवं नारायणं प्रभुम् ॥
KK03-06-088-027a	यत्र नाराजणो देवः परमात्मा सनातनः ।
KK03-06-088-027c	तत्र कृत्स्नं जगत्सर्वं तीर्थान्यायतनानि च ॥
KK03-06-088-028a	तत्पुण्यं परमं ब्रह्म तत्तीर्थं तत्तपोवनम् ।
KK03-06-088-028c	तत्परं परमं देवं भूतानां परमेश्वरम् ॥
KK03-06-088-029a	शाश्वतं परमं चैव धातारं परमं पदम् ।
KK03-06-088-029c	यं विदित्वा न शोचन्ति विद्वांसः शास्त्रदृष्टयः ॥
KK03-06-088-030a	तत्र देवर्षयः सिद्धाः सर्वे चैव तपोधनाः ।
KK03-06-088-030c	आदिदेवो महायोगी यत्रास्ते मधुसूदनः ॥
KK03-06-088-031a	पुण्यानामपि तत्पुण्यमत्र ते संशयेस्तु मा ।
KK03-06-088-031c	एतानि राजन्पुण्यानि पृथिव्यां पृथिवीपते ।
KK03-06-088-031e	कीर्तितानि नरश्रेष्ठ तीर्थान्यायतनानि च ॥
KK03-06-088-032a	एतानि वसुभिः साध्यैरादित्यैर्मरुदश्विभिः ।
KK03-06-088-032c	ऋषिभिर्देवकल्पैश्च सेवितानि महात्मभिः ॥
KK03-06-088-033a	चरन्नेतानि कौन्तेय सहितो ब्राह्मणर्षभैः ।
KK03-06-088-033c	भ्रातृभिश्च महाभागैरुत्कण्ठां विजयिष्यसि ॥

3-88-7 शतं शतसहस्राणि सहस्रशतदक्षिणाः इति क. ध. पाठः ॥ 3-88-9 शङ्करस्तत्र विश्रुत इति क. ध. पाठः ॥ 3-88-13 एता कृष्णमृगी तद्वर्णौ कृष्णौ नरनारायणावित्यर्थः । वस्तुतस्त्ववर्णौ वर्णाः लोहितशुक्लकृष्णाः रजःसत्वतमांसि तद्रहितौ । तत्र वैवर्ण्यवर्ण्यौ चेति क. ध. पाठः ॥ 3-88-23 प्रभुर्जिष्णुरिति क. पाठः ॥ 3-88-24 विशालां नामतः । बदरीमनु बदरीसमीपे ॥
