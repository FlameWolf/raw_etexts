अध्यायः 147

भीमसेनस्मरणमात्रसन्निहितेन घटोत्कचेन दुर्गमे पथि द्रौपद्या वहनम् ॥ 1 ॥ तदनुचरै राक्षसैः पाण्डवानां विप्राणं च वहनम् ॥ 2 ॥ सर्वैर्नरनारायणाश्रममेत्य तत्र सुखेन निवासः ॥ 3 ॥
KK-03-06-147-001 युधिष्ठिर उवाच ।
KK-03-06-147-001a धर्मज्ञो बलवाञ्शूरः सद्यो राक्षसपुङ्गवः ।
KK-03-06-147-001c भक्तोऽस्मानौरसः पुत्रो नेतुमर्हति मातरम् ॥
KK-03-06-147-002a तव भीम सुतेनाहं नीतो भीमपराक्रम ।
KK-03-06-147-002c अक्षतः सह पाञ्चाल्या गच्छेयं गन्धमादनम् ॥
KK-03-06-147-003 वैशंपायन उवाच ।
KK-03-06-147-003a भ्रातुर्वचनमाज्ञाय भीमसेनो घटोत्कचम् ।
KK-03-06-147-003c `चिन्तयामास बलवान्महाबलपराक्रमम् ॥
KK-03-06-147-004a घटोत्कचश्च धर्मात्मा स्मृतमात्रः पितुस्तदा ।
KK-03-06-147-004c कृताञ्जलिरुषातिष्ठदभिवाद्याथ पाण्डवान् ।
KK-03-06-147-004e ब्राह्मणांश्च महाबाहुः स च तैरभिनन्दितः ॥
KK-03-06-147-005a उवाच भीमसेनं स पितरं सत्यविक्रमः ॥
KK-03-06-147-006a स्मृतोऽस्मि भवता शीघ्रं शुश्रूषुरहमागतः ।
KK-03-06-147-006c आज्ञापय महाबाहो सर्वं कर्ताऽस्म्यसंशयम् ॥
KK-03-06-147-007a तच्छ्रुत्वा भीमसेनस्तु राक्षसं परिषस्वजे ।
KK-03-06-147-007c चिन्ताया समनप्राप्तमित्युवाच वृकोदरः' ॥
KK-03-06-147-008a हैडिम्बेय परिश्रान्ता तव माताऽपराजिता ।
KK-03-06-147-008c त्वं कच कामगमस्तात बलवान्वह तां खग ॥
KK-03-06-147-009a  स्कन्धमारोप्य भद्रं ते मध्येऽस्माकं विहायसा ।
KK-03-06-147-009c  गच्छ नीचिकया गत्या यथा चैनां न पीडयेः ॥
KK-03-06-147-010 घटोत्कच उवाच ।
KK-03-06-147-010a धर्मराजं च धौम्यं च कृष्णां च यमजौ तथा ।
KK-03-06-147-010c एकोप्यहमलं वोढुं किमुताद्य सहायवान् ॥
KK-03-06-147-011a [अन्ये च शतशः शूरा विहङ्गाः कामरूपिणः ।
KK-03-06-147-011c सर्वान्वो ब्राह्मणैः सार्धं वक्ष्यन्ति सहिताऽनघ ।
KK-03-06-147-011e `मन्दंमन्दं गमिष्यामि वहन्द्रुपदनन्दिनीम्' ॥
KK-03-06-147-012 वैशम्पायन उवाच ।
KK-03-06-147-012a एवमुक्त्वा ततः कृष्णामुवाह स घटोत्कचः ।
KK-03-06-147-012c पाण्डूनां मध्यगो वीरः पाण्डवानपि चापरे ॥
KK-03-06-147-013a लोमशः सिद्धमार्गेण जगामानुपमद्युतिः ।
KK-03-06-147-013c  स्वेनैव स प्रभावेण द्वितीय इव भास्करः ॥
KK-03-06-147-014a ब्राह्मणांश्चापि तान्सर्वान्समुपादाय राक्षसाः ।
KK-03-06-147-014c नियोगाद्राक्षसेनद्रस्य जग्मुर्भीमपराक्रमाः ॥
KK-03-06-147-015a एवं सुरमणीयानि वनान्युपवनानि च ।
KK-03-06-147-015c आलोकयन्तस्ते जग्मुर्विशालां बदरीमनु ॥
KK-03-06-147-016a ते त्वाशुगतिभिर्वीरा राक्षसैस्तैर्महाजवैः ।
KK-03-06-147-016c उह्यमाना ययुः शीघ्रं महदध्वानमल्पवत् ॥
KK-03-06-147-017a देशान्म्लेच्छजनाकीर्णान्नानारत्नाकरायुतान् ।
KK-03-06-147-017c ददृशुर्गिरिपादांश्च नानाधातुसमाचितान् ॥
KK-03-06-147-018a विद्याघरसमाकीर्णआन्युतान्वानरकिन्नरैः ।
KK-03-06-147-018c तथा किंपुरुषैश्चैव गन्धर्वैश्चसमन्ततः ॥
KK-03-06-147-019a मयूरैश्चभरैश्चैव हरिणै रुरुभिस्तथा ।
KK-03-06-147-019c वराहैर्गवयैश्चैव महिषैश्च समावृतान् ॥
KK-03-06-147-020a नदीजालसमाकीर्णान्नानापक्षियुतान्बहून् ।
KK-03-06-147-020c नानाविधमृगैर्जुष्टांश्चारणैश्चोपशोभितान् ।
KK-03-06-147-020e समदैश्चापि विहगैः पादपैरन्वितांस्तथा ॥
KK-03-06-147-021a तेऽवतीर्य बहून्देशानुत्तरांश्च कुरूनपि ।
KK-03-06-147-021c ददृशुर्विविधाश्चर्यं कैलासं पर्वतोत्तमम् ॥
KK-03-06-147-022a तस्याभ्याशे तु ददृशुर्नरनारायणाश्रमम् ।
KK-03-06-147-022c उपेतं पादपैर्दिव्यैः सदापुष्पफलोपगैः ॥
KK-03-06-147-023a ददृशुस्तां च बदरीं वृत्तस्कन्धां मनोरमाम् ।
KK-03-06-147-023c स्निग्धामविरलच्छायां श्रिया परमया युताम् ॥
KK-03-06-147-024a पत्रैः स्निग्धैरविरलैरुपेतां मृदुभिः शुभाम् ।
KK-03-06-147-024c विशालशाखां विस्तीर्णामतिद्युतिसमन्विताम् ॥
KK-03-06-147-025a फलैरुपचितैर्दिव्यैराचितां स्वादुभिर्भृशम् ।
KK-03-06-147-025c मधुस्रवैः सदा दिव्यां महर्षिगणसेविताम् ।
KK-03-06-147-025e मदप्रमुदितैर्नित्यं नानाद्विजगणैर्युताम् ॥
KK-03-06-147-026a अदंशमशके देशे बहुमूलफलोदके ।
KK-03-06-147-026c नीलशाद्वलसंछन्ने देवगन्धर्वसेविते ॥
KK-03-06-147-027a सुभूमिभागविशदे स्वभावविदिते शुभे ।
KK-03-06-147-027c जातां हिममृदुस्पर्शे देशेऽपहतकण्टके ॥
KK-03-06-147-028a तामुपेत्य महात्मानः सह तैर्ब्राह्मणर्षभैः ।
KK-03-06-147-028c अवतेरुस्ततः सर्वे राक्षसस्कन्धतः शनैः ॥
KK-03-06-147-029a ततस्तमाश्रमं पुण्यं नरनारायणाश्रितम् ।
KK-03-06-147-029c ददृशुः पाण्डवा राजन्सहिता द्विजपुङ्गवैः ॥
KK-03-06-147-030a तमसा रहितं पुण्यमनामृष्टं रवेः करैः ।
KK-03-06-147-030c क्षुत्तृट्शीतोष्णदोषैश्च वर्जितं शोकनाशनम् ॥
KK-03-06-147-031a महर्षिगणसंबाधं ब्राह्म्या लक्ष्म्या समन्वितम् ।
KK-03-06-147-031c दुष्प्रवेशं महाराज नरैर्धर्मबहिष्कृतैः ॥
KK-03-06-147-032a बलिहोमार्चितं दिव्यं सुसंमृष्टानुलेपनम् ।
KK-03-06-147-032c दिव्यपुष्पोपहारैश्च सर्वतोऽभिविराजितम् ॥
KK-03-06-147-033a विशालैरग्निशरणैः स्रुग्भाण्डैराचितं शुभैः ।
KK-03-06-147-033c महद्भिस्तोयकलशैः कठिनैश्चोपशोभितम् ॥
KK-03-06-147-034a शरण्यं सर्वभूतानां ब्रह्मघोपनिनादितम् ।
KK-03-06-147-034c दिव्यमाश्रयणीयं तमाश्रमं श्रमनाशनम् ।
KK-03-06-147-034e श्रिया युतमनिर्देश्यं देववर्योपशोभितम् ॥
KK-03-06-147-035a फलमूलाशनैर्दान्तैश्चारुकृष्णाजिनाम्बरैः ।
KK-03-06-147-035c सूर्यवैश्वानरसमैस्तपसा भावितात्मभिः ॥
KK-03-06-147-036a महर्षिभिर्मोक्षपरैर्यतिभिर्नियतेन्द्रियैः ।
KK-03-06-147-036c ब्रह्मभूतैर्महाभागैरुपेतं ब्रह्मवादिभिः ॥
KK-03-06-147-037a सोऽभ्यगच्छन्महातेजास्तानृषीन्नियतः शुचिः ।
KK-03-06-147-037c भ्रातृभिः सहितो धीमान्धर्मपुत्रो युधिष्ठिरः ॥
KK-03-06-147-038a दिव्यज्ञानोपपन्नास्ते दृष्ट्वा प्राप्तं युधिष्ठिरम् ।
KK-03-06-147-038c अभ्यगच्छन्त सुप्रीता दिव्या देवमहर्षयः ।
KK-03-06-147-038e आशीर्वादान्प्रयुञ्जानाः  स्वाध्यायनिरता भृशम्||
KK-03-06-147-039a प्रीतास्ते तस्य सत्कारं विधिना पावकोपमाः ।
KK-03-06-147-039c उपाजह्रुश्च सलिलं पुष्पमूलफलं शुचि ॥
KK-03-06-147-040a स तैः प्रीत्याऽथ सत्कारमुपनीतं महर्षिभिः ।
KK-03-06-147-040c प्रयतः प्रतिगृह्याथ धर्मराजो युधिष्ठिरः ॥
KK-03-06-147-041a तं शक्रसदनप्रख्यं दिव्यगन्धं मनोरमम् ।
KK-03-06-147-041c प्रीतः स्वर्गोपमं पुण्यं पाण्डवः सह कृष्णया ॥
KK-03-06-147-042a विवेश शोभया युक्तं भ्रातृभिश्च सहानघ ।
KK-03-06-147-042c ब्राह्मणैर्वेदवेदाङ्गपारगैश्च सहार्चितः ॥
KK-03-06-147-043a तत्रापश्यत्स धर्मात्मा देवदेवर्षिपूजितम् ।
KK-03-06-147-043c नरनारायणस्थानं भागीरथ्योपशोभितम् ॥
KK-03-06-147-044a तस्मिन्मधुस्रवफलां ब्रह्मर्षिगणभाविनीम् ।
KK-03-06-147-044c बदरीं तामुपाश्रित्य पाण्डवो भ्रातृभिः सह ॥
KK-03-06-147-045a मुदा युक्ता महात्मानो रेमिरे तत्र ते तदा ।
KK-03-06-147-045c आलोकयन्तो मैनाकं नानाद्विजगणायुतम् ।
KK-03-06-147-045e हिरण्यशिखरं चैव मध्ये बिन्दुसरः शिवम् ॥
KK-03-06-147-046a भागीरथीं सुतीर्थां च शीतामलजलां शिवाम् ।
KK-03-06-147-046c मणिप्रवालप्रस्तारां पादपैरुषशोभिताम् ॥
KK-03-06-147-047a दिव्यपुष्पसमाकीर्णां मनःप्रीतिविवर्धनीम् ।
KK-03-06-147-047c वीक्षमाणा महात्मानो विजह्रुस्तत्र पाण्डवाः ॥
KK-03-06-147-048a तस्मिन्देवर्षिचरिते देशे परमदुर्गमे ।
KK-03-06-147-048c भागीरथीपुण्यजलेतर्पयांचक्रिरे पितॄन् ।
KK-03-06-147-048e देवानृषींश्च कौन्तेयाः परमं शौचमास्थिताः ॥
KK-03-06-147-049a तत्र ते तर्पयन्तश्च जपन्तश्च कुरूद्वहाः ।
KK-03-06-147-049c ब्राह्मणैः सहिता वीरा ह्यवसन्पुरुषर्षभाः ॥
KK-03-06-147-050a कृष्णायास्तत्रपश्यन्तः क्रीडितान्यमरप्रभाः ।
KK-03-06-147-050c विचित्राणि नरव्याघ्रा रेमिरे तत्र पाण्डवाः ॥

इति श्रीमन्महाभारते अरण्यपर्वणि तीर्थयात्रापर्वणि सप्तचत्वारिंशदधिकशततमोऽध्यायः ॥ 147 ॥

3-147-11 वक्ष्यन्ति वहनं करिष्यन्ति ॥ 3-147-17 रत्नाकरैः आसमन्तात् युतान् ॥ 3-147-22 अभ्याशे समीपे ॥ 3-147-27 स्वभावत एव विशेषेण रहिते स्वभावविहिते । जातां बदरीम् ॥ 3-147-33 अग्निशरणैः अग्न्यगारैः । आचितं व्याप्तम् । कठिनैः शिक्यैः करण्डैर्वा ॥ 3-147-39 सत्कारं चक्रुरिति शेषः ॥ 3-147-46 सीतां विमलपङ्कजाम् इति झ. पाठः । सीतां नामतः । प्रस्तारः सोपानपादगणादिरूपः । घट्ट इत्यर्थः ॥