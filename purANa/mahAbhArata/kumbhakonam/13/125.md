श्रीः
अध्यायः 125

व्यासेन शुकम् प्रति ब्राह्मणेतरवर्णानां कपिलाक्षीरोपजीवनार्हत्वादिकथनम् ॥ 1 ॥

KK-13-01-125-001	'शुक उवाच 
KK-13-01-125-001a	क्षत्रियाश्चैव शूद्राश्च मन्त्रहीनाश्च ये द्विजाः ।
KK-13-01-125-001c	कपिलामुपजीवन्ति कथमेतत्पितर्भवेत् ॥
KK-13-01-125-002	श्रीव्यास उवाच 
KK-13-01-125-002a	क्षत्रियाश्चैव शूद्राश्च मन्त्रहीनाश्च ये द्विजाः ।
KK-13-01-125-002c	कपिलामुपजीवन्ति तेषां वक्ष्यामि निर्णयम् ॥
KK-13-01-125-003a	कपिलास्तूत्तमा लोके गोषु चैवोत्तमा मताः ।
KK-13-01-125-003c	तासां दाता लभेत्स्वर्गं विधिना यश्च सेवते ॥
KK-13-01-125-004a	स्पृशेत कपिलां यस्तु दण्डेन चरणेन वा ।
KK-13-01-125-004c	स तेन स्पर्शमात्रेण नरकायोपपद्यते ॥
KK-13-01-125-005a	मन्त्रेण युञ्ज्यात्कपिलां मन्त्रेणैव प्रमुञ्चते ।
KK-13-01-125-005c	मन्त्रिहीनं तु यो युञ्जात्कृमियोनौ प्रसूयते ॥
KK-13-01-125-006a	प्रहाराहतमर्माङ्गा दुःखेन च जडीकृता ।
KK-13-01-125-006c	पदानि यावद्गच्छेत तावल्लोकान्कृमिर्भवेत् ॥
KK-13-01-125-007a	यावन्तो बिन्दवस्तस्याः शोणितस्य क्षितिं गताः ।
KK-13-01-125-007c	तावद्वर्षसहस्राणि नरकं प्रतिपद्यते ॥
KK-13-01-125-008a	मन्त्रेण युञ्ज्यात्कपिलां मन्त्रेण विनियोजयेत् ।
KK-13-01-125-008c	मन्त्रहीनैरनुयुतो मज्जयेत्तमसि प्रभो ॥
KK-13-01-125-009a	कपिलां येऽपि जीवन्ति बुद्धिमोहान्विता नराः ।
KK-13-01-125-009c	तेऽपि वर्षसहस्राणि पतन्ति नरके नृप ॥
KK-13-01-125-010a	अथ न्यायेन ये विप्राः कपिलामुपयुञ्जते ।
KK-13-01-125-010c	तस्मिंल्लोके प्रमोदन्ते लोकाश्चैषामनामयाः ॥
KK-13-01-125-011ac	विधिना ये न कुर्वन्ति शूद्रास्तानुपधारय ॥' 

इति श्रीमन्महाभारते अनुशासनपर्वणि दानधर्मपर्वणि पञ्चविंशत्यधिकशततमोऽध्यायः ॥ 125 ॥
