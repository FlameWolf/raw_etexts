अध्यायः 081
	
भीष्मेण युधिष्ठिरं प्रति स्त्रीणां प्रशंसनम् ॥ 1 ॥
	
KK-13-01-081-001	भीष्म उवाच ।
KK-13-01-081-00a	प्राचेतसस्य वचनं कीर्तयन्ति पुराविदः ।
KK-13-01-081-001c	यस्याः किञ्चिन्नाददते ज्ञातयो न स विक्रयः ॥
KK-13-01-081-002a	अर्हणं तत्कुमारीणामानृशंस्यं व्रतं च तत् ।
KK-13-01-081-002c	सर्वं च प्रतिदेयं स्यात्कन्यायै तदशेषतः ॥
KK-13-01-081-003a	पितृभिर्भ्रातृभिश्चापि श्वशुरैरथ देवरैः ।
KK-13-01-081-003c	पूज्या लालयितव्याश्च बहुकल्याणमीप्सुभिः ॥
KK-13-01-081-004a	यदि वै स्त्री न रोचेत पुमांसं न प्रमोदयेत् ।
KK-13-01-081-004c	अप्रमोदात्पुनः पुंसः प्रजनो न प्रवर्धते ॥
KK-13-01-081-005a	पूज्या लालयितव्याश्च स्त्रियो नित्यं जनाधिप ।
KK-13-01-081-005c	स्त्रियो यत्र च पूज्यन्ते रमन्ते तत्र देवताः ॥
KK-13-01-081-006a	अपूजिताश्च यत्रैताः सर्वास्तत्राफलाः क्रियाः ।
KK-13-01-081-006c	तदा चैतत्कुलं नास्ति यदा शोचन्ति जामयः ॥
KK-13-01-081-007a	जामीशप्तानि गेहानि निकृत्तानीव कृत्यया ।
KK-13-01-081-007c	नैव भान्ति न वर्धन्ते श्रिया हीनानि पार्थिव ॥
KK-13-01-081-008a	स्त्रियः पुंसां परिददौ मनुर्जिगमिषुर्दिवम् ।
KK-13-01-081-008c	अबलाः स्वल्पकौपीनाः सुहृदः सत्यजिष्णवः ॥
KK-13-01-081-009a	ईर्षवो मानकामाश्च चण्डाश्च सुहृदोऽबुधाः ।
KK-13-01-081-009c	स्त्रियस्तु मानमर्हन्ति ता मानयत मानवाः ॥
KK-13-01-081-010a	स्त्रीप्रत्ययो हि वै धर्मो रतिभोगाश्च केवलाः ।
KK-13-01-081-010c	परिचर्या नमस्कारास्तदायत्ता भवन्तु वः ॥
KK-13-01-081-011a	उत्पादनमपत्यस्य जातस्य परिपालनम् ।
KK-13-01-081-011c	प्रीत्यर्थं लोकयात्रायाः पश्यत स्त्रीनिबन्धनम् ॥
KK-13-01-081-012a	सम्मान्यमानाश्चैता हि सर्वकार्याण्यवाप्स्यथ ।
KK-13-01-081-012c	विदेहराजदुहिता चात्र श्लोकमगायत ॥
KK-13-01-081-013a	नास्ति यज्ञः स्त्रियाः कश्चिन्न श्राद्धं नोप्रवासकम् ।
KK-13-01-081-013c	धर्मः स्वभर्तृशुश्रूषा तया स्वर्गं जयन्त्युत ॥
KK-13-01-081-014a	पिता रक्षति कौमारे भर्ता रक्षति यौवने ।
KK-13-01-081-014c	पुत्राश्च स्थाविरे भावे न स्त्री स्वातन्त्र्यमर्हति ॥
KK-13-01-081-015a	श्रिय एताः स्त्रियो नाम सत्कार्या भूतिमिच्छता ।
KK-13-01-081-015c	लालिताऽनुगृहीता च श्रीः स्त्री भवति भारतः ॥ ॥
	
इति श्रीमन्महाभारते अनुशासनपर्वणि दानधर्मपर्वणि एकाशीतितमोऽध्यायः ॥ 81 ॥

13-81-1 प्राचेतसस्य दक्षस्य । ज्ञातयः कन्यापक्षीयाः । स्वयं नाददतेऽथ च कन्यालङ्कारर्थमिच्छन्ति स विक्रयो न भवतीत्यर्थ ॥ 13-81-4 न रोचेत न कामयेत । न प्रमोदयेत्कामुकं न कुर्यात् । प्रजनः सन्ततिः ॥ 13-81-8 स्वल्प ईषदायासेन अपनेयः कौपीनो गुह्याच्छादनपटो यासाम् । सद्योहार्या इत्यर्थः । सुहृदः सौहार्दयुक्ताः ॥ 13-81-9 बुध्यन्त इत्यबुधाः ॥ 13-81-10 स्त्रीप्रत्ययः स्त्रीहेतुकः ॥ 13-81-12 अत्र स्त्रीधर्मविषये ॥
KK-13-01-081-0	
