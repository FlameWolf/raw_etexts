अध्यायः 027

गरुडेन शैलाग्रे उपविश्य गजकच्छपयोर्भक्षणम् ॥ 1 ॥ ततः स्वर्गेऽमृतसमीपं गतेन तेन तत्र परितो ज्वलदग्निदर्शनभयाद्ब्राह्मणं प्रति तच्छमनोपायप्रश्नः ॥ 2 ॥ ब्रह्मणा तम्प्रति नवनीतप्रक्षेपेणाग्निसंशामनचेदना ॥ 3 ॥

KK-13-01-027-001	भीष्म उवाच ।
KK-13-01-027-001a	हृत्वा तं पक्षिशार्दूलः कुविन्दानां जनं व्रती ।
KK-13-01-027-001c	उपोपविश्य शैलाग्रे भक्षयामास तावुभौ ।
KK-13-01-027-001e	वारणं कच्छपं चैव संहृष्टः स पतत्रिराट् ॥
KK-13-01-027-002a	तयोः स रुधिरं पीत्वा मेदसी च परन्तप ।
KK-13-01-027-002c	संहृष्टः यततांश्रेष्ठो लब्ध्वा बलमनुत्तमम् ।
KK-13-01-027-002e	जगाम देवराजस्य भवनं पन्नगाशनः ॥
KK-13-01-027-003a	तं प्रणम्य महात्मानं पावकं विस्फुलिङ्गिनम् ।
KK-13-01-027-003c	रात्रिदिवं प्रज्वलितं रक्षार्थममृतस्य ह ॥
KK-13-01-027-004a	तं दृष्ट्वा विहगेन्द्रस्य भयं तीव्रमुपाविशत् ।
KK-13-01-027-004c	न तु तोयान्न रक्षिभ्यो भयमस्योपपद्यते ॥
KK-13-01-027-005a	पक्षित्वमात्मनो दृष्ट्वा ज्वलन्तं च हुताशनम् ।
KK-13-01-027-005c	पितामहमथो गत्वा ददर्श भुजगाशनः ॥
KK-13-01-027-006a	तं प्रणम्य महात्मानं गरुडः प्रयताञ्जलिः ।
KK-13-01-027-006c	प्रोवाच तदसन्दिग्धं वचनं पन्नगेश्वरः ॥
KK-13-01-027-007a	उद्यतं गुरुकृत्ये मां भगवन्धर्मनिश्चितम् ।
KK-13-01-027-007c	विमोक्षणार्थं मातुर्हि दासभावादनिन्दितम् ॥
KK-13-01-027-008a	कद्रूसकाशममृतं मयाहर्तव्यमीश्वर ।
KK-13-01-027-008c	तदा मे जननी देव दासभावात्प्रमोक्ष्यते ॥
KK-13-01-027-009a	तत्रामृतं प्रज्वलितो नित्यमीश्वर रक्षति ।
KK-13-01-027-009c	हिरण्यरेता भगवान्पाकशासनशासनात् ॥
KK-13-01-027-010a	तत्र मे देवदेवेश भयं तीव्रमथाविशत् ।
KK-13-01-027-010c	ज्वलन्तं पावकं दृष्ट्वा पक्षित्वं चात्मनः प्रभो ॥
KK-13-01-027-011a	समतिक्रमितुं शक्यः कथं स्यात्पावको मया ।
KK-13-01-027-011c	तस्याभ्युपायं वरद वक्तुमीशोऽसि मे प्रभो ॥
KK-13-01-027-012a	तमब्रवीन्महाभाग तप्यमानं विहङ्गमम् ।
KK-13-01-027-012c	अग्नेः संशमनोपायमुत्सयन्त पुनःपुनः ॥
KK-13-01-027-013a	पयसा शाम्यते वत्स सर्पिषा च हुताशनः ।
KK-13-01-027-013c	शरीरस्थोपि भूतानां किं पुनः प्रज्वलन्भुवि ॥
KK-13-01-027-014a	नवनीतं पयो वाऽपि पावके त्वं समादधेः ।
KK-13-01-027-014c	ततो गच्छ यथाकामं न त्वा धक्ष्यति पावकः ॥' ॥

इति श्रीमन्महाभारते अनुशासनपर्वणि दानधर्मपर्वणि सप्तविंशोऽध्यायः ॥ 27 ॥

13-27-7 जानीहीति शेषः ॥
