अध्यायः 244
	
महेश्वरेण पार्वतीम्प्रति जरामरणतारणस्य निर्वाणैकसाध्यत्वोक्त्या तस्य ज्ञानैकसाध्यत्वप्रतिपादनेनेन्द्रियनिग्रहादिना वैराग्यस्य तत्कारणत्वोक्तिः ॥ 1 ॥

KK-13-01-244-001	महेश्वर उवाच ।
KK-13-01-244-001a	अनुद्विग्नमतेर्जन्तोरस्मिन्संसारमण्डले ।KK-13-01-244-001c	शोकव्याधिजरादुःखैर्निर्वाणं नोपपद्यते ॥
KK-13-01-244-002a	तस्मादुद्वेगजननं मनोऽवस्थानपं तथा ।
KK-13-01-244-002c	ज्ञानं ते सम्प्रवक्ष्यामि तन्मूलममृतं हि वै ॥
KK-13-01-244-003a	शोकस्थानसहस्राणि भयस्थानशतानि च ।
KK-13-01-244-003c	दिवसेदिवसे मूढमाविशन्ति न पण्डितम् ॥
KK-13-01-244-004a	नष्टे धने वा दारे वा पुत्रे पितरि वा मृते ।
KK-13-01-244-004c	अहो दुःखमिति ध्यायञ्शोकस्य पदमाव्रजेत् ॥
KK-13-01-244-005a	द्रव्येषु समतीतेषु ये शुभास्तान्न चिन्तयेत् ।
KK-13-01-244-005c	ताननाद्रियमाणस्य शोकबन्धः प्रणश्यति ॥
KK-13-01-244-006a	सम्प्रयोगादनिष्टस्य विप्रयोगात्प्रियस्य च ।
KK-13-01-244-006c	मानुषा मानसैर्दुःखैः संयुज्यन्तेऽल्पबुद्धयः ॥
KK-13-01-244-007a	मृतं वा यदि वा नष्टं योऽतीतमनुशोचति ।
KK-13-01-244-007c	सन्तापेन च युज्येत तच्चास्य न निवर्तते ॥
KK-13-01-244-008a	उत्पन्नमिह मानुष्ये गर्भप्रभृति मानवम् ।
KK-13-01-244-008c	विविधान्युपवर्तन्ते दुःखानि च सुखानि च ॥
KK-13-01-244-009a	तयोरेकतरो मार्गो यद्येनमभिसन्नमेत् ।
KK-13-01-244-009c	सुखं प्राप्य न संहृष्येन्न दुःखं प्राप्य सञ्ज्वरेत् ॥
KK-13-01-244-010a	दोषदर्शी भवेत्तत्र यत्र स्नेहः प्रवर्तते ।
KK-13-01-244-010c	अनिष्टेनान्वितं पश्येद्यथा क्षिप्रं विरज्यते ॥
KK-13-01-244-011a	यथा काष्ठं च काष्ठं च समेयातां महोदधौ ।
KK-13-01-244-011c	समेत्य च व्यपेयातां तद्वज्ज्ञातिसमागमः ॥
KK-13-01-244-012a	अदर्शनादापतिताः पुनश्चादर्शनं गताः ।
KK-13-01-244-012c	स्नेहस्तत्र न कर्तव्यो विप्रयोगो हि तैर्ध्रुवम् ॥
KK-13-01-244-013a	कुटुम्बपुत्रदारांश्च शरीरं धनसञ्चयम् ।
KK-13-01-244-013c	ऐश्वर्यं स्वस्तिता चेति न मुह्येत्तत्र पण्डितः ॥
KK-13-01-244-014a	सुखमेकान्ततो नास्ति शक्रस्यापि त्रिविष्टपे ।
KK-13-01-244-014c	तत्रापि सुमहद्दुःखं न नित्यं लभते सुखम् ॥
KK-13-01-244-015a	सुखस्यान्तरं दुःखं दुःखस्यानन्तरं सुखम् ।
KK-13-01-244-015c	क्षयान्ता निचयाः सर्वे पतनान्ताः समुच्छ्रयाः ॥
KK-13-01-244-016a	संयोगा विप्रयोगान्ता मरणान्तं च जीवितम् ।
KK-13-01-244-016c	उच्छ्रयांश्च निपातांश्च दृष्ट्या प्रत्यक्षतस्त्रयम् ।
KK-13-01-244-016e	अनित्यमसुखं चेति व्यवस्येत्सर्वमेव च ॥
KK-13-01-244-017a	अर्थानामार्जने दुःखमार्जितानां तु रक्षणे ।
KK-13-01-244-017c	नाशे दुःखं व्यये दुःखं धिगर्थं दुःखभाजनम् ॥
KK-13-01-244-018a	अर्थवन्तं नरं नित्यं पञ्चाभिघ्नन्ति शत्रवः ।
KK-13-01-244-018c	राजा चोरश्च दायादा भूतानि क्षय एव च ॥
KK-13-01-244-019a	अर्थमेव ह्यनर्थस्य मूलमित्यवधारय ।
KK-13-01-244-019c	न ह्यनर्थाः प्रबाधन्ते नरमर्थविवर्जितम् ॥
KK-13-01-244-020a	अर्थप्राप्तिर्महद्दुःखमाकिञ्चिन्यं परं सुखम् ।
KK-13-01-244-020c	उपद्रवेषु चार्थानां दुःखं हि नियतं भवेत् ॥
KK-13-01-244-021a	धनलोभेन तृष्णाया न तृप्तिरुपलभ्यते ।
KK-13-01-244-021c	लब्धाश्रयो विवर्धेत समिद्ध इव पावकः ॥
KK-13-01-244-022a	जित्वाऽपि पृथिवीं कृत्स्नां चतुःसागरमेखलाम् ।
KK-13-01-244-022c	सागराणां पुनः पारं जेतुमिच्छत्यसंशयम् ॥
KK-13-01-244-023a	अलं परिग्रहेणेह दोषवान्हि परिग्रहः ।
KK-13-01-244-023c	कोशकारः क्रिमिर्देवि बध्यते हि परिग्रहात् ॥
KK-13-01-244-024a	एकोऽपि पृथिवीं कृत्स्नामेकच्छत्रां प्रशास्ति च ।
KK-13-01-244-024c	एकस्मिन्नेव राष्ट्रे तु स चापि निवसेन्नृपः ॥
KK-13-01-244-025a	तस्मिन्राष्ट्रेऽपि नगरमेकमेवाधितिष्ठति ।
KK-13-01-244-025c	नगरेऽपि गृहं चैकं भवेत्तस्य निवेशनम् ॥
KK-13-01-244-026a	एक एव प्रतिष्ठः स्यादावासस्तद्गृहेऽपि च ।
KK-13-01-244-026c	आवासे शयनं चैकं निशि यत्र प्रलीयते ॥
KK-13-01-244-027a	शयनस्यार्धमेवास्य स्त्रियाश्चार्धं विधीयते ।
KK-13-01-244-027c	तदनेन प्रसङ्गेन स्वल्पेनैव हि युज्यते ॥
KK-13-01-244-028a	सर्वं ममेति सम्मूढो बलं पश्यति बालिशः ।
KK-13-01-244-028c	एवं सर्वोपयोगेषु स्वल्पमस्य प्रयोजनम् ॥
KK-13-01-244-029a	तण्डुलप्रस्थमात्रेण यात्रा स्यात्सर्वदेहिनाम् ।
KK-13-01-244-029c	ततो भूयस्तरो योगो दुःखाय तपनाय च ॥
KK-13-01-244-030a	नास्ति तृष्णासमं दुःखं नास्ति त्यागसमं सुखम् ।
KK-13-01-244-030c	सर्वान्कामान्परित्यज्य ब्रह्मभूयाय कल्पते ॥
KK-13-01-244-031a	या दुस्त्यजा दुर्मतिभिर्या न जीर्यति जीर्यतः ।
KK-13-01-244-031c	योऽसौ प्राणान्तिको रोगस्तां तृष्णां त्यजतः सुखम् ॥
KK-13-01-244-032a	न जातु कामः कामानामुपभोगेन शाम्यति ।
KK-13-01-244-032c	हविषा कुष्णवर्त्मेव भूय एवाभिवर्धते ॥
KK-13-01-244-033a	अलाभेनैव कामानां शोकं त्यजति पण्डितः ।KK-13-01-244-033c	आयासविटपस्तीव्रः कामाग्निः कर्षणारणिः ।
KK-13-01-244-033e	इन्द्रियार्थैश्च सम्मोह्य दहत्यकुशलं जनम् ॥
KK-13-01-244-034a	यत्पृथिव्यां व्रीहियवं हिरण्यं पशवः स्त्रियः ।
KK-13-01-244-034c	नालमेकस्य पर्याप्तमिति पश्यन्न मुह्यति ॥
KK-13-01-244-035a	यच्च कामसुखं लोके यच्च दिव्यं महत्सुखम् ।
KK-13-01-244-035c	तृष्णाक्षयसुखस्यैते नार्हतः षोडशीं कलाम् ॥
KK-13-01-244-036a	इन्द्रियाणीन्द्रियार्थेषु नैव धीरो नियोजयेत् ।
KK-13-01-244-036c	मनःषष्ठानि संयम्य नित्यमात्मनि योजयेत् ॥
KK-13-01-244-037a	इन्द्रियाणां विसर्गेण दोषमृच्छत्यसंशयम् ।
KK-13-01-244-037c	सन्नियम्य नु तान्येव ततः सिद्धिमवाप्नुयात् ॥
KK-13-01-244-038a	षण्णामात्मनि युक्तानामैश्वर्यं योऽधिगच्छति ।
KK-13-01-244-038c	न च पापैर्न चानर्थैः संयुज्येत विचक्षणः ॥
KK-13-01-244-039a	अप्रमत्तः सदा रक्षेदिन्द्रियाणि विचक्षणः ।
KK-13-01-244-039c	अरक्षितेषु तेष्वाशु नरो नरकमेति हि ॥
KK-13-01-244-040a	हृदि काममयश्चित्रो मोहसञ्चयसम्भवः ।
KK-13-01-244-040c	अज्ञानरूढमूलस्तु विवित्सापरिषेचनः ॥
KK-13-01-244-041a	रोषलोभमहास्कन्धः पुरा दुष्कृतसारवान् ।
KK-13-01-244-041c	आयासविटपस्तीव्रशोकपुष्पो भयाङ्कुरः ॥
KK-13-01-244-042a	नानासङ्कल्पपत्राढ्यः प्रमादात्परिवर्धितः ।
KK-13-01-244-042c	महतीभिः पिपासाभिः समन्तात्परिवेष्टितः ॥
KK-13-01-244-043a	संरोहत्यकृतप्रज्ञे पादपः कामसम्भवः ।
KK-13-01-244-043c	नैव रोहति तत्वज्ञे रूढो वा छिद्यते पुनः ॥
KK-13-01-244-044a	कृच्छ्रोपायेष्वनित्येषु निःसारेषु फलेषु च ।
KK-13-01-244-044c	दुःखादिषु दुरन्तेषु कामयोगेषु का रतिः ॥
KK-13-01-244-045a	इन्द्रियेषु च जीर्यत्सु च्छिद्यमाने तताऽऽयुषि ।
KK-13-01-244-045c	पुरस्ताच्च स्थिते मृत्यौ किं सुखं पश्यतासुखे ॥
KK-13-01-244-046a	व्याधिभिः पीड्यमानस्य नित्यं शारीरमानसैः ।
KK-13-01-244-046c	नरस्याकृतकृत्यस्य किं सुखं मरणे सति ॥
KK-13-01-244-047a	सञ्चिन्वानं तमेवार्थं कामानामवितृप्तकम् ।
KK-13-01-244-047c	व्याघ्रः पशुमिवारण्ये मृत्युरादाय गच्छति ॥
KK-13-01-244-048a	जन्ममृत्युजरादुःखैः सततं समभिद्रुतः ।
KK-13-01-244-048c	संसारे पच्यमानस्तु पापान्नोद्विजते जनः ॥
KK-13-01-244-049	उमोवाच ।
KK-13-01-244-049a	केनोपायेन मर्त्यानां निवर्त्येते जरान्तकौ ।
KK-13-01-244-049c	यद्यस्ति भगवन्मह्यमेतदाचक्ष्व माचिरम् ॥
KK-13-01-244-050a	तपसा वा सुमहता कर्मणा वा श्रुतेन वा ।
KK-13-01-244-050c	रसायनप्रयोगैर्वा केनात्येति जरान्तकौ ॥
KK-13-01-244-051	महेश्वर उवाच ।
KK-13-01-244-051a	नैतदस्ति महाभागे जरामृत्युनिवर्तनम् ।
KK-13-01-244-051c	सर्वलोकेषु जानीहि मोक्षादन्यत्र भामिनि ॥
KK-13-01-244-052a	न धनेन न राज्येन नोग्रेण तपसाऽपि वा ।
KK-13-01-244-052c	मरणं नातितरते विना मुक्त्या शरीरिणः ॥
KK-13-01-244-053a	अश्वमेधसहस्राणि वाजपेयशतानि च ।
KK-13-01-244-053c	न तरन्ति जरामृत्यू निर्वाणाधिगमाद्विना ॥
KK-13-01-244-054a	ऐस्वर्यं धनधान्यं च विद्यालाभस्तपस्तथा ।
KK-13-01-244-054c	रसायनप्रयोगाद्वै न तरन्ति जरान्तकौ ॥
KK-13-01-244-055a	दानयज्ञतपःशीलरसायनविदोऽपि वा ।
KK-13-01-244-055c	स्वाध्यायनिरता वाऽपि न तरन्ति जरान्तकौ ॥
KK-13-01-244-056a	देवदानवगन्धर्वकिन्नरोरगराक्षसान् ।
KK-13-01-244-056c	स्ववशे कुरुते कालो न कालस्यास्त्यगोचरः ॥
KK-13-01-244-057a	न ह्यहानि निवर्तन्ते न मासा न पुनः क्षपाः ।
KK-13-01-244-057c	स्रेयं प्रपद्यते ध्यानमजस्रं ध्रुवमव्ययम् ॥
KK-13-01-244-058a	स्रवन्ति न निवर्तन्ते स्रोतांसि सरितामिव ।
KK-13-01-244-058c	आयुरादाय मर्त्यानामहोरात्रेषु सन्ततम् ॥
KK-13-01-244-059a	जीवितं सर्वभूतानामक्षयः क्षपयन्नसौ ।
KK-13-01-244-059c	आदित्यो ह्यस्तमभ्येति पुनः पुनरुदेति च ॥
KK-13-01-244-060a	यस्यां रात्र्यां व्यतीतायामायुरल्पतरं भवेत् ।
KK-13-01-244-060c	गाधोदके मत्स्य इव किन्नु तस्य कुमारता ॥
KK-13-01-244-061a	मरणं हि शरीरस्य नियतं ध्रुवमेव च ।
KK-13-01-244-061c	तिष्ठन्नपि क्षणं सर्वः कालस्यैति वशं पुनः ॥
KK-13-01-244-062a	न म्रियेरन्न जीर्येरन्यदि स्युः सर्वदेहिनः ।
KK-13-01-244-062c	न चानिष्टं प्रवर्तेत शोको वा प्राणिनं क्वचित् ॥
KK-13-01-244-063a	अप्रमत्तः प्रमत्तेषु कालो भूतेषु तिष्ठति ।
KK-13-01-244-063c	अप्रमत्तस्य कालस्य क्षयं प्राप्तो न मुच्यते ॥
KK-13-01-244-064a	श्वःकार्यमद्य कुर्वीत पूर्वाह्णे चापराह्णिकम् ।
KK-13-01-244-064c	कोपि तद्वेद यत्रासौ मृत्युना नाभिवीक्षितः ॥
KK-13-01-244-065a	वर्षास्विदं करिष्यामि इदं ग्रीष्मवसन्तयोः ।
KK-13-01-244-065c	इति बालश्चिन्तयति अन्तरायं न बुध्यति ॥
KK-13-01-244-066a	इदं मे स्यादिदं मे स्यादित्येवं मनसा नराः ।
KK-13-01-244-066c	अनवाप्तेषु कामेषु ह्रियन्ते मरणं प्रति ॥
KK-13-01-244-067a	कालपाशेन बद्धानामहन्यहनि जीर्यताम् ।
KK-13-01-244-067c	का श्रद्धा प्राणिनां मार्गे विषमे भ्रमतां सदा ॥
KK-13-01-244-068a	युवैव धर्मशीलः स्यादनिमित्तं हि जीवितम् ।
KK-13-01-244-068c	फलानामिव पक्वानां सदा हि पतनाद्भयम् ॥
KK-13-01-244-069a	मर्त्यस्य किं धनैर्दारैः पुत्रैर्भोगैः प्रियैरपि ।
KK-13-01-244-069c	एकाह्ना सर्वमुत्सृज्य मृत्योस्तु वशमन्वियात् ॥
KK-13-01-244-070a	जायमानांश्च सम्प्रेक्ष्य म्रियमाणांस्तथैव च ।
KK-13-01-244-070c	न संवेगोस्ति चेत्पुंसः काष्ठलोष्ठसमो हि सः ॥
KK-13-01-244-071a	विनाशिनो ह्यध्रुवजीवितस्य किं बन्धुभिर्मित्रपरिग्रहैश्च ।
KK-13-01-244-071c	विहाय यद्गच्छति सर्वमेवं क्षणेन गत्वा न निवर्तते च ॥
KK-13-01-244-072a	एवं चिन्तयतो नित्यं सर्वार्थानामनित्यताम् ।
KK-13-01-244-072c	उद्वेगो जायते शीघ्रं निर्वाणस्य पुरस्सरः ॥
KK-13-01-244-073a	तेनोद्वेगेन चाप्यस्य विमर्शो जायते पुनः ।
KK-13-01-244-073c	विमर्शो नाम वैराग्यं सर्वद्रव्येषु जायते ॥
KK-13-01-244-074a	वैराग्येण परां शान्तिं लभन्ते मानवाः शुभे ।
KK-13-01-244-074c	मोक्षस्योपनिषद्दिव्यं वैराग्यमिति निश्चितम् ॥
KK-13-01-244-075a	एतत्ते कथितं देवि वैराग्योत्पादनं वचः ।
KK-13-01-244-075c	एवं सञ्चिन्त्य सञ्चिन्त्य मुच्यन्ते हि मुमुक्षवः ॥ ॥
	
इति श्रीमन्महाभारते अनुशासनपर्वणि दानधर्मपर्वणि चतुश्चत्वारिंशदधिकद्विशततमोऽध्यायः ॥ 244 ॥
	
13-244-18 दाराश्चोराश्चेति क.पाठः ॥
	

