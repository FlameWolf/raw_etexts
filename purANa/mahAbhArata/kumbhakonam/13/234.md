अध्यायः 234

महेश्वरेण पार्वतीं प्रति दानस्य षाङ्गुण्यप्रतिपादनपूर्वकं तत्फलकथनम् ॥ 1 ॥
	
KK-13-01-234-001	महेश्वर उवाच ।
KK-13-01-234-001a	एतदर्थमवाप्नोति नरः प्रेत्य शुभेक्षणे ॥
 KK-13-01-234-002	उमोवाच ।
KK-13-01-234-002a	लोकसिद्धं तु यद्द्रव्यं सर्वसाधारणं भवेत् ।
KK-13-01-234-002c	तददत्सर्वसामान्यं कथं धर्मं लभेन्नरः ।
KK-13-01-234-002e	एवं साधारणे द्रव्ये तस्य स्वत्वं कथं भवेत् ॥ 
KK-13-01-234-003	महेश्वर उवाच ।
KK-13-01-234-003a	लोके भूतमयं द्रव्यं सर्वसाधारणं तथा ।
KK-13-01-234-003c	तथैव तद्ददन्मर्त्यो लभेत्पुण्यं स तच्छृणु ॥
KK-13-01-234-004a	दाता प्रतिग्रहीता च देयं सोपक्रमं तथा ।
KK-13-01-234-004c	देशकालौ च यत्त्वेतद्दानं षङ्गुणमुच्यते ।
KK-13-01-234-004e	तेषां सम्पद्विशेषांश्च कीर्त्यमानान्निबोध मे ॥
KK-13-01-234-005a	आदिप्रभृति यः शुद्धो मनोवाक्कायकर्मभिः । 
KK-13-01-234-005c	सत्यवादी जितक्रोधस्त्वलुब्धो नाभ्यसूयकः । 
KK-13-01-234-005e	श्रुद्धावानास्तिकश्चैवक एवं दाता प्रशस्यते ॥
KK-13-01-234-006a	शुद्धो दान्तो जितक्रोधस्तथा दीनकुलोद्भवः ।
KK-13-01-234-006c	श्रुतचारित्रसम्पन्नस्तथा बहुकलत्रवान् ॥
KK-13-01-234-007a	पञ्चयज्ञपरो नित्यं निर्विकारशरीरवान् ।
KK-13-01-234-007c	एतान्पात्रगुणान्विद्धि तादृक्पात्रं प्रशस्यते ॥
KK-13-01-234-008a	पितृदेवाग्निकार्येषु तस्य दत्तं महाफलम् ।
KK-13-01-234-008c	यद्यदर्हति यो लोके पात्रं तस्य भवेच्च सः । 
KK-13-01-234-008e	मुच्येदापद आपन्नो येन पात्रं तदस्य तु ॥
KK-13-01-234-009a	अन्नस्य क्षुधितं पात्रं तृषितस्तु जलस्य वै ।
KK-13-01-234-009c	एवं पात्रेषु नानात्वमिष्यते पुरुषं प्रति ॥
KK-13-01-234-010a	जारश्चोरश्च षण्डश्च हिंस्रः समयभेदकः ।
KK-13-01-234-010c	लोकविघ्नकराश्चान्ये वर्जितव्याः सर्वशः प्रिये ॥
KK-13-01-234-011a	परोपघाताद्यद्द्रव्यं चौर्याद्वा लभ्यते नृभिः ।
KK-13-01-234-011c	निर्दयाल्लभ्यते यच्च धूर्तभावेन वै तथा ॥
KK-13-01-234-012a	अधर्मादर्थमोहाद्वा बहूनामुपरोधनात् ।
KK-13-01-234-012c	यल्लभ्यते धनं देवि तदत्यन्तविगर्हितम् ॥
KK-13-01-234-013a	तादृशेन कृतं धर्मं निष्फलं विद्धि भामिनि ।
KK-13-01-234-013c	तस्मान्न्यायागतेनैव दातव्यं शुभमिच्छता ॥
KK-13-01-234-014a	यद्यदात्मप्रियं नित्यं तत्तद्देयमिति स्थितिः ।
KK-13-01-234-014c	उपक्रममिमं विद्धि दातॄणां परमं हितम् ॥
KK-13-01-234-015a	पात्रभूतं तु दूरस्थमभिगम्य प्रसाद्य च ।
KK-13-01-234-015c	दाता दानं तथा दद्याद्यथा तुष्येत तेन सः । 
KK-13-01-234-015e	एष दानविधइः श्रेष्ठः समाहूय तु मध्यमः ॥
KK-13-01-234-016a	पूर्वं च पात्रतां ज्ञात्वा समाहूय निवेद्य च ।
KK-13-01-234-016c	शौचाचमनसंयुक्तं दातव्यं श्रद्धया प्रिये ॥
KK-13-01-234-0117a	याचितॄणां तु परममाभिमुख्यं पुरस्कृतम् ।
KK-13-01-234-017c	संमानपूर्वं सङ्ग्राह्यं दातव्यं देशकालयो ॥
KK-13-01-234-018ac	अपात्रेभ्योपि चान्येभ्यो दातव्यं भूतिमिच्छता ॥	
KK-13-01-234-019a	पात्राणि सम्परीक्ष्यैव दात्रा वै नाममात्रया ।
KK-13-01-234-019c	अतिशक्त्या परं दानं यथाशक्ति तु मध्यमम् ।
KK-13-01-234-019e	तृतीयं चापरं दानं नानुरूपमिवात्मनः ॥
KK-13-01-234-020a	यथा सम्भाषितं पूर्वं दातव्यं तत्तथैव च ।
KK-13-01-234-020c	पुण्यक्षेत्रेषु यद्दत्तं पुण्यकालेषु वा यथा । 
KK-13-01-234-020e	तच्छोभनतरं विद्धि गौरवाद्देशकालयोः ॥ 
KK-13-01-234-021	उमोवाच ।
KK-13-01-234-021ac	यश्च पुण्यतमो देशस्तथा कालश्च शंस मे ॥
KK-13-01-234-022	 महेश्वर उवाच ।
KK-13-01-234-022a	कुरुक्षेत्रं महानन्यो यश्च देवर्षिसेवितः ।
KK-13-01-234-022c	गिरिर्वरश्च तीर्थानि देशभागेषु पूजितः ।
KK-13-01-234-022e	ग्रहीतुमीप्सितो यत्र तत्र दत्तं महाफलम्॥
KK-13-01-234-023a	शरद्वसन्तकालश्च पुण्यमासस्तथैव च ।
KK-13-01-234-023c	शुक्लपक्षश्च पक्षाणां पौर्णमासी च पर्वसु ॥
KK-13-01-234-024a	पितृदैवतनक्षत्रनिर्मलो दिवसस्तथा ।
KK-13-01-234-024c	तच्छोभनतरं विद्धि चन्द्रसूर्यग्रहे तथा ॥
KK-13-01-234-025a	प्रतिग्रहीतुर्यः कालो मनसा कीर्तितः शुभे ।
KK-13-01-234-025c	एवमादिष्टकालेषु दत्तं दानं महद्भवेत् ॥
KK-13-01-234-026a	दाता देयं च पात्रं च उपक्रमयुता क्रिया ।
KK-13-01-234-026c	देशकालं तथा तेषां सम्पच्छुद्धिः प्रकीर्तिता ॥
KK-13-01-234-027ac	यथैव युगपत्सम्पत्तत्र दानं महद्भवेत् ॥
KK-13-01-234-028a	अत्यल्पमपि यद्दानमेभिः षड्भिर्गुणैर्युतम् ।
KK-13-01-234-028c	भूत्वाऽनन्तं नयेत्स्वर्गं दातारं दोषवर्जितम् ॥
KK-13-01-234-029a	सुमहद्वाऽपि यद्दानं गुणैरेभिर्विनाकृतम् ।
KK-13-01-234-029c	अत्यल्पफलनिर्योगमफलं वा फलोद्धतम् ॥ 
KK-13-01-234-030	उमोवाच ।
KK-13-01-234-030a	एवंगुणयुतं दानं दत्तं च फलतां व्रजेत् ।
KK-13-01-234-030c	तदस्ति चेन्महद्देयं तन्मे शंसितुमर्हसि ॥ 
KK-13-01-234-031	महेश्वर उवाच ।
KK-13-01-234-031ac	तदप्यस्ति महाभागे नराणां भावदोषतः ॥
KK-13-01-234-032a	कृत्वा धर्मं तु विधिवत्पश्चात्तापं करोति चेत् ।
KK-13-01-234-032c	श्लाघया वा यदि ब्रूयाद्वृथा संसदिं यत्कृतम् ॥
KK-13-01-234-033a	प्रकल्पयेच्च मनसा तत्फलं प्रेत्यभावतः ।
KK-13-01-234-033c	कर्म धर्मकृतं यच्च सततं फलकाङ्क्षया । 
KK-13-01-234-033e	एतत्कृतं वा दत्तं वा परत्र विफलं भवेत् ॥
KK-13-01-234-034a	एते दोषा विवर्ज्याश्च दातृभिः पुण्यकाङ्क्षिभिः ।
KK-13-01-234-034c	सनातनमिदं वृत्तं सद्भिराचरितं तथा ॥
KK-13-01-234-035a	अनुग्रहात्परेषां तु गृहस्थानामृणं हि तत् ।
KK-13-01-234-035c	इत्येवं मन आविश्य दातव्यं सततं बुधैः ॥
KK-13-01-234-036a	एवमेव कृतं नित्यं सुकृतं तद्भवेन्महत् ।
KK-13-01-234-036c	सर्वसाधारणं द्रव्यमेवं दत्त्वा महत्फलम् ॥ ॥

इति श्रीमन्महाभारते अनुशासनपर्वणि दानधर्मपर्वणि चतुस्त्रिंशदधिकद्विशततमोऽध्यायः ॥ 234 ॥
