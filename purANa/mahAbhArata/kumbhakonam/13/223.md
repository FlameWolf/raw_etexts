अध्यायः 223

परमेश्वरेण पार्वतीं प्रति प्राणिनां चण्डालत्वदरिद्रत्वादिप्रापकदुष्कर्मप्रतिपादनम् ॥ 1 ॥

KK-13-01-223-001	उमोवाच ।
KK-13-01-223-001a	भगवन्मानुषेष्वेव मानुषाः समदर्शनाः ।
KK-13-01-223-001c	चण्डाला इव दृश्यन्ते स्पर्शमात्रविदूषिताः ॥
KK-13-01-223-002a	नीचकर्मरता देव सर्वेषां मलहारकाः ।
KK-13-01-223-002c	दुर्गताः क्लेशभूयिष्ठा विरूपा दुष्टचेतसः ।
KK-13-01-223-002e	केन कर्मविपाकेन तन्मे शंसितुमर्हसि ॥
KK-13-01-223-003	महेश्वर उवाच ।
KK-13-01-223-003ac	तदहं ते प्रवक्ष्यामि तदेकाग्रमनाः शृणु ॥
KK-13-01-223-004a	ये पुरा मनुजा देवि अतिमानयुता भृशम् ।
KK-13-01-223-004c	आत्मसम्भावनायुक्ताः स्तब्धा दर्पसमन्विताः ॥
KK-13-01-223-005a	प्रणामं तु न कुर्वन्ति गुरूणामपि पामराः ।
KK-13-01-223-005c	ये स्वधर्मार्पणं कार्यमतिमानान्न कुर्वते ॥
KK-13-01-223-006a	परान्सन्नामयन्त्येव आज्ञयात्मनि ये बलात् ।KK-13-01-223-006c	ऋद्धियोगात्परान्नित्यमवमन्यन्ति मानवान् ।
KK-13-01-223-006e	पानपाः सर्वभक्षाश्च परुषाः कटुका नराः ॥
KK-13-01-223-007a	एवंयुक्तसमाचारा दण्डिता यमशासनैः ।
KK-13-01-223-007c	कथञ्चित्प्राप्य मानुष्यं चण्डालाः सम्भवन्ति ते ॥
KK-13-01-223-008a	नीचकर्मरताश्चैव सर्वेषां मलहारकाः ।
KK-13-01-223-008c	परेषां वन्दनपरास्ते भवन्त्येव मानिनः ॥
KK-13-01-223-009a	विरूपाः पापयोनिस्थाः स्पर्शनादिविवर्जिताः ।
KK-13-01-223-009c	कुवृत्तिमुपजीवन्ति भुत्वा ते रजकादयः ।
KK-13-01-223-009e	पुराऽतिमानदोषात्तु भुञ्जते स्वकृतं फलम् ॥
KK-13-01-223-010a	तानप्यवस्ताकृपणांश्चण्डालानपि बुद्धिमान् ।
KK-13-01-223-010c	न च निन्देन्नापि कुप्येद्भुञ्जते स्वकृतं फलम् ।
KK-13-01-223-010e	चण्डाला अपि तां जातिं शोचन्तः शुद्धिमाप्नुयुः ॥
KK-13-01-223-011	उमोवाच ।
KK-13-01-223-011a	भगवन्मानुषाः केचिदाशापाशशतैर्वृताः ।
KK-13-01-223-011c	परेषां द्वारि तिष्ठन्ति प्रतिषिद्धाः प्रवेशने ॥
KK-13-01-223-012a	द्रष्टुं ज्ञापयितुं चैव न लभन्ते च यत्नतः ।
KK-13-01-223-012c	केन कर्मविपाकेन तन्मे शंसितुमर्हसि ॥
KK-13-01-223-013	महेश्वर उवाच ।
KK-13-01-223-013a	ये पुरा मानुषा देवि ऐश्वर्यस्थानसंयुताः ।
KK-13-01-223-013c	संवादं तु न कुर्वन्ति परैरैश्वर्यमोहिताः ॥
KK-13-01-223-014a	द्वाराणि न ददत्येव लोभमोहादिभिर्वृताः ।
KK-13-01-223-014c	अवस्थामोहसंयुक्ताः स्वार्थमात्रपरायणाः ॥
KK-13-01-223-015a	सर्वभोगयुता वाऽपि सर्वेषां निष्फला भृशम् ।
KK-13-01-223-015c	अपि शक्ता न कुर्युस्ते परानुग्रहकारणात् ॥
KK-13-01-223-016a	निर्दयाश्चैव निर्द्वारा भोगैश्वर्यगतिं प्रति ।
KK-13-01-223-016c	एवं युक्तसमाचाराः पुनर्जन्मनि शोभने ॥
KK-13-01-223-017a	यदि चेन्मानुषं जन्म लभेरंस्ते तथाविधाः ।
KK-13-01-223-017c	दुर्गता दुरवस्थाश्च कर्मव्याक्षेपसंयुताः ॥
KK-13-01-223-018a	अभिधावन्ति ते सर्वे तमर्थमभिवेदिनः ।
KK-13-01-223-018c	राज्ञां वा राजमात्राणां द्वारि तिष्ठन्ति वारिताः ॥
KK-13-01-223-019a	कर्म विज्ञापितुं द्रष्टुं न लभन्ते कथञ्चन ।
KK-13-01-223-019c	प्रवेष्टुमपि ते द्वारं बहिस्तिष्ठन्ति काङ्क्षया ॥
KK-13-01-223-020	उमोवाच ।
KK-13-01-223-020a	भगवन्मानुषाः केचिन्मनुष्येषु बहुष्वपि ।
KK-13-01-223-020c	सहसा नष्टसर्वस्वा भ्रष्टकोशपरिग्रहाः ॥
KK-13-01-223-021a	दृश्यन्ते मानुषाः केचिद्राजचोरोदकादिभिः ।
KK-13-01-223-021c	केन कर्मविपाकेन तन्मे शंसितुमर्हसि ॥
KK-13-01-223-022	महेश्वर उवाच ।
KK-13-01-223-022a	ये पुरा मानुषा देवि आसुरं भावमाश्रिताः ।
KK-13-01-223-022c	परेषां वृत्तिनाशं तु कुर्वते द्वेषलोभतः ॥
KK-13-01-223-023a	उत्कोचनपराश्चैव पिशुनाश्च तथाविधाः ।
KK-13-01-223-023c	परद्रव्यहरा घोराश्चौर्याद्वाऽन्येन कर्मणा ॥
KK-13-01-223-024a	निर्दया निरनुक्रोशाः परेषां वृत्तिनाशकाः ।
KK-13-01-223-024c	नास्तिकाऽनृतभूयिष्ठाः परद्रव्यापहारिणः ॥
KK-13-01-223-025a	एवंयुक्तसमाचारा दण्डिता यमशासनैः ।
KK-13-01-223-025c	निरयस्थाश्चिरं कालं तत्र दुःखसमन्विताः ॥
KK-13-01-223-026a	यदि चेन्मानुषं जन्म लभेरंस्ते तथाविधाः ।
KK-13-01-223-026c	तत्रस्थाः प्राप्नुवन्त्येव सहसा द्रव्यवाशनम् ॥
KK-13-01-223-027a	कष्टं तत्प्राप्नुवन्त्येव कारणाकारणादपि ।
KK-13-01-223-027c	नाशं विनाशं द्रव्याणामुपघातं च सर्वशः ॥
KK-13-01-223-028	उमोवाच ।
KK-13-01-223-028a	भगवन्मानुषाः केचिद्बान्धवैः सहसा पृथक् ।
KK-13-01-223-028c	कारणादेव सहसा सर्वेषां प्राणनाशनम् ॥
KK-13-01-223-029a	शस्त्रेण वाऽन्यथा वाऽपि प्राप्नुवन्ति वधं नराः ।
KK-13-01-223-029c	केन कर्मविपाकेन तन्मे शंसितुमर्हसि ॥
KK-13-01-223-030	महेश्वर उवाच ।
KK-13-01-223-030a	ये पुरा मनुजा देवि घोरकर्मरतानृताः ।
KK-13-01-223-030c	आसुराः प्रायशो मूर्खाः प्राणिहिंसाप्रिया भृशं ॥
KK-13-01-223-031a	निर्दयाः प्राणिहिंसायां तथा प्राणिविघातकाः ।
KK-13-01-223-031c	विश्वस्तघातकाश्चैव तथा सुप्तविघातकाः ।
KK-13-01-223-031e	प्रायशोऽनृतभूयिष्ठा नास्तिका मांसभोजनाः ॥
KK-13-01-223-032a	एवंयुक्तसमाचाराः कालधर्मं गताः पुनः ।
KK-13-01-223-032c	दण्डिता यमदण्डेन निरयस्थाश्चिरं प्रिये ॥
KK-13-01-223-033a	तिर्यग्योनिं पुनः प्राप्य तत्र दुःखपरिक्षयात् ।
KK-13-01-223-033c	यदि चेन्मानुषं जन्म लभेरंस्ते तथाविधाः ।
KK-13-01-223-033e	तत्र ते प्राप्नुवन्त्येव वधबन्धान्यथा तथा ॥
KK-13-01-223-034a	आढ्या वा दुर्गता वाऽपि भुञ्जते स्वकृतं फलम् ।
KK-13-01-223-034c	सुप्ता मत्ताश्च विश्वस्तास्तथा ते प्राप्नुवन्त्युत ॥
KK-13-01-223-035a	प्राणवाधकृतं दुःखं बान्धवैः सहसा पृथक् ।
KK-13-01-223-035c	पुत्रदारविनाशं वा शस्त्रेणान्येन वा वधम् ॥
KK-13-01-223-036	उमोवाच ।
KK-13-01-223-036a	भगवन्मानुषाः केचिद्राजनीतिविशारदैः ।
KK-13-01-223-036c	दण्ड्यन्ते मानुषे लोके मानुषाः सर्वतोभयाः ।
KK-13-01-223-036e	केन कर्मविपाकेन तन्मे शंसितुमर्हसि ॥
KK-13-01-223-037	महेश्वर उवाच ।
KK-13-01-223-037a	ये पुरा मनुजा देवि मानुषांश्चेतराणि वा ।
KK-13-01-223-037c	क्लिष्टघातेन निघ्नन्ति प्राणान्प्राणिषु निर्दयाः ।
KK-13-01-223-037e	आसुरा घोरकर्माणः क्रूरदण्डवधप्रियाः ॥
KK-13-01-223-038a	ये दण्डयन्त्यदण्ड्यांश्च राजानः कोपमोहिताः ।
KK-13-01-223-038c	हिंसाहङ्कारपरुषा मांसादा नास्तिकाशुभाः ॥
KK-13-01-223-039a	केचित्स्त्रीपुरुषघ्नाश्च गुरुघ्नाश्च तथा प्रिये ।
KK-13-01-223-039c	एवंयुक्तसमाचारा प्राणिधर्मं गताः पुनः ॥
KK-13-01-223-040a	दण्डिता यमदण्डेन निरयस्थाश्चिरं प्रिये ।
KK-13-01-223-040c	पूर्वजन्मकृतं कर्म भुञ्जते तदिह प्रजाः ॥
KK-13-01-223-041a	इहैव यत्कर्म कृतं तत्परत्र फलत्युत ।
KK-13-01-223-041c	एषा व्यवस्थितिर्देवि मानुषेष्वेव दृश्यते ॥
KK-13-01-223-042a	न चर्षीणां न देवानाममृतत्वात्तपोबलात् ।
KK-13-01-223-042c	तैरेकेन शरीरेण भुज्यते कर्मणः फलम् ॥
KK-13-01-223-043ac	न तथा मानुषाणां स्यादन्तर्धाय भवेद्धि तत् ॥
KK-13-01-223-044	उमोवाच ।
KK-13-01-223-044a	किमर्थं मानुषा लोके दण्ड्यन्ते पृथिवीश्वरैः ।
KK-13-01-223-044c	कृतापराधमुद्दिश्य हन्ता हर्ताऽयमित्युत ॥
KK-13-01-223-045a	पुत्रार्थी पुत्रकामेष्ट्या इहैव लभते सुतान् ।
KK-13-01-223-045c	तैरेव हि शरीरेण भुञ्जन्ते कर्मणां फलम् ॥
KK-13-01-223-046a	दृश्यन्ते मानुषे लोके तद्भवान्नानुमन्यते ।
KK-13-01-223-046c	एतन्मे संशयस्थानं तन्मे त्वं छेत्तुमर्हसि ॥
KK-13-01-223-047	महेश्वर उवाच ।
KK-13-01-223-047a	स्थाने संशयितं देवि तत्त्वं शृणु समाहिता ।
KK-13-01-223-047c	कर्म कर्मफलं चेति युगपद्भुवि नेष्यते ॥
KK-13-01-223-048a	ये त्वयाऽभिहिता देवि हन्ता हर्ताऽयमित्यपि ।
KK-13-01-223-048c	तेषां तत्पूर्वकं कर्म दण्ड्यते यत्र राजभिः ॥
KK-13-01-223-049a	देवि कर्म कृतं चैषां हेतुर्भवति शासने ।
KK-13-01-223-049c	अपराधापरेशेन राजा दण्डयति प्रजाः ॥
KK-13-01-223-050a	इह लोके व्यवस्थार्थं राजभिर्दण्डनं स्मृतम् ।
KK-13-01-223-050c	उद्वेजनार्थं शेषाणामपराधं तमुद्दिशन् ॥
KK-13-01-223-051a	पुराकृतफलं दण्डो दण्ड्यमानस्य तद्ध्रुवम् ।
KK-13-01-223-051c	प्रागेव च मया प्रोक्तं तत्र निःसंशया भव ॥
KK-13-01-223-052	उमोवाच ।
KK-13-01-223-052a	भगवन्भुवि मर्त्यानां दण्डितानां नरेश्वरैः ।
KK-13-01-223-052c	दण्डेनैव तु तेनेह पापनाशो भवेन्न वा ।
KK-13-01-223-052e	एतन्मया संशयितं तद्भवांश्छेत्तुमर्हति ॥
KK-13-01-223-053	महेश्वर उवाच ।
KK-13-01-223-053ac	स्थाने संशयितं देवि शृणु तत्वं समाहिता ॥
KK-13-01-223-054a	ये नृपैर्दण्डिता भूमावपराधापदेशतः ।
KK-13-01-223-054c	यमलोके न दण्ड्यन्ते तत्र ते यमदण्डनैः ॥
KK-13-01-223-055a	अदण्डिता वा ये मिथ्या मिथ्या वा दण्डिता भुवि ।
KK-13-01-223-055c	तान्यमो दण्डयत्येव स हि वेद कृताकृतम् ।
KK-13-01-223-055e	नातिक्रमेद्यमं कश्चित्कर्म कृत्वेह मानुषः ॥
KK-13-01-223-056a	राजा यमश्च कुर्वाते दण्डमात्रं तु शोभने ।
KK-13-01-223-056c	उभाभ्यां यमराजभ्यां दण्डितोऽदण्डितोपि वा ।
KK-13-01-223-056e	पश्चात्कर्मफलं भुङ्क्ते नरके मानुषेषु वा ॥
KK-13-01-223-057a	नास्ति कर्मफलच्छेत्ता कश्चिल्लोकत्रयेऽपि च ।
KK-13-01-223-057c	इति ते कथितं सर्वं निर्विशङ्का भव प्रिये ॥
KK-13-01-223-058	उमोवाच ।
KK-13-01-223-058a	किमर्थं दुष्कृतं कृत्वा मानुषा भुवि नित्यशः ।
KK-13-01-223-058c	पुनस्तत्कर्मनाशाय प्रायश्चित्तानि कुर्वते ॥
KK-13-01-223-059a	सर्वपापहरं चेति हयमेधं वदन्ति च ।
KK-13-01-223-059c	प्रायश्चित्तानि चान्यानि पापनाशाय कुर्वते ।
KK-13-01-223-059e	तस्मान्मया संशयितं त्वं तच्छेत्तुमिहार्हसि ॥
KK-13-01-223-060	महेश्वर उवाच ।
KK-13-01-223-060a	स्थाने संशयितं देवि शृणु तत्वं समाहिता ।
KK-13-01-223-060c	संशयो हि महानेव पूर्वेषां च मनीषिणाम् ॥
KK-13-01-223-061a	द्विधा तु क्रियते पापं सद्भिश्चासद्भिरेव च ।
KK-13-01-223-061c	अभिसन्धाय वा नित्यमन्यथा वा यदृच्छया ॥
KK-13-01-223-062a	केवलं चाभिसन्धाय संरम्भाच्च करोति यत् ।
KK-13-01-223-062c	कर्मणस्तस्य नाशस्तु न कथञ्चन विद्यते ॥
KK-13-01-223-063a	अभिसन्धिकृतस्यैव नैव नाशोस्ति कर्मणः ।
KK-13-01-223-063c	अश्वमेधसहस्रैश्च प्रायश्चित्तशतैरपि ॥
KK-13-01-223-064a	अन्यथा यत्कृतं पापं प्रमादाद्वा यदृच्छया ।
KK-13-01-223-064c	प्रायश्चित्ताश्वमेधाभ्यां श्रेयसा तत्प्रणश्यति ॥
KK-13-01-223-065a	लोकसंव्यवहारार्थं प्रायश्चित्तादिरिष्यते ।
KK-13-01-223-065c	विद्ध्येवं पापके कार्ये निर्विशङ्का भव प्रिये ॥
KK-13-01-223-066ac	इति ते कथितं देवि भूयः श्रोतुं किमिच्छसि ॥
KK-13-01-223-067	उमोवाच ।
KK-13-01-223-067a	भगवन्देवदेवेश मानुषाश्चेतरा अपि ।
KK-13-01-223-067c	म्रियन्ते मानुषा लोके कारणाकारणादपि ।
KK-13-01-223-067e	केन कर्मविपाकेन तन्मे शंसितुमर्हसि ॥
KK-13-01-223-068	महेश्वर उवाच ।
KK-13-01-223-068a	ये पुरा मनुजा देवि कारणाकारणादपि ।
KK-13-01-223-068c	यथाऽसुभिर्वियुज्यन्ते प्राणिनः प्राणिनिर्दर्यैः ॥
KK-13-01-223-069a	तथैव ते प्राप्नुवन्ति यथैवात्मकृतं फलम् ।
KK-13-01-223-069c	विषदास्तु विषेणैव शस्त्रैः शस्त्रेण घातकाः ॥
KK-13-01-223-070a	एवमेव यथा लोके मानुषान्घ्नन्ति मानुषाः ।
KK-13-01-223-070c	कारणेनैव तेनाथ तता स्वप्राणनाशनम् ।
KK-13-01-223-070e	प्राप्नुवन्ति पुनर्देवि नास्ति तत्र विचारणा ॥
KK-13-01-223-071a	इति ते कथितं सर्वं कर्मपाकफलं प्रिये ।
KK-13-01-223-071c	भूयस्तव समासेन कथयिष्यामि तच्छृणु ॥
KK-13-01-223-072a	सत्यप्रमाणकरणान्नित्यमव्यभिचारि च ।
KK-13-01-223-072c	यैः पुरा मनुजैर्देवि यस्मिन्काले यथा कृतम् ॥
KK-13-01-223-073a	येनैव कारणेनापि कर्म यत्तु शुभाशुभम् ।
KK-13-01-223-073c	तस्मिन्काले तथा देवि कारणेनैव तेन तु ॥
KK-13-01-223-074a	प्राप्नुवन्ति नराः प्रेत्य निःसन्देहं शुभाशुभम् ।
KK-13-01-223-074c	इति सत्यं प्रजानीहि लोके तत्र विधिं प्रति ॥
KK-13-01-223-075a	कर्मकर्ता नरो भोक्ता स नास्ति दिवि वा भुवि ।
KK-13-01-223-075c	न शक्यं कर्म चाभोक्तुं सदेवासुरमानुषैः ॥
KK-13-01-223-076a	कर्मणा ग्रथितो लोक आदिप्रभृति वर्तते ।
KK-13-01-223-076c	एतदुद्देशतः प्रोक्तं कर्मपाकफलं प्रति ॥
KK-13-01-223-077a	यदन्यच्च मया नोक्तं यस्मिंस्ते कर्मसङ्ग्रहे ।
KK-13-01-223-077c	बुद्धितर्केण तत्सर्वं तथा वेदितुमर्हसि ।
KK-13-01-223-077e	कथितं श्रोतुकामाया भूयः श्रोतुं किमिच्छसि ॥ ॥

इति श्रीमन्महाभारते अनुशासनपर्वणि दानधर्मपर्वणि त्रयोविंशत्यधिकद्विशततमोऽध्यायः ॥ 223 ॥
