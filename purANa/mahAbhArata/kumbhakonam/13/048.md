अध्यायः 048

कृष्णेन युधिष्ठिरम्प्रत्युपमन्युना स्वात्मानं प्रत्युक्तशिवसहस्रनामानुवादः ॥ 1 ॥

KK-13-01-048-001	वासुदेव उवाच ।
KK-13-01-048-001a	ततः स प्रयतो भूत्वा मम तात युधिष्ठिर ।
KK-13-01-048-001c	प्राञ्जलिः प्राह विप्रर्षिर्नामसङ्ग्रहमादितः ॥
KK-13-01-048-002	उपमन्युरुवाच ।
KK-13-01-048-002a	ब्रह्मप्रोक्तैर्ऋषिप्रोक्तैर्वेदवेदाङ्गसम्भवैः ।
KK-13-01-048-002c	सर्वलोकेषु विख्यातं स्तुत्यं स्तोष्यामि नामभिः ॥
KK-13-01-048-003a	महद्भिर्विहितैः सत्यैः सिद्धैः सर्वार्थसाधकैः ।
KK-13-01-048-003c	ऋषिणा तण्डिना भक्त्या कृतैर्वेदकृतात्मना ॥
KK-13-01-048-004a	यथोक्तैः साधुभिः ख्यातैर्मुनिभिस्तत्त्वदर्शिभिः ।
KK-13-01-048-004c	प्रवरं प्रथमं स्वर्ग्यं सर्वभूतहितं शुभम् ॥
KK-13-01-048-005a	श्रुतेः सर्वत्र जगति ब्रह्मलोकावतारितैः ।
KK-13-01-048-005c	सत्यैस्तत्परमं ब्रह्म ब्रह्मप्रोक्तं सनातनम् ।
KK-13-01-048-005e	वक्ष्ये यदुकुलश्रेष्ठ शृणुष्वावहितो मम ॥
KK-13-01-048-006a	वरयैनं भवं देवं भक्तस्त्वं परमेश्वरम् ।
KK-13-01-048-006c	तेन ते श्रावयिष्यामि यत्तद्ब्रह्म सनातनम् ॥
KK-13-01-048-007a	न शक्यं विस्तरात्कृत्स्नं वक्तुं सर्वस्य केनचित् ।
KK-13-01-048-007c	युक्तेनापि विभूतीनामपि वर्षशतैरपि ॥
KK-13-01-048-008a	यस्यादिर्मध्यमन्तं च सुरैरपि न गम्यते ।
KK-13-01-048-008c	कस्तस्य शक्नुयाद्वक्तुं  गुणान्कार्त्स्न्येन माधव ॥
KK-13-01-048-009a	किन्तु देवस्य महतः संक्षिप्तार्थपदाक्षरम् ।
KK-13-01-048-009c	शक्तितश्चरितं वक्ष्ये प्रसादात्तस्य धीमतः ॥
KK-13-01-048-010a	अप्राप्य तु ततोऽनुज्ञां न शक्यः स्तोतुमीश्वरः ।
KK-13-01-048-010c	यदा तेनाभ्यनुज्ञातः स्तुतो वै स तदा मया ॥
KK-13-01-048-011a	अनादिनिधनस्याहं जगद्योनेर्महात्मनः ।
KK-13-01-048-011c	नाम्नां कञ्चित्समुद्देशं वक्ष्याम्यव्यक्तयोनिनः ॥
KK-13-01-048-012a	वरदस्य वरेण्यस्य विश्वरूपस्य धीमतः ।
KK-13-01-048-012c	शृणु नाम्नां चयं कृष्ण यदुक्तं पद्मयोनिना ॥
KK-13-01-048-013a	दश नामसहस्राणि यान्याह प्रपितामहः ।
KK-13-01-048-013c	तानि निर्मथ्य मनसा दध्नो घृतमिवोद्धृतम् ॥
KK-13-01-048-014a	गिरेः सारं यथा हेम पुष्पसारं यथा मधु ।
KK-13-01-048-014c	घृतात्सारं यथा मण्डस्तथैतत्सारमुद्धृतम् ।
KK-13-01-048-015a	सर्वपापापहमिदं चतुर्वेदसमन्वितम् ।
KK-13-01-048-015c	प्रयत्नेनाधिगन्तव्यं धार्यं च प्रयतात्मना ॥
KK-13-01-048-016ac	माङ्गल्यं पौष्टिकं चैव रक्षोघ्नं पावनं महत् ॥
KK-13-01-048-017a	इदं भक्ताय दातव्यं श्रद्दधानास्तिकाय च ।
KK-13-01-048-017c	नाश्रद्दधानरूपाय नास्तिकायाजितात्मने ॥
KK-13-01-048-018a	यश्चाभ्यसूयते देवं कारणात्मानमीश्वरम् ।
KK-13-01-048-018c	स कृष्ण नरकं याति सहपूर्वैः सहात्मजैः ॥
KK-13-01-048-019a	इदं ध्यानमिदं योगमिदं ध्येयमनुत्तममम् ।
KK-13-01-048-019c	इदं जप्यमिदं ज्ञानं रहस्यमिदमुत्तम् ॥
KK-13-01-048-020a	यं ज्ञात्वा अन्तकालेऽपि गच्छेत परमां गतिम् ।
KK-13-01-048-020c	पवित्रं मङ्गलं मेध्यं कल्याणमिदमुत्तमम् ॥
KK-13-01-048-021a	इदं ब्रह्मा पुरा कृत्वा सर्वलोकपितामहः ।
KK-13-01-048-021c	सर्वस्तवानां राजत्वे दिव्यानां समकल्पयत् ॥
KK-13-01-048-022a	तदाप्रभृति चैवायमीश्वरस्य महात्मनः ।
KK-13-01-048-022c	स्तवराज इति ख्यातो जगत्यमरपूजितः ॥
KK-13-01-048-023a	ब्रह्मलोकादयं स्वर्गे स्तवराजोऽवतारितः ।
KK-13-01-048-023c	यतस्तण्डिः पुरा प्राप तेन तण्डिकृतोऽभवत् ॥
KK-13-01-048-024a	स्वर्गाच्चैवात्र भूर्लोकं तण्डिना ह्यवतारितः ।
KK-13-01-048-024c	सर्वमङ्गलमाङ्गल्यं सर्वपापप्रणाशनम् ॥
KK-13-01-048-025a	निगदिष्ये महाबाहो स्तवानामुत्तमं स्तवम् ।
KK-13-01-048-025c	ब्रह्मणामपि यद्ब्रह्म पराणामपि यत्परम् ॥
KK-13-01-048-026a	तेजसामपि यत्तेजस्तपसामपि यत्तपः ।
KK-13-01-048-026c	शान्तीनामपि या शान्तिर्द्युतीनामपि या द्युतिः ॥
KK-13-01-048-027a	दान्तानामपि यो दान्तो धीमतामपि या च धीः ।
KK-13-01-048-027c	देवानामपि यो देव ऋषीणामपि यस्त्वृषिः ॥
KK-13-01-048-028a	यज्ञानामपि यो यज्ञः शिवानामपि यः शिवः ।
KK-13-01-048-028c	रुद्राणामपि यो रुद्रः प्रभा प्रभवतामपि ॥
KK-13-01-048-029a	योगिनामपि यो योगी कारणानां च कारणम् ।
KK-13-01-048-029c	यतो लोकाः सम्भवन्ति न भवन्ति यतः पुनः ॥
KK-13-01-048-030a	सर्वभूतात्मभूतस्य हरस्यामिततेजसः ।
KK-13-01-048-030c	अष्टोत्तरसहस्रं तु नाम्नां शर्वस्य मे शृणु ।
KK-13-01-048-030e	यच्छ्रुत्वा मनुजव्याघ्र सर्वान्कामानवाप्स्यसि ॥
KK-13-01-048-031a	स्थिरः स्थाणुः प्रभुर्भानुः, प्रवरो वरदो वरः ।
KK-13-01-048-031c	सर्वात्मा सर्वविख्यातः सर्वः सर्वकरो भवः ॥
KK-13-01-048-032a	जटी चर्मीं शिखी खड्गी सर्वाङ्गः सर्वभावनः ।
KK-13-01-048-032c	हरश्च हरिणाक्षश्च सर्वभूतहरः प्रभुः ॥
KK-13-01-048-033a	प्रवृत्तिश्च निवृत्तिश्च नियतः शाश्वतो ध्रुवः ।
KK-13-01-048-033c	श्मशानवासी भगवान्खचरो गोचरोऽर्दनः ॥
KK-13-01-048-034a	अभिवाद्यो महाकर्मा तपस्वी भूतभावनः ।
KK-13-01-048-034c	उन्मत्तवेषप्रच्छन्नः सर्वलोकप्रजापतिः ॥
KK-13-01-048-035a	महारूपो महाकायो वृषरूपो महायशाः ।
KK-13-01-048-035c	महात्मा सर्वभूतात्मा विश्वरूपो महाहनुः ॥
KK-13-01-048-036a	लोकपालोऽन्तर्हितात्मा प्रसादो हयगर्दभिः ।
KK-13-01-048-036c	पवित्रं च महांश्चैव नियमो नियमाश्रितः ॥
KK-13-01-048-037a	सर्वकर्मा स्वयम्भूत आदिरादिकरो निधिः ।
KK-13-01-048-037c	सहस्राक्षो विशालाक्षः सोमो नक्षत्रसाधकः ॥
KK-13-01-048-038a	चन्द्रः सूर्यः शनिः केतुर्ग्रहो ग्रहपतिर्वरः ।
KK-13-01-048-038c	अत्रिरत्र्या नमस्कर्ता मृगबाणार्पणोऽनघः ॥
KK-13-01-048-039a	महातपा घोरतपा अदीनो दीनसाधकः ।
KK-13-01-048-039c	संवत्सरकरो मन्त्रः प्रमाणं परमं तपः ॥
KK-13-01-048-040a	योगी योज्यो महाबीजो महारेता महाबलः ।
KK-13-01-048-040c	सुवर्णरेताः सर्वज्ञः सुबीजो बीजवाहनः ॥
KK-13-01-048-041a	दशबाहुस्त्वनिमिषो नीलकण्ठ उमापतिः ।
KK-13-01-048-041c	विश्वरूपः स्वयं श्रेष्ठो बलवीरो बलो गणः ॥
KK-13-01-048-042a	गणकर्ता गणपतिर्दिग्वासाः काम एव च ।
KK-13-01-048-042c	मन्त्रवित्परमो मन्त्रः सर्वभावकरो हरः ॥
KK-13-01-048-043a	कमण्डलुधरो धन्वी बाणहस्तः कपालवान् ।
KK-13-01-048-043c	अशनी शतघ्नी खङ्गी पट्टिशी चायुधी महान् ॥
KK-13-01-048-044a	स्रुवहस्तः सुरूपश्च तेजस्तेजस्करो निधिः ।
KK-13-01-048-044c	उष्णीषी च सुवक्त्रश्च उदग्रो विनतस्तथा ॥
KK-13-01-048-045a	दीर्घश्च हरिकेशश्च सुतीर्थः कुष्ण एव च ।
KK-13-01-048-045c	शृगालरूपः सिद्धार्थो मुण्डः सर्वशुभङ्करः ॥
KK-13-01-048-046a	अजश्च बहुरूपश्च गन्धधारी कपर्द्यपि ।
KK-13-01-048-046c	ऊर्ध्वरेता ऊर्ध्वलिङ्ग ऊर्ध्वशायी नभःस्थलः ॥
KK-13-01-048-047a	त्रिजटी चीरवासाश्च रुद्रः सेनापतिर्विभुः ।
KK-13-01-048-047c	अहश्चरो नक्तञ्चरस्तिग्ममन्युः सुवर्चसः ॥
KK-13-01-048-048a	गजहा दैत्यहा कालो लोकधाता गुणाकरः ।
KK-13-01-048-048c	सिंहशार्दूलरूपश्च आर्द्रचर्माम्बरावृतः ॥
KK-13-01-048-049a	कालयोगी महानादः सर्वकामश्चतुष्पथः ।
KK-13-01-048-049c	निशाचरः प्रेतचारी भूतचारी महेश्वरः ॥
KK-13-01-048-050a	बहुभूतो बहुधरः स्वर्भानुरमितो गतिः ।
KK-13-01-048-050c	नृत्यप्रियो नित्यनर्तो नर्तकः सर्वलालसः ॥
KK-13-01-048-051a	घोरो महातपाः पाशो नित्यो गिरिरुहो नभः ।
KK-13-01-048-051c	सहस्रहस्तो विजयो व्यवसायो ह्यतन्द्रितः ॥
KK-13-01-048-052a	अधर्षणो धर्षणात्मा यज्ञहा कामनाशकः ।
KK-13-01-048-052c	दक्षयागापहारी च सुसहो मध्यमस्तथा ॥
KK-13-01-048-053a	तेजोपहारी बलहा मुदितोऽर्थोऽजितो वरः ।
KK-13-01-048-053c	गम्भीरघोषो गम्भीरो गम्भीरबलवाहनः ॥
KK-13-01-048-054a	न्यग्रोधरूपो न्यग्रोधो वृक्षकर्णस्थितिर्विभुः ।
KK-13-01-048-054c	सुतीक्ष्णदशनश्चैव महाकायो महाननः ॥
KK-13-01-048-055a	विष्वक्सेनो हरिर्यज्ञः संयुगापीडवाहनः ।
KK-13-01-048-055c	तीक्ष्णतापश्च हर्यश्वः सहायः कर्मकालवित् ॥
KK-13-01-048-056a	विष्णुप्रसादितो यज्ञः समुद्रो वडवामुखः ।
KK-13-01-048-056c	हुताशनसहायश्च प्रशान्तात्मा हुताशनः ॥
KK-13-01-048-057a	उग्रतेजा महातेजा जन्यो विजयकालवित् ।
KK-13-01-048-057c	ज्योतिषामयनं सिद्धिः सर्वविग्रह एव च ॥
KK-13-01-048-058a	शिखी मुण्डी जटी ज्वाली मूर्तिजो मूर्धगो बली ।
KK-13-01-048-058c	वेणवी पणवी ताली खली कालकटङ्कटः ॥
KK-13-01-048-059a	नक्षत्रविग्रहमतिर्गुणबुद्धिर्लयो गमः ।
KK-13-01-048-059c	प्रजापतिर्विश्वबाहुर्विभागः सर्वगोमुखः ॥
KK-13-01-048-060a	विमोचनः सुसरणो हिरण्यकवचोद्भवः ॥
KK-13-01-048-060c	मेढ्रजो बलचारी च महीचारी स्रुतस्तथा ॥
KK-13-01-048-061a	सर्वतूर्यनिनादी च सर्वातोद्यपरिग्रहः ।
KK-13-01-048-061c	व्यालरूपो गुहावासी गुहो माली तरङ्गवित् ॥
KK-13-01-048-062a	त्रिदशस्त्रिकालधृक्कर्मसर्वबन्धविमोचनः ।
KK-13-01-048-062c	बन्धनस्त्वसुरेन्द्राणां युधि शत्रुविनाशनः ॥
KK-13-01-048-063a	साङ्ख्यप्रसादो दुर्वासाः सर्वसाधुनिषेवितः ।
KK-13-01-048-063c	प्रस्कन्दनो विभागज्ञो अतुल्यो यज्ञभागवित् ॥
KK-13-01-048-064a	सर्ववासः सर्वचारी दुर्वासा वासवोऽमरः ।
KK-13-01-048-064c	हैमो हेमकरो यज्ञः सर्वधारी धरोत्तमः ॥
KK-13-01-048-065a	लोहिताक्षो महाक्षश्च विजयाक्षो विशारदः ।
KK-13-01-048-065c	सङ्ग्रहो निग्रहः कर्ता सर्पचीरनिवासनः ॥
KK-13-01-048-066a	मुख्योऽमुख्यश्च देहश्च काहलिः सर्वकामदः ।
KK-13-01-048-066c	सर्वकासप्रसादश्च सुबलो बलरूपधृत् ॥
KK-13-01-048-067a	सर्वकामवरश्चैव सर्वदः सर्वतोमुखः ।
KK-13-01-048-067c	आकाशनिर्विरूपश्च निपाती ह्यवशः खगः ॥
KK-13-01-048-068a	रौद्ररूपोंऽशुरादित्यो बहुरश्मिः सुवर्चसी ।
KK-13-01-048-068c	वसुवेगो महावेगो मनोवेगो निशाचरः ॥
KK-13-01-048-069a	सर्ववासी श्रियावासी उपदेशकरोऽकरः ।
KK-13-01-048-069c	मुनिरात्मनिरालोकः सम्भग्नश्च सहस्रदः ॥
KK-13-01-048-070a	पक्षी च पक्षरूपश्च अतिदीप्तो विशाम्पतिः ।
KK-13-01-048-070c	उन्मादो मदनः कामो ह्यश्वत्थोऽर्थकरो यशः ॥
KK-13-01-048-071a	वामदेवश्च वामश्च प्राग्दक्षिणश्च वामनः ।
KK-13-01-048-071c	सिद्धयोगी महर्षिश्च सिद्धार्थः सिद्धसाधकः ॥
KK-13-01-048-072a	भिक्षुश्च भिक्षुरूपश्च विपणो मृदुरव्ययः ।
KK-13-01-048-072c	महासेनो विशाखश्च षष्टिभागो गवाम्पतिः ॥
KK-13-01-048-073a	वज्रहस्तश्च विष्कम्भी चमूस्तम्भन एव च ।
KK-13-01-048-073c	वृत्तावृत्तकरस्तालो मधुर्मधुकलोचनः ॥
KK-13-01-048-074a	वाचस्पत्यो वाजसनो नित्यमाश्रमपूजितः ।
KK-13-01-048-074c	ब्रह्मचारी लोकचारी सर्वचारी विचारवित् ॥
KK-13-01-048-075a	ईशान ईश्वरः कालो निशाचारी पिनाकवान् ।
KK-13-01-048-075c	निमित्तस्थो निमित्तं च नन्दिर्नन्दिकरो हरिः ॥
KK-13-01-048-076a	नन्दीश्वरश्च नन्दी च नन्दनो नन्दिवर्धनः ।
KK-13-01-048-076c	भगहारी निहन्ता च कालो ब्रह्मा पितामहः ॥
KK-13-01-048-077a	चतुर्मुखो महालिङ्गश्चारुलिङ्गस्तथैव च ।
KK-13-01-048-077c	लिङ्गाध्यक्षः सुराध्यक्षो योगाध्यक्षो युगावहः ॥
KK-13-01-048-078a	बीजाध्यक्षो बीजकर्ता अध्यात्माऽनुगतो बलः ।
KK-13-01-048-078c	इतिहासः सकल्पश्च गौतमोऽथ निशाकरः ॥
KK-13-01-048-079a	दम्भो ह्यदम्भो वैदम्भो वश्यो वशकरः कलिः ।
KK-13-01-048-079c	लोककर्ता पशुपतिर्महाकर्ता ह्यनौषधः ॥
KK-13-01-048-080a	अक्षरं परमं ब्रह्मि बलवच्छक्र एव च ।
KK-13-01-048-080c	नीतिर्ह्यनीतिः शुद्धात्मा शुद्धो मान्यो गतागतः ॥
KK-13-01-048-081a	बहुप्रसादः सुस्वप्नो दर्पणोऽथ त्वभित्रजित् ।
KK-13-01-048-081c	वेदकारो मन्त्रकारो विद्वान्समरमर्दनः ॥
KK-13-01-048-082a	महामेघनिवासी च महाघोरो वशीकरः ।
KK-13-01-048-082c	अग्निज्वालो महाज्वालो अतिधूम्रो हुतो हविः ॥
KK-13-01-048-083a	वृषणः शङ्करो नित्यं वर्चस्वी धूमकेतनः ।
KK-13-01-048-083c	नीलस्तथाङ्गलुब्धश्च शोभनो निरवग्रहः ॥
KK-13-01-048-084a	स्वस्तिदः स्वस्तिभावश्च भागी भागकरो लघुः ।
KK-13-01-048-084c	उत्सङ्गश्च महाङ्गश्च महागर्भपरायणः ॥
KK-13-01-048-085a	कृष्णवर्णः सुवर्णश्च इन्द्रियं सर्वदेहिनाम् ।
KK-13-01-048-085c	महापादो महाहस्तो महाकायो महायशाः ॥
KK-13-01-048-086a	महामूर्धा महामात्रो महानेत्रो निशालयः ।
KK-13-01-048-086c	महान्तको महाकर्णो महोष्ठश्चि महाहनुः ॥
KK-13-01-048-087a	महानासो महाकम्बुर्महाग्रीवः श्मशानभाक् ।
KK-13-01-048-087c	महावक्षा महोरस्को ह्यन्तरात्मा मृगालयः ॥
KK-13-01-048-088a	लम्बनो लम्बितोष्ठश्च महामायः पयोनिधिः ।
KK-13-01-048-088c	महादन्तो महादंष्ट्रो महाजिह्वो महामुखः ॥
KK-13-01-048-089a	महानखो महारोमा महाकेशो महाजटः ।
KK-13-01-048-089c	प्रसन्नश्च प्रसादश्च प्रत्ययो गिरिसाधनः ॥
KK-13-01-048-090a	स्नेहनोऽस्नेहनश्चैव अजितश्च महामुनिः ।
KK-13-01-048-090c	वृक्षाकारो वृक्षकेतुरनलो वायुवाहनः ॥
KK-13-01-048-091a	गण्डली मेरुधामा च देवाधिपतिरेव च ।
KK-13-01-048-091c	अथर्वशीर्षः सामास्य ऋक्सहस्रामितेक्षणः ॥
KK-13-01-048-092a	यजुःपादभुजो गुह्यः प्रकाशो जङ्गमस्तथा ।
KK-13-01-048-092c	अमोघार्थः प्रसादश्च अभिगम्यः सुदर्शनः ॥
KK-13-01-048-093a	उपकारः प्रियः सर्वः कनकः काञ्चनच्छविः ।
KK-13-01-048-093c	नाभिर्नन्दिकरो भावः पुष्करस्थपतिः स्थिरः ॥
KK-13-01-048-094a	द्वादशस्त्रासनश्चाद्यो यज्ञो यज्ञसमाहितः ।
KK-13-01-048-094c	नक्तं कलिश्च कालश्च मकरः कालपूजितः ॥
KK-13-01-048-095a	सगणो गणकारश्च भूतवाहनसारथिः ।
KK-13-01-048-095c	भस्मशयो भस्मगोप्ता भस्मभूतस्तरुर्गणः ॥
KK-13-01-048-096a	लोकपालस्तथा लोको महात्मा सर्वपूजितः ।
KK-13-01-048-096c	शुक्लस्त्रिशुक्लः सम्पन्नः शुचिर्भूतनिषेवितः ॥
KK-13-01-048-097a	आश्रमस्थः क्रियादस्थो विश्वकर्ममतिर्वरः ।
KK-13-01-048-097c	विशालशाखस्ताम्रोष्ठो ह्यम्बुजालः सुनिश्चलः ॥
KK-13-01-048-098a	कपिलः कपिशः शुक्ल आयुश्चैव परोऽपरः ।
KK-13-01-048-098c	गन्धर्वो ह्यदितिस्तार्क्ष्यः सुविज्ञेयः सुशारदः ॥
KK-13-01-048-099a	परश्वधायुधो देव अनुकारी सुबान्धवः ।
KK-13-01-048-099c	तुम्बवीणो महाक्रोध ऊर्ध्वरेता जलेशयः ॥
KK-13-01-048-100a	उग्रो वंशकरो वंशो वंशनादो ह्यनिन्दितः ।
KK-13-01-048-100c	सर्वाङ्गरूपो मायावी सुहृदो ह्यनिलोऽनलः ॥
KK-13-01-048-101a	बन्धनो बन्धकर्ता च सुबन्धनविमोचनः ।
KK-13-01-048-101c	स यज्ञारिः स कामारिर्महादंष्ट्रो महायुधः ॥
KK-13-01-048-102a	बहुधा निन्दितः शर्वः शङ्करः शङ्करोऽधनः ।
KK-13-01-048-102c	अमरेशो महादेवी विश्वदेवः सुरारिहा ॥
KK-13-01-048-103a	अहिर्बुध्न्योऽनिलाभश्च चेकितानो हविस्तथा ।
KK-13-01-048-103c	अजैकपाच्च कापाली त्रिशङ्कुरजितः शिवः ॥
KK-13-01-048-104a	धन्वन्तरिर्धूमकेतुः स्कन्दो वैश्रवणस्तथा ।
KK-13-01-048-104c	धाता शक्रश्च विष्णुश्च मित्रस्त्वष्टा ध्रुवो धरः ॥
KK-13-01-048-105a	प्रभावः सर्वगो वायुरर्यमा सविता रविः ।
KK-13-01-048-105c	उषङ्गुश्च विधाता च मान्धाता भूतभावनः ॥
KK-13-01-048-106a	विभुर्वर्णविभावी च सर्वकामगुणावहः ।
KK-13-01-048-106c	पद्मनाभो महागर्भश्चन्द्रवक्त्रोऽनिलोऽनलः ॥
KK-13-01-048-107a	बलवांश्चोपशान्तश्च पुराणः पुण्यचञ्चुरी ।
KK-13-01-048-107c	कुरुकर्ता कुरुवासी कुरुभूतो गुणौषधः ॥
KK-13-01-048-108a	सर्वाशयो दर्भचारी सर्वेषां प्राणिनां पतिः ।
KK-13-01-048-108c	देवदेवः सुखासक्तः सदसत्सर्वरत्नवित् ॥
KK-13-01-048-109a	कैलासगिरिवासी च हिमवद्गिरिसंश्रयः ।
KK-13-01-048-109c	कूलहारी कूलकर्ता बहुविद्यो बहुप्रदः ॥
KK-13-01-048-110a	वणिजो वर्धकी वृक्षो बकुलश्चन्दनश्छदः ।
KK-13-01-048-110c	सारग्रीवो महाजत्रुरलोलश्च महौषधः ॥
KK-13-01-048-111a	सिद्धार्थकारी सिद्धार्थश्छदो व्याकरणोत्तरः ।
KK-13-01-048-111c	सिंहनादः सिंहदंष्ट्रः सिंहगः सिंहवाहनः ॥
KK-13-01-048-112a	प्रभावात्मा जगत्कालस्थालो लोकहितस्तरुः ।
KK-13-01-048-112c	सारङ्गो नवचक्राङ्गः केतुमाली सभावनः ॥
KK-13-01-048-113ac	भूतालयो भूतपतिरहोरात्रमनिन्दितः ॥
KK-13-01-048-114a	वाहिता सर्वभूतानां निलयश्च विभुर्भवः ।
KK-13-01-048-114c	अमोघः संयतो ह्यश्वो भोजनः प्राणधारणः ॥
KK-13-01-048-115a	धृतिमान्मतिमान्दक्षः सत्कृतश्च युगाधिपः ।
KK-13-01-048-115c	गोपालिर्गोपतिर्ग्रामो गोचर्मवसनो हरिः ।
KK-13-01-048-116a	हिरण्यबाहुश्च तथा गुहापालः प्रवेशिनाम् ।
KK-13-01-048-116c	प्रकृष्टारिर्महाहर्षो जितकामो जितेन्द्रियः ॥
KK-13-01-048-117a	गान्धारश्च सुवासस्च तपःसक्तो रतिर्नरः ।
KK-13-01-048-117c	महागीतो महानृत्यो ह्यप्सरोगणसेवितः ॥
KK-13-01-048-118a	महाकेतुर्महाधातुर्नैकसानुचरश्चलः ।
KK-13-01-048-118c	आवेदनीय आदेशः सर्वगन्धसुखावहः ॥
KK-13-01-048-119a	तोरणस्तारणो वातः वरिधी पतिखेचरः ।
KK-13-01-048-119c	संयोगो वर्धनो वृद्धो अतिवृद्धो गुणाधिकः ॥
KK-13-01-048-120a	नित्य आत्मसहायश्च देवासुरपतिः पतिः ।
KK-13-01-048-120c	युक्तश्च युक्तबाहुश्च देवो दिवि सुपर्वणः ॥
KK-13-01-048-121a	आषाढश्च सुषाढश्च ध्रुवोऽथ हरिणो हरः ।
KK-13-01-048-121c	वपुरावर्तमानेभ्यो वसुश्रेष्ठो महापथः ॥
KK-13-01-048-122a	शिरोहारी विमर्शश्च सर्वलक्षणलक्षितः ।
KK-13-01-048-122c	अक्षश्च रथयोगी च सर्वयोगी महाबलः ॥
KK-13-01-048-123a	समाम्नायोऽसमाम्नायस्तीर्थदेवो महारथः ।
KK-13-01-048-123c	निर्जीवो जीवनो मन्त्रः शुभाक्षो बहुकर्कशः ॥
KK-13-01-048-124a	रत्नप्रभूतो रत्नाङ्गो महार्णवनिपानवित् ।
KK-13-01-048-124c	मूलं विशालो ह्यमृतो व्यक्ताव्यक्तस्तपोनिधिः ॥
KK-13-01-048-125a	आरोहणोऽधिरोहश्च शीलधारी महायशाः ।
KK-13-01-048-125c	सेनाकल्पो महाकल्पो योगो युगकरो हरिः ॥
KK-13-01-048-126a	युगरूपो महारूपो महानागहनो वधः ।
KK-13-01-048-126c	न्यायनिर्वपणः पादः पण्डितो ह्यचलोपमः ॥
KK-13-01-048-127a	बहुमालो महामालः शशी हरसुलोचनः ।
KK-13-01-048-127c	विस्तारो लवणः कूपस्त्रियुगः सफलोदयः ॥
KK-13-01-048-128a	त्रिलोचनो विषष्णाङ्गो मणिविद्धो जटाधरः ।
KK-13-01-048-128c	बिन्दुर्विसर्गः सुमुखः शरः सर्वायुधः सहः ॥
KK-13-01-048-129a	निवेदनः सुखाजातः सुगन्धारो महाधनुः ।
KK-13-01-048-129c	गन्धपाली च भगवानुत्थानः सर्वकर्मणाम् ॥
KK-13-01-048-130a	मन्थानो बहुलो वायुः सकलः सर्वलोचनः ।
KK-13-01-048-130c	तलस्तालः करस्थाली ऊर्ध्वसंहननो महान् ॥
KK-13-01-048-131a	छत्रं सुच्छत्रो विख्यातो लोकः सर्वाश्रयः क्रमः ।
KK-13-01-048-131c	मुण्डो विरूपो विकृतो दण्डी कुण्डी विकुर्वणः ।
KK-13-01-048-132a	हर्यक्षः ककुभो वज्रो शतजिह्वः सहस्रपात् ।
KK-13-01-048-132c	सहस्रमूर्धा देवेन्द्रः सर्वदेवमयो गुरुः ॥
KK-13-01-048-133a	सहस्रबाहुः सर्वाङ्गः शरण्यः सर्वलोककृत् ।
KK-13-01-048-133c	पवित्रं त्रिककुन्मन्त्रः कनिष्ठः कृष्णपिङ्गलः ।
KK-13-01-048-134a	ब्रह्मदण्डविनिर्माता शतघ्नीपाशशक्तिमान् ।
KK-13-01-048-134c	पद्मगर्भो महागर्भो ब्रह्मगर्भो जलोद्भवः ॥
KK-13-01-048-135a	गभस्तिर्ब्रह्मकृद्ब्रह्मी ब्रह्मविद्ब्राह्मणो गतिः ।
KK-13-01-048-135c	अनन्तरुपो नैकात्मा तिग्मतेजाः स्वयम्भुवः ॥
KK-13-01-048-136a	ऊर्ध्वगात्मा पशुपतिर्वातरंहा मनोजवः ।
KK-13-01-048-136c	चन्दनी पद्मनालाग्रः सुरभ्युत्तरणो नरः ॥
KK-13-01-048-137a	कर्णिकारमहास्रग्वी नीलमौलिः पिनाकधृत् ।
KK-13-01-048-137c	उमापतिरुमाकान्तो जाह्नवीधृगुमाधवः ॥
KK-13-01-048-138a	वरो वराहो वरदो वरेण्यः सुमाहास्वनः ।
KK-13-01-048-138c	महाप्रसादो दमनः शत्रुहा श्वेतपिङ्गलः ॥
KK-13-01-048-139a	पीतात्मा परमात्मा च प्रयतात्मा प्रधानधृत् ।
KK-13-01-048-139c	सर्वपार्श्वमुखस्त्र्यक्षो धर्मसाधारणो वरः ॥
KK-13-01-048-140a	चराचरात्मा सूक्ष्मात्मा अमृतो गोवृषेश्वरः ।
KK-13-01-048-140c	साध्यर्षिर्वसुरादित्यो विवस्वान्सविताऽमृतः
KK-13-01-048-141a	व्यासः सर्गः सुसंक्षेपो विस्तरः पर्ययो नरः ।
KK-13-01-048-141c	ऋतु संवत्सरो मासः पक्षः सङ्ख्यासमापनः ॥
KK-13-01-048-142a	कला काष्ठा लवा मात्रा मुहूर्ताहःक्षपाः क्षणाः ।
KK-13-01-048-142c	विश्वक्षेत्रं प्रजाबीजं लिङ्गमाद्यस्तु निर्गमः ॥
KK-13-01-048-143a	सदसद्व्यक्तमव्यक्तं पिता माता पितामहः ।
KK-13-01-048-143c	स्वर्गद्वारं प्रजाद्वारं मोक्षद्वारं त्रिविष्टपम् ॥
KK-13-01-048-144a	निर्वाणं ह्लादनश्चैव ब्रह्मलोकः परा गतिः ।
KK-13-01-048-144c	देवासुरविनिर्माता देवासुरपरायणः ॥
KK-13-01-048-145a	देवासुरगुरुर्देवो देवासुरनमस्कृतः ।
KK-13-01-048-145c	देवासुरमहामात्रो देवासुरगणाश्रयः ॥
KK-13-01-048-146a	देवासुरगणाध्यक्षो देवासुरगणाग्रणीः ।
KK-13-01-048-146c	देवातिदेवो देवर्षिर्देवासुरवरप्रदः ॥
KK-13-01-048-147a	देवासुरेश्वरो विश्वो देवासुरमहेश्वरः ।
KK-13-01-048-147c	सर्वदेवमयोचिन्त्यो देवतात्माऽत्मसम्भवः ॥
KK-13-01-048-148a	उद्भित्त्रिविक्रमो वैद्यो विरजो नीरजोऽमरः ॥
KK-13-01-048-148c	ईड्यो हस्तीश्वरो व्याघ्रो देवसिंहो नरर्षभः ॥
KK-13-01-048-149a	विबुधोऽग्रवरः सूक्ष्मः सर्वदेवस्तपोमयः ।
KK-13-01-048-149c	सुयुक्तः शोभनो वज्री प्रासानां प्रभवोऽव्ययः ॥
KK-13-01-048-150a	गुहः कान्तो निजः सर्गः पवित्रं सर्वपावनः ।
KK-13-01-048-150c	शृङ्गी शृङ्गप्रियो बभ्रू राजराजो निरामयः ॥
KK-13-01-048-151a	अभिरामः सुरगणो विरामः सर्वसाधः ।
KK-13-01-048-151c	ललाटाक्षो विश्वदेवो हरिणो ब्रह्मवर्चसः ॥
KK-13-01-048-152a	स्थावराणां पतिश्चैव नियमेन्द्रियवर्धनः ।
KK-13-01-048-152c	सिद्धार्थः सिद्धभूतार्थोऽचिन्त्यः सत्यव्रतः शुचिः ॥
KK-13-01-048-153a	व्रताधिपः परं ब्रह्म भक्तानां परमा गतिः ।
KK-13-01-048-153c	विमुक्तो मुक्ततेजाश्च श्रीमाञ्श्रीवर्धनो जगत् ॥
KK-13-01-048-154a	यथा प्रधानं भगवानिति भक्त्या स्तुतो मया ।
KK-13-01-048-154c	यन्न ब्रह्मादयो देवा विदुस्तत्त्वेन नर्षयः ।
KK-13-01-048-154e	स्तोतव्यमर्च्यं वन्द्यं च कः स्तोष्यति जगत्पतिम् ॥
KK-13-01-048-155a	भक्तिं त्वेवं पुरस्कृत्य मया यज्ञपतिर्विभुः ।
KK-13-01-048-155c	ततोऽभ्यनुज्ञां सम्प्राप्य स्तुतो मतिमतां वरः ॥
KK-13-01-048-156a	शिवमेभिः स्तुवन्देवं नामभिः पुष्टिवर्धनैः ।
KK-13-01-048-156c	नित्ययुक्तः शुचिर्भक्तः प्राप्नोत्यात्मानमात्मना ॥
KK-13-01-048-157ac	एतद्धि परमं ब्रह्म परं ब्रह्माधिगच्छति ॥
KK-13-01-048-158ac	ऋषयश्चैव देवाश्च स्तुवन्त्येतेन तत्परम् ॥
KK-13-01-048-159a	स्तूयमानो महादेवस्तुष्यते नियतात्मभिः ।
KK-13-01-048-159c	भक्तानुकम्पी भगवानात्मसंस्थाकरो विभुः ॥
KK-13-01-048-160a	तथैव च मनुष्येषु ये मनुष्याः प्रधानतः ।
KK-13-01-048-160c	आस्तिकाः श्रद्धधानाश्च बहुभिर्जन्मभिः स्तवैः ॥
KK-13-01-048-161a	भक्त्या ह्यनन्यमीशानं परं देवं सनातनम् ।
KK-13-01-048-161c	कर्मणा मनसा वाचा भावेनामिततेजसः ॥
KK-13-01-048-162a	शयाना जाग्रमाणाश्च व्रजन्नुपविशंस्तथा ।
KK-13-01-048-162c	उन्मिषन्निमिषंश्चैव चिन्तयन्तः पुनः पनः ॥
KK-13-01-048-163a	शृण्वन्तः श्रावयन्तश्च कथयन्तश्च ते भवम् ।
KK-13-01-048-163c	स्तुवन्तः स्तूयामानाश्च तुष्यन्ति च रमन्ति च ॥
KK-13-01-048-164a	जन्मकोटिसहस्रेषु नानासंसारयोनिषु ।
KK-13-01-048-164c	जन्तोर्विगतपापस्य भवे भक्तिः प्रजायते ॥
KK-13-01-048-165a	उत्पन्ना च भवे भक्तिरनन्या सर्वभावतः ।
KK-13-01-048-165c	भाविनः कारणे चास्य सर्वयुक्तस्य सर्वथा ॥
KK-13-01-048-166a	एतद्देवेषु दुष्प्रापं मनुष्येषु न लभ्तते ।
KK-13-01-048-166c	निर्विघ्रा निश्चला रुद्रे भक्तिरव्यभिचारिणी ॥
KK-13-01-048-167a	तस्यैव च प्रसादेन भक्तिरुत्पद्यते नृणाम् ।
KK-13-01-048-167c	येन यान्ति परां सिद्धिं तद्भागवतचेतसः ॥
KK-13-01-048-168a	ये सर्वभावानुगताः प्रपद्यन्ते महेश्वरम् ।
KK-13-01-048-168c	प्रपन्नवत्सलो देवः संसारात्तान्समुद्धरेत् ॥
KK-13-01-048-169a	एवमन्ये विकुर्वन्ति देवाः संसारमोचनम् ।
KK-13-01-048-169c	मनुष्याणामृते देवं नान्या शक्तिस्तपोबलम् ॥
KK-13-01-048-170a	इति तेनेन्द्रकल्पेन भगवान्सदसत्पतिः ।
KK-13-01-048-170c	कृत्तिवासाः स्तुतः कृष्ण तण्डिना शुभबुद्धिना ॥
KK-13-01-048-171a	स्तवमेतं भगवतो ब्रह्मा स्वयमधारयत् ।
KK-13-01-048-171c	गीयते च स बुद्ध्येत ब्रह्म शङ्करसन्निधौ ॥
KK-13-01-048-172a	इदं पुण्यं पवित्रं च सर्वदा पापनाशनम् ।
KK-13-01-048-172c	योगदं मोक्षदं चैव स्वर्गदं तोषदं तथा ॥
KK-13-01-048-173a	एवमेतत्पठन्ते य एकभक्त्या तु शङ्करम् ।
KK-13-01-048-173c	या गतिः साङ्ख्ययोगानां व्रजन्त्येतां गतिं तदा ॥
KK-13-01-048-174a	स्तवमेतं प्रयत्नेन सदा रुद्रस्य सन्निधौ ।
KK-13-01-048-174c	अब्धमेकं चरेद्भक्तः प्राप्नुयादीप्सितं फलम् ॥
KK-13-01-048-175a	एतद्रहस्यं परमं ब्रह्मणो हृदि संस्थितम् ।
KK-13-01-048-175c	ब्रह्मा प्रोवाच शक्राय शक्रः प्रोवाच मृत्यवे ॥
KK-13-01-048-176a	मृत्युः प्रोवाच रुद्रेभ्यो रुद्रेभ्यस्तण्डिमागमत् ।
KK-13-01-048-176c	महता तपसा प्राप्तस्तण्डिना ब्रह्मसद्मानि ॥
KK-13-01-048-177a	तण्डिः प्रोवाच शुक्राय गौतमाय च भार्गवः ।
KK-13-01-048-177c	वैवस्वताय मनवे गौतमः प्राह माधव ॥
KK-13-01-048-178a	नारायणाय साध्याय समाधिष्ठाय धीमते ।
KK-13-01-048-178c	यमाय प्राह भगवान्साध्यो नारायणोच्युतः ॥
KK-13-01-048-179a	नाचिकेताय भगवानाह वैवस्वतो यमः ।
KK-13-01-048-179c	मार्कण्डेयाय वार्ष्णेय नाचिकेतोऽभ्यभाषत ॥
KK-13-01-048-180a	मार्कण्डेयान्मय प्राप्तो नियमेन जनार्दन ।
KK-13-01-048-180c	तवाप्यहममित्रघ्न स्तवं दद्यां ह्यविश्रुतम् ।
KK-13-01-048-181a	स्वर्ग्यमारोग्यमायुष्यं धन्यं वेदेन संमितम् ।
KK-13-01-048-181c	नास्य विघ्नं विकुर्वन्ति दानवा यक्षराक्षसाः ॥
KK-13-01-048-182a	पिशाचा यातुधाना वा गुह्यका भुजगा अपि ।
KK-13-01-048-182c	यः पठेत शुचिः पार्थ ब्रह्मचारी जितेन्द्रियः ।
KK-13-01-048-182e	अभग्रयोगो वर्षं तु सोऽश्वमेधफलं लभेत् ॥ ॥

इति श्रीमन्महाभारते अनुशासनपर्वणि दानधर्मपर्वणि अष्टचत्वारिंशोऽध्यायः ॥ 48 ॥

13-48-3 सत्यैरन्वर्यैः वेदे कृतात्मना दत्तचित्तेन कृतैः वेदात्पृथक्कृतैः ॥ 13-48-6 वरय प्रार्थत ॥ 13-48-20 पवित्रं पापनाशकम् । मेध्यं यज्ञादिफलप्रदम् । मङ्गलमभ्युदयकरम् । उत्तमं कल्याणं परमानन्दरूपम् ॥	
