अध्यायः 241

महेश्वरेण पार्वतींप्रति प्राणिनां शुभाशुभत्वनिश्चायकलिङ्गकथनम् ॥ 1 ॥

001	उमोवाच ।
001a	मानुषेष्वेव जीवत्सु गतिर्विज्ञायते न वा ।
001c	यथा शुभगतिर्जीवो नासौ त्वशुभभागिति ॥
002ac	एतदिच्छाम्यहं श्रोतुं तन्मे शंसितुमर्हसि ॥
003	महेश्वर उवाच ।
003a	तदहं ते प्रवक्ष्यामि जीवितं विद्यते यथा ।
003c	द्विविधाः प्राणिनो लोके दैवमासुरमाश्रिताः ॥
004a	मनसा कर्मणा वाचा प्रतिकला भवन्ति ये ।
004c	तादृशानासुरान्विद्धि मर्त्यास्ते नरकालयाः ॥
005a	हिंस्राश्चोराश्च धूर्ताश्च परदाराभिमर्शकाः ।
005c	नीचकर्मरता ये च शौचमङ्गलवर्जिताः ॥
006a	शुचिविद्वेषिणः पापा लोकचारित्रदूषकाः ।
006c	एवं युक्तसमाचारा जीवन्तो नरकालयाः ॥
007a	लोकोद्वेगकराश्चान्ये पशवश्च सरीसृपाः ।
007c	वृक्षाः कण्टकिनो रूक्षास्तादृशान्विद्धि चासुरान् ॥
008ac	अपरान्देवपक्षांस्तु शृणु देवि समाहिता ॥
009a	मनोवाक्कर्मभिर्नित्यमनुकूला भवन्ति ये ।
009c	तादृशानमरान्विद्धि ते नराः स्वर्गगामिनः ॥
010a	शौचार्जवपरा धीराः परार्थं नाहरन्ति ये ।
010c	ये समाः सर्वभूतेषु ते नराः स्वर्गगामिनः ॥
011a	भयाद्वा वृत्तिहेतोर्वा अनृतं न वदन्ति ये ।
011c	सत्यं वदन्ति सततं ते नराः स्वर्गगामिनः ॥
012a	धार्मिकाः शौचसम्पन्नाः शुक्ला मधुरवादिनः ।
012c	नाकार्यं मनसेच्छन्ति ते नराः स्वर्गगामिनः ॥
013a	स्वदुःखमिव मन्यन्ते परेषां दुःखवेदनम् ।
013c	दरिद्रा अपि ये केचिद्याचिताः प्रीतिपूर्वकम् ।
013e	ददत्येव च यत्किञ्चित्ते नराः स्वर्गगामिनः ॥
014a	आस्तिका मङ्गलपराः सततं वृद्धसेविनः ।
014c	पुण्यकर्मपरा नित्यं ते नराः स्वर्गगामिनः ॥
015a	व्रतिनो दानशीलाश्च धर्मशीलाश्च मानवाः ।
015c	ऋजवो मृदवो नित्यं ते नराः स्वर्गगामिनः ॥
016a	गुरुशुश्रूषणपरा देवब्राह्मणपूजकाः ।
016c	कृजज्ञाः कृतविद्याश्च ते नराः स्वर्गगामिनः ॥
017a	जितेन्द्रिया जितक्रोधा जितमानमदाः स्मृताः ।
017c	लोभमात्सर्यहीना ये ते नराः स्वर्गगामिनः ॥
018a	निर्मा निरहङ्कारः सानुक्रोशाः स्वबन्धुषु ।
018c	दीनानुकम्पिनो नित्यं ते नराः स्वर्गगामिनः ॥
019a	ऐहिकेन तु वृत्तेन पारत्रमनुमीयते ।
019c	एवंविधा नरा लोके जीवन्तः स्वर्गगामिनः ॥
020a	यदन्यच्च शुभं लोके प्रजानुग्रहकारि च ।
020c	पशवश्चैव वृक्षाश्च प्रजानां हितकारिणः ।
020e	तादृशान्देवपक्षस्थानिति विद्धि शुभानने ॥
021a	शुभाशुभमयं लोके सर्वं स्थावरजङ्गमम् ।
021c	दैवं शुभमिति प्राहुरासुरं चाशुभं प्रिये ॥ ॥

इति श्रीमन्यहाभारते अनुशासनपर्वणि दानधर्मपर्वणि एकचत्वारिंशदधिकद्विशततमोऽध्यायः ॥ 241 ॥


