श्रीः
अध्यायः 126

व्यासेन शुकम् प्रति कपिलानां गवां स्वाङ्गप्रवेशनेन देवेभ्यः प्रच्छन्नमात्मनोगोपनात्परितुष्टस्याग्नेर्वरात्सर्वश्रैष्ठ्यप्राप्तिकथनम् ॥ 1 ॥

KK-13-01-126-001	'शुक उवाच 
KK-13-01-126-001a	नानावर्णैरुपेतानां गवां किं मुनिसत्तम ।
KK-13-01-126-001c	कपिलाः सर्ववर्णेषु वरिष्ठत्वमवाप्नुवन् ॥
KK-13-01-126-002	व्यास उवाच 
KK-13-01-126-002a	शृणु पुत्र यथा गोषु वरिष्ठाः कपिलाः स्मृताः ।
KK-13-01-126-002c	कपिलत्वं च सम्प्राप्ताः पूज्याश्चि सततं नृषु ॥
KK-13-01-126-003a	अग्निः पुरापचक्राम देवेभ्य इति नः श्रुतम् ।
KK-13-01-126-003c	देवेभ्यो मां छादयत शरण्याः शरणं गतम् ॥
KK-13-01-126-004a	ऊचुस्ताः सहितास्तत्र स्वागतं तव पावक ।
KK-13-01-126-004c	इह गुप्तस्त्वमस्माभिर्न देवैरुपलप्स्यसे ॥
KK-13-01-126-005a	अथ देवा विवित्सन्तः पावकं परिचक्रमुः ।
KK-13-01-126-005c	गोषु गुप्तं च विज्ञाय ताः क्षिप्रमुपतस्थिरे ॥
KK-13-01-126-006a	युष्मासु निवसत्यग्निरिति गाः समचूचुदन् ।
KK-13-01-126-006c	प्रकाश्यतां हुतवहो लोकान्न च्छेत्तुमर्हथ ॥
KK-13-01-126-007ac	एवमस्त्वित्युनुज्ञाय पावकं समदर्शयन् ॥
KK-13-01-126-008a	अधिगम्य पावकं तुष्टास्ते देवाः सद्य एव तु ।
KK-13-01-126-008c	अग्निं प्रचोदयामासुः क्रियतां गोष्वनुग्रहः ॥
KK-13-01-126-009a	गवां तु यासां गात्रेषु पावकः समवस्थितः ।
KK-13-01-126-009c	कपिलत्वमनुप्राप्ताः सर्वश्रेष्ठत्वमेव च ॥
KK-13-01-126-010a	महाफलत्वं लोके च ददौ तासां हुताशनः ।
KK-13-01-126-010c	तस्माद्धि सर्ववर्णानां कपिलां गां प्रदापय ।
KK-13-01-126-010e	श्रोत्रियाय प्रशान्ताय प्रयतायाग्निहोत्रिणे ॥
KK-13-01-126-011a	यावन्ति रोमाणि भन्ति धेन्वा युगानि तावन्ति पुनाति दातॄन् ।
KK-13-01-126-011c	प्रतिग्रहीतॄंश्च पुनाति दत्ता शिष्टे तु गौर्वै प्रतिपादनेन ॥ 

इति श्रीमन्महाभारते अनुशासनपर्वणि दानधर्मपर्वणि षड्विंशत्यधिकशततमोऽध्यायः ॥ 126 ॥
