अध्यायः 054

भीष्मेण युधिष्ठिरं प्रति युगचतुष्टयधर्मादिप्रतिपादकनारदमार्कण्डेयसंवादानुवादः ॥ 1 ॥

KK-13-01-054-001	`युधिष्ठिर उवाच ।
KK-13-01-054-001a	पुत्रैः कथं महाराज पुरुषस्तारितो भवेत् ।
KK-13-01-054-001c	यावन्न लब्धवान्पुत्रमफलः पुरुषो नृप ॥
KK-13-01-054-002	भीष्म उवाच ।
KK-13-01-054-002a	अत्राप्युदाहरन्तीममितिहासं पुरातनम् ।
KK-13-01-054-002c	नारदेन पुरा गीतं मार्कण्डेयाय पृच्छते ॥
KK-13-01-054-003a	पर्वतं नारदं चैव असितं देवलं च तम् ।
KK-13-01-054-003c	आरुणेयं च रैभ्यं च एतानत्रागतान्पुरा ॥
KK-13-01-054-004a	गङ्गायमुनयोर्मध्ये भोगवत्याः समागमे ।
KK-13-01-054-004c	दृष्ट्वा पूर्वं समासीनान्मार्कण्डेयोऽभ्यगच्छत ॥
KK-13-01-054-005a	ऋषयस्तु मुनिं दृष्ट्वा समुत्थायोन्मुखाः स्थिताः ।
KK-13-01-054-005c	अर्चयित्वाऽर्हतो विप्रं किं कुर्म इति चाब्रुवन् ॥
KK-13-01-054-006	मार्कण्डेय उवाच ।
KK-13-01-054-006a	अयं समागमः सद्भिर्यत्नेनासादितो मया ।
KK-13-01-054-006c	अत्र प्राप्स्यामि धर्माणामाचारस्य च निश्चयम् ॥
KK-13-01-054-007a	ऋजुः कृतयुगे धर्मस्तस्मिन्क्षीणे विमुह्यति ।
KK-13-01-054-007c	युगे युगे महर्षिभ्यो धर्ममिच्छामि वेदितुम् ॥
KK-13-01-054-008a	ऋषिभिर्नारदः प्रोक्तो ब्रूहि यत्रास्य संशयः ।
KK-13-01-054-008c	धर्माधर्मेषु तत्वज्ञ त्वं हि च्छेत्ता हि संशयान् ॥
KK-13-01-054-009a	ऋषिभ्योऽनुमतं वाक्यं नियोगान्नारदस्तदा ।
KK-13-01-054-009c	सर्वधर्मार्थतत्वज्ञं मार्कण्डेयं ततोऽब्रवीत् ॥
KK-13-01-054-010a	दीर्घायो तपसा दीप्त वदेवदाङ्गतत्ववित् ।
KK-13-01-054-010c	यत्र ते संशयो ब्रह्मन्समुत्पन्नः स उच्यताम् ॥
KK-13-01-054-011a	धर्मं लोकोपकारं वा यच्चान्यच्छ्रोतुमिच्छसि ।
KK-13-01-054-011c	तदहं कथयिष्यामि ब्रूहि त्वं सुमहातपाः ॥
KK-13-01-054-012	मार्कण्डेय उवाच ।
KK-13-01-054-012a	युगे युगे व्यतीतेऽस्मिन्धर्मसेतुः प्रणश्यति ।
KK-13-01-054-012c	कथं धर्मच्छलेनाहं प्राप्नुयामिति मे मतिः ॥
KK-13-01-054-013	नारद उवाच ।
KK-13-01-054-013a	आसीद्धर्मः पुरा विप्र चतुष्पादः कृते युगे ।
KK-13-01-054-013c	ततो ह्यधर्मः कालेन प्रसूतः किञ्चिदूनतः ॥
KK-13-01-054-014ac	ततस्त्रेतायुगं नाम प्रवृत्तं धर्मदूषणम् ॥
KK-13-01-054-015a	तस्मिन्नतीते सम्प्राप्तं तृतीयं द्वापरं युगम् ।
KK-13-01-054-015c	तदा धर्मस्य द्वौ पादावधर्मो नाशयिष्यति ॥
KK-13-01-054-016a	द्वापरे तु परिक्षीणे नन्दिके समुपस्थिते ।
KK-13-01-054-016c	लोकवृत्तं च धर्मं च उच्यमानं निबोध मे ॥
KK-13-01-054-017a	चतुर्थं नन्दिकं नाम धर्मः पादावशेषितः ।
KK-13-01-054-017c	ततः प्रभृति जायन्ते क्षीणप्रज्ञायुपो नराः ।
KK-13-01-054-017e	क्षीणप्राणधना लोके धर्माचारबहिष्कृताः ॥
KK-13-01-054-018	मार्कण्डेय उवाच ।
KK-13-01-054-018a	एवं विलुलिते धर्मे लोके चाधर्मसंयुते ।
KK-13-01-054-018c	चातुर्वर्ण्यस्य नियतं हव्यं कव्यं नियच्छति ॥
KK-13-01-054-019	नारद उवाच ।
KK-13-01-054-019a	मन्त्रपूतं सदा हव्यं कव्यं चैव न नश्यति ।
KK-13-01-054-019c	प्रतिगृह्णन्ति तद्देवा दातुर्न्यायात्प्रयच्छतः ॥
KK-13-01-054-020a	सत्वयुक्तं च दाता च सर्वान्कामानवाप्नुयात् ।
KK-13-01-054-020c	अवाप्तकामः स्वर्गे च महीयेत यथेप्सितम् ॥
KK-13-01-054-021	मार्कण्डेय उवाच ।
KK-13-01-054-021a	चत्वारो ह्यथ ये वर्णा हव्यं कव्यं प्रदास्यति ।
KK-13-01-054-021c	मन्त्रहीनमपन्यायं तेषां दत्तं क्व गच्छति ॥
KK-13-01-054-022	नारद उवाच ।
KK-13-01-054-022a	असुरान्गच्छते दत्तं विप्रै रक्षांसि क्षत्रियैः ।
KK-13-01-054-022c	वैश्यैः प्रेतानि वै दत्तं शूद्रैर्भूतानि गच्छति ॥
KK-13-01-054-023	मार्कण्डेय उवाच ।
KK-13-01-054-023a	अथ वर्णावरे जाताश्चातुर्वर्ण्योपदेशिनः ।
KK-13-01-054-023c	दास्यन्ति हव्यकव्यानि तेषां दत्तं क्व गच्छति
KK-13-01-054-024	नारद उवाच ।
KK-13-01-054-024a	वर्णावराणां भूतानां हव्यकव्यप्रदातृणाम् ।
KK-13-01-054-024c	नैव देवा न पितरः प्रतिगृह्णन्ति तत्स्वयम् ॥
KK-13-01-054-025a	यातुधानाः पिशाचाश्च भूता ये चापि नैर्ऋताः ।
KK-13-01-054-025c	तेषां सा विहिता वृत्तिः पितृदैवतनिर्गताः ॥
KK-13-01-054-026a	तेषां सर्वप्रदातॄणां हव्यकव्यं समाहिताः ।
KK-13-01-054-026c	यत्प्रयच्छन्ति विधइवत्तद्वै भुञ्जन्ति देवताः ॥' ॥

इति श्रीमन्महाभारते अनुशासनपर्वणि दानधर्मपर्वणि चतुःपश्चाशोऽध्यायः ॥ 54 ॥

13-54-16 नन्दिक इति कलियुगे प्रवर्तमानधर्मैकपादस्य नाम ॥ 16 ॥	
