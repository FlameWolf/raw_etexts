अध्यायः 254

अथ दानधर्मपर्व ॥ 1 ॥

भीष्मेण युधिष्ठिरम्प्रति श्रीविष्णुसहस्रनामकथनम् ॥ 1 ॥

KK-13-01-254-001	वैशम्पायन उवाच ।
KK-13-01-254-001a	श्रुत्वा धर्मानशेषेण पावनानि च सर्वशः ।
KK-13-01-254-001c	युधिष्ठिरः शान्तनवं पुनरेवाभ्यभाषत ॥
KK-13-01-254-002a	किमेकं दैवतं लोके किं वाऽप्येकं परायणम् ।
KK-13-01-254-002c	स्तुवन्तः कं कर्मर्चन्तः प्राप्नुयुर्मानवाः शुभम् ॥
KK-13-01-254-003a	को धर्मः सर्वधर्माणां भवतः परमो मतः ।
KK-13-01-254-003c	किं जपन्मुच्यते जन्तुर्जन्मसंसारबन्धनात् ॥
KK-13-01-254-004	भीष्म उवाच ।
KK-13-01-254-004a	जगत्प्रभुं देवदेवमनन्तं पुरुषोत्तमम् ।
KK-13-01-254-004c	स्तुवन्नामसहस्रेण पुरुषः सततोत्थितः ॥
KK-13-01-254-005a	तमेव चार्चयन्नित्यं भक्त्या पुरुषमव्ययम् ।
KK-13-01-254-005c	ध्यायन्स्तुवन्नमस्यंश्च यजमानस्तमेव च ॥
KK-13-01-254-006a	अनादिनिधनं विष्णुं सर्वलोकमहेश्वरम् ।
KK-13-01-254-006c	लोकाध्यक्षं स्तुवन्नित्यं सर्वदुःखातिगो भवेत् ॥
KK-13-01-254-007a	ब्रह्मण्यं सर्वधर्मज्ञं लोकानां कीर्तिवर्धनम् ।
KK-13-01-254-007c	लोकनाथं महद्भूतं सर्वभूतभवोद्भवम् ॥
KK-13-01-254-008a	एष मे सर्वधर्माणां धर्मोऽधिकतमो मतः ।
KK-13-01-254-008c	यद्भक्त्या पुण्डरीकाक्षं स्तवैरर्चेन्नरः सदा ॥
KK-13-01-254-009a	परमं यो महत्तेजः परमं यो महत्तपः ।
KK-13-01-254-009c	परमं यो महद्ब्रह्म परमं यः परायणम् ॥
KK-13-01-254-010a	पवित्राणां पवित्रं यो मङ्गलानां च मङ्गलम् ।
KK-13-01-254-010c	दैवतं देवतानां च भूतानां योऽव्ययः पिता ॥
KK-13-01-254-011a	यतः सर्वाणि भूतानि भवन्त्यादियुगागमे ।
KK-13-01-254-011c	यस्मिंश्च प्रलयं यान्ति पुनरेव युगक्षये ॥
KK-13-01-254-012a	तस्य लोकप्रधानस्य जगन्नाथस्य भूपते ।
KK-13-01-254-012c	विष्णोर्नामसहस्रं मे शृणु पापभयापहम् ॥
KK-13-01-254-013a	यानि नामानि गौणानि विख्यातानि महात्मनः ।
KK-13-01-254-013c	ऋषिभिः परिगीतानि तानि वक्ष्यामि भूतये ॥
KK-13-01-254-014a	`ऋषिर्नाम्नां सहस्रस्य वेदव्यासो महामुनिः ।
KK-13-01-254-014c	छन्दोनुष्टुप्तथा देवो भगवान्देवकीसुतः ॥
KK-13-01-254-015a	अमुतांशूद्भवो बीजं शक्तिर्देवकिनन्दनः ।
KK-13-01-254-015c	त्रिसाम हृदयं तस्य शान्त्यर्थे विनियुज्यते ॥'
KK-13-01-254-016a	ओं विश्वं विष्णुर्वषट्कारो भूतभव्यभवत्प्रभुः ।
KK-13-01-254-016c	भूतकृद्भूतभृद्भावो भूतात्मा भूतभावनः ॥
KK-13-01-254-017a	पूतात्मा परमात्मा च मुक्तानां परमा गतिः ।
KK-13-01-254-017c	अव्ययः पुरुषः साक्षी क्षेत्रज्ञोऽक्षर एव च ॥
KK-13-01-254-018a	योगो योगविदांनेता प्रधानपुरुषेश्वरः ।
KK-13-01-254-018c	नरसिंहवपुः श्रीमान्केशवः पुरुषोत्तमः ॥
KK-13-01-254-019a	सर्वः शर्वः शिवः स्थाणुर्भूतादिर्निधिरव्ययः ।
KK-13-01-254-019c	सम्भवो भावनो भर्ता प्रभवः प्रभुरीश्वरः ॥
KK-13-01-254-020a	स्वयम्भूः शम्भुरादित्यः पुष्कराक्षो महास्वनः ।
KK-13-01-254-020c	अनादिनिधनो धाता विधाता धातुरुत्तमः ॥
KK-13-01-254-021a	अप्रमेयो हृषीकेशः पद्मनाभोऽमरप्रभुः ।
KK-13-01-254-021c	विश्वकर्मा मनुस्त्वष्टा स्थविष्ठः स्थविरो ध्रुवः ॥
KK-13-01-254-022a	अग्राह्यः शाश्वतः कृष्णो लोहिताक्षः प्रतर्दनः ।
KK-13-01-254-022c	प्रभूतस्त्रिककुद्धाम पवित्रं मङ्गलं परम् ॥
KK-13-01-254-023a	ईशानः प्राणदः प्राणो ज्येष्ठः श्रेष्ठः प्रजापतिः ।
KK-13-01-254-023c	हिरण्यगर्भो भूगर्भो माघवो मधुसूदनः ॥
KK-13-01-254-024a	ईश्वरो विक्रमी धन्वी मेधावी विक्रमः क्रमः ।
KK-13-01-254-024c	अनुत्तमो दुराधर्षः कृतज्ञः कृतिरात्मवान् ॥
KK-13-01-254-025a	सुरेशः शरणं शर्म विश्वरेताः प्रजाभवः ।
KK-13-01-254-025c	अहः संवत्सरो व्यालः प्रत्ययः सर्वदर्शनः ॥
KK-13-01-254-026a	अजः सर्वेश्वरः सिद्धः सिद्धिः सर्वादिरच्युतः ।
KK-13-01-254-026c	वृषाकपिरमेयात्मा सर्वयोगविनिःसृतः ॥
KK-13-01-254-027a	वसुर्वसुमनाः सत्यः समात्मा सम्मितः समः ।
KK-13-01-254-027c	अमोघः पुण्डरीकाक्षो वृषकर्मा वृषाकृतिः ॥
KK-13-01-254-028a	रुद्रो बहुशिरा बभ्रुर्विश्वयोनिः शुचिश्रवाः ।
KK-13-01-254-028c	अमृतः शाश्वतः स्थाणुर्वरारोहो महातपाः ॥
KK-13-01-254-029a	सर्वगः सर्वविद्भानुर्विष्वक्सेनो जनार्दनः ।
KK-13-01-254-029c	वेदो वेदविदव्यङ्गो वेदाङ्गो वेदवित्कविः ॥
KK-13-01-254-030a	लोकाध्यक्षः सुराध्यक्षो धर्माध्यक्षः कृताकृतः ।
KK-13-01-254-030c	चतुरात्मा चतुर्व्यूहश्चतुर्दंष्ट्रश्चतुर्भुजः ॥
KK-13-01-254-031a	भ्राजिष्णुर्भोजनं भोक्ता सहिष्णुर्जगदादिजः ।
KK-13-01-254-031c	अनघो विजयो जेता विश्वयोनिः पुनर्वसु ॥
KK-13-01-254-032a	उपेन्द्रो वामनः प्रांशुरमोघः शुचिरूर्जितः ।
KK-13-01-254-032c	अतीन्द्रः सङ्ग्रहः सर्गो धृतात्मा नियमोयमः ॥
KK-13-01-254-033a	वेद्यो वैद्यः सदायोगी वीरहा माधवो मधुः ।
KK-13-01-254-033c	अतीन्द्रियो महामायो महोत्साहो महाबलः ॥
KK-13-01-254-034a	महाबुद्धिर्महावीर्यो महाशक्तिर्महाद्युतिः ।
KK-13-01-254-034c	अनिर्देश्यवपुः श्रीमानमेयात्मा महाद्रिधृक् ॥
KK-13-01-254-035a	महेष्वासो महीभर्ता श्रीनिवासः सताङ्गतिः ।
KK-13-01-254-035c	अनिरुद्धः सुरानन्दो गोविन्दो गोविदाम्पतिः ॥
KK-13-01-254-036a	मरीचिर्दमनो हंसः सुपर्णो भुजगोत्तमः ।
KK-13-01-254-036c	हिरण्यनाभः सुतपाः पद्मनाभः प्रजापतिः ॥
KK-13-01-254-037a	अमृत्युः सर्वदृक्सिंहः सन्धाता सन्धिमान्स्थिरः ।
KK-13-01-254-037c	अजो दुर्मर्षणः शास्ता विश्रुतात्मा सुरारिहा ॥
KK-13-01-254-038a	गुरुर्गरुतमो धाम सत्यः सत्यपराक्रमः ।
KK-13-01-254-038c	निमिषोऽनिमिषः स्रग्वी वाचस्पतिरुदारधीः ॥
KK-13-01-254-039a	अग्रणीर्ग्रामणीः श्रीमान्न्यायो नेता समीरणः ।
KK-13-01-254-039c	सहस्रमूर्धा विश्वात्मा सहस्राक्षः सहस्रपात् ॥
KK-13-01-254-040a	आवर्तनो निवृत्तात्मा संवृतः सम्प्रमर्दनः ।
KK-13-01-254-040c	अहः संवर्तको वह्निरनिलो धरणीधरः ॥
KK-13-01-254-041a	सुप्रसादः प्रसन्नात्मा विश्वदृग्विश्वभुग्विभुः ।
KK-13-01-254-041c	सत्कर्ता सत्कृतिः साधुर्जह्नुर्नारायणो नरः ॥
KK-13-01-254-042a	असङ्ख्येयोप्रमेयात्मा विशिष्टः शिष्टकृच्छुचिः ।
KK-13-01-254-042c	सिद्धार्थः सिद्धसङ्कल्पः सिद्धिदः सिद्धिसाधनः ॥
KK-13-01-254-043a	वृषाहिर्वृषभो विष्णुर्वृषपर्वा वृषोदरः ।
KK-13-01-254-043c	वर्धनो वर्धमानश्च विविक्तः श्रुतिसागरः ॥
KK-13-01-254-044a	सुभुजो दुर्धरो वाग्मी महेन्द्रो वसुदो वसुः ।
KK-13-01-254-044c	नैकरूपो बृहद्रूपः शिपिविष्टः प्रकाशनः ॥
KK-13-01-254-045a	ओजस्तेजोद्युतिधरः प्रकाशात्मा प्रतापनः ।
KK-13-01-254-045c	ऋद्धः स्पृष्टाक्षरो मन्त्रश्चन्द्रांशुर्भास्करद्युतिः ॥
KK-13-01-254-046a	अमृतांशूद्भवो भानुः शशबिन्दुः सुरेश्वरः ।
KK-13-01-254-046c	औषधं जगतः सेतुः सत्यधर्मपराक्रमः ॥
KK-13-01-254-047a	भूतभव्यभवन्नाथः पवनः पावनोऽनलः ।
KK-13-01-254-047c	कामहा कामकृत्कान्तः कामः कामप्रदः प्रभुः ॥
KK-13-01-254-048a	युगादिकृद्युगावर्तो नैकमायो महाशनः ।
KK-13-01-254-048c	अदृश्यो व्यक्तरूपश्च सहस्रजिदनन्तजित् ॥
KK-13-01-254-049a	इष्टो विशिष्टः शिष्टेष्ट शिखण्डी नहुषो वृषः ।
KK-13-01-254-049c	क्रोधहा क्रोधकृत्कर्ता विश्वबाहुर्महीधरः ॥
KK-13-01-254-050a	अच्युतः प्रथितः प्राणः प्राणदो वासवानुजः ।
KK-13-01-254-050c	अपांनिधिरधिष्ठानमप्रमत्तः प्रतिष्ठितः ॥
KK-13-01-254-051a	स्कन्दः स्कन्दधरो धुर्यो वरदो वायुवाहनः ।
KK-13-01-254-051c	वासुदेवो बृहद्भानुरादिदेवः पुरन्दरः ॥
KK-13-01-254-052a	अशोकस्तारणस्तारः शूरः शौरिर्जनेश्वरः ।
KK-13-01-254-052c	अनुकूलः शतावर्तः पद्मी पद्मनिभेक्षणः ॥
KK-13-01-254-053a	पद्मनाभोऽरविन्दाक्षः पद्मगर्भः शरीरभृत् ।
KK-13-01-254-053c	महर्द्धिर्ऋद्धो वृद्धात्मा महाक्षो गरुडध्वक्षः ॥
KK-13-01-254-054a	अतुलः शरभो भीमः समयज्ञो हविर्हरिः ।
KK-13-01-254-054c	सर्वलक्षणलक्षण्यो लक्ष्मीवान्समितिञ्जयः ॥
KK-13-01-254-055a	विक्षरो रोहितो मार्गो हेतुर्दामोदरः सहः ।
KK-13-01-254-055c	महीधरो महाभागो वेगवानमिताशनः ॥
KK-13-01-254-056a	उद्भवः क्षोभणो देवः श्रीगर्भः परमेश्वरः ।
KK-13-01-254-056c	करणं कारणं कर्ता विकर्ता गहनो गुहः ॥
KK-13-01-254-057a	व्यवसायो व्यवस्थानः संस्थानः स्थानदो ध्रुवः ।
KK-13-01-254-057c	परर्द्धिः परमस्पष्टस्तुष्टः पुष्टः शुभेक्षणः ॥
KK-13-01-254-058a	रामो विरामो विरजो मार्गो नेयो नयोऽनयः ।
KK-13-01-254-058c	वीरः शक्तिमतांश्रेष्ठो धर्मो धर्मविदुत्तमः ॥
KK-13-01-254-059a	वैकुण्ठः पुरुषः प्राणः प्राणदः प्रणवः पृथुः ।
KK-13-01-254-059c	हिरण्यगर्भः शत्रुघ्नो व्याप्तो वायुरधोक्षजः ॥
KK-13-01-254-060a	ऋतुः सुदर्शनः कालः परमेष्ठी परिग्रहः ।
KK-13-01-254-060c	उग्रः संवत्सरो दक्षो विश्रामो विश्वदक्षिणः ॥
KK-13-01-254-061a	विस्तारः स्थावरः स्थाणुः प्रमाणं बीजमव्ययम् ।
KK-13-01-254-061c	अर्थोऽनर्थो महाकोशो महाभोगो महाधनः ॥
KK-13-01-254-062a	अनिर्विण्णः स्थविष्ठो भूर्धर्मयूपो महामखः ।
KK-13-01-254-062c	नक्षत्रनेमिर्नक्षत्री क्षमः क्षामः समीहनः ॥
KK-13-01-254-063a	यज्ञ इज्यो महेज्यश्च क्रतुः सत्रं सताङ्गतिः ।
KK-13-01-254-063c	सर्वदर्शी विमुक्तात्मा सर्वज्ञो ज्ञानमुत्तमम् ॥
KK-13-01-254-064a	सुव्रतः सुमुखः सूक्ष्मः सुघोषः सुखदः सुहृत् ।
KK-13-01-254-064c	मनोहरो जितक्रोधो वीरबाहुर्विदारणः ॥
KK-13-01-254-065a	स्वापनः स्ववशो व्यापी नैकात्मा नैककर्मकृत् ।
KK-13-01-254-065c	वत्सरो वत्सलो वत्सी रत्नगर्भो धनेश्वरः ॥
KK-13-01-254-066a	धर्मगुब्धर्मकृद्धर्मी सदसत्क्षरमक्षरम् ।
KK-13-01-254-066c	अविज्ञाता सहस्रांशुर्विधाता कृतलक्षणः ॥
KK-13-01-254-067a	गभस्तिनेमिः सत्वस्थः सिंहो भूतमहेश्वरः ।
KK-13-01-254-067c	आदिदेवो महादेवो देवेशो देवभृद्गुरुः ॥
KK-13-01-254-068a	उत्तरो गोपतिर्गोप्ता ज्ञानगम्यः पुरातनः ।
KK-13-01-254-068c	शरीरी भूतभृद्भोक्ता कपीन्द्रो भूरिदक्षिणः ॥
KK-13-01-254-069a	सोमपोऽमृतपः सोमः पुरुजित्पुरुसत्तमः ।
KK-13-01-254-069c	विनयोज्यः सत्यसन्धो दाशार्हः सात्वताम्पतिः ॥
KK-13-01-254-070a	जीवो विनयिता साक्षी मुकुन्दोऽमितविक्रमः ।
KK-13-01-254-070c	अम्भोनिधिरनन्तात्मा महोदधिशयोऽन्तकः ॥
KK-13-01-254-071a	अजो महार्हः स्वाभाव्यो जितामित्रः प्रमोदनः ।
KK-13-01-254-071c	आनन्दो नन्दनो नन्दः सत्यधर्मा त्रिविक्रमः ॥
KK-13-01-254-072a	महर्षिः कपिलाचार्य कृतज्ञो मेदिनीपतिः ।
KK-13-01-254-072c	त्रिपदस्त्रिदशाध्यक्षो महाशृङ्गः कृतान्तकृत् ॥
KK-13-01-254-073a	महावराहो गोविन्दः सुषेणः कनकाङ्गदी ।
KK-13-01-254-073c	गुह्यो गभीरो गहनो गुप्तश्चक्रगदाधरः ॥
KK-13-01-254-074a	वेधाः स्वाङ्गोऽजितः कृष्णो दृढः सङ्कर्षणोच्युतः ।
KK-13-01-254-074c	वरुणो वारुणो वृक्षः पुष्कराक्षो महामनाः ॥
KK-13-01-254-075a	भगवान्भगहा नन्दी वनमाली हलायुधः ।
KK-13-01-254-075c	आदित्यो ज्योतिरादित्यः सहिष्णुर्गतिसत्तमः ॥
KK-13-01-254-076a	सुधन्वा खण्डपरशुर्दारुणो द्रविणप्रदः ।
KK-13-01-254-076c	दिवस्पृक्सर्वदृग्व्यासो वाचस्पतिरयोनिजः ॥
KK-13-01-254-077a	त्रिसामा सामगः साम निर्वाणं भेषजं भिषक् ।
KK-13-01-254-077c	सन्न्यासकृच्छमः शान्तो निष्ठा शान्तिः परायणम् ॥
KK-13-01-254-078a	शुभाङ्गः शान्तिदः स्रष्टा कुमुदः कुवलेशयः ।
KK-13-01-254-078c	गोहितो गोपतिर्गोप्ता वृषभाक्षो वृषप्रियः ॥
KK-13-01-254-079a	अनिवर्ती निवृत्तात्मा सङ्क्षेप्ता क्षेमकृच्छिवः ।
KK-13-01-254-079c	श्रीवत्सवक्षाः श्रीवासः श्रीपतिः श्रीमतांवरः ॥
KK-13-01-254-080a	श्रीदः श्रीशः श्रीनिवासः श्रीनिधिः श्रीविभावनः ।
KK-13-01-254-080c	श्रीधरः श्रीकरः श्रेयः श्रीमाँल्लोकत्रयाश्रयः ॥
KK-13-01-254-081a	स्वक्षः स्वङ्गः शतानन्दो नन्दिर्ज्योतिर्गणेश्वरः ।
KK-13-01-254-081c	विजितात्मा विधेयात्मा सत्कीर्तिश्छिन्नसंशयः ॥
KK-13-01-254-082a	उदीर्णः सर्वतश्चक्षुरनीशः शाश्वतः स्थिरः ।
KK-13-01-254-082c	भूशयो भूषणो भूतिर्विशोकः शोकनाशनः ॥
KK-13-01-254-083a	अर्चिष्मानर्चितः कुम्भो विशुद्धात्मा विशोधनः ।
KK-13-01-254-083c	अनिरुद्धोऽप्रतिरथः प्रद्युम्नोऽमितविक्रमः ॥
KK-13-01-254-084a	कालनेमिनिहा वीरः शौरिः सूरजनेश्वरः ।
KK-13-01-254-084c	त्रिलोकात्मा त्रिलोकेशः केशवः केशिहा हरिः ॥
KK-13-01-254-085a	कामदेवः कामपालः कामी कान्तः कृतागमः ।
KK-13-01-254-085c	अनिर्देश्यवपुर्विष्णुर्वीरोऽनन्तो धनञ्जयः ॥
KK-13-01-254-086a	ब्रह्मण्यो ब्रह्मकृद्ब्रह्मा ब्रह्म ब्रह्मविवर्धनः ।
KK-13-01-254-086c	ब्रह्मविद्ब्राह्मणो ब्रह्मी ब्रह्मज्ञो ब्राह्मणप्रियः ॥
KK-13-01-254-087a	महाक्रमो महाकर्मा महातेजा महोरगः ।
KK-13-01-254-087c	महाक्रतुर्महायज्वा महायज्ञो महाहविः ॥
KK-13-01-254-088a	स्तव्यः स्तवप्रियः स्तोत्रं स्तुतिःस्तोता रणप्रियः ।
KK-13-01-254-088c	पूर्णः पूरयिता पुण्यः पुण्यकीर्तिरनामयः ॥
KK-13-01-254-089a	मनोजवस्तीर्थकरो वसुरेता वसुप्रदः ।
KK-13-01-254-089c	वसुप्रदो वासुदेवो वसुर्वसुमना हविः ॥
KK-13-01-254-090a	सद्गतिः सत्कृतिः सत्ता सद्भूतिः सत्परायणः ।
KK-13-01-254-090c	शूरसेनो यदुश्रेष्ठः सन्निवासः सुयामुनः ॥
KK-13-01-254-091a	भूतावासो वासुदेवः सर्वासुनिलयोऽनलः ।
KK-13-01-254-091c	दर्पहा दर्पहो दृप्तो दुर्धरोऽद्धाऽपराजितः ॥
KK-13-01-254-092a	विश्वमूर्तिर्महमूर्तिर्दीप्तमूर्तिरमूर्तिमान् ।
KK-13-01-254-092c	अनेकमूर्तिरव्यक्तः शतमूर्तिः शताननः ॥
KK-13-01-254-093a	एको नैकः सवः कः किं यत्तत्पदमनुत्तमम् ।
KK-13-01-254-093c	लोकबन्धुर्लोकनाथो माधवो भक्तवत्सलः ॥
KK-13-01-254-094a	सुवर्णवर्णो हेमाङ्गो वराङ्गश्चन्दनाङ्गदी ।
KK-13-01-254-094c	वीरहा विषमः शून्यो घृताशीरचलश्चलः ॥
KK-13-01-254-095a	अमानी मानदो मान्यो लोकस्वामी त्रिलोकधृत् ।
KK-13-01-254-095c	सुमेधा मेधजो धन्यः सत्यमेधा धराधरः ॥
KK-13-01-254-096a	तेजो वृषो द्युतिधरः सर्वशस्त्रभृतांवरः ।
KK-13-01-254-096c	प्रग्रहो निग्रहो व्यग्रो नैकशृङ्गो गदाग्रजः ॥
KK-13-01-254-097a	चतुर्मूर्तिश्चतुर्बाहुश्चतुर्व्यूहश्चतुर्गतिः ।
KK-13-01-254-097c	चतुरात्मा चतुर्भावश्चतुर्वदविदेकपात् ॥
KK-13-01-254-098a	समावर्तो निवृत्तात्मा दुर्जयो दुरतिक्रमः ।
KK-13-01-254-098c	दुर्लभो दुर्गमो दुर्गो दुरावासो दुरारिहा ॥
KK-13-01-254-099a	शुभाङ्गो लोकसारङ्गः सुतन्तुस्तन्तुवर्धनः ।
KK-13-01-254-099c	इन्द्रकर्मा महाकर्मा कृतकर्मा कृतागमः ॥
KK-13-01-254-100a	उद्भवः सुन्दरः सुन्दो रत्ननाभः सुलोचनः ।
KK-13-01-254-100c	अर्को वाजसनः शृङ्गी जयन्तः सर्वविज्जयी ॥
KK-13-01-254-101a	सुवर्णबिन्दुरक्षोभ्यः सर्ववागीश्वरेश्वरः ।
KK-13-01-254-101c	महाह्रदो महागर्तो महाभूतो महानिधिः ॥
KK-13-01-254-102a	कुमुदः कुन्दरः कुन्दः पर्जन्यः पवनोऽनिलः ।
KK-13-01-254-102c	अमृतांशोऽमृतवपुः सर्वज्ञः सर्वतोमुखः ॥
KK-13-01-254-103a	सुलभः सुव्रतः सिद्धः शत्रुजिच्छत्रुतापनः ।
KK-13-01-254-103c	न्यग्रोधोदुम्बरोश्वत्थश्चाणूरान्ध्रनिषूदनः ॥
KK-13-01-254-104a	सहस्रार्चिः सप्तजिह्वः सप्तैधाः सप्तवाहनः ।
KK-13-01-254-104c	अमूर्तिरनघोऽचिन्त्यो भयकृद्भयनाशनः ॥
KK-13-01-254-105a	अणुर्बृहत्कृशः स्थूलो गुणभृन्नर्गुणो महान् ।
KK-13-01-254-105c	अधृतः स्वधृतः स्वास्थ्यः प्राग्वंशो वंशवर्धनः ॥
KK-13-01-254-106a	भारभृत्कथितो योगी योगीशः सर्वकामदः ।
KK-13-01-254-106c	आश्रमः श्रमणः क्षामः सुपर्णो वायुवाहनः ॥
KK-13-01-254-107a	धनुर्धरो धनुर्वेदो दण्डो दमयिता दमः ।
KK-13-01-254-107c	अपराजितः सर्वसहो नियन्ता नियमो यमः ॥
KK-13-01-254-108a	सत्ववान्सात्विकः सत्यः सत्यधर्मपरायणः ।
KK-13-01-254-108c	अभिप्रायः प्रियार्होऽर्हः प्रियकृत्प्रीतिवर्धनः ॥
KK-13-01-254-109a	विहायसगतिर्ज्योतिः सुरुचिर्हुतभुग्विभुः ।
KK-13-01-254-109c	रविर्विरोचनः सूर्यः सविता रविलोचनः ॥
KK-13-01-254-110a	अन्तो हुतभुग्भोक्ता सुखदो नैकदोऽग्रजः ।
KK-13-01-254-110c	अनिर्विण्णः सदामर्षी लोकाधिष्ठानमद्भुतः ॥
KK-13-01-254-111a	सनात्सनातनतमः कपिलः कपिरप्ययः ।
KK-13-01-254-111c	स्वस्तिदः स्वस्तिकृत्स्वस्ति स्वस्तिभुक् स्वस्तिदक्षिणः ॥
KK-13-01-254-112a	अरौद्रः कुण्डली चक्री विक्रम्यूर्जितशासनः ।
KK-13-01-254-112c	शब्दातिगः शब्दसहः शिशिरः शर्वरीकरः ॥
KK-13-01-254-113a	अक्रूरः पेशलो दक्षो दक्षिणः क्षमिणांवरः ।
KK-13-01-254-113c	विद्वत्तमो वीतभयः पुण्यश्रवणकीर्तनः ॥
KK-13-01-254-114a	उत्तारणो दुष्कृतिहा पुण्यो दुःखप्ननाशनः ।
KK-13-01-254-114c	वीरहा रक्षणः सन्तो जीवनः पर्यवस्थितः ॥
KK-13-01-254-115a	अनन्तरूपोऽनन्तश्रीर्जितमन्युर्भयापहः ।
KK-13-01-254-115c	चतुरस्रो गभीरात्मा विदिशो व्यादिशो दिशः ॥
KK-13-01-254-116a	अनादिर्भूर्भुवो लक्ष्मीः सुवीरो रुचिराङ्गदः ।
KK-13-01-254-116c	जननो जनजन्मादिर्भीमो भीमपराक्रमः ॥
KK-13-01-254-117a	आधारनिलयो धाता पुष्पहासः प्रजागरः ।
KK-13-01-254-117c	ऊर्ध्वगः सत्पथाचारः प्राणदः प्रणवः पणः ॥
KK-13-01-254-118a	प्रमाणं प्राणनिलयः प्राणभृत्प्राणजीवनः ।
KK-13-01-254-118c	तत्त्वं तत्त्वविदेकात्मा जन्ममृत्युजरातिगः ॥
KK-13-01-254-119a	भूर्भुवःस्वस्तरुस्तारः सविता प्रपितामहः ।
KK-13-01-254-119c	यज्ञो यज्ञपतिर्यज्वा यज्ञाङ्गो यज्ञवाहनः ॥
KK-13-01-254-120a	यज्ञभृद्यज्ञकृद्यज्ञी यज्ञभुग्यज्ञसाधनः ।
KK-13-01-254-120c	यज्ञान्तकृद्यज्ञगुह्यमन्नमन्नाद एव च ॥
KK-13-01-254-121a	आत्मयोनिः स्वयंजातो वैखानः सामगायनः ।
KK-13-01-254-121c	देवकीनन्दनः स्रष्टा क्षितीशः पापनाशनः ॥
KK-13-01-254-122a	शङ्खभृन्नन्दकी चक्री शार्ङ्गधन्वा गदाधरः ।
KK-13-01-254-122c	रथाङ्गपाणिरक्षोभ्यः सर्वप्रहरणायुधः ।
KK-13-01-254-122e	सर्वप्रहारणायुध ओंनम इति ॥
KK-13-01-254-123a	इतीदं कीर्तनीयस्यि केशवस्य महात्मनः ।
KK-13-01-254-123c	नाम्नां सहस्रं दिव्यानामशेषेण प्रकीर्तितम् ॥
KK-13-01-254-124a	य इदं शृणुयान्नित्यं यश्चापि परिकीर्तयेत् ।
KK-13-01-254-124c	नाशुभं प्राप्नुयात्किञ्चित्सोमुत्रेह च मानवः ॥
KK-13-01-254-125a	वेदान्तगो ब्राह्मणः स्यात्क्षत्रियो विजयी भवेत् ।
KK-13-01-254-125c	वैश्यो धनसमृद्धः स्याच्छूद्रः सुखमवाप्नुयात् ॥
KK-13-01-254-126a	धर्मार्थी प्राप्नुयाद्धर्ममर्थार्थी चार्थमाप्नुयात् ।
KK-13-01-254-126c	कामानवाप्नुयात्कामी प्रजार्थी प्राप्नुयात्प्रजाम् ॥
KK-13-01-254-127a	भक्तिमान्यः सदोत्थाय शुचिस्तद्गतमानसः ।
KK-13-01-254-127c	सहस्रं वासुदेवस्य नाम्नातेमत्प्रकीर्तयेत् ॥
KK-13-01-254-128a	यशः प्राप्नोति विपुलं ज्ञातिप्राधान्यमेव च ।
KK-13-01-254-128c	अचलां श्रियमाप्नोति श्रेयः प्राप्नोत्यनुत्तमम् ॥
KK-13-01-254-129a	न भयं क्वचिदाप्नोति वीर्यं तेजश्च विन्दति ।
KK-13-01-254-129c	भवत्यरोगो द्युतिमान्बलरूपगुणान्वितः ॥
KK-13-01-254-130a	रोगार्तो मुच्यते रोगाद्बद्धो मुच्येत बन्धनात् ।
KK-13-01-254-130c	भयान्मुच्येत भीतस्तु मुच्येदापन्न आपदः ॥
KK-13-01-254-131a	दुर्गाण्यतितरत्याशु पुरुषः पुरुषोत्तमम् ।
KK-13-01-254-131c	स्तुवन्नामसहस्रेण नित्यं भक्तिसमन्वितः ॥
KK-13-01-254-132a	वासुदेवाश्रयो मर्त्यो वासुदेवपरायणः ।
KK-13-01-254-132c	सर्वपापविशुद्धात्मा याति ब्रह्म सनातनम् ॥
KK-13-01-254-133a	न वासुदेवभक्तानामशुभं विद्यते क्वचित् ।
KK-13-01-254-133c	जन्ममृत्युजराव्याधिभयं नैवोपजायते ॥
KK-13-01-254-134a	इमं स्तवमधीयानः श्रद्धाभक्तिसमन्वितः ।
KK-13-01-254-134c	युज्येतात्मसुखक्षान्तिश्रीधृतिस्मृतिकीर्तिभिः ॥
KK-13-01-254-135a	न क्रोधो न च मात्सर्यं न लोभो नाशुभा मतिः ।
KK-13-01-254-135c	भन्ति कृतपुण्यानां भक्तानां पुरुषोत्तमे ॥
KK-13-01-254-136a	द्यौः सचन्द्रार्कनक्षत्रा खं दिशो भूर्महोदधिः ।
KK-13-01-254-136c	वासुदेवस्य वीर्येण विधृतानि महात्मनः ॥
KK-13-01-254-137a	ससुरासुरगन्धर्वं सयक्षोरगराक्षसम् ।
KK-13-01-254-137c	जगद्वशे वर्ततेदं कृष्णस्य सचराचरम् ॥
KK-13-01-254-138a	इन्द्रियाणि मनो बुद्धिः सत्वं तेजो बलं धृतिः ।
KK-13-01-254-138c	वासुदेवात्मकान्याहुः क्षेत्रं क्षेत्रज्ञ एव च ॥
KK-13-01-254-139a	सर्वागमानामाचारः प्रथमं परिकल्प्यते ।
KK-13-01-254-139c	आचारप्रभवो धर्मो धर्मस्य प्रभुरच्युतः ॥
KK-13-01-254-140a	ऋषयः पितरो देवा महाभूतानि धातवः ।
KK-13-01-254-140c	जङ्गमाजङ्गमं चेदं जगन्नारयणोद्भवम् ॥
KK-13-01-254-141a	योगो ज्ञानं तथा साङ्ख्यं विद्याः शिल्पादिकर्म च ।
KK-13-01-254-141c	वेदाः शास्त्राणि विज्ञानमेतत्सर्वं जनार्दनात् ॥
KK-13-01-254-142a	एको विष्णुर्महद्भूतं पृथग्भूतान्यनेकशः ।
KK-13-01-254-142c	त्रींल्लोकान्व्याप्य भूतात्मा भुङ्क्ते विश्वभुगव्ययः ॥
KK-13-01-254-143a	इमं स्तवं भगवतो विष्णोर्व्यासेन कीर्तितम् ।
KK-13-01-254-143c	पठेद्य इच्छेत्पुरुषः श्रेयः प्राप्तुं सुखानि च ॥
KK-13-01-254-144a	विश्वेश्वरमजं देवं जगतः प्रभवाप्ययम् ।
KK-13-01-254-144c	भजन्ति ये पुष्कराक्षं न ते यान्ति पराभवम् ।
KK-13-01-254-144e	`न ते यान्ति पराभवम् ओं नम इति ॥
KK-13-01-254-145	अर्जुन उवाच ।
KK-13-01-254-145a	पद्मपत्रविशालक्ष पद्मनाभ सुरोत्तम ।
KK-13-01-254-145c	भक्तानामनुरक्तानां त्राता भव जनार्दन ॥
KK-13-01-254-146	भगवानुवाच ।
KK-13-01-254-146a	यो मां नामसहस्रेण स्तोतुमिच्छति पाण्डव ।
KK-13-01-254-146c	सोहमेकेन श्लोकेन स्तुत एव न संशयः ।
KK-13-01-254-146e	स्तुत एव न संशय ओं नम इति ॥
KK-13-01-254-147a	वासनाद्वासुदेवः स्या वासितं ते जगत्त्रयम् ।
KK-13-01-254-147c	सर्वभूतनिवासोसि वासुदेव नमोस्तु ते ॥
KK-13-01-254-148a	नमोस्त्वनन्ताय सहस्रमूर्तयेसहस्रपादाक्षिशिरोरुबाहवे ।
KK-13-01-254-148c	सहस्रनाम्ने पुरुषाय शाश्वतेसहस्रकोटियुगधारिणे नमः ।
KK-13-01-254-148e	श्रीसहस्रकोटियुगधारिणे नम इति ॥'

इति श्रीमन्महाभारते अनुशासनपर्वणि दानधर्मपर्वणि चतुःपञ्चाशदधिकद्विशततमोऽध्यायः ॥ 254 ॥

13-254-41 विश्वधृगिति झ.पाठ. सत्कृतः साधुरिति च ॥ 13-254-58 विरमो विरमः इति क.पाठः, विरतः इति थ.पाठः ॥ 13-254-64 सुघोषः सुहृदः सुहृदिति क.थ.पाठः ॥ 13-254-68 शरीरभूतभृद्भोक्तेति क.ङ.झ.थ.पाठः ॥ 13-254-69 विनयो जयः सत्यसन्धः इति क.ङ.झ.पाठः ॥ 13-254-84 कालनेमिनिहा शौरिर्वीरः शूरो जनेश्वरः इति क.पाठः । कालनेमिनिहा वीरः शूरः शौरिर्जनेश्वरः इति थ.पाठः ॥ 13-254-100 अर्को वाजसनिः शृङ्गी इति थ.पाठः ॥ 13-254-102 अमृताशोऽमृतवपुरिति झ.थ.पाठः ॥ 13-254-110 अनन्तहुतभुग्भोक्तेति क.थ.पाठः ॥ 13-254-119 सपिता प्रपितामहः इति झ.पाठ ॥ 13-254-128 विपुलं याति प्राधान्यमेव चेति क.पाठः ॥
