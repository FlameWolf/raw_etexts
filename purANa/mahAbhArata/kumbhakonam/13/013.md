अध्यायः 013

भीष्मेण युधिष्ठिरं प्रति क्रमेण क्रोधस्यातिथेश्च निन्दाप्रशंसनपरवेदचतुष्टयसंवादानुवादः ॥	
kk-13-01-013-001	भीष्म उवाच ।
kk-13-01-013-001a	अत्राप्युदाहरन्तीममितिहासं पुरातनम् ।
kk-13-01-013-001c	चतुर्णामपि वेदानां संवादं शृणु पुत्रक ॥
kk-13-01-013-002	ऋग्वेद उवाच ।
kk-13-01-013-002a	गृहानाश्रयमाणस्य अग्निहोत्रं च जुह्वतः ।
kk-13-01-013-002c	सर्वं सुकृतमादत्ते यः साये नुद्यतेऽतिथिः ॥
kk-13-01-013-003a	न स्कन्दते न व्यथते नास्योर्ध्वं सर्पते रजः ।
kk-13-01-013-003c	वरिष्ठमग्निहोत्राच्च ब्राह्मणस्य मुखे हुतम् ॥
kk-13-01-013-004	सामवेद उवाच ।
kk-13-01-013-004a	न चेद्धन्ति पितरं मातरं वा न ब्राह्मणं नापवादं करोति ।
kk-13-01-013-004c	यत्किंचिदन्यद्वृजिनं करोति ।प्रीतोऽतिथिस्तदुपहन्ति पापम् ॥
kk-13-01-013-005	अथर्ववेद उवाच ।
kk-13-01-013-005a	यत्क्रोधनो यजते यद्ददाति यद्वा तपस्तप्यति यज्जुहोति ।
kk-13-01-013-005c	वैवस्वतो हरते सर्वमस्य मोघं चेष्टं भवति क्रोधनस्य ॥ ॥

इति श्रीमन्महाभारते अनुशासनपर्वणि दानधर्मपर्वणि त्रयोदशोऽध्यायः ॥ 

एतदादिसप्तदशाऽध्याया दाक्षिणात्यकोशेष्वेव दृश्यन्ते । झ. पाठे न दृश्यन्ते ।
