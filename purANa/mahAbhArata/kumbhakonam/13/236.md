अध्यायः 236

महेश्वरेणोमां प्रति तिलदानप्रकारतत्फलयोः कथनम् ॥ 1 ॥ तथा जलान्नादिनानादानफलकथनम् ॥ 2 ॥ तथा सेतुकूपतटाकनिर्मापणादिधर्मफलकथनम् ॥ 3 ॥

KK-13-01-236-001	उमोवाच ।
KK-13-01-236-001a	भगवन्देवदेवेश कथं देयं तिलान्वितम् ।
KK-13-01-236-001c	तस्य तस्य फलं ब्रूहि दत्तस्य च कृतस्य च ॥
KK-13-01-236-002	महेश्वर उवाच ।
KK-13-01-236-002ac	तिलकल्पविधिं देवि तन्मे शृणु समाहिता ॥
KK-13-01-236-003a	समृद्धैरसमृद्धैर्वा तिला देया विशेषतः ।
KK-13-01-236-003c	तिलाः पवित्राः पापघ्नाः सुपुण्या इति संस्मृताः ॥
KK-13-01-236-004a	न्यायतस्तु तिलाञ्शुद्धान्संहृत्याथ स्वशक्तितः ।
KK-13-01-236-004c	तिलराशिं पुनः कुर्यात्पर्वाताभं सुरत्नकम् ।
KK-13-01-236-004e	महान्तं यदि वा स्तोकं नानाद्रव्यसमन्वितम् ॥
KK-13-01-236-005a	सुवर्णरजताभ्यां च मणिमुक्ताप्रवालकैः ।
KK-13-01-236-005c	अलङ्कृत्य यथायोगं सपताकं सवेदिकम् ।
KK-13-01-236-005e	सभूषणं सवस्त्रं च शयनासनसंमितम् ॥
KK-13-01-236-006a	प्रायशः कौमुदीमासे पौर्णमास्यां विशेषतः ।
KK-13-01-236-006c	भोजयित्वा च विधिवद्ब्राह्मणानर्हतो बहून् ॥
KK-13-01-236-007a	स्वयं कृतोपवासश्च वृत्तशौचसमन्वितः ।
KK-13-01-236-007c	दद्यात्प्रदक्षिणीकृत्य तिलराशिं सदक्षिणम् ॥
KK-13-01-236-008a	एकस्यापि बहूनां वा दातव्यं भूतिमिच्छता ।
KK-13-01-236-008c	तस्य दानफलं देवि अग्निष्टोमेन संयुतम् ॥
KK-13-01-236-009a	केवलं वा तिलैरेव भूमौ कृत्वा गवाकृतिम् ।
KK-13-01-236-009c	सवस्त्रकं सरत्नं च पुंसा गोदानकाङ्क्षिणा ।
KK-13-01-236-009e	तदर्हाय प्रदातव्यं तस्य गोदानतः फलम् ॥
KK-13-01-236-010a	शरावांस्तिलसम्पूर्णान्सहिरण्यान्सचम्पकान् ।
KK-13-01-236-010c	नृपोऽददद्ब्राह्मणाय सु पुण्यफलभाग्भवेत् ॥
KK-13-01-236-011a	एवं तिलमयं देयं नरेण हितमिच्छता ।
KK-13-01-236-011c	नानादानफलं भूयः शृणु देवि समाहिता ॥
KK-13-01-236-012a	बलमायुष्यमारोग्यमन्नदानाल्लभेन्नरः ।
KK-13-01-236-012c	पानीयदस्तु सौभाग्यं रसज्ञानं लभेन्नरः ॥
KK-13-01-236-013a	वस्त्रदानाद्वपुःशोभामलङ्कारं लभेन्नरः ।
KK-13-01-236-013c	दीपदो बुद्धिवैशद्यं द्युतिशोभां लभेन्नरः ॥
KK-13-01-236-014a	राजपीडाविमोक्षं तु छत्रदो लभते फलम् ।
KK-13-01-236-014c	दासीदासप्रदानात्तु भवेत्कर्मान्तभाङ्नरः ।
KK-13-01-236-014e	दासीदासं च विविधं लभेत्प्रेत्य गुणान्वितम् ॥
KK-13-01-236-015a	यानानि वाहनं चैव तदर्हाय ददन्नरः ।
KK-13-01-236-015c	पादरोगपरिक्लेशान्मुक्तः श्वसनवाहवान् ।
KK-13-01-236-015e	विचित्र रमणीयं च लभते यानवाहनम् ॥
KK-13-01-236-016a	प्रतिश्रयप्रदानं च तदर्हाय तदिच्छते ।
KK-13-01-236-016c	वर्षाकाले तु रात्रौ वा लभेत्पक्षबलं शुभम् ॥
KK-13-01-236-017a	सेतुकूपतटाकानां कर्ता तु लभते नरः ।
KK-13-01-236-017c	दीर्घायुष्यं च सौभाग्यं तता प्रेत्य गतिं शुभां ॥
KK-13-01-236-018a	वृक्षसंरोपको यस्तु छायापुष्पफलप्रदः ।
KK-13-01-236-018c	प्रेत्यभावे लभेत्पुण्यमभिगम्यो भवेन्नरः ॥
KK-13-01-236-019a	यस्तु सङ्क्रमकृल्लोके नदीषु जलहारिणाम् ।
KK-13-01-236-019c	लभेत्पुण्यफलं प्रेत्य व्यसनेभ्यो विमोक्षणम् ॥
KK-13-01-236-020a	मार्गकृत्सततं मर्त्यो भवेत्सन्तानवान्नरः ।
KK-13-01-236-020c	कायदोषविमुक्तस्तु तीर्थकृत्सततं भवेत् ॥
KK-13-01-236-021a	औषधानां प्रदानात्तु सततं कृपयाऽन्वितः ।
KK-13-01-236-021c	भवेद्व्याधिविहीनश्च दीर्घायुश्च विशेषतः ॥
KK-13-01-236-022a	अनाथान्पोषयेद्यस्तु कृपणान्धकपङ्गुकान् ।
KK-13-01-236-022c	स च पुण्यफलं प्रेत्य लभते कृच्छ्रमोक्षणम् ॥
KK-13-01-236-023a	वेदगोष्ठाः शुभाः शाला भिक्षूणां च प्रतिश्रयम् ।
KK-13-01-236-023c	यः कुर्याल्लभते नित्यं नरः प्रेत्य फलं शुभम् ॥
KK-13-01-236-024a	प्रासादवासं विविधं यक्षशोभां लभेत्पुनः ।
KK-13-01-236-024c	विविधं विविधाकारं भक्ष्यभोज्यगुणान्वितम् ॥
KK-13-01-236-025a	रम्यं तं दैवगोवाटं यः कुर्याल्लभते नरः ।
KK-13-01-236-025c	प्रेत्य भावे शुभां जातिं व्याधिमोक्षं तथैव च ॥
KK-13-01-236-026ac	एवं नानाविधं द्रव्यं दानकर्ता लभेत्फलम् ॥
KK-13-01-236-027	उमोवाच ।
KK-13-01-236-027a	कृतं दत्तं यथा यावत्तस्य तल्लभते फलम् ।
KK-13-01-236-027c	एतन्मे देवदेवेश तत्र कौतूहलं महत् ॥
KK-13-01-236-028	महेश्वर उवाच ।
KK-13-01-236-028a	प्रेत्यभावे शृणु फलं दत्तस्य च कृतस्य च ।
KK-13-01-236-028c	दानं षङ्गुणयुक्तं तु तदर्हाय यथाविधिः ।
KK-13-01-236-028e	यथाविभवतो दानं दातव्यमिति मानवैः ॥
KK-13-01-236-029a	बुद्धिमायुष्यमारोग्यं बलं भाग्यं तथाऽऽगमम् ।
KK-13-01-236-029c	रूपेण सप्तधा भूत्वा मानुष्यं फलति ध्रुवम् ॥
KK-13-01-236-030a	इदं दत्तमिदं देयमित्येवं फलकाङ्क्षया ।
KK-13-01-236-030c	यद्दत्तं तत्तदेव स्यान्न तु किञ्चन लभ्यते ॥
KK-13-01-236-031ac	ध्रुवं देव्यत्तमे दानं मध्यमे त्वधमं फलम् ॥ ॥

इति श्रीमन्महाभारते अनुशासनपर्वणि दानधर्मपर्वणि षट्त्रिंशदधिकद्विशततमोऽध्यायः ॥ 236 ॥
13-236-10 सहिरण्यान्सवस्त्रकानिति थ.पाठः ॥

