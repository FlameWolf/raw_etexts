अध्यायः 055
भीष्मेण युधिष्ठिरं प्रति कन्यानां प्रदानकालादिप्रतिपादकनारदमार्कण्डेयसंवादानुवादः ॥ 1 ॥

KK-13-01-055-001	`मार्कण्डेय उवाच ।
KK-13-01-055-001a	श्रुतं वर्णावरैर्दत्तं हव्यं कव्यं च नारद ।
KK-13-01-055-001c	सम्प्रयोगे च पुत्राणां कन्यानां च ब्रवीहि मे ॥
KK-13-01-055-002	नारद उवाच ।
KK-13-01-055-002a	कन्याप्रदानं प्रत्राणां स्त्रीणां संयोगमेव च ।
KK-13-01-055-002c	आनुपूर्व्यान्मया सम्यगुच्यमानं निबोध मे ॥
KK-13-01-055-003a	जातमात्रा तु दातव्या कन्यका सदृशे वरे ।
KK-13-01-055-003c	काले दत्तासु कन्यासु पिता धर्मेण युज्यते ॥
KK-13-01-055-004a	यस्तु पुष्पवतीं कन्यां बान्धवो न प्रयच्छति ।
KK-13-01-055-004c	मासि मासि गते बन्धुस्तस्या भ्रौणघ्न्यमाप्नुते ॥
KK-13-01-055-005a	यस्तु कन्यां गृहे रुन्ध्याद्ग्राम्यैर्भोगैर्विवर्जिताम् ।
KK-13-01-055-005c	अवध्यातः स कन्याया बन्धुः प्राप्नोति भ्रूणहाम् ॥
KK-13-01-055-006a	दूषिता पाणिमात्रेण मृते भर्तरि दारिका ।
KK-13-01-055-006c	संस्कारं लभते नारी द्वितीये सा पुनः पतौ ॥
KK-13-01-055-007a	पुनर्भूर्नाम सा कन्या सपुत्रा हव्यकव्यदा ।
KK-13-01-055-007c	अदूष्या सा प्रसूतीषु प्रजानां दारकर्मणि ॥
KK-13-01-055-008	मार्कण्डेय उवाच ।
KK-13-01-055-008a	या तु कन्या प्रसूयेत गर्भिणी या तु वा भवेत् ।
KK-13-01-055-008c	कथं दारक्रियां भूयः सा भवेदृषिसत्तम ॥
KK-13-01-055-009	नारद उवाच ।
KK-13-01-055-009a	तत्वार्थनिश्चितं शब्दं कन्यका नयतेऽग्नये ।
KK-13-01-055-009c	तस्मात्कुर्वन्ति वै भावं कुमार्यस्ता न कन्यकाः ॥
KK-13-01-055-010a	ब्रह्महत्यात्रिभागेन गर्भाधानविशोधितः ।
KK-13-01-055-010c	गृह्णीयात्तां चतुर्भागविशुद्धां सर्जनात्पुनः ॥
KK-13-01-055-011	मार्कण्डेय उवाच ।
KK-13-01-055-011a	कथं कन्यासु ये जाता बन्धूनां दूषिताः सदा ।
KK-13-01-055-011c	कस्य ते हव्यकव्यानि प्रदास्यन्ति महामुने ॥
KK-13-01-055-012	नारद उवाच ।
KK-13-01-055-012a	कन्यायास्तु पितुः पुत्राः कानीना हव्यकव्यदाः ।
KK-13-01-055-012c	अन्तर्वत्न्यास्तु यः पाणिं गृह्णीयात्स सहोढजः ॥
KK-13-01-055-013	मार्कण्डेय उवाच ।
KK-13-01-055-013a	अथ येनाहितो गर्भः कन्यायां तत्र नारद ।
KK-13-01-055-013c	कथं पुत्रफलं तस्य भवेदेतत्प्रचक्ष्व मे ॥
KK-13-01-055-014	नारद उवाच ।
KK-13-01-055-014a	धर्माचारेषु ते नित्यं दूषकाः कृतशोधनाः ।
KK-13-01-055-014c	बीजं च नश्यते तेषां मोघचेष्टा भवन्ति ते ॥
KK-13-01-055-015	मार्कण्डेय उवाच ।
KK-13-01-055-015a	अथ काचिद्भवेत्कन्या क्रीता दत्ता हृताऽपि वा ।
KK-13-01-055-015c	कथं पुत्रकृतं तस्यास्तद्भवेद्दषिसत्तम ॥
KK-13-01-055-016	नारद उवाच ।
KK-13-01-055-016a	क्रीता दत्ता हृता चैव या कन्या पाणिवर्जिता ।
KK-13-01-055-016c	कौमारी नाम सा भार्या प्रसवेदौरसान्सुतान् ।
KK-13-01-055-016e	न पत्न्यर्थे शुभा प्रोक्ता तत्कर्मण्यपराजिते ॥
KK-13-01-055-017	मार्कण्डेय उवाच ।
KK-13-01-055-017a	केन मङ्गलकृत्येषु विनियुज्यन्ति कन्यकाः ।
KK-13-01-055-017c	एतदिच्छामि विज्ञातुं तत्वेनेह महामुने ॥
KK-13-01-055-018	नारद उवाच ।
KK-13-01-055-018a	नित्यं निवसते लक्ष्मीः कन्यकासु प्रतिष्ठिता ।
KK-13-01-055-018c	शोभना शुभयोग्या च पूज्या मङ्गलकर्मसु ॥
KK-13-01-055-019a	आकरस्थं यथा रत्नं सर्वकामफलोपगम् ।
KK-13-01-055-019c	तथा कन्या महालक्ष्मीः सर्वलोकस्य मङ्गलम् ॥
KK-13-01-055-020a	एवं कन्या परा लक्ष्मी रतिस्तोषश्च देहिनाम् ।
KK-13-01-055-020c	महाकुलानां चारित्रवृत्तेन निकषोपलम् ॥
KK-13-01-055-021a	आनयित्वा स्वकाद्वर्णात्कन्यकां यो भजेन्नरः ।
KK-13-01-055-021c	दातारं हव्यकव्यानां पुत्रकं या प्रसूयति ॥
KK-13-01-055-022a	साध्वी कुलं वर्धयति साध्वी पुष्टिग्रहे परा ।
KK-13-01-055-022c	साध्वी लक्ष्मी रतिः साक्षात्प्रतिष्ठा सन्ततिस्तथा ॥ ॥

इति श्रीमन्महाभारते अनुशासनपर्वणि दानधर्मपर्वणि पञ्चपञ्चाशोऽध्यायः ॥ 55 ॥

13-55-10 चतुर्भागविशुद्धात्स्वजनात्पुनरिति ध.पाठः ॥
