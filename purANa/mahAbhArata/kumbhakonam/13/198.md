श्रीः
अध्यायः 198

भीष्मेण युधिष्ठिरम् प्रति भोज्याभोज्यान्नकानां भोजनीयानां जनानां च विवेचनम् ॥ 1 ॥

KK-13-01-198-001	युधिष्ठिर उवाच 
KK-13-01-198-001a	के भोज्या ब्राह्मणस्येह के भोज्याः क्षत्रियस्य ह ।
KK-13-01-198-001c	तथा वैश्यस्य के भोज्याः के शूद्रस्य च भारत ॥
KK-13-01-198-002	भीष्म उवाच 
KK-13-01-198-002a	ब्राह्मणा ब्राह्मणस्येह भोज्या ये चैव क्षत्रियाः ।
KK-13-01-198-002c	वैश्याश्चापि तथा भोज्याः शूद्राश्च परिवर्जिताः ॥
KK-13-01-198-003a	ब्राह्मणाः क्षत्रिया वैश्या भोज्या वै क्षत्रियस्य ह ।
KK-13-01-198-003c	वर्जनीयास्तु वै शूद्राः सर्वभक्षा विकर्मिणः ॥
KK-13-01-198-004a	वैश्यास्तु भोज्या विप्राणां क्षत्रियाणां तथैव च ।
KK-13-01-198-004c	नित्याग्नयो विविक्ताश्च चातुर्मास्यरताश्च ये ॥
KK-13-01-198-005a	शूद्राणामथ यो भुङ्क्ते स भुङ्क्ते पृथिवीमलम् ।
KK-13-01-198-005c	मलं नृणां स पिबति मलं भुङ्क्ते जनस्य च ॥
KK-13-01-198-006a	शूद्राणां यस्तथा भुङ्क्ते स भुङ्क्ते पृथिवीमलम् ।
KK-13-01-198-006c	पृथिवीमलमश्नन्ति ये द्विजाः शूद्रभोजिनः ॥
KK-13-01-198-007a	शूद्रस्य कर्मनिष्ठायां विकर्मस्थोपि पच्यते ।
KK-13-01-198-007c	ब्राह्मणः क्षत्रियो वैश्यो विकर्मस्थश्च पच्यते ॥
KK-13-01-198-008a	स्वाध्यायनिरता विप्रास्तथा स्वस्त्ययने नृणाम् ।
KK-13-01-198-008c	रक्षणे क्षत्रियं प्राहुर्वैश्यं पुष्ट्यर्थमेव च ॥
KK-13-01-198-009a	करोति कर्म यद्वैश्यस्तद्गत्वा ह्युपजीवति ।
KK-13-01-198-009c	कृषिगोरक्ष्यवाणिज्यमकुत्सा वैश्यकर्मणि ॥
KK-13-01-198-010a	शूद्रकर्म तु यः कुर्यादवहाय स्वकर्म च ।
KK-13-01-198-010c	स विज्ञेयो यथा शूद्रो न च भोज्यः कदाचन ॥
KK-13-01-198-011a	चिकित्सकः काण्डपृष्ठः पुराऽध्यक्षः पुरोहितः ।
KK-13-01-198-011c	सांवत्सरो वृथाध्यायी सर्वे ते शूद्रसम्मिताः ॥
KK-13-01-198-012a	शूद्रकर्मस्वथैतेषु यो भुङ्क्ते निरपत्रपः ।
KK-13-01-198-012c	अभोज्यभोजनं भुक्त्वा भयं प्राप्नोति दारुणम् ॥
KK-13-01-198-013a	कुलं वीर्यं च तेजश्च तिर्यग्योनित्वमेव च ।
KK-13-01-198-013c	स प्रयाति यथा श्वा वै निष्क्रियो धर्मवर्जितः ॥
KK-13-01-198-014a	भुङ्क्ते चिकित्सकस्यान्नं तदन्नं च पुरीषवत् ।
KK-13-01-198-014c	पुंश्चल्यन्नं च मूत्रं स्यात्कारुकान्नं च शोणितम् ॥
KK-13-01-198-015a	विद्योपजीविनोऽन्नं च यो भुङ्क्ते साधुसम्मतः ।
KK-13-01-198-015c	तदप्यन्नं यथा शौद्रं तत्साधुः परिवर्जयेत् ॥
KK-13-01-198-016a	वचनीयस्य यो भुङ्क्ते तमाहुः शोणितं ह्रदम् ।
KK-13-01-198-016c	पिशुनं भोजनं भुङ्क्ते ब्रह्महत्यासमं विदुः ॥
KK-13-01-198-017ac	असत्कृतमवज्ञातं न भोक्तव्यं कदाचन ॥
KK-13-01-198-018a	व्याधिं कुलक्षयं चैव क्षिप्रं प्राप्नोति ब्राह्मणः ।
KK-13-01-198-018c	नगरीरक्षिणो भुङ्क्ते श्वपचप्रवणो भवेत् ॥
KK-13-01-198-019a	गोघ्ने च ब्राह्मणघ्ने च सुरापे गुरुतल्पगे ।
KK-13-01-198-019c	भुक्त्वाऽन्नं जायते विप्रो रक्षसां कुलवर्धनः ॥
KK-13-01-198-020a	न्यासापहारिणो भुक्त्वा कृतघ्ने क्लीबवर्तिनि ।
KK-13-01-198-020c	जायते शबरावासे मध्यदेशबहिष्कृते ॥
KK-13-01-198-021a	अभोज्याश्चैव भोज्याश्च मया प्रोक्ता यथाविधि ।
KK-13-01-198-021c	किमन्यदद्य कौन्तेय मत्तस्त्वं श्रोतुमिच्छसि ॥] 

इति श्रीमन्महाभारते अनुशासनपर्वणि दानधर्मपर्वणि अष्टनवत्यधिकशततमोऽध्यायः ॥ 198 ॥

13-198-1 के भोज्या भोज्यान्नाः ॥ 13-198-4 वैश्या भोज्या भोजनीयाः ॥ 13-198-7 शूद्रस्य कर्मनिष्ठायां सेवायां वर्तमानो विकर्मस्थो विशिष्टकर्मस्थः सन्ध्यावन्दनादियुक्तोऽपि पच्यते नरके इति शेषः ॥ 13-198-11 काण्डपृष्ठोऽधमः ॥ 13-198-16 पिशुनं तत्सम्बन्धि ॥ 13-198-18 नगरीं रक्षति तस्य ॥
