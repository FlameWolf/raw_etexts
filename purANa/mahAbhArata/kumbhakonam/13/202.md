अध्यायः 202

युधिष्ठिरेण भीष्मं प्रति सप्रशंसनं पुनर्धर्मकथनप्रार्थना ॥ 1 ॥
	
KK-13-01-202-001	वैशम्पायन उवाच ।
KK-13-01-202-001a	अनुशास्य शुभैर्वाक्यैर्भीष्ममाह महामतिः ।
KK-13-01-202-001c	प्रीत्या पुनः स शुश्रूषुर्वचनं यद्युधिष्ठिरः ॥
KK-13-01-202-002	जनमेजय उवाच ।
KK-13-01-202-002a	पितामहो मे विप्रर्षे भीष्मं कालवशं गतम् ।
KK-13-01-202-002c	किमपृच्छत्तदा राजा सर्वसामाजिकं हितम् ॥
KK-13-01-202-003a	उभयोर्लोकयोर्युक्तं पुरुषार्थमनुत्तमम् ।
KK-13-01-202-003c	तन्मे वद महाप्राज्ञ श्रोतुं कौतूहलं हि मे ॥
KK-13-01-202-004	वैशम्पायन उवाच ।
KK-13-01-202-004a	भूय एव महाराज शृणु धर्मसमुच्चयम् ।
KK-13-01-202-004c	यदपृच्छत्तदा राजा कुन्तीपुत्रो युधिष्ठिरः ॥
KK-13-01-202-005a	शरतल्पगतं भीष्मं सर्वपार्थिवसन्निधौ ।
KK-13-01-202-005c	अजातशत्रुः प्रीतात्मा पुनरेवाभ्यभाषत ॥
KK-13-01-202-006a	पितामह महाप्राज्ञ सर्वशास्त्रविशारदः ।
KK-13-01-202-006c	श्रूयतां मे हि वचनमर्थित्वात्प्रब्रवीम्यहम् ॥
KK-13-01-202-007a	परावरज्ञो भूतानां दयावान्सर्वजन्तुषु ।
KK-13-01-202-007c	आगमैर्बहुभिः प्रीतो भवान्नः परमं कुले ॥
KK-13-01-202-008a	त्वादृशो दुर्लभो लोके साम्प्रतं ज्ञानसंयुतः ।
KK-13-01-202-008c	भवता गुरुणा चैव धन्याश्चैव वयं प्रभो ॥
KK-13-01-202-009a	अयं स कालः सम्प्राप्तो दुर्लभैर्ज्ञातिबान्धवैः ।
KK-13-01-202-009c	शास्ता तु नास्ति नः कश्चित्त्वदृते पुरुषर्षभ ॥
KK-13-01-202-010a	तस्माद्धर्मार्थसहितमायत्यां च हितोदयम् ।
KK-13-01-202-010c	आश्चर्यं परमं वाक्यं श्रोतुमिच्छामि भारत ॥
KK-13-01-202-011a	अयं नारायणः श्रीमन्सर्वपार्थिवसन्निधौ ।
KK-13-01-202-011c	भवन्तं बहुमानाच्च प्रणयाच्चैव सेवते ॥
KK-13-01-202-012a	अस्यैव तु समक्षं नः पार्थिवानां तथैव च ।
KK-13-01-202-012c	इतिवृत्तं पुराणं च श्रोतॄणां परमं हितम् ॥
KK-13-01-202-013a	यदि तेऽहमनुग्राह्यो भ्रातृभिः सहितोऽनघ ।
KK-13-01-202-013c	मत्प्रियार्थं हि कौरव्य स्नेहाद्भाषितुमर्हसि ॥
KK-13-01-202-014	वैशम्पायन उवाच ।
KK-13-01-202-014a	तस्य तद्वचनं श्रुत्वा स्नेहादागतविक्लवः ।
KK-13-01-202-014c	प्रविबन्निव तं दृष्ट्वा भीष्मो वचनमब्रवीत् ॥
KK-13-01-202-015a	शृणु राजन्पुरावृत्तिमितिहासं पुरातनम् ।KK-13-01-202-015c	एतावदुक्त्वा गाङ्गेयः प्रणम्य शिरसा हरिम् ।
KK-13-01-202-015e	धर्मराजं समीक्ष्येदं पुनर्वक्तुं समारभत् ॥ ॥
इति श्रीमन्महाभारते अनुशासनपर्वणि दानधर्मपर्वणि द्व्यधिकद्विशततमोऽध्यायः ॥ 202 ॥

13-202-1 एकोत्तरद्विशततमाध्यायात्परं एकपञ्चाशदधिकद्विशततमाद्यायात्पूर्वं मध्ये परिदृश्यमानैकोनपञ्चाशदध्यायप्रतिनिधितया औत्तराहकोशे अष्टावेवाध्यायाः परिदृश्यन्ते । तेचानुपूर्वीभेदेन तदर्थैकदेशप्रतिपादका एव दृश्यन्ते न तु तदनुक्तार्थप्रतिपादकाः ॥
