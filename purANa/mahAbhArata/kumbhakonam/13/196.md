श्रीः
अध्यायः 196

महेश्वरेण देवादीन्प्रति गोप्रशंसनम् ॥ 1 ॥

KK-13-01-196-001	[महेश्वर उवाच 
KK-13-01-196-001a	सारमुद्धृत्य युष्माभिः साधुधर्म उदाहृतः ।
KK-13-01-196-001c	धर्मगुह्यमिदं मत्तः शृणुध्वं सर्व एव ह ॥
KK-13-01-196-002a	येषां धर्माश्रिता बुद्धिःक श्रद्दधानाश्च ये नराः ।
KK-13-01-196-002c	तेषां स्यादुपदेष्टव्यः सरहस्यो महाफलः ॥
KK-13-01-196-003a	निरुद्विग्नस्तु यो दद्यान्मासमेकं गवाह्निकम् ।
KK-13-01-196-003c	एकभक्तं तथाऽश्नीयाच्छ्रूयतां तस्य यत्फलम् ॥
KK-13-01-196-004a	इमा गावो महाभागाः पवित्रं परमं स्मृताः ।
KK-13-01-196-004c	त्रीन्लोकान्धारयन्ति स्म सदेवासुरमानुपान् ॥
KK-13-01-196-005a	तासु चैव महापुण्यं शुश्रूषा च महाफलम् ।
KK-13-01-196-005c	अहन्यहनि धर्मेण युज्यते वै गवाह्निकः ॥
KK-13-01-196-006a	मया ह्येता ह्यनुज्ञाताः पूर्वमासन्कृते युगे ।
KK-13-01-196-006c	ततोऽहमनुनीतो वै ब्रह्मणा पद्मयोनिना ॥
KK-13-01-196-007a	तस्माद्व्रजस्थानगतस्तिष्ठत्युपरि मे वृषः ।
KK-13-01-196-007c	रमेऽहं सह गोभिश्च तस्मात्पूज्याः सदैव ताः ॥
KK-13-01-196-008a	महाप्रभावा वरदा वरं दद्युरुपासिताः ।
KK-13-01-196-008c	ता गावोऽस्यानुमन्यन्ते सर्वकर्मसु यत्फलम् ॥
KK-13-01-196-009ac	तस्य तत्र चतुर्भागो यो ददाति गवाह्निकम् ॥] 

इति श्रीमन्महाभारते अनुशासनपर्वणि दानधर्मपर्वणि षण्णवत्यधिकशततमोऽध्यायः ॥ 196 ॥
