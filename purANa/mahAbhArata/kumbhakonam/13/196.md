श्रीः
अध्यायः 196

महेश्वरेण देवादीन्प्रति गोप्रशंसनम् ॥ 1 ॥

001	[महेश्वर उवाच 
001a	सारमुद्धृत्य युष्माभिः साधुधर्म उदाहृतः ।
001c	धर्मगुह्यमिदं मत्तः शृणुध्वं सर्व एव ह ॥
002a	येषां धर्माश्रिता बुद्धिःक श्रद्दधानाश्च ये नराः ।
002c	तेषां स्यादुपदेष्टव्यः सरहस्यो महाफलः ॥
003a	निरुद्विग्नस्तु यो दद्यान्मासमेकं गवाह्निकम् ।
003c	एकभक्तं तथाऽश्नीयाच्छ्रूयतां तस्य यत्फलम् ॥
004a	इमा गावो महाभागाः पवित्रं परमं स्मृताः ।
004c	त्रीन्लोकान्धारयन्ति स्म सदेवासुरमानुपान् ॥
005a	तासु चैव महापुण्यं शुश्रूषा च महाफलम् ।
005c	अहन्यहनि धर्मेण युज्यते वै गवाह्निकः ॥
006a	मया ह्येता ह्यनुज्ञाताः पूर्वमासन्कृते युगे ।
006c	ततोऽहमनुनीतो वै ब्रह्मणा पद्मयोनिना ॥
007a	तस्माद्व्रजस्थानगतस्तिष्ठत्युपरि मे वृषः ।
007c	रमेऽहं सह गोभिश्च तस्मात्पूज्याः सदैव ताः ॥
008a	महाप्रभावा वरदा वरं दद्युरुपासिताः ।
008c	ता गावोऽस्यानुमन्यन्ते सर्वकर्मसु यत्फलम् ॥
009ac	तस्य तत्र चतुर्भागो यो ददाति गवाह्निकम् ॥] 

इति श्रीमन्महाभारते अनुशासनपर्वणि दानधर्मपर्वणि षण्णवत्यधिकशततमोऽध्यायः ॥ 196 ॥
