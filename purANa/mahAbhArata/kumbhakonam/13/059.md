अध्यायः 059

भीष्मेण युधिष्ठिरं प्रति स्त्रीणामपरित्यागपरित्यागप्रयोजकगुणदोषादिप्रतिपादकनारदमार्कण्डेयसंवादानुवादः ॥ 1 ॥
	
KK-13-01-059-001	`मार्कण्डेय उवाच ।
KK-13-01-059-001a	श्रुतं बलं प्रभावश्च योषितां मुनिसत्तम ।
KK-13-01-059-001c	एकस्य बहुभार्यस्य धर्ममिच्छामि वेदितुम् ॥
KK-13-01-059-002	नारद उवाच ।
KK-13-01-059-002a	बहुभार्यासु सक्तस्य नारीभोगेषु गेहिनः ।
KK-13-01-059-002c	ऋतौ विमुञ्चमानस्य सांनिध्ये भ्रूणहा स्मृतः ॥
KK-13-01-059-003a	वृद्धां वन्ध्यां सुव्रता च मृतापत्यामपुष्पिणीम् ।
KK-13-01-059-003c	कन्यां च बहुपुत्रां च वर्जयन्मुच्यते भयात् ॥
KK-13-01-059-004a	व्याधितो बन्धनस्थो वा प्रवासेष्वथ पर्वसु ।
KK-13-01-059-004c	ऋतुकाले तु नारीणां भ्रूणहत्यां प्रमुञ्चति ॥
KK-13-01-059-005	मार्कण्डेय उवाच ।
KK-13-01-059-005a	वैश्यनारीषु वै जाताः परप्रेष्यासु वा सुताः ।
KK-13-01-059-005c	कस्य ते बन्धुदायादा भवन्ति हि महामुने ॥
KK-13-01-059-006	नारद उवाच ।
KK-13-01-059-006a	पण्यस्त्रीषु प्रसूता ये यस्य स्त्री तस्य ते सुताः ।
KK-13-01-059-006c	क्रयाच्च कृत्रिमाः पुत्रा प्रदानाच्चैव दत्रिमाः ॥
KK-13-01-059-007	मार्कण्डेय उवाच ।
KK-13-01-059-007a	पण्यनारीष्वनियतः पुंसोऽर्थो वर्तते ध्रुवम् ।
KK-13-01-059-007c	अत्र चाहितगर्भायाः कस्य पुत्रं वदन्ति तम् ॥
KK-13-01-059-008	नारद उवाच ।
KK-13-01-059-008a	तीर्थभूतासु नारीषु ज्ञायते योऽभिगच्छति ।
KK-13-01-059-008c	ऋतौ तस्य भवेद्गर्भो यं वा नारी न शङ्कते ॥
KK-13-01-059-009	मार्कण्डेय उवाच ।
KK-13-01-059-009a	नराणां त्यजतां भार्यां कामक्रोधाद्गुणान्विताम् ।
KK-13-01-059-009c	अप्रसूतां प्रसूतां वा तेषां पृच्छामि निष्कृतिम् ॥
KK-13-01-059-010	नारद उवाच ।
KK-13-01-059-010a	अपापां त्यजमानस्य साध्वीं मत्वा यमादितः ।
KK-13-01-059-010c	आत्मवंशस्वधर्मो वा त्यजतो निष्कृतिर्न तु ॥
KK-13-01-059-011a	यो नरस्त्यजते भार्या पुष्पिणीमप्रसूतिकाम् ।
KK-13-01-059-011c	स नष्टवंशः पितृभिर्युक्तस्त्यज्येत दैवतैः ॥
KK-13-01-059-012a	भार्यामपत्यसञ्जातां प्रसूतां पुत्रपौत्रिणीम् ।
KK-13-01-059-012c	पुत्रदारपरित्यागी न स प्राप्नोति निष्कृतिम् ॥
KK-13-01-059-013a	एवं हि भार्यां त्यजतां नराणां नास्ति निष्कृतिः ।
KK-13-01-059-013c	नार्हन्ति प्रमदास्त्यक्तुं पुत्रपौत्रप्रतिष्ठिताः ॥
KK-13-01-059-014	मार्कण्डेय उवाच ।
KK-13-01-059-014a	कीदृशीं सन्त्यजन्भार्यां नरो दोषैर्न लिप्यते ।
KK-13-01-059-014c	एतदिच्छामि तत्वेन विज्ञातुमृषिसत्तम ॥
KK-13-01-059-015	नारद उवाच ।
KK-13-01-059-015a	मोक्षधर्मस्थितानां तु अन्योन्यमनुजानताम् ।
KK-13-01-059-015c	भार्यापतीनां मुक्तानामधर्मो न विधीयते ॥
KK-13-01-059-016a	अन्यसङ्गां गतापत्यां शूद्रगां परगामिनीम् ।
KK-13-01-059-016c	परीक्ष्य त्यजमानानां नराणां नास्ति पातकम् ॥
KK-13-01-059-017ac	पातकेऽपि तु भर्तव्यौ द्वौ तु माता पिता तथा ॥
KK-13-01-059-018	मार्कण्डेय उवाच ।
KK-13-01-059-018a	भार्यायां व्यभिचारिण्यां नरस्य त्यजतो रुषा ।
KK-13-01-059-018c	कथं धर्मोऽप्यधर्मो वा भवतीह महामते ॥
KK-13-01-059-019	नारद उवाच ।
KK-13-01-059-019a	अनृतेऽपि हि सत्ये वा यो नारीं दूषितां त्यजेत् ।
KK-13-01-059-019c	अरक्षमाणः स्वां भार्यां नरो भवति भ्रूणहा ॥
KK-13-01-059-020a	अपत्यहेतोर्या नारी भर्तारमतिलङ्घयेत् ।
KK-13-01-059-020c	लोलेन्द्रियेति सा रक्ष्या न सन्त्याज्या कथञ्चन ॥
KK-13-01-059-021a	नद्यश्च नार्यश्च समस्वभावा नैताः प्रमुञ्चन्ति नरावगाढाः ।
KK-13-01-059-021c	स्रोतांसि नद्यो वहते निपातं नारी रजोभिः पुनरेति शौचम् ॥
KK-13-01-059-022a	एवं नार्यो न दुष्यन्ति व्यभिचारेऽपि भर्तृणाम् ।
KK-13-01-059-022c	मासि मासि भवेद्रागस्ततः शुद्धा भवन्त्युत ॥
KK-13-01-059-023	मार्कण्डेय उवाच ।
KK-13-01-059-023a	कानि तीर्थानि भगवन्नृणां देहाश्रितानि वै ।
KK-13-01-059-023c	तानि वै शंस भगवन्याथातथ्येन पृच्छतः ॥
KK-13-01-059-024a	सर्वतीर्थेषु सर्वज्ञ किं तीर्थं परमं नृणाम् ।
KK-13-01-059-024c	यत्रोपस्पृश्य पूतो यो नरो भवति नित्यशः ॥
KK-13-01-059-025	नारद उवाच ।
KK-13-01-059-025a	देवर्षिपितृतीर्थानि ब्राह्मं मध्येऽथं वैष्णवम् ।
KK-13-01-059-025c	नृणां तीर्थानि पञ्चाहुः पाणौ सन्निहितानि वै ॥
KK-13-01-059-026a	आद्यतीर्थं तु तीर्थानां वैष्णवो भाग उच्यते ।
KK-13-01-059-026c	यत्रोपस्पृश्य वर्णानां चतुर्णां वर्धते कुलम् ।
KK-13-01-059-026e	पितृदैवतकार्याणि वर्धन्ते प्रेत्य चेह च ॥
KK-13-01-059-027	मार्कण्डेय उवाच ।
KK-13-01-059-027a	नराणां कामवृत्तानां या नार्यो निरवग्रहाः ।
KK-13-01-059-027c	यासामभिग्रहो नास्ति ता मे कथय नारद ॥
KK-13-01-059-028	नारद उवाच ।
KK-13-01-059-028a	पाशुर्वैश्या नटी गोपी तान्तुकी तुन्नवायिकी ।
KK-13-01-059-028c	नारी किराती शबरी नर्तकी चानवग्रहा ॥
KK-13-01-059-029	मार्कण्डेय उवाच ।
KK-13-01-059-029a	एतासु जाता नारीषु सर्ववर्णेषु ये सुताः ।
KK-13-01-059-029c	केषु के बन्धुदायादा भवन्ति ऋषिसत्तम ॥
KK-13-01-059-030	नारद उवाच ।
KK-13-01-059-030a	य एताः परिगृह्णन्ति तेषामेव हि ते सुताः ।
KK-13-01-059-030c	सर्वत्र तु प्रवृत्तासु बीजं नश्यति देहिनाम् ॥
KK-13-01-059-031	मार्कण्डेय उवाच ।
KK-13-01-059-031a	सर्वस्त्रीषु प्रवृत्ताश्च साधुवेदविवर्जिताः ।
KK-13-01-059-031c	मानवाः काण्डपृष्ठाश्च वेदमन्त्रबहिष्कृताः ।
KK-13-01-059-031e	नियुक्ता हव्यकव्येषु तेषां दत्तं कथं भवेत् ॥
KK-13-01-059-032	नारद उवाच ।
KK-13-01-059-032a	नार्हन्ति हव्यकव्यानि सावित्रीवर्जिता द्विजाः ।
KK-13-01-059-032c	व्रात्येष्वन्नप्रदानं तद्यथा शूद्रेषु वै तथा ॥
KK-13-01-059-033	मार्कण्डेय उवाच ।
KK-13-01-059-033a	धर्मेष्वधिकृतानां तु नराणां मुह्यते मनः ।
KK-13-01-059-033c	कथं न विघ्नो भवति एतदिच्छामि वेदितुम् ॥
KK-13-01-059-034	नारद उवाच ।
KK-13-01-059-034a	अर्थाश्च नार्यश्च समानमेतच्छ्रेयांसि पुंसामिह मोहयन्ति ।
KK-13-01-059-034c	रतिप्रमोदात्प्रमदा हरन्ति भोगैर्धनं चाप्युपहन्ति धर्मान् ॥
KK-13-01-059-035a	हव्यं कव्यं च धर्मात्मा सर्वं तच्छ्रोत्रियोऽर्हति ।
KK-13-01-059-035c	दत्तं हि श्रोत्रिये साधौ ज्वलिताग्नाविवाहुतिः ॥
KK-13-01-059-036	मार्कण्डेय उवाच ।
KK-13-01-059-036a	श्रोत्रियाणां कुले जाता वेदार्थविदितात्मनाम् ।
KK-13-01-059-036c	हित्वा कस्मात्त्रयीं विद्यां वार्तां वृत्तिमुपाश्रिताः ॥
KK-13-01-059-037	नारद उवाच ।
KK-13-01-059-037a	चातुर्वर्ण्यं पुरा न्यस्तं सुविद्वत्सु द्विजातिषु ।
KK-13-01-059-037c	तस्माद्वर्णैः संविभज्या वृत्तिः सङ्करवर्जिता ॥
KK-13-01-059-038a	ये चान्ये श्रोत्रिया जाताः संस्कृताः पुत्रगृध्नुभिः ।
KK-13-01-059-038c	पूर्वनिर्वाणनिर्वृत्तां जातां वृत्तिमुपाश्रिताः ॥
KK-13-01-059-039	मार्कण्डेय उवाच ।
KK-13-01-059-039ac	असंस्कृताः श्रोत्रियजाः संस्कृता ज्ञानिजाः कथम् ।
KK-13-01-059-040	नारद उवाच ।
KK-13-01-059-040a	असंस्कारो वैदिकश्च स मान्यः श्रोत्रियात्मजः ।
KK-13-01-059-040c	शुद्धान्वयः श्रोत्रियस्तु सुविद्वद्भिः समोऽन्यथा ॥
KK-13-01-059-041a	अनधीयानपुत्राश्च वेदसंस्कारवर्जिताः ।
KK-13-01-059-041c	तस्मात्ते वेदविज्ञाऽपि विप्राः श्रुतिनिकारिणः ॥
KK-13-01-059-042a	ब्रह्मराशौ पुरा सृष्टा वेदसंस्कारसंस्कृताः ।
KK-13-01-059-042c	तस्मात्तेष्वेव ते जाताः साधवः कुलधारिणः ॥
KK-13-01-059-043	मार्कण्डेय उवाच ।
KK-13-01-059-043a	स्वयं क्रीतासु प्रेष्यासु प्रसूयन्ते तु ये नराः ।
KK-13-01-059-043c	कस्य नार्यः सुताश्चैव भवन्ति ऋषिसत्तम ॥
KK-13-01-059-044	नारद उवाच ।
KK-13-01-059-044a	स्वदास्यां यो नरो मोहात्प्रसूयेत स पापकृत् ।
KK-13-01-059-044c	इहाभिनिन्दितः प्रेत्य अपत्यं प्रेष्यतां नयेत् ॥
KK-13-01-059-045a	सा तस्य भार्या पुत्रा ये हव्यकव्यप्रदास्तु ते ।
KK-13-01-059-045c	तस्या ये बान्धवाः केचिद्विषक्ताः प्रेष्यतां गताः ।
KK-13-01-059-045e	सर्वे तस्यास्तु सम्बन्धा मुच्यन्ते प्रेष्यकर्मसु ॥
KK-13-01-059-046a	एतत्ते कथितं सर्वं यदभिव्याहृतं त्वया ।
KK-13-01-059-046c	अथवा संशयः कश्चिद्भूयः सम्प्रष्टुमर्हसि ॥
KK-13-01-059-047	मार्कण्डेय उवाच ।
KK-13-01-059-047a	अमिथ्यादर्शनालोके नारदः सर्वकोविदः ।
KK-13-01-059-047c	प्रत्यक्षदर्शी लोकानां स्वयम्भुरिव सत्तमः ॥
KK-13-01-059-048	भीष्म उवाच ।
KK-13-01-059-048a	इति सम्भाष्य ऋषिभिर्मार्कण्डेयो महातपाः ।
KK-13-01-059-048c	नारदं चापि सत्कृत्य तेन चैवाभिसत्कृतः ।
KK-13-01-059-048e	आमन्त्रयित्वा ऋषिभिः प्रययावाश्रमं मुनिः ॥
KK-13-01-059-049ac	ऋषयश्चापि तीर्थानां परिचर्यां प्रचक्रमुः ॥
KK-13-01-059-049a	सुक्षेत्रबीजसंस्कारविशुद्धो ब्रह्मचर्यया ।
KK-13-01-059-049c	नित्यनैमित्तिकात्स्नातो मनश्शुद्ध्या च शुद्ध्यति ॥' ॥
	
इति श्रीमन्महाभारते अनुशासनपर्वणि दानधर्मपर्वणि एकोनषष्टितमोऽध्यायः ॥ 59 ॥
	
