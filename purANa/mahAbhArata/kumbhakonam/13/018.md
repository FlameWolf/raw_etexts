अध्यायः 018
	
भीष्मेण युधिष्ठिरं प्रति श्रीकृष्णमहिमप्रतिपादकव्यासमद्रराजसंवादानुवादः ॥ 1

kk-13-01-018-001	`द्वैपायन उवाच ।
kk-13-01-018-001a	सर्वे वेदाः सर्ववेद्याः सशास्त्राः सर्वे यज्ञाः सर्व इज्यश्च कृष्णः ।
kk-13-01-018-001c	विदुः कृष्णं ब्राह्मणास्तत्वतो ये तेषां राजन्सर्वयज्ञः समाप्तः ॥
kk-13-01-018-002a	ज्ञेयो योगी ब्राह्मणैर्वेदतत्वैरारण्यकैः सैष कृष्णः प्रभुत्वात् ।
kk-13-01-018-002c	सर्वान्यज्ञान्ब्राह्मणान्ब्रह्म चैव व्याप्यातिष्ठद्देवदेवस्त्रिलोके ॥
kk-13-01-018-003a	स एष देवः शक्रमीशं यजानं प्रीत्या प्राह क्रतुयष्टारमग्र्यम्
kk-13-01-018-003c	न मा शक्रो वेदवेदार्थतत्वाद्भक्तो भक्त्या शुद्धभावप्रधानः ॥
kk-13-01-018-004a	मा जानन्ते ब्रह्मशीर्षं वरिष्ठंविश्वे विश्वं ब्रह्मयोनिं ह्ययोनिम् ।
kk-13-01-018-004c	सर्वत्राहं शाश्वतः शाश्वतेशःकृत्स्नो वेदोऽग्निर्निर्गुणोऽनन्ततेजाः ॥
kk-13-01-018-005a	सर्वे देवा वासुदेवं यजन्ते ततो बुद्ध्या मार्गमाणास्तनूनाम् ।
kk-13-01-018-005c	सर्वान्कामान्प्राप्नुवन्ते विशालांस्त्रैलोक्येऽस्मिन्कृष्णनामाभिधानात् ॥
kk-13-01-018-006a	कृष्णो यज्ञैरिज्यते यायजूकैः कृष्णो वीर्यैरिज्यते विक्रमद्भिः ।
kk-13-01-018-006c	कृष्णो वाक्यैरिज्यते सम्मृशानैः कृष्णो मुक्तैरिज्यते वीतमोहैः ॥
kk-13-01-018-007a	विद्यावन्तः सोमपा ये विपापा इष्ट्वा यज्ञेर्गोचरं प्रार्थयन्ते ।
kk-13-01-018-007	भवगानुवाच ।
kk-13-01-018-007c	सर्वं क्रान्तं देवलोकं विशालमन्ते गत्वा मुक्तिलोकं भजन्ति ॥
kk-13-01-018-008a	एवं सर्वे त्वाश्रमाः सुव्रता ये मां जानन्तो यान्ति लोकानदीनान् ।
kk-13-01-018-008c	ये ध्यानदीक्षामुद्वहन्तो विपापा ज्योतिर्भूत्वा देवलोकं भजन्ति ॥
kk-13-01-018-009a	पूज्यन्ते मां पूजयन्तः प्रहृष्टा मां जानन्तः श्रद्धया वासुदेवम् ।
kk-13-01-018-009c	भक्त्या तुष्टोऽहं तस्य सत्त्वं प्रयच्छे सत्वस्पृष्टो वीतमोहोऽयमेति ॥
kk-13-01-018-010	द्वैपायन उवाच ।
kk-13-01-018-010a	ज्योतींषि शुक्लानि च यानि लोके त्रयो लोका लोकपालास्त्रयश्च ।
kk-13-01-018-010c	त्रयोऽग्नयश्चाहुतयश्च पञ्च सर्वे देवा देवकीपुत्र एव ॥
kk-13-01-018-011	भीष्म उवाच ।
kk-13-01-018-011a	व्यासस्यैतद्वचः श्रुत्वा मद्रराजः सहर्षिभिः ।
kk-13-01-018-011c	व्यासं कृष्णं च विधिवत्प्रीतात्मा प्रत्यपूजयत् ॥
kk-13-01-018-012	वैशम्पायन उवाच ।
kk-13-01-018-012a	कविः प्रयातस्तु महर्षिपुत्रो द्वैपायनस्तद्वचनं निशम्य ।
kk-13-01-018-012c	जगाम पृथ्वीं शिरसा महात्मा नमश्च कृष्णाय चकार भीष्मः ॥' 

इति श्रीमन्महाभारते अनुशासनपर्वणी दानधर्मपर्वणि अष्टादशोऽध्यायः ॥ 18 ॥
