अध्यायः 013

भीमे दुर्योधनादिभ्यः श्राद्धदानाय धनदानमरोचयति सति युधिष्ठिरेण विदुरं प्रति धृतराष्ट्रे निजगृहकोशाद्धनदाननिवेदनकथनम् ॥ 1 ॥

KK-15-01-013-001	अर्जुन उवाच ।
KK-15-01-013-001a	भीम ज्येष्ठो गुरुर्मे त्वं नातोऽन्यद्वमुक्तुमुत्सहे ।
KK-15-01-013-001c	धृतराष्ट्रस्तु राजर्षिः सर्वथा मानमर्हति ॥
KK-15-01-013-002a	न स्मरन्त्यपराद्धानि स्मरन्ति सुकृतान्यपि ।
KK-15-01-013-002c	असम्भिन्नार्थमर्यादाः साधवः पुरुषोत्तमाः ॥
KK-15-01-013-003a	इति तस्य वचः श्रुत्वा फल्गुनस्य महात्मनः ।
KK-15-01-013-003c	विदुरं प्राह धर्मात्मा कुन्तीपुत्रो युधिष्ठिरः ॥
KK-15-01-013-004a	इदं मद्वचनात्क्षत्तः कौरवं ब्रूहि पार्थिवम् ।
KK-15-01-013-004c	यावदिच्छति पुत्राणां दातुं तावद्ददाम्यहम् ॥
KK-15-01-013-005a	भीष्मादीनां च सर्वेषां सुहृदामुपकारिणाम् ।
KK-15-01-013-005c	मम कोशादिति विभो मा भूद्भीमः सुदुर्मनाः ॥
KK-15-01-013-006	वैशम्पायन उवाच ।
KK-15-01-013-006a	इत्युक्त्वा धर्मराजस्तमर्जुनं प्रत्यपूजयत् ।
KK-15-01-013-006c	भीमसेनः कटाक्षेण वीक्षाञ्चक्रे धनञ्जयम् ॥
KK-15-01-013-007a	ततः स विदुरं धीमान्वाक्यमाह युधिष्ठिरः ।
KK-15-01-013-007c	न भीमसेने कोपं स नृपतिः कर्तुमर्हति ॥
KK-15-01-013-008a	परिक्लिष्टो हि भीमस्तु हिमवृष्ट्यातपादिभिः ।
KK-15-01-013-008c	दुःखैर्बहुविधैर्धीमानरण्ये विदितं तव ॥
KK-15-01-013-009a	किन्तु मद्वचनाद्ब्रूहि राजानं भरतर्षभम् ।
KK-15-01-013-009c	यद्यदिच्छसि यावच्च गृह्यतां मद्गृहादिति ॥
KK-15-01-013-010a	यन्मात्सर्यमयं भीमः करोति भृशदुःखितः ।
KK-15-01-013-010c	न तन्मनसि कर्तव्यमिति वाच्यः स पार्थिवः ॥
KK-15-01-013-011a	यन्ममास्ति धनं किञ्चिदर्जुनस्य च वेश्मनि ।
KK-15-01-013-011c	तस्य स्वामी महाराज इति वाच्यः स पार्थिवः ॥
KK-15-01-013-012a	ददातु राजा विप्रेभ्यो यथेष्टं क्रियतां व्ययः ।
KK-15-01-013-012c	पुत्राणां सुहृदां चैव गच्छत्वानृण्यमद्य सः ॥
KK-15-01-013-013a	इदं चापि शरीरं मे तवायत्तं जनाधिप ।
KK-15-01-013-013c	धनानि चेति विद्धि त्वं क्षत्तर्नास्त्यत्र संशयः ॥ ॥

इति श्रीमन्महाभारते आश्रमवासिकपर्वणि आश्रमवासपर्वणि त्रयोदशोऽध्यायः ॥ । 13 ॥
