अध्यायः 071

अर्जुनकुरुयुद्धदिदृक्षया समागतैर्देवैरर्जुनं श्लाघमानैः सद्भिः पुनः स्वर्गम् प्रति गमनम् ॥ 1 ॥ उत्तरेण सवादित्रघोषम् पौरैः प्रत्युद्गम्यमानेन स्वनगरप्रवेशनम् ॥ 2 ॥
KK04-04-071-001	जनमेजय उवाच 
KK04-04-071-001a	युद्धं तु मानुषं द्रष्टुमागतास्त्रिदशाः पुरा ।
KK04-04-071-001c	किमकुर्वन्त ते पश्चात्कथयस्व ममानघ ॥
KK04-04-071-002	वैशम्पायन उवाच 
KK04-04-071-002a	वासवप्रमुखाः सर्वे देवाः सर्षिपुरोगमाः ।
KK04-04-071-002c	यक्षगन्धर्वसङ्घाश्च गणा अप्सरसां तथा ॥
KK04-04-071-003a	युद्धं तु मानुषं दृष्ट्वा कुरूणां फल्गुनस्य च ।
KK04-04-071-003c	एकस्य च बहूनां च रौद्रमत्युग्रदर्शनम् ॥
KK04-04-071-004a	अस्त्राणामथ दिव्यानां प्रयोगानथ सङ्ग्रहान् ।
KK04-04-071-004c	लघु सुष्ठु च चित्रं च कृतीनां च प्रयत्नतः ॥
KK04-04-071-005a	भीष्मं शारद्वतं द्रोणं कर्णं गाण्डीवधन्वना ।
KK04-04-071-005c	जितानन्यान्भूमिपालान्दृष्ट्वा जग्मुर्दिवौकसः ॥
KK04-04-071-006a	सर्वे ते परितुष्टाश्च प्रशस्य च मुहुर्मुहुः ।
KK04-04-071-006c	असङ्गगतिना तेन विमानेनाशुगामिना ।
KK04-04-071-006e	प्रतिजग्मुरसङ्गास्ते त्रिदिवं च दिवौकसः ॥
KK04-04-071-007a	[*कुरवो निर्जिताः सर्वे भीष्मद्रोणकृपादयः ।
KK04-04-071-007c	अजय्यास्त्रिदशैः सर्वैः सेन्द्रैः सर्वैः सुरासुरैः ।
KK04-04-071-007e	पार्थेनैकेन सङ्ग्रामे विस्मयो नो महानहो ॥
KK04-04-071-008ac	कस्मिन्मुहूर्ते सञ्जातः कस्य धर्मस्य वा फलम् ॥
KK04-04-071-009a	किमाश्चर्यं फल्गुनेऽस्मिन्यो रुद्रेण न्ययोधयत् ।
KK04-04-071-009c	निवातकवचानाजौ यस्त्रिंशत्कोटिसम्मितान् ॥
KK04-04-071-01a0	तस्य चैतत्किमाश्चर्यं स्तुवन्त इति ते सुराः ।
KK04-04-071-010c	जग्मुः सुरालयं हृष्टा विस्मयाविष्टचेतसः ॥]
KK04-04-071-011a	कुरवोऽर्जुनबाणैश्च ताडिताः शरविक्षताः ।
KK04-04-071-011c	कुरूनभिमुखा याताः समग्रबलवाहनाः ॥
KK04-04-071-012a	विराटनगराच्चैव गजाश्वरथसङ्कुलाः ।
KK04-04-071-012c	योधैः क्षत्रियदायादैर्बलवद्भिरधिष्ठिताः ॥
KK04-04-071-013a	विराटप्रहिता सेना नगराच्छीघ्रयायिनी ।
KK04-04-071-013c	उत्तरं सह सूतेन प्रत्ययात्तमरिन्दमम् ॥
KK04-04-071-014a	तस्मिंस्तूर्यशताकीर्णे हस्त्यश्वरथसङ्कुले ।
KK04-04-071-014c	प्रहर्षः स्त्रीकुमाराणां तुमुलः समपद्यत ॥
KK04-04-071-015a	अर्जुनस्तु ततो दृष्ट्वा सैन्यरेणुं समुत्थितम् ।
KK04-04-071-015c	सैन्यध्वजं निशम्याथ वैराटिं समभाषत ॥
KK04-04-071-01a6	नगरे तुमुलः शब्दो रेणुश्चाक्रमते नभः ।
KK04-04-071-016c	किन्नु खल्वपयातास्ते कुरवो नगरं गताः ॥
KK04-04-071-017a	ते चैव निर्जिताऽस्माभिर्महेष्वासाः सुतेजसः ।
KK04-04-071-017c	आमुञ्च कवचं वीर चोदयस्व च वाजिनः ।
KK04-04-071-017e	जवेनाभिप्रपद्यस्व विराटनगरं प्रति ॥
KK04-04-071-018a	न तावत्तलनिर्घोषं गाण्डीवस्य च निस्वनम् ।
KK04-04-071-018c	ध्वजं वा दर्शयिष्यामि अथवा स्वजनो भवेत् ॥
KK04-04-071-019	उत्तर उवाच 
KK04-04-071-019a	सेनाग्रमेतन्मात्स्यानां गणिकाश्च स्वलङ्कृताः ।
KK04-04-071-019c	कन्या रथेषु दृश्यन्ते योधा विविधवाससः ॥
KK04-04-071-020a	उत्तरामत्र पश्यामि सखीभिः परिवारिताम् ।
KK04-04-071-020c	अनीकिन्यः प्रदृश्यन्ते हस्तिनोश्वाश्च वर्मिताः ॥
KK04-04-071-021a	रथिनश्च पदाताश्च बहवो न च शस्त्रिणः ।
KK04-04-071-021c	विराटवचनात्सर्वे संहृष्टाः प्रतिभान्ति मे ।
KK04-04-071-021e	न च मेऽत्र प्रतीघातश्चित्तस्य स्वजने यथा ॥
KK04-04-071-022	वैशम्पायन उवाच 
KK04-04-071-022a	ततः शीघ्रं समासाद्य उत्तरं स्वजनो बहु ।
KK04-04-071-022c	परस्परममित्रघ्नं सस्वजे तं समागतम् ॥
KK04-04-071-023	जना ऊचुः 
KK04-04-071-023a	प्रीतिमान्पुरुषव्याघ्रो हर्षयुक्तः पुनः पुनः ।
KK04-04-071-023c	दिष्ट्या जयसि भद्रं ते दिष्ट्या सूतो बृहन्नला ।
KK04-04-071-023e	दिष्ट्या सङ्ग्राममागम्य भयं तव न किञ्चन ॥
KK04-04-071-024	उत्तर उवाच 
KK04-04-071-024a	अजैषीदेष ताञ्जिष्णुः कुरूनेकरथो रणे ।
KK04-04-071-024c	एतस्य बाहुवीर्यं तद्येन गावो जिता मया ।
KK04-04-071-024e	कुरवो निर्जिता यस्मात्सङ्ग्रामेऽमिततेजसः ॥
KK04-04-071-025a	अकार्षीदेष तत्कर्म देवपुत्रोपमो युवा ।
KK04-04-071-025c	एष तत्पुरुषव्याघ्रो विक्षोभ्य कुरुमण्डलम् ।
KK04-04-071-025e	गावः प्रसह्य विजिता रणे मां चाभ्यपालयत् ॥
KK04-04-071-026	वैशम्पायन उवाच 
KK04-04-071-026a	उत्तरस्य वचः श्रुत्वा शंसमानस्य चार्जुनम् ।
KK04-04-071-026c	चोदिता राजपुत्रेण जयं मङ्गलवादिनः ॥
KK04-04-071-027a	ततो गन्धैश्च माल्यैश्च धूपैश्च वसुसम्भृतैः ।
KK04-04-071-027c	कन्याः पार्थममित्रघ्नं किरन्त्यः समपूजयन् ॥
KK04-04-071-028a	आपूर्यमाणो माल्यैश्च गन्धैश्च विविधैः शुभैः ।
KK04-04-071-028c	सम्पूज्यमानो लोकेन नगरद्वारमागमत् ॥
KK04-04-071-029a	भेर्यश्च तूर्याणि च वेणवश्च विचित्रवेषाः प्रमदाजनाश्च ।
KK04-04-071-029c	पुरो विराटस्य महाबलस्य निष्क्रम्य भूमिञ्जयमभ्यनन्दन् ॥
KK04-04-071-030a	प्रशस्यमानस्तु जयेन तत्र पुत्रो विराटस्य न हृष्यति स्म ।
KK04-04-071-030c	सम्भाष्यमाणस्तु जयेन तत्र सोऽन्तर्मनाः पाण्डवमीक्षमाणः ॥
KK04-04-071-031a	पुत्र्यै विराटस्य ततो वराणि वस्त्राण्यदात्पाण्डुसुतः सखीभ्यः ।
KK04-04-071-031c	सभाजयंश्चापि समागतास्ता दृष्ट्वा जयं तच्च बलं कुमार्यः ॥ ॥

इति श्रीमन्महाभारते विराटपर्वणि गोग्रहणपर्वणि एकसप्ततितमोऽध्यायः ॥

4-71-7 *इमे श्लोकाः थ. पुस्तकमात्रे वर्तन्ते । जिष्णुः जयशील ॥ 26॥ अन्तर्मना दुर्मना ॥ 30 ॥
