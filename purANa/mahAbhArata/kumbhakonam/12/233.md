अध्यायः 233

भीष्मेण युधिष्ठिरम् प्रति आपदि शोकत्यागपूर्वकम् भगवदनुचिन्तनादेः श्रेयःसाधनताप्रतिपादकशक्रनमुचिसंवादानुवादः ॥ 1 ॥
KK-12-03-233-001	'युधिष्ठिर उवाच 
KK-12-03-233-001a	व्यसनेषु निमग्नस्य किं श्रेयस्तद्ब्रवीहि मे ।
KK-12-03-233-001c	भूय एव महाबाहो स्थित्यर्थं तं ब्रवीहि मे ॥'
KK-12-03-233-002	भीष्म उवाच 
KK-12-03-233-002a	अत्रैवोदाहन्तीममितिहासं पुरातनम् ।
KK-12-03-233-002c	शतक्रतोश्च संवादं नमुचेश्च युधिष्ठिर ॥
KK-12-03-233-003a	श्रिया विहीनमासीनमक्षोभ्यमिव सागरम् ।
KK-12-03-233-003c	भवाभवज्ञं भूतानामित्युवाच पुरन्दरः ॥
KK-12-03-233-004a	बद्धः पाशैश्च्युतः स्थानाद्द्विषतां वशमागतः ।
KK-12-03-233-004c	श्रिया विहीनो नमुचे शोचस्याहो न शोचसि ॥
KK-12-03-233-005	नमुचिरुवाच 
KK-12-03-233-005a	अनवाप्यं च शोकेन शरीरं चोपशुष्यति ।
KK-12-03-233-005c	अमित्राश्च प्रहृष्यन्ति शोके नास्ति सहायता ।
KK-12-03-233-005e	तस्माच्छक्र न शोचामि सर्वं ह्येवेदमन्तवत् ॥
KK-12-03-233-006a	सन्तापाद्भ्रश्यते रूपं सन्तापाद्भ्रश्यते श्रियः ।
KK-12-03-233-006c	सन्तापाद्भ्रश्यते चायुर्धर्मश्चैव सुरेश्वर ॥
KK-12-03-233-007a	विनीय खलु तद्दुःखमागतं वै मनस्सुखम् ।
KK-12-03-233-007c	ध्यातव्यं मनसा हृद्यं कल्याणं संविजानता ॥
KK-12-03-233-008a	यथायथा हि पुरुषः कल्याणे कुरुते मनः ।
KK-12-03-233-008c	तथैवास्य प्रसिध्यन्ति सर्वार्था नात्र संशयः ॥
KK-12-03-233-009a	एकः शास्ता न द्वितीयोऽस्ति शास्ता गर्भे शयानं पुरुषं शास्ति शास्ता ।
KK-12-03-233-009c	तेनानुयुक्तः प्रवणादिवोदकं यथा नियुक्तोऽस्मि तथा भवामि ॥
KK-12-03-233-010a	भावाभावावजिनानन्गरीयो जानामि श्रेयो न तु तत्करोमि ।
KK-12-03-233-010c	आशासु हर्म्यासु हृदासु कुर्वन्यथा नियुक्तोऽस्मि तथा वहामि ॥
KK-12-03-233-011a	यथायथाऽस्य प्राप्तव्यं प्राप्नोत्येव तथातथा ।
KK-12-03-233-011c	भवितव्यं यथा यच्च भवत्येव तथातथा ॥
KK-12-03-233-012a	यत्रयत्रैव संयुक्तो धात्रा गर्भे पुनः पुनः ।
KK-12-03-233-012c	तत्रतत्रैव वसति न यत्र स्वयमिच्छति ॥
KK-12-03-233-013a	भावो योऽयमनुप्राप्तो भवितव्यमिदं मम ।
KK-12-03-233-013c	इति यस्य सदा भावो न स शोचेत्कदाचन ॥
KK-12-03-233-014a	पर्यायैर्हन्यमानानामभिषङ्गो न विद्यते ।
KK-12-03-233-014c	दुःखमेतत्तु यद्द्वेष्टा कर्ताऽहमिति मन्यते ॥
KK-12-03-233-015a	ऋषींश्च देवांश्च महासुरांश्च त्रैविद्यवृद्धांश्च वने मुनींश्च ।
KK-12-03-233-015c	का नापदो नोपनमन्ति लोके परावरज्ञास्तु न सम्भ्रमन्ति ॥
KK-12-03-233-016a	न पण्डितः क्रुद्ध्यति नाभिषज्यते न चापि संसीदति न प्रहृष्यति ।
KK-12-03-233-016c	न चार्थकृच्छ्रव्यसनेषु शोचते स्थितः प्रकृत्या हिमवानिवाचलः ॥
KK-12-03-233-017a	यमर्थसिद्धिः परमा न हर्षयेत्तथैव काले व्यसनं न मोहयेत् ।
KK-12-03-233-017c	सुखं च दुःखं च तथैव मध्यमं निषेवते यः स धुरन्धरो नरः ॥
KK-12-03-233-018a	यांयामवस्थां पुरुषोऽधिगच्छेत्तस्यां रमेतापरितप्यमानः ।
KK-12-03-233-018c	एवं प्रवृद्धं प्रणुदन्मनोजं सन्तापनीलं सकलं शरीरात् ॥
KK-12-03-233-019a	न तत्सदः सत्परिषत्सभा च सा प्राप्य यां न कुरुते सदा भयम् ।
KK-12-03-233-019c	धर्मतत्त्वमवगाह्य बुद्धिमान्योऽभ्युपैति स धुरन्धरः पुमान् ॥
KK-12-03-233-020a	प्राज्ञस्य कर्माणि दुरन्वयानि न वै प्राज्ञो मुह्यति मोहकाले ।
KK-12-03-233-020c	स्थानाच्च्युतश्चेन्न मुमोह गौतमस्तावत्कृच्छ्रामापदं प्राप्य वृद्धः ॥
KK-12-03-233-021a	न मन्त्रबलवीर्येण प्रज्ञया पौरुषेण च ।
KK-12-03-233-021c	[न शीलेन न वृत्तेन तथा नैवार्थसम्पदा ।]
KK-12-03-233-021e	अलभ्यं लभते मर्त्यस्तत्र का परिदेवना ॥
KK-12-03-233-022a	यदेवमभिजातस्य धातारो विदधुः पुरा ।
KK-12-03-233-022c	तदेवानुभविष्यामि किं मे मृत्युः करिष्यति ॥
KK-12-03-233-023a	लब्धव्यान्येव लभते गन्तव्यान्येव गच्छति ।
KK-12-03-233-023c	प्राप्तव्यान्येव चाप्नोति दुःखानि च सुखानि च ॥
KK-12-03-233-024a	एतद्विदित्वा कार्त्स्न्येन यो न मुह्यति मानवः ।
KK-12-03-233-024c	कुशली सर्वदुःखेषु स वै सर्वधनी नरः ॥ 

इति श्रीमन्महाभारते शान्तिपर्वणि मोक्षधर्मपर्वणि त्रयस्त्रिंशदधिकद्विशततमोऽध्यायः ॥ 233 ॥

12-233-3 भवाभवज्ञमुत्पत्तिप्रलयज्ञम् ॥ 12-233-5 सहायता शोकस्य दुःखापनोदे हेतुत्वं नास्तीत्यर्थः ॥ 12-233-6 श्रियः सकाशात् ॥ 12-233-7 विनीय निरस्य । हृद्यं हृत्स्थम् । कल्याणं मोक्षम् ॥ 12-233-9 प्रवणान्निम्नदेशात् ॥ 12-233-18 प्रणुदन् दूरीकुर्वन् । सन्तापमायासकरं शरीरात् इति झ. पाठः ॥ 12-233-19 श्रौतस्मार्तलौकिकन्यायान्यायविवेचका जनसमाजाः सदः पर्षत्सभाख्याः । संसत्सदः परिषदः सभासदः सम्प्राप्य यो न कुरुते सदा भयम् । इति ट. थ. ध. पाठः ॥ 12-233-20 न मुमोह चोत्तमः इति ध. पाठः ॥ 12-233-24 कुशलः सुखदुःखेषु इति ट. थ. पाठः ॥ 
