अध्यायः 049

कृष्णेन भीष्मप्रशंसनपूर्वकं तम् प्रति युधिष्ठिराय धर्मोपदेशचोदना ॥ 1 ॥
KK-12-01-049-001	वैशम्पायन उवाच 
KK-12-01-049-001a	ततो रामस्य तत्कर्म श्रुत्वा राजा युधिष्ठिरः ।
KK-12-01-049-001c	विस्मयं परमं गत्वा प्रत्युवाच जनार्दनम् ॥
KK-12-01-049-002a	अहो रामस्य वार्ष्णेय शक्रस्येव महात्मनः ।
KK-12-01-049-002c	विक्रमो वसुधा येन क्रोधान्निःक्षत्रिया कृता ॥
KK-12-01-049-003a	गोभिः समुद्रेण तथा गोलाङ्गूलर्क्षवानरैः ।
KK-12-01-049-003c	गुप्ता रामभयोद्विग्नाः क्षत्रियाणां कुलोद्वहाः ॥
KK-12-01-049-004a	अहो धन्यो नृलोकोऽयं समाग्याश्च नरा भुवि ।
KK-12-01-049-004c	यत्र कर्मेदृशं धर्म्यं द्विजाग्र्यैः कृतमच्युत ॥
KK-12-01-049-005a	कथयन्तौ कथां तात तावच्युतयुधिष्ठिरौ ।
KK-12-01-049-005c	जग्मतुर्यत्र गाङ्गेयः शरतल्पगतः प्रभुः ॥
KK-12-01-049-006a	ततस्ते ददृशुर्भीष्मं शरप्रस्तरशायिनम् ।
KK-12-01-049-006c	स्वरश्मिमालासंवीतं सायंसूर्यसमप्रभम् ॥
KK-12-01-049-007a	उपास्यमानं मुनिभिर्देवैरिव शतक्रतुम् ।
KK-12-01-049-007c	देशे परमधर्मिष्ठे नदीमोघवतीमनु ॥
KK-12-01-049-008a	दूरादेव तमालोक्य कृष्णो राजा च धर्मजः ।
KK-12-01-049-008c	चत्वारः पाण्डवाश्चैव ते च शारद्वतादयः ॥
KK-12-01-049-009a	अवम्कन्द्याथ वाहेभ्यः संयम्य प्रचलं मनः ।
KK-12-01-049-009c	एकीकृत्येन्द्रियग्राममुपतम्थुर्महामुनीन् ॥
KK-12-01-049-010a	अभिवाद्य तु गोविन्दः सात्यकिस्ते च पार्थिवाः ।
KK-12-01-049-010c	व्यासादींस्तानृषीन्पश्चाद्गाङ्गेयमुपतस्थिरे ॥
KK-12-01-049-011a	तपोवृद्धिं ततः पृष्ट्वा गाङ्गेयं यदुपुङ्गवः ।
KK-12-01-049-011c	परिवार्य ततः सर्वे निषेदुः पुरुषर्षभाः ॥
KK-12-01-049-012a	ततो निशाम्य गाङ्गेयं शाम्यमानमिवानलम् ।
KK-12-01-049-012c	किञ्चिद्दीनमना भीष्ममितिहोवाच केशवः ॥
KK-12-01-049-013a	कच्चिज्ज्ञानानि सर्वाणि प्रसन्नानि यथापुरम् ।
KK-12-01-049-013c	कच्चिन्न व्याकुला चैव बुद्धिस्ते वदतां वर ॥
KK-12-01-049-014a	शराभिघातदुःखार्तं कच्चिद्गात्रं न दूयते ।
KK-12-01-049-014c	मानसादपि दुःखाद्धि शारीरं बलवत्तरम् ॥
KK-12-01-049-015a	वरदानात्पितुः कामं छन्दमृत्युरसि प्रभो ।
KK-12-01-049-015c	शन्तनोर्धर्मनित्यस्य न त्वेतदिह कारणम् ॥
KK-12-01-049-016a	सुमूक्ष्मोऽपि तु देहे वै शल्यो जनयते रुजम् ।
KK-12-01-049-016c	किम्पुनः शरसङ्घातैश्चितस्य तव पार्थिव ॥
KK-12-01-049-017a	कामं नैतत्तवाख्येयं प्राणिनां प्रभवाप्ययौ ।
KK-12-01-049-017c	भवानुपदिशेच्छ्रेयो देवानामपि भारत ॥
KK-12-01-049-018a	यच्च भूतं भविष्यं च भवच्च पुरुषर्षभ ।
KK-12-01-049-018c	सर्वं तज्ज्ञानवृद्धस्य तव पाणाविवाहितम् ॥
KK-12-01-049-019a	संसारस्येह भूतानां धर्मस्य च फलोदयः ।
KK-12-01-049-019c	विदितस्ते महाप्राज्ञ त्वं हि धर्ममयो निधिः ॥
KK-12-01-049-020a	त्वा हि राज्ये स्थितं स्फीते समग्राङ्गमरोगिणम् ।
KK-12-01-049-020c	स्त्रीसहस्रैः परिवृतं पश्यामीवोर्ध्वरेतसम् ॥
KK-12-01-049-021a	ऋते शान्तनवाद्भीष्मात्त्रिषु लोकेषु पार्थिवम् ।
KK-12-01-049-021c	सत्यधर्मान्महावीर्याच्छूराद्धर्मैकतत्परात् ॥
KK-12-01-049-022a	मृत्युमावार्य तपसा शरसंस्तरशायिनः ।
KK-12-01-049-022c	त्रिवर्गप्रभवं कञ्चिन्न च तातानुशुश्रुम ॥
KK-12-01-049-023a	सत्ये तपसि दाने च यज्ञाधिकरणे तथा ।
KK-12-01-049-023c	धनुर्वेदे च वेदे च नित्यं चैवान्ववेक्षणे ॥
KK-12-01-049-024a	अनृशंसं शुचिं दान्तं सर्वभूतहिते रतम् ।
KK-12-01-049-024c	महारथं त्वत्सदृशं न कञ्चिदनुशुश्रुम ॥
KK-12-01-049-025a	त्वं हि देवान्सगन्धर्वानसुरान्यक्षराक्षसान् ।
KK-12-01-049-025c	शक्तस्त्वेकरथेनैव विजेतुं नात्र संशयः ॥
KK-12-01-049-026a	स त्वं भीष्म महाबाहो वसूनां वासवोपमः ।
KK-12-01-049-026c	नित्यं विप्रैः समाख्यातो नवमोऽनवमो गुणैः ॥
KK-12-01-049-027a	अहं च त्वाऽभिजानामि स्वयं पुरुषसत्तम ।
KK-12-01-049-027c	त्रिदशेष्वपि विख्यातस्त्वं शक्त्या पुरुषोत्तमः ॥
KK-12-01-049-028a	मनुष्येषु मनुष्येन्द्र न दृष्टो न च मे श्रुतः ।
KK-12-01-049-028c	भवतो हि गुणैस्तुल्यः पृथिव्यां पुरुषः क्वचित् ॥
KK-12-01-049-029ac	त्वं हि सर्वगुणै राजन्देवानप्यतिरिच्यसे ॥
KK-12-01-049-030a	तपसा हि भवाञ्शक्तः स्रष्टुं लोकांश्चराचरान् ।
KK-12-01-049-030c	किम्पुनश्चात्मनो लोकानुत्तमानुत्तमैर्गुणैः ॥
KK-12-01-049-031a	तदस्य तप्यमानस्य ज्ञातीनां सङ्क्षयेन वै ।
KK-12-01-049-031c	ज्येष्ठस्य पाण्डुपुत्रस्य शोकं भीष्म व्यपानुद ॥
KK-12-01-049-032a	ये हि धर्माः समाख्याताश्चातुर्वर्ण्यस्य भारत ।
KK-12-01-049-032c	चातुराश्रम्यसंयुक्ताः सर्वे ते विदितास्तव ॥
KK-12-01-049-033a	चातुर्विद्ये च ये प्रोक्ताश्चातुर्होत्रे च भारत ।
KK-12-01-049-033c	योगे साङ्ख्ये च नियता ये च धर्माः सनातनाः ॥
KK-12-01-049-034a	चातुर्वर्ण्यस्य यश्चोक्तो धर्मो न स्म विरुध्यते ।
KK-12-01-049-034c	सेव्यमानः सवैयाख्यो गाङ्गेय विदितस्तव ॥
KK-12-01-049-035a	प्रतिलोमप्रसूतानां म्लेच्छानां चैव यः स्मृतः ।
KK-12-01-049-035c	देशजातिकुलानां च जानीषे धर्मलक्षणम् ||
KK-12-01-049-036a	वेदोक्तो यश्च शिष्टोक्तः सदैव विदितस्तव ।
KK-12-01-049-036c	`प्रवृत्तश्च निवृत्तश्च स चापि विदितस्तव ॥'
KK-12-01-049-037a	इतिहासपुराणार्थाः कार्त्स्न्येन विदितास्तव ।
KK-12-01-049-037c	धर्मशास्त्रं च सकलं नित्यं मनसि ते स्थितम् ॥
KK-12-01-049-038a	ये च केचन लोकेऽस्मिन्नर्थाः संशयकारकाः ।
KK-12-01-049-038c	तेषां छेत्ता नास्ति लोके त्वदन्यः पुरुषर्षभः ॥
KK-12-01-049-039a	स पाण्डवेयस्य मनःसमुत्थितं नरेन्द्र शोकं व्यपकर्ष मेधया ।
KK-12-01-049-039c	भवद्विधा ह्युत्तमबुद्धिर्विस्तरा विमुह्यमानस्य जनस्य शान्तये ॥ 

इति श्रीमन्महाभारते शान्तिपर्वणि राजधर्मपर्वणि एकोनपञ्चाशोऽध्यायः ॥ 49 ॥

12-49-1 अवस्कन्द्यावरुह्य वाहेभ्यः ॥ 12-49-11 यदुपुङ्गवो निषसादेति शेषः । ततो वृद्धं तथा दृष्ट्वा गाङ्गेयं यदुकौरवाः इति झ. पाठः ॥ 12-49-12 निशाम्य आलोच्य ॥ 12-49-15 छन्दमृत्युः इच्छामरणः । नत्वेतदिह कारणमिति ट. ड. थ. पाठः ॥ 12-49-20 नहि राज्ये स्थितमिति ट. ड. पाठः ॥ 12-49-21 भीष्मादृते मृत्युमावार्य स्थितं कमपि न शुश्रुमेति द्वयोः सम्बन्धः ॥ 12-49-26 वसूनामष्टानामंशैर्घटितो नवमः गुणैरनवमश्च ॥
