अध्यायः 372

आश्चर्यकथनम् प्रार्थितेन नागेन सूर्यमण्डले तत्तुल्यतेजोन्तरप्रवेशदर्शनकथनम् ॥ 1 ॥
KK-12-03-372-001	ब्राह्मण उवाच 
KK-12-03-372-001a	विवस्वतो गच्छति पर्ययेण वोढुं भवांस्तं रथमेकचक्रम् ।
KK-12-03-372-001c	आश्चर्यभूतं यदि तत्र किञ्चिद्दृष्टं त्वयाशंसितुमर्हसि त्वम् ॥
KK-12-03-372-002	नाग उवाच 
KK-12-03-372-002a	आश्चर्याणामनेकानां प्रतिष्ठा भगवान्रविः ।
KK-12-03-372-002c	यतो भूताः प्रवर्तन्ते सर्वे त्रैलोक्यसम्मताः ॥
KK-12-03-372-003a	यस्य रश्मिसहस्रेषु शाखास्विव विहङ्गमाः ।
KK-12-03-372-003c	वसन्त्याश्रित्य मुनयः संसिद्धा दैवतैः सह ॥
KK-12-03-372-004a	यतो वायुर्विनिःसृत्य सूर्यरश्म्याश्रितो महान् ।
KK-12-03-372-004c	विजृम्भत्यम्बरे तत्र किमाश्चर्यमतः परम् ॥
KK-12-03-372-005a	विभज्यं तं तु विप्रर्षे प्रजानां हितकाम्यया ।
KK-12-03-372-005c	तोयं सृजति वर्षासु किमाश्चर्यमतः परम् ॥
KK-12-03-372-006a	यस्य मण्डलमध्यस्थो महात्मा परमत्विषा ।
KK-12-03-372-006c	दीप्तः समीक्षतेऽलोकान्किमाश्चर्यमतः परम् ॥
KK-12-03-372-007a	शुक्रो नामासितः पादो यश्च वारिधरोऽम्बरे ।
KK-12-03-372-007c	तोयं सृजति वर्षासु किमाश्चर्यमतः परम् ॥
KK-12-03-372-008a	योऽष्टमासांस्तु शुचिना किरणेनोक्षितं पयः ।
KK-12-03-372-008c	प्रत्यादत्ते पुनः काले किमाश्चर्यमतः परम् ॥
KK-12-03-372-009a	यस्य तेजोविशेषेषु स्वयमात्मा प्रतिष्ठितः ।
KK-12-03-372-009c	यतो बीजं मही चेयं धार्यते सचराचरम् ॥
KK-12-03-372-010a	यत्र देवो महाबाहुः शाश्वतः पुरुषोत्तमः ।
KK-12-03-372-010c	अनादिनिधनो विप्र किमाश्चर्यमतः परम् ॥
KK-12-03-372-011a	आश्चर्याणामिवाश्चर्यमिदमेकं तु मे शृणु ।
KK-12-03-372-011c	विमले यन्मया दृष्टमम्बरे सूर्यसंश्रयात् ॥
KK-12-03-372-012a	पुरा मध्याह्नसमये लोकांस्तपति भास्करे ।
KK-12-03-372-012c	प्रत्यादित्यप्रतीकाशः सर्वतः समदृश्यत ॥
KK-12-03-372-013a	स लोकांस्तेजसा सर्वान्स्वभासा निर्विभासयन् ।
KK-12-03-372-013c	आदित्याधिमुखोऽभ्येति गगनं पाटयन्निव ॥
KK-12-03-372-014a	हुताहुतिरिव ज्योतिर्व्याप्य तेजोमरीचिभिः ।
KK-12-03-372-014c	अनिर्देश्येन रूपेण द्वितीय इव भास्करः ॥
KK-12-03-372-015a	तस्याभिगमनप्राप्तौ हस्तौ दत्तौ विवस्वता ।
KK-12-03-372-015c	तेनापि दक्षिणो हस्तो दत्तः प्रत्यर्चितार्थिना ॥
KK-12-03-372-016a	ततो भित्त्वैव गगनं प्रविष्टो रश्मिमण्डलम् ।
KK-12-03-372-016c	एकीभूतं च तत्तेजः क्षणेनादित्यतां गतम् ॥
KK-12-03-372-017a	तत्र नः संशयो जातस्तयोस्तेजःसमागमे ।
KK-12-03-372-017c	अनयोः को भवेत्सूर्यो रथस्थो योऽयमागतः ॥
KK-12-03-372-018a	ते वयं जातसन्देहाः पर्यपृच्छामहे रविम् ।
KK-12-03-372-018c	क एष दिवमाक्रम्य गतः सूर्य इवापरः ॥ 

इति श्रीमन्महाभारते शान्तिपर्वणि मोक्षधर्मपर्वणि द्विसप्तत्यधिकत्रिशततमोऽध्यायः ॥ 372 ॥

12-372-4 विसृजत्यम्बरे तोयमिति ट. पाठः ॥ 12-372-5 तं वातं पुरोवातादिरूपेण विभज्य परिणामं नीत्वा ॥ 12-372-6 महात्मान्तर्यामी ॥ 12-372-7 पादइव पादोऽवयवः नीलमेघरूपेणाप्ययमेव वर्षतीत्यर्थः ॥ 12-372-9 यतः सूर्यात् । बीजम् औषधम् ॥ 12-372-12 प्रत्यादित्यप्रतीकाशः आदित्यान्तरतुल्यतेजस्कः । समदृश्यत दृष्टः ॥ 12-372-15 दत्तः प्रत्यर्चिनार्चिनेति ट. पाठः ॥ 12-372-16 भित्त्वैव रविमण्डलमिति ट. पाठः ॥
