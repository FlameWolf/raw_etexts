अध्यायः 092

भीष्मेण युधिष्ठिरम् प्रति वामदेवसुमनस्संवादानुवादः ॥ 1 ॥
KK-12-01-092-001	युधिष्ठिर उवाच 
KK-12-01-092-001a	कथं धर्मे स्थातुमिच्छन्राजा वर्तेत भारत ।
KK-12-01-092-001c	पृच्छामि त्वां कुरुश्रेष्ठ तन्मे ब्रूहि पितामह ॥
KK-12-01-092-002	भीष्म उवाच 
KK-12-01-092-002a	अत्राप्युदाहरन्तीममितिहासं पुरातनम् ।
KK-12-01-092-002c	गीतं दृष्टार्थतत्त्वेन वामदेवेन धीमता ॥
KK-12-01-092-003a	राजा वसुमना नाम कौसल्यो बलवाञ्शुचिः ।
KK-12-01-092-003c	महर्षिं परिपप्रच्छ वामदेवं तपस्विनम् ॥
KK-12-01-092-004a	धर्मार्थसहितैर्वाक्यैर्भगवन्ननुशाधि माम् ।
KK-12-01-092-004c	येन वृत्तेन वै तिष्ठन्न च्यवेयं स्वधर्मतः ॥
KK-12-01-092-005a	तमब्रवीद्वामदेवस्तेजस्वी तपतां वरः ।
KK-12-01-092-005c	हेमवर्णं सुखासीनं ययातिमिव नाहुषम् ॥
KK-12-01-092-006	वामदेव उवाच 
KK-12-01-092-006a	धर्ममेवानुवर्तस्व न धर्माद्विद्यते परम् ।
KK-12-01-092-006c	धर्मे स्थिता हि राजानो जयन्ति पृथिवीमिमाम् ॥
KK-12-01-092-007a	अर्थसिद्धेः परं धर्मं मन्यते यो महीपतिः ।
KK-12-01-092-007c	वृद्ध्यां च कुरुते बृद्धिं स धर्मेण विराजते ॥
KK-12-01-092-008a	अधर्मदर्शी यो राजा बलादेव प्रवर्तते ।
KK-12-01-092-008c	क्षिप्रमेवापयातोऽस्मादुभौ प्रथममध्यमौ ॥
KK-12-01-092-009a	असत्पापिष्ठसचिवो वध्यो लोकस्य धर्महा ।
KK-12-01-092-009c	सहैव परिवारेण क्षिप्रमेवावसीदति ॥
KK-12-01-092-010a	अर्थानामननुष्ठाता कामचारी विकत्थनः ।
KK-12-01-092-010c	अपि सर्वां महीं लब्ध्वा क्षिप्रमेव विनश्यति ॥
KK-12-01-092-011a	अथाददानः कल्याणमनसूयुर्जितेन्द्रियः ।
KK-12-01-092-011c	वर्धते मतिमान्राजा स्रोतोभिरिव सागरः ॥
KK-12-01-092-012a	न पूर्णोऽस्मीति मन्येत धर्मतः कामतोऽर्थतः ।
KK-12-01-092-012c	बुद्धितो मन्त्रतश्चापि सततं वसुधाधिप ॥
KK-12-01-092-013a	एतेष्वेव हि सर्वेषु लोकयात्रा प्रतिष्ठिता ।
KK-12-01-092-013c	एतानि शृण्वँल्लभते यशः कीर्ति श्रियं प्रजाः ॥
KK-12-01-092-014a	एवं यो धर्मसंरम्भी धर्मार्थपरिचिन्तकः ।
KK-12-01-092-014c	अर्थान्परीक्ष्यारभते स ध्रुवं महदश्नुते ॥
KK-12-01-092-015a	अदाता ह्यनभिस्नेहो दण्डेनावर्तयन्प्रजाः ।
KK-12-01-092-015c	साहसप्रकृती राजा क्षिप्रमेव विनश्यति ॥
KK-12-01-092-016a	अथ पापं कृतं बुद्ध्या न च पश्यत्यबुद्धिमान् ।
KK-12-01-092-016c	अकीर्त्याऽभिसमायुक्तो भूयो नरकमश्नुते ॥
KK-12-01-092-017a	ततो न याचितुर्दातुः शुक्लस्य रसवेदिनः ।
KK-12-01-092-017c	व्यसनं स्वमिवोत्पन्नं विजिघांसन्ति मानवाः ॥
KK-12-01-092-018a	यस्य नास्ति गुरुर्धर्मे न चान्यानपि पृच्छति ।
KK-12-01-092-018c	सुखतन्त्रोऽर्थलाभेषु न चिरं सुखमश्नुते ॥
KK-12-01-092-019a	गुरुप्रधानो धर्मेषु स्वयमर्थानवेक्षिता ।
KK-12-01-092-019c	धर्मप्रधानो लाभेषु स चिरं सुखमश्नुते ॥ 

इति श्रीमन्महाभारते शान्तिपर्वणि राजधर्मपर्वणि द्विनवतितमोऽध्यायः ॥ 92 ॥

12-92-8 उभौ धर्मार्थौ ॥ 12-92-9 असन्तो दुष्टाः ॥ 12-92-13 एतेषु धर्मादिषु ॥
