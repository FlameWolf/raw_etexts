अध्यायः 253

भीष्मेण युधिष्ठिरम् प्रति अध्यात्मविषयकव्यासवाक्यानुवादः ॥ 1 ॥
KK-12-03-253-001	शुक उवाच 
KK-12-03-253-001a	अध्यात्मं विस्तरेणेह पुनरेव वदस्व मे ।
KK-12-03-253-001c	यदध्यात्मं यथा वेद भगवन्नृषिसत्तम ॥
KK-12-03-253-002	व्यास उवाच 
KK-12-03-253-002a	अध्यात्मं यदिदं तात पुरुषस्येह विद्यते ।
KK-12-03-253-002c	तत्तेऽहं वर्तयिष्यामि तस्य व्याख्यामिमां शृणु ॥
KK-12-03-253-003a	भूमिरापस्तथा ज्योतिर्वायुराकाश एव च ।
KK-12-03-253-003c	महाभूतानि भूतानां सागरस्योर्मयो यथा ॥
KK-12-03-253-004a	प्रसार्येह यथाऽङ्गानि कूर्मः संहरते पुनः ।
KK-12-03-253-004c	तद्वन्महान्ति भूतानि यवीयःसु विकुर्वते ॥
KK-12-03-253-005a	इति तन्मयमेवेदं सर्वं स्थावरजङ्गमम् ।
KK-12-03-253-005c	सर्गे च प्रलये चैव तस्मिन्निर्दिश्यते तथा ॥
KK-12-03-253-006a	महाभूतानि पञ्चैव सर्वभूतेषु भूतकृत् ।
KK-12-03-253-006c	अकरोत्तात वैषम्यं यस्मिन्यदनुपश्यति ॥
KK-12-03-253-007	शुक उवाच 
KK-12-03-253-007a	अकरोद्यच्छरीरेषु कथं तदुपलक्षयेत् ।
KK-12-03-253-007c	इन्द्रियाणि गुणाः केचित्कथं तानुपलक्षयेत् ॥
KK-12-03-253-008	व्यास उवाच 
KK-12-03-253-008a	एतत्ते वर्तयिष्यामि यथावदनुपूर्वशः ।
KK-12-03-253-008c	शृणु तत्त्वमिहैकाग्रो यथा तत्त्वं यथा च तत् ॥
KK-12-03-253-009a	शब्दः श्रोत्रं तथा खानि त्रयमाकाशसम्भवम् ।
KK-12-03-253-009c	प्राणश्चेष्टा तथा स्पर्श एते वायुगुणास्त्रयः ॥
KK-12-03-253-010a	रूपं चक्षुर्विपाकश्च त्रिधा ज्योतिर्विधीयते ।
KK-12-03-253-010c	रसोऽथ रसनं स्नेहो गुणास्त्वेते त्रयोऽम्भसः ॥
KK-12-03-253-011a	घ्रेयं घ्राणं शरीरं च भूमेरेते गुणास्त्रयः ।
KK-12-03-253-011c	'श्रोत्रं त्वक्चक्षुषी जिह्वा नासिका चैव पञ्चमी |'
KK-12-03-253-011e	एतावानिन्द्रियग्रामो व्याख्यातः पाञ्चभौतिकः ||
KK-12-03-253-012a	वायोः स्पर्शो रसोऽद्भ्यश्च ज्योतिषो रुपमुच्यते ।
KK-12-03-253-012c	आकाशप्रभवः शब्दो गन्धो भूमिगुणः स्मृतः ॥
KK-12-03-253-013a	मनो बुद्धिः स्वभावश्च त्रय एते मनोमयाः ।
KK-12-03-253-013c	न गुणानतिवर्तन्ते गुणेभ्यः परमागताः ॥
KK-12-03-253-014a	यथा कूर्म इहाङ्गानि प्रसार्य विनियच्छति ।
KK-12-03-253-014c	एवमेवेन्द्रियग्रामं बुद्धिः सृष्ट्वा नियच्छति ॥
KK-12-03-253-015a	यदूर्ध्वं पादतलयोरवाङ्मूर्ध्नश्च पश्यति ।
KK-12-03-253-015c	एतस्मिन्नेव कृत्ये तु वर्तते बुद्धिरुत्तमा ॥
KK-12-03-253-016a	गुणान्नेनीयते बुद्धिर्बुद्धिरेवेन्द्रियाण्यपि ।
KK-12-03-253-016c	मनःषष्ठानि सर्वाणि बुद्ध्यभावे कुतो गुणाः ॥
KK-12-03-253-017a	इन्द्रियाणि नरे पञ्च षष्ठं तु मन उच्यते ।
KK-12-03-253-017c	सप्तमीं बुद्धिमेवाहुः क्षेत्रज्ञं पुनरष्टमम् ॥
KK-12-03-253-018a	चक्षुरालोचनायैव संशयं कुरुते मनः ।
KK-12-03-253-018c	बुद्धिरध्यवसानाय साक्षी क्षेत्रज्ञ उच्यते ॥
KK-12-03-253-019a	रजस्तमश्च सत्वं च त्रय एते स्वयोनिजाः ।
KK-12-03-253-019c	समाः सर्वेषु भूतेषु तान्गुणानुपलक्षयेत् ॥
KK-12-03-253-020a	तत्र यत्प्रीतिसंयुक्तं किञ्चिदात्मनि लक्षयेत् ।
KK-12-03-253-020c	प्रशान्तमिव संशुद्धं सत्वं तदुपधारयेत् ॥
KK-12-03-253-021a	यत्तु सन्तापसंयुक्तं काये मनसि वा भवेत् ।
KK-12-03-253-021c	प्रवृत्तं रज इत्येवं तत्र चाप्युपलक्षयेत् ॥
KK-12-03-253-022a	यत्तु सम्मोहसंयुक्तमव्यक्तविषयं भवेत् ।
KK-12-03-253-022c	अप्रतर्क्यमविज्ञेयं तमस्तदुपधार्यताम् ॥
KK-12-03-253-023a	प्रहर्षः प्रीतिरानन्दः साम्यं स्वस्थात्मचित्तता ।
KK-12-03-253-023c	अकस्माद्यदि वा कस्माद्वर्तन्ते सात्विका गुणाः ॥
KK-12-03-253-024a	अभिमानो मृषावादो लोभो मोहस्तथाऽक्षमा ।
KK-12-03-253-024c	लिङ्गानि रजसस्तानि वर्तन्ते हेत्वहेतुतः ॥
KK-12-03-253-025a	तथा मोहः प्रमादश्च निद्रा तन्द्रा प्रबोधिता ।
KK-12-03-253-025c	कथञ्चिदभिवर्तन्ते विज्ञेयास्तामसा गुणाः ॥ 

इति श्रीमन्महाभारते शान्तिपर्वणि मोक्षधर्मपर्वणि त्रिपञ्चशदधिकद्विशततमोऽध्यायः ॥ 253 ॥

12-253-3 मिश्रभूतानि भूतानामिति ध. पाठः ॥ 12-253-6 सुरनरतिर्यगादिरूपेण वैषम्यमकरोत् । तत्र हेतुः । यस्मिन्कर्मणि निमित्ते सति यदनुपश्यति अन्तकाले । यंयं वापि स्मरन् भावं त्यजत्यन्ते कलेवरम् ॥ तन्तमेवैतीति स्मृतेः ॥ 12-253-9 स्पर्शः स्पर्शनेन्द्रियम् वायुगुणा वायुविकाराः ॥ 12-253-10 विपाको जाठरः ॥ 12-253-11 शरीरं कठिनांशबाहुल्यात्पार्थिवम् । इन्द्रियग्रामैः सह पाञ्चभौतिको विकारः ॥ 12-253-12 स्पर्शादयो वाय्वादीनां गुणास्तद्विकारैः स्पर्शनादीन्द्रियैर्गृह्यन्ते । वायोः प्राण इति ध. पाठः ॥ 12-253-13 एतेत्मयोनिजा इति थ. पाठः ॥
