अध्यायः 326

आसुरिणा कपिलम् प्रति अव्यक्तादितत्वविषयकप्रश्नः ॥ 1 ॥
KK-12-03-326-001	'*युधिष्ठिर उवाच 
KK-12-03-326-001a	अव्यक्तव्यक्ततत्वानां निश्चयं भरतर्षभ ।
KK-12-03-326-001c	वक्तुमर्हसि कौरव्य देवस्याजस्य या कृतिः ॥
KK-12-03-326-002	भीष्म उवाच 
KK-12-03-326-002a	अत्राप्युदाहरन्तीमं संवादं गुरुशिष्ययोः ।
KK-12-03-326-002c	कपिलस्यासुरेश्चैव सर्वदुःखविमोक्षणम् ॥
KK-12-03-326-003	अासुरिरुवाच 
KK-12-03-326-003a	अव्यक्तव्यक्ततत्वानां निश्चयं बुद्धिनिश्चयम् ।
KK-12-03-326-003c	भगवन्नमितप्रज्ञ वक्तुमर्हसि मेऽर्थितः ॥
KK-12-03-326-004a	किं व्यक्तं किमव्यक्तं किं व्यक्ताव्यक्तं किमिति तत्वानि ।
KK-12-03-326-004c	किमाद्यं मध्यमं च तत्वानां किमध्यात्माधिभूतदैवतं च ॥
KK-12-03-326-005a	किंनु सर्गाप्ययं कति सर्गाः किं भूतं किं भविष्यं किं भव्यं च किं ज्ञानम् ।
KK-12-03-326-005c	को ज्ञाता किं बुद्धं किमप्रबुद्धं किं बुध्यमानं कति पर्वाणि ॥
KK-12-03-326-006a	कति स्रोतांसि कति कर्मयोनयः किमेकत्वं नानात्वम् ।
KK-12-03-326-006c	किं सहवासं निवासं किं विद्याविद्यमिति ॥' 

इति श्रीमन्महाभारते शान्तिपर्वणि मोक्षधर्मपर्वणि षड्विंशत्यधिकत्रिशततमोऽध्यायः ॥ 326 ॥

* एतदादयस्त्रयोऽध्यायाः ध. पुस्तके एव वर्तन्ते ।	
