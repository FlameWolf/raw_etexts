अध्यायः 257

भीष्मेण युधिष्ठिरम् प्रति साधनसामग्रीप्रतिपादकव्यासवाक्यानुवादः ॥ 1 ॥
KK-12-03-257-001	व्यास उवाच 
KK-12-03-257-001a	गन्धान्रसान्नानुरुन्ध्यात्सुखं वा नालङ्कारांश्चाप्नुयात्तस्यतस्य |
KK-12-03-257-001c	मानं च कीर्तिं च यशश्च नेच्छेत्स वै प्रचारः पश्यतो ब्राह्मणस्य ॥
KK-12-03-257-002a	सर्वान्वेदानधीयीत शुश्रूषुर्ब्रह्मचर्यवान् ।
KK-12-03-257-002c	ऋचो यजूंषि सामानि वेदवेदाङ्गपारगः ॥
KK-12-03-257-003a	ज्ञानी यः सर्वभूतानां सर्ववित्सर्वभूतवित् ।
KK-12-03-257-003c	नाकामो म्रियते जातु न तेन न च वै द्विजः ॥
KK-12-03-257-004a	इष्टीश्च विविधाः प्राप्य क्रतूंश्चैवाप्तदक्षिणान् ।
KK-12-03-257-004c	प्राप्नोति नैव ब्राह्मण्यमविज्ञानात्कथञ्चन ॥
KK-12-03-257-005a	यदा चायं न बिभेति यदा चास्मान्न बियति ।
KK-12-03-257-005c	यदा नेच्छति न द्वेष्टि ब्रह्म सम्पद्यते तदा ॥
KK-12-03-257-006a	यदा न कुरुते भावं सर्वभूतेषु पापकम् ।
KK-12-03-257-006c	कर्मणा मनसा वाचा ब्रह्म सम्पद्यते तदा ॥
KK-12-03-257-007a	कामबन्धनमेवेदं नान्यदस्तीह बन्धनम् ।
KK-12-03-257-007c	कामबन्धनमुक्तो हि ब्रह्मभूयाय कल्पते ॥
KK-12-03-257-008a	कामतो मुच्यमानस्तु धूमाभ्रादिव चन्द्रमाः ।
KK-12-03-257-008c	विरजाः कालमाकाङ्क्षन्धीरो धैर्येण वर्तते ॥
KK-12-03-257-009a	आपूर्यमाणमचलप्रतिष्ठं समुद्रमापः प्रविशन्ति यद्वत् ।
KK-12-03-257-009c	तद्वत्कामा यं प्रविशन्ति सर्वे स शान्तिमाप्नोति न कामकामः ॥
KK-12-03-257-010ac	स कामकान्तो न तु कामकामः स वै कामात्स्वर्गमुपैति देही ॥
KK-12-03-257-011a	वेदस्योपनिषद्दानं दानस्योपनिषद्दमः ।
KK-12-03-257-011c	दमस्योपनिषद्दानं दानस्योपनिषत्तपः ॥
KK-12-03-257-012a	तपसोपनिषत्त्यागस्त्यागस्योपनिषत्सुखम् ।
KK-12-03-257-012c	सुखस्योपनिषत्स्वर्गः स्वर्गस्योपनिषच्छमः ॥
KK-12-03-257-013a	क्लेदनं शोकमनसोः सन्तीर्णं तृष्णया सह ।
KK-12-03-257-013c	सत्वमृच्छति सन्तोषाच्छान्तिलक्षणमुत्तमम् ॥
KK-12-03-257-014a	विशोको निर्ममःशान्तः प्रशान्तात्माऽत्मविच्छुचिः ।
KK-12-03-257-014c	षड्भिर्लक्षणवानेतैः समग्रः पुनरेष्यति ॥
KK-12-03-257-015a	षड्भिः सत्वगुणोपेतैः प्राज्ञैरधिगतं त्रिभिः ।
KK-12-03-257-015c	ये विदुः प्रत्यगात्मानमिहस्थानमृतान्विदुः ॥
KK-12-03-257-016a	अकृत्रिममसंहार्यं प्राकृतं निरुपस्कृतम् ।
KK-12-03-257-016c	अध्यात्मवित्कृतप्रज्ञः सुखमव्ययमश्नुते ॥
KK-12-03-257-017a	निष्प्रचारं मनः कृत्वा प्रतिष्ठाप्य च सर्वशः ।
KK-12-03-257-017c	यामयं लभते तुष्टिं सा न शक्याऽऽत्मनोन्यथा ॥
KK-12-03-257-018a	येन तृप्यत्यभुञ्जानो येन तृप्यत्यवित्तवान् ।
KK-12-03-257-018c	येनास्नेहो बलं धत्ते यस्तं वेद स वेदवित् ॥
KK-12-03-257-019a	असङ्गो ह्यात्मनो द्वाराण्यपिधाय विचिन्तयन् ।
KK-12-03-257-019c	यो ह्यास्ते ब्राह्मणः शिष्टः स आत्मरतिरुच्यते ॥
KK-12-03-257-020a	समाहितं परे तत्त्वे क्षीणकाममवस्थितम् ।
KK-12-03-257-020c	सर्वतः सुखमन्वेति वपुश्चान्द्रमसं यथा ॥
KK-12-03-257-021a	अविशेषाणि भूतानि गुणांश्च जहतो मुनेः ।
KK-12-03-257-021c	सुखेनापोह्यते दुःखं भास्करेण तमो यथा ॥
KK-12-03-257-022a	तमतिक्रान्तकर्माणमतिक्रान्तगुणक्षयम् ।
KK-12-03-257-022c	ब्राह्मणं विषयाश्लिष्टं जरामृत्यू न विन्दतः ॥
KK-12-03-257-023a	स यदा सर्वतो मुक्तः समः पर्यवतिष्ठते ।
KK-12-03-257-023c	इन्द्रियाणीन्द्रियार्थांश्च शरीरस्थोऽतिवर्तते ॥
KK-12-03-257-024a	कारणं परमं प्राप्य अतिक्रान्तस्य कार्यताम् ।
KK-12-03-257-024c	पुनरावर्तनं नास्ति सम्प्राप्तस्य परात्परम् ॥ 

इति श्रीमन्महाभारते शान्तिपर्वणि मोक्षधर्मपर्वणि सप्तपञ्चाशदधिकद्विशततमोऽध्यायः ॥ 257 ॥

12-257-9 सकामकामो नतु कामकामः स वै लोकं स्वर्गमुपैति देहीति ट. ड. पाठः ॥ 12-257-16 अध्यात्मसुकृतप्रज्ञमिति ट. ड. पाठः ॥
