अध्यायः 215

भीष्मेण युधिष्ठिरम् प्रति वार्ष्णेयाध्यात्मानुवादः ॥ 1 ॥
KK-12-03-215-001	गुरुरुवाच 
KK-12-03-215-001a	रजसा साध्यते मोहस्तमश्च भरतर्षभ ।
KK-12-03-215-001c	क्रोधलोभौ भयं दर्प एतेषां सादनाच्छुचिः ॥
KK-12-03-215-002a	परमं परमात्मानं देवमक्षयमव्ययम् ।
KK-12-03-215-002c	विष्णुमव्यक्तसंस्थानं विदुस्तं देवसत्तमम् ॥
KK-12-03-215-003a	तस्य मायापिनद्धाङ्गा ज्ञान भ्रष्टा निराशिषः ।
KK-12-03-215-003c	मानवा ज्ञानसम्मोहात्ततः कामं प्रयान्ति वै ॥
KK-12-03-215-004a	कामात्क्रोधमवाप्याथ लोभमोहौ च मानवाः ।
KK-12-03-215-004c	मानदर्पावहङ्कारमहङ्कारात्ततः क्रियाः ॥
KK-12-03-215-005a	क्रियाभिः स्नेहसम्बन्धः स्नेहाच्छोकमनन्तरम् ।
KK-12-03-215-005c	अथ दुःखसमारम्भा जराजन्मकृतक्षणाः ॥
KK-12-03-215-006a	जन्मतो गर्भवासं तु शुक्रशोणितसम्भवम् ।
KK-12-03-215-006c	पुरीषमूत्रविक्लेदं शोणितप्रभवाविलम् ॥
KK-12-03-215-007a	तृष्णाभिभूतस्तैर्बद्धस्तानेवाभिपरिप्लवन् ।
KK-12-03-215-007c	`तथा नरकगर्तस्थस्तृष्णारज्जुभिराचितः ।
KK-12-03-215-007e	पुण्यपापप्रणुन्नाङ्गो जायते स यथा कृमिः ॥
KK-12-03-215-008a	मशकैर्मत्कुणैर्दष्टस्तथा चित्रवधार्दितः ।
KK-12-03-215-008c	नानाव्याधिभिराकीर्णः कथञ्चिद्यौवनं गतः ॥
KK-12-03-215-009a	कूर्मोत्सृजति भूयश्च रज्जुः स्वस्वमुखेप्सया ।
KK-12-03-215-009c	योषितं नरकं गृह्य जन्मकर्मवशानुगः ॥
KK-12-03-215-010a	पुरक्षेत्रनिमित्तं यद्दुःखं वक्तुं न शक्यते ।
KK-12-03-215-010c	कस्तत्र निन्दकश्चैव नरके पच्यते भृशम् ॥
KK-12-03-215-011a	वार्धक्यमनुलङ्घेत तत्र कर्मारभेत्पुनः ।
KK-12-03-215-011c	भगवान्संस्तुतः पश्चात्किं प्रवक्ष्यामि ते भृशम् ॥'
KK-12-03-215-012a	संसारतन्त्रवाहिन्यस्तत्र बुद्ध्येत योषितः ।
KK-12-03-215-012c	प्रकृत्याः क्षेत्रभूतास्ता नराः क्षेत्रज्ञलक्षणाः ।
KK-12-03-215-012e	तस्मादेवाविशेषेण नरोऽतीयाद्विशेषतः ॥
KK-12-03-215-013a	कृत्या ह्येता घोररूपा मोहयन्त्यविचक्षणान् ।
KK-12-03-215-013c	रजस्यन्तर्हिता मूर्तिरिन्द्रियाणां सनातनी ॥
KK-12-03-215-014a	तस्मात्तर्षात्मकाद्रागाद्बीजाज्जायन्ति जन्तवः ।
KK-12-03-215-014c	स्वदेहजानस्वसंज्ञान्यद्वदङ्गात्कृमींस्त्यजेत् ।
KK-12-03-215-014e	स्वसञ्ज्ञानस्वकांस्तद्वत्सुतसञ्ज्ञान्कृमींस्त्यजेत् ॥
KK-12-03-215-015a	शुक्रतो रसतश्चैव देहाज्जायन्ति जन्तवः ।
KK-12-03-215-015c	स्वभावात्कर्मयोगाद्वा तानुपेक्षेत बुद्धिमान् ॥
KK-12-03-215-016a	रजस्तमसि पर्यस्तं सत्वं च रजसि स्थितम् ।
KK-12-03-215-016c	ज्ञानाधिष्ठानमज्ञानं बुद्ध्यहङ्कारलक्षणम् ॥
KK-12-03-215-017a	तद्बीजं देहिनामाहुस्तद्बीजं जीवसञ्ज्ञितम् ।
KK-12-03-215-017c	कर्मणा कालयुक्तेन संसारपरिवर्तनम् ॥
KK-12-03-215-018a	रमत्ययं यथा स्वप्ने मनसा देहवानिव ।
KK-12-03-215-018c	कर्मगर्भैर्गुणैर्देही गर्भे तदुपलभ्यते ॥
KK-12-03-215-019a	कर्मणा बीजभूतेन चोद्यते यद्यदिन्द्रियम् ।
KK-12-03-215-019c	जायते तदहङ्काराद्रागयुक्तेन चेतसा ॥
KK-12-03-215-020a	शब्दरागाच्छ्रोत्रमस्य जायते भावितात्मनः ।
KK-12-03-215-020c	रूपरागात्तथा चक्षुर्घ्राणं गन्धजिघृक्षया ॥
KK-12-03-215-021a	संस्पर्शेभ्यस्तथा वायुः प्राणापानव्यपाश्रयः ।
KK-12-03-215-021c	व्यानोदानौ समानश्च पञ्चधा देहयापनम् ॥
KK-12-03-215-022a	सञ्जातैर्जायते गात्रैः कर्मजैर्ब्रह्मणा वृतः ।
KK-12-03-215-022c	दुःखाद्यन्तैर्दुःखमध्यैर्नरः शारीरमानसैः ॥
KK-12-03-215-023a	दुःखं विद्यादुपादानादभिमानाच्च वर्धते ।
KK-12-03-215-023c	त्यागात्तेभ्यो निरोधः स्यान्निरोधज्ञो विमुच्यते ॥
KK-12-03-215-024a	इन्द्रियाणां रजस्येव प्रलयप्रभवावुभौ ।
KK-12-03-215-024c	परीक्ष्य सञ्चरेद्विद्वान्यथावच्छास्त्रचक्षुषा ॥
KK-12-03-215-025a	ज्ञानेन्द्रियाणीन्द्रियार्थान्नोपसर्पन्त्यतर्षुलम् ।
KK-12-03-215-025c	ज्ञानैश्च करणैर्देही न देहं पुनरर्हति ॥ 

इति श्रीमन्महाभारते शान्तिपर्वणि मोक्षधर्मपर्वणि पञ्चदशाधिकद्विशततमोऽध्यायः ॥ 215 ॥

12-215-12 तस्मादेव विशेषेण विनश्येयुर्विपश्चितः इति थ. पाठः । तस्मादेता विशेषेण नरा नेयुर्विपश्चितः इति थ. पाठः ॥ 12-215-13 शत्रुमारणार्थं मन्त्रमयी शक्तिः कृत्या सैव एताः ॥ 12-215-14 स्नहोज्जायन्ति जन्तव इति थ. ध. पाठः ॥ 12-215-17 तद्बीजं बीजसञ्ज्ञितमिति ध. पाठः । तत्संस्थं देहबन्धनमिति थ. पाठः । तज्ज्ञानं जीवसंस्थितमिति ट. पाठः ॥
