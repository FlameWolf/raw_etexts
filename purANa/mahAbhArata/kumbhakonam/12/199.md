अध्यायः 199

ज्ञानयोगादेः फलम् भगवद्वेदनप्रकारञ्च पृष्टेन भीष्मेण युधिष्ठिरम् प्रति तत्कथनाय मनुबृहस्पतिसंवादानुवादः ॥ 1 ॥
KK-12-03-199-001	युधिष्ठिर उवाच 
KK-12-03-199-001a	किं फलं ज्ञानयोगस्य वेदानां नियमस्य च ।
KK-12-03-199-001c	भूतात्मा च कथं ज्ञेयस्तन्मे ब्रूहि पितामह ॥
KK-12-03-199-002	भीष्म उवाच 
KK-12-03-199-002a	अत्राप्युदाहरन्तीममितिहासं पुरातनम् ।
KK-12-03-199-002c	मनोः प्रजापतेर्वादं महर्षेश्च बृहस्पतेः ॥
KK-12-03-199-003a	प्रजापतिं श्रेष्ठतमं प्रजानां देवर्षिसङ्घप्रवरो महर्षिः ।
KK-12-03-199-003c	बृहस्पतिः प्रश्नमिमं पुराणं प्रपच्छ शिष्योऽथ गुरुं प्रणम्य ॥
KK-12-03-199-004a	यत्कारणं मन्त्रविधिः प्रवृत्तो ज्ञाने फलं यत्प्रवदन्ति विप्राः ।
KK-12-03-199-004c	यन्मन्त्रशब्दैरकृतप्रकाशं तदुच्यतां मे भगवन्यथावत् ॥
KK-12-03-199-005a	यत्स्तोत्रशास्त्रागममन्त्रविद्भिर्यज्ञैरनेकैरथ गोप्रदानैः ।
KK-12-03-199-005c	फलं महद्भिर्यदुपास्यते च किं तत्कथं वा भविता क्व वा तत् ॥
KK-12-03-199-006a	मही महीजाः पवनोऽन्तरिक्षं जलौकसश्चैव जलं तथा द्यौः ।
KK-12-03-199-006c	दिवौकसश्चापि यतः प्रसूतास्तदुच्यतां मे भगवन्पुराणम् ॥
KK-12-03-199-007a	ज्ञानं यतः प्रार्थयते नरो वै ततस्तदर्था भवति प्रवृत्तिः ।
KK-12-03-199-007c	न चाप्यहं वेद परं पुराणं मिथ्याप्रवृत्तिं च कथं नु कुर्याम् ॥
KK-12-03-199-008a	ऋक्सामसङ्घांश्च यजूंषि चाहं छन्दांसि नक्षत्रगतिं निरुक्तम् ।
KK-12-03-199-008c	अधीत्य च व्याकरणं सकल्पं शिक्षां च भूतप्रकृतिं न वेद्मि ॥
KK-12-03-199-009a	स मे भवाञ्शंसतु सर्वमेतत्सामान्यशब्दैश्च विशेषणैश्च ।
KK-12-03-199-009c	स मे भवाञ्शंसतु तावदेतज्ज्ञाने फलं कर्मणि वा यदस्ति ॥
KK-12-03-199-010a	यथा च देहाच्च्यवते शरीरी पुनः शरीरं च यथाऽभ्युपैति ।
KK-12-03-199-010	मनुरुवाच 
KK-12-03-199-010c	यद्यत्प्रियं यस्य सुखं तदाहुस्तदेव दुःखं प्रवदन्त्यनिष्टम् ॥
KK-12-03-199-011a	इष्टं च मे स्यादितरच्च न स्यादेतत्कृते कर्मविधिः प्रवृत्तः ।
KK-12-03-199-011c	इष्टं त्वनिष्टं च न मां भजेतेत्येतत्कृते ज्ञानविधिः प्रवृत्तः ॥
KK-12-03-199-012a	[कामात्मकाश्छन्दसि कर्मयोगा एभिर्विमुक्तः परमश्नुवीत ।
KK-12-03-199-012c	नानाविधे कर्मपथे सुखार्थी नरः प्रवृत्तो निरयं प्रयाति ।]
KK-12-03-199-012	बृहस्पतिरुवाच 
KK-12-03-199-012e	इष्टं त्वनिष्टं च सुखासुखे च साशीस्तपश्छन्दति कर्मभिश्च ॥
KK-12-03-199-013	मनुरुवाच 
KK-12-03-199-013a	एभिर्विमुक्तः परमाविवेश एतत्कृते कर्मविधिः प्रवृत्तः ।
KK-12-03-199-013c	[कामात्मकांश्छन्दति कर्मयोग एभिर्विमुक्तः परमाददीत ॥]
KK-12-03-199-014a	आत्मादिभिः कर्मभिरिध्यमानो धर्मे प्रवृत्तो द्युतिमान्सुखार्थी ।
KK-12-03-199-014c	परं हि तत्कर्मफलादपेतं निराशिषो यत्पदमाप्नुवन्ति ॥
KK-12-03-199-015a	प्रजाः सृष्टा मनसा कर्मणा च द्वावेवैतौ सत्पथौ लोकजुष्टौ ।
KK-12-03-199-015c	दृष्टं कर्माशाश्वतं चान्तवच्च मनस्त्यागे कारणं नान्यदस्ति ॥
KK-12-03-199-016a	`कामात्मकौ छन्दसि कामभोगावेभिर्वियुक्तः परमश्नुवीत ।
KK-12-03-199-016c	नानाविधे कर्मफले सुखार्थी नरः प्रमत्तो न परं प्रयाति ।
KK-12-03-199-016e	फलं हि तत्कर्मफलादपेतं निराशिषो ब्रह्म परं ह्युपेतम् ॥'
KK-12-03-199-017a	स्वेनात्मना चक्षुरिव प्रणेता निशात्यये तमसा संवृतात्मा ।
KK-12-03-199-017c	ज्ञानं तु विज्ञानगुणेन युक्तं कर्माशुभं पश्यति वर्जनीयम् ॥
KK-12-03-199-018a	सर्पान्कृशाग्राणि तथोदपानं ज्ञात्वा मनुष्याः परिवर्जयन्ति ।
KK-12-03-199-018c	अज्ञानतस्तत्र पतन्ति मूढा ज्ञाने फलं पश्य यथा विशिष्टम् ॥
KK-12-03-199-019a	कृत्स्नस्तु मन्त्रो विधिवत्प्रयुक्तो यज्ञा यथोक्तास्त्विह दक्षिणाश्च ।
KK-12-03-199-019c	अन्नप्रदानं मनसः समाधिः पञ्चात्मकं कर्मफलं वदन्ति ॥
KK-12-03-199-020a	गुणात्मकं कर्म वदन्ति वेदास्तस्मान्मन्त्रो मन्त्रपूर्वं हि कर्म ।
KK-12-03-199-020c	विधिर्विधेयं मनसोपपत्तिः फलस्य भोक्ता तु तथा शरीरी ॥
KK-12-03-199-021a	शब्दाश्च रूपाणि रसाश्च पुण्याः स्पर्शाश्च गन्धाश्च शुभास्तथैव ।
KK-12-03-199-021c	नरोऽत्र हि स्थानगतः प्रभुः स्यादेतत्फलं सिद्ध्यति कर्मणोऽस्य ॥
KK-12-03-199-022a	यद्यच्छरीरेण करोति कर्म शरीरयुक्तः समुपाश्नुते तत् ।
KK-12-03-199-022c	शरीरमेवायतनं सुखस्य दुःखस्य चाप्यायतनं शरीरम् ॥
KK-12-03-199-023a	वाचा तु यत्कर्म करोति किञ्चिद्वाचैव सर्वं समुपाश्नुते तत् ।
KK-12-03-199-023c	मनस्तु यत्कर्म करोति किञ्चिन्मनःस्थ एवायमुपाश्नुते तत् ॥
KK-12-03-199-024a	यथायथा कर्मगुणां फलार्थी करोत्ययं कर्मफले निविष्टः ।
KK-12-03-199-024c	तथातथाऽयं गुणसम्प्रयुक्तः शुभाशुभं कर्मफलं भुनस्ति ॥
KK-12-03-199-025a	मत्स्यो यथा स्रोत इवाभिपाती तथा कृतं पूर्वमुपैति कर्म ।
KK-12-03-199-025c	शुभे त्वसौ तुष्यति दुष्कृते तु न तुष्यते वै परमः शरीरी ॥
KK-12-03-199-026a	यतो जगत्सर्वमिदं प्रसूतं ज्ञात्वाऽऽत्मवन्तो ह्युपयान्ति शान्तिम् ।
KK-12-03-199-026c	यन्मन्त्रशब्देरकृतप्रकाशं तदुच्यमानं शणु मे परं यत् ॥
KK-12-03-199-027a	रसैर्विमुक्तं विविधैश्च गन्धैरशब्दमस्पर्शमरूपवच्च ।
KK-12-03-199-027c	अग्राह्यमव्यक्तमवर्णमेकं पञ्चप्रकारान्ससृजे प्रजानाम् ॥
KK-12-03-199-028a	न स्त्री पुमान्नापि नपुंसकं च न सन्न चासत्सदसच्च तन्न ।
KK-12-03-199-028c	पश्यन्ति तद्ब्रह्मविदो मनुष्यास्तदक्षरं न क्षरतीति विद्धि ॥ 

इति श्रीमन्महाभारते शान्तिपर्वणि मोक्षधर्मपर्वणि एकोनद्विशततमोऽध्यायः ॥ 199 ॥
