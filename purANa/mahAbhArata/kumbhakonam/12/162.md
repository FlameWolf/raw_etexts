अध्यायः 162

भीष्मेण युधिष्ठिरम् प्रति नृशंसलक्षणादिकथनम् ॥ 1 ॥
KK-12-02-162-001	युधिष्ठिर उवाच 
KK-12-02-162-001a	आनृशंस्यं विजानामि दर्शनेन सतां सदा ।
KK-12-02-162-001c	नृशंसान्न विजानामि तेषां कर्म च भारत ॥
KK-12-02-162-002a	कण्टकान्कूपमग्निं च वर्जयन्ति यथा नराः ।
KK-12-02-162-002c	तथा नृशंसकर्माणं वर्जयन्ति नरा नरम् ॥
KK-12-02-162-003a	नृशंसो दह्यते व्यक्तं प्रेत्य चेह च भारत ।
KK-12-02-162-003c	तस्मात्त्वं ब्रूहि कौरव्य तस्य धर्मविनिश्चयम् ॥
KK-12-02-162-004	भीष्म उवाच 
KK-12-02-162-004a	स्पृहाऽस्यान्तर्गता चैव विदितार्था च कर्मणाम् |
KK-12-02-162-004c	आक्रोष्टा क्रुश्यते चैव बन्धिता बध्यते स च ॥
KK-12-02-162-005a	दत्तानुकीर्तिर्विषमः क्षुद्रो नैकृतिकः शठः ।
KK-12-02-162-005c	असम्भोगी च मानी च तथा सङ्गी विकत्थनः ॥
KK-12-02-162-006a	सर्वातिशङ्की पुरुषो बलीशः कृपणोऽथवा ।
KK-12-02-162-006c	वर्गप्रशंसीं सततमाश्रमद्वेषसङ्करी ॥
KK-12-02-162-007a	हिंसाविकारी सततमविशेषगुणागुणः ।
KK-12-02-162-007c	बह्वलीको मनस्वी च लुब्धोऽत्यर्थं नृशंसकृत् ॥
KK-12-02-162-008a	धर्मशीलं गुणोपेतं पाप इत्यवगच्छति ।
KK-12-02-162-008c	आत्मशीलोपमानेन न विश्वसिति कस्यचित् ॥
KK-12-02-162-009a	परेषां यत्र दोषः स्यात्तद्गुह्यं सम्प्रकाशयेत् ।
KK-12-02-162-009c	समानेष्वेव दोषेषु वृत्त्यर्थमुपघातयेत् ॥
KK-12-02-162-010a	तथोपकारिणं चैव मन्यते वञ्चितं परम् ।
KK-12-02-162-010c	दत्त्वाऽपि च धनं काले सन्तपत्युपकारिणे ॥
KK-12-02-162-011a	भक्ष्यं पेयमथालेह्यं यच्चान्यत्साधु भोजनम् ।
KK-12-02-162-011c	प्रेक्षमाणेषु योऽश्नीयान्नृशंसमिति तं वदेत् ॥
KK-12-02-162-012a	ब्राह्मणेभ्यः प्रदायाग्रं यः सुहृद्भिः सहाश्नुते ।
KK-12-02-162-012c	स प्रेत्य लभते स्वर्गमिह चानन्त्यमश्नुते ॥
KK-12-02-162-013a	एष ते भरतश्रेष्ठ नृशंसः परिकीर्तितः ।
KK-12-02-162-013c	सदा विवर्जनीयो हि पुरुषेण बुभूषता ॥ 

इति श्रीमन्महाभारते शान्तिपर्वणि आपद्धर्मपर्वणि द्विषष्ट्यधिकशततमोऽध्यायः ॥ 162 ॥

12-162-5 दत्तमनुकीर्तयतीति दत्तानुकीर्तिः स्वस्य वदान्यत्वप्रकाशकः । विषमः विद्वेषकर्ता । क्षुद्रो नीचकर्मकारी । नैकृतिकः स्नेहं प्रदर्श्य वञ्चकः । शठः सत्यपि सामर्थ्ये दारिद्र्यव्यञ्जकः ॥ 12-162-6 बलीशः काकइव वञ्चकदृष्टिः । आश्रमद्वेषः सङ्करश्चास्यास्तीति आश्रमद्वेषसङ्करी ॥ 12-162-8 आत्मशीलानुमानेनेति थ. पाठः ॥
