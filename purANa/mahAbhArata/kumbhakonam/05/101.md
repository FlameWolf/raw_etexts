अध्यायः 101

नारदेन मातलिं सुपर्णलोकमुपनीय सुपर्णवंश्यानां पक्षिणां नामनिर्देशपूर्वकं गुणानुकीर्तनम् ॥ 1 ॥ तत्र वरानभिरोचने देशान्तरनयनवचनम् ॥ 2 ॥
KK-05-06-101-001 	नारद उवाच ।
KK-05-06-101-001a	अयं लोकः सुपर्णानां पक्षिणां पन्नगाशिनाम् ।
KK-05-06-101-001c	विक्रमे गमने भारे नैषामस्ति परिश्रमः ॥
KK-05-06-101-002a	वैनतेयसुतैः सूत पङ्भिस्ततमिदं कुलम् ।
KK-05-06-101-002c	सुमुखेन सुनाम्ना च सुनेत्रेण सुवर्चसा ॥
KK-05-06-101-003a	सुरुचा पक्षिराजेन सुबलेन च मातले ।
KK-05-06-101-003c	वर्धितानि प्रसृत्या वै विनाताकुलकर्तृभिः ॥
KK-05-06-101-004a	पक्षिराजाभिजात्यानां सहस्राणि शतानि च ।
KK-05-06-101-004c	कश्यपस्य ततो वंशे जातैर्भूतिविवर्धनैः ॥
KK-05-06-101-005a	सर्वे ह्येते श्रिया युक्ताः सर्वे श्रीवत्सलक्षणाः ।
KK-05-06-101-005c	सर्वे श्रियमभीप्सन्तो धारयन्ति बलान्युत ॥
KK-05-06-101-006a	कर्मणा क्षत्रियाश्चैते निर्घृणा भोगिभोजिनः ।
KK-05-06-101-006c	ज्ञातिसङ्क्षयकर्तृत्वाद्ब्राह्मण्यं न लभन्ति वैः ॥
KK-05-06-101-007a	नामानि चैषां वक्ष्यामि यथाप्राधान्यतः श्रृणु ।
KK-05-06-101-007c	मातले श्लाघ्यमेतद्धि कुलं विष्णुपरिग्रहम् ॥
KK-05-06-101-008a	दैवतं विष्णुरेतेषां विष्णुरेव परायणम् ।
KK-05-06-101-008c	हृदि चैषां सदा विष्णुर्विष्णुरेव सदा गतिः ॥
KK-05-06-101-009a	सुवर्णचूडो नागाशी दारुणश्चण्डतुण्डकः ।
KK-05-06-101-009c	अनिलश्चानलश्चैव विशालाक्षोऽथ कुण्डली ॥
KK-05-06-101-010a	पङ्कजिद्वज्रविष्कम्भो वैनतेयोऽथ वामनः ।
KK-05-06-101-010c	वातवेगो दिशाचक्षुर्निमेषोऽनिमिषस्तथा ॥
KK-05-06-101-011a	त्रिरावः सप्तरावश्च वाल्मीकिर्दीपकस्तथा ।
KK-05-06-101-011c	दैत्यद्वीपः सरिद्द्वीपः सारसः पद्मकेतनः ॥
KK-05-06-101-012a	सुमुखश्चित्रकेतुश्च चित्रबर्हस्तथाऽनघः ।
KK-05-06-101-012c	मेषहृत्कुमुदो दक्षः सर्पान्तः सोमभोजनः ॥
KK-05-06-101-013a	गुरुभारः कपोतश्च सूर्यनेत्रश्चिरान्तकः ।
KK-05-06-101-013c	विष्णुधर्मा कुमारश्च परिबर्हो हरिस्तथा ॥
KK-05-06-101-014a	सुस्वरो मधुपर्कश्च हेमवर्णस्तथैव च ।
KK-05-06-101-014c	मालयो मातरिश्वा च निशाकरदिवाकरौ ॥
KK-05-06-101-015a	एते प्रदेशमात्रेण मयोक्ता गरुडात्मजाः ।
KK-05-06-101-015c	प्राधान्यतस्ते यशसा कीर्तिताः प्राणिनश्चये ॥
KK-05-06-101-016a	यद्यत्र न रुचिः काचिदेहि गच्छाव मातले ।
KK-05-06-101-016c	तं नयिष्यामि देशं त्वां वरं यत्रोपलप्स्यसे ॥ ॥

इति श्रीमन्महाभारते उद्योगपर्वणि भगवद्यानपर्वणि एकाधिकशततमोऽध्यायः ॥

5-101-3 प्रसृत्या प्रकृष्टगत्या जवेन वृद्धिमन्तीत्यर्थः ॥
