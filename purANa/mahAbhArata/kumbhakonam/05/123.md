अध्यायः 123

स्वर्गे ययातिप्रश्नानुरोधेन पितामहेन तत्पतनकारणकथनम् ॥ 1 ॥ नारदेन ययात्युपाख्यानोपसंहारपूर्वकं दुर्योधनंप्रति गालवययातिदृष्टान्तप्रदर्शनेन निर्बन्धाभिमानत्यागपूर्वकं पाण्डवैः सन्धिकरणविधानम् ॥ 2 ॥
KK-05-06-123-001  	नारद उवाच ।
KK-05-06-123-001a	सद्भिरारोपितः स्वर्गं पार्थिवैर्भूरिदक्षिणैः ।
KK-05-06-123-001a	अभ्यनुज्ञाय दौहित्रान्ययातिर्दिवमास्थितः ॥
KK-05-06-123-001a	अभिवृष्टश्च वर्षेण नानापुष्पसुगन्धिना ।
KK-05-06-123-001a	परिष्वक्तश्च पुण्येन वायुना पुण्यगन्धिना ॥
KK-05-06-123-001a	अचलं स्थानमासाद्य दौहित्रफलनिर्जितम् ।
KK-05-06-123-001a	कर्मभिः स्वैरुपचितो जज्वाल परया श्रिया ॥
KK-05-06-123-001a	उपगीतोपनृत्तश्च गन्धर्वाप्सरसां गणैः ।
KK-05-06-123-001a	प्रीत्या प्रतिगृहीतश्च स्वर्गे दुन्दुभिनिःस्वनैः ॥
KK-05-06-123-005a	अभिष्टुतश्च विविधैर्देवराजर्षिचारणैः ।
KK-05-06-123-005c	अर्चितश्चोत्तमार्घेण दैवतैरभिनन्दितः ॥
KK-05-06-123-006a	प्राप्तः स्वर्गफलं चैव तमुवाच पितामहः ।
KK-05-06-123-006c	निर्वृतं शान्तमनसं वचोभिस्तर्पयन्निव ॥
KK-05-06-123-007a	चतुष्पादस्त्वया धर्मश्रितो लोक्येन कर्मणा ।
KK-05-06-123-007c	अक्षयस्तव लोकोऽयं कीर्तिश्चैवाक्षया दिवि ॥
KK-05-06-123-008a	पुनस्त्वयैव राजर्षे स्वकृतेन विघातितम् ।
KK-05-06-123-008c	आवृतं तमसा चेतः सर्वेषां स्वर्गवासिनाम् ॥
KK-05-06-123-009a	येन त्वां नाभिजानन्ति ततोऽज्ञातोसि पातितः ।
KK-05-06-123-009c	प्रीत्यैव चासि दौहित्रैस्तारितस्त्वमिहागतः ॥
KK-05-06-123-010a	स्थानं च प्रतिपन्नोऽसि कर्मणा स्वेन निर्जितम् ।
KK-05-06-123-010c	अचलं शाश्वतं पुण्यमुत्तमं ध्रुवमव्ययम् ॥
KK-05-06-123-011  	ययातिरुवाच ।
KK-05-06-123-011a	भगवन्संशयो मेऽस्ति कश्चितं छेत्तुमर्हसि ।
KK-05-06-123-011c	न ह्यन्यमहमर्हामि प्रष्टुं लोकपितामह ॥
KK-05-06-123-012a	बहुवर्षसहस्रान्तं प्रजापालनवर्धितम् ।
KK-05-06-123-012c	अनेकक्रतुदानौघैरार्जितं मे महत्फलम् ॥
KK-05-06-123-013a	कथं तदल्पकालेन क्षीणं येनास्मि पातितः ।
KK-05-06-123-013c	भगवन्वेत्थ लोकांश्च शाश्वतान्मम निर्मितान् ।
KK-05-06-123-013e 	कथं नु मम तत्सर्वं विप्रनष्टं महाद्युते ॥
KK-05-06-123-014  	पितामह उवाच ।
KK-05-06-123-014a	बहुवर्षसहस्रान्तं प्रजापालनवर्धितम् ।
KK-05-06-123-014c	अनेकक्रतुदानौघैर्यत्त्वयोपार्जितं फलम् ॥
KK-05-06-123-015a	तदनेनैव दोषेण क्षीणं येनासि पातितः ।
KK-05-06-123-015c	अभिमानेन राजेन्द्र धिक्कृतः स्वर्गवासिभिः ॥
KK-05-06-123-016a	नायं मानेन राजर्षे न बलेन न हिंसया ।
KK-05-06-123-016c	न शाठ्येन न मायाभिर्लोको भवति शाश्वतः ॥
KK-05-06-123-017a	नावमान्यास्त्वया राजन्नधमोत्कृष्टमध्यमाः ।
KK-05-06-123-017c	न हि मानप्रदग्धानां कश्चिदस्ति शमः क्वचित् ॥
KK-05-06-123-018a	पतनारोहणमिदं कथयिष्यन्ति ये नराः ।
KK-05-06-123-018c	विषमाण्यपि ते प्राप्तास्तरिष्यन्ति न संशयः ॥
KK-05-06-123-019  	नारद उवाच ।
KK-05-06-123-019a	एष दोषोऽभिमानेन पुरा प्राप्तो ययातिना ।
KK-05-06-123-019c	निर्बध्नताऽतिमात्रं च गालवेन महीपते ॥
KK-05-06-123-020a	श्रोतव्यं हितकामानां सुहृदां हितमिच्छताम् ।
KK-05-06-123-020c	न कर्तव्यो हि निर्बन्धो निर्बन्धो हि क्षयोदयः ॥
KK-05-06-123-021a	तस्मात्त्वमपि गान्धारे मानं क्रोधं च वर्जय ।
KK-05-06-123-021c	सन्धत्स्व पाण्डवैर्वीर संरम्भं त्यज पार्थिव ॥
KK-05-06-123-022a	स भवान्सुहृदां पथ्यं वचो गृह्णातु माऽनृतम् ।
KK-05-06-123-022c	समर्थैर्विग्रहं कृत्वा विषमस्थो भविष्यसि ॥
KK-05-06-123-023a	ददाति यत्पार्थिव यत्करोति यद्वा तपस्तप्यति यञ्जुहोति ।
KK-05-06-123-023c	न तस्य नाशोऽस्ति न चापकर्षोनान्यस्तदश्नाति स एव कर्ता ॥
KK-05-06-123-024a	इदं महाख्यानमनुत्तमं हितंबहुश्रुतानां गतरोषरागिणाम् ।
KK-05-06-123-024c	समीक्ष्य लोके बहुधा प्रधारितंत्रिवर्गदृष्टिः पृथिवीमुपाश्नुते ॥
KK-05-06-123-025a	`एतत्पुण्यतमं राजन्ययातेश्चरितं महत् ।
KK-05-06-123-025c	यच्छ्रुत्वा श्रावयित्वा च स्वर्गं यान्तीह मानवाः'॥ ॥

इति श्रीमन्महाभारते उद्योगपर्वणि भगवद्यानपर्वणि त्रयोविंशत्यधिकशततमोऽध्यायः ॥

5-123-8 स्वकृतेन सम्यक्संपादितेन कर्मणा । मया समोऽन्यो नास्तीति वाक्प्रयोगेण । तमसा क्रोधेन ॥ 5-123-24 प्रधारितं निश्चितम् ॥
