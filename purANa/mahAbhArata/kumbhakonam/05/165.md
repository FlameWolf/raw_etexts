अध्यायः 165

भीष्मेण दुर्योधनाय स्वसामर्थ्यकथनपूर्वकमभयप्रदानम् ॥ 1 ॥ तथा दुर्योधनप्रश्नेन स्वसेनायां रथातिरथसंख्यानम् ॥ 2 ॥
001  	धृतराष्ट्र उवाच ।
001a	प्रतिज्ञाते फाल्गुनेन वधे भीष्मस्य संयुगे ।
001c	किमकुर्वत मे मन्दाः पुत्रा दुर्योधनादयः ॥
002a	हतमेव हि पश्यामि गाङ्गेयं पितरं रणे ।
002c	वासुदेवसहायेन पार्थेन दृढधन्वना ॥
003a	स चापरिमितप्रज्ञस्तच्छ्रुत्वा पार्थभाषितम् ।
003c	किमुक्तवान्महेष्वासो भीष्मः प्रहरतां वरः ॥
004a	सैनापत्यं च संप्राप्य कौरवाणां धुरंधरः ।
004c	किमचेष्टत गाङ्गेयो महाबुद्धिपराक्रमः ॥
005  	वैशम्पायन उवाच ।
005a	ततस्तत्सञ्जयस्तस्मै सर्वमेव न्यवेदयत् ।
005c	यथोक्तं कुरुवृद्धेन भीष्मेणामिततेजसा ॥
006  	सञ्जय उवाच ।
006a	सैनापत्यमनुप्राप्य भीष्मः शान्तनवो नृप ।
006c	दुर्योधनमुवाचेदं वचनं हर्षयन्निव ॥
007a	नमस्कृत्य कुमाराय सेनान्ये शक्तिपाणये ।
007c	अहं सेनापतिस्तेऽद्य भविष्यामि न संशयः ॥
008a	सेनाकर्मण्यिज्ञोऽस्मि व्यूहेषु विविधेषु च ।
008c	कर्म कारयितुं चैव भृतानप्यभृतांस्तथा ॥
009a	यात्रायाने च युद्धे च तथा प्रशमनेषु च ।
009c	भृशं वेद महाराज यथा वेद बृहस्पतिः ॥
010a	व्यूहानां च समारम्भान्दैवगान्धर्वमानुषान् ।
010c	तैरहं मोहयिष्यामि पाण्डवान्व्येतु ते ज्वरः ॥
011a	सोऽहं योत्स्यामि तत्त्वेन पालयंस्तव वाहिनीम् ।
011c	यथावच्छास्त्रतो राजन्व्येतु ते मानसो ज्वरः ॥
012  	दुर्योधन उवाच ।
012a	विद्यते मे न गाङ्गेय भयं देवासुरेष्वपि ।
012c	समस्तेषु महाबाहो सत्यमेतद्ब्रवीमि ते ॥
013a	किं पुनस्त्वयि दुर्धर्षे सैनापत्ये व्यवस्थिते ।
013c	द्रोणे च पुरुषव्याघ्रे स्थिते युद्धाभिनन्दिनि ॥
014a	भवद्भ्यां पुरुषाग्र्याभ्यां स्थिताभ्यां विजयो मम । |||
014c	न दुर्लभं कुरुश्रेष्ठ देवराज्यमपि ध्रुवम् ॥
015a	रथसङ्ख्यां तु कार्त्स्न्येन परेषामात्मनस्तथा ।
015c	तथैवातिरथानां च वेत्तुमिच्छामि कौरव ॥
016a	तपितामहो हि कुशलः परेषामात्मनस्तथा ।
016c	तश्रोतुमिच्छाम्यहं सर्वैः सहैभिर्वसुधाधिपैः ॥
017  	भीष्म उवाच ।
017a	तगान्धारे श्रृणु राजेन्द्र रथसंख्यां स्वके बले ।
017c	तये रथाः पृथिवीपाल तथैवातिरथाश्च ये ॥
018a	तबहूनीह सहस्राणि प्रयुतान्यर्बुदानि च ।
018c	तरथानां तव सेनायां यथामुख्यं तु मे श्रुणु ॥
019a	तभवानग्रे रथोदारः सह सर्वैः सहोदरैः ।
019c	तदुःशासनप्रभृतिभिर्भ्रातृभिः शतसंमितैः ॥
020a	तसर्वे कृतप्रहरणाश्छेदभेदविशारदाः ।
020c	तरथोपस्थे गजस्कन्धे गदाप्रासासिचर्मणि ॥
021a	तसंयन्तारः प्रहर्तारः कृतास्त्रा भारसाधनाः ।
021c	तइष्वस्त्रे द्रोणशिष्याश्च कृपस्य च शरद्वतः ॥
022a	तएते हनिष्यन्ति रणे पाञ्चालान्युद्धदुर्मदान् ।
022c	तकृतकिल्बिषाः पाण्डवेयैर्धार्तराष्ट्रा मनस्विनः ॥
023a	ततथाऽहं भरतश्रेष्ठ सर्वसेनापतिस्तव ।
023c	तशत्रून्विध्वंसयिष्यामि कदर्थीकृत्य पाण्डवान् ॥
024a	तन त्वात्मनो गुणान्वक्तुमर्हामि विदितोऽस्मि ते ।
024c	तकृतवर्मा त्वयिरथो भोजः शस्त्रभृतां वरः ॥
025a	तअर्थसिद्धिं तव रणे करिष्यति न संशयः ।
025c	शस्त्रविद्भिरनाधृष्यो दूरपाती दृढायुधः ॥
026a	हनिष्यति चमूं तेषां महेन्द्रो दानवानिव ।
026c	मद्रराजो महेष्वासः शल्यो मेऽतिरथो मतः ॥
027a	स्पर्धते वासुदेवेन नित्यं यो वै रणेरणे ।
027c	भागिनेयान्निजांस्त्यक्त्वा शल्यस्तेऽतिरथो मतः ।
027e 	एष योत्स्यति संग्रामे पाण्डवांश्च महारथान् ॥
028a	सागरोर्मिसमैर्बाणैः प्लावयन्निव शातवान् ।
028c	भूरिश्रवाः कृतास्रश्च तव चापि हितः सुहृत् ॥
029a	सौमदत्तिर्महेष्वासो रथयूथपयूथपः ।
029c	वलक्षयममित्राणां सुमहान्तं करिष्यति ॥
030a	सिन्धुराजो महाराज मतो मे द्विगुणो रथः ।
030c	योत्स्यते समरे राजन्विक्रान्तो रथसत्तमः ॥
031a	द्रौपदीहरणे राजन्परिक्लिष्टश्च पाण्डवैः ।
031c	संस्मरंस्तं परिक्लेशं योत्स्यते परवीरहा ॥
032a	एतेन हि तदा राजंस्तप आस्थाय दारुणम् ।
032c	सुदुर्लभो वरो लब्धः पाण्डवान्योद्ध्रुमाहवे ॥
033a	स एष रथशार्दूलस्तद्वैरं संस्मरन्रणे ।
033c	योत्स्यते पाण्डवैस्तात प्राणांस्त्यक्त्वा सुदुस्त्यजान् ॥ ॥

इति श्रीमन्महाभारते उद्योगपर्वणि रथातिरथसंख्यानपर्वणि पञ्चषष्ट्यधिकशततमोऽध्यायः ॥

5-165-8 भृतान् वेतनभक्षकान् । अभृतान्मैत्र्या समागतान् ॥ 5-165-9 यात्रार्थं याने प्रयाणे प्रशमनेष्ठ परास्त्राष्णं प्रतीकारेषु विषयेषु वेद वेञ्चि ॥
