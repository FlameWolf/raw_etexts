अध्यायः 142

कृष्णेन कर्णंप्रति पाण्डवजयनिर्धारणकथनपूर्वकं भीष्णादिषु युद्धसन्नाहसंदेशकथनचोदना ॥ 1 ॥
KK-05-06-142-001 	वैशम्पायन उवाच ।
KK-05-06-142-001c	कर्णस्य वचनं श्रुत्वा केशवः परवीरहा ।
KK-05-06-142-001c	उवाच प्रहसन्वाक्यं स्मितपूर्वमिदं यथा ॥
KK-05-06-142-002  	श्रीभगवानुवाच ।
KK-05-06-142-002c	अपि त्वां न लभेत्कर्ण राज्यलम्भोपपादनम् ।
KK-05-06-142-002c	मया दत्तां हि पृथिवीं न प्रशासितुमिच्छसि ॥
KK-05-06-142-003c	ध्रुवो जयः पाण्डवानामितीदं न संशयः कश्चन विद्यतेऽत्र ।
KK-05-06-142-003c	जयध्वजो दृश्यते पाण्डवस्य समुच्छ्रितो वानरराज उग्रः ॥
KK-05-06-142-004c	दिव्या माया विहिता भौमनेन समुच्छ्रिता इन्द्रकेतुप्रकाशाः ।
KK-05-06-142-004c	दिव्यानि भूतानि जयावहानि दृश्यन्ति चैवात्र भयानकानि ॥
KK-05-06-142-005c	न सञ्जते शैलवनस्पतिभ्य ऊर्ध्वं तिर्यग्योजनमात्ररूपः ।
KK-05-06-142-005c	श्रीमान्ध्वजः कर्ण धनञ्जयस्य समुच्छ्रितः पावकतुल्यरूपः ॥
KK-05-06-142-006c	यदा द्रक्ष्यसि सङ्ग्रामे श्वेताश्वं कृष्णसारथिम् ।
KK-05-06-142-006c	ऐन्द्रमस्त्रं विकुर्वाणमुभे चाप्यग्निमारुते ॥
KK-05-06-142-007c	गाण्डीवस्य च निर्घोषं विस्फूर्जितमिवाशनेः ।
KK-05-06-142-007c	न तदा भविता त्रेता न कृतं द्वापरं न च ॥
KK-05-06-142-008c	यदा द्रक्ष्यसि सङ्ग्रामे कुन्तीपुत्रं युधिष्ठिरम् ।
KK-05-06-142-008c	जपहोमसमायुक्तं स्वां रक्षन्तं महाचमूम् ॥
KK-05-06-142-009c	आदित्यमिव दुर्धर्षं तपन्तं शत्रुवाहिनीम् ।
KK-05-06-142-009c	न तदा भविता त्रेता न कृतं द्वापरं न च ॥
KK-05-06-142-010c	यदा द्रक्ष्यसि सङ्ग्रामे भीमसेनं महाबलम् ।
KK-05-06-142-010c	दुःशासनस्य रुधिरं पीत्वा नृत्यन्तमाहवे ॥
KK-05-06-142-011c	प्रभिन्नमिव मातङ्गं प्रतिद्विरदघातिनम् ।
KK-05-06-142-011c	न तदा भविता त्रेता न कृतं द्वापरं न च ॥
KK-05-06-142-012c	यदा द्रक्ष्यसि सङ्ग्रामे द्रोणं शान्तनवं कृपम् ।
KK-05-06-142-012c	सुयोधनंच राजानं सैन्धवं च जयद्रथम् ॥
KK-05-06-142-013c	युद्धायापततस्तूर्णं वारितान्सव्यसाचिना ।
KK-05-06-142-013c	न तदा भविता त्रेता न कृतं द्वापरं न च ॥
KK-05-06-142-014c	यदा द्रक्ष्यसि सङ्ग्रामे माद्रीपुत्रौ महाबलौ ।
KK-05-06-142-014c	वाहिनीं धार्तराष्ट्राणां क्षोभयन्तौ गजाविव ॥
KK-05-06-142-015c	विगाढे शस्त्रसंपाते परवीररथारुजौ ।
KK-05-06-142-015c	न तदा भविता त्रेता न कृतं द्वापरं न च ॥
KK-05-06-142-016a 	ब्रूयाः कर्ण इतो गत्वा द्रोणं शान्तनवं कृपम् ।
KK-05-06-142-016c	सौम्योऽयं वर्तते मासः सुप्रापयवसेन्धनः ॥
KK-05-06-142-017c	सर्वौषधिवनस्फीतः फलवानल्पमक्षिकः ।
KK-05-06-142-017c	निष्पङ्को रसवत्तोयो नात्युष्णशिशिरः सुखः ॥
KK-05-06-142-018c	सप्तमाच्चापि दिवसादमावास्या भविष्यति ।
KK-05-06-142-018c	सङ्ग्रामो युज्यतां तस्यां तामाहुः शक्रदेवताम् ॥
KK-05-06-142-019c	तथा राज्ञो वदेः सर्वान्ये युद्धायाभ्युपागताः ।
KK-05-06-142-019c	यद्वो मनीषितं तद्वै सर्वं संपादयाम्यहम् ॥
KK-05-06-142-020c	राजानो राजपुत्राश्च दुर्योधनवशानुगाः ।
KK-05-06-142-020c	प्राप्य शस्त्रेण निधनं प्राप्स्यन्ति गतिमुत्तमाम् ॥

5-142-4 भौमनेन विश्वकर्मणा ॥ 5-142-18 सङ्ग्रामः सङ्ग्रामसाधनकलापः । युज्यतां एकीभूयावतिष्ठताम् ॥
