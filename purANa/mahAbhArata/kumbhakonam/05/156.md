अध्यायः 156

दुर्योधनेन भीष्मंप्रति सैनापत्यस्वीकारप्रार्थना ॥ 1 ॥ भीष्मेण समयप्रतिज्ञाकरणपूर्वकं सैनापत्याङ्गीकारः ॥ 2 ॥ दुर्योधनेन भीष्मस्य सैनापत्येऽभिषेचनपूर्वकं सेनाभिः सह कुरुक्षेत्रगमनम् ॥ 3 ॥
KK-05-07-156-001  	वैशम्पायन उवाच ।
KK-05-07-156-001a	ततः शान्तनवं भीष्मं प्राञ्जलिर्धृतराष्ट्रजः ।
KK-05-07-156-001c	सह सर्वैर्महीपालैरिदं वचनमब्रवीत् ॥
KK-05-07-156-002a	ऋते सेनाप्रणेतारं पृतना सुमहत्यपि ।
KK-05-07-156-002c	दीर्यते युद्धमासाद्य पिपीलिकपुटं यथा ॥
KK-05-07-156-003a	नहि जातु द्वयोर्बुद्धिः समा भवति कर्हिचित् ।
KK-05-07-156-003c	शौर्यं च बलनेतॄणां स्पर्धते च परस्परम् ॥
KK-05-07-156-004a	श्रूयते च महाप्राज्ञ हैहयानमितौजसः ।
KK-05-07-156-004c	अभ्ययुर्ब्राह्मणाः सर्वे समुच्छ्रितकुशध्वजाः ॥
KK-05-07-156-005a	तानभ्ययुस्तदा वैश्याः शूद्राश्चैव पितामह ।
KK-05-07-156-005c	एकतस्तु त्रयो वर्णा एकतः क्षत्रियर्षभाः ॥
KK-05-07-156-006a	ते स्म युद्धे प्रभज्यन्ते त्रयो वर्णाः पुनः पुनः ।
KK-05-07-156-006c	क्षत्रियाश्च जयन्त्येव बहुलं चैकतो बलम् ॥
KK-05-07-156-007a	ततस्ते क्षत्रियानेव पप्रच्छुर्द्विचसत्तमाः ।
KK-05-07-156-007c	तेभ्यः शशंसुर्धर्मज्ञा याथातथ्यं पितामह ॥
KK-05-07-156-008a	वयमेकस्य श्रृणुमो महाबुद्धिमतो रणे ।
KK-05-07-156-008c	भवन्तस्तु पृथक्सर्वे स्वबुद्धिवशवर्तिनः ॥
KK-05-07-156-009a	ततस्ते ब्राह्मणाश्चक्रुरेकं सेनापतिं द्विजम् ।
KK-05-07-156-009c	नये सुकुशलं शूरमजयन्क्षत्रियांस्ततः ॥
KK-05-07-156-010a	एवं ये कुशलं शूरं हितेप्सितमकल्पषम् ।
KK-05-07-156-010c	सेनापतिं प्रकुर्वन्ति ते जयन्ति रणे रिपून् ॥
KK-05-07-156-011a	भवानुशनसा तुल्यो हितैषी च सदा मम ।
KK-05-07-156-011c	असंहार्यः स्थितो धर्मे स नः सेनापतिर्भव ॥
KK-05-07-156-012a	रश्मीवतामिवादित्यो वीरुधामिव चन्द्रमाः ।
KK-05-07-156-012c	कुबेर इव यक्षाणां देवानामिव वासवः ॥
KK-05-07-156-013a	पर्वतानां यथा मेरुः सुपर्णः पक्षिणां यथा ।
KK-05-07-156-013c	कुमार इव देवानां वसूनामिव हव्यवाट् ॥
KK-05-07-156-014c	भवता हि वयं गुप्ताः शत्रेणेव दिवौकसः ।
KK-05-07-156-014c	अनाधृष्या भविष्यामस्त्रिदशानामपि ध्रुवम् ॥
KK-05-07-156-015a	प्रयातु नो भवानग्रे देवानामिव पावकिः ।
KK-05-07-156-015c	वयं त्वामनुयास्यामः सौरभेया इवर्षभम् ॥
KK-05-07-156-016  	भीष्म उवाच ।
KK-05-07-156-016a	एवमेतन्महाबाहो यथा वदसि भारत ।
KK-05-07-156-016c	यथैव हि भवन्तो मे तथैव मम पाण्डवाः ॥
KK-05-07-156-017a	अपि चैव मया श्रेयो वाच्यं तेषां नराधिप ।
KK-05-07-156-017c	संयोद्धव्यं तवार्थाय यथा मे समयः कृतः ॥
KK-05-07-156-018a	न तु पश्यामि योद्धारमात्मनः सदृशं भुवि ।
KK-05-07-156-018c	ऋते तस्मान्नरव्याघ्रात्कुन्तीपुत्राद्धनञ्जयात् ॥
KK-05-07-156-019a	स हि वेद महाबुद्धिर्दिव्यान्यस्त्राण्यनेकशः ।
KK-05-07-156-019c	न तु मां विवृतो युद्धे जातु युध्येत पाण्डवः ॥
KK-05-07-156-020a	अहं स च क्षणेनैव निर्मनुष्यमिदं जगत् ।
KK-05-07-156-020c	कुर्यावास्त्रबलेनैव ससुरासुरराक्षसम् ॥
KK-05-07-156-021a	न त्वेवोत्सादनीया मे पाण्डोः पुत्रा जनाधिप ।
KK-05-07-156-021c	तस्माद्योधान्हनिष्यामि प्रयोगेणायुतं सदा ॥
KK-05-07-156-022a	एवमेषां फरिष्यामि निधनं कुरुनन्दन ।
KK-05-07-156-022c	न चेत्ते मां हनिष्यन्ति पूर्वमेव समागमे ॥
KK-05-07-156-023a	सेनापतिस्त्वहं राजन्समयेनापरेण ते ।
KK-05-07-156-023c	भविष्यामि यथाकामं तन्मे श्रोतुमिहार्हसि ॥
KK-05-07-156-024a	कर्णो वा युध्यतां पूर्वमहं वा पृथिवीपते ।
KK-05-07-156-024c	स्पर्धते हि सदात्यर्थं सूतपुत्रो मया रणे ॥
KK-05-07-156-025  	कर्ण उवाच ।
KK-05-07-156-025a	नाहं जीवति गाङ्गेये राजन्योत्स्ये कथञ्चन ।
KK-05-07-156-025c	हते भीष्मे तु योत्स्यामि सह गाण्डीवधन्वना ॥
KK-05-07-156-026  	वैशम्पायन उवाच ।
KK-05-07-156-026a	ततः सेनापतिं चक्रे विधिवद्भूरिदक्षिणम् ।
KK-05-07-156-026a	धृतराष्ट्रात्मजो भीष्मं सोऽभिषिक्तो व्यरोचत ॥
KK-05-07-156-027a	ततो भेरीश्च शङ्खांश्च शतशोऽथ सहस्रशः ।
KK-05-07-156-027c	वादयामासुव्यग्रा वादका राजशासनात् ॥
KK-05-07-156-028ac	सिंहनादाश्च विविधा वाहनानां च निःस्वनाः ॥
KK-05-07-156-029a	निर्घार्ताः पृथिवीकम्पा गजबृंहितनिःस्वनाः ।
KK-05-07-156-029c	आसंश्च सर्वयोधानां पातयन्तो मनांस्युत ॥
KK-05-07-156-030a	वाचश्चाप्यशरीरिण्यो दिवश्चोल्काः प्रपेदिरे ।
KK-05-07-156-030c	प्रादुरासीदनभ्रे च वर्षं रुधिरकर्दमम्
KK-05-07-156-030e	शिवाश्च भयवेदिन्यो नेदुर्दीप्ततरा भृशम् ॥
KK-05-07-156-031a	सैनापत्ये यदा राजा गाङ्गेयमभिषिक्तवान् ।
KK-05-07-156-031c	तदैतान्युग्ररूपाणि बभूवुः शतशो नृप ॥
KK-05-07-156-032a	ततः सेनापतिं कृत्वा भीष्मं परबलार्दनम् ।
KK-05-07-156-032c	वाचयित्वा द्विजश्रेष्ठान्गोभिर्निष्कैश्च भूरिशः ॥
KK-05-07-156-033a	वर्धमानो जयाशीर्भिर्निर्ययौ सैनिकैर्वृतः ।
KK-05-07-156-033c	आपगेयं पुरस्कृत्य भ्रातृभिः सहितस्तदा ॥
KK-05-07-156-034ac	स्कन्धावारेण महता कुरुक्षेत्रं जगाम ह ॥
KK-05-07-156-035a	परिक्रम्य कुरुक्षेत्रं कर्णेन सह कौरवः ।
KK-05-07-156-035c	शिबिरं मापयामास समे देशे जनाधिप ॥
KK-05-07-156-036a	मधुरानूषरे देशे प्रभूतयवसेन्धने ।
KK-05-07-156-036c	यथैव हास्तिनपुरं तद्वच्छिबिरमाबभौ ॥ ॥

इति श्रीमन्महाभारते उद्योगपर्वणि सैन्यनिर्याणपर्वणि षट्पञ्चाशदधिकशततमोऽध्यायः ॥

5-156-15 पावकिः कार्तिकेयः ॥ 5-156-19 विवृतो विस्पष्टो भूत्वेत्यर्थः ॥ 5-156-20 निर्मनुष्यं निर्जनम् ॥ 5-156-21 सदा प्रत्यहम् ॥ 5-156-29 पातयन्तः मूर्च्छितानि कुर्वन्तः ॥
