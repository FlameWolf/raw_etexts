+++
title = "२५१"

+++
॥ ईश्वर उवाच ॥ ॥  
ततो गच्छेन्महादेवि शंकरादित्यमुत्तमम् ॥  
गंगेश्वरस्य पूर्वेण शंकरेण प्रतिष्ठितम् ॥ १ ॥  
षष्ठ्यां चैव तु शुक्लायामेनं यः पूजयिष्यति ॥  
गमिष्यति परं स्थानं यत्र देवो दिवाकरः ॥ २ ॥  
रक्तचंदनमिश्रैश्च रक्तपुष्पैः समाहितः ॥  
ताम्रपात्रे समाधाय योऽर्घ्यं दास्यति मानवः ॥  
स यास्यति परां सिद्धिं न च याति दरिद्रताम्॥ ३ ॥  
तस्मात्सर्वप्रयत्नेन तस्मिन्क्षेत्रे वरानने ॥  
पूजयेच्छंकरादित्यं सर्वकामफलप्रदम् ॥ ४ ॥  
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये शंकरादित्यमाहात्म्यवर्णनंनामैकपञ्चाशदुत्तरद्विशततमोऽध्यायः ॥ २५१ ॥