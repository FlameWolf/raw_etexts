+++
title = "१६१"

+++
॥ ईश्वर उवाच ॥ ॥  
ततो गच्छेन्महादेवि तस्य दक्षिणतः स्थितम् ॥  
ईशाने लक्ष्मणेशाच्च धनुषां षोडशे प्रिये ॥१॥  
अनन्तेश्वरनामानमनन्तेन प्रतिष्ठितम् ॥  
नागराजेन देवेशि ज्ञात्वा क्षेत्रं तु पावनम् ॥ २ ॥  
यस्तु तं पूजयेद्देवि पंचम्यां फाल्गुने सिते ॥  
पञ्चोपचारविधिना जिताहारो जितेन्द्रियः ॥ ३ ॥  
न तं दशंति फणिनो दश वर्षाणि पंच च ॥  
विषं न क्रमते देवि देहे त्वचरमेव वा ॥ ४ ॥  
तस्मात्तं पूजयेद्यत्नात्पंचम्यां च विशेषतः ॥ ५ ॥  
तत्रानंतव्रतं कार्यं मधुपायससंयुतम् ॥  
पायसं मधुसंयुक्तं देयं विप्राय भोजनम् ॥ ६ ॥  
 इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्येऽनन्तेश्वरमाहात्म्यवर्णनंनामैकषष्ट्युत्तरशततमोऽध्यायः ॥ १६१ ॥