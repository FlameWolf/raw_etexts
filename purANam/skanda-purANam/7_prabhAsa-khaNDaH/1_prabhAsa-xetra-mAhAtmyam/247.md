+++
title = "२४७"

+++
॥ ईश्वर उवाच ॥ ॥  
तत्रैव संस्थितं पश्येत्सूर्यं पापप्रणाशनम् ॥  
तथा च पिंगलां देवीं पार्वतीरूपधारिणीम् ॥ १ ॥  
तृतीयायां विशेषेण ह्युपवासं करोति यः ॥  
सर्वान्कामानवाप्नोति धनवान्पुत्रवान्भवेत् ॥ २ ॥  
तत्रैव संस्थितं पश्येच्छुकेश्वरमिति श्रुतम् ॥  
तं दृष्ट्वा मानवो देवि मुक्तः स्यात्सर्वपातकैः ॥ ३ ॥  
इति श्रीस्कान्दे महापुराण एकाशीतिसाहस्र्यां संहितायां सप्तमे प्रभासखण्डे प्रथमे प्रभासक्षेत्रमाहात्म्ये पिंगलादित्यपिंगादेवीशुक्रेश्वरमाहात्म्यवर्णनंनाम सप्तचत्वारिंश दुत्तरद्विशततमोऽध्यायः ॥ २४७ ॥