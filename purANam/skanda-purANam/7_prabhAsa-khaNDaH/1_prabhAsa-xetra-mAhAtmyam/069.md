+++
title = "०६९"

+++
॥ देव्युवाच ॥ ॥  
गौरीश्वरेति विख्यातं यत्त्वया लिंगमुत्तमम् ॥  
कुत्र तिष्ठति तल्लिंगं पूजितं यत्फलं लभेत् ॥ १ ॥  
॥ ईश्वर उवाच ॥ ॥  
शृणु देवि प्रवक्ष्यामि माहात्म्यं पापनारानम् ॥  
गौरीश्वरस्य देवस्य सर्वकामप्रदस्य वै ॥ २ ॥  
इदं तपोवनं देवि ख्यातं गौर्या महाप्रभम् ॥  
धनुषां पचपंचाशत्समंतात्परिमंडलम् ॥३॥  
तत्र मध्ये स्थिता देवी एकपादा तपोन्विता ॥  
तस्या उत्तरतो देवि किंचिदीशानसंस्थितम्॥ ॥४ ॥  
धनुषां चतुरंते च लिंगं पापभयापहम् ॥  
यस्तत्पूजयते भक्त्या लिंगं भक्तियुतो नरः ॥  
कृष्णाष्टम्यां विशेषेण स मुक्तः पातकैर्भवेत् ॥ ५ ॥  
गोदानं चात्र शंसंति सुवर्णं द्विजपुंगवे ॥  
अन्नदानं विशेषेण सर्वपापप्रशांतये ॥ ६ ॥  
गोघ्नो वा ब्रह्महा वाऽपि तथा दुष्कृतकर्मकृत् ॥  
सर्व पापैः प्रमुच्येत तस्य लिंगस्य दर्शनात् ॥ ७ ॥  
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभास क्षेत्रमाहात्म्ये गौरीश्वरमाहात्म्यवर्णनंनामैकोनसप्ततितमोऽध्यायः ॥ ६९ ॥