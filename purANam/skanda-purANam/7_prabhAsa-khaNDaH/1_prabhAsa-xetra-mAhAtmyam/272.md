+++
title = "२७२"

+++
॥ ईश्वर उवाच ॥ ॥  
तत्रैव संस्थितं पश्येत्प्राची देव्यास्तु संनिधौ॥  
लिंगत्रयं समाख्यातं त्रिपुराणां महात्मनाम् ॥१॥  
विद्युन्माली तारकाख्यः कपोलाख्यस्तथैव च ॥  
तैश्च प्रतिष्ठितं लिंगं दृष्ट्वा पापैः प्रमुच्यते ॥२ ॥  
इति श्रीस्कांदे महापुराण एकाशीतिसाहस्र्यां संहितायां सप्तमे प्रभासखंडे प्रथमे प्रभासक्षेत्रमाहात्म्ये त्रिपुरलिंगत्रयमाहात्म्य वर्णनंनाम द्विसप्तत्युत्तरद्विशततमोऽध्यायः ॥२७२॥