+++
TITLE = "वैखानसधर्मप्रश्नः भाग-1"
AUTHOR = "वैखानस"
PUBLISHER = "द गव्हर्नमेन्ट आफ् त्रावणकोर"
"PUBLISH YEAR" = "1913"
DOMAIN = "धर्मशास्त्रम्"
SUB-DOMAIN = "स्मृतिः"
PAGES = "30"
LANGUAGE = "संस्कृतम् English"
EDITOR = "टि. गणपतिशास्त्री"
PRINTER = "द त्रावणकोर गव्हर्नमेन्ट प्रेस"
"SERIAL NO." = "Ebharati-5053"
url = "https://www.ebharatisampat.in/readbook3.php?bookid=NjYzODU5MjEwOTYwNTg0&pageno=MjI0MjQyNjk5NTk="
title = "वैखानसधर्मप्रश्नः भाग-1"

+++
[[वैखानसधर्मप्रश्नः भाग-1	Source: [EB](https://www.ebharatisampat.in/readbook3.php?bookid=NjYzODU5MjEwOTYwNTg0&pageno=MjI0MjQyNjk5NTk=)]]

\[

<div id="page-content" class="page-content" style="line-height: 20px">

<div class="row" style="display: block;">

<div class="col-lg-12" style="height:800px;">

<div id="style2" class="content app scrollbar" finder-content="" finder-scroll-offset="175" finder-wrapper="">

<div id="content" class="content" style="line-height: 40px;">



TRIVANDRUM SANSKRIT SERIES.  
NO. XXVIII.  
THE  
VAIKHANASADHARMAPRASNA  
OF  
VIKHANAS  
EDITED  
BY  
T GANAPATI SÂSTRÎ  
Curator of the Department for the publication of Sanskrit manuscripts,  
TRIVANDRUM  
PUBLISHED UNDER THE AUTHORITY OF THE GOVERNMENT OF  
HIS HIGHNESS THE MAHARAJAH OF TRAVANCORE.  
TRIVANDRUM  
PRINTED AT THE TRAVANCORE GOVERNMENT PRESS.  
1913.  
(All Rights Eeser}अनन्तशयन संस्कृतग्रन्थावलिः,  
ग्रन्थाङ्कः २८.  
वैखानसधर्मप्रश्नः  
महर्षिणा विखनसा प्रणीतः  
संस्कृतग्रन्थप्रकाशनकार्याध्यक्षेण  
त. गणपतिशास्त्रिणा  
संशोधितः ।  
स च  
अनन्तशयने  
महामहिम श्रीमूलकरामवर्मकुलशेखरमहाराजशासनेन  
राजकीयमुद्रणयन्त्रालये  
मुद्रयित्वा प्रकाशितः ।  
कोलम्बाब्दाः १०८८, कैस्ताब्दाः १९१३.PREFACE.  
The Vaikhânasadharmaprasna which consists of three Prasnas treats of the castes (), mixed castes (f) and âsramas as also the respective duties thereof. This Dharmasutra, as is evident from the name of the work itself as well as from the closing line, 'a fa', of the work, is written by the sage, Vikhanas.  
4  
The manuscript on which the edition is based was obtained from Mr. Kasivadhyar of Mahadanapuram. It is written in Tamil grantha character on palm leaves and almost  
correct.  
TRIVANDRUM  
T. GANAPATI SÂSTRÎ.निवेदना ।  
वैखानसधर्मप्रश्नाभिधोऽयं ग्रन्थः प्रश्नत्रयात्मकः । वर्णा जातय आ- श्रमा वर्णजात्याश्रमाणां धर्माचात्र प्रतिपाद्यन्ते । अस्य धर्मसूत्रस्य प्रणेता महर्षिर्विखना इति ग्रन्थसमाख्यया 'इति विखना' इति ग्रन्थान्तिमवाक्यो- क्त्या चावगम्यते । एतत्संशोधनाधारभूतो ग्रन्थस्तु महादानपुरवास्तव्यस्य श्रीकाश्युपाध्यायस्य समीपादानीतः शुद्धप्रायस्तालपत्रमयो द्रमिलग्रन्थलिपिः ।  
अनन्तशयनम् .  
त. गणपातशास्त्री.॥ श्रीः ॥  
वैखानसधर्मप्रश्नः ।  
प्रथमप्रश्नः ।  
प्रथमः खण्डः ।  
अथ वर्णाश्रमधर्मम् ॥ १॥  
ब्राह्मणक्षत्रियवैश्यशूद्रा मुखबाहूरुपादेषु जाताश्च-  
त्वारो वर्णाः यस्माद् 'ब्राह्मणोऽस्य मुखमासीदित्यादि- श्रुतिः ॥ २ ॥  
पूर्वेषां त्रयाणां निषेकाद्याः संस्कारा विधीयन्ते ॥ ३ ॥ तेषां द्विजन्मनां वेदाधिकारः ॥ ४ ॥  
तस्माद् ब्राह्मणस्याध्ययनाध्यापनयजनयाजनदान-  
प्रतिग्रहाः षट् कर्माणि भवन्ति ॥ ५ ॥  
क्षत्रियवैश्ययोर्यजनाध्ययनदानानि ॥ ६ ॥ क्षत्रियस्य प्रजापालनदुष्टनिग्रहयुद्धानि ॥ ७ ॥ वैश्यस्य पाशुपाल्यकुसीदवाणिज्यानि ॥ ८ ॥ शूद्रस्य द्विजन्मनां शुश्रूषा कृषिश्चैव ॥ ९ ॥e।  
२  
daraaधर्मम  
ब्राह्मणस्याश्रमाश्चत्वारः ॥ १० ॥  
क्षत्रियस्याद्यास्त्रयः ॥ ११ ॥  
वैश्यस्याद्यौ ॥ १२ ॥  
तदाश्रमिणश्चत्वारो ब्रह्मचारी गृहस्थो वानप्रस्थो  
भिक्षुरिति ॥ १३ ॥  
इति प्रथमस्य प्रथमः खण्डः ।  
अथ द्वितीयः खण्डः ।  
उपनीतो ब्रह्मचारी मेखलोपवीताजिनदण्डधारी स्नात्वा तर्पणं ब्रह्मयज्ञं सायंप्रातः सन्ध्योपासनसमिद्धोमौ च कुर्वन् गुरोः पादावुपसङ्गृह्य नित्याभिवन्दी त्रतेनाध्ययनं  
करोति ॥ १ ॥  
स्थिते गुरौ स्थेयाद, उत्थिते पूर्वमुत्थाय व्रजन्तम-  
नुगच्छेत् ॥ २ ॥  
आसीने शयाने च नियुक्तो नीचैरन्वासनशयनं  
कुर्यात् ॥ ३ ॥  
अनुक्तो यत्किञ्चित् कर्म नाचरेत् ॥ ४ ॥  
अनुक्तोऽपि स्वाध्यायनित्यकर्माण्याचरेत् ॥ ५ ॥  
उष्णाम्बुस्नानदन्तधावनाञ्जनानुलेपनगन्धपुष्पोपा- नच्छत्रदिवास्वप्नरेतस्स्कन्दस्त्रीदर्शनस्पर्शनमैथुनकामक्रोध-प्रथममश्नः ।  
लोभमोहमद मात्सर्यहिंसादीनि वर्जयित्वा सदा शुश्रूषुर्गुरोः प्रियहितकर्माणि कुर्वीत ॥ ६ ॥  
अद्वेषी वान्कित्तानुकूलः प्रियं सत्यं वदेत् ॥ ७ ॥ आर्तोऽप्यसत्यमप्रियं निन्दां नाचक्षीत ॥ ८ ॥ मधुमांसमत्स्यरसशुक्ताद्यभोज्य भोजनवर्जी भैक्षा-  
चरणं कृत्वा गुरुणानुज्ञातो भैक्षान्नमश्नीयात् ॥ ९ ॥ गुरुवृद्धदीक्षितानामाख्यां न ब्रूयात् ॥ १० ॥ गुर्वभावे तत्पुत्रे च गुरुवत् कर्माचरति ॥ ११ ॥  
इति प्रथमस्य द्वितीयः खण्डः ।  
अथ तृतीयः खण्डः ।  
ब्रह्मचारिणश्चतुर्विधाः - गायत्रो ब्राह्मः प्राजापत्यो  
नैष्ठिक इति ॥ १ ॥  
गायत्र उपनयनादूर्ध्वं त्रिरात्रमक्षारलवणाशी गाय- त्रीमधीत्या सावित्रसमाप्तेरत्र व्रतचारी ॥ २ ॥  
ब्राह्मः सावित्रव्रतादूर्ध्वमनभिशस्तापतितानां गृह- स्थानां गृहेषु भैक्षचरणं वेदव्रतचरणं चरित्वा द्वादश समा विंशतिसमा वा गुरुकुले स्थित्वा वेदान् वेदौ वेदं वा सू- त्रसहितमध्ययनं \* कृत्वा गार्हस्थ्यानुसरणं कुर्यात् ॥ ३॥  
\* अधीयते इत्यध्ययनः । बाहुलकात् कर्मणि ल्युट् । तम्, अधीयमानमित्यर्थः ।  
।वैखानसधर्मप्रवे  
प्राजापत्यः स्नात्वा नित्यकर्मब्रह्मचर्यशीलो नारायण- परायणो वेदवेदाङ्गार्थान् विचार्य दारसङ्ग्रहणं करोति ॥४॥  
॥  
प्राजापत्यस्त्रिसंवत्सरादूर्ध्वं न तिष्ठेदिति ऋषयो व-  
दन्ति ॥ ५ ॥  
नैष्ठिकः काषायं धातुवस्त्रमजिनं वल्कलं वा परि- धाय जटी शिखी वा मेखली दण्डी सूत्राजिनधारी ब्रह्म- चारी शुचिरक्षारलवणाशी यावदात्मनो विप्रयोगस्तावद् गुरुकुले स्थित्वान्नादिभैक्षभोजी भवति ॥ ६ ॥  
इति प्रथमस्य तृतीयः खण्डः ।  
अथ चतुर्थः खण्डः ।  
दारान् सङ्गृह्य गृहस्थोऽपि स्नानादिनियमाचारो नि- त्यमोपासनं हुत्वा पाकयज्ञयाजी वैश्वदेवहोमान्ते गृहागतं गुरुं स्नातकं च प्रत्युत्थायाभिवाद्यासनपाद्याचमनानि प्रदा- य मधुना तोयेन वा दधिघृतक्षीरमिश्रं मधुपर्कं च दवा- वाद्यैर्यथाशक्ति भोजयति ॥ १ ॥  
भिक्षून् ब्रह्मचारिणोऽतिथीन् वेदविदः श्रोत्रियान् पितृव्याचार्यर्त्विङ्मातुलश्वशुरादीनभ्यागतान् बालवृद्धाना- थार्तश्रान्तांश्च यथार्हं पूजयति ॥ २ ॥प्रथमप्रश्नः ।  
अशक्तोऽप्ययं भिक्षां वा सोदकं दत्त्वा शेषं भु-  
ञ्जीत ॥ ३ ॥  
दयासत्यशौचाचारयुतः स्वाध्यायतर्पणाभ्यामृषीन् यज्ञबलिहोमजलपुष्पाद्यैर्देवान् श्राद्धैः पुत्रैश्च पितॄन्, बलिना भूतान्, अन्नाद्यैर्मनुष्यांश्च नित्यं तर्पयेत् ॥ ४ ॥ ऋणत्र (यैर्मु ?) को ऽनृणो भवति ॥ ५ ॥  
इति प्रथमस्य चतुर्थः खण्ड ।  
अथ पञ्चमः खण्डः ।  
गृहस्थाश्चतुर्विधाः -- वार्तावृत्तिः शालीनवृत्तिर्यायावरो घोराचारिकश्चेति ॥ १ ॥  
वार्ता वृत्तिः कृषिगौरक्ष्यवाणिज्योपजीवी ॥ २ ॥  
शालीनवृत्तिर्नियमैर्युतः पाकयज्ञैरिष्ट्राग्नीनाधाय पक्षे  
पक्षे दर्शपूर्णमासयाजी चतुर्षु चतुर्षु मासेषु चातुर्मास्य- याजी षट्सु षट्सु मासेषु पशुबन्धयाजी प्रतिसंवत्सरं सोमयाजी च ॥ ३ ॥  
यायावरो हविर्यज्ञैः सोमयज्ञैश्च यजते याजयत्य- धीतेऽध्यापयति ददाति प्रतिगृह्णाति षट्कर्मनिरतो नित्य-  
\* " ग्रासप्रदानाद् भिक्षा स्याद् अग्रे ग्रासचतुष्टयम् "  
ऋणत्रयनिर्मुक्त इति स्यात् ।वैखानसधर्मप्रवे  
मग्निपरिचरणमतिथिभ्योऽभ्यागतेभ्योऽन्नाद्यं च कुरुते ॥४॥ घोराचारिको नियमैर्युक्तो यजते न याजयति, अ- धीते नाध्यापयति, ददानि न प्रतिगृह्णातीत्युञ्छवृत्तिमुप- जीवति नारायणपरायणः सायंप्रातरग्निहोत्रं हुत्वा मार्ग- शीर्षज्येष्ठमासयोरसिधाराव्रतं वनौषधिभिरग्निपरिचरण क-  
रोति ॥ ५ ॥  
इति प्रथमस्य पञ्चमः खण्डः \।  
P  
अथ षष्ठः खण्डः ।  
गृहस्थः सपत्नीकः पञ्चाग्निभिस्त्रेताग्निभिर्वा वनं या-  
स्यति ॥ १ ॥  
आहिताग्निरनाहिताग्निश्चौपासनमारोप्य गृहे मथि -  
त्वा श्रामणकीयविधानेनाधायाघारं हुत्वा श्रामणकाग्निमा- दाय तृतीयमाश्रमं गच्छेत् ॥ २ ॥  
पूर्ववदग्न्यालयप्रोक्षणोल्लेखनादि कर्म कुर्यात् ॥ ३ ॥ तृतीयामपि वेदिं परिमृज्य षडङ्गुलायैर्दर्भे (ग्रंथितो यस्त्रिधा कृतं रज्जु यन्मूले बन्धं ?) षट्त्रिंशदकुलप्रमाणं परिस्तरकूर्चं कृत्वा मध्यवेद्यां परिस्तृणाति श्रमणकं श्राम- णकयज्ञं यज्ञदैवतविश्वान् देवानित्यन्तमावाह्याज्यं निरूप्य श्रमणकाय स्वाहा श्रामणकयज्ञाय स्वाहा यज्ञदैवतविश्वेप्रथमप्रश्नः ।  
भ्यो देवेभ्यः स्वाहेत्यन्तं हुत्वा चरुं जुहुयादित्याधान-  
विशेषः ॥ ४ ॥  
श्रामणकाग्नेश्चोर्ध्ववेदिर्द्वात्रिंशदङ्गुलायता चतुरङ्गुल- विस्तारोन्नता मध्यमा तत्परिगता पञ्चाङ्गुलविस्तारा चतुर- ङ्गुलोत्सेधाधस्तादूर्ध्ववेदिविस्तारोन्नता तृतीयावेदिर्द्वादशा- ङ्गुलं मध्ये निम्नं त्रिवेदिसहितं कुण्डं कृत्वाधाय वनस्थो नित्यमोपासनवत् सायंप्रातराहुतीर्हुत्वा महाव्याहृतिभिः श्रामणकाग्निं जुहुयात् ॥ ५ ॥  
अपत्नीको दारैरग्निभिर्विना वनं गच्छेत् ॥ ६ ॥  
इति प्रथमस्य षष्ठ. खण्डः ।  
अथ सप्तमः खण्डः ।  
वानप्रस्थाः सपत्नीका अपत्नीकाचेति ॥ १ ॥  
सपत्नीकाश्चतुर्विधाः  
ल्यः फेनपश्चेति ॥ २ ॥  
औदुम्बरो वैरिञ्चो बालखि-  
औदुम्बरो व्युत्कृष्टफलावाप्य ओषधिभोजी मूलफ- लाशी वा लवणहिङ्गलशुनमधुमत्स्यमांसपू (त्य ? तधा) न्या- परस्पर्शनपरवाग्वर्जी देवऋषिपितृमनुष्यपूजी वनचरो ग्रावैखानधर्मप्रश्  
मबहिष्कृतः सायंप्रातरग्निहोत्रं हुत्वा श्रामणकाग्निहोमं वै- श्वदेवहोमं च कुर्वस्तपः समाचरति ॥ ३ ॥ श्रामणकाग्निमेकमेवाधाय जुहोतीत्येके ॥ ४ ॥  
वैरिवः प्रातर्यां दिशं प्रेक्षते, तां दिशं गत्वा तत्र प्रियङ्ग्यवश्यामाकनीवारादिभिर्लब्धैः स्वकीयानतिथींश्च पोषयित्वाग्निहोत्रश्रामणकाग्निर्भवतीत्यामनन्ति ॥ ५ ॥  
फेनप उद्दण्डवैश्वदेवहोमी नारायणपरस्तपशीलो  
( न ? भवतीत्यामनन्ति ॥ ६ ॥  
बालखिल्यो' जटाधरो वल्कलवसनोऽर्काग्निः का- र्त्तिक्यां पौर्णमास्यां पुष्कलभुक् (तात्मार्थगृज्यान्यथा?) शे- षान् मासानुपजीव्य तपः कुर्यात् ॥ ७ ॥  
\* आस्यसूर्याग्नि (?) एवाग्निर्भवतीत्यामनन्ति ॥ ८ ॥ ( क?) उन्मत्तको निरोधकः शीर्णपतितपत्राहारी चान्द्रायणवतं चरन् पृथिवीशायी नारायणं ध्यायन् मोक्ष- मेव प्रार्थयते ॥ ९ ॥  
इति प्रथमस्य सप्तमः खण्डः ।  
+ अस्य लक्षणं फेनपात् प्राग् वक्तव्यम् ।  
'अस्य सूर्य ए' इति पाठः स्यात् ।प्रथमप्रश्नः  
अथाष्टमः खण्डः ।  
९  
अपत्नीका बहुविधाः कालशिका उद्दण्डसंवृत्ता अ- श्मकुट्टा उदग्रफलिनो दन्तोलूखलिका उञ्छवृत्तिकाः स- न्दशनवृत्तिकाः कपोतवृत्तिका मृगचारिका हस्तादायिनः शैलफलकादिनोऽर्कदुग्धाशिनो बैल्वाशिनः कुसुमाशिनः पाण्डुपत्राशिनः कालान्तरभोजिन एककालिकाश्चतुष्का- लिकाः कण्टकशायिनो वीरासनशायिनः पञ्चाग्निमध्यशा- यिनो धूमाशिनः पाषाणशायिनोऽभ्यवगाहिन उदकुम्भ- वासिनो मौनिनश्चावाक्छिरसः सूर्यप्रतिमुखा ऊर्ध्वबाहुका अधोबाहुका एकपादस्थिताश्चेति विविधाचारा भवन्तीति विज्ञायते ॥ १ ॥  
इति प्रथमस्याष्टमः खण्डः ।  
अथ नवमः खण्डः ।  
अथ भिक्षुका मोक्षार्थिनः कुटीचका बहूदका हंसाः परमहंसाश्चेति चतुर्विधा भवन्ति ॥ १ ॥  
तत्र कुटीचका गौतमभारद्वाजयाज्ञवल्क्यहारीतप्र- भृतीनामाश्रमेष्वष्टौ ग्रासांश्चरन्तो योगमार्गतत्त्वज्ञा मोक्ष- मेव प्रार्थयन्ते ॥ २ ॥  
बहूदकास्त्रिदण्डकमण्डलुकाषायधातुवस्त्रग्रहणवेष-१०  
वैखानसधर्मप्रवे  
धारिणो ब्रह्मर्षिगृहेषु साधुवृत्तेषु मधुमांसलवणपर्युषितान्नं वर्जयन्तः सप्तागारेषु भैक्षं कृत्वा मोक्षमेव प्रार्थयन्ते ॥ ३ ॥  
हंसा नाम ग्रामे चैकरात्रं नगरे पञ्चरात्रं वसन्त- स्तदुपरि न वसन्तो गोमूत्रगोमयाहारिणो मासोपवासिनो वा नित्यचान्द्रायणातिनो नित्यमुत्थानमेव प्रार्थयन्ते ॥ ४ ॥  
परमहंसा नाम वृक्षैकमूले शून्यागारे श्मशाने वा वासिनः साम्बरा दिगम्बरा वा ॥ ५ ॥  
न तेषां धर्माधर्मौ सत्यानृते शुद्धयशुद्धी इत्यादि  
द्वैतम् ॥ ६ ॥  
सर्वसमाः सर्वात्मानः समलोष्टाश्मकाञ्चनाः सर्वव- र्णेषु भैक्षचरणं कुर्वन्ति ॥ ७ ॥  
ब्राह्मणानां चातुराश्रम्यं क्षत्रियाणां त्र्याश्रम्यं वै- श्यानां याश्रम्यं विहितम् ॥ ८ ॥  
तत्फलं हि सकामं निष्कामं चेति द्विविधं भवति ॥  
सकामं नाम संसारेऽभिवृद्धिं ज्ञात्वा पुत्रलाभादि- काङ्क्षणमन्यत् स्वर्गादिफलाकाङ्क्षणं वा ॥ १० ॥  
निष्कामं नाम किञ्चिदनभिकाङ्क्ष्य यथाविहिता- नुष्ठानमिति ॥ ११ ॥  
तत्र तन्निष्कामं द्विविधं भवति प्रवृत्तिर्निवृत्तिश्चेति ॥ प्रवृत्तिर्नाम संसारमनादृत्य साङ्ख्यज्ञानं समाप्रथममश्नः  
११  
श्रित्य प्राणायामासन प्रत्याहारधारणायुक्तो वायुजयं कृत्वा - णिमाद्यैश्वर्यप्रापणम् ॥ १३ ॥  
तत् पुनरपि तपःक्षयजन्मप्रापकत्वाद् व्याधिबाहु- ल्याच्च न तैः परमर्षयो भवन्ति ॥ १४ ॥  
निवृत्तिर्नाम लोकानामनित्यत्वं ज्ञात्वा परमात्मनो - ऽन्यन्न किञ्चिदस्तीति संसारमनाहत्यच्छित्त्वा भार्यामयं पाशं जितेन्द्रियो भूत्वा शरीरं विहाय क्षेत्रज्ञपरमात्मनो- योगं ज्ञात्वा यदतीन्द्रियं सर्वजगद्वीजमशेषविशेषं नित्या- नन्दममृतरसपानवत् सर्वदा तृप्तिकरं परं ज्योतिस्तत्प्रवे- शकमिति विज्ञायते ॥ १५ ॥  
इति प्रथमस्य नवमः खण्डः ।  
अथ दशमः खण्डः ।  
निवृत्त्याचारभेदाद्धि योगिन स्त्रिविधा भवन्ति सा -  
रङ्गा एकार्ष्या विसरगाश्चेति ॥ १ ॥  
अनिरोधका निरोधका मार्गगा विमार्गगाश्चेति च-  
तुर्विधाः सारङ्गाः ॥ २ ॥  
दूरगा अदूरगा भ्रूमध्यगा असम्भक्ताः सम्भक्ताश्चे त्येकार्ष्याः पञ्चधा भवन्ति ॥ ३ ॥  
निसङ्ख्यायन्तो विसरगाः ॥ ४ ॥१२  
वैखानसधर्मम  
तत्र सारङ्गाः सारं क्षेत्रज्ञः तं गच्छन्तीति सारङ्गाः ॥ तेष्वनिरोधका अहं विष्णुरिति ध्यात्वा ये चरन्ति, तेषां (प्रमाणधा ? प्राणाया ) मादयो न सन्ति ॥ ६ ॥  
ये निरोधकाः, (तेषां ) प्राणायामप्रत्याहारधारणादयः षोडश कलाः सन्ति ॥ ७ ॥  
ये मार्गगास्तेषां षडेव प्राणायामादयः ॥ ८ ॥  
ये विमार्गगास्ते नियमयमासनप्राणायामप्रत्याहार- धारणाध्यानसमाधयश्चेत्यष्टाङ्गान् कल्पयन्तो ध्येयं (वि?  
अ) न्यथा कुर्वन्ति ॥ ९ ॥  
इति प्रथमस्य दशमः खण्डः ।  
CAM  
अथैकादशः खण्डः ।  
अथैकार्ष्या एका एव आर्ष्या येषां त एकार्ष्याः ॥  
11  
तेषु ये दूरगास्तेषामयं मार्गः - पिङ्गलया नाडि- कयादित्यमण्डलमनुप्रविश्य तत्रत्येन पुरुषेण संयुज्य तत- चन्द्रमण्डलं तत्रत्येन पुरुषेण ततो विद्युतं तत्रत्येन पुरुषे- ण पुनः क्रमेण वैकुण्ठसायुज्यं यन्ति ॥ २ ॥  
येऽदूरगास्तेषामयं धर्मः - क्षेत्रज्ञपरमात्मनोर्योगं क्षेत्रज्ञद्वारेण संयोगं कारयित्वा तत्रैव समस्तविनाशं ध्या- त्वाकाशवत् सत्तामात्रोऽहमिति ध्यायन्ति ॥ ३ ॥प्रथमप्रश्नः ।  
१३  
भ्रूमध्यगाः क्षेत्रज्ञपरमात्मनोर्योगे सत्त्वरूपाग्निद्वारे-  
ण भ्रूमध्यं नीत्वा पञ्चभ्योऽङ्गुष्टादिभ्यः स्थानेभ्य आ (क)- र्षणं पुनः पिङ्गलया द्वारेण निष्क्रामणं प्रलयान्तं क्षेत्रज्ञ- योगान्तं कुर्वन्ति ॥ ४ ॥  
सम्भक्ता' नाम मनसा ध्यानं कुर्वन्ति ॥ ५ ॥  
तत्प्रतिपादनागमं श्रोत्रेण शृण्वन्ति ॥ ६ ॥  
चक्षुषा देवतागारं पश्यन्ति ॥ ७ ॥  
घ्राणेन गन्धमनुभवन्ति ॥ ८ ॥  
पाणिना देवतां नमस्कुर्वन्ति ॥ ९ ॥  
क  
असम्भक्ता नाम ब्रह्मणः सर्वव्यापकत्वमुक्तं युक्तं, योऽसौ परमात्मा तत् सर्वव्याप्याकाशवत् तिष्ठति, तस्माद् ब्रह्मणोऽन्यं न कुत्रचिदात्मानं प्रतिपद्यतेऽसौ । भ्रूमध्यगत- स्यापि संशयान्निष्प्रमाणमेवेत्युक्तं, तस्माद् ब्रह्मव्यतिरिक्तं तन्नोपपद्यते ॥ १० ॥  
विविधसाराणां विविधदर्शनाद् विविधगामित्वाद्  
विसरगाः ॥ ११ ॥  
तं  
पुरा प्रजापतिरुपदेश गूहनार्थं विसरगपक्षं दृष्टवान् । दृष्ट्वा मुनयोऽपि मोहं जग्मुः, किं पुनर्मनुष्याः । विसर -  
+ उद्देशानुसारादसम्भक्तानामिह लक्षणं वक्तव्यम् ।१४  
वैखानसधर्मप्रश्  
गपशूनामहङ्कारयुक्तानां जन्मान्तरेषु मुक्तिर्नास्ति जन्मनि । तस्माद् विसरगपक्षो नानुष्ठेयः ॥ १२ ॥  
विसरगाः केचित् कायक्लेशात् केचिद् येनकेनचिद् ध्यानेन केचि येनकेनचिदक्षरण केचिद् वायुजयादन्य- परमात्मना क्षेत्रज्ञं संयोज्य ध्यायन्त्येव । परमात्मनि सं योगमेव नेच्छन्ति । हृदिस्थ एव पुरुष इति वदन्ति । केचिन्न किञ्चिद् ध्यानमिति यथोक्तानुष्ठानं योग (मि ? इ) ति ज्ञात्वा मुक्तिमिच्छन्ति । तेषां विसरगपशूनां जन्मान्तरेषु । मुक्तिर्नास्ति जन्मनि । तस्मिन्नेव जन्मनि मोक्षकाङ्क्षि- णा विसरगपक्षो नानुष्ठेयः ॥ १३ ॥  
सगुणे ब्रह्मणि बुद्धिं निवेश्य पश्चान्निर्गुणब्रह्माश्रये यत्नं कुर्यादिति विज्ञायते ॥ १४ ॥  
इति प्रथमस्यैकादशः खण्डः ।  
अथ वर्णाश्रमधर्मम्, उपनीतो ब्रह्मचारी, ब्रह्मचा- रिणश्चतुर्विधाः, दारान् सङ्गृह्य, गृहस्थाश्चतुर्विधाः, गृहस्थः सपत्नीकः, वानप्रस्थाः सपत्नीकाः, अपत्नीका बहुविधाः, अथ भिक्षुका मोक्षार्थिनः, निवृत्त्याचारभेदात्, अथैकार्ष्या इत्येकादश ॥ ११ ॥  
प्रथमप्रश्नः समाप्तः ।अथ द्वितीयः प्रश्नः ।  
प्रथमः खण्डः ।  
अथ वनस्थस्य श्रामणकम् ॥ १ ॥  
गृहस्थः सोमयाजी पुत्रं पौत्रं च दृष्ट्वा तत्पुत्रादीन् गृहे संस्थाप्य मौण्ड्यं कृत्वा प्राजापत्यं कृच्छ्रं चरेत् ॥ २ ॥ वसन्ते शुक्लपक्षे पुण्यर्क्षे पत्न्या सार्धं वनाश्रमं  
याति ॥ ३ ॥  
पूर्वस्मिन् दिवसे कृतस्नानः सङ्कल्प्य कुशोदकं पीत्वोपवासं कुर्यात् ॥ ४ ॥  
औपासनहोमं हुत्वाग्निम् 'अयं ते योनिरित्यर-  
ण्याम् आरोपयेत् ॥ ५ ॥  
दर्शपूर्णमासविधानेन दर्भादीन् संगृह्य पूर्ववत् परि- स्तरणकूर्चान् परिधीन् समिधो वेणुदण्डेोपवीतकमण्डलुव- ल्कलादीन् सम्भरति ॥ ६ ॥  
पूर्वोक्तविधिनाग्निकुण्डं कुर्यात् ॥ ७ ॥  
अपरस्मिन् दिवसे वैश्वानरसूक्तेनाग्निं मथित्वा प्रज्वाल्य ' अग्न आयाहि, उपावरोहेत्यग्निं निधाय पूर्ववत् श्रामणकाग्न्याघारं जुहोति ॥ ८ ॥  
प्रणम्याग्निं परिषिच्य ' अग्ने प्रायश्चित्ते त्वमिति  
पञ्चप्रायश्चित्तं हुत्वा आपोहिरण्यपवमानैरात्मानं प्रोक्ष्य१६  
वैखानसधर्मप्रश्ने ।  
ब्रह्मदैवत्यं वैष्णवं पञ्चवारुणं च प्रधानान् व्याहृत्यन्तं  
यजेत ॥ ९ ॥  
इति द्वितीयस्य प्रथमः खण्डः ।  
अथ द्वितीयः खण्डः ।  
अग्नेः प्रतीच्यां द्वौ कुशौ पूर्वाग्रो न्यस्योर्ध्वेऽश्मानं निधाय 'तत्सवितुर्वरेण्यमिति दक्षिणपादाङ्गुष्ठाग्रेणाश्मा-  
नमधितिष्ठेत् ॥ १ ॥  
॥  
'तेजोवत् सव' (?) इति वल्कलमजिनं चीरं वा परिधाय पूर्ववन्मरेखलादींस्त्रीण्युपवीतान्युत्तरीयं कृष्णा- जिनं च द ( दा ? धा) ति ॥ २ ॥  
आचम्य 'स्वस्ति देवेत्यग्निं प्रदक्षिणं प्रणामं कृत्वा '( अ ? स्व ) स्ति शन्नो देवीरिति स्वमूर्ध्नि प्रोक्ष्य जया (द्याभा ? भ्याता ) नान् राष्ट्रभृतो व्याहृतीश्च हुत्वा आज्यशेषं प्राणायामेन प्राश्नीयात् ॥ ३ ॥  
"  
योगे योग' इति द्विराचम्य ' शतमिन्नु शरद' इति प्रणामम् ' आगन्त्रा समगन्मही ति प्रदक्षिणं चादि- त्यस्य कुर्वीत ॥ ४ ॥  
'राष्ट्रभृदसी 'त्यूर्ध्वायं कूर्चं गृह्णीयात् ॥ ५ ॥द्वितीयप्रश्नः ।  
१७  
'ओं भूस्तत्सवितुरों भुवो भर्गो देवस्यों सुवर्धियो यो न' इति पच्छो व्यस्ताम्, 'ओं भूर्भुवस्तत्सवितुरों सुवर्धियो यो न' इत्यर्धर्चाम्, 'ओं भूर्भुवस्सुवस्तत्सवितुरिति सम स्तां च सावित्रीं जप्त्वा वनाश्रमं प्रविश्य ब्रह्मचर्यव्रतं सङ्कल्पयेत् ॥ ६ ॥  
इति द्वितीयस्य द्वितीयः खण्डः  
अथ तृतीयः खण्डः ।  
तत्पत्नी च तथा ब्रह्मचारिणी स्यात् ॥ १ ॥  
स्वयमेवाग्निं प्रदक्षिणीकृत्याज्येन प्राजापत्यं धाता- दिमिन्द्राहुतिं विच्छिन्नमैन्द्रं वैश्वानरदेवं वैष्णवं ब्राह्मं विष्णोर्नुकादीन् प्राजापत्यसूक्तं तद्रतबन्धं च पुनः प्रधानान् हुत्वा प्राजापत्यत्रतबन्धनादि स्थित्वा 'देवस्य त्वा'' यो मे दण्ड' इति द्वाभ्यां पञ्चसप्तनवान्यतमैः पर्वभिर्युक्तं केशान्तायतं वाप्यवकं वैणवं द्विदण्डम् आददाति ॥ २ ॥  
' येन देव' इति कमण्डलुमृद्धहण्यौ पूर्ववदुपान- च्छत्रे च गृह्णाति ॥ ३ ॥  
अग्नीन् गार्हपत्यादींश्चोज्ज्वाल्याग्निहोत्रं हुत्वाहव- नीये प्राजापत्यं विष्णुसूक्तं च सर्वत्र 'अप्रये स्वाहा सोमाय स्वाहा विष्णवे स्वाहेति हुत्वामीनण्यामारोपयति ॥ ४ ॥१८  
वैखानस धर्मप्र  
वनेऽद्रौ विविक्ते नदीतीरे वनाश्रमं प्रकल्प्य यथो- कमग्निकुण्डानि कुर्यात् ॥ ५ ॥  
पत्न्या सहानीनादाय पात्रादिसंभारयुक्तो वनाश्रमं  
समाश्रयति ॥ ६ ॥  
इति द्वितीयस्य तृतीयः खण्डः ।  
अथ चतुर्थः खण्डः ।  
अग्न्यायतने प्रोक्ष्य खनित्वा लेखाः षडुल्लिख्य स्वर्ण- शकलं व्रीहींश्च निधाय श्रामणकाग्निं निदध्यात् ॥ १ ॥  
वन्यानेव पार्थिवान् वानस्पत्यान् कुलीरोद्धतान् चीर्णान् पुराणान् कुशदर्भानूर्णा (स्तुकां ?) लक्षाग्रं सुगन्धि- ताजिनं (?) गुग्गुलुं हिरण्यशकलान् सूर्यकान्तं च सम्भ- रति ॥ २ ॥  
वानप्रस्थान ऋत्विजो वृत्वा अग्निं मथित्वा गार्हप- त्यादीन् वेतानीन् पञ्चाग्नीन् वा अग्न्याधेयक्रमेणाधायाहु- ती द्वे द्वे हुत्वा नित्यं द्विकालं वन्यैरेव जुहोति ॥ ३ ॥  
वनाश्रमी मुनिः स्नानशौचस्वाध्यायतपोदानेज्यो- पवासोपस्थनिग्रहव्रत मौनानीति नियमान् दशैतान् स- त्यानृशंस्यार्जवक्षमादमप्रीतिप्रसादमाद वाहिंसा माधुर्याणी- ति यमान् दशामूंश्च समाचरति ॥ ४ ॥द्वितीयप्रश्नः ।  
१९  
भक्त्या विष्णुं ध्यायन् अग्निहोत्रश्रामणकामिहोमौ द्विकालं नोत्सृजन् ग्रामाशनं त्यक्त्वा वन्यौषधीः फलमूल- शाकं वा नित्याशनं संकल्प्य 'तिरोधाभूरित्याहृत्यापराह्ने स्वयं पत्नी वा हविष्यमात्रावितं पचति ॥ ५ ॥  
वैश्वदेवान्तेऽतिथीनभ्यागतान् प्राशयित्वा मितं  
प्राश्नाति ॥ ६ ॥  
इति द्वितीयस्य चतुर्थः खण्डः ।  
अथ पञ्चमः खण्डः ।  
रात्रौ नाश्नीयात् ॥ १ ॥  
अधस्ताद् दर्भांस्तृणानि वास्तीर्य सुवृत्तः सुत्रतां पत्नीं विनैकः शयीत ॥ २ ॥  
सास्य शुश्रूषां करोति, एनां नोपगच्छेद्, मातृवन्नि- कामः प्रेक्षेतोर्ध्वरेता जितेन्द्रियः ॥ ३ ॥  
दर्शपूर्णमासौ चातुर्मास्यं नक्षत्रेष्टिमाग्रयणेष्टिं च वन्यौषधीभिः पूर्ववद् यजेदनुकामान् ॥ ४ ॥  
मूलैः फलैः पत्रैः पुष्पैर्वा तत्तत्कालेन पकैः स्वयमेव संशीर्णैः प्राणं प्रवर्तयन्नुत्तरेऽप्यधिकं तपस्संयोगं फलाद् विशिष्टमाचरेत् ॥ ५ ॥वैखानसधर्मप्रवे  
अथवाहिताग्निः सर्वानग्नीनरण्यामारोप्य सर्वैः संवा- पमन्त्रैः पार्थिवान् वानस्पत्यांश्च सर्वान् समूह्य निर्म- न्थ्यैते (न) विधिनाग्न्याधेयविधानेन च मन्त्रैः सर्वैः सभ्या- न्यायतने श्रामणकामिमाधायाहरेत् ॥ ६ ॥  
सभ्यस्य भेदः श्रामणकाग्निरित्याहुः ॥ ७ ॥  
11911  
अपत्नीकश्च भिक्षुवदनौ होमं हुत्वा अरण्यादिपा- त्राणि च प्रक्षिप्य पुत्रे भार्यां निधाय तथाग्नीनात्मन्यारोप्य वल्कलोपवीतादीन् भिक्षापात्रं च स संगृह्यानभिरदारो गत्वा वने निवसेत् ॥ ८ ॥  
तपसां श्रा (व ? म )कमेतन्मूलं, तस्मादेतद्विधान-  
मेनमग्निं च श्रामणकमित्याह विखनाः ॥ ९॥  
इति द्वितीयस्य पञ्चमः खण्डः ।  
是  
अथ षष्ठः खण्डः ।  
संन्यासक्रमम् । सप्तत्यूर्ध्वं वृद्धोऽनपत्यो विधुरो वा  
जन्ममृत्युजरादीन् विचिन्त्य योगार्थी यदा स्यात्, तदा अथवा पुत्रे भार्यां निक्षिप्य परमात्मनि बुद्धिं निवेश्य घनात् संन्यासं कुर्यात् ॥ १ ॥  
सुण्डितो विधिना स्नात्वा ग्रामाद् बाह्ये प्राजापत्यं चरित्वा पूर्वाह्ने त्रिदण्डं शिक्यं काषायं कमण्डलुं पवित्रंद्वितीयमश्नः ।  
२१  
मृग्रहणीं भिक्षापात्रं च संभृत्य त्रिवृतं प्राश्योपवासं कृत्वा दिनेऽपरे प्रातः स्नात्वाग्निहोत्रं वैश्वदेवं च हुत्वा वैश्वानरं द्वादशकपालं निर्वपेत् ॥ २ ॥  
गार्हपत्याग्नावाज्यं संस्कृत्याहवनीये पूर्णाहुतिं पुरु- षसूक्तं च हुत्वा 'अभये सोमाय ध्रुवाय ध्रुत्रकरणाय परमा- त्मने नारायणाय स्वाहेति जुहोति ॥ ३ ॥  
इति द्वितीयस्य षष्ठः खण्डः }  
अथ सप्तमः खण्डः ।  
सुचि सुवेण चतुर्गृहीतं गृहीत्वा सर्वानिषु 'ओं स्वा-  
हे ति जुहुयात् ॥ १ ॥  
he  
अग्निहोत्रहवणीमाहवनीये मृच्छिलामयेभ्योऽन्यानि  
पात्राणि गार्हपत्ये प्रक्षिपति ॥ २ ॥  
गृहस्थोऽनाहिताभिरौपासने वनस्थ (स्य ? श्च) श्राम-  
णकानौ होमं हुत्वा पात्राणि प्रक्षिपेत् ॥ ३ ॥  
पच्छोऽर्धर्चशो व्यस्तां समस्तां च सावित्री जप्त्वा  
भिक्षाश्रमं प्रविशामीति तं प्रविशति ॥ ४ ॥  
अन्तर्वेद्यां स्थित्वा गार्हपत्यादीन् 'या ते अग्ने यज्ञिये 'ति प्रत्येकं त्रिराघ्राय ' भवतन्नस्समनस' इति आत्मन्यारोपयेत् ॥ ५ ॥२२  
वैखानसधर्मप्रश्ने  
भूर्भुवस्सुवः संन्यस्तं मयेति त्रिरुपांशुच्चैश्च प्रैष- मुक्त्वा दक्षिणहस्तेन सकृज्जलं पीत्वाचम्य तथैवोक्त्वा त्रिर्जलाञ्जलिं विसृजेत् ॥ ६॥  
मेखलां चत्वार्युपवीतम् (?) एकं वोपवीतं कृष्णा- जिनमुत्तरीयं च पूर्ववद् ददाति ॥ ७ ॥  
इति द्वितीयस्य सप्तमः खण्डः ।  
अथाष्टमः खण्डः ।  
'देवस्य त्वा, यो मे दण्डः, सखा मे गोपाये'ति त्रिभिस्त्रिदण्डं, 'यदस्य पारे रजस' इति शिक्यं, 'येन देवाः पवित्रेणेति अप्पवित्रं, 'येन देवा ज्योतिषे ति कम- ण्डलुमृग्रहण्यावाददाति ॥ १ ॥  
स्नात्वाघमर्षणसूक्तेनाघमर्षणं कुर्यात् ॥ २ ॥  
आचम्य षोडश प्राणायामान् कृत्वा सहस्रं शतं वा सावित्रीं जप्त्वा तया भिक्षापात्रमलार्बु दारवं मृन्मयं वा गृह्णाति ॥ ३ ॥  
प्रणवाद्यादिभिः पृथक् पृथक् सप्तव्याहृतिभिस्तर्प- यामीति देवेभ्यो जले अद्भिस्तर्पयित्वाद्या (दि? भि)श्चत- सृभिः स्वधेति पितृ ( भि ? भ्य) स्तर्पयेत् ॥ ४ ॥  
'उद्वयं तमस' इत्यादित्यमुपतिष्ठेत ॥ ५ ॥

----------

</div>

<div id="alert" class="alert alert-danger text-center" style="display: none;">

![](include/loader.gif) **Please Wait....**

</div>

<div id="complete" class="alert alert-success text-center" style="display: block;">

**End Of Book**

</div>

</div>

</div>

</div>

</div>

\]
