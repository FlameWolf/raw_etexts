+++
TITLE = "विज्ञानशतकम्"
AUTHOR = "भर्तृहरिः"
"PUBLISH YEAR" = "१८९७"
DOMAIN = "धर्मशास्त्रम्"
SUB-DOMAIN = "नीतिशास्त्रम्"
PAGES = "97"
LANGUAGE = "संस्कृतम् आङ्ग्लम्"
EDITOR = "के.बि.घुले"
"COMMENTARY NAME" = "प्रज्ञा-टीका टिप्पणी"
PRINTER = "गोरक्षण-मुद्रणालयः"
"SERIAL NO." = "Ebharati-4977"
url = "https://www.ebharatisampat.in/readbook3.php?bookid=NDkyNDM1ODkyMzc3Nzc0&pageno=MjI0MjQyNjk5NTk="
title = "विज्ञानशतकम्"

+++
[[विज्ञानशतकम्	Source: [EB](https://www.ebharatisampat.in/readbook3.php?bookid=NDkyNDM1ODkyMzc3Nzc0&pageno=MjI0MjQyNjk5NTk=)]]

\[

<div id="page-content" class="page-content" style="line-height: 20px">

<div class="row" style="display: block;">

<div class="col-lg-12" style="height:800px;">

<div id="style2" class="content app scrollbar" finder-content="" finder-scroll-offset="175" finder-wrapper="">

<div id="content" class="content" style="line-height: 40px;">





**श्रीभर्तृहरिविरचितं**

**विज्ञानशतकम्।**



**प्रज्ञाख्यटीकोपोद्धातटिप्पण्यादियुतम् ।**





**-------------------------------------------------------------------------------------**

**\*\*\*पीतवर्णयुक्तस्थानम् अस्पष्टमस्ति।**



**श्रीभर्तृहरिविरचितं**

**विज्ञानशतकम्।**

------------------------



**BHARTRIHARI'S**

**VIDNYÂNA****ŜATAKA.**





**EDITED**

**WITH INTRODUCTIONS, TIKA AND NOTES**

**By**

**K. B. Ghule.**





**Nagpur.**

**1897**





**Printed at the GORAKSHANA PRESS**

**------------------------------------------------------**

***PREFACE.***

A TINY preface to a tiny book is in accordance with the fitness of things. The author must therefore tell the long story of his difficulties in short. Difficulties there must be in the way of every good object. But when they come from quarters where a man rightly looks for help they are very likely to chill the energy of a young man of the type of the author of this book. The chief difficulty to the author, in addition to the one of getting a clear and correct manuscript of the text, was the want of reference-books; but thanks to the gencrosity of his few friends who materially helped him, he sueceeded in overcoming it, greatly enhanced though it was by some gentlemenfrom whom he least expected it.

K. B. G.



**------------------------------------------------------------------**



***ERRATA.***

Page 8, Line 19 of Sans. Intro for१८ read९५

[TABLE]

Page 1, line 12 of Notes for Ramarshi read Ramashrami.





**---------------**  


विदांकुर्वन्तु विन्दुवृन्दाः यत्खलु निखिलनृपतिवंशावतंसभूतेन भूपेन भर्तृहरिणा भुवनत्रयविश्रुतं श्लोकशतकत्रयं निरमायीति सुविश्रुतमेव। तेनैवच राजशेखरेण वाक्यपदीयं नाम कश्चित्प्रबंधो व्यरचीति विद्वज्जनसंमता चिरकालपरिचिता च किंवदन्ती। अपि च तत्रभवन्तस्तैलंगप्रभृतयः कोविदाः कोल्ब्रूकाख्यात्कस्माच्चनाङ्ग्लसुधियो विद्यते चान्यदेतन्निर्मितं चतुर्थमप्येकंशतकमित्यधिगम्य किं तद्भवेत्कुत्र वा तत्स्याद्भवेन्न वेति चाद्यावधि संशेरते स्म बहवः। परञ्चतेनैव कविवरेण प्रणिहितात्मशतकत्रयनिर्माणकौशलं सुपेशलं सकलविद्वन्मनोमोहनं ब्रह्मविद्याविषयकं विज्ञाननाम चतुर्थशतकमिदमस्मत्प्रपितामहचरणानां वैय्याकरणकेसरीत्यधिगतपदवीकानां भट्टसदाशिवशर्मणा ग्रन्थसंग्रहे यदृच्छया सम्प्राप्तमस्माभिर्वर्षद्वयात्प्राक्। तच्चसुजीर्णपत्रं गलिताक्षरमशुद्धबहुलञ्चति प्रत्यन्तरप्रेप्सयन्तं कालमत्र चान्यत्र निरूपयद्भिरस्माभिर्नाधिगतं तत्कुत्रचिदपि। अथैवं विफलप्रयत्नैरस्माभिस्तातपादानां भाऊशास्त्रिणामाचार्यचरणानां भट्टजीशास्त्रिणाञ्चसाहाय्येन तदेव यथामति संशोध्य सोपद्धातांग्लटिप्पण्या प्रज्ञाख्यया व्याख्यया च सनाथीकृत्य समुपायनीकृतमस्ति समास्वादितशतकत्रयमाधुर्य्याणां विद्वद्वर्य्यधुर्य्याणाम्। परञ्चोक्तकाव्यानां शतचतुष्टयात्मकानां निर्मातैको भर्तृहरिरेवन वा कदा वा सोऽभूदित्यादिविषयं जिज्ञासमाना विद्वांसःपाश्चात्त्याःपौरस्त्याश्च चिरं विप्रतिपद्यन्ते।अन्यनिर्मितानां सुभाषितानां शतकचतुष्टयरूपेण संकलयिताभर्तृहरिर्न तु तेषां स्वयं विरचयितेति केचित्।शतकचतुष्टयस्य वाक्यपदीयस्य च निर्माता स एवैको नान्यः कश्चनेत्यन्ये।तथा च ख्रिस्ताब्दीयप्रथमशतकावसाने द्वितीयशतकारम्भे वा स आसीदिति केचित्।ख्रिस्ताब्दीयसप्तमशतकार्धसमये सोऽभूदित्यपरे। एवं बहवो विप्रतिपन्ना नाद्यापि किञ्चिन्निश्चिक्युः। तथापि चतुर्णामपि शतकानां वाक्यपदीयस्य च निर्माता भर्तृहरिभूपतिःख्रिस्ताब्दीयप्रथमशतकावसाने द्वितीयशतकारम्भसमये वा न्यवसदिति काशीनाथसूरिमतमेवयुक्तियुक्तमितरेभ्यः समंजसमित्यंगीकृतमस्ति बहुभिः। परञ्चेदानीमस्मदधिगतचतुर्थशतकावलोकनात्प्रभृति नास्माकमत्र तैलगमते प्रत्येति चेतः। एतस्मात्तु चतुर्थाद्विज्ञानशतकात्ज्ञायते न हि भर्तृहरिः ख्रिस्ताब्दीयप्रथमशतकावसानसामयिको नापि द्वितीयशतकारम्भकालिकः किन्त्वसौ ख्रिस्ताब्दीयसप्तमशतकार्धसमये प्राणिति स्मेति।

अथैवमस्मदुपन्यस्तमतोपोद्वलकत्वाद्विज्ञानशतकस्य किमेतत् शतकत्रयनिर्माणकुशलैन भर्तृहरिणैव निर्मितमाहोस्विदन्येन वा केनचिदिति निश्चिकीषया प्रमाणान्याभ्यन्तराणि बाह्यानि चं ब्रूमः। विज्ञानशतकस्यान्तिमपद्ये शतकचतुष्टयं विरचितं मयेति प्रतिजानीते कविः। तद्यथा-



**बुधानांवैराग्यं सुघटयतु वैराग्यशतकं **

**गृहस्थानामेकं हरिपदसरोजप्रणयिनाम्। **

**जनानामानन्दं वितरतु नितान्तं सुविशद-**

**न्नयं शेषव्याख्यागलिततमसांशुद्धमनसाम्॥**



पद्यमेतदस्पष्टमपि भर्तृहरेर्विज्ञानशतककर्तृकत्वं स्पष्टतरं बोधयति। विज्ञानशतकमेतद्वैराग्यशतकनिर्मात्रैव केनचित्कविवरेण निर्मितमित्यत्र निराकरोति संशयं पद्यमेतत्। अन्यच्च समानकर्तृकाणांकाव्यानां यन्नैसर्गिकं विचारकल्पनासाम्यं पद्यरचनारुचिसादृश्यं वर्तते तदत्रापि शतकचतुष्टये विनायासं प्राप्यते सूक्ष्मदर्शिना वाचकेन। दर्श्यते च दृष्टमस्माभिर्दिङ्मात्रम्।

सहनीयतेजः श्लो० ५५- शान्तायतेजसे, वै० श० १; ' अन्नाशाय सदा रटन्ति' इत्यादिः श्लो० ९५- दीनां दीनमुखैरित्यादिः वै० श० ८; क्षुत्क्षामकंठाः श्लो० १८ - क्षुत्क्षामोऽपि वेदो निर्वेदमागादित्यादिः श्लो० ६७ - पुरा विद्वत्तासीत् वै० श० २८; 'अजरममरं चिन्तय मनः परब्रह्म श्लो १५– 'तस्मादनन्तमजरं परमं विकासि तद्ब्रह्मचिन्तय' वै० श० ७६; 'तां कांशींनोभजन्ते किमिति सुमतयो दुःखभारं वहन्ते श्लो० ३८- 'तांकांशीं परिहृत्य हन्त विबुधैरन्यत्र किं स्थीयते' वै० श० ९६; ‘नाभ्यस्तो धातुवादो' श्लो० ४७ – ' नाभ्यस्ता भुवि वादिवृन्ददमनी विद्या' वै० श० ८९; सर्वोपायविनाशनैकचतुरः कालाय तस्मै नमः ' श्लो० ९९- 'सर्व यस्य वशादगात्स्मृतिपथं कालाय तस्मै नमः' वै० श० ३७; 'जरया जीर्णीकृतायां तनौ' श्लो० ९४ - 'जराजीर्णैरंगैः ' वै० श० ११२; आढ्यः कश्चिदपण्डितोऽपि '....इ. २ गम्यास्ति वित्तं स नरः कलीनः नी० श० ४१ :ध्यानस्यचोच्छित्तये ' श्लो० \[० १०२ - 'संसारविच्छित्तये वै० श० ११. ' यद्येता मदनेषवोमृगदृशः ' इत्यादिः श्लो०५६ - कः कुर्वीत शिरः प्रणाममलिनं म्लानं मनस्वीजनो यद्वित्रस्तकुरंगशावनयना न स्युः स्मरास्त्रंस्त्रियः ' शृ० श० ११; 'प्रथयति प्रीतिञ्च कष्टञ्च नः ' श्लो० ९३-- मुदञ्च ग्लानिञ्च प्रथयति' शृ० श० ४०; ब्रह्मज्ञानसुधाकरः' श्लो० ५३- 'ज्ञानताराधिपस्य' शृ० श० ५०; 'कन्दाम्बुपर्णाशिनाम्' श्लो० ५१- 'वाताम्बुपर्णाशनाः शृ० श० ९५'दृष्टप्रायं.... कालसर्पेण' श्लो० ३५ - ' दष्टो न तच्चक्षुषा ' शृ० श० ८५ ' अर्थार्थिततया' श्लो० २१- 'आत्मबोधः ' शृ० श०५२ एतदुभयत्र व्यधिकरणबहुव्रीहिरपि सप्तमीतरविभक्तिक इति सादृश्यं द्रष्टव्यमिति दिक्। किञ्च लिखितपुस्तकान्ते ' इति श्री भर्तृहरिविरचितं विज्ञानशतकं चतुर्थ' मिति स्पष्टमुपलभ्यते। अन्यच्चहरिहरोपाध्यायविरचिते ( काव्यमालायां प्रसिद्धे ) भर्तृहरि निर्वेदनाटक इवात्रापि भर्तृहरिर्भार्यां प्रति बालाशब्देन व्यवहरति। अपि च तत्रैव नाटके पञ्चमाङ्केनिर्वेदमापन्नो भर्तृहरिः काशींगन्तुकामो राज्यादिकं सन्यस्य भार्यादीन्निवर्तयिष्यमाणो यद्वदन्निर्दिष्टस्तत्रभवता कविवरेण हरिहरेण तदेवात्राप्याह भर्तृहरिः " हेपुत्राः" इत्यादिनैकाधिकशततमे पद्ये। पुनश्च तत्तैव'विज्ञानेन विकृष्य निष्ठुरतरं नीये परब्रह्मणि' इत्यपि दृश्यते। तत्किमुक्तेन बहुना भवति खल्वेतस्मात्प्रमाणकलापाद्विज्ञानशतकस्य भर्तृहरिनिर्मातृकत्वे निरवकाशः संशयः।

अथैवमस्य विज्ञानशतकस्य भर्तृहरिनिर्मातृकत्वं प्रतिष्ठाप्य शतकचतुष्टयनिर्मातुस्तस्येदानीं जीवनसमयनिर्णयार्थंप्रयतामहे। शककर्तुर्विक्रमादित्यस्य शतककर्तुर्भर्तृहरेश्चसहोदरत्वं जोघुष्यमाणामपि किंवदन्तीं प्रमाणमाश्रित्य पण्डितवरेण काशीनाथसूरिणा निर्णीतं तत्समयं प्रामाणिकप्रमाणान्तराभावादुहृद्यं मन्महे। यदपि वाक्यपदीयशतकचतुष्टययोः समानकर्तृकत्वमङ्गीकृत्य तैर्निर्णीतं तदपि तत एव न रोचते नः। न हि कोल्ब्रुक्बोहलेनौप्रमाणम्। नापि केवलं शतशोऽप्यांग्लपण्डिताः प्रमाणं भवितुमर्हन्ति पौरस्त्या वा। प्रमाणन्त्वत्र शाद्वमपि युक्त्यनुपानादिपुष्टमेव। तदेवाश्रित्येदानीमस्माभिर्जिज्ञासा समारभ्यते। अस्मिन्विज्ञानशतके दृश्यमानाद्वेदान्तमतात्ज्ञायते नहि भर्तृहरिः शंकराचार्यात्पूर्वकालिकः किन्त्वाचार्यादर्वाचीन एवेति। यद्यपि वेदान्तवादिन औपनिषदाः प्रागाचार्यात्प्रादुरासन्निति सत्यं तथापि तदानीं " ब्रह्म सत्यं जगन्मिथ्या जीवो ब्रह्मैव नापरः " इतिशुद्धाद्वैतमतं प्रतिपादयतां सत्वे प्रमाणं नाधिगम्यते। एतन्मतखण्डने प्रवृत्तैःकाशीनाथसूरिभिरपि प्रामाणिकं प्रमाणं नोपन्यस्तं कुत्रापि। यत्तूक्तं तैः " कान्यकुब्जपतेर्हर्षवर्धनस्य समय औपनिषदाः केचनासन्नि " तितद्दुर्बलमिति नैतन्मतं खण्डयितुमलम्। एवञ्च न केवलमेतन्मतखण्डनसमर्थं सुदृढं प्रमाणं किञ्चिन्नलभ्यते प्रत्युतैतदुपोद्बलकानि बहूनि प्रमाणान्यत्रैव शतके दृश्यन्ते। नहि केवलं प्राचीनमतैकोपन्यासकार : शंकरः किन्त्वन्यमतनिरपेक्षं स्वबुद्धिप्रस्थापितं स्वतन्त्रमपि किञ्चिन्मतं स उपन्यास्थादिति निर्विवादम्। तदेवात्र चतुर्थशतके संगृहीतं भर्तृहरिणेति प्रदर्श्यते। "यत्सत्तया शुचि विभाति " इति द्वितीयपद्ये ' यदध्यस्तं सर्वंस्रजि भुजगवद्भाति पुरतो महामायोद्गीर्णंगगनपवनाद्यं तनुभृताम्। भवेत्तस्याभ्रान्तेर्मुररिपुरधिष्ठानमुदये यतो न स्याद्भ्रान्तिर्निरधिकरणा क्वापि जगति। " इति चतुर्विंशतितमे ' गगननगराकारसदृशे ' इति द्वादशे पद्येऽन्यत्र च ग्रथितार्थस्य श्रीशंकराचार्यैकप्रतिपादकत्वे कः संदेहः।

किञ्चोपनिषदो मृद्वटदृष्टान्तेन जीवात्मपरत्मात्मनोरैक्यं प्रतिपादयन्ति। आचार्यस्तु पुना रज्जुसर्पदृष्टान्तेन गंधर्वनगरदृष्टान्तेन वा जगन्मिथ्यात्वं प्रतिपादयन्ति। तथा च शांकरमतं प्रतिपादयद्भिर्भाण्डारकरोपनामकैः डाक्टररामकृष्णसूरिभिरप्युक्तमिन्दूरनगरव्याख्यानसमये ब्राह्ममंदिरे[\*](# "* ज्ञानप्रकाशाद्वृत्तपत्रादुद्धृत्य गीर्वाणभाषायामनूदितम्। (ज्ञानप्रकाश, मे २०, १८९७ )")"शांकरमद्वैतं श्रुत्यद्वैतञ्चनाभिन्नम्। ब्रह्म सत्यं जगदिदं भ्रान्त्यात्मकं मृगजलं गंधर्वनगरञ्च यथेति शंकराचार्यः। श्रुत्यद्वैतं भिन्नम्। (तत्र) जीवात्मपरमात्मनोरैक्यं मृद्घटदृष्टान्तेन विशदीकृतम्। शंकराचार्य्या रज्जुसर्पदृष्टान्तमुपन्यस्यन्ति। श्रुतिषु तु जगद्ब्रह्मणोरैक्यं मृद्घटदृष्टान्तेन प्रदर्शितम्।.. श्रुतिषु यद्यप्यद्वैतं लभ्यते तथापि तच्छांकराद्वैताद्भिन्नमिति निष्कर्षः।” भट्टमोक्षमुल्लरस्तु तमेवार्थंस्फुटीकुर्वन्नाह - " यो हीदानीमुत्क्रान्तिः परिणामो विकासश्चोच्यते सोप्युपनिषत्सु नेति न। ( तत्र ) दधिपयसोर्दृष्टान्तो दत्तः। दधि तु वस्तुतः पय एव। रूपमात्राद्भिन्नम्। तथापि न केवलमेकमेवाद्वितीयं ब्रह्म किन्तु तत्स्वयंपूर्णं विकाररहितञ्चेति हेतोर्दधिदृष्टान्तस्यानुपयुक्तत्वमवलोक्य शंकरोऽन्यन्मतं स्वीचकार। ........शंकरो विवर्तवादमंगीकृतवान्। तत्स्वरूपं यथा .......................... यतः रज्जौसर्पभ्रान्तिर्भवति तद्वदिति दृष्टान्तो दत्तः ।..................... यतः शुक्त्यभावे रजतमेव न स्यात् । ....................ब्रह्म विना जगन्मिथ्यात्वं नैव संभवति । सोपाधिकं विना निरुपाधिकं न स्यात्[\*''](# "* शंकर बालकृष्ण दीक्षित इत्यनेन कृतस्याध्यात्मि २६०, २६१, २७४................... पत्रेभ्य एतदुद्धृत्य गीर्वाणभाषायामनूक्तम् । ।")। सर्वमेतद्भर्तृहरिणा चतुर्विंशतितमे पद्ये निबद्धं दृष्टमेव । तस्माद्भर्तृहरिः शांकरमतमेव पद्यरूपेण ग्रथितवानिति न शक्यं शंकितुम् । किञ्चास्मिन् शतके चतुःषष्ठितमे पद्ये प्रत्यगात्मेति पदं दृश्यते । तच्च सर्वासामुपनिषदामेकतमस्यामेव कठवल्ल्यां तदप्येकस्मिन्नेव स्थले 'प्रत्यगात्मानमैक्षादि' त्येकवारमेव प्रयुक्तं दृश्यते । तच्च तत्रैव भाष्यकारैः सुविशदं व्याख्यातं सर्वत्र स्वभाष्येऽसकृत्प्रयुक्तञ्चास्ति । ततश्चान्यैरपि व्याख्याकारैरन्यत्र तत्संगृहीतम् । भर्तृहरिणापि तदेवानुसृतमिति भाति । नहीदं पदं भाष्यकाराच्छंकराचार्यात्प्राक्कालिकग्रन्थान्तरे संप्राप्यते । प्राप्यमाणं वा न जानीमहे । एतावता शतकचतुष्टयनिर्माता भर्तृहरिः शंकराचार्य्यनन्तरमेवाभूदिति विज्ञानशतकान्निसंशयं सिध्यति । अयमेव कस्यचन रेग्नाडाख्यस्य पाश्चातत्यपण्डितस्य सिद्धान्तः । सोऽपि खोक्तस्य साधुत्वे संशयो नास्तीत्येवप्रतिपादयाम्बभूव ।

एवञ्चास्मत्कविर्भर्तृहरिः शंकराचार्य्यादर्वाचीन इति सिद्धान्तमधिगम्य तदाश्रयेणेदानीं तत्समयं निर्णेतुमुत्सहामहे । भगवतः शंकरस्य ख्रिस्ताब्दीयाष्टमशतकसामयिकत्वं सर्वेषां पाश्चात्यपण्डितानामविवादम् । परञ्चैतन्न वयं विश्वसिमः । अत्र विषये काशीनाथसूरिभी रामकृष्णसूरिभिश्चसूक्ष्मतमं निरूप्य निर्णयो निष्कृष्टः । स च काशीनाथसूरिभिः स्वसंकलितमुद्राराक्षसनाटकादावुपोद्धातेसप्रपञ्चं प्रदर्शितः । ततो ज्ञायते ख्रिस्ताब्दीयषष्ठशतकोत्तरार्धकालिको भगवान् शंकर इति । सप्रमाणमिति तन्मतमेवावलम्ब्य नहि भर्तृहरिः ख्रिस्ताब्दीयषष्ठशतकोत्तरार्धात्प्राक्कालिक इति सिद्धान्तयामः । सिद्धान्तितार्थोपोद्बलकं प्रमाणान्तरञ्चापि ब्रूमः । अस्मिन्नेवशतके पद्यत्रयं वर्तते । तद्यथा-.

**'उदासीनो देवो मदनमथनः सज्जनकुले**

**कलिक्रीडासक्तः कृतपरिजनः प्राकृतजनः I**

**इयं म्लेच्छाक्रान्ता त्रिदशतटिनीचोभयतटे **

**कथं भ्रातः स्थाता कथय सुकृती कुत्र विभयः ॥ **



**निस्सारा वसुधाधुना समजनि प्रौढप्रतापानल-**

**ज्वालाजालसमाकुलाद्विपघटासंघट्टविक्षोभिता ।**

**म्लेच्छानां रथवाजिपत्तिनिवहैरुन्मीलिता कीदृशी-**

**यं विद्या भवितेति हन्त न सखे जानीमहे मोहिताः ॥**


**वेदो निर्वेदमागादिह नमनभिया ब्राह्मणानां वियोगा-**

**द्वैय्यासिक्यो गिरोऽपि क्वचिदपि विरलाः साम्प्रतं सन्ति देशे ।**  


**इत्थं धर्मे बिलीने यवनकुलपतौ शासति क्षोणिबिम्बं **

**नित्यं गंगावगाहाद्भवति गतिरितः संसृतेरर्थसिद्धौ ॥ **



**'पुराविद्वत्तासीदुपशमवतां क्लेशहतये**

**गता कालेनासौ विषयसुखसिध्यै विषयिणाम् ।**

**इदानीं तु प्रेक्ष्य क्षितितलभुजः शास्त्रविमुखा -**

**नहो कष्टं सापि प्रतिदिनमधोधः प्रविशति' ॥ वै० श०.२८**



अस्मिन्पद्यचतुष्टये क्षोणिबिम्बं शासतः कस्यचन यवननृपतेरुपद्रवात्प्रपीडितान्वेदब्राह्मणधर्मादीन् शोचति निर्विण्णः कविवरो भर्तृहरिः । अयमेव महाप्रबलो यवनभूपतिस्तदानींतनेन केनचिदाल्विरुनीसमाख्येन (Albirani) प्रवासिना वर्णित इति गुणसाम्यात्प्रतिभाति । तदुक्तं पुनरत्रानुवदामः ' शकनामा कश्चन भूपतिः सिंधुसागरमध्यवर्तिनो देशानशात् । तद्राज्यमध्यवर्तिन आर्य्यावर्तदेशे निवासस्तस्याभूत् । भारतवर्षीयास्तं शाक्येतरजातीयमाहुः । केचित्तु तं शूद्रजातीयं मन्सुराग्रामनिवासिनञ्च ब्रुवन्ति। पूर्वदेशीयानां साहाय्यावाप्तिपर्य्यतंदुःशासनात्तस्य प्रजाः खलु महतीं पीडामन्वभूवन् । विक्रमादित्यस्तमभिगम्य तस्य सेनामदिद्रवत् लुनीदुर्गमुल्तानयोर्मध्यस्थिते कोरूरदेशभागे च तं न्यवधीत् " । युद्धञ्चेदं ५४४ तमे ख्रिस्ताब्देऽभूदिति सर्वैरंगीकृतमेवास्ति । एवञ्च चतुश्चत्वारिंशदधिकशततमे ख्रिस्ताब्दे निहतं यवनभूपतिमुद्दिश्य पद्यं निर्मिमाणो भर्तृहरिरुक्तसिद्धान्तानुसारेण ततोऽनन्तरमेवाभूदिति प्रतीयते । किञ्च चीनदेशीयेन केनचित् (I-lsang) त्संग नामकेन तदानींतनेन यात्रोद्देशेन भारतवर्षमागतेन पञ्चाशदुत्तरषट्शततमेब्देभर्तृहरिर्मृत इत्युक्तम् । तच्चभट्टमोक्षमुल्लरैरंगीकृतम् । वयमपि तदेवांगीकृत्य भर्तृहरेः ख्रिस्ताब्दसप्तमशतकपूवार्धकालिकत्वं निश्चिनुमहे ।

अथेदानीमत्र शतककर्तुर्भर्तृहरेर्वाक्यपदीयप्रणेतुर्भर्तृहरेश्चसंबंधं निर्णयिष्यामः । तयोरभेदं प्रतिपादयद्भिः काशीनाथमिश्रैरन्यैश्चापि सुधीभिः स्वमतोपोब्दलकप्रमाणान्यनुपन्यस्याद्भिरन्येषां तत्परीक्षणावसर एव न प्रदत्तः । विनायासेनात्मकार्यंसाधयित्वा प्रत्याचिख्यासुपरिपन्थिशिरसि प्रमाणगुरुभारन्यासकौशलं तेषां प्रशंसामहे । वयं तु शतकचतुष्टयवाक्यपदीययोः समाननिर्मातृकत्वं नानुमन्यामहे । महान् खलु वैय्याकरणो महाभाष्यं विवृण्मतो वाक्यपदीयस्य निर्माता भर्तृहरिः । न खल्वेतानि शतकानि तादृशस्य भाष्यानुसारिणो महावैय्याकरणस्य वाचो भवितुमर्हन्ति । नहि केवलमेतेषु तादृशवैय्याकरणकर्तृकत्वबोधकं किञ्चिन्न लभ्यते प्रत्युतापाणिनीया अपि केचन प्रयोगास्तत्र दृश्यन्ते । नीतिशतकस्यैकाशीतितमे " क्वचिद्भूमौ शायीक्वचिदपि च पर्य्यंकशयनः " इति पद्ये 'भूमौ शायी ' इत्यपाणिनीयं प्रतिभाति । अत्र निणिविधायकसूत्रान्तराभावात् । बहुलग्रहणात्सप्तम्यलुकि भूमावित्यस्योपपदत्वेऽपि क्वचित्पदेन लिंगेन ताच्छील्याभावात् " सुप्यजाता " विति निणिर्न भवति । नापि " नन्दिग्रहिपचादिभ्यो ल्युणिन्यच " इति । ग्रह्मादित्वाभावादिति बोध्यम् । तथा च 'शाल्यन्नं सघृतं पयोदधियुतं भुञ्जन्ति ये मानवाः' इति श्रृंगारशतकस्य पञ्चाधिकनवतितमे पद्ये भुञ्जन्तीति प्रयोगोऽसाधुः । 'भुजोऽनवने' इति शास्त्रेणानवनार्थकाद्भुजेरात्मनेपदविधानात् । किञ्च वैराग्यशतकेऽपि त्र्यधिकनवतितमे 'दुःखान्मोक्ष्ये कदाहं तव चरणरतो ध्यानमार्गैकप्रश्नः' इति पद्ये ककारस्य संयोगपूर्वत्वाल्लघुत्वमपाणिनीयम् । विज्ञानशतकेऽप्यस्मिन् 'अहोऽत्यर्थे ' इत्यत्र संधिरसाधुः । ' ओत्' इति तन्निषेधात् । एवञ्चास्य शतककर्तुर्वाक्यपदीयकर्तृकत्वं न मनागप्यनुमोदामहे ।

अथैवमत्र ग्रन्थेऽस्माकमल्पज्ञत्वादक्षरयोजकदोषादस्मद्दृष्टिदोषाद्वा बहवो दोषा भवेयुस्तान् क्षन्तुमर्हन्ति सन्तः । तथा चास्य ग्रन्थस्य संशोधनादिविषये यैर्महात्मभिरस्मत्साहाय्यं विरचितं तान्सत्पुरुषांस्तदितरांश्च यैर्विघ्नाएव विरचितास्तान् 'ये तु घ्नन्ति निरर्थकं परहितं ते केन जानीमहे ' । इत्यनेन भर्तृहरिणा वर्णितानगम्यमहिम्नः पुरुषान्निरन्तरमानताः स्म इति शम् ।




**नागपुरम् ।**

**कार्तिक शु० ७.                           
                 ****घुले उपनामकः कृष्णशर्मा ।**  

**----------------------------------
----------------------------------**

 ***INTRODUCTION.***

THE general reader of Sanskrit is at once struck with the well-marked and distinct effect produced on him by the terse and epigrammatic style of Bhartrihari. This unusual yet most effective mode of expression,- expressions coming as they were from the inmost nature of man, quite naturally found a fervent and successful reception. The new reflective direction given to the Indian Muse by Bhartihari established his reputation as one of the Great Masters. He places before us in pithy language the aspirations of Youth, Manhood and Old age and the measure of how far they are fulfilled; the insignificance and nothingness of human affairs, and the sequal there to consisting in the retirement into sweet solitude for silent, undisturbed, and divine contemplation**.\* **This peculiar character gives his works a conspicuous place in the Sanskrit Belles Lettres.

---------------------------------------------------  
**\* -**- *Accurately does Prof. Lassen estimate him when he says "On account of the perfect art with which they are composed, these short poems are worthy of being ranked among the master pieces of Indian genius. Some of them are connected in sense as the description of the seasons, others form a whole by themselves, and may most fitly be compared to miniature paintings as presenting to us a complete picture in the narrow frame of one strophe." Indische Alterthumskunde- Vol. ii, P. 1174**.*

----------------------------------------------------  
The prevailing moral tendency of his ideas, and the lucidity and simplicity of his diction, brought about by a choice selection of words and a more sparing use of the more gaudy and florid in poetry is the chief if not the only cause of his productions causing peculiar sensetions and establishing undeliable influence on the minds of natives and foreigners alike.

This mode of expression created for him a host of admirers and imitators. Many a Ŝataka that is still extant in the Sanskrit literature owes its origin to Bhartrihari. The modern votary prizes it as a treasure which he deposits in his memory, and many a flashes of poetic expression of his can be traced to an idea from the atakas. The undiminished popularity of his works has led Sanskrit scholars to investigate into his works and dispel the mists of antiquity and folk-lore that surrounded and still surround his personality. The present work which is attributed to him will probably serve them as a help and guide.

Thomas Colebrooke, speaking about Bhartrihari in the 2nd volume of his Miscellaneous Essays says, "A beautiful poem has been composed in his name, containing moral reflections which the poet supposes him to make on the discovery of his wife's infidelity. It consists of either three or four Ŝatakas or centuries of [couplets\*](# "*Madras reprint Vol. ii. P. 6.")

This and the last stanza of the present [†](# "Vide St. CIII.")work in which the author (Bhartrihari) hopes that his Vairagya Ŝataka alone would invoke thoughts about the disgust ofthe world in the hearts of the worldly men (**गृहस्थ**);and that his lucid Ŝataka-traya would gratify the purified Hearts', have led us to believe the present work to be Bhartrihari's. The Manuscript ends in **“इति श्रीभर्तृहरिविरचितं** **विज्ञानशतकं चतुर्थम्. "**

This is the outward aspect of the work. In order to prove the present work to be his, we shall have to consider the internal as well as the external evidences relating to it, which may be brought before our notice. As the book is undoubtedly old, traditional stories would lose the greater bulk in sifting them as reliable evidences. Let us now turn towards any internal evidence that may be found out.

The poetry of Vidnyâna Ŝataka is as smooth and flowing as that of Nîti Ŝataka or Vairâgya Ŝataka. The verse too is as melodious, harmonious, and regular as that of any other Ŝataka. The choice of metres too in all the Ŝatakas is of the same character. Moreover the style of the present Ŝataka is as simple, lucid, natural, and expressive as that of Vairagya Ŝataka or Nîti Ŝataka. A close comparison of the present Ŝataka with the other three will show such a similarity in diction and ideas as to confirm the opinion of the reader as to the possibility of the Ŝataka being Bhartrihari's.

The careful reader of the first three Ŝatakas might have observed the underlying current of a settled style of composition uniformly conspicuous therein, and which every author generally possesses. The spontaneous outpourings of an impassioned heart would be frequently yet unconscientiously repeated many times in his several writings; and that is quite natural. Accordingly thereare so many anologies-identities of expression scattered everywhere in the style and tone of the four Ŝatakas that it is impossible to explain them otherwise than that they belong to the same author. However, the mere occurrence of the same expressions and ideas in different works would not necessarily lead one to conjecture the identity of the author, but it is the repetition of those analogous expressions and thoughts with the peculiarly characteristic frequency tracable in each of the compositions of Bhartrihari that carries considerable weight in determining the identity of their author. The following anologies are some of those which struck us as prominent and convincing.

As regards diction the following are worthy of consideration -:



***विज्ञानशतके***

[TABLE]

And here are some of the anologies in thoughts-:

[TABLE]

[TABLE]

These and such other pointsof semblance will strike any careful reader. Such points of similarity in tone and style cannot be found in works of any two authors unless one designedly imitates the style, diction, and thoughts of another in all its minute details and colours. If **विज्ञानशतके** be the production of such an imitator which, we at least, cannot reconcile ourselves to believe-, if he has copied all the microscopic details-details in style, ideas, and taste, if he has copied all these, it would be an unparalleled and most singular example in the literary history of the world- an example of thorough imitation-unprecedented in the wide range of Sanskrit Book-Lore.

In stanza LVII of the text, our author refers to a certain **बाला** whom we take to be his wife, who tries to persuade him to return home, him whose mind was irresistably attracted towards the mystic deeds of Shri Krishna. Here our poet most probably refers to his [wife](# "भगंगसंना; but हरिहरोपाध्याय has it भानुमती.") who tried to dissuade him from abdicating the throne and renouncing the wordly pleasures for **गंगातीरवास.** Similarly in Stanza CI he bids farewell to his son, directing him to return home with his mother, and lastly wishes them a happy journey. These Stanzas shade a faint light on the annecdote that Bhartrihari discarded the regal robes for residence in Benares in spite of the repeated entreaties of his wife and son who had sped there to bring him back. This patheticscene of the voluntery renunciation of the kingly dignity and the determined attitude of defiance to any temptations is depicted by **हरिहरोपाध्य** in his dram called ['](# "Kavya Mala Series. No. XXIX")[भर्तृहरिनिर्वेद'](# "Kavya Mala Series. No. XXIX")where, Bhartrihari is made to tell his son that it was impossible for him to return, as he was as it were pitilessly dragged by **विज्ञान** towards [परव्रह्म](# "+  विज्ञानेन विकृष्य निष्ठुरतरं नीये परब्रह्मणि  भर्तृहरिनिर्वेदः v. 25.") This shows that **हरिहरोपाध्य** was sufficiently acquaihtedwith this story of **भर्तृहरि** to insert it in his drama.

His disregard for the softer sex which has been conspicuously marked in the first three Ŝatakas occurs in this Ŝataka also. Similarly his great love for residence at Benares, his great reverence for Siva, Ganges, Bramha and Âtmadnyan has been marked in the present Ŝataka also. These, and similar other identities have led us to consider this work as a production of the famous **शतककार** Bhartrihari.

Now rises the next question- "When did Bhartrihari live?"  
In stanza LXV of this work our author says that there was no secure place left for a man of contemplative nature, as both the banks of Ganges were infected by .म्लेच्छ In the next stanza (St. 66) he says that the country was tainted by the trampof **म्लेच्छ**armies consisting of chariots, elephants, and the foot. Similarly in stanza **LXVII** he bemoans the degraded state of Society where Vedas were not respected, grammer and logic neglected and the country ruled despotically by a Mlechha King. Now the question that naturally strikes one after the perusal of these stanzas is, to whom does Bhartrihari refer by the epithet Mlechhas? We hazard to offer a conjecture: can it not refer to the reign of Saka? Albiruni writes thus of Prince Saka-:" Saka is the name of a prince who reigned over the countries situated between theIndus and the [Sea](# "Vide Bhan Dajee, J. R. A. S. B. R. Vol. viii, P. 242, 1864; Reinaud, Mémoire sur l Inde, 1849, P. 79."). His residence was in the centre of the Empire in the country named Arya Varta. ............The people had much to suffer from his despotism until they received aid from the East. Vikra maditya marched against him, put his army to flight, and killed him in the territory of Korur, situated between Multan and the Castle of [Luni."](# "† Max Muller: India, what can it teach us. P. 282.") The battle of Korur is said to have been fought in A. D. 544. This reference of Bhartrihari to the religious laxity of his time, and to the despotic rule of foreigners does not occur in this book only, but in **वैराग्यशतक**[also.](# "Vide वैराग्य.श St. XXVIII.") No doubt the Mlechhas were crushed by Vikramaditya, but not the whole lot of them, only the powerful majority. Moreover Bhartrihari does, not profess to be writing up to date, but gives an ideal Sketch of the then prevail ant state of society and country in general, and chooses for the purposes of delineation to throw himself back to an eventful period anterior to the one at which he was writing the present ŝataka. And moreover Sâka, the most powerful of the Hun tribes was crushed; the minor powers might have submited to Vikramaditya. These referances place our auther about the time of Vikramaditya Harsha of Ujjayin.

Mr. Telang, in his introduction to No. XI of the Bombay Sanskrit Series remarks that Bhartrihari savours of Vedântism; and as Ŝanker was the best, and not the first expositor of. Vedânta, and as there was the Aupanishadin sect existant even prior to Ŝanker, the learned Editor prefers to place Bhartrihari as one of the Aupanishadins for convenience sake. Here, however, we beg to differ from Mr. Telang. If this Ŝataka be Bhartrihari's - and we implicitly believe it to be his, there occur in this work some peculiar terms of the Vedântic Philosophy, -terms which belong to the Ŝánkar Philosophy specially and not to any prior sectarian phraseology.

In Stanza LXIV our poet uses the word **प्रत्यगात्मन्**Now this word occurs nowhere to our knowledge in any other ancient work than **काठोपनिषद्**and therein too, but once. This word is fully explained by Ŝanker in his Bhâshya[काठोपनिषद्](# " Video काठो. 4. 1.")\* and he uses this term frequently in almost all other Bhâshyas. The use of this particular word by Bhartrihari shows his thorough acquaintance with Ŝânkerâchâryan Philosophy, and we venture to say that the philosophy preached by the Ŝataka-kâr Bhartrihari is not the anticipation but the exposition of the Ŝankerácháryan doctrines.

Similarly Stanza XXIV preaches the doctrine of Ŝanker that the अधिष्ठान of भ्रान्ति rests in परब्रह्म and the knowledge of the अधिष्ठान i.e परब्रह्मis acquired as soon as the illusion is dispelled. That there were no intermediate steps between the dispelling of भ्रान्ति and the knowledge of Brahma was a point of discussion at Ŝanker's time, brought about by the Vârtikakârs. They held out that there were some intermediate steps, but Ŝanker convinced them that it was otherwise.

Similar other instances may be pointed out to support our theory that Bhartrihari flourished after Ŝanker. But the best thing will be to place before our readers the concentrated philosophy of Ŝanker, so that they may judge for themselves how far it is reflected in the Ŝatakas of Bhartrihari.

Ŝanker preached the doctrine that there was nothing real but ब्रह्म. All else is the work of माया . What we call प्रपंच '' is not existent at all. It is all illusion."मायामात्रमिदं द्वैतं अद्वैतं परमार्थतः ". All that we see, the material world and its concerns- is illusion. A rope in the dark is mistaken for a serpent; but for all that, it is nothing but a piece of string. That we mistook it for a snake was the work of illusion. Similarly we are but शुद्धबुद्ध in this diverse world. It is through illusion that we consider ourselves happy, or unhappy. It is through the same agent that we recognize a distinction between this and that, friend and foe. In truth, we are pure, emancipated from the worldly existance, and full of bliss. There is no distinction in the Kingdom of God. It is all Brahma.

But to accomplish this, the Adwaitwâdins do not direct us with any particular instructions. The only generalized remark that they offer is to renounce all the corporal pleasures of life, to cultivate self-control, and to study and contemplate over such works as Bramha-Sutra in order to have **मोक्ष** , and be identified with Brahma.

The Advaita of Ŝânker differs from that of Ŝrutee. Ŝânker Advaita states that the wrong notion caused by **माया** or the principium individuationis is akin to the wrong notion caused by the sight **गंधर्वनगरी**or Fata Morgana. The world is a delusion; that which is real is **ब्रह्म** and **ब्रह्म**only. To show the one-ness of **जीवात्मा** and **परमात्मा** or Individual soul and the Supreme Spirit, Ŝrutee gives the similitude of clay and things made of clay; while Ŝankaráchárya gives the example of रज्जुसर्प . This connection between **ब्रह्म** and the world as explained by Ŝrutee under the similitude of **मृण्मय** things is known as **विवर्तवाद** . As an eddy produced in water is not different from the water of the river or lake in which it takes place, so also there is Brahma in all the objects of the world. The latter is called **परिणामवाद.**

This abstract will be an aid to our readers in understanding the philosophical doctrines inculcated in the following pages.

Historical allusions about Mlechha kings have led us to believe that Bhartrihari flourished in the reign of Siladitya II (A. D. 610-650), which opinion is supported by the remark of [Itsang](# "⚫ Vide: Max Muller; India, what can it teach us. P. 348.") that Bhartrihari died in A. D. 650. Again Ŝankerâchârya is said to have flourished in the latter half of the Sixth [century](# "Mudra-Rakshasa, Bombay Sanskrit Series, XXVII, Introduction-P. 52."). But we believe him even prior to this. Had it been otherwise, Bhartrihari would certainly have mentioned him in his works. But as we have not got any proofs to support our opinion,we may well accept Telang's opinion as it would not hinder our present purpose.

The question whether it was Bhartrihari himself who wrote the Ŝataka, or some poet at his court composed the poem and dedicated it to the public in his master's name, -a question raised by Colebrooke is discussed at length by Mr. Telang, and hence it need not be discussed here. However we may be allowed to hint that it was not rare of yore for **श्री** and **सरस्वती** to co-operate; and as conspicuous examples we may mention the names of Rajshekhar, Bhoja, Ŝudraka and James the First of Scotland whose 'King's Quair,' is still held a standard work of great repute.

We cannot similarly believe the Bhartrihari of **वाक्यपदीय** and **भट्टीकाव्य** the same as the auther of the Ŝatakas. credit be given to the story that Bhartrihari was the brother of Vikramâditya, it is quite clear that he should have flourished contemporaneously with Kâlidâs. And at the time of Kâlidâs the grammatical appliances (प्रयोग) were long settled to require a कैयट to fix them. Hence instead of supposing the reference of कैयट to [हर](# " He thus refers to हरि in his भाष्यप्रदीपः - ")िas belonging to Bhartrihari we think the Ŝataka-kâr Bhartrihari quite distinct a personage from the Grammarian [हरि](# " Vide.निबंधमाला; No. XXVIII."). Even taking as granted for a while that both the personages were one, it is impossible for such eminent a Grammarian as वाक्यपदीयकार to make such gross mistakes of grammar as would not be pardoned for a school-boy even."**\* **

---------------------------------------------  
***\*even."**----• We give reference to the following fow:-*

*-'दुःखान्मोक्ष्ये कदाहं तव चरणरतो ध्यानमार्गैकप्रश्नः - वैराग्य श० १३-------- (सिद्धान्तकौमुदी' संयोगे गुरु )।*

*' क्वचित् भूप्रोशायी क्वचिदपि च पर्य्येकशयनः, नीति श० ८१. -------  
   ( सिद्धान्तकौमुदी, 'सुप्यजातौणिनिस्ताच्छील्ये ' )।*

*'शल्पन्न सवृतंं पयोदधियुतं भुञ्जन्ति ये मानवाः ' शृंगार श० ९५..
-------    (सिद्धान्तकौमुदी, भुजोऽनवने ' आत्मनेपदम्)।  
See also Sanskrit Introduction,-P. 13.*

------------------------------------------





भावः । तथा च श्रुतिः 'तस्य भासा सर्वमिदं विभाति' इति । तन्निर्गुण परममंगलमतिकल्याणकरमद्वितीयं 'एकमेवाद्वितीयं ब्रह्म**'** इति श्रुतेः । निष्कलं निरवयवमपारममर्यादं सौख्यं यस्मिन् तादृशं प्रत्यक् ब्रह्म भजे । वसंततिलका वृत्तम् । 'उक्ता वसंततिलका तभजा जगौ गः' इति तल्लक्षणात् । इतः परं सप्त श्लोका वसन्ततिलकावृत्तेनैवोपनिबद्धाः \।\।२\।\।

**माता मृता जनयितापि जगाम शीघ्रं**

**लोकान्तरं तव कलत्रसुतादयोऽपि ।**

**भ्रातस्तथापि न जहासि मृषाभिमानं**

**दुःखात्मके वपुषि मूत्रकुदर्पकूपे ॥ ३ ॥**

**मातेति -** हे भ्रातः तव माता मृता जनयिता पिताऽपि शीघ्रं लोकान्तरं जगाम मृत इत्यर्थः । कलत्रसुतादयो भार्यापुत्रादयोऽपि लोकान्तरं जग्मुरिति शेषः । तथापि मूत्रकुदर्पयोः कूपे दुःखात्मके दुःखबहुले वपुषि मृषा व्यर्थमभिमानं न जहासि न त्यजसि। अभिमानहेत्वभावेऽपि नश्वरेदेहे वृथाभिमानं वहसीति महदाश्चर्यमिति भावः । 'मूत्रपुरीषकूपे ' इति पाठः साधीयान् भवेत् । लिखितपुस्तके तु 'मूत्रकदर्पकूपे' इत्येवमुपलभ्यते ॥ ३ ॥

**ब्रह्मामृतं भज सदा सहजप्रकाशं**

**सर्वान्तरं निरवधि प्रथितप्रभावम् ।**

**यद्यस्ति ते जिगमिषा सहसा भवाब्धेः**

**पारे परे परमशर्मणि निष्कलंके ॥ ४ ॥**

**ब्रह्मेति-**यदि हे भ्रातरिति योज्यम् । ते तवपरमं शर्म सुखं यत्र तादृशे निष्कलंके निर्मले भवाब्धेः संसारसागरस्य परे पारे जिगमिषा गन्तुमिच्छास्ति तर्हि प्रथितप्रभावं श्रुत्यादिषु प्रथितः प्रसिद्धः प्रभावः सामर्थ्यं यस्य तन्निरवधि मर्यादारहितमनन्तमित्यर्थः सर्वान्तरं विश्वव्यापि सहजप्रकाशं स्वप्रकाशं " न तत्र सूर्यो भाति न चन्द्रतारकं नेमा विद्युतो भान्ति कुतोऽयमग्निः । तमेव भान्तमनुभाति सर्वं यस्य भासा सर्वमिदं विभाती" ति श्रुतेर्ब्रह्मण एव केवलं स्वप्रकाशत्वात् । ब्रह्मरूपममृतं सदा निरन्तरं भज सेवस्व । ब्रह्मज्ञानेनैव मोक्षमधिगमिष्यसीति भावः ॥ ४ ॥

**आरभ्य गर्भवसतिं मरणावसानं**

**यद्यस्ति जीवितुमदृष्टमनेककालम् ।**

**जन्तोस्तथापि न सुखं सुखविभ्रमोऽयं**

**यद्वालया रतिरनेकविभूतिभाजः ॥ ५ ॥**

**आरभ्येति-**गर्भवसतिमारभ्य मरणावसानं गर्भसंभवप्रभृति मरणपर्यन्तमित्यर्थः । यद्यनेककालं बहुकालं जीवितुमदृष्टंभाग्यमस्ति तथापि बालया युवत्या रतिरिति यत्तदनेकविभूतिभाजोऽनेकजन्माधीनस्य जन्तोः सुखं न किन्तु सुखविभ्रमः सुखभ्रान्तिरेव ॥५ ॥

**सा रोगिणी यदि भवेदथवा विवर्णा**

**बालाप्रियाशशिमुखी रसिकस्य पुंसः ।**

**शल्यायते हृदि तथा मरणं कृशांग्या-**

**यत्तस्य सा विगतनिद्रसरोरुहाक्षी ॥ ६ ॥**

**सेति -**सा बाला युवती शशिमुखी चंद्रवदनापि यदि रोगिणी रोगग्रस्ता अत एव विवर्णा निस्तेजा भवेत्तर्हि रसिकस्य कामिनः पुंसः पुरुषस्याप्रिया भवतीति शेषः । रसिकं न प्रीणातीत्यर्थः । तथा च आयत्तस्य तस्यामासक्तस्य पुरुषस्य हृदि चित्ते सा विगतनिद्रसरोरुहाक्षी फुल्लकमलनयनापि कृशांगी चेद्रोगादिना जाता आमरणं यावज्जीवं शल्यायते शाल्यवेदनां जनयति । रूपादिसौभाग्यवत्यपि कामिनी कामिनमनुरक्तं निरंतरं दुनोतीति बालारतिर्नैव सुखायेति भावः ॥ ६ ॥

**त्वत्साक्षिकं सकलमेतदवोचमित्थं**

**भ्रातर्विचार्य भवता करणीयमिष्टम् ।**

**येनेदृशं न भविता भवतोऽपि कष्टं**

**शोकाकुलस्य भवसागरमग्नमूर्तेः ॥ ७ ॥**

**त्वदिति -** हे भ्रातः सकलमेतज्जगत्त्वत्साक्षिकं त्वं साक्षी साक्षात् द्रष्टा यस्य तादृशं त्वं निर्विकार एवेत्यर्थः । इत्थमवोचम् । तद्विचार्य भवता त्वयेष्टमभिमतं करणीयं येन भवसागरे मग्ना मूर्तिः शरीरं यस्य तादृशस्य शोकाकुलस्यापि भवतस्तवेदृशं कष्टं न भविता । निर्विकारमात्मानं जानीहीति भावः ॥ ७ ॥

**निष्कंटकेपिन सुखं वसुधाधिपत्ये**

**कस्यापि राजतिलकस्य यदेष देवः ।**

**विश्वेश्वरो भुजगराजविभूतिभूषो**

**हित्वा तपस्यति चिरंसकला विभूतीः ॥ ८ ॥**

**निष्कण्टक इति-**यद्यस्मान्निष्कण्टके शत्रुरहिते वसुधाधिपत्येऽपि एकातपत्रे जगतः प्रभुत्वे सत्यपि कस्यापि राजतिलकस्य भूपतिवरस्य सुखं नभवतीति शेषः । अत एवैष प्रसिद्धो विश्वेषामीश्वरः प्रभुर्देवः शंकरः सकला विभूतीः संपूर्णं छत्रचामराद्यैश्वर्यं हित्वा परित्यज्य भुजगराजः शेषः विभूतिर्भस्मचैव भूषा भूषणं यस्य तादृशः सन् चिरं तपस्यति तप आचरति । देवाधिदेवस्य शंकरस्यापीयं दशा का कथा पुनर्मानवानामिति भावः ॥ ८॥

**भूमण्डलं लयमुपैति भवत्यबाधं**

**लब्धात्मकं पुनरपि प्रलयं प्रयाति ।**

**आवर्तते सकलमेतदनन्तवारं**

**ब्रह्मादिभिः सममहो न सुखं जनानाम् ॥ ९ ॥**

**भूमण्डलमिति -** भूमण्डलं लयं नाशमुपैति प्राप्नोति पुनरबाधं स्थितिमद्भवति लब्धात्मकं लब्धप्रतिष्ठाकं तत्पुनः प्रलयं प्रयाति । एवमेतज्जगद्ब्रह्मादिभिः समं सहानन्तवारं निरन्तरमावर्तते। तस्मादहो इति खेदे जनानां प्राणिनां न सुखं किन्तु सुखविभ्रमोयमिति भावः ॥ ९ ॥

**यदा देवादीनामपि भवति जन्मादि नियतं**

**महाहर्म्यस्थाने ललितललनालोलमनसाम् ।**

**तदा कामार्तानां सुगतिरिह संसारजलधौ**

**निमग्नानामुच्चैरतिविषयशोकादिनकरे ॥ १० ॥**

**यदेति-**यदा महति हर्म्यस्थानेप्रासादस्थलेललितासु मनोहरासुललनासु नितंबिनीषु लोलं चञ्चलं मनो येषां तादृशानां देवानाममराणामपि नियतं निश्चयेन जन्मादि जन्मस्थितिभङ्गं भवति । तदेह जगति रतिश्च विषयश्च शोकश्चादयो येषान्त एव मकरा जलजन्तुविशेषा यस्मिन् तादृशे संसारजलधावुच्चैरतिगभीरं यथा स्यात्तथा निमग्नानां कामार्तानां विषयासक्तानां मर्त्यानां सुगतिरिति काकुः । देवादीनां यदीदृशी दुर्गतिस्तर्हि का वार्ता सुगतेर्मानवानामिति भावः । शिखरिणी वृत्तम् । 'रसैरुद्रैश्छिन्ना यमनसभलागः शिखरिणी' इति तल्लक्षणात् । इतःपरं सप्तदश श्लोका अनेनैव छन्दसोपनिबद्धाः ॥ १० ॥

**स्वयं भोक्ता दाता वसु सुबहु संपाद्य भविता**

**कुटुंबानांपोष्टागुणनिधिरशेषेप्सितनरः ।**

**इति प्रत्याशस्य प्रबलदुरितानीतविधुरं**

**शिरस्यस्याकस्मात्पतति निधनं येन भवति ॥ ११ ॥**

**स्वयमिति -** गुणनिधिः सकलगुणसंपन्नः स्वयं भोक्ता भोक्ष्यते लुडन्तमेतदेवमग्रेऽपि । दाता दास्यति सुबहु वसु धनं संपाद्य कुटुंबानांपोष्टा पालकः तृजन्तमेतद्भविता भविष्यतीत्येवं प्रत्याशस्य प्रति वस्तुनि विषय आशा यस्य तस्य, अशेषैः सर्वैर्जनैरीप्सितः सचासौना पुरुषस्तस्य शिरसि प्रबलदुरितेनानीतं विधुरं दुःखमकस्मात्पतति येननिधनं मरणं भवति ॥ ११ ॥

**विपश्चिद्देहादौ क्वचिदपि ममत्वं न कुरुते**

**परब्रह्मध्याता गगननगराकारसदृशे ।**

**निरस्ताहंकारः श्रुतिजनितविश्वासमुषितो**

**निरातङ्कोऽव्यग्रःप्रकृतिमधुरालापचतुरः ॥ १२॥**

**विपश्चिदिति –** विपश्चिद्विद्वान् ज्ञानसंपन्नोऽत एवं प्रकृत्या स्वभावतो मधुरालापे चतुरः श्रुत्या जनितं विश्वासमुषित आश्रितो निरातङ्को निर्भयोऽव्यग्रोऽनन्यासक्तः परब्रह्मध्याता गगननगराकारसदृशे गंधर्वनगरवन्नश्वरे देहादौविषये क्वचिदपि कदाचिदपि ममत्वं न कुरुते । मम देहो मम पुत्रो मम भार्येत्यादिकं ममभावं त्यजतीति भावः ॥ १२ ॥

**अरे चेतश्चित्रं भ्रमसि यदपास्य प्रियतमं**

**मुकुन्दं पार्श्वस्थंपितरमपि मान्यं सुमनसाम् ।**

**बहिः शब्दाद्यर्थे प्रकृतिचपले क्लेशबहुले**

**न ते संसारेऽस्मिन्भवति सुखदाद्यापि विरतिः ॥ १३॥**

**अरे इति -** अरे चेतः हे मनः पार्श्वस्थंसमीपवर्तिनं पितरं सर्वप्राणिनांनिर्मातारं पालकञ्च सुमनसां देवानामपि मान्यं पूज्यं प्रियतममतिशयेन प्रियम् अस्ति भाति प्रियञ्चेति वस्त्वन्तरं सर्वं केवलं प्रियमेवायं त्वतिशयेन प्रिय इति तस्माद्विशेषः । एतादृशं मुकुंदं श्रीकृष्णमपास्य विहाय यद्भ्रमसि तच्चित्रंमहदाश्चर्यम् । बहिः शब्दाद्यर्थे प्रकृतिचपले स्वभावचञ्चले क्लेशबहुलेऽस्मिन् संसारे ते तव सुखदा विरतिर्विरागोद्यापि न भवतीति चित्रम् ॥ १३॥

**न जानीषे मूर्ख क्वचिदपि हितं लोकमहितं**

**भ्रमद्भोगाकांक्षाकलुषिततया 'मोहबहुले ।**

**जगत्यवारण्ये प्रतिपदमनेकापदि सदा**

**हरिध्याने व्यग्रं भव सकलतापैककदने ॥ १४॥**

**नेति -** हे मूर्ख चेतो विशेषणमेतत् । भोगाकाङ्क्षया इन्द्रियविषयोपभोगेच्छयाया कलुषितता कालुष्यं तथा हेतोर्मोहबहुले मेाहमये प्रतिपदं निरन्तरमनेका आपदो यस्मिन् तादृशेऽत्रारण्ये जगति भ्रमल्लोकैःसद्भिर्महितं पूजितं हितं कल्याणं क्वचिदपि न जानीषे । कुत्र तत्किञ्च तर्हिक्रियतामित्याह सदेति । सकलतापैककदने सकलदुःखनाशने हरिध्याने व्यग्रमासक्तं भव । तत्रैव ते हितमिति भावः ॥ १४ ॥

**वियद्भूतं भूतं यदवनलभं ? चाखिलमिदं**

**महामायासंगाद्भुजग इव रज्वां भ्रमकरम् ।**

**तदत्यन्ताल्हादं विजरमपरं चिन्तय मनः   **

**परब्रह्माव्यग्रं हरिहरसुराद्यैरवगतम् ॥ १५ ।**

**वियदिति-** हे मनः अखिलं संपूर्णमिदं भूतं सिद्धं वियद्भूतमाकाशभूतं महामायायाः संगाद्रज्वांभुजग इव भ्रमकरमस्तीति शेषः । रज्जौसर्प इव ब्रह्मणि जगदिदं भ्रान्तिरेवेति भावः । किन्तर्हि क्रियतामित्याह तदिति तत्तस्मात्कारणादव्यग्रमनन्यासक्तं सदस्यन्त आल्हादो यत्र तत्परब्रह्म चिन्तय । प्रश्नचिन्हांकितं पदं दुर्बोधमशुद्धञ्च । मूलपुस्तके तु 'यदवनलब्धं, इत्येवं दृश्यते तच्छन्दः सौकर्यार्थं 'यदवनलभं इति कल्पितमस्माभिर्नतु कस्मैचिदर्थबोधनायेति बोध्यम् । अन्यत्स्पष्टम् ॥ १५॥

**न चेत्ते सामर्थ्यंभवनमरणातङ्कहरणे**

**मनोऽनिर्दिष्टेऽस्मिन्नवगतगुणे ज्ञातुमकले।**

**तदा मेघश्यामं कमलदलदीर्घाक्षममलं**

**भजस्व श्रीरंगं शरदमृतधामाधिकमुखम् ॥ १६ ॥**

**न चेदिति -** हे मनः भवनमरणातङ्कहरणे जन्ममरणभयहारकेऽकले निरवयवेऽनिर्दिष्टेनिर्देशमतिक्रान्तेऽवगतगुणे निगुर्णेऽस्मिन्परमात्मनि विषये ज्ञातुं ते तव सामर्थ्यं चेन्नतदा शरदि ऋतौअमृतधामा चन्द्रस्ततोऽधिकं सुंदरं मुखं यस्य तादृशं रज्यतेऽस्मिन्निति रंगः श्रियोरंगस्तं श्रीकृष्णं भजस्व । शेषं स्पष्टम् । निर्गुणस्य ब्रह्मणचिन्तनेऽशक्तश्चेत्सगुणं ब्रह्म श्रीकृष्णमाश्रयस्वेति भावः ॥ १६॥

**क्व यातः कायातोद्विजकलयसे रत्नमटवी-**

**मटन्व्याघ्राघ्रातोमरणमगमद्विश्वमहितः ॥**

**अयंविद्यारामो मुनिरहह केनापि विदुषा**

**न खल्वात्मप्रायो भवतु सुकरो ज्ञातुमशिवः ॥ १७ ॥**

**क्वेति-**दुर्बोधमिदं पद्यम् ।

**अहं श्रान्तोऽध्वानं बहुविषमतिक्रम्य विषमं**

**धनाकांक्षाक्षिप्तः कुनृपतिमुखालोकनपरः**

**इदानीं केनापि स्थितिमुदरकूपस्य भरणे**

**कदन्नेनारण्ये क्वचिदपि समीहे स्थिरमतिः॥ १८॥**

**अहमिति-** धनस्याकांक्षा लाभेच्छा तथा क्षिप्तो भ्रान्तः कुत्सितानांभूमीपालानां नृपाणां मुखावलोकनमेव परं यस्य तादृशः सन् बहुविधं विषमं कुटिकं कण्टकाकीर्णञ्चाध्वानं मार्गमतिक्रम्याहं श्रान्तोऽस्मि । अत इदानीं स्थिरामतिर्यस्य तादृशोऽहं क्वचिदप्यरण्ये केनाऽपि कदन्नेन कुत्सितान्नेन उदरमेव कूपस्तस्य भरणे स्थितिं स्थानं समीहे प्रातुमिच्छामि ॥ १८॥

**यमाराध्याराध्यं त्रिभुवनगुरोराप्तवसतिः**

**ध्रुवो ज्योतिश्चक्रे सुचिरमनवद्यंशिशुरपि।**

**अवाप प्रल्हादः परमपदमाराध्य यमितः**

**स कस्यालं क्लेशो हरति न हरिः कीर्तितगुणः ॥ १९॥**

**यमिति -** शिशुरपि बालोऽपि ध्रुवउत्तानपादनृपसुत आराध्यमाराधनार्हयमाराध्य त्रिभुवनस्य गुरोराचार्यस्याप्ता प्राप्ता वसतिः स्थानं पीठं वा येन तादृशः सन् सुचिरमविनाश्यनवद्यं निर्दोषं ज्योतिः कीर्तिरूपं चक्रे। यञ्चाराध्य प्राल्हादो हिरण्यकशिपुपुत्र इतः परममुत्कृष्टं पदमवाप । स हरिः कीर्तिता गुणा यस्य तादृशः संस्तुतो ध्यातो वा सन् कस्य प्राणिनः क्लेशंसंसारदुःखमूलं पर्याप्तं न हरति । अपि तु सर्वेषामेव भवतां दुःखमपहरतीति भावः ॥ १९॥

**कदाचित्कष्ठेन द्रविणमधमाराधनवशा-**

**न्मया लब्धं स्तोकं निहितमवनौ तस्करभयात् ।**

**ततो नित्ये कश्चित्क्वचिदपि तदाखुर्बिलगृहेऽ-**

**नयल्लुब्धोऽप्यर्थो न भवति यदा कर्म विषमम् ॥२०॥**

**कदादिति-**मया कदाचिदधमानां नीचानां कृपणानां वाऽऽराधनवशात्कष्टेन स्तोकं किञ्चिद्धनं लब्धं तत्तस्करभयात् चोरभयादवनौपृथिव्यां निहितं निभृतं स्थापितम् । ततस्तस्मात्स्थानादवनिगर्भादित्यर्थः त्यिने प्रतिदिनं कश्चिदाखुर्मूषकः क्वचिदपि बिलगृहेऽनयत् । तत्किमित्याशंक्यार्थान्तरं न्यस्यति । यदा कर्म दैवं विषमं प्रतिकूलं भवति तदा लब्धोऽप्यर्थोधनं न भवति नश्यति ॥ २० ॥

**जगाम व्यर्थं मे बहुदिनमथार्थार्थिततया**

**कुभूमीपालानां निकटगतिदोषाकुलमतेः ।**

**हरिध्यानव्यग्रंभवितुमधुना वाञ्छति मनः**

**क्वचिद्गंगातीरे तरुणतुलसीसौरभभरे ॥ २१॥**

**जगामेति -**अथ चार्थानामर्थिततया याचकत्वेन कुत्सितानां भूमीपालानां नृपाणां निकटगतेः समीपगमनाद्धेतोर्दोषाकुला मतिर्यस्य तादृशस्य मे बहुदिनं व्यर्थंजगाम । अत अधुना मम मनस्तरुणतुलसीनांसौरभभरो यत्र तादृशे गंगातीरे क्वचिद्धरिध्याने व्यग्रमासक्तं भवितुं वाञ्छति । अत्र ' अर्थिततया ' इति प्रयोगश्चिन्त्यः ॥ २१॥

**कदा भागीरथ्या भवजलधिसंतारतरणेः**

**स्खलद्वीचीमालाचपलतलविस्तारितमुदः ।**

**तमस्स्थाने कुञ्जेक्वचिदपि निविश्याहृतमना**

**भविष्याम्येकाकी नरकमथने ध्यानरसिकः ॥ २२॥**

**कदेति-**स्खलन्तीनां वीचीमालानां तरंगलेखानां चपलतलेन विस्तारिता मुद् आनन्दो यया तस्याः, भवजलधेः संसारसागरात्संतारे संतारविषये तरणेर्नौकाभूताया भागीरथ्यास्तीरे क्वचिदपि तमःस्थाने तमोव्याप्तं स्थानं यत्र तादृशे कुञ्ज एकाकी निविश्याहृतं विषयेभ्य आकृष्टं मनो यस्य तथाभूतः सन्नरकमथने श्रीकृष्णे ध्यानरसिकः कदा भविष्यामि ॥ २२ ॥

**कदा गोविन्देति प्रतिदिवसमुल्लासमिलिताः**

**सुधाधाराप्रायस्त्रिदशतटिनीवीचिमुखरे ।**

**भविष्यन्त्येकान्ते क्वचिदपि निकुञ्जेमम गिरो**

**मरालीचक्राणां स्थितिसुखरवाक्रान्तपुलिने ॥ २३ ॥**

**कदेति-** त्रिदशतटिन्या भागीरथ्या वीचीभिस्तरंगैर्मुखरे सशब्दे मरालीचक्राणां हंसीकदम्बानां स्थित्या वासेन सुखैः सुखकारकैःरवैः शब्दैराक्रान्ते पुलिने तीरे क्वचिदप्येकान्ते विजने निकुञ्जे स्थितस्येति शेषः। मम प्रतिदिवसमुल्लासेनाल्हादेन मिलिता युक्ताः सधाधाराप्राया अमृतवन्मधुरा इत्यर्थः । गोविन्द गोविन्देति गिरः कदा भविष्यन्ति ॥ २३॥

**यदध्यस्तं सर्वं स्रजि भुजगवद्भाति पुरतो**

**महामायोद्गीर्णं गगनपवनाद्यं तनुभृताम् ।**

**भवेत्तस्या भ्रान्तेर्मुररिपुरधिष्ठानमुदये**

**यतो नस्याद्भ्रान्तिर्निरधिकरणा क्वापि जगति ॥२४॥**

**यदिति-**यदध्यस्तं यया भ्रान्त्याध्यस्तमध्यारोपितं महामायोद्गीर्णं ग्रस्तंसर्वंगगनपवनाद्यं पृथिव्यादिमहाभूतपञ्चकं तनुभृतां प्राणिनां पुरत अग्रे स्रजि भुजगवद्भाति तस्या भ्रान्तेरुदये प्रादुर्भावेऽधिष्ठानं मुररिपुः श्रीकृष्ण एव । यतो निरधिकरणाधिष्ठानं विना जगति भ्रान्तिरेव न स्यात् । सर्वमेतज्जगद्यत्पुरोऽवलोक्यते सा भ्रान्तिरेव । भ्रान्तिश्चेत्तस्याअधिष्ठानेनकेनापि भवितव्यमेव । अन्यथा तस्याः प्रादुर्भावासंभवात् । यथा स्रजि भुजगभ्रान्तिरिति भुजगभ्रान्तेरधिष्ठानं स्रक्, रज्जौसर्पभ्रान्तिरिति सर्पभ्रान्तेरधिष्ठानं रज्जः, यथा च शुक्तौ रजतभ्रान्तिरिति रजतभ्रान्तेरधिष्ठानं शुक्तिस्तथात्रापि जगद्भ्रान्त्या अधिष्ठानं मुररिपुः साक्षात्परब्रह्म । अतः सर्पोऽयं मे भ्रान्त्या दृश्यत इति ज्ञानादेव यथा तदधिष्ठानस्य रज्वादेरनायासेन ज्ञानं भवति तथैव जगदिदं सर्वंभ्रान्तिजन्यमिति ज्ञानादत्तधिष्ठानभूतस्य ब्रह्मणो ज्ञानमनायासेन भविष्यतीति विशदार्थः ॥२४॥

**चिदेव ध्यातव्या सततमनवद्या सुखतनु-**

**र्निराधारा नित्या निरवधिरविद्यादिरहिता ।**

**अनास्थामास्थाय भ्रमवपुषि सर्वत्र विषये**

**सदा शेषव्याख्यानिपुणमतिभिः ख्यातयतिभिः ॥२५॥**

सदा निरन्तरं शेषस्य परमात्मनो व्याख्या नाम तस्यां निपुणा मतिर्येषां तैः ख्यातयतिभिर्योगीश्वरैः सर्वत्र भ्रमवपुषि भ्रान्त्यात्मकेविषये देहादावनास्थामास्थायानादरं विधाय सुखतनुरानन्दस्वभावानिराधाराऽऽधाररहिता निरवधिरनन्ताऽविद्यादिरहिता मायाविहीना नित्या चिदेव चैतन्यमेव ध्यातव्या चिन्तनीया ॥ २५॥

**अहोऽत्यर्थेऽप्यर्थे श्रुतिशतगुरुभ्यामवगते**

**निषिद्धत्वेनापि प्रतिदिवसमाधावति मनः ।**

**पिशाचस्तत्रैव स्थिररतिरसारेऽपिचपलं**

**न जाने केनास्य प्रतिकृतिरनार्यस्य भविता ॥ २६ ॥**

**अहो इति-** खेदे, श्रुतीनां वेदवाक्यानां शतं ,शतशद्वोऽत्रानन्तवाची \।
गुरुराचार्यश्चताभ्यां निषिद्धत्वेन " अर्थमनर्थेभावय नित्यंनास्ति ततः सुखलेशः सत्यम्" इत्यादिना निषेधरूपेणावगतेज्ञातेऽपि अत्यर्थेऽर्थमतिक्रान्तेऽनर्थकारणेऽप्यर्थे द्रव्ये प्रतिदिवसं निरन्तरमित्यर्थः । मनो धावति । चपलं मनः पिशाचस्तत्रैवासारेऽर्थ एव स्थिरा रतिर्यस्य तादृश आसक्तइत्यर्थः । तदनार्यस्य दुष्टस्येति यावत् अस्य मनःपिशाचस्य प्रतिकृतिः प्रतीकारः केनोपायेन भविता भविष्यतीति न जाने ॥ २६॥

**नित्यानित्यपदार्थतत्वविषये नित्यं विचारःसतां**

**संसर्गेमितभाषिता हितमिताहारोऽनहंकारिता ।**

**कारुण्यं कृपणे जने सुखिजने प्रीतिः सदा यस्य स**

**प्रायेणैव तपः करोति सुकृती चेतोमुकुंदप्रियः ॥ २७ ॥**

यस्य पुरुषस्य नित्यं निरन्तरं नित्यानामनित्यानाञ्च पदार्थानां तत्त्वविषये विचारः सतांसज्जनानां संसर्गे संगतौ च विचारः, मितभाषिता परिमितभाषणशीलं हितो हितकरो मितश्चाहारः कृपणे दुःखभाजि जने कारुण्यं चेतसि मुकुन्दः प्रियो यस्य स सुकृती पुण्यवान् प्रायेण तप एवं करोति । न हि केवलं गृहादिकं संन्यस्य गुहायामेव तपश्चीर्यतेकिन्तु लोकोक्तरीत्याऽऽचरणं गृहस्थाश्रमेऽपि तपस्यात्मनांपरिणतंतत्फलं प्रयच्छतीति भावः। शार्दूलविक्रीडितं वृत्तम् । 'सूर्याश्वैर्मसजस्तताः सगुरवः शार्दूलविक्रीडितम्' इति तल्लक्षणात् । अतः परं षट् श्लोका अनेनैव वृत्तेनोपनिबद्धाः ॥२७॥

**सा गोष्ठी सुहृदां निवारितसुधास्वादाधुना क्वागम-**

**त्तेधीरा धरणीधरोपकरणीभूता ययुः क्वापरे ।**

**ते भूपा भवभीरवो भवरताः क्वागुर्निरस्तारयो**

**हा कष्ठंक्वचग गम्यते न हि सुखं क्वाप्यस्ति लोकत्रये ॥ २८॥**

निवारितस्तिरस्कृतः सुधाया अमृतस्य स्वादो माधुर्यंयया सा सुहृदांगोष्ठी समाजोऽधुना क्वकुत्रागमत् । ते प्रसिद्धा धरणीधराणां'राज्ञामुपकरणीभूता अपरे धीराः क्वययुः । भवात्संसाराद्भीरवो, भवे शंकरे रताः निरस्ता नाशिता अरयो यैस्ते भूपाः क्वययुरित्यनुषज्यते । हा कष्टमिति खेदे क्वच गम्यते मयेति शेषः। लोकत्रये क्वापि सुखं नास्ति । लब्धकीर्तयो महाप्रभावाः पुरातना महान्तो धीरवीरादयः क्वेदानीं गताः क्व चाहं गन्तास्मीति न ज्ञायते तस्मादहो दुरधिगम्यतास्य जगत इति भावः॥ २८

**भानुर्भूवलयप्रदक्षिणगतिः क्रीडारतिः सर्वदा**

**चन्द्रोप्येष कलानिधिः कवलितः स्वर्भानुना दुःखितः ॥ **

**-हासं गच्छति वर्धते च सततं गीर्वाणविश्रामभू-**

**स्तत्स्थानं खलु यत्र नास्त्यपहतिः क्लेशस्य संसारिणाम्॥२९।**

भानुः सूर्यो भूवलयस्य प्रदक्षिणं गतिर्यस्य तादृशः। निरन्तरं पृथ्वीं परितो भ्राम्यतीत्यर्थः। कलानां निधिः क्रीडारतिः क्रीडासक्त एष चन्द्रोऽपि स्वर्भानुना राहुणा कवलितो ग्रस्तः सन् दुःखितः। गीर्वाणानां देवानां विश्रामभूः निवासस्थानं स्वर्गोऽपि सततं वर्धते हासञ्च****गच्छति। तत्तस्माद्यत्र संसारिणां क्लेशस्यापहतिर्नाशस्ततस्थानं न विद्यते । संसारिणांन कुत्रापि सुखमिति भावः॥ २९ ॥

**संसारेऽपि परोपकारकरणख्यातव्रता मानवा**

**ये संपत्तिगृहा विचारचतुरा विश्वेश्वराराधकाः ।**

**तेऽप्येनं भवसागरं जनिमृतिग्राहाकुलं दुस्तरं**

**गंभीरं सुतरां तरन्ति विविधव्याध्याधिर्वाचीमयम्॥ ३०॥**

संसारेऽपि परोपकारकरणे ख्यातं व्रतं येषां तादृशाः, संपत्तिर्गृहे येषां ते, विचारचतुरा, विश्वेश्वराराधका ये मानवाः सन्ति ते जनिर्जन्म मृतिर्मरणञ्चैव ग्राहास्तैराकुलं व्याप्तं, विविधा व्याधयः शारीरव्यथा आधयो मनोव्यथा एव वीच्यस्तरंगास्तैः प्रचुरं, सुतरां गंभीरं निम्नमत एव दुस्तरमप्येनं भवसागरं संसारसमुद्रं तरन्ति। नहि केवलं पुत्रकलत्रगृहादिकं संन्यस्यैव मोक्षो लभ्यते किन्तु यत्रकुत्रापि सञ्चरितैर्विश्वेश्वराराधनं कृतञ्चेद्भवबंधनान्मुच्यन्ते प्राणिन इति फलितार्थः ॥ ३० ॥

**रे रे चित्त मदान्ध मोहबधिरा मिथ्याभिमानोद्धता**

**व्यर्थेयं भवतां धनावनरतिः संसारकारागृहे ।**

**बद्धानां निगडेन ग्रात्रममतासंज्ञेन यत्कर्हिचि-**

**द्देवब्राम्हणभिक्षुकादिषु धनं स्वप्नेऽपि न व्येतिवः॥ ३१॥**

रे रे इति कष्टाव्हाने मदान्ध चित्त मनः इयं मोहेन मायया बधिरा श्रोत्रेन्द्रियरहिता श्रुत्यादिभिर्बोधिताऽपि न प्रबुध्यत इत्यर्थः। अभिमानिनंगर्वेणोद्धताऔद्धत्यम्। पदमिदमसाधु प्रतिभाति**।** 'अभिमानोद्धततो'इत्यनेनात्रपदेन भाव्यम्। मिथ्यावृथा। संसारकारागृहेभवतां युष्माकम्।सर्वेषां प्राणिनां मनांस्यपि त्वत्सदृशाण्येवेति बोधनायात्र बहुवचनम्। तेन भवादृशानां सर्वेषामित्यर्थः। इयं धनावनरतिर्द्रव्यरक्षणलालसा व्यर्था। यद्यस्माद्गात्रममता शरीरममतेतिसंज्ञा यस्य तादृशेन निगडेन बद्धानां वो भवतां धनं कर्हिचित्कदाचिदपि देवब्राह्मणभिक्षुकादिषु स्वप्नेपि न व्येति गच्छति। द्रव्यार्जनस्य दानमेव फलं न तु सञ्चय इति भावः ॥ ३१ ॥

**यावत्तेयमकिङ्कराः करतलक्रूरासिपाशादयो**

**दुर्दान्ताः सृणिराजदीर्घसुनखा दंष्ट्राकरालाननाः।**

**नाकर्षन्ति नरान्धनादिरहितान्यत्तावदिष्टेच्छया**

**युष्माभिः क्रियतां धनस्य कृपणास्त्यागः सुपर्वादिषु॥ ३२॥**

हे कृपणाः दुर्दान्ता दुर्निवारा दंष्ट्राभिः करालानि भीषणान्याननानि मुखानि येषां ते करतलेषु क्रूरा असिपाशादयः खङ्गपाशादयो येषान्ते प्रसिद्धा यमकिङ्कराः कालदूता यावद्धनादिरहितान्त्यक्तसर्वस्कानित्यर्थः। नाकर्षन्ति
तावदिष्टस्य स्वर्गस्य मोक्षस्य वेच्छया सुपर्वादिषु युष्माभिर्धनस्य त्यागः क्रियताम्। यच्छन्दोऽत्र तृतीयपादे निष्प्रयोजनोलक्ष्यते।

**देहाद्याक्ष्ममतानुसारि भवतां यद्यस्ति मुग्धं मतं**

**वेदव्यासविनिन्दितं कथमहो पित्राद्यपत्ये तदा।**

**दाहादिः क्रियते विशुद्धफलको युष्माभिरुद्वजितैः**

**शोकेनार्थपरायणैरपसदैर्दृष्टार्थमात्रार्थिभिः ॥ ३३ ॥**

यदि भवतां वेदव्यासेन विनिन्दितं, देह आदिर्येषां त आत्मेति मतमनुसरतीति तत्। तथा चाह शारीरभाष्ये भगवान् शंकरः 'देहमात्रं चैतन्यविशिष्टमात्मेति प्राकृता जना लोकायतिकाश्च' इति। आदिशब्दात्पुत्रः, इन्द्रियाणि मनेवाऽऽत्मेत्यादीनि मतानि गृह्यन्ते। मुग्धं 'मूढं मतमस्ति तदाऽहो इत्याव्हाने शोकेन दुःखेनोद्वेजितैः पीडितैरर्धोधनमेवपरमयनं येषां तैरत एवापसदैर्नीचैर्दृष्टा अर्थाःपदार्था एव दृष्टार्थमात्रं तस्यार्थिनः प्रेप्सवस्तैः प्रत्यक्षप्रमाणैकगम्याभिलाषिभिरित्यर्थः। युष्माभिः पित्राद्यपत्ये पित्रादय अपत्यानि च तेषां समाहारस्तस्मिन् विशुद्धं फलं यस्य स दाहादिः कथं क्रियते। नहि देहादीनां विनाशिनामात्मत्वं सभवस्तीति भावः ॥ ३३ ॥

**अद्यश्वो वा मरणमशिवप्राणिनां कालपाशै-**

**राकृष्टानां जगति भवतो नान्यथात्वं कदाचित् ।**

**यद्यप्येवं न खलु कुरुते हा तथाप्यर्थलोभं**

**हित्वा प्राणी हितमवहितो देवलोकानुकूलम् ॥ ३४॥**

जगति भवतो भवे संसारे सप्तम्यर्थे तसिल्। कालपाशैराकृष्टानामशिवानामसतांप्राणिनां मरणमद्यवा श्वः सुनिश्चितमेवेति शेषः। अन्यथात्वं मरणाभाववत्वं कदाचिदपि न भवतीति शेषः। यद्यप्येव तथापि प्राणी जीवः खल्ववहितः प्रबुद्धः सन्नर्थलोभं हित्वा परित्यज्य देवलोकानुकूलं हितं हितकरं न कुरुते। तीर्थादौ देवब्राह्मणाभिक्षुकादिषु धनं न वितरतीत्यर्थः। मन्दाक्रान्ता वृत्तम् ' मन्दाक्रान्ता जलधिषडगैर्म्भौनतौ ताद्रुरूचेत्' इति लक्षणात् । अतः परं त्रयः श्लोका अनेनैव वृत्तेन निबद्धाः ॥ ३४॥

**दृष्टप्रायं विकलमखिलं कालसर्पेण विश्वं**

**क्रूरेणेदं शिव शिव मुने ब्रूहि रक्षाप्रकारम् ।**

**अस्यास्त्येकः श्रुणु मुररिपोर्ध्यानपीयूषपानं**

**त्यक्त्वा नान्यत्किमपि भुवने दृश्यते शास्त्रदृष्ट्या \।\। ३५॥**

शिव शिवेति खेदे।हे मुने क्रूरेण निर्घृणेन कालसर्पेणेदमखिलं विश्वंजगत् दृष्टप्रायं प्रायः कालसर्पविषबाधितमेवेत्यर्थः। दृष्टिविषोऽयं कालसर्पः 'कालिको नाम सर्पो यो दृष्टीविष उच्यते' इत्यादि निगमात्। तत्तस्माद्रक्षाप्रकारं रक्षणोपायं ब्रूहि कथय। प्रत्युत्तरमुत्तरार्धेण न्यस्यति। अस्यैको रक्षाप्रकारोऽस्ति। कोऽसावित्याकाङ्क्षायामाह। श्रुणु अवधेहि भुवनेऽस्मिन् जगति मुररिपोः श्रीकृष्णस्य ध्यानमेव पीयूषममृतं तस्य पानं मुत्त्काऽन्यत्किमपि शास्त्रदृष्ट्या न दृश्यते। कालसर्पविषबाधितस्य मुररिपुध्यानमेव जीवातुरिति भावः ॥ ३५॥ .

**ध्यानव्यग्रं भवतु तव हृत्तिष्ठतो यत्र तत्र**

**श्रीमद्विष्णोस्त्रिभुवनपतेर्नित्यमानन्दमूर्तेः।**

**लक्ष्मीचेतः कुमुदविपुलानन्दपीयूषधाम्नो**

**मेघच्छायाप्रतिभटतनोः क्लेशसिंधुं तितीर्षोः ॥ ३६॥**

**क्लेशसिंधुं-** दुःखसागरं तितीर्षोस्तरीतुमिच्छोर्यत्र तत्र यत्रकुत्रचित्तिष्ठतः सतस्तव हृन्मनो लक्ष्म्याश्चेतएव कुमुदानि तेषां विपुलानन्दाय महानन्दाय पीयुषधाम्नश्चन्द्रस्य। मेघस्य छायायाः प्रतिभटा तिरस्कारिणीत्यर्थः तनुर्यस्य तस्य त्रिभुवनपतेस्त्रैलोक्यनाथस्यानन्दमूर्तेरानन्दस्वभावस्य श्रीमद्विष्णोर्ध्याने चिन्तनेव्यग्रमासक्तं भवतु ॥ ३६॥

**कामव्याघ्रेकुमतिफणिनि स्वान्तदुर्वारनीडे**

**मायासिंहीविहरणमहीलोभभल्लूकभीमे ।**

**जन्मारण्ये न भवति रतिः सज्जनानां कदाचि- **

**त्तत्वज्ञानां विषयतुषिताकण्टकाकीर्णपार्श्वे ॥ ३७ ॥**

कामा इन्द्रियविषयोपभोगेच्छा एव व्याघ्रा यस्मिन् तादृशे, कुमतय एव फणिनः सर्प यस्मिन् तथाविधे, स्वान्तं वित्तमेव दुर्वाराणि नीडानि पक्षिनिवासस्थानानि यस्मिन् तादृशे, माया एव सिंही तस्या विहरणमही विहारस्थानं तेन लोभ एव भल्लूकस्तेन च भीमे भयंकरे विषय एव तुषिताकण्टकानि तैराकीर्णौ पार्श्वौसमीपभागौयस्य तस्मिन् जन्मरूपेऽरण्ये कदाचिदपि सज्जनां रतिःप्रीतिर्न भवति। कामादयो व्याघ्रदय इव प्राणिनो नाशयन्तीति भावः ॥ ३७ ॥

**यामासाद्यत्रिलोकीजनमहितशिवावल्लभागमभूमिं**

**ब्रह्मादीनां सुराणां सुखवसतिभुवो मण्डलं मण्डयन्तीम् ।**

**नो गर्भे व्यालुढन्ति क्वचिदपि मनुजाः मातुरुत्क्रान्तिभाज-**

**स्तांकाशीं नो भजन्ते किमिति सुमतयो दुःखभारं वहन्ते ॥ ३८॥**

त्रिलोकीजनैस्त्रैलोक्यस्थजनैर्महिता पूजिता सा चासौशिवावल्लभस्य पार्वतीपतेः शंकरस्यारामभूमिं विहारस्थानं ब्रह्मादीनां सुराणां देवानां सुखवसतिभुवः सुखावासस्थानस्य मण्डलं मण्डयन्तीं भूषयन्तीं यामासाद्यप्राप्यगत्वेत्यर्थः। उत्क्रान्तिभाजोमरणाधीना मनुजा मातुर्गर्भे नो न व्यालुठन्ति पुनर्जन्म न प्राप्नुवन्तीत्यर्थः। तां तादृशीं काशींसुमतयः प्रज्ञावन्तोऽपि किमिति कस्य हेतोर्न भजन्ते किमिति च दुःखभारं वहन्ते तन्नजानीमहे इति शेषः। स्रग्धरावृत्तम्। ' म्रभ्नैर्यानां त्रयेण त्रिमुनियतियुता स्रग्धरा कीर्तितेयमि’ति तल्लक्षणात्॥ ३८॥

**किं कुर्मः किं भजामः किमिह समुद्रितं साधनं किं वयस्याः**

**संसारोन्मूलनाय प्रतिदिवसमिहानर्थशंकावतारः।**

**भ्रातर्ज्ञातं निदानंभवभयदलने संगतं सज्जनां**

**तां काशीमाश्रयामो निरुपमयशसः स्वःस्रवन्त्या वयस्याम् ॥ ३९॥**

हेवयस्याः सखायः इहास्मिन् जगति संसारोन्मूलनाय नाशाय किं कुर्मः, किं भजामः, साधनं किं, समुदितं समुदयः किं केनोपायेनदाष्यामो मुक्ता संसारबंधनादित्यर्थः। यत इहास्मिन् संसारे प्रतिदिवसंनिरन्तरमनर्थानामनिष्टानां दुःखानामित्यर्थः शंका संशयस्तस्याअवतारः प्रादुर्भावः। दुःखापातभयं निरन्तरमुदेतीति भावः। उक्तञ्चान्यत्र 'उत्थायोत्थाय बोद्धव्यंमहद्भयमुपस्थितं। मरणव्याधिशोकानां किमद्यनिपतिष्यति' इति। किञ्चिदालोच्य पुनराह हे भ्रातः। नात्रैकवचनं दोषाय वयस्यानामेकतमं प्रत्युद्दिश्योक्तत्वात्। भवभयदलने संसारभयनाशने निदानमुपाय इत्यर्थः ज्ञातम्। किं तदित्याकाङ्क्षायामाह— सज्जनानां सतां संगतं समागम एव। अतस्तदवाप्तये निरुपममतुलं यशो यस्यास्तस्याः स्वःस्रवन्त्या भागीरथ्या वयस्यां सखीं तां प्रसिद्धां काशीमाश्रयामः। सकलसज्जनशिरोभूषणायाः काश्याः सभागमोऽस्मत्संसारभयमपहरिष्यतीति भावः ॥ ३९॥

**भुक्तिः क्वापि न मुक्तिरस्त्यभिमता क्वाण्यस्ति मुक्तिर्न सा**

**काश्यामस्ति विशेष एव सुतरां श्लाध्यं यदेतद्द्वयम् ।**

**सर्वैरुत्तममध्यमाधमजनैरासाद्यतेऽनुग्रहा -**

**द्देवस्य त्रिपुरद्विषः सुरधुनीस्नानावदातव्ययैः ॥ ४०॥**

क्वापिकुत्रचित्तीर्थादौ भुक्तिर्भोग एवास्ति।अभिमतेष्टा मुक्तिर्मोक्षो न विद्यत इति शेषः। तस्मात्त्यास्याज्यमेतादृशस्थानं मुक्तेरीप्सिततमत्वात्। 'क्वापि कुत्रचिदन्यत्र मुक्तिर्मोक्ष एव सा भुक्तिर्भोगो न विद्यत इति शेषः। स्मृतिरपि " आगमो निष्फलस्तत्र भुक्तिः स्तोकापि यत्र ! नो" इति। काश्यां तु विशेष एवास्ति तीर्थान्तरादिति शेषः । यद्यस्मात्सुतरामतिशयेन श्लाध्यंस्तुत्यमीप्सिततममित्यर्थः एतद्द्वयं भुक्तिमुक्त्यात्मकं तत्रास्तीति शेषः। अत एव त्रिपुरद्विषो देवस्य शंकरस्यानुग्रहात्कृपावशात्सर्वैरुत्तममध्यमाधमजनैः कर्तृभिः सुरधुनीस्नानं गंगास्नानञ्चावदातव्ययानि शुद्धदानानि च तैः सह सा काशी आसाद्यते प्राप्यते। मुमुक्षवस्तीर्थान्तरं परित्यज्य तत्र गत्वाशिवप्रसाद्गंगास्नानं काशीवासफलं भुक्तिं मुक्तिञ्च प्राप्नुवन्तीति सरलार्थः। शार्दूलविक्रीडितं वृत्तम्। लक्ष्मणमुक्तं प्राक् ॥ ४०॥

**विद्यन्ते द्वारकाद्याजगति कति न ता देवताराजधान्यो**

**यद्यप्यन्यास्तथापि स्खलदमलजलावर्तगंगातरंगा।**

**काश्येवारामकूजत्पिकशुकचटकाक्रान्तदिक्कामिनीनां**

**क्रीडाकासारशाला जयति मुनिजनानंदकन्दैकभूमिः ॥ ४१॥**

जगति ताः सुप्रसिद्धा द्वारकाऽऽदिर्यासां ता देवताराजधान्यः कति न विद्यन्ते। अपि तु बहवो विद्यन्त इत्यर्थः। अन्या राजधान्यो यद्यपि विद्यन्ते तथापि कुसुमानां परिमलो मनोहरो गंधस्तेनाकृष्टा अत एव हृष्टा अलिमाला भ्रमरपङ्क्तयो यस्यां तादृशी। आरामेषूपवनेषु कूजन्तीभिः पिकाः कोकिलाः शुकाश्चटकाश्च तभिराक्रान्ता दिक्कामिनीनां दिक्पुरन्ध्रीणां शय्यादीनां क्रीडाकासारस्य विहारसरसः शालास्थानं काश्येव। स्रग्धरा वृत्तम्। लक्षणमुक्तं प्राक् ॥ ४१ ॥

**काशीयंसमलंकृता निरुपमस्वर्गापगाव्योमगा-**

**स्थूलोत्तारतरंगबिन्दुविलसन्मुक्ताफलश्रेणिभिः।**

**चञ्चच्चञ्चलचञ्चरीकनिकरारागाम्बरा राजते**

**कासारस्थविनिद्रपद्मनयना विश्वेश्वरप्रेयसी ॥ ४२॥**

निरुपमान्यतुलानि स्वर्गपगाया भागीरथ्या व्योमगानि गगनमुद्गच्छन्ति स्थूलानां बृहतामुत्ताराणामुच्चैर्गच्छतां च तरंगाणांबिन्दून्येव विलसतां भास्वतांमुक्ताफलानां श्रेणयो मालास्ताभिः समलंकृता, चञ्चन्तो भ्रमन्तश्चञ्चलाश्च ये चञ्चरीका भ्रमरास्तेषां निकरस्य रागो वर्णो यस्य तदम्बरं यस्याः सा कासारस्थानि सरः स्थितानि विनिद्राणि प्रफुल्लानि पद्मान्येव नयने यस्याः सा विश्वेश्वरस्य प्रेयसी प्रियतमा काशी राजतेऽतितरां शोभते। शार्दूलविक्रीडितं वृत्तम् ॥ ४२ ॥

**वन्हिप्राकारबुद्धिं जनयति वलभीवासिनांनागराणां**

**गंधारण्यप्रसूतस्फुटकुसुमचयः किंशुकानां शुकानाम् ।**

**चञ्च्वाकारो वसन्ते परमपदपदं राजधानी पुरारेः**

**सा काश्यारामरम्या जयति मुनिजनानन्दकन्दैकभूमिः ॥ ४३॥**

यत्रेत्यूह्यंवसन्ते ऋतौशुकानांचञ्च्वाकारश्चञ्चुसदृशः किंशुकानांपलाशवृक्षाणां गंधारण्ये गंधवृक्षाश्चन्दनवृक्षास्तद्युक्ते काश्युपकंठस्थेवा तन्नामके कस्मिंश्चिदरण्ये । सानुस्वारो गकारोऽत्र द्वितीयपादादावस्माभिनिवेशितः । लिखितपुस्तके तु केवलं 'धारण्ये'इत्येवोपलभ्यते। अक्षरान्तरं वा सूचयितव्यं सुधीभिः। प्रसूतानां स्फुटकुसुमानां फुल्लपुष्पाणां चयः समूहो वलभीवासिनां प्रासादाट्टालिकावासिनां नागराणां वन्हि प्राकारबुद्धिमग्न्यावरणभ्रमं जनयति रक्तवर्णत्वादिति भावः। सा परमञ्च तत्पदं मोक्षाख्यं तस्य पदं स्थानं मोक्षस्थानमित्यर्थः। पुरारेः शंकरस्य राजधानी मुनिजनानामानन्दकन्दस्यैकभूमिरद्वितीयं स्थानं काशी जयति सर्वोत्कर्षेण वर्तते। स्रग्धरा वृत्तम् ॥ ४३॥

**भजत विबुधसिंधुं साधवो लोकबंधुं**

**हरहसिततरंगंशंकराशीर्षसंगम् ।**

**दलितभवभुजंगं ख्यातमायाविभंगं**

**निखिलभुवनवन्द्यंसर्वतीर्थानवद्यम् ॥ ४४॥**

हे साधवः शंकरस्य हसितं हास्यमिव तरंगा वीचयो यस्य तम्। ' यशसि धवलता वर्ण्यते हासकीर्त्योः'इति कविसमयाद्धरहसितपदेन धावल्यं तेन नैर्मल्यं पावनत्वञ्चापि व्यज्यते । शंकरस्याशीर्षंशिरोऽभिव्याप्य संगो यस्य तम् । लिखितपुस्तके "संकरासीमगंगम्" इति दृश्यते तद्दुर्बोधमशुद्धञ्चेति मत्वास्माभिरयं पाठः कल्पितः स चेत्साधीयानंगीकुर्वन्तु सुधियः। दलितोनिहतः संसार एव भुजंगो येन तं भुवनस्य जगतो वन्द्यं वन्दनीयं, सर्वेभ्यस्तीर्थेभ्योऽनवद्यं स्तुत्यं, लोकानां जनानां स्वर्गादीनांवा बंधुं बंधुवद्धितकरं विबुधसिंधुं देवनदीं भागीरथींभजत। "सिंधुर्नासरिति स्त्रियामि" ति कोशबलात्सरिद्वाचकस्य सिंधुशब्दस्य स्त्रीत्वेऽपि पुंविशेषणं न दोषायेति सुधीभिर्बोध्यम्। मालिनीवृत्तम्। लक्षणमुक्तं प्राक् ॥ ४४ ॥

**यदमृतममृतानां भंगरंगप्रसंग-**

**प्रकटितरसवत्तावैभवंपीतमुच्चैः।**

**दलयति कलिदन्तांस्तां सुपर्वस्रवन्तीं**

**किमिति न भजतार्ताब्रह्मलोकावतीर्णाम् ॥ ४५॥**

अमृतानां पीयूषाणाम्। पयसां धरा इत्यादिवद्बहुवचनम्। भंगानां तरंगाणां रंगप्रसंगेन नृत्यप्रसंगेन प्रकटितं रसवत्ताया माधुर्यस्य वैभवं येन तत्। अथवाऽमृतानां देवानां देवेभ्य इत्यर्थः प्रकटितमित्यनेन संबंधः। पीयूषपक्षेऽमृताधिकमाधुर्यसौभाग्यवत् देवपक्षे देवेभ्यः प्रकटितस्वमाधुर्यसंपदमृतान्धसैरपि तैः पीयमानत्वादित्यर्थः। यस्या भागीरथ्या अमृतं जलमुच्चैरधिकं पीतं चेत्कलेर्दन्तान् कलिभयमिति यावद्दलयति नाशयति। ब्रह्मलोकादवतीर्णां लोकहितायागतां सुपर्वणां देवानां स्रवन्तींनदीं तां भागीरथीं हे आर्ताः जन्ममरणभयपीडिताः किमिति कस्य हेतोर्न भजत न सेवध्यम् । मालिनी वृत्तम् ॥ ४५॥

**स्वाधीने निकटस्थितेऽपि विमलज्ञानामृते मानसे**

**विख्याते मुनिसेवितेऽपि कुधियो न स्नान्ति तीर्थे द्विजाः ।**

**यत्तत्कष्टमहो विवेकरहितास्तीर्थार्थिनो दुःखिता**

**यत्र क्वाप्यटवीमटन्ति जलधौ------------ ॥ ४६ ॥**

कुधियः कुमतयो द्विजा ब्राह्मणा स्वाधीने स्वायत्ते न तु पराधीनेकिञ्चनिकटस्थितेऽपि समीपवर्तिन्यपि विमलज्ञानं ब्रह्मज्ञानमित्यर्थः अमृतं जलं यस्मिन् तस्मिन्विख्याते वेदादिषु प्रसिद्धे मुनिभिर्वसिष्ठादिभिः सेविते महाजनैरादृतेऽपि मानसे मनःसंबंधिनि मनोरूपे वा तीर्थे न स्नान्ति। किं तर्हि कुर्वन्तीत्यत आह यदिति– किन्त्वहो इति खेदे विवेकरहिताः कार्याकार्यज्ञानाभाववन्तः मूर्खा इत्यर्थः ते द्विजा दुःखिता भवपीडिता अत एव तीर्थार्थिनो तीर्थस्नानाभिलाषिणो यत्र काप्पटवीमरण्यमटन्ति भ्राम्यन्तीति यत्तत्कष्टं महद्दुःखकरमित्यर्थः। मोक्षफलकमात्मचिन्तनं मुक्त्वा बंधहेतुकं कर्ममार्गमनुधावतामहो मौग्ध्यमिति भावः। अपूर्णमेवेदं पद्यं लेखकहस्तदोषादिति यथादृष्टमत्रनिवेशितं व्याख्यातञ्च। 'शार्दूलविक्रीडितं वृतम् ॥ ४६ ॥

**नाभ्यस्तो धातुवादो न च युवतिवशी कारकः कोप्युपायो**

**नो वा पौराणिकत्वं न च सरसकविता नापि नीतिर्न गीतिः**

**तस्मादर्थार्थिनां या न भवति भवतश्चातुरी क्वापि विद्वन्**

**ज्ञात्वेत्थं चक्रपाणेरनुसर चरणाम्भोजयुग्मं विभूत्यै ॥४७॥**

धातुवादो नाभ्यस्तः व्याकरणं नाधीतमित्यर्थः। युवतिवशी कारकः कोऽप्युपायश्च नाधिगत इति शेषः। मंत्रशास्त्रमपि नाधीतमित्यर्थः पौराणिकत्वं वा नाधिगतम्। रसैः श्रृंगारादिभिः सहिता कविता कवित्वमपि न, नीतिर्न नीतिशास्त्रमपि नाधीतमित्यर्थः। गीतिरपि गानमपि नाधिगतमिति शेषः। तस्माद्धे विद्वन्नित्यादरे अर्थार्थिनां द्रव्ययाचकानां या चातुरी चातुर्यं भवति सा चातुरी भवतस्तव नास्ति। इत्थं ज्ञात्वा विभूत्यै कल्याणाय चक्रपाणेर्विष्णोश्चरणाम्भोजयुग्मं पादकमलद्वयमनुसर। स्रग्धरा वृत्तम् ॥ ४७॥

**अर्थेभ्योऽनर्थजातं भवति तनुभृतां यौवनादिष्ववश्यं**

**पित्राद्यैरर्जितेभ्योऽनुपकृतिमतिभिः स्वात्मनैवार्जितेभ्यः ।**

**यस्माद्दुःखाकरेभ्यस्तमनुसर सदा भद्र लक्ष्मीविलासं**

**गोपालं गोपकान्ताकुचकलशतटीकुंकुमासंगरंगम् ॥४८॥**

यद्यस्माद्यौवनादिषु तारुण्यादिषु अनुपकृतिमतिभिः कृपणैरित्यर्थः पित्राद्यैः पूर्वजैरर्जितेभ्यः सञ्चितेभ्य इत्यर्थः। 'स्वात्मना स्वयं वाऽर्जितेभ्यो दुःखाकरेभ्यो वित्तेभ्यस्तनुभृतां मनुष्याणामवश्यमनर्थजातं भवति बहवोऽनर्था भवन्तीत्यर्थः। तस्मात् हेभद्र मित्र गोपकान्तानां गोपीनां कुचतटीषु यत्कुंकुमं तस्यऽऽसंगं दृढं यथा तथा रंगो रागो यस्य तम् । लक्ष्मीविलासं रमाकान्तं तं गोपालं श्रीकृष्णमनुसर चिन्तयेत्यर्थः। लिखितपुस्तके यद्यपि "स्वात्मनैव" इति दृश्यते तथाप्यर्थानुसंधानादस्माभिः "स्वात्मना वा" इति पाठः कल्पित इति बोध्यम्। स्रग्धरा वृत्तम् ॥ ४८॥

**भ्रातः शान्तं प्रशान्तं क्वचिदपि निपतन्मित्र रे भूधराग्रे**

**ग्रीष्मे ध्यानाय विष्णोः स्पृहयसि सुतरां निर्विशंके गुहायाम् ।**

**अन्वेष्यन्तादृगत्र क्षितिवलयतले स्थानमुन्मूल याव-**

**त्संसारानर्थवृक्षं प्रथिततममहामोहमूलं विशालम् ॥४९॥**

रे मित्र निर्विशङ्के विजन इत्यर्थः। भूधराग्रे पर्वतशिखरे ग्रीष्मे ऋतौ क्वचिदपि गुहायां निपतन्निवसन् विष्णोर्ध्यानाय सुतरामत्यन्तं स्पृहयसीति काकुः। स्पृहयसि किमित्यर्थः। स्पृहयसि चेत् हे भ्रातः शान्तं प्रशान्तमलमलम्। मा मैवं कुर्वित्यर्थः। अथवा प्रशान्तमिति निपतन्नित्यस्याः क्रियायाः विशेषणम्। किं तर्हि क्रियतामित्याशंक्याह– अत्रास्मिन् क्षितिवलयतले भूतले तादृक् निर्विशंकमित्यर्थः। स्थानमन्वेष्यन् प्रथिततमानि सुप्रसिद्धानि महामोह एव मूलानि यस्य तं विशालं विस्तृतं यावत्सकलं संसार एवानर्थवृक्षस्तमुन्मूलोत्पाटय। अन्तर्भावितण्यर्थोऽत्र मूलतिः। अदूरवर्तिनं सुलभफलकं स्थानं परित्यज्य सुदूरवर्तिनं दुरधिगम्यफलकं मा गम इति भावः। स्रग्धरा वृत्तम् ॥ ४९॥

कुत्र तत्स्थानं किञ्च तदित्याकाङ्क्षायामाह—

**केदारस्थानमेकं रुचिरतरमुमान'ठ्यलीलावनीकं**

**प्रालेयाद्रिप्रदेशे प्रथितमतितरामस्ति गंगानिवेशे ।**

**ख्यातं नारायणस्य त्रिजगतिं बदरीनाम सिद्धाश्रमस्य**

**तत्रैवानादिमूर्तेर्मुनिजनमनसामन्यदानन्दमूर्तेः ॥ ५०॥**

एकं तु प्रालेयाद्रेर्हिमालयस्य प्रदेशे गंगाया निवेशे तीर इति यावत्। रुचिरतरमतिमनोहरमुमायाः पार्वत्या नाट्यलीलावनी नृत्यक्रीडास्थानंयत्र तत्अतितरां प्रथितं सुप्रसिद्धं केदारस्थानं 'बद्रिकेदार' इति भाषायां प्रसिद्धमस्ति। तत्रैव सिद्धानां योगिनामाश्रमस्याश्रयभूतस्यानादिमूर्तेर्मुनिजनमनसामानन्दमूर्तेर्मूर्तिमदानन्दस्य नारायणस्य त्रिजगति ख्यातं बदरीनाम बदरी इति नाम्ना प्रसिद्धमन्यत्स्थानमस्तीति शेषः ॥ ५० ॥

**सन्त्यन्ये त्रि[दशापगादिपतनादेव](# "Here the MS reads त्रिदशापगापततदेव प्रयागादयः ।") प्रयागादयः**

**प्रालेयाचलसंभवा बहुफलाः सिद्धाश्रमाः सिद्धयः ।**

**यत्राघौघसहा भवन्ति सुधियां ध्यानेश्वराणां चिरं**

**मुक्ताशेषभियां विनिद्रमनसां कन्दाम्बुपर्णाशिनाम् ॥५१॥**

प्रालेयाचले हिमाद्रौसंभवोजन्म येषां ते, त्रिदशापगा देवनदी भागीरथी आदिर्यासां तासां पतनात्प्रवाहाद्बहु बहुलं फलं पुण्यं येषु ते प्रयागादयः अन्ये सिद्धाश्रमा योगिजननिवासोचितस्थानानीत्यर्थः सन्त्येव। यत्र येषु सिद्धाश्रमेषु विनिद्रं गलिततमस्कमित्यर्थः मनश्चित्तं येषां तेषां कन्दाम्बुपर्णाशिनां सतां चिरं निरन्तरं ध्यानेईश्वरोयेषां तेषां निरन्तरमीश्वरध्यानैकपराणामित्यर्थः। अत एव मुक्ता परित्यक्ताऽशेषा सकला भीर्भयं यैस्तादृशानां विगतजनिमरणभीतीनां सुधियां सुबुद्धीनामघौघान्पापपुञ्जान् सहन्त्यभिभवन्ति दूरीकुर्वन्ति ताः। सह मर्षणेऽभिभवे चेति धातुपाठः। सिद्धयोऽणिमादयो भवन्ति। शार्दूलविक्रीडितं वृत्तम्॥ ५१ ॥

**किं स्थानस्य निरीक्षणेन मुरजिद्ध्यानाय भूमण्डले**

**भ्रातश्चेद्विरतिर्भवेद्दृढतरा यस्य स्रगादौ सदा ।**

**तस्यैषा यदि नास्ति हन्त सुतरां व्यर्थंतदान्वेषणं**

**स्थानस्थानधिकारिणः सुरधुनीतीराद्रिकुञ्जादिषु ॥५२॥**

**किमिति–** हे भ्रातः यस्य पुरुषस्य स्रगादौमालादौ भोगविषये सदा निरंतरं दृढतरा सुदृढा विरतिर्विरागश्चेद्भवेत् तर्हि तस्य भूमण्डले मुरजितोमुकुंदस्य ध्यानाय स्थानस्य निरीक्षणेनान्वेषणेन किम् निष्फलं तदित्यर्थः। यदि च तस्य एषा विरतिर्नास्ति तदाऽनधिकारिणोविरक्तस्यैव तत्राधिकारित्वात्। सुरधुन्या भागीरथ्यास्तीरे अद्रौपर्वते कुञ्जादिषु स्थानान्वेषणं हन्तेति खेदे सुतरां व्यर्थम्। विरक्तस्य विष्णुध्याने स्थानादिनिरपेक्षितत्वात्स्थानान्वेषणं व्यर्थमतथाभूतस्य तु विष्णुध्यानेऽनधिकारित्वात्स्थानान्वेषणं निष्फलतरम्। एवमुभयद्यापि स्थानाद्यन्वेषणं व्यर्थमिति फलितार्थः ॥ ५२॥

**स्वान्तव्योम्नि निरस्तकल्मषघने सद्बुद्धितारावली-**

**संदीप्ते समुदेति चेन्निरुपमानन्दप्रभामंडलः ।**

**ब्रह्मज्ञानसुधाकरः कवलिताविद्यान्धकारस्तदा**

**क्व व्योम क्वसदागतिः क्व हुतभुक् क्वाम्भः क्वसर्वं सहा॥ ५३ ॥**

**स्वान्तेति–**विरस्ताः कल्मषाणि पापान्येव घना मेघा यस्मात्तस्मिन् निर्मलेइत्यर्थः। सद्बुद्धिः सुबुद्धिरेव तारावली नक्षत्रमाला तया संदीप्तेप्रकाशिते विवेकतारकिते इत्यर्थः। स्वान्तमेव व्योमाकाशं तस्मिन् चित्ताकाशे कवलितः अविद्या मोह एव अन्धकारो येन स निरुपमः आनन्द एव प्रभामंडलं कान्तिपुञ्जोयस्य स ब्रह्मज्ञानमेव सुधाकरश्चन्द्रः समुदेति चेत् यद्युदयति तदा व्योमादिकं महाभूतपंचकं क्वन भवतीत्यर्थः। सदागतिर्वायुः, हुतभुक् अग्निस्तेजः, अम्भ आपः, सर्वंसहा पृथ्वी। अन्यत् स्पष्टम्। अधिगतब्रह्मणो द्वैतमोहो विनश्यतीति भावः॥ ५३ ॥

**विश्वेश्वरे भवति विश्वजनीनजन्म-**

**विश्वम्भरे भगवति प्रथितप्रभावे**

**यो दत्तचित्तविषयः सुकृती कृतार्थो**

**यत्न क्वचित्प्रतिदिनं निवसन् गृहादौ ॥ ५४॥**

**विश्वेश्वर इति–**यः क्वचिद्गृहादौ निवसन्, आदिशब्दादद्रिकुञ्जवनानि गृह्यन्ते। प्रतिदिनं निरन्तरं विश्वेभ्यः सर्वेभ्यो जनेभ्यो हितं विश्वजनीनं जन्म यस्य स चासौविश्वंभरोविश्वं बिभर्तीति सः प्रथितः प्रभावः सामर्थ्यंयस्य तस्मिन् भगवति सर्वैश्वर्य्यसंपन्नेविश्वेश्वरे शंकरे दत्तो निहितश्चित्तविषयो येन तादृशो भवति स सुकृती पुण्यवान् कृतार्थः सफलीकृतजन्मेत्यर्थः। वसंततिलका वृत्तम् ॥ ५४ ॥

**चिद्रत्नमत्र पतितं वपुरंधकूपे**

**पुंसो भ्रमादनुपमं सहनीयतेजः ।**

**उद्धृत्य यो जगति तद्भविता कृतार्थो**

**मन्ये स एव समुपासितविश्वनाथः ॥ ५५ ॥**

**चिदिति–** अत्रास्मिन् पुंसः पुरुषस्य वपुरेव अन्धकूपस्तमोव्याप्तकूपस्तस्मिन् भ्रमान्मोहाद्धेतोः अनुपममतुलं सहनीयं शान्तं तेजो यस्य तादृशं चित् चैतन्यमेव रत्नं पतितम्। यः तदुद्धृत्य कूपाद्बहिः समाहृत्य कृतार्थो भविता भविष्यति, स एव समुपासित आराधितो विश्वनाथो येन तादृश इति मन्ये। विश्वनाथोपासनायाश्चैतन्यावाप्तिरेव सुनिश्चितं फलमिति भावः। वसन्ततिलका वृत्तम्॥ ५५॥

**यद्येता मदनेषवो मृगदृशश्चेतःकुरंगारयो**

**धीराणामपि नो भवेयुरबलाः संसारमायापुरे ।**

**को नामामृतसागरेन रमतेधीरस्तदा निर्मले**

**पूर्णानन्दमहोर्मिरम्यनिकरे रागादिनक्रोज्झिते ॥ ५६ ॥**

**यदिति–** संसारमायापुरेऽस्मिन् जगति मदनस्येषवो बाणा धीराणां पंडितानां ज्ञानिनामपीति यावत्, चेतांस्येव कुरंगा हरिणास्तेषामरयःशत्रव एता मृगदृशो मृगनयनाः कामिन्यः नो भवेयुः नाभविष्यन् तदा रागः भोगेच्छा आदिर्येषां त एव नक्रास्तैरुज्झिते परित्यक्ते पूर्णानन्द एव महोर्मय उद्गच्छत्तंरगास्तेषां रम्यो निकरो माला यस्मिन् तस्मिन् निर्मले मलरहिते पापरहिते वा अमृतस्य ज्ञानामृतस्य वा सागरे परमात्मनि को नाम धीरः पंडितः न रमते रमेत। अपि तु सर्वोऽपि रमेतेत्यर्थः। मोहमयेऽस्मिन् जगति रूपवत्यो युवत्य एव सर्वेषां बंधहेतुः। ता यदि नाभविष्यन् सर्वेऽपि ब्रह्मानन्दास्वादमन्वभविष्यन्निति भावः। शार्दूलविक्रीडितं वृत्तम् ॥ ५६ ॥

**बालेयं बालभावं त्यजति न स्रुदती यत्कटाक्षैर्विशालै-**

**रस्मान्विभ्रामयन्ती लसदधरदलाक्षिप्तचूतप्रवाला ।**

**नेतुं वाञ्छत्यकामान् स्वसदनमधुना क्रीडितुं दत्तचित्तान्**

**पुष्यन्नीलोत्पलाभे मुरजिति कमलावल्लभे गोपलीले॥ ५७ ॥**

**बालेति–**भर्तृहरेर्भार्यां प्रत्युद्दिश्योक्तिरियम्। सुदती शोभना दन्ता यस्याः सेयं बाला मम भार्येत्यर्थः। तथा चभर्तृहरिनिर्वेदनाटके पञ्चमांके "भयं बाला हालाहलबहलमाध्वीकमधुरा" इति भर्तृहरिवचने तद्भार्याया बालाशद्बेन व्यवहारो द्रष्टव्यः। बालभावं मौग्ध्यं न त्यजति यद्यस्मात् लसद्भिः स्फुरद्भिरधरदलैरधरपल्लवैः आक्षिप्तास्तिरस्कृताः चूतप्रवाला आम्रतरुपल्लवानि यया सेयं पुष्यतां विकसतां नीलोत्पलानाम् आभेव आभा कान्तिर्यस्य तस्मिन् कमलाया लक्ष्म्या वल्लभे प्रिये मुरजिति श्रीकृष्णे दत्तचित्तान् अतएव अकामान्निष्कामानस्मान् अधुनेदानीं विषयविरागानन्तरमित्यर्थः। विशालैः कटाक्षैर्भ्रूविक्षेपैः विभ्रामयन्ती मोहयन्ती सती स्वसदनं स्वगृहं नेतुं वाञ्छति। स्रग्धरा वृत्तम् ॥ ५७ ॥

**शिव शिव महाभ्रान्तिस्थानं सतां विदुषामपि**

**प्रकृतिचपला धात्नासृष्टाः स्त्रियो हरिणीदृशः ।**

**विजहति धनं प्राणैः साकं यतस्तदवाप्तये**

**जगति मनुजा रागाकृष्टास्तदेकपरायणाः ॥ ५८ ॥**

**शिवेति–**शिव शिवेति खेदे, धात्रा विधिना सतां योगिनां विदुषां ज्ञानिनामपि महाभ्रान्तिस्थानं महामोहमूलं प्रकृतिचपला स्वभावचञ्चला हरिणीदृशो मृगनयनाः सृष्टाः। यतः रागेण प्रीत्या आकृष्टाः कर्षिता मनुजाः पुरुषाः तदेकपरायणाः ता एव एकं केवलम् अयनमाश्रयो येषां तादृशास्तदेकतानमनसस्सन्तः तासां हरिणीदृशामवाप्तये प्राप्तये प्राणैः साकं सह धनं विजहति त्यजन्ति। जहातेर्लटः प्रथमपुरुषस्य बहुवचनम्। हरिणी वृत्तम्। 'नसमरसलागः षड्वेदैर्हयैर्हरिणी मता' इति तल्लक्षणात्॥ ५८॥

**हरति वपुषः कान्तिं पुंसः करोति बलक्षितिं**

**जनयति भृशं भ्रांतिं नारी सुखाय निषेविता ।**

**विरतिविरसा भुक्ता यस्मात्ततो न विवेकिभि-**

**र्विषयविरसैः सेव्या मायासमाश्रितविग्रहाः ॥ ५९ ॥**

**हरतीति–** यस्मात्सुखाय निषेविता नारी पुंसः पुरुषस्य वपुषः शरीरस्य कान्तिं हरति, बलक्षितिं बलहानिं करोति, भृशमतिशयं भ्रान्तिं मोहं जनयति, भुक्ता उपभुक्ता सती विरतौरत्यवसाने विरसा रसहीना अप्रियेत्यर्थः भवतीति शेषः। ततस्तस्माद्धेतोः विषयविरसैर्विरक्तैरित्यर्थः। विवेकिभिर्ज्ञानिभिः मायया समाश्रितो विग्रहो देहो यस्याः सा न सेव्या। हरिणी वृत्तम् ॥ ५९ ॥

**कमलवदना पीनोत्तुंगं घटाकृति बिभ्रती**

**स्तनयुगमियं तन्वी श्यामा विशालदृगंचला ।**

**विशददशना मध्यक्षामा वृथेति जनाः श्रमं**

**विदधति मुधारागादुच्चैरनीदृशवर्णने ॥ ६० ॥**

**कमलेति–** जना मुधारागान्मिथ्यानुरागात् इयं कामिनी कमलवदना, पीनं पुष्टञ्चतदुत्तुंगमुन्नतं घटाकृति घटाकारं स्तनयुगं कुचद्वन्द्वं बिभ्रती धारयन्ती, तन्वी कोमलांगी, श्यामा तप्तकाञ्चनवर्णाभा "शीते सुखोष्ण-सर्वांगी ग्रीष्मे या सुखशीतला। तप्तकांचनवर्णाभा सा स्त्री श्यामेति कथ्यते॥ इति तल्लक्षणात्। विशाले दृगंचले नयने यस्याः सा, विशदाः शुभ्रा दशना दन्ता यस्याः तादृशी, मध्यं कटिः क्षामं कृशं यस्यास्तादृशी इत्येवं प्रकारेण अनीदृशस्योक्तगुणविहीनायाः स्त्रिय इत्यर्थः वर्णने उच्चैर्महान्तं श्रमं कष्टं विदधति कुर्वन्ति। कामिनः खलु कार्याकार्यप्रतिपत्तिशून्या भवन्तीति भावः। हरिणीवृत्तम् ॥ ६० ॥

**जनयति सुतं कञ्चिन्नारी सती कुलभूषणं**

**निरुपमगुणैः पुण्यात्मानं जगत्परिपालकम् ।**

**कथमपि न सा - निन्द्या वन्द्या भवेन्महतां यतः**

**सुरसरिदिव ख्याता लोके पवित्रितभूतला ॥ ६१ ।**

**जनयतीति–** स्त्रीणां निसर्गकौटिल्यं बंधहेतुत्वं च सामान्येन प्रदर्श्य साध्वीनामधिक्षेपदोषमिदानीमात्मनः परिहरति- यतः सती साध्वी नारी स्त्री कुलभूषणं वंशावतंसं पुण्यः पवित्र आत्मा यस्य तादृशं निरूपमगुणैर्जगत्परिपालकं कञ्चित्सुतं जनयति। अनिन्द्या निंदानर्हापवित्रितं भूतलं यया सा लोके पृथिव्यां सुरसरिदिव भागीरथीवख्याता सा महतां वन्द्या अपीति प्रश्ने कथं न भवेत्। अपि तु भवेदेवेत्यर्थः। सा निन्द्येति वा पदच्छेदः। तदायमर्थः। सा कथमपि केनापि प्रकारेण निन्द्यान भवेत्किन्तु वन्द्यैव। शेषं पूर्ववत्। नारीत्वात्तद्दोषवत्यपि सुरसरित्पुण्यात्मनोभीष्मस्य जननाद्यथा त्रैलोक्यवन्दनीयतां गता तथेत्युपमार्थस्तत्रभवद्भिराचार्यचरणैभर्ट्टजीशास्त्रिभिः सूचितः। हरिणी वृत्तम् ॥ ६१ ॥

**धन्या एते पुमान्सो यदयमहमिति त्यक्तचेतोविकल्पा**

**निश्शंकं संचरन्तो विदधति मलिनं कर्म कामप्रयुक्ताः ।**

**जानन्तोऽप्यर्थहीनं जगदिदमखिलं भ्रान्तवद्द्वैतजालं**

**तीर्थावस्थानजन्यं न भवति सुकृतं दुष्कृतोन्मूलनं वा**

**यस्मादाभ्यां विहीनः श्रुतिसमधिगतः प्रत्यगात्मा जनानाम् ।**

**सर्वेषामद्वितीयो निरतिशयसुखं यद्यपि स्वप्रकाशा-**

**स्तीर्थे विद्यास्तथापि स्पृहयति तपसे यत्तदाश्चर्यहेतुः ॥६४॥**

**तीर्थेति–**यस्मात् सर्वेषां जनानां श्रुतिं समधिमतः प्राप्तः ज्ञानसंपन्न इत्यर्थः अद्वितीयः केवलः प्रत्यगात्मा प्रत्यक्शब्दवाच्योऽन्तरात्मा आभ्यां सुकृतदुष्कृताभ्यां विहीनो भवतीति शेषः। तथा च श्रुतयः "असंगोऽह्ययं पुरुषः" अन्यत्र धर्मादन्यत्राधर्मादन्यत्रास्मात्कृताकृतादन्यत्र भूताच्च भव्याच्च" इत्यादयः। तस्मात्तीर्थे काश्यादावस्थानाज्जन्यं जातं सुकृतं पुण्यं दुष्कृतस्य पापस्योन्मूलनं नाशो वा यद्यपि न भवति, यद्यपि निरतिशयं नितरामतिशयं सुखं विद्यते यद्यपि च स्वमात्मानं प्रकाशयन्तीति ता विद्या आत्मविद्या भवन्तीति शेषः तथापि तीर्थे प्रयागादौ तपसे स्पृहयतीति यत् तदाश्चर्यहेतुः। स्रग्धरा वृत्तम् ॥ ६४ ॥

**रागद्वेषादिमन्तो वयमयमिति हा न त्यजन्तेऽभिमानम्॥ ६२ ॥**

**धन्या इति–** एते श्रीशंकराचार्यादयः पुमांसो मनुष्या धन्याः, यद्यस्मादेते पुरुषाः अयंशब्दवाच्योऽन्यः अहंशब्दवाच्यश्चान्य इति त्यक्तश्चेतोविकल्पश्चित्तकल्पना यैस्ते, परित्यक्तद्वैतभावा इत्यर्थः। निःशंकंनिर्भयं संचरन्तो भवन्तीति शेषः। इदं द्वैतं द्वैतकल्पना एवं जालं बंधकारणं यत्र तादृशं जगदवलोक्यैव जीवस्य द्वैतबंधापत्तेः। अखिलं जगत् अर्थहीनं निरर्थकं जानन्तोऽपि पुरुषाः कामप्रयुक्ता भोगासक्ताः सन्तः रागोऽनुरागो द्वेषश्च आदी येषां तद्वन्तः भ्रांतवत् भ्रांत इव मलिनं पापं कर्म विदधतिं कुर्वन्ति। 'वयम्, अयम्' इत्यात्मपररूपमभिमानं न त्यजन्ते। सुबुद्धयोऽपि भ्रान्तस्य कर्म स्वयं कुर्वन्तीत्यर्थः। "कर्तरिकर्मव्यतिहारे" इति तङ्। आत्मनि वयमिति बहुवचनप्रयोगः परस्मिन्नयमित्येकवचनप्रयोगोऽभिमानमूलइति ज्ञेयम्। स्रग्धरा वृत्तम् ॥ ६२॥

**प्रज्ञावन्तोऽपि केचिच्चिरमुपनिषदाद्यर्थकारा यतन्तो**

**व्याकुर्वन्तोऽपि केचिद्दलित परमता यद्यपि ज्ञाततत्वाः ।**

**तीर्थे तीर्थेतथापि भ्रमणरसिकतां नो जहत्यध्वखेदा**

**यत्तत्कष्टं विधत्तेमम मनसि सदा पश्यतस्तत्र कृत्यम् ॥ ६३ ॥**

**प्रज्ञेति–** केचित्पुरुषा उपनिषदादीनामर्थकाराः अपि। कर्मण्यण्। केचित् यतन्त उपनिषदादिव्याख्याने यतमाना। चक्षिङोङित्करणेन ज्ञापकेन अनुदात्तेत्वनिमित्तस्यात्मनेपदस्यानित्यत्वादत्र परस्मैपदम्। केचित्तु व्याकुर्वन्तो व्याख्यातारः केचित् बुद्धिमन्तो ज्ञानिनः, केचित्तु दलितपरमता खण्डितवादिमताः, केचित्तु ज्ञाततत्वाः ज्ञातं तत्वं ,वेदप्रतिपादितोऽर्थो यैस्तादृशाः यद्यपि भवन्ति तथापि अध्वनि मार्गे खेदः कष्टं येषां ते अध्वखिन्नाःतीर्थे तीर्थे प्रतितीर्थंभ्रमणे विषये रसिकतामभिलाषमित्यर्थः नो जहति न त्यजन्तीति यत् तत्तत्र तेषामित्यर्थः कृत्यं कर्तुंपश्यतः मम मनसि कष्टं दुःखं विधत्ते। जानन्तोऽपि मूढवदाचरन्तीति महत् मेदुःखं भवतीति भावः। स्रग्धरा वृत्तम् ॥ ६३ ॥

**उदासीनो देवो मदनमथनः सज्जनकुले**

**कलिक्रीडासक्तः कृतपरिजनः प्राकृतजनः ।**

**इयं म्लेच्छाक्रान्ता त्रिदशतटिनी चोभयतटे**

**कथं भ्रातःस्थाता कथय सुकृती कुत्र विभयः ॥ ६५ ॥**

**उदासीन इति–** हे भ्रातः देवो मदनमथनः शंकरः सज्जनकुले साधुषु उदासीनः। प्राकृतजनः कृताः परिजनाः सेवका येनं सः। स्वकीयं सेवाधर्मंपरित्यज्यं स्वामिभावमंगीचकारेत्यर्थः। इयं त्रिदशतटिनी भागीरथी 'च' उभयतटे म्लेच्छैराकान्ता अभिव्याप्ता। तस्मात् भवान् त्वं कथं स्थाता स्थास्यति। अथवा किं तवैव सुकृती पुण्यवान् कुत्र विभयो भयरहितस्तत्कथय। देवेनोपेक्षितास्साधवः स्वधर्मपराङ्मुखश्च प्राकृतजनोम्लेच्छाक्रान्ता च भागीरथी; सत्येवं क्वसुकृतिनां सुखं कथं वा तेऽत्रस्थास्यन्तीति सरलार्थः। शिखरिणी वृत्तम्॥ ६५ ॥

**निस्सारावसुधाधुना समजनि प्रौढप्रतापनल-**

**ज्वालाजालसमाकुला द्विपघटासंघट्टविक्षोभिता**

**म्लेच्छानां रथवाजिपत्तिनिवहैरुन्मीलिता कीदृशी**

**यं विद्या भवितेति हन्त न सखे जानीमहे मोहिताः ॥ ६६ ॥**

**निस्सारेति–** अधुनेदानीं म्लेच्छानां प्रौढस्य महतः प्रतापनलस्य प्रतापवन्हेज्वार्लाभिः समाकुला अभिव्याप्ता द्विपघटानां गजयूथानां संघट्टेन परस्परसंघट्टनेन विक्षोभिता स्वास्थ्याभावं प्रापिता रथा वाजिनः पत्तयः पदातयश्च तेषां समाहारस्तस्य सेनागत्वात् द्वन्द्वैकवद्भावः, निवहैः समूहैरुन्मीलिता आक्रान्तेत्यर्थः वसुधा निस्सारा निस्सत्वासमजनि जाता। जायतेर्लुङ्। इयं विद्या ब्रह्मविद्या कीदृशी भविता भविष्यतीति मोहिता वयं न जानीमहे। शार्दूलविक्रीडितं वृत्तम् ॥ ६६ ॥

**वेदो निर्वेदमागादिह नमनभिया ब्राह्मणानां वियोगा-**

**द्वैय्यासिक्यो गिरोऽपि क्वचिदपि विरलाः साम्प्रतं सन्ति देशे ।**

**इत्थंधर्मे विलीने यवनकुलपतौशासति क्षोणिर्बिंबं**

**नित्यं गंगावगाहाद्भवति गतिरितः संसृतेरर्थसिद्धौ॥ ६७ ॥**

**वेद इति–** इहात्र देशे यवनकुलपतौक्षोणिबिम्बं भूमण्डलं शासति सति वेदो नमनभिया नमनभयेन निर्वेदं वैराग्यमागत् प्राप्तवान्। ब्राह्मणानां वियोगादभावात् व्यासस्येमा गिरो वाचः पुराणान्यपि क्वचिद्विरलाः सन्ति। इत्थमेवं धर्मे विलीने नष्टे सति इत अस्मात्संसृतेः संसारादर्थसिद्धौमोक्षे इत्यर्थः। नित्यं गंगावगाहाद्गंगास्नानात् गतिर्भवति। स्रग्धरा वृत्तम्॥ ६७ ॥

**गंगा गंगेति यस्याः श्रुतमपि पठितं केनचिन्नाममात्रं**

**दूरस्थस्यापि पुंसो दलयति दुरितं प्रौढमित्याहुरेके।**

**सा गंगा कस्य सेव्या न भवति भुवने सज्जनस्यातिभव्या**

**ब्रह्माण्डं प्लावयन्ती त्रिपुरहरजटामण्डलंमण्डयन्तीम्॥ ६८ ॥**

**गंगेति–**यस्या गंगा गंगा इति नाममात्रं केनचित् पठितं श्रुतमपि वा तस्य पुंसः पुरुषस्य दूरस्थस्य दूरदेशे स्थितस्यापि सतः प्रौढं महत् दुरितं पातकं दलयति नाशयतीत्येके केचिदाहुः। उक्तञ्च "गंगा गंगेति यो ब्रूयाद्योजनानां शतैरपि। मुच्यते सर्वपापेभ्यो विष्णुलोकं स गच्छति" ॥ इति । सा अतिभव्या सर्वोत्तमा ब्रह्माण्डं निखिलं जगदित्यर्थः। प्लावयन्ती जलेन व्याप्नुवन्ती त्रिपुरहरस्य शिवस्य जटामण्डलं मण्डयन्ती भूषयन्ती गंगा भुवने जगति कस्य सज्जनस्य सेव्या न भवति । अपि तु सर्वस्य भवतीत्यर्थः। स्रग्धरा वृत्तम् ॥ ६८ ॥

**यत्तीरे वसतां सतामपि जलैर्मूलैः फलैर्जीवतां**

**मुक्ताहंममभावशुद्धमनसामाचारविद्यावताम्**।

**कैवल्यं करबिल्वतुल्यममलं संपद्यते हेलया**

**सा गंगा ह्यतुलामलोर्मिपटला सद्भिः कुतो नेक्ष्यते॥ ६९ ॥**

**यत्तीरे इति–**यस्यास्तीरेऽपि वसतां मुक्तोऽहंभावो मम भावश्च यैस्तेषाञ्चैतेषामाचारवतां धर्मचारिणां विद्यावतां विदुषां सतां साधूनाममलं शुद्धं कैवल्यं ब्रह्म करबिल्वतुल्यं करस्थितबिल्वफलवत्स्वाधीनमित्यर्थः। हेलया अनायासेन संपद्यते भवति। सा हि अतुला तुलारहिता, अमलाः स्वच्छा ऊर्मिपटकास्तरंगसमूहा यस्याः सा गंगा सद्भिः कुतो हेतोर्नेक्ष्यते नावलोक्यते। स्पष्टमन्यत् ॥ शार्दूलविक्रीडितं वृत्तम् ॥ ६९॥

**तीर्थानामवलोकने सुमनसामुत्कंठते मानसं**

**तावद्भूवलये सतांपुररिपुध्यानामृतास्वादिनाम् ।**

**यावत्तेन विलोकयन्ति सरितां रोचिष्णुमुक्तावलीं**

**श्रीमन्नाकतरंगिणींहरजटाजूटाटवीविभ्रमाम् ॥ ७० ॥**

**तीर्थेति–** भूवलये पुररिपोः शंकरस्य ध्यानमेवामृतमास्वादन्ते तच्छीलास्तेषां सुमनसां शोभनमानसानांसतांसाधूनां मानसं मनः तीर्थानामवलोकने तावदुत्कण्ठते अभिलषति, यावत्ते हरस्य जटाजूटं केशकलाप एवाटवी अरण्यं तस्मिन् विभ्रमो विलासो यस्यास्तां सरितां नदीनां रोचिष्णुमुक्तावलीं भास्वन्मौक्तिकमालांश्रीमन्नाकतरंगिणींश्रीभागीरथीं, श्रीमच्छन्दोऽत्र मंगलादराद्यर्थः। न विलोकयन्ति। शार्दूलविक्रीडितं वृत्तम्॥ ७० ॥

[**'संसारो विविधाधिबाधबधिरः सारायते मानसे**](# "The MS.reads संसारे विविधाधिबाधबाधिरः सारायते तामसे निःसारेऽपि &c,")

**निःसारोऽपि वपुष्मतां कलिवृकग्रासीकृतानां चिरम् ।**

**दृष्टायां घनसारपाथसि महापुण्येन यस्यां सतां**

**सा सेव्या न कुतो भवेत्सुरधुनीस्वर्गापवर्गोदया ॥ ७१ ॥**

**संसार इति–** घनसारः कर्पूर इव शुभ्रं पाथो जलं यस्यास्तादृश्यां यस्यांमहापुण्येन दृष्टायां सत्यां चिरं चिरकालं कलिरेव वृकस्तेन ग्रासीकृतानां ग्रस्तानां वपुष्मतां प्राणिनां मानसे चित्ते विविधास्वाधीषु मनोव्यथासु 'पुंस्याधिर्मानसी व्यथा' इत्यमरः। बाधेषु पीडासु शारिरीषु च बधिर उदासीन इत्यर्थः। बाधिरो यथा कस्यापि निवेदनं न शृणोति संसारोऽप्ययं तथा व्याधिबाधितानां पीडा उपेक्षते इति भावः। तादृशो निःसारोऽपि संसारः सारायते स्थिरांश इवाचरति। 'सारोबले स्थिरांशे च न्याय्ये क्लीबं वरे त्रिषु' इत्यमरः। सा एवंगुणविशिष्टा स्वर्गश्चापवर्गः मोक्षश्चतदर्थमुदयः प्रादुर्भावो यस्यास्तादृशी सुरधुनी भागीरथी सतां साधूनां सेव्या कुतो न भवेत्। अपितु भवेदेव। संसारे नानाव्याधिपीडितोऽपि जीवो यां दृष्ट्वा विगतपीडः सन् निःसारमपि संसारं सारवन्तं मनुते तांभागीरथीसाधवोऽवश्यमेव सेविष्यन्त इति सरलार्थः। शार्दूलविक्रीडितं वृत्तम् ॥ ७१ ॥

**यस्याः संगतिरुन्नतिं वितनुते वाराममीषां जनै-**

**रुद्गीता कविभिर्महेश्वरमनोभीष्टा महीमण्डले ।**

**सा सन्तःशरदिन्दुसोदरपयः पूराभिरामा नद-**

**त्कोकश्रेणिमनोजपुण्यपुलिना भागीरथी सेव्यताम् ॥७२॥**

**यस्या इति–** हे सन्तः साधवः यस्या अमीषां पुरस्थितानां वारांजलानांसंगतिः समागम उन्नतिं महत्वं वितनुते प्रयच्छति, या महीमण्डलेपृथिव्यां कविभिर्व्यासादिभिर्जनैः उद्गीता उच्चैः स्तुता, या च महेश्वरस्य शिवस्य मनोऽभीष्टा प्रिया, सा शरदिन्दुसोदरः शरच्चन्द्रवन्निर्मलः पयसां जलानां पूरस्तेनाभिरामा मनोहरा, नदतांक्रीडतां कोकानां चक्रवाकाणां श्रेणयः समूहा मनोजो मदनश्च यत्नतच्चतत्पुण्यंपुण्यकारकं पुलिनं तीरं यस्याः सा भागीरथी सेव्यतामाश्रीयताम्। कर्मणि लोट्। अत्र मनोजपदं न कञ्चित्सदर्थं बोधयति तथापि लोचनानन्दजनकत्वान्मन्मथक्रीडास्थानमेतत्पुलिनमित्यर्थः सम्भाव्येतेति प्रतिभाति। शार्दूलविक्रीडितं वृत्तम् ॥ ७२ ॥

**क्वचिद्वंसश्रेणी सुखयति रिरंसुः श्रुतिसुखं  **

**नदन्ती चेतो नो विपुलपुलिने मंथरगतिः ।**

**तदेतस्या योऽर्थी सुरतरुलता नाकतटिनी**

**सदा सद्भिः सेव्या सकलपुरुषार्थाय कृतिभिः ॥ ७३॥ ·**

**क्वचिदिति–** एतस्या भागीरथ्या विपुलेपुलिने तीरे क्वचित् स्थले रिरंसू रन्तुमिच्छुः। रमेः सन्नन्तादुः। अत एव श्रुतिसुखं श्रवणसुभगं श्राव्यमित्यर्थः। यथा स्यात्तथा नदन्ती कलंरुवन्ती मन्थरगतिर्मन्दगमना हंसानां श्रेणी पंक्तिर्नः अस्माकं चेतो मनः सुखयति प्रीणाति। तत्तस्मात्कृतिभिः सुधीभिः सद्भिः साधुभिः सकलः सर्वः पुरुषार्थोधर्मार्थकाममोक्षात्मकस्तस्मै। सुरतरोः कल्पवृक्षस्य लता कामदोग्ध्रीत्यर्थः नाकतटिनी स्वर्णदी भागीरथी सदा निरन्तरं सेव्या आश्रयणीया। अत्र योऽर्थीति पदद्वयं न सम्यगर्थंबोधयति। तथापि यः यः अर्थी पुरुषार्थभिलाषी तैः सर्वैरित्येवार्थः संभाव्येतेति भाति। शिखरिणी वृत्तम्॥ ७३ ॥

**कलौ गंगा काश्यां त्रिपुरहरपुर्यां भगवती**

**प्रशस्तादेवानामपि भवति सेव्यानुदिवसम् ।**

**इति व्यासो ब्रूते मुनिजनधुरीणो हरिकथा**-

**सुधापानस्वस्थो गलितभवबंधोऽतुलमतिः ॥ ७४ ॥**

**कलाविति–** कलौयुगे त्रिपुरहरस्य शंकरस्य पुर्यां काश्यां प्रशस्ता श्रेष्ठा भगवती सकलैश्वर्यसंपन्ना गंगा देवानामपि किमु तर्हिमनुष्याणामिति भावः अनुदिनं नित्यं सेव्याभवति। इति मुनिजनानां धुरीणोऽग्रणीः सकलमुनिश्रेष्ठ इत्यर्थः हरेः परमात्मनः कथैव सुधा पीयूषं तस्याः पानेन स्वस्थः सुखावस्थितो, गलितो भवबंधः संसारबंधो यस्य तादृशः, अतुलामतिर्यस्य स व्यासो ब्रूते । शिखरिणी वृत्तम् ॥ ७४ ॥

**यावज्जागर्ति चित्तेदुरितकलुषिते प्राणिनो वित्तपुत्र-**

**क्षेत्राद्यर्थेषु चिन्ता तदतिपरतया भ्राम्यमानस्य नित्यम्।**

**तावन्नार्थस्य सिद्धिर्भवति कथमपि प्रार्थितस्यार्तिभाजा**

**कैवल्याख्यस्य लोके रमणसुखभुवो मुक्तदोषानुषक्तेः॥ ७५ ॥**

**यावदिति–**यावत् तदेव पुत्रादिकमेवातिपरं प्रधानं यस्य तस्य भावस्तया कर्त्र्यानित्यं सदा भ्राम्यमानस्य प्राणिनः दुरितेन पाप्मना कलुषिते चित्ते वित्तं धनं पुत्राश्च क्षेत्रं भार्या चादयो येषां तेष्वर्थेषु विषयेषु चिन्ता जागर्तितावत् आर्तिभाजाभवपीडितेन तेनेति शेषः प्रार्थितस्येष्टस्य रमणस्य क्रिडायाः सुखस्य च भुवः स्थानभूतस्य, मुक्ता दोषानुषाक्तिर्दोषसाहचर्यं यत्र तस्य दोषरहितस्य कैवल्याख्यस्य मोक्षाख्यस्यार्थस्य पुरुषार्थस्य सिद्धिः प्राप्तिः कथमपि केनापि प्रकारेण न भवति। स्रग्धरा वृत्तम् ॥ ७५॥

**सन्त्यर्था मम सञ्चिता बहुधाः पित्रादिभिः साम्प्रतं**

**वाणिज्यैः कृषिभिः कलाभिरपि तान्विस्तारयिष्यामि वः।**

**हे पुत्रा इति भावयन्ननुदिनं संसारपाशावलीं**

**छेत्तायंतु कथं मनोरथमयीं जीवो निरालम्बनः ॥७६॥**

**सन्तीति–** हे पुत्राः पित्रादिभिः सञ्चिता मम बहुविधाः सुवर्णधान्याद्यात्मका अर्थाः सन्ति। तानर्थान् वो युष्मदर्थंवाणिज्यैः कृषिभिः कलाभिरपि वा विस्तारयिष्यामि इत्येवमनुदिनं नित्यं भावयन् चिन्तयन्नयं निरालम्बनो निराश्रयो जीवो मनोरथमयीं मनोरथप्रचुरां संसारपाशावलीं कथं छेत्ताछेत्स्यति । साभिलाषस्य न मोक्ष इति भावः ॥७६॥

**जानन्नेव करोति कर्म बहुलं दुःखात्मकं प्रेरितः**

**केनाप्यप्रतिवाच्यशक्तिमहिना देवेन मुक्तात्मना ।**

**सर्वज्ञेन हृदिस्थितेनतनुमत्संसाररंगांगणे**

**माद्यद्बुद्धिनटीविनोदनिपुणो नृत्यन्ननंगप्रियः ॥७७॥**

**जानन्निति** - अनंगप्रियो विषयासक्तो माद्यन्त्याःप्रमत्ताया बुद्धिरूपिण्या नव्या विनोदे निपुणः तनुमतां प्राणिनांसंसार एवरंगाङ्गनं रंगभूमिस्तस्मिन्नृत्यन् प्राणी मुक्तात्मना मुक्तस्वभावेन सर्वज्ञेन हृदिस्थितेन केनापि कर्त्रा अप्रतिवाच्ये प्रतिवक्तुमशक्ये शक्तिर्बलं महि माहात्म्यञ्च यस्य तेन देवेन प्रेरितश्चोदितः दुःखात्मकं जानन्नेव बहुलं कर्म करोति, देहिनः खलु हृदि स्थितेन परमेश्वरेण नियोजिता दुःखात्मकं कर्म कुर्वन्तीति भावः । तथा चाह भगवान् श्रीकृष्णः **"ईश्वरः सर्वभूतानां हृद्देशेऽर्जुन तिष्टति । भ्रामयन्सर्वभूतानि यन्त्रारूढानि मायया " ( श्रीभगवद्गीता )।**

**को देवो भुवनोदयावनकरो विश्वेश्वरोविद्यते**

**यस्याज्ञावशवर्तिनो जलधियो नाल्पावयन्तिक्षितिम् ।**

**इत्याम्नातमपीश्वरं सुरशिरोरत्नंजगत्साक्षिणं**

**सर्वज्ञं धनयौवनोद्धतमना नोमन्यते बालिशः ॥७८ ॥**

**कइति**-जलधियः समुद्रा यस्य आज्ञावशवर्तिनः आज्ञापराधीनाः सन्तः क्षितिं पृथ्वीं नाप्लावयन्ति नाक्राम्यन्ति ।भुवनानां चतुर्दशसंख्यकानामुदयं सर्गमवनं रक्षणञ्चकरोतीति सः, विश्वेषां सर्वेषामीश्वरः स्वामी देवः को विद्यते । न कोऽपीत्यर्थः । इत्येवं धनञ्चयौवनञ्चताभ्यामुद्धतं प्रमत्तं मनो यस्य स बालिशोमूर्खः सुराणां देवानां शिरोरत्नं शिरोभूषणं सर्वदेवश्रेष्ठमित्यर्थः आम्नातं वेदैराख्यातमपीश्वरं नो मन्यते । अन्यत् स्पष्टम् । शार्दूलविक्रीडितं वृतम् ॥ ७८ ॥

**कस्येमौपितरौ मनोभववता तापेन संयोजिता-**

**वन्योन्यं तनयादिकं जनयतो भूम्यादिभूतात्मभिः ।**

**इत्थं दुःस्यमतिर्मनोभवरतिर्यो मन्यते नास्तिकः**

**शान्तिस्तस्य कथं भवेद्धनवतो दुष्कर्मधर्मश्रमात् ॥ ७९ ॥**

**कस्येति** - इमौ पितरौ मातापितरौ कस्य न कस्यापीत्यर्थः । यतः मनोभववता तापेन मदनजन्यतापेनेत्यर्थः । अन्योन्यं परस्परं संयोजितौ भूम्यादिभूतात्मभिः पृथिव्यादिमहाभूतपञ्चकेन तनयादिकं जनयत उत्पादयतः । इत्थं दुःस्था चञ्चला मतिर्बुद्धिर्यस्य सः, मनोभवे मदने रतिः प्रीतिर्यस्य स नास्तिको मन्यते । अतो धनवतो धनिनः लक्ष्मीमदान्धस्येत्यर्थः तस्य दुष्कर्मणि असत्कर्मणि दुर्धर्मेऽसद्धर्मे च श्रमस्य शान्तिः कथं भवेत् । नैव भवेदित्यर्थः । शार्दूलविक्रीडितं वृत्तम् ॥ ७९ ॥

**हिक्काकासभगंदरोदरमहामेदज्वरैराकुलः**

**श्लेष्माद्यैरपि निद्रया विरहितो मन्दानलोल्पाशनः ।**

**तारुण्येऽपि विलोक्यते बहुविधो जीवो दरिद्रेश्वरो**

**हा कष्टं कथमीदृशं भगवतः संसारदुःसागरे ॥ ८० ॥**

**हिक्केति-**तारुण्येऽपि हिक्कादिरोगैःश्लेष्माद्यैरपि रोगविशेषैराकुलः पीडितो निद्रया विरहितः, मन्दोऽनलोजठराग्निर्यस्य सः, अल्पमशनं यस्य सः, दरिद्रेश्वरो महादरिद्रः, एवं बहुविधो जीवो विलोक्यते । हा इति खेदे भगवत ईश्वरस्य संसार एव दुःसागरस्तस्मिन्नीदृशं कष्टं दुःखं कथं वर्तते । शार्दूलविकीडितं वृत्तम् ॥ ८० ॥

**माद्यत्तार्किकतान्त्रिकद्विपघटासंघट्टपञ्चानन-**

**स्तद्वदृप्तकदन्तवैद्यककलाकल्पोऽपि निष्किञ्चनः ।**

**यत्र क्वापि विनाशया कृशतनुर्भूपालसेवापरो**

**जीवन्नेव मृतायते किमपरं संसारदुःसागरे ॥ ८१ ॥**

**माद्यदिति -** माद्यन्तः प्रमत्तास्तार्किका नैय्यायिकास्तांत्रिका ज्ञातसिद्धान्तास्तंत्रशास्त्रविदश्चत एव द्विपा गजास्तेषां घटानां समूहानां संघर्षेषु पञ्चाननः केसरी, महातांत्रिको महानैय्यायिकश्चेत्यर्थः । तथापि निष्किञ्चनो दरिद्रः यत्र क्वापि कुत्रचिदपि आशयाधनाकांक्षया विना भूपालानां नृपाणां सेवापरः सेवासक्तः जीवन्नेव मृतायते मृत इवाचरति । संसार एव दुःसागरस्तस्मिन्नपरमन्यत्किम्, अस्तीति शेषः । संसारेऽस्मिन् सर्वेषामियमेवदशेति भावः । अत्र द्वितीयः पादो दुर्बोधः । शार्दूलविक्रीडितं वृत्तत् ॥८१॥

**आढ्यः कश्चिदपंडितोऽपि विदुषां सेव्यः सदा धार्मिको**

**विश्वेषामुपजारको मृगदृशामानन्दकन्दाकरः ।**

**कर्पूरद्युतिकीर्तिभूषितहरिद्भूमण्डले गीयते**

**शश्वद्द्वन्दिजनैर्महीतनुभृतः पुण्यैर्न कस्योदयः ॥ ८२ ॥**

**आढ्यइति-** कश्चिदाढ्यो धनवानपण्डितो मूर्खोऽपि विदुषां सेव्योभवतीति शेषः । विद्वद्भिः सेव्यत इत्यर्थः । सदा निरन्तरं धार्मिको धर्म चरतीति तांदृशः, विश्वेषां सर्वेषामुपजारको मोहजनकः । न ह्येनं परित्यज्यान्यत्र गछन्ति जनाः किन्त्वस्यानवरतं संनिधानमेवाभिलषन्तीत्यर्थः । मृगदृशां हरिणेक्षणानां सुंदरीणामिति यावत् आनन्दकन्दस्याकारः खनिः । कन्दो मूलं तेन युवतीनामत्यानन्दजनक इत्यर्थः । कर्पूरद्युतिर्धवलेत्यर्थः किर्तिस्तया भूषिता हरितो दिशो येन स भूमण्डले पृथिव्यां वन्दिजनैः स्तुतिपाठकैः शश्वन्निरन्तरं गीयते स्तूयते । तत्रार्थान्तरं न्यस्यति महीतिं मह्यांपृथिव्यां तनुभृतः प्राणिनः कस्य पुण्यैरुदयो न भवतीति शेषः । अपि तु सर्वेषामेवोदयः पुण्यैर्भवतीत्यर्थः । पुण्यैरेव धनावाप्तिर्धनावाप्तौ च सत्यामुदयस्तनुभृतो भवतीति पुण्यमेवोदयस्य निदानमिति भावः । पुण्यैरित्यत्र द्रव्यैरिति पाठः साधीयान् भवेत् । तथा च नीतिशतके " यस्यास्ति वित्तं स नरः कुलीनः स पंडितः स श्रुतिमान् गुणज्ञः । स एव वक्ता स च दर्शनीयः सर्वे गुणाः काञ्चनमाश्रयन्ते । शार्दूलविक्रीडितं वृत्तम् ॥ ८२ ॥

**कर्तव्यं न करोति बंधुभिरपि स्नेहात्मभिर्वोधितः**

**कामित्वादभिमन्यते हितमतं धीरोप्यभीष्टं नरः ।**

**निष्कामस्य न विक्रिया तनुभृतो लोके क्वचिद्दृश्यते**

**यत्तस्मादयमेव मूलमखिलानर्थस्य निर्धारितम् ॥ ८३ ॥**

**कर्तव्यमिति -** नरः पुरुषो धीरोऽपि पंडितोऽपि स्नेहात्मभिर्हितैषिभिर्न तु दुर्हृद्भिः बंधुभिर्बोधवैर्बोधित उपदिष्टोऽपि कामित्वात्कामाधीनत्वात्कर्तव्यं न करोति, हितानां मित्राणां मतं संमतमभीष्टमपि कर्म अभिमन्यतेऽवधीरयति । “ अवमन्यते ” इति युक्ततरं भवेत् । अपि च लोके जगति निष्कामस्य कामानधीनस्य तनुभृतः प्राणिनः विक्रिया विकृतिः पूर्वोक्ता क्वचिदपि न दृश्यते इति यत्तस्मादखिलस्य सर्वस्यानर्थस्यानिष्टस्य मूलमादिकारणमयमेव काम एवेति निर्धारितं निश्चितं मयेति शेषः । मूलपुस्तके तु 'निर्धारिनः' इति दृश्यते तन्न युक्तं प्रतीमः । शार्दूलविक्रीडितं वृत्तम् ॥ ८३ ॥

**निष्कामा मुनयः परावरदृशो निर्धूतपाप्मोदया**

**निःसंगा निरहंकृता निरुपमानन्दं परं लेभिरे ।**

**यद्गत्वा न लुठन्ति मातृजठरे दुःखाकरे मानवा**

**दुर्गंधेपुनरेत्यकाममकरे संसारपाथोनिधौ ॥ ८४ ॥**

**निष्कामा इति-**निष्कामा भोगेच्छारहिताः, परस्मिन् भविष्यति अवरस्मिन् भूते दृक् दृष्टिर्येषां ते भूतभविष्यत्ज्ञानवन्तः, निर्धूतो नाशितः पाप्मनः पापस्योदयः प्रादुर्भावो यैर्निष्पापा इत्यर्थः । निःसंगाः संगरहिता विषयादिरागरहिता इत्यर्थः । स्मृतिरपि ’ध्यायतो विषयान्पुंसः संगस्तेषूपजायते' इति । निर्गतमहंकृतमहंकारो ’ नपुंसके भावे क्तः' इति क्तः, येषां ते मुनयः परं सर्वोत्तमं निरुपमं तुलारहितमानन्दं ब्रह्माख्यं लेभिरे प्रापुः । यत् आनन्दं गत्वा प्राप्य मानवा मर्त्याः, कामभोगाद्यभिलाषा एव मकरा नक्रायस्मिन् तस्मिन् संसारपाथोनिधो संसारसागरे पुनरेत्यागत्य दुःखाकरे दुःखबहुले इत्यर्थः दुर्गंधे विण्मूत्रादिपूतिगंधो यस्मिन् तथाविधे मातृजठरे गर्भे न लुठन्ति न पतन्ति पुनर्जन्म न लभन्त इत्यर्थः । निष्कामाः पुरुष एव ब्रह्माधिगच्छन्तीति भावः । शार्दूलविक्रीडितं वृतम् ॥ ८४ ॥

**कामस्यापि निदानमाहुरपरे मायां महाशासना**

**निश्चित्कां सकलप्रपञ्चरचनाचातुर्यलीलावतीम् ।**

**यत्संगाद्भगवानपि प्रभवति प्रत्यङ्महामोहहा**

**श्रीरंगो भुवनोदयावनलयव्यापारचक्रेक्रियाः \।\।८५ ॥**

**कामस्येति -** अपरे केचित् महच्छासनं ज्ञानं येषां ते ब्रह्मज्ञानिनः । तथा च वैराग्यशतके रामर्षिः " महाशासने परमात्मज्ञाने स्फुरति सति " इति । कामस्यापि भोगेच्छाया अपि निदानमादिकारणं सकलस्य निखिलस्य प्रपञ्चस्य संसारस्य रचनायां निर्माणे चातुर्यं कौशलं लीला क्रीडा च तद्वती, लीलयैव प्रपञ्चनिर्माणकुशलामित्यर्थः । निश्चित्कां चैतन्यरहितां मायामाहुः । तामेव विशिनष्टि यदिति - यस्या मायाया संगात् प्रत्यक् प्रत्यक्शब्दवाच्यो भगवान् शङ्गुणैश्वर्यसंपन्नः, महामोहं हतवानिति स मोहनाशकः श्रीरंगो विष्णुरपि भुवनानामुदयावनलये उत्पत्तिस्थितिभंगरूपे व्यापारचक्रे कार्यचक्रे क्रियाः प्रभवति करोति । उपसर्गबलाद्धातूनामनेकार्थत्वाच्चसत्तार्थकादपि भवतेः करणेऽर्थेलट् । शार्दूलविक्रीडितं वृतम् ॥ ८१ ॥

**तुल्यार्थेन त्वमैक्यं त्रिभुवनजनकस्तत्पदार्थःप्रपद्य**

**प्रत्यक्षं मोहजन्म त्यजति भगवति त्वंपदार्थोऽपि जीवः।**

**श्रुत्याचार्यप्रसादान्निरुपमविलसद्ब्रह्मविद्यस्तदैक्यं**

**प्रायानन्दप्रतिष्ठो भवति विगलितानाद्यविद्योपरीहः ॥ ८६ ॥**

" तत्वमसि " इत्युपनिषन्महावाक्ये तच्छब्दवाच्यस्य ब्रह्मणः त्वंशब्दवाध्यस्यजीवस्य चासिशब्देनैक्यं दर्शितम् । तदेव पुनर्वैशद्येनात्र प्रदर्शयति तुल्येत्यादिना — त्रिभुवनजनको जगत्स्रष्टा तत्पदार्थः " तत्त्वमसि" इति वाक्ये तच्छब्दप्रतिपादितोऽर्थोब्रह्म इत्यर्थः । तथा च ब्रह्मणस्त्रिभुवनजनकत्वप्रतिपादिकाश्रुतिः “यतो वा इमानि भूतानि जायन्ते येन जातानि जीवन्ति यत्प्रयन्त्यभिसंविशन्ति तद्विजिज्ञासस्व तद्ब्रह्म " इति । तथा च सूत्रं " जन्माद्यस्य यतः " इति । तुल्यार्थेन समानार्थकेन त्वमात्वंशब्देन त्वंशब्दवाच्यार्थेन जीवेनेत्यर्थः । ऐक्यं प्रपद्यप्राप्य मोहाज्जन्म यस्य तत्प्रत्यक्षं जगत्त्यजति । त्वंपदार्थोजीवोऽपि श्रुतिश्चाचार्यश्च तयोः प्रसादात्कृपावशात् निरुपमातुलाविलसन्ती च ब्रह्मविद्योपनिषद्ज्ञानं यस्य तादृशः, तदा तच्छब्देन तच्छब्दवाध्येन ब्रह्मणेत्यर्थः ऐक्यं प्राप्य विगलिता विनष्टा अनाद्यविद्या माया उपरीहा मोक्षेच्छा च यस्य तथाविधः सन्नानन्दे ब्रह्मणि । तथा च श्रुतयः 'आनन्दं ब्रह्मणो विद्वान् न बिभेति कदाचन', 'आनन्दो ब्रह्मेति व्यजानात् ' इत्यादयः । प्रतिष्ठा स्थितिर्यस्य तादृशो भवति ब्रह्मभावं प्राप्नोतीत्यर्थः । तत्त्वमसीत्याचार्योपदेशानन्तरं तच्छब्दवाच्यब्रह्माभिन्नःत्वंशब्दवाध्यःप्रत्यगात्मा अहमेवेत्यधिगच्छन् जीवो ब्रह्मैव भवतिती विशदार्थः । अत्र भगवति पदं न कञ्चित्सदर्थं बोधयति । ( पुस्तकान्ते टिप्पणी द्रष्टव्या ) लिखितपुस्तके ' श्रुत्वाचार्ये' ति लभ्यते तथाप्यर्थानुसंधानात् 'श्रुत्याचार्ये ' ति पाठोऽस्माभिः कल्पितः । स्रग्धरा वृत्तम् ॥ ८६ ॥  
**                           संन्यासो विहितस्य केशवपदद्वन्द्वे व्यधायि श्रुता**

**वेदान्ता निरवद्यनिष्कलपरानन्दाः सुनिष्ठाश्चिरम् ।**

**संसारे बधबंधदुःखबहुले मायाविलासेऽव्ययं**

**ब्रह्मास्मीति विहाय नान्यदधुना कर्तव्यमास्ते क्वचित् ॥ ८७॥**


**सन्यास इति -**वधो मृत्युर्बंधोबंधनञ्चततो दुःखं तद्बहुले दुःखप्रचुरे, मायाया विलासे क्रीडाभूतेऽस्मिन्संसारे, विहितस्य वेदप्रतिपादितस्यकर्मण इत्यर्थः केशवस्य परमात्मनः पदद्वन्द्वे चरणयुगलेसंन्यासः काम्यकर्मत्यागः 'काम्यानां कर्मणां न्यासं संन्यासं कवयो विदुः" इति स्मृतिः । व्यधाय्यकारि । विपूवार्द्दधातेः कर्मणि लुङ्। सु सुतरां निष्ठा श्रद्धा येषु तादृशा निरवद्यः सर्वोत्तमो निष्कलो निरवयव आनन्दो ब्रह्म येषु ते ब्रह्मविषयका इत्यर्थः वेदान्ता उपनिषदश्चिरं श्रुताः, इदानीमव्ययमक्षयं ब्रह्मास्मीति विहाय त्यक्त्वा क्वचिदन्यदपरं कर्तव्यं न आस्ते नास्ति । संन्यासि मामात्मज्ञानमेव परमिति भावः । शार्दूलविक्रीडितम् वृत्तम् ॥८७॥

**हित्वा विश्वाद्यवस्थाः प्रकृतिविलसिता जाग्रदाद्यैर्विशेषैः**

**सार्धंचैतन्यधातौ प्रकृतिमपि समं कार्यजातैरशेषैः ।**

**ज्ञानानन्दं तुरीयं विगलितगुणकं देशकालाद्यतीतं**

**स्वात्मानं वीतनिद्रः सततमधिकृतश्चिन्तयेदद्वितीयम् ॥ ८८ ॥**

**हित्वेति -**जाग्रदाद्यैर्जाग्रत्स्वप्नसुषुप्तिभिर्विशेषैः ( अवस्थाभिः ) सार्धंसह विश्वादयो विश्वतैजसप्राज्ञा अवस्थाः ( अभिमानिनः ) प्रकृतेर्मायाया विलसितं विलासो यासु ताः, अशेषैः सकलैः कार्यजातैर्यावत्कर्मभिः । जातशब्दः साकल्यार्थः । समं सह प्रकृतिमपि मोहञ्चापीत्यर्थः । चैतन्यधातौचिद्धातौपरब्रह्मणि, तथाच श्रुतिः " स एष चिद्धातुः " इति । स्मृतिरपि " पञ्चधातून् स्वयं षष्ठ आदत्ते युगपत्प्रभुः " इति । हित्वा विलयं नीत्वा अधिकृतः साधनचतुष्टयसंपन्नो वीता गता निद्रा यस्य ससावधानः सन् विगलितगुणकं निर्गुणं देशकालाद्यतीतं अनाद्यनन्तमित्यर्थः ज्ञानमेवानन्दोऽस्मिन् तादृशं तुरीयं चतुर्थं महाकारणदेहस्य चतुर्थमभिमानिनं चिन्तयेत् । तथा च श्रुतिः " आत्मा वा अरेद्रष्टव्योमन्तव्यो निदिध्यासितव्यः' इति । वेदान्तेष्वद्वैतवादिनां मते स्थूलदेहो लिंगदेहः कारणदेहो महाकारणदेहश्चेति देहचतुष्टयं प्रसिद्धम् । तस्य जाग्रत्स्वप्नसुषुप्तितुर्याइति चतस्रोऽवस्थाः, विश्वतैजसप्राज्ञप्रत्यगात्मान इति चत्वारोऽभिमानिनः । तत्रस्थूलदेहस्य जाग्रदवस्था विश्वमभिमानी, लिंगदेहस्य स्वप्नवस्था तैजसमभिमानी, कारणदेहस्य सुषुप्तिरवस्था प्राज्ञ अभिमानी, महाकारणदेहस्य च तुर्यावस्था प्रत्यगात्माभिमानी । एवं जाग्रदादयोऽवस्था विश्वादयस्त्रयोऽभिमानिनश्चैतन्ये ब्रह्मणि लयं नीत्वा चतुर्थमभिमानिनं प्रत्यगात्मानं मुमुक्षुर्ध्यायेदिति विशदार्थः । अत्र विश्वाद्यवस्था जाग्रदाद्यैर्विशेषैरित्युक्तं तत्र मूलं न बुध्यते । स्रग्धरा वृत्तम् ॥ ८८ ॥  
**                          **

**अग्रेपश्चादधस्तादुपरि च परितो दिक्षु धान्यास्वनादिः**

**कूटस्था संविदेका सकलतनुभृतामन्तरात्मानियंत्री ।**

**यस्यानन्दस्वभावा स्फुरति शुभधियः प्रत्यहं निष्प्रपञ्चा**

**जीवन्मुक्तः स लोके जयति गतमहामोहविश्वप्रपञ्चः ॥ ९० ॥**



**अग्रइति -** यस्य शुभधियः शुद्धबुद्धेरग्रेपुरतः पश्चात्, अधस्तात्, उपरि, परितः समंताद्दिक्षु चानन्दस्वभावाऽऽनन्दस्वरूपा सकलतनुभृतामखिलप्राणिनामन्तरात्मनः प्रत्यगात्मनो नियंत्री नियामिका कूटस्था निर्विकारैका संवित् ज्ञानं प्रत्यहं नित्यं स्फुरति विलसति स लोके जगति गतोविनष्टो महामोहो विश्वः सर्वः प्रपञ्चः संसारश्च यस्य सं जीवन्मुक्तो जीवन्नेव मुक्तो जयति सर्वोत्कर्षेण वर्तते । आत्मज्ञानी जीवन् एव मुक्तइतिभावः । जीवन्मुक्तलक्षणं यथा “ जीवन्मुक्तो नाम स्वस्वरूपाखण्डे ब्रह्मणि साक्षात्कृते सति अज्ञाततत्कार्यसञ्चितकर्मसंशयविपर्य्ययादीनामपि बाधितत्वादखिलबन्धरहितो ब्रह्मनिष्ठः " । श्रुतिश्च " भिद्यते हृदयग्रंथिश्छिद्यन्ते सर्वसंशयाः " । तमेवविशिंषन्ति श्रुतयः " सचक्षुरचक्षुरिव सकर्णोऽकर्ण इव समना अमना इव सप्राणोऽप्राण इव "इत्यादयः । उक्तञ्चान्यत्र 'सुयुक्तवज्जाग्रति यो न पश्यति द्वयञ्च पश्यन्नपि चाद्वयत्वतः । तथापि कुर्वन्नपि निष्क्रियश्च यः स आत्मविन्नान्य इतीह निश्चयः'इति । अत्र धान्यास्विति पदं दुर्बोधम् । स्रग्धरा वृत्तम् ॥ ९० ॥

**क्वाहंब्रह्मेति बिद्या निरतिशयसुखं दर्शयन्ति विशुद्धं**

**कूटस्थं स्वप्रकाशं प्रकृतिसुचरिता खण्डयन्ती च मायाम् ।**

**क्वाविद्याहंममेति स्थगितपरसुखा चित्तभित्तौलिखन्ती**

**सर्वानर्थाननर्थान् विषयगिरिभुवावासनागैरिकेण ॥९१॥**

**क्वेति-** अहं ब्रह्मेत्येवंरूपा विशुद्धं कूटस्थं निर्विकारं स्वप्रकाशं ज्योतिःस्वरूपं नितरामतिशयसुखं दर्शयन्ती सुखस्वरूपेत्यर्थः । प्रकृतिसुचरिता शुद्धस्वभावा, मायाञ्चखण्डयन्ती नाशयन्ती विद्या ब्रह्मविद्या क्व। अहं,मम,इत्येवमभिमानरूपा स्थगितं प्रतिबद्धं परमुत्कृष्टं सुखं यया दुःखस्वभावेत्यर्थः विषय एव गिरिः पर्वतस्तस्माद्भूतं तेन । भुवःक्विप्। वासना भोगेच्छैवगैरिकं गेरू इति प्रसिद्धं तेन चित्तमेव भित्तिः कुड्यंतत्र सर्वानखिलानर्थानेवानर्थाननिष्टान् दुःखान् लिखन्ती अविद्या माया क्व। महदन्तरं तयोरिति भावः । स्रग्धरा वृत्तम् ॥ ९१ ॥

**अहंब्रह्मास्मीति स्फुरदमलबोधो यदि भवे-**

**त्पुमान्पुण्योद्रेकादुपचितपरानर्थविरतिः**

**तदानीं क्वा विद्या भृशमसहमानौपनिषदं**

**विचारं संसारः क्व च विविधदुःखैकवसतिः ॥ ९२ ॥**

**अहमिति -** पुण्योद्रेकात्पुण्यातिशयाद्यदि अहं ब्राह्मास्मि इति स्फुरन्विलसन्नमलः शुद्धश्च बोधो ज्ञानं भवेत्तर्हि पुमान्मनुष्यः उपचिता प्राप्ता परानर्थानां सुदुःसहानिष्टानां विरामो येन तादृशो भवतीति शेषः ब्रह्मज्ञानिनः सकलानिष्टनाशो भवतीत्यर्थः । तदानीं ब्रह्मज्ञानावाप्तौ सत्यामौपनिषदमुपनिषत्संबंधिनं विचारमात्मचिंतनमित्यर्थः भृशमत्यन्तमसहमाना तद्विचारान्नाशमभिकांक्षन्तीत्यर्थः । अविद्या माया क्व, विविधदुःखानामेकवसतिर्मूलस्थानं संसारश्च क्वभवत इति शेषः । ब्रह्मज्ञाने स्फुरति सति संसारोऽविद्या च प्रणश्यत इति भावः । शिखरिणी वृत्तम् ॥ ९२ ॥

**कश्चित्क्रन्दति कालकर्कशकराकृष्टं विनष्टं हठा-  
दुत्कृष्टं तनयं विलोक्य पुरतः पुत्रेति हा हा क्वचित् ।**

**कश्चिन्नर्तकनर्तकीपरिवृतो नृत्यत्यहोकुत्रचि-  
च्चित्रं संसृतिपद्धतिः प्रथयति प्रीतिञ्चकष्टञ्चनः ॥ ९३ ॥**

**कश्चिदिति -**कचित्स्थले कश्चित् हठात्प्रसभं यथास्यात्तथा पुरतोऽग्रे कालस्य कर्कशकरैराकृष्टमुत्कृष्टं प्रियतममिति यावत् तनयं पुत्रं विनष्टं मृतमवलोक्य हा हा पुत्र इति क्रन्दति रोदिति । प्राचामिति योगविभागेन प्लुतस्य वैकल्पिकत्वादत्र संधिकार्यम् । तथा च " पुत्रेति तन्मयतया तरवोऽभिनेदुः " इति भागवतम् । अहो इत्याश्चर्ये कुत्रचिदन्यत्र कश्चित् नर्तका नटा नर्तक्यो वारांगनाश्च ताभिः परिवृतो नृत्यति महान्तमानन्दमनुभवतीत्यर्थः एवं संसृतिपद्धतिः संसारसरणिर्नोऽस्माकं प्रीतिं सुखमिति यावत् कष्टं दुःखञ्चप्रथयति जनयतीति चित्रं महदाश्चर्यम् । सुखदुःखात्मकोऽयं संसारः प्राणिनां यथाक्रमं सुखं दुःखञ्च जनयतीत्यहो कष्टमितिभावः। शार्दूलविक्रीडितं वृत्तम् ॥ ९३ ॥

**नान्नंजीर्यति किञ्चिदौषधबलं नालं स्वकार्योदये**

**शक्तिश्चंक्रमणे न हन्त जरया जीर्णीकृतायां तनौ ।**

**अस्माकं त्वधुना न लोचनबलं पुत्रेति चिन्ताकुलो**

**ग्लायत्यर्थपरायणोऽतिकृपणो मिथ्याभिमानो गृही ॥ ९४ ॥**

**नान्नमिति -**अतिकृपणोऽत एवार्थपरायणो धनसञ्चपतत्परो मिथ्या व्यर्थमभिमानो यस्य तथाविधोगृही गृहस्थो जरया वार्धक्येन तनौदेहे जीर्णीकृतायांसत्यांहे पुत्र अधुना वृद्धावस्थायामस्यामस्माकं, मिथ्याभिमानिस्वादात्मन्यादराद्बहुवचनम् । अन्नं न जीर्यति, किञ्चिदौषधबलंस्वकार्योदये नालं न समर्थम् । औषधपानमपि निष्फलं भवतीत्यर्थः । हन्तेतिखेदे चंक्रमणे चलने " नित्यं कौटिल्ये गतौ" इति सूत्रे यद्यपि 'न तु क्रियासमभिहारे ' इत्युक्तं दीक्षितेन तथापि ' तस्मात्क्रियासमभिहारे यङ् भवत्येवे ' ति शेखरकृद्वचनप्रामाण्यादत्र पौनःपुन्येऽर्थे यङ्। शक्तिर्बलं न, लोचनबलं न दृष्टिमान्द्यमपि जातमित्यर्थः इति मयीमां दशां प्राप्ते हे पुत्र मत्सञ्चितं धनं कथं रक्षितासीत्येवं चिन्तया आकुलो ग्लायति उत्तरोत्तरं क्षयति । जीर्यन्ति जीर्यतः केशा दन्ता जीर्यन्ति जीर्यतः । जीवनाशा धनाशा च जीर्यतोऽपि न जीर्यति " इति भावः ॥ शार्दूलविक्रीडितं वृत्तम् ॥ ९४ ॥


**अन्नाशाय सदा रटन्ति पृथुकाःक्षुत्क्षामकंठास्त्रियो**

**वासोभी रहिता बहिर्व्यवहृतौ निर्यान्ति नो लज्जया ।**

**गेहादंगणमार्जनेऽपि गृहिणो यस्येति दुर्जीवितं**

**यद्यप्यस्ति तथापि तस्य विरवतिर्नोदेति चित्रं गृहे ॥ ९५ ॥**

**अन्नेति-** यस्य गृहिणोगृहस्थस्य पृथुका बालकाः सदा नित्यमन्नाशायान्नभोजनाय रटन्ति क्रोशन्ति । क्षुधा बुभुक्षया क्षामा कृशा कंठा यासां ताः स्त्रियो वासोभिर्वसनै रहिता हीनाः सुवसनरहिताः सत्यो व्यवहृतौव्यवहारार्थमंगणमार्जने अंगनसंमार्जनार्थमपि लज्जया गेहाद्बहिनों यान्ति न गच्छन्ति । इत्येवं दुर्जीवितं दुःखात्मकं जीवितं यद्यप्यस्ति तथापि तस्य गृहे संसार इति यावत् विरतिर्विरागो नोदेति न भवतीति चित्रं महदाश्चर्यम् । " क्षुत्क्षामइति पदं शतकद्वयेऽपि दृश्यते । नीतिशतके यथा
-" क्षुत्क्षामोऽपि जराकृशोऽपि " इति । वैराग्यशतके यथा " क्षुधा क्षामो जीर्ण; " इति । शार्दूलविक्रीडितं वृत्तम् ॥ ९५॥

**सद्द्वंशोगुणवानहं सुचरितः श्लाघां करोत्यात्मनो**

**नीचानांविदधाति च प्रतिदिनं सेवां जनानां द्विजः ।**

**योषित्तस्य जिघृक्षयास च कुतो नो लज्जते सज्जना-**

**ल्लोभान्वस्य नरस्यनो खलु सतां दृष्टं हि लज्जाभयम् ॥ ९६ ॥**

**सदिति -** द्विजो ब्राह्मणः अहं सद्वंशः कुलीनः सुचरितः सदाचारसंपन्न इत्येवं प्रकारेणात्मनः श्लाघांस्तुतिं करोति, प्रतिदिनं नीचानां जनानांसेवाञ्च विदधाति करोति ।सद्विजः तस्य योषिद्भार्या च जिघृक्षया गृहीतुमिच्छया धनाशयेति यावत् कुतोऽपि सज्जनान्नो लज्जते, हि तथाहि लोभान्धस्य नरस्य सतांसज्जनानां लज्जाया भयं न खलु नैवेत्यर्थः दृष्टम् । निर्लज्जाः खलु लोभिन इति भावः । शार्दूलविक्रीडितं वृत्तम् ॥ ९६ ॥


**कामादित्रिकमेव मूलमाखिलक्लेशस्य मायोद्भवं**

**मर्त्यानामिति देवमौलिविलसद्भ्राजिष्णुचूडामणिः ।**

**श्रीकृष्णो भगवानवोचदखिलप्राणिप्रियो मत्प्रभु-**

**र्यस्मात्तत्रिकमुद्यतेन मनसा हेयंपुमर्थार्थिना ॥९७॥**

**कामेति -**यस्मात्कारणात् देवानां मौलिषु मस्तकेषु विलसन्स्फुरन् भ्राजिष्णुर्देदीप्यमानश्चूडामणिः शिरोरत्नं सकलदेवानामधीश्वर इत्यर्थः अखिलानां सर्वेषां प्राणिनां प्रियो, मम प्रभुरीश्वरो भगवान् षडगुणैश्वर्यसंपन्नः श्रीकृष्णो मर्त्यानां देहिनामखिलक्लेशस्य सकलदुःखस्य मूलमादिकारणं मायाया उद्भवो जन्म यस्य तत्कामादित्रिकं कामक्रोधमदात्मकमेवास्तीति शेषः । इत्येवमवोचत्कथितवान् । तथा हि- "त्रिविधं नरकस्येदं द्वारं नाशनमात्मनः । कामः क्रोधस्तथा लोभस्तस्मादेतत्त्रयं त्यजेत् ” ॥ ( गीता अ० १६) तस्मात्पुमर्थान् धर्मादिपुरुषार्थानर्थयते तेन कर्त्रा उद्यतेन धीरेण मनसा करणेन तत्पूर्वोक्तं कामादित्रिकं हेयं त्याज्यम् । कामक्रोधमदाः प्राणिनामखिलदुःखहेतवःपुरुषार्थिभिस्त्याज्या एवेति भावः । शार्दूलविक्रीडितं वृत्तम् ॥ ९७ ॥

**यत्प्रीत्यर्थमनेकधामनि मया कष्टेन वस्तु प्रियं**

**स्वस्याशाकवलीकृतेन विकलीभावं दधानेन मे ।**

**तत्सर्वं विलयं निनाय भगवान् यो लीलया निर्जरो**

**मां हित्वा जरयाकुलीकृततनुं कालाय तस्मै नमः ॥९८ ॥**

**यदिति-**निर्जरोजरारहितो भगवान् सकलैश्वर्यसंपन्नो यः मे ममात्मन इति यावत् प्रीत्यर्थं संतोषाय अनेकधामनि नानास्थलेषु स्वस्यात्मन आशयोपभोगेच्छयेत्यर्थः कवलीकृतेन ग्रस्तेन वासनाबद्धेनेत्यर्थः अतएव विकलीभावं व्याकुलत्वं दधानेन व्याकुलेनेत्यर्थः मया यत् प्रियं वस्तु संपादितमिति शेषः तत्सर्वंजरया वृद्धावस्थया आकुलीकृता तनुर्यस्य तथाविधं मां हित्वा परित्यज्यलीलयानिनायापहृतवान् तस्मै कालाय कमर्णे नमः । शार्दूलविक्रीडितं वृत्तम् ॥ ९८ ॥

**आयुर्वेदविदां रसाशनवतांपथ्याशिनां यत्नतो**

**वैद्यानामपि रोगजन्म [वपुषोह्यन्तर्यतो दृश्यते](# "The MS. has वपुष्यत्पुर्य &c.") ।**

**दुश्चक्षोत्कवलीकृतत्निभुवनो लीलाविहारस्थितः**

**सर्वोपायविनाशनैकचतुरः कालाय तस्मै नमः ॥९९॥**

**आयुरिति-**यतो यस्मात्कारणादायुर्वेदं वैद्यशास्त्रं विदितवतामायुर्वेदनिपुणानामित्यर्थः, रसानामौषधविशेषाणामशनमस्ति येषां तथाविधानां, यत्नतः प्रयत्नेन पथ्यं हितमश्नन्ति तच्छीलास्तादृशानां वैद्यानामपि वपुषोऽन्तः शरीर इत्यर्थः रोगाणां जन्म उद्भवो दृश्यते तस्माद्दुःखेन चष्टुं योग्यः भीमदर्शनोऽशक्यदर्शनो वेत्यर्थः स चासावुत्कवलीकृतं ग्रस्तं त्रिभुवनं येन सः, लीलया क्रीडया विहारः संचारस्तेन स्थितः सर्वेषामुपायानां विनाशने एकचतुरोऽद्वितीयकुशलः तस्मै तादृशाय कालाय नमः । शार्दूलविक्रीडितं वृत्तम् ॥ ९९ ॥

**ते धन्या भुवने सुशिक्षितपरब्रह्मात्मविद्याजना**

**लोकानामनुरंजका हरिकथापीयूषपानप्रियाः ।**

**येषां नाकतरंगिणीतटशिलाबद्धासनानां सतां**

**प्राणा यान्ति लयं [सुखेन मनसा श्रीरंगचिन्ताभृताम्](# "Here the MS. reads सुखेन श्रीरंगवितातभ्रतां") ॥१००॥**  


**तइति -**भुवने जगतियेषां प्राणाः नाकतरंगिण्या भागीरथ्यास्तटे तीरे शिलायांबद्धासनानामुपविष्टानामित्यर्थःमनसा श्रीरंगचिन्ताभृतां श्रीकृष्णचिन्तनपराणां सतां सुखेन लयंयान्ति ते सुशिक्षिता चिरमभ्यस्ता परब्रह्मविद्या आत्मविद्या च यैस्तथाविधा लोकानामनुरंजकाः हरिकथैव पीयूषममृतं तस्य पानप्रिया जना पुरुषा धन्या सफलीकृतजन्मान इत्यर्थः । शार्दूलविक्रीडितं वृत्तम्॥ १०० ॥

**हे पुत्राः व्रजताभयं यत[इतो गेहंजनन्या समं](# " The Ms. roads इतः जनन्या &o..... शिवो मायया,")**

[**रागद्वेषमदादयो भवतु वः पन्थाःशिवोऽमायया** ](# " The Ms. roads इतः जनन्या &o..... शिवो मायया,")

**काशींसाम्प्रतमागतोऽहमहहक्लेशेन हातुं वपुः**

**सर्वानर्थगृहं सुपर्वतटिनीवीचिश्रियामण्डिताम् ॥ १०१ ॥**

**हे इति-**पुत्राः यूयमिति शेषः जनन्या समं सह इतोऽस्मात्स्थानात् काश्या इत्यर्थः अभयं निर्भयं यथा स्यात्तथा गेहं व्रजत गच्छत । हे रागद्वेषमदादयः वोयुष्माकं पन्था मार्गः शिवो भवतु । यूयमप्यन्यत्रसुखेन वातेत्यर्थः । यतोऽहं साम्प्रतमिदानीं सर्वेषामनर्थानां गृहमाश्रयस्थानं वपुः शरीरं हातुं परित्यक्तुममायया निर्मोहेन पुत्रकलत्रादिमोहं परित्यज्येत्यर्थः सुपर्वतटिन्या भागीरथ्यावीचिश्रिया तरंगलक्ष्म्या मण्डितां भूषितां काशीमहह इति खेदे क्लेशेन कृछ्रादागतः अस्मीति शेषः । निर्ममोनिरहंकारोऽहमिदानीं भागीरथीबलेतनूमिमां स्रष्टुं महता कष्टेनात्रागतोऽस्मि तन्नहं पुनः परावर्तिष्येऽतो मत्पत्नीं युष्मन्मातरमिमां गृहीत्वा सुखेनगच्छतेति भावः । तथा च 'हा कष्टम् । राजाश्रितानां संपदामिदानीं कः प्रकारः' इत्युक्तवन्तं मंत्रिणं देवतिलकं प्रति विरक्तस्यात एवं गृहं प्रत्यावर्तितुमनिच्छो राज्ञोभर्तृहरेरुक्तिर्भर्तृहरिनिर्वेदनाटके पञ्चमाङ्के’अन्यं कञ्चिदुपाश्रयन्तु पुरुषं भोगोन्मुखं संपदः । कामक्रोधमदा ( दाः) पदानि भवतां भूयांसि मामुपसतः (ताम्) । क्षन्तव्यं गुरुदैवद्विजगणैः श्रोतान्निदेशादहं विज्ञानेन विकृष्य निष्ठुरतरं नीये परब्रह्मणि ॥ ( काव्यमाला) 'शार्दूलविक्रीडितं वृत्तम् ॥ १०१ ॥ 13

**^(१)यत्साक्षादभिधातुमक्षमतया शब्दाद्यनालिंगितं**

**कूटस्थं प्रतिपादयन्ति विलयद्वारा प्रपञ्चस्रजः ।**

**मोक्षाय श्रुतयोनिरस्तविधयोध्यानस्य चोच्छित्तये**

**तत्राद्वैतवने सदा विचरताच्चेतः कुरंगः सताम् ॥१०२॥**

**यदिति -** निरस्तः परित्यक्तोविधिः कर्म याभिस्ताः कर्ममार्गमपाकुर्वत्सइत्यर्थः । श्रुतय उपनिषदो मोक्षाय प्राणिनां मुक्तये ध्यानस्य विषयध्यानस्येति यावत् उत्छित्तये नाशाय कूटस्थं निर्विकारं शद्वाद्यनालिङ्गितं शब्दशक्तषगोचरमित्यर्थः यत् साक्षात्प्रत्यक्षमभिधातुं प्रतिपादयितुमक्षमतया सामर्थ्याभावेन प्रपञ्चस्रजः संसारमालाया विलयद्वारा प्रतिपादयन्ति 'जगतो मिथ्यात्वज्ञानादेवाद्वैतलाभइत्येवं निवेदयन्तीत्यर्थः । तत्र तस्मिन्नद्वैतरूपे वने सतां सज्जनानां चेतःकुरंगश्चित्तहरिणः सदा निरन्तरं विचरतात् । आशिषि तोस्तातङ् । सज्जना निरन्तरमद्वैतमेव भजन्तामिति भावः । शार्दूलविक्रीडितं वृतम् ॥ १०२ ॥

**बुधानां वैराग्यं सुघटयतु वैराग्यशतकं**

**गृहस्थानामेकं हरिपदसरोजप्रणयिनाम् ।**

**जनानामानन्दं वितरतु नितान्तं सुविशद-**

**त्रयं शेषव्याख्यागलिततमसांशुद्धमनसाम् ॥ १०३ ॥**



**इति श्री भर्तृहरिविरचितं विज्ञानशतकं चतुर्थम् ।**

**बुधानामिति -** एकं वैराग्यशतकम् हरिपदसरोजप्रणयिनां श्रीविष्णुचरणकमलप्रियाणां बुधानां विदुषांगृहस्थानां गृहस्थाश्रमिणां जनानां वैराग्यंसुघटयतु जनयतु । सुविशदानां शतकानामित्यर्थः । सुविशदत्रयमित्यत्र सुविशदेति विशेषणप्रयोगादेव विशेष्यार्थावगमात्केवलविशेषणप्रयोगो नासाधुः । तथा चाह वामनः "विशेषणमात्रप्रयोगो विशेष्यप्रतिपत्तौ" इत्यादि । त्रयं नीतिश्रृंगारविज्ञानात्मकं शेषस्य परमात्मनो व्याख्या नाम तेन गलितं विनष्टं तमो मोहो येषां तेषामत एव शुद्धमनसांजनानां नितान्तमत्यन्तमानन्दं वितरतु । नीतिशृंगारवैराग्यविज्ञानात्मकं शतकचतुष्टयं विदुषां मोदाय भूयादिति भावः । शिखरिणी वृत्तम् ॥ १०३ ॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
***१.**The MS. reads यत्साक्षादलिधातुमतया शब्दाद्यनालिं गितः कूटस्थं प्रतिपादयंति विलयवारा प्रपंच स्वजःमोक्षाय श्रुतयानिरस्तविधयेष्वानस्य वोच्छित्तयेतत्राद्वैतवने सदा विचताकुरंगसतां ॥*



इति श्रीघुले इत्युपनामकानां भाऊशास्त्रिणां चरणारविन्दमिलिन्देन सूनुना कृष्णाभिधेन विरचिता प्रज्ञाभिदेयं श्रीभर्तृहरिविरचितविज्ञानशतकस्य टीका समाप्तिमगात् ।



***NOTES.***

In this fourth Ŝataka, Bhartihari, the well known Author of the Ŝatakas or centnries of couplets, contemplates Bramha or the supreme soul. The word vidnyân, which is the title of this Ŝataka, has been variously rendered by different authors.Ŝankara in his commentary on Bhagwat Gitâ, III. 41, interprets it as **अनुभव**, which is translated as experience, by Mr. Tolaug. (See Bhagwat Gitâ, page 25, line 495, Bombay Sans. series). Amarsinha has explained it thus:- " **मोक्षेधीर्ज्ञानमन्यत्र विज्ञानं शिल्पशास्त्रयोः "** – Amar, I. **धीवर्ग.** This explanation has also been accepted by Râmarshi, Madhusûdan and many others. But I do not think that either of these renderings adequately apply here. For the author speaks here neither of his experience nor of any technical science. He speaks mostly of Brahma and the way to know it. I therefore render it as 'the contemplative knowledge of Brahma' Râmakrishna Bhatta Ghulê my Great-Great-Grandfather, annotator on the commentary of Madhusûdan, interprets it to mean the knowledge of Vedânta. He says "**ज्ञानमितरशास्त्रीयं विज्ञानं वेदान्तजन्यमुभयमपि** ". Madhusudan also says " यद्वा **ज्ञानं शास्त्राचार्योपदेशजंविज्ञानं निदिध्यासनं " विज्ञाय प्रज्ञां कुर्वीते ? ति श्रुतेः ।** ". Bhagavat GitâIII. 41. In his commentary on Adhyâtma Râmâyana, Bhatta Bhâskara says-**विज्ञानमात्मतत्त्वज्ञानम् \।** Comp. **" राज्यञ्चविपुलं दत्वा विज्ञानञ्च ददौ विभुः "** Adhyâtma Râmâyana, Yuddha Kânda, 16-20. Also Comp. **विज्ञानेन विकृष्य निष्ठुरतरंनीये परब्रह्मणि. " " यौवन उपभुक्तविषयस्य चरमे वयसिवितृष्णस्य ते** **विज्ञानमीषत्करं भविष्यति.** (See. Kâvyamâlâ, Bomb.,Bhartrihari Nirvêda. V. 25 and P. 20 bottom.)

**STANZA I**.-In these lines, the author invokes Ganpati, instead of Bramha as in the other two Satakas, perhaps because, he is the God of knowledge which is the subject of the present Sataka or perhaps he intends to show that he is a staunch follower of Advaita Vedantism. The Samâs in the first line is rather defective; **व्याकुलाकाशदेशः**cannot convey the meaning ; it ought to have been **व्याकुलीकृताकाशदेशः**, which would destroy the metre. The word as read in the MS. is **उग्रात्मदर्य्यो**which is qnite incorrect and meaningless. If it is read **उग्रात्मदर्प्पो** it would have twofold meaning. First 'whose self respect **(आत्मदर्पः)**is intense **(उग्र)** ;' secondly 'who was the pride **(आत्मदर्प)**of Ugra or Shankar.' But as I do not see any propriety in any of these meanings I prefer reading the word as I have done. I request the inteligent readers to suggest a better reading.**उदण्डा**= large; and **परिघ**= an iron club.

  Ganêsha is the son of Shiva and Pârvati, or of Pârvati only, for according to one legend he sprang from the scurf of her body. He is the God of wisdom and the remover of obstacles; hence he is invoked and worshiped at the commencement of every important undertaking. He is usually represented with the head of an elephant. There are several legends accounting for hiselephant-head. One of which runs thus-Sindurâsura, a demon, having obtained a boon from Brahmâ, became dangerously uncontrolable. Vishnu, prayed by the Gods who were persecuted and harassed by the invincible demon, formed himself into a foetns in the womb of Pârvati, in order to kill the demon.Learningthis, thedemonmade his way into the womb of Pârvati and cut off the head of the foetus, whichwas afterwards replaced bythat of an elephant, Gajâsura.-Vide Ganêsha Purâna.  
The idea of Ganêsha's head being always swarmed with bees is very familiar with the sanskrit poets. Comp. **" गंडोट्टीनालिमालामुखरितककुभस्ताण्डवे शूलपाणेः "** - MâlatiMâdhava, 1

**St. 11**.– The expressions **यत्सत्तया शुचि विभाति** and **यदात्मभासा प्रचोतितम्** both appear to mean the same thing still विभाति may be rendered by 'appears'; the first expression would then. mean 'because of whose existance the world appears clear.'

**ST. III. — मूत्रपुरीषकूपे** would be a better reading than मूत्रकुदर्पकूपे. The MS. reads मूत्रकदर्पकुपे.

**St. IV — ब्रह्मामृतं भज=** Drink the nectar of Brahma; or अमृत may be taken as an adjective of Brahma; the sentence would then mean Think of the eternal Brahina; Comp. "तदेव शुक्रंतद्ब्रह्म तदेवामृतमुच्यते।" – *Kâthaka Upanishad*, VI. 6. The meaning of the root भज् varies according to the noun with which it is cennected. Here is an instance of the root भज् used in the Parasmai Pada. The root, though Ubhayapadi, is usually used in the Atmanêpada only.

**St. VI.—**There is a pun in this stanza. For the first meaning see Tika. For the second meaning the पदच्छेद should be thus —सा रोगिणी यदि भवेत् अथवा विवर्णा बाला प्रिया अशशिमुखी रसिकस्य पुंसः। शल्यायते हृदि तथा आमरणं कृशंम्याः यत् तस्य सा अबिगतनिद्रसरोरुहाक्षी।The meaning is–As (यत्) even though the wowan be of low caste (विवर्णा) of sickly constitution (रोगिणी) of ugly countenance ( अशशिमुखी and अविगतनिद्रसरोरुहाक्षी,) still she is dear to the lustful person, *i. e*. a lustful person does not shrink even from loving a worst possible woman, of whom he is enamoured. As also the death of that emaciated woman (कृशांग्याः) inflicts the pain of an arrow-wound (so the amour of a young woman is no real happiness. st. 5.) But as I do not think that it adds any beauty to the stanza, I have not given this meaning in the Tika.

**S****T****. VII—**The first line means, 'O brother ! I have told (thee) that thou art the witness to this all; *i. e.* thou art free from all actions. Comp. एको देवः सर्व भूतेषु गूढः सर्वव्यापी सर्व भूतान्तरात्मा। कर्माध्यक्षः सर्वभूताधिवासः साक्षी चेता केवलो निर्गुणश्च।

Now इष्टं करणीयं, (do what is desirable) in the next line, which appears contradictory to the first, may be taken to mean simply '*Gnothi Seauton*' Know thyself. The doctrine of VedantaPhilosophy strongly denounces Karma or action. Ŝankar had, therefore, to fight very hard for the interpretation of the Śruti "आत्मा या अरे द्रष्टव्यः श्रोतव्यः &c which ultimately goes to Karma or Kriyâ. He says "अतस्तद्विषया लिङ्गादयः श्रूयमाणा अप्यनियोज्यविषयत्वात्कुंठीभवन्त्युत्पलादिषु प्रयुक्तक्षुरतैक्ष्ण्यादिवत्। अहेयानुपादेयवस्तुविषयत्वात् । किमर्थानि तर्हि "आत्मा वा अरे द्रष्टव्यः श्रोतव्यः" इत्यादीनि विधिच्छायानि वचनानि ? स्वाभाविकप्रवृत्तिविषयविमुखीकरणार्थानीति ब्रूमः। (See, Brahma Sûtra Bhâsya I. I. 4.)

**STANZA VIII—विश्वेश्वर** lit. means the lord of the universe. He is the third deity of the Hindu triad, and is represented as applying ashes to his body, wearing ornaments of serpants, and practicing penance. निष्कंटके= free from thorns or enemies.

**STANZA X.—**The word सुगति here is in the interrogative sense and the answer is expected in the negative. The substance of the lines is, when such is the condition even of Gods, it is not at all possible for human beings to be in good condition.' (Vide text P. 4. Tika.) उच्चैर्निमग्नानां= drowned deep.

**STANZA XII.** —गगननगर probably means गंधर्वनगर or the city of the Gandharvas. It is an imaginary city in the sky, probably the result of some natural phenomenon, such as mirage, called *fata morgana* It is generally used as a parableby the Vedanta Philosphers to illustrate the unreality of this world. In the Samâs गगननगराकारसदृशे the words आकार and सदृश being synonymous, one of them is superfluous. Here the Ms. is very incorrect; it reads गगनराकार &c.

**STANZA—XV.** Line First is altogether incorrect, and I cannot make any meaning out of it. The word अजरं in the line, occurs, as an adjective of Bramha also in Vairâgya Ŝataka, Comp. ' तस्मादनन्तमजरं परमं विकासि तद्ब्रह्म ? &c 76.

**STANZA XVI**.—Here the constrction is somewhat peculiar the word ज्ञातुं having no object. The first half of of the stanza may be translated thus:— O mind ! if thou canst knowthis (Bramha) which is the destroyer of birth and death, and which cannot be indicated or pointed out.

**STANZA XVII.**—With all my troubles, Icannot make any meaning out of this stanza.

**STANZA XVIII.**— आक्षिप्त = overpowered, seized, seduced. For कदन्नेन Comp. कदशनमथवा वासरान्ते ततः किम्। –Vairâgya Ŝataka 74; (See notes P. 118 Bom. Sans. Series 1885 edition) स्थिरमतिः= of steady mind; Comp." अनिकेतस्थिरमतिर्भक्तिमान्मे प्रियो नरः" ( Bha. Gitâ XII. 19) "स्थिरा परमार्थविषया मतिर्यस्य स स्थिरमतिः" – Ŝankara.

**STANZA XIX.—** The allusion here is to ध्रुव the son of Uttânapâda. When he was a child, Vishnu, pleased with his religions austerities, elevated him to the skies as the Polar star. Hence the epithets सुचिरम् and ज्योतिः। प्रल्हाद or प्रन्हाद theson of Hiranyakasipu, a demon, became a worshiper of Vishnu. His father, thereon, subjected him to various cruelties, but he escaped death uninjured, on account of Vishnu's divine interposition and was at last given eternal rest.

**STANZA XX.** —A parallel line to the last करतलगतमपि नश्यति यस्य तु भवितव्यता नास्ति'। Hitopadesha.

**STANZA XXI**.— अर्थार्थिततया= For the sake of begging alms. The compound may be thus solved without involving any difficulty. अर्थितं = याचनम् = begging. अर्थ + भावे क्तः by the rule नपुंसके भावे क्तः' (Sidh Kau 3. 3. 114.) अर्थानीं धनानाम् अर्थितं याचनं यस्य स अर्थार्थितः। व्यधिकरणबहुव्रीहिः। "सप्तमीविशेषणे बहुव्रीहौ" (Sidh Kau. 2. 2. 35.) इति ज्ञापकात् व्यधिकरणबहुव्रीहिरपि नापाणिनीय इति भाति। the word ending in क्तhas been put next by the rule' वाहिताग्न्यादिषु' (Sidh. Kan. 2. 2. 37) तस्य भावः तया। Comp. समगुणयोगप्रीतयः— Raghu VI. 85.

**STANZA XXII.**—आहृतमनाः = whose mind is absorbed ध्यानरसिकः = delighting in contemplation. Comp. 'कदा वाराणस्याममरतटिनीरोधसि वसन्'—Vairâgya Ŝataka, miscellaneous 10.

**STANZA XXIV.—** अध्यस्तम् wrongly = ascribed. माया, in the Vedanta Philosophy, means the illusion by virtue of which one considers the unreal universe as really existant and asdistinct from the supreme spirit. अधिष्ठान and अधिकरण here mean the ground or the object which is represented otherwise by the illusion. तस्या उदये = at the consciousness that it is an illusior. Translation of the stanza is– Muraripu or the enemy of Mura must remain as the foundation & hence the Reality, at the rise of the consciousness of that illusion through which all this aggregate of sky, wind &c. overcast by the great *Mayâ* appears to being as such, just as a serpent should appear to then where there is only a garland. For nowhere under the sun is illusion possible unless there is some ground object for it. The sum and substance of the lines is that as a person who has taken a rope for a serpent, when he understands that it is a delusion, at once perceives the real thing rope; so if we understand that the whole universe is nothing but a delusion, we shall easily know the real thing Bramha. This is the Philosophy of Ŝankara, and I believe it to have been borrowed by Bhartrihari from him. Ŝankara contends in right-earnest for this very idea in his Bhâsya, against the Vârtikakâras. See Ŝârira Bhâsya I. 4; text P. 9. Tikâ; and also notes on St. 7.

**STANZA XXV.— चित्=** Knowledge, Bramha. There are in Vedanta only three positive attributes of Bramha. It is, it sees or knows, and it delights. But Bramha is itself usually called knowledge and delight. Comp. 'विज्ञानं ब्रह्म'। आनन्दं ब्रह्म।The third line means 'beingindifferent to all the objectswhich are nothing but delusion.' भ्रमवपुस् Lit means.whose body is delusion, hence which isidentical with delusion *i. e.* which is delusion itself.

**STANZA XXVI—**अत्यर्थे from which अर्थ or reality has gone away, *i.e.* unreal. Comp. यथार्थ. The संधि in अहोऽत्यर्थे is indefensible; in such cases संधि is prohibited by the rule‘ओत्’ (Sidh. Kau.1.1.15.) स्थिररतिः may be rendered as 'inseparably attached.' चपल is here equivalent to inconsiderate.

**STANZA XXX.—** संपत्तिगृहाः— संपत्तिर्गृहे येषां ते। गड्वादित्वात्सप्तम्याः परनिपातः। the seventh case is placed next by the rule गड्वादेः परा सप्तमी' *i.e* ln a बहुब्रीहि compound the seventh case occurs after the words गडु &c. Comp. गडुकंठः।

**STANZA XXXI**— अभिमानोद्धतता appeared to me a correct reading for अभिमानोद्धता which again does violence to the metre. An explanation has now suggested itself to me wherein, I think, no difficulty can involve. It is this:–the compound मिथ्याभिमानोद्धता should be made an adjective of धनावनरतिः; then the coustrnction would be रे रे मदान्ध चित्त मोहबधिरा मिथ्याभिमानोद्धता भवताम् इयं धनावनरतिः व्यर्था। मिथ्याभिमानोद्धता is equivalent to 'upheld by false pride घनावनरतिः is here personified and hence the epithet मोहबधिरा.

**STANZA XXXII.**— सृणि is a kind of sharp weapon. यत् in the third line is superfluous. I render इष्टेच्छया by the desire of मोक्ष, पर्वन् . is a holy day fixed by the astronomers, which is supposed to bear manifold fruit of charity than an ordinary one. They are the eclipse of the sun or moon, the moment of the sun's entering in a new sign of the Zodiac, &c.

 **STANZA XXXIII—** दृष्टार्थमात्रार्थिभिः those who long for objects apprehcsible only by means of scuses. In this Stanza the poet refutes the doctrine of *Chârwâka* who holds that *deha* or the body is the Âtma. He aimits one प्रमाण *e.g.* प्रत्यक्ष or perception. The poet here asks his opponent as to why he burns the corpse of his relative if he considers it to be the Âtma (See introduction)

**STANZA XXXIV.—** अशिवप्राणिनाम्= of sinful beings. अन्यथात्वं = otherwise. देवलोक may either mean the abode of Gods, or by *Karmadháraya* it may mean the Gods themselves.

**STANZAXXXV.**—Tho कालसर्प, also called दृष्टिविष asopposed to the ordinary सर्पcalled आशीविष, is supposed to possess poison in its sight. Comp. 'कालिको नाम सर्पो यो दृष्टीविष उध्यते'– *Rigveda.*

**STANZA XXXVII.—तुषिता** is probably a kind of prickly plant though no authority can yet be found for it.

**STANZA XXXVIII.—** उत्कान्तिभाजः = subject to birth and death. Compare the last line ' तंकाशीं परिहृत्य हन्त विबुधैरन्यत्र किं स्थीयते' –V. Ŝ. 96.

**STANZA XXXIX.—** समुदितं (Subs) Prosperity. It can not be taken as an adjective of साधन, for one किं then becomes superfluous. It means 'what are the means of our prosperity.

**STANZA XLIII.—**The MS. reads धारण्य which gives no sense; I read it as गंधारण्य , and render it as a forest of sandalwood. परमपदपदं = The पद or seat of परमपद or मोक्ष. वलभी means the uppermost part of a palace. Comp. 'दृष्ट्वा दृष्ट्वा भुवनवलभीतुंगवातायनस्था' –*Mâlati Mâdhava.*

**STANZA XLIV.—** The Compound संकरासीमगंग as it stands in the MS. gives no sense. I have therefore corrected it as शंकराशीर्षसंगं meaning which is spread all over the head of Ŝankar.

**STANZA XLVI**.**—** There is a pun in the word मानसे. It means mind, as also the lake Mânas.

**STANZA XLVII.—**Comp. नाभ्यस्ता भुवि वादिवृन्ददमनी विद्या विनीतोचिता and न नटा न विटा न गायका न परद्रोहनिबद्धबुद्धयः । नृपसन्मनि नाम के वयं कुचभारानमिता न योषितः। V.Ŝ. 89 and 27.

**STANZA LI.—** कन्दाम्बुपर्णाशिनाम् Comp. वाताम्बुपर्णाशीनाम्–
Ŝringâra Ŝataka 95

**STANZA LII.—** स्रगादौ = In garlands &c. Hence it means in all the objects of pleasure.

**STANZA LV.**— वपुरंधकूपे – In the well of the body full of darkness. In the body, the deep dungeon of darkness. Comp. 'चित्तं गृहादद्य महान्धकूपरूपाद्रुरूपासनयोद्धृतं नः' – Bhartrihari Nirveda. V. 7. सहनीयतेजः Comp. नमः शान्ताय तेजसे– V. S.

**STANZA LVI.—** Comp. कः कुर्वीत शिरः प्रणाममलिनं म्लानं मनस्वीजनो। यद्वित्रस्तकुरंगशावनयना नस्युः स्मरास्त्रं स्त्रियः - Ŝ. Ŝ.11.

**STANZA LVII.—**This seems to have been said by the poet of his wife. The reference here is to a story told about him which runs thus: When Bhartrihari, disgusted with the worldly concerns refused all pleasures to himself, and set out for Benares to devote his remaining days to religious austerities his wife tried her utmost to persuade him to return home. But in spite of all her entreaties, heretired to Banâras and there devoted himself to the worship of *Shiva*. See *Bhartrihari Nirveda Nataka* acts IV and V. also see text St. 101.

**STANZA LIX.—**विरतिविरसा भुक्ता यस्मात् here both the words विरति and विरसा are synonyms. [Telang](# "See Vairagya Sataka 79. and Notes P. 55 Bomb. Sans. series.") renders विराति which is a noun there, as indifference to worldly pleasures. [B](# "See Trubuer s edition of Bhartrihari P. 50, st. 80.") *Wortham* interprets विरसा to mean devoid of pleasure. The whole expression is therefore epuivalent to because a woman, if enjoyed, becomes devoid of the capability of giving pleasure विषयविरसैः=Indifferent to worldly pleasure.

**STANZA LXII.—**The pronoun एतद् is used only to point out things at hand. एते must therefore refer to some ideal personstanding before the mind's eye of the poet, while writing the stanza. It may perhaps refer to Ŝankar who, it seems, was very much admired by *Bhartrihari*. भ्रान्तवत् = like an insane man. The root त्यज् though exclusively *Parasmaipadi* is here used in the *Atmanēpada* by the rule कर्तरिकर्मव्यतिहारे (Sidh. Kau.1.3.14) which means, ‘when an exchange of functions or actions is to be expressed, a root takes Atmanêpada terminations, in the active sense. 'यत्र अन्यसंबंधिनीं क्रियामन्यः करोति इतरसंबंधिनीञ्चेतरः स कर्मव्यतिहारः’ — *Wâmana.* जानन्तोऽपि भ्रान्तवत् अभिमानं नं त्यजन्ते is the present instance. Here the कर्म of not giving up pride (अभिमान) belonging to the fools (भ्रान्त), is performed by the wise (जानन्तः) *i. e.* those who are not fools. Hence त्यज् takes *Atmanêpada*. The prefix व्यति as in व्यतिलुनीते &c.is not necessary. Comp. ' द्रक्ष्येऽहं परमेश्वरि त्रिपथगे भागीरथिस्वं वपुः ' *Valmiki* also 'एकार्णवेहिशयनात्ततः स तदृशे च तौ'– *Saptasati* I. 72. ' [\*](# "See दुर्गादंशोद्धार (Benares)")दहशेंकर्मव्यतिहारे तङ् ' *Rajaram Bhatta Ghulê.* ' संप्रहरन्ते राजानः '*Bhattoji Dikshita.*

**STANZA LXIII.—**The root यत् thorgh Atmanepadi is here used in the Parasmaipada. Comp. यतन्तो योगिनश्चैनं पश्यन्त्यात्मन्यवस्थितम्। यतन्तोऽप्यकृतात्मानो नैनं पश्यन्त्यचेतसः— *Bhagarat Gità* XV. II. and see *Madhusûdana's* commentary on it. See also Tika P. 25 तत्र cannot be properly rendered. It is here equivalent to तेषाम् or their; but तत्र never means तेषाम्। The nominative of विधत्ते is कृत्यम्। For a similar idea compare *Bhûminicilas* उपनिषदः परिपीता गीता च हन्त मतिपथं नीता। तदपि न हा विधुवदना मानससदनाद्बहिर्याति'।

**STANZA LXIV.—** श्रुतिसमधिगतः = who has acquired the knowledge of Bramha प्रत्यगात्मा means individual soul प्रत्यक् lit, means that which pervades every thing. प्रत्येकम् अञ्चति अश्नुतेवासर्वज्ञे– Târânâtha. Ŝankar has explained the word प्रत्यगारमा thus: — "[प्रत्यक्](# "See Kathakopanisad 1. 1. Sankar Bhasya.") चासावारमा चेति प्रत्यगात्मा प्रतीच्येवात्मशब्दो रूढो लोके नान्यस्मिन्। व्युत्पत्तिपक्षेऽपि तत्रैवात्मशब्दो वर्तते। 'यञ्चाप्नोति यदादत्ते यच्चात्ति विषयानिह। यच्चास्य सन्ततो भावस्तस्मादात्मेति कीर्त्यते' इत्यात्मशब्दव्युत्पत्तिश्रवणात्। तं प्रत्यगात्मानं स्वस्वभावमैक्षत् पश्यतीत्यर्थः। (See introduction.) The poet here argues, if the Atma or soul which has acquired the knowledge of *Bramha*, is free from merit or sin why should men practice penance. For the idea that the soul which has acquired the knowledge of *Bramha* is free from merit and sin compare 'न वर्धते कर्मणा नो कनीयान्'। 'नैनं पाप्मा (पाप्मा पुण्यपापलक्षणः। शां. भा.) तरति सर्वं पाप्मानं तरति नैनं पाप्मा तपति सर्वं पाप्मनं तपति। 'नैनं कृताकृते तपतः ' *Brihadaranyakopanisad* 4. 4. 23, 22. compare too Gita बुद्धियुक्तो जहातीह उभे सुकृत दुष्कृते । II. 50.

**STANZA LXV.— कृतपरिजनः प्राकृतजनः** meaus the vulgar classes or Südras have employed servants to serve them. This was at that time supposed to be one of *the greatest ciolation against religion*, the duties of the Südras being to serve and not be served. No better interpretation of the expression seems possible.

**STANZA LXVII—**The Yarana king in this stanza and the Micchus in the preceeding one refer perhaps to the king Sike defeated by *Vikramaditya*, in the battle of Korur, in A. D. 544.

The description of the Saka given by Albiruni in his account. of the battle of Korur, coincides with that given by Bhartrihari in these lines. "Saka", says he, "is the name of a prince who reigned over the countries situated between the Indus and the sea. His residence was in the centre of the empire, in the country named Aryâicarta. The Indians represent him as born. in another class than that of the sákyus; some pretend that he wasa súdra and a native of the town of Mansura...........................The People had much to suffer from his despotism untill they received aid from the east. *Vikramaditya* marched against him put his army to flight and killed him in the territory of *Korur* situated between Multan and the castle of Lany." [(See introduction.)](# "See India: What can it teach as? P. 282, note.")

**STANZA LXXII**—Here the word मनोज is superfluous, as it gives no suitable meaning. The word may perhaps be taken to mean that the bank was so pleasant that the God of love had made it his residence or park. By the rule अदसस्तुसंनिकृष्टे the pronoun अदस् is used only when proximity or vicinity isimplied.Hence from the epithet अमीषांin this stanza, we may safely infer that the poet was in Benares when he composed this Ŝataka. See text st. 101.

**STANZA LXXVII—** महि = Greatness. 'महिमहिमानम् ' –*Shridhar*. Comp. 'नेशे महित्ववसितुं मनसान्तरेण'।–*Bhagvatam* X. 14. The MS. is here very incorrect; it reads—‘केनापि प्रतिवक्तु शक्तिमहिपा देवेन' &c.

**STANZA LXXXI—**The second line in this stanza is not intelligible.

**STANZA LXXXII—**Compare– 'यस्यास्ति वित्तं स नरः कुलीनः स पण्डितः स श्रुतिमान् गुणज्ञः। स एव वक्ता स च दर्शनीयः सर्वे गुणाः काञ्चनमाश्रयन्ते" \।\।—Nitisataka 41. Compare too 'Dummôds sit dives, barbárus ipse plecet.'–Ovid.

**STANZA LXXXV.—**Here the MS. is very incorrect; it reads 'कामस्यापिनिदान माहुरपरे माया शेषिणो । निश्चित्कां सकल प्रपंचरचनाचातुर्यलीला'।I have replaced शेषिणो by महाशासनाः which means, possessed of higher knowledge. Compare 'यस्मिन् महाशासने –*Vairagya Sataka*80; and see T*elang's* notes P. 55  
**STANZA LXXXVI—** In these lines the poet very nicely expresses his idea about the identily of the individual soul with the supreme soul or *Brahma*. He wants to inculcate upon the mind of the reader that as soon as the illusion which conjures up the visions of the world vanishos, the individual soul gets itself identified with the *Brahma* and enjoys eternal happiness. The epithet is भगवति rather unintelligible. There are two sentences; the first is तत्पदार्थः प्रत्यक्षं त्यजति। and the second is जीव तदैक्यं प्राप्य आनन्दप्रतिष्ठो भवति। Now if we take भगवति along with the first, the sentence would be तत्पदार्थः भगवति प्रत्यक्षं त्यजति which is not at all correct; for it evidently means that तत्पदार्थः and भगवान् are quite different, while it is not so; both the words mean the same thing. On the other hand if we take it along with the second, the sentence would be जीवः तदैक्यं प्राप्य भगवति आनन्दप्रतिष्ठो भवति which too involves the same difficulty. For तत् and भगवत् are the same thing. उपरीहा is equivalent to the desire of being elevated to स्वर्ग or Indra's paradise. उपरि literally means above; hence *Swarga*, which is supposed to be situated far above in the sky. स्वर्ग which is feasible साध्यis consequently destructible; hence it is undesirable. "It must be remembered that according to the Vedântic system the acquisition of Heaven or सर्ग is nothing compared to मोक्ष"— *Telang*. Comp. Gita ' कामात्मनः स्वर्गपराः। –II. 45 Comp. too' किं वेदैः स्मृतिभिः पुराणपठनैः शास्त्रैर्महाविस्तरैः। स्वर्ग ग्रामकुटीनिवासफलदैः कर्मक्रियाविभ्रमैः"।— V. Ŝ. 81.

**STANZA LXXXVIII.—**This stanza is highly Vedântic. The old school of the Vedânta system had only three states of जीव or soul, जाग्रत्, स्वप्न and सुषुप्ति; selfeonsciousness, consciousness, unconsciousness and their *Abhimânis* respectively विश्व, तैजस and प्राज्ञ. They had also only three देह; स्थूलदेह, लिंगदेह and कारणदेह. But it seems that the later philosophers Added one देह more, the महाकारणदेह and have consequently added one अवस्था or state the तुर्या & one अभिमानी the प्रत्यगत्मा or the supreme sonl. According to the firstview तुरीय means शुद्ध ब्रह्म and according to the second it means the fourth अभिमानी प्रत्यगात्मा which is the same thing as शुद्ध ब्रह्म. Still I prefer the latter view as it gives a better sense in the present instance.(See Tikâ). Also see "The variations (varied states) of the soul, viz. जाग्रदवस्था, सुषुप्त्यवस्था, स्वप्नावस्था waking, dreaming, sound sleep. The first is referred to विष्णु and सत्वगुण; the second to ब्रह्मदेव and रजोगुण; the third to शिव and तमोगुण; and they are termed respectively विश्व, तैजस and प्राज्ञ. To these three states, when the full consideration of the soul is to be entertained, two other are added, तुरीया and उन्मनी"–*Molesworth*. "वेदान्तिमते” says Târânatha, "जाग्रत्स्वप्रसुषुप्तिरूपा जीवस्यावस्था मोक्षावस्था चेति चतस्रोऽवस्थाः" For the idea compare "समंकायशिरोग्रीवं धारयन्नचलं विश्वादीन् विश्वतैजसप्राज्ञान् जाग्रत्स्वप्नसुषुप्तिक्रमेणकार्यकारणविनिर्मुक्ते पूर्णात्मनि उपसंहृत्य पूर्णात्मनावस्थित्त्वा ध्यायेत्पुरीशयं देवं पूर्णानन्दं निरंजनम् अपूर्वानपरब्रह्म नेतिनेत्यादिलक्षणम्' अशनायाद्यसंस्पृष्टमनुदितानस्तमितज्ञानात्मनावस्थितं परं परमात्मानं नमो नमः इति"– Ŝunkara's Bhâsyaon Sanst Sujâttya, 1.6,

**St. LXXXIX—** The stanza as read in the MS. is thus — "मूर्ते स्वकाये श्रुतिरुदित कृपाणेति नेती नेत्यविद्यां। तन्मूलवानभीष्टमपनुदतियतो लोकसिद्धाविदंते॥ तस्मादाविद्यमेके जगति नरमते दृष्टनष्टस्वभावे द्विद्वांनपि देहपातं क्षणमपि मनसा ब्रह्मभूपं पिपासुः॥ ८९॥"I have not been able to correct this stanza. Intelligent readers are requested to correct it and let me know the corrections.

**St, XC—** The word धान्यासु is unintelligible. कूटस्था= "unmoved by aught"–Telang. "कूटस्थोऽप्रकंप्यो भवतीत्यर्थः " –Ŝankar. Telang has rondered कूटस्थ also by 'indifferent or passively looking [on](# "See Bhagvat Giti P. 79, foot note (Bom Saus. Series 1875)")" Ŝankar has also explained it thus–"दृश्यमानगुणमन्तर्दोषं वस्तु कूटं कूटरूपं कूटसास्यमित्यादौ कूटशब्दः प्रसिद्धोलोके। तथा चाविद्याधनेक संसारबीजमन्तर्दोषवन्मार्याव्याकृतादिशब्दषाष्पतया मायांतु प्रकृर्ति विद्यान्मायिनं तु महेश्वरम्' 'मम माया दुरत्पया इत्यादौ प्रसिद्धं यत्कूटं तस्मिन्कूटे स्थितं कूटस्थं तदध्यक्षतयाऽथवा राशिरिवं स्थितंकूटस्थम्[\*](# " See Sankar Bhasya, Gita, x11. 3.") " जीवन्मुक्तः= Liberated while living. Comp. " Disengaged from metempsychosis, 'and. still in the body, the perfected sage is said to be untouched bymerit and demerit, unsoiled by sin, 'uninjured by any thing he dees or leaves undone."–Gough.

**St. XCI**— विद्या = ब्रह्मविद्या=Knowledge of *Bramha*. दर्शयन्ती literally means pointing to; here it means leading to. For कूटस्थं ' see Stanza XC. अर्थ = meaning, sense, signification, its import.-*Apte*'. Here I render it by 'words.' The translation of the stanza is this.– There is a great difference between *Vidya* and *Máya* or illusion. The former, which is naturally good destroys the illusion and loads to the highest happiness, unmixed by sorrow, stable and self oxistant; while the latter, which is itself pride and which is a great hindrance to the attainment of the higher happiness, writes the words of evils upon the board of mind, with the red chalk of desire produoed in the mountain of sensual objects; comp 'ब्रह्मवेद ब्रह्मैव भवति। *Munda,* 3, 2 9 compare too "तदानीं काविद्या भृशमसहमानौपनिषदं विचारम्" St. 92.

**STANZA XCII.—**Compare— " शोधिततत्त्वपदार्थस्य अधिकारिणः तद्विजृंतगुरुशास्त्रादिभ्यः तत्त्रमसीत्युपदेशेन अहं नित्यशुद्धबुद्धमुक्तसत्यस्वभावपरमानंदानीतद्विवाखंड ब्रह्मास्मीति चित्तवृत्तिरुयमासादयति तदानीमेव तस्यामखंडचैतन्यबलेन तत्परिपीडिताज्ञाननाशमिवति । तदानीं तत्कार्यस्य सर्वस्य नाशात् अभिव्यंजकवृत्तिरपि स्वयमेव कनकरजोवद्दरुमपनजनिताग्निवदुरस्यदुष्टजलशान्त्यर्थ पीततप्तजलवच्चनष्टा भवति। तदानीं तद्गताभासोऽपि स्वोपाधिभूतवृत्तिनाशात् स्वप्रकाशात्मावभासनासमर्थतया दर्पणविगमे तदुपाधिकस्य 'स्वाधिष्टानमुखमात्रत्ववदधिष्टानमात्रो भवतीति वेदान्तसिद्धान्तरहस्यम्।'—*Nrisinha* *saraswati*: Also see *Vedantasarā,* PP. 98-102 (Vyankateshwara Press edition Bomb.)

**STANZA XCV.—** अन्नाशाय =अन्न+अश+भावे घञ्+ङे। The MS. here reads—अन्नामायया &c. The ण in अंगण is accounted for by the rule‘पृषोदरादीनियथोपदिष्टम्; by *Mukuta, Taranátha and others.* While *Sårwadhara,* Ŝ*abara*, *Bhoja* and others read अंगन instead of अंगण, Compare too, 'अंगनं प्रांगणे याने' Vishwa.Campare:—'अन्यथा प्रातराशाय कुर्य्याम त्वामलं वयम्'–*Bhatti Kâvya* VIII. 9.

**STANZA XCVI.—**The MS. reads the last line thus—लोभांधस्य नरस्य नोखलु सपातांहि लज्जाभयं ।

**STANZA XCVII.—**The words of *Bhagawân Krishna*, which were before the mind of the poet while writing this stanza are "त्रिविधं नरकस्येदं द्वारं नाशनमात्मनः। कामः कोधस्तथा लोभस्तस्मादेतत्रयं त्यजेत्।"- "*Bhagawat Gitâ*; "XVI. 21.

**STANZA CI**— The wife and sons of Bhartrihari who had retired to Benares for practising *yoga* had, it seems, gone there to take him home. But he asked them to go back as he did not care to go home again. For, the second line, compare— "कामक्रोधमदा (दाः) पदानि भवतां भूयांसि मामुज्झतः (ताम्)" –Bhartrihari-Nirveda. Compare, "यथेष्टं चरः वैदेहि पन्थानः सन्तु ते शिवाः। कामास्तेन्यत्र तायन्तां विशङ्कां त्यज, मद्गताम्"— *Bhatti Kâvya*, XX. 25.

**STANZA CII—**Compare. "न संदृशे तिष्ठति रूपमस्य न चक्षुषापश्यति कश्चनैनम्"— Ŝwet.upa.IV.20. “अशब्दमस्पर्शम्" Kâtha. upa. III,15, “यतो वाचो निवर्तन्ते अप्राप्य मनसा सह"– Tait. upa. II. 4. 9.

**STANZA CIII**.—The second line, if not taken along with the first, may induce one to believe the possibility of the existance of a fifth Ŝataka. But I do not think that there can possibly be any other Ŝataka of Bhartrihari, though some tanzas, which are ascribed to him, are not found in any of thefour Ŝatakas. I have therefore taken the first line along with the second in the Tikâ. The *Samâs* सुविशदत्रयं is rather defective according to some grammarians, as the adjective सुविशद is used without the noun it qualifies. *Wâman,* however, as quoted by prof. Ray in his edition of Ragâu, says— "विशेषणमात्रप्रयोगो विशेष्यप्रतिपत्तौ...., ' निधानगर्भामिवसागराम्बराम्' meaning an attributive word alone may be used when it can point out its substantive without confusion. The last two lines of this stanza as read by the MS. ran thus:—"नानामानंदं वितरतुनितांतं श्रुविशंद त्रयोशेषव्याख्यालिततमसांशुद्धमनसां। "

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



</div>

<div id="alert" class="alert alert-danger text-center" style="display: none;">

![](include/loader.gif) **Please Wait....**

</div>

<div id="complete" class="alert alert-success text-center" style="display: block;">

**End Of Book**

</div>

</div>

</div>

</div>

</div>

\]
