+++
title = "नीतिशृङ्गारवैराग्यशतकत्रयम्"
author = "भर्तृहरिः"
publisher = "विष्णुदत्तः"
"publish year" = "1888"
domain = "धर्मशास्त्रम्"
sub-domain = "नीतिशास्त्रम्"
pages = "220"
language = "संस्कृतम्"
printer = "विक्टोरिया-मुद्रणालयः"
"serial no." = "Ebharati-5234"
source_url = "https://www.ebharatisampat.in/readbook3.php?bookid=ODQ3NjM4MjMzNDQ0MjA1&pageno=MjI0MjQyNjk5NTk="

+++
[[नीतिशृङ्गारवैराग्यशतकत्रयम्	Source: [EB](https://www.ebharatisampat.in/readbook3.php?bookid=ODQ3NjM4MjMzNDQ0MjA1&pageno=MjI0MjQyNjk5NTk=)]]

\[



[TABLE]

प्रथम बार \]                             
               \[ १००० हजार  



अथ भर्तृहरिकृतम्।

नीतिशतकं प्रारभ्यते।

![](../books_images/U-IMG-1697693118Screenshot2023-10-19105451.png)

॥श्रीगणेशाय नमः॥

दिक्कालाद्यनवच्छिन्नानन्तचिन्मात्र मूर्तये॥  
स्वानुभूत्येकसाराय नमः श

न्ताय तेजसे ॥१॥

 

(संस्कृतटीका) ॥ विघ्नेशं विघ्नहर्तारं गणराजं नमाम्यहम्॥ शारदां बरदांनौमि जाड्यापनुत्तये तथा ॥१॥ श्रीगोपालं नमस्कृत्य नत्वा गुरुपरंपराम्। भर्तृहरिकृतो ग्रन्थतस्य व्याख्यां करोम्यहम्॥ ॥२॥ दिगिति॥ दशदिशासु तथा भूतभविष्यद्वर्तमानत्रिकालेषु च अनवच्छिन्नः अत एव अनन्तः अन्तो नास्ति चिन्मात्रमेव ज्ञानं मूर्ति;स्वरूपं यस्य तथा स्वानुभूतिः स्वस्यानुभवः स एव सारांशो यस्य एतादृशं शान्तं यत्तेजो ब्रह्मरूपं तस्मै नमः। ग्रन्थादौ ग्रन्थमध्ये ग्रन्थान्ते मङ्गलमाचरणीयमिति शिष्टा



चारोऽस्ति अतो ग्रन्यकर्त्रा मङ्गलं नमनात्मकं कृतम् ॥ १ ॥

यां चिन्तयामि सततं मयि सा विरक्ता  
साप्यन्यमिच्छति जनं स जनोऽन्यसक्तः।  
अस्मत्ते च परितुष्यति काचिदन्या  
धिक्तां च तं च मदनं च इमां च मांच॥२॥

 (सं०टी०) प्रयोजनमनुद्दिश्य न मन्दोपि प्रवर्तते॥ एवं नीतिर्वर्तते ताई केन कारणेन ग्रन्थः कृतस्तत्कारणं येन वैराग्योत्पत्तिस्तल्लिखति। यामिति॥ धिग्योगे द्वितीया भवति अतो द्वितीयाविभक्तिरुक्ता राज्ञा विक्रमशकेन स्वलब्धं फलं कस्मै चिद्ब्राह्मणाय वृत्तं तस्य फलस्य महिमा येन भक्षितं सोऽमरो भवति मरणं नास्ति तत्फलं ब्राह्मणेन मनसि विचार्य बहूनां पालको राजा भर्तृहरिस्तस्मै दतं तेन भर्तृहरिणा स्वपत्नी प्रियतमा तस्यै दत्तं तथापि कश्चन जारस्तस्मै दत्तम् जारेणापि स्वस्य प्रिया का च पुंश्चली तस्यै दत्तं तत्फलं एकस्मिन्दिने पुंश्चली समीपे राझा दृष्टं पश्चाच्छोधःकृतः तावत्पूर्वा परं ज्ञात्वा पश्चाद्वैराग्येण निन्दति अहं यां स्व-



स्त्रियं चिन्तयामि प्राणादधिकां सापि मयि विरक्ता सा स्त्री अन्यजारं प्रियतममिच्छति सोऽपि अन्यां पुंश्चलीं प्रियत्वेनेच्छति एवं मदर्थेऽपि काचन स्त्री मया सह सङ्गो भवितव्य इति मनसि सन्तोषं प्राप्नोति एवं न कश्चित्कस्याचत्प्रियः अतो निन्दति सा पुंश्चली तो धिक् स जारः तं धिक् इयं मदीया स्त्री इमां च धिक् अहमपि एतादृशो मूर्खः मां च धिक् इदं सर्वे मदनकृतं जातमतो मदनं च धिक् ॥२॥

अज्ञः सुखमाराध्यः सुखतरमाराध्यते

विशेषज्ञः॥  

ज्ञानलवदुर्विदग्धं ब्र

ह्मापि तं नरं न रञ्जयति ॥३॥

 (सं०टी०) एवं ज्ञाते सति स्वस्मिन् मूर्खत्वं ज्ञातमतो मूर्खलक्षणानि वदत्यज्ञेति यः केवलं न जानाति सोऽज्ञः मूर्खः स तु शिष्टेन युक्तायुक्तमुक्तं तच्छृणोति तथैव करोति अतः सुखेन आराधितुं वशीकर्तुं शक्यः यस्तु विशेषं युक्तायुक्तं जानाति स विशेषज्ञ; कदाचित्प्रमादादयुक्ते कर्मणि प्रवृत्तः सन् अपरेण निवारितच्छृणोति स च अत्यन्तं वशीकर्तुं शक्यः अधुना उभयोर्विलक्षणः अज्ञो न भवति पूर्णज्ञा



तापि न भवति शास्त्रे प्रवेशो नास्ति बहुश्रुतं तया स्वस्मिन्पण्डितमन्यतया परस्य वचनं न शृणोति किंचिज्ज्ञानलवेन दुर्विदग्धो गर्विष्ठस्तं वशीकर्तुं ब्रह्मापि न शक्तः इतरेषां का वार्ता ॥३॥

प्रसह्य मणिमुद्धरेन्करवक्त्रदंष्ट्रांऽकुरात्  
समुद्रमपि संतरेत्प्रचलदुर्मिमालाकुलम्॥  
भुजङ्गमपि कोपितं शिरसि पुष्पवद्धारयेत  
नतुप्रतिनिविष्टमूर्खजनचित्तमाराधयेत् ॥४॥

 (सं०टी०) प्रसह्मेति अधुना मूर्खः सन्प्रतिनिविष्ठचित्तस्तस्य चित्तमाराधितुं न शक्यं आराधनाभावो दृष्टान्तेन वदति मकरोनाम झषविशेषस्तस्य वक्के दंष्ट्राङ्कुरस्तस्मिन्माणः स मणिः प्रसह्य बलात्कारेण निष्कासितुं शक्यो भवेत मकरवक्रेमणेरभाव एव सोऽपि कालेन भावो भविष्यति तथा च प्रचलन्तीनामूमणां लहरीणां मालाः समुदायास्तैराकुलं समुद्रमपि बाहुभ्यां संतरेत् तथा च कोपितं भुजङ्गं शिरसि पुष्यवहारयेत् एते अघटिता दृष्टान्ताः कालेन भविष्यन्ति परंतु प्रतिनिविष्ट आविष्टचित्तः सन्



यत्किंचित् मनासि धृतं न त्यजति कस्यापि वचनं न शृणोति तस्य मुर्खस्य चित्तमाराधि तुं न शक्यं ज्ञातापि आविष्टचित्तः सन् यत्किंचित्करोति स्वहितं न जानाति सोऽपि मूर्खान्तःपात्येव यथा रावणदुर्योधनादयः ॥४॥

**लभेत सिकतासु तैलमपि यत्नतः पीडयन्  
पिबेच्च मृगतृष्णिकासु सलिलंपिपासार्दितः॥  
कदाचिदपि पर्यटञ् शशविषाणमासादयेत्  
नतु प्रतिनिविष्टमूर्खजन चित्तमाराधयेत् ॥५॥**

 (सं० टी०) लभेतेति सिकतासु वालुकासु तैलं यत्नतः प्रयासेन पीडयन्सन् कदाचिल्लभेत तथा च तृषार्तः सन्मृगतृष्णिकासु सलिलं कदाचित्पिबेत् कदाचित् पृथ्वीं पर्यटन् सन् शशस्य विषाणं शृङ्गं प्राप्नुयात् एवमघटितघटनं भविष्यति परं तु प्रतिनिबिष्टमर्खजनस्य चितं न आराधयेत् ॥५॥

**व्यालं बालमृणालतन्तुभिरसौ रोद्धुम् समुज्जृम्भते ।  
छेत्तुवज्रमणीञ्छिरीषकुसुमप्रान्तेन सन्नह्यते ।  
माधुर्यं मधुबिन्दुना रचयितु क्षाराम्बुधेरीहते,  
नेतुं वाञ्छति यः खलान्पथि सतां सूक्तैः सुधास्यन्दिभिः ॥६॥**



 (सं०टी०) ब्यालमिति व्यालं गजं बालमृणालतन्तुभिः कोमलकमलतन्तुभीरोद्धुमवरोद्धुंयथा वाञ्छति तथा च वज्रमणीन् शिरीषपुष्पाग्रेण सच्छिद्रान् कर्तुं सन्नद्धो भवति तथाच क्षारसमुद्रस्य मधुबिन्दुना माधुर्यं कर्तुमीहते चेष्टते एवं यथा अघटितानि कर्तुमिच्छति तथा खलान् सतां मार्गे नेतुममृततुल्यैः सूक्तेर्वाग्भिर्वांछतिदुष्टान्सन्मार्गे वर्तयितुं न शक्यते इत्यर्थः ॥६॥

**स्वायत्तमेकान्तगुणं विधात्रा  
विनिर्मितं छादनमज्ञतायाः॥  
विशेषतः सर्वविदां समाजे  
विभूषणं मौनमपण्डितानाम् ॥७॥**

 (सं०टी०) स्वायत्तमित्यपण्डितानां मूर्खाणामज्ञताया मौर्खस्य छादनमाच्छादनं मौनं विधात्रा ब्रह्मणा निर्मितं कथं भूतं मौनंस्वायत्तं स्वाधीनं पुनः कथं भूतं एकान्तगुणं रहस्यं तदेव



मौनं सर्वविदां सर्वज्ञानिनां समाजे सभायां भूषणं विशेषतो भवति ॥७॥

यदा किञ्चिज्ज्ञोऽहंद्विपइवमदांधः समभवम्  
तदा सर्वज्ञोऽस्मीत्यभवदवलिप्तं मम मनः॥  
यदाकिञ्चित्किञ्चिद्बुधजनसकाशादवगतम्  
तदा मूर्खोऽस्मीतिज्वरइव मदो मे व्यपगतः ॥८॥

 (स० टी०) यदेति यदा यस्मिनकाले किंचिज्ज्ञोऽहमपि किंचिजानामीति द्विप इव करीव मदान्धः समभवं जातोऽस्मि तदा तस्मिन्काले (अहंसर्वज्ञ इति) मम मनोऽवलिप्तं गर्वितमभवत् तदुपरि यदा बुधजनस्य पण्डितस्य सकाशादवगतं पण्डितेभ्यः किंचित् किंचिज्ज्ञातं तदा (अहंमूर्खोऽस्मीति) ज्ञातं पूर्वं यो मदोऽभवत्सोऽपि ज्वर इव मम व्यपगतः ॥८॥

कृमिकुलचितंलालाक्लिन्नं विगार्हिजुगुप्सतम्  
निरुपमरसं प्रीत्या खादन्नरास्थिनिरामिषम् ॥  
सुरपतिमपि श्वा पार्श्वस्थं विलोक्य न शङ्कते  
नहि गणयतिक्षुद्रो जंतुःपरिग्रहफल्गुऽताम् ॥९॥



 (सं० टी०) कृमीतिक्षुद्रो जनः पाइर्वस्थमपि सुरपतिं विलोक्य हि इति निश्चये न शङ्कते नगणयति निन्द्यकर्म करोत्येव यथा श्वा नरस्य अस्थि कृमिकुलैर्युक्तं लालया लुलितं विगर्हितमपवित्रं जुगुप्सितं निन्द्यं निरुपमरसं निरामिषं मांसरहितं एतादृशमपि प्रीत्या खादन्न लज्जते तहत् क्षुद्रो नीचो जन्तुः परिग्रहस्य फल्गुतां निःसारतां न गणयति न लजते ॥९॥

शिरः शार्व स्वर्गात्पतति शिरसस्तत्क्षितिधरं  
महीध्रादुत्तुङ्गावनिमवनेश्चापि जलधिम्।  
अधोऽधो गङ्गेयं पदमुपगता स्तोकमथवा  
विवेकभ्राष्टानांभवतिविनिपातः शतमुखः ॥१०॥

 (सं० टी०) शिर इति विष्णुपादोदकमादौ शार्वोशर्वो महादेवस्तस्येदं शार्वं शिरस्तत्प्रति स्वर्गात्पितति शिरसो महीध्रंपर्वतं महीध्रात्तुङ्गात् पर्वतमस्तकादवनिंपृथ्वीम् अवनेश्चापि जलनिधिं समुद्रम् एवं जलमधोधः पदं स्थानं प्राप्तं सा इयं गङ्गास्तोकंक्षुद्रं पदं शतमुखैः सागरं प्राप्ता एवं विवेकभ्रष्टानां अविवेकिनां शतमुख



मधःपतनं गङ्गाजलवद्भवतीत्यर्थः ॥१०॥

शक्यो वारयितुंजलेनहुतसुकूछत्रेणसूर्यातपो  
नागेन्द्रोनिशितांकुशेन समदौदण्डेनगोगर्द्दभौ  
व्याधिर्भेषजसंग्रहैश्च विविधैर्मन्त्रप्रयोगैर्विषं  
सर्वस्यौषधमस्ति शास्त्रविहितंमूर्खस्यनारत्यौषधम् ॥११॥

 (सं० टी०) शक्य इति जलेन हुतभुगग्निर्वारयितुं शक्यःछत्रेण सूर्यातपउष्णं वारयितुं नागेन्द्रो हस्ती समदः निशितेनाङ्कुशेन तीक्ष्णेन वारयितुं शक्यः दण्डेन गौर्वृषभो गर्दभो वा भेषजेनौषधविधिना नियमेन व्याधिर्वा मन्त्रप्रयोगैर्विषं वा एवं सर्वस्य शास्त्रावहितमौषधं निरसनप्रकारोऽस्ति परं तु मूर्खस्य मूर्खत्वनिरसनरूपं कुत्राप्यौषधं नास्तीति ॥ ११ ॥

साहित्यसङ्गीतकलाविहीनः  
साक्षात्पशुः पुच्छविषाणहीनः  
तृणं न खादन्नपि जीवमान  
स्तद्भागधेयं परमं पशूनाम् ॥१२॥

 (सं० टी०) साहित्येति साहित्य सङ्गीतस्य क



लानामनभिज्ञ; ज्ञानं नास्ति एवं भूतो यो नरः सः पुच्छविषाणरहितः साक्षात्पशुरेव तर्हि यदा पशुस्तदा तेन तृणं भक्षणीयं तत्तु न खादति जीवत्याप इदं तु इतरपशूनां परमसुत्कृष्टं भागधेयमदृष्टम् ॥१२॥

येषां न विद्या न तपो न मानम्  
ज्ञानं न शीलं न गुणो न धर्मः।  
ते मर्त्यलोके भुवि भारभूता  
मनुष्यरूपेण मृगाश्चरन्ति ॥१३॥

 (सं० टी०) येषामिति येषां न विद्या न तपो न दानं न ज्ञानं शीलं सद्वृत्तं तदपि च न गुणः सत्त्वगुणो न धर्म एवंभूता ये मनुष्यास्तेऽस्मिन्मर्त्यलोके भुवि भारभूता; सन्तो मनुष्यरूपेण मृगा एव विचरन्ति ॥१३॥

वरं पर्वतदुर्गेषु भ्रान्तं वनचरैः सह।  
न मूर्खजनसम्पर्कः सुरेन्द्रभवनेष्वपि॥१४॥

 (सं० टी०) वरमिति पर्वतदुर्गेषु वनचरैर्व्याघ्रादिभिः सह भ्रमणं वरमुत्कृष्टं परन्तु मूर्खजनसंबन्ध इन्द्रभवनेष्वपि मास्त्विति ॥१४॥

**इत्यज्ञनिन्दाप्रकरणम् ।**



शास्त्रोपस्कृत शब्द सुन्दरगिरः शिष्य प्रदेयागमा ।  
विख्याताः कवयो वसन्ति विषयेयस्य प्रभोर्निर्धन्दाः॥  
तज्जाडयं बसुधाधिपस्य कवयोह्यर्थ विनापीश्वराः \।  
कुत्साः स्युः कुपरीक्षकाहि मणयोयैरर्घतः पातिताः ॥१५॥

 (सं० टी०) अथविद्वत्प्रशंसा शास्त्रति व्याकरणाभिधानादिभिः शास्त्रैरुपस्कृताः शिक्षिताः शब्दास्तैः सुन्दरा गीर्वाणी येषां ते तथा च शिष्येभ्यः प्रदेयादत्ताः पाठिताः आगमा वेदशास्त्राणि यैस्ते तथा च सर्वलोकेषु विख्याताः प्रसिद्धाः कवयः कवित्वं कुर्वाणा एवं भूता विद्वांसो यस्य प्रभोर्विषये देशमध्ये वसन्ति अथ च निर्धना धनरहिताः राजा तान्नैव जानाति परामर्शेन गृण्हाति तत् वसुधाधिपस्य राज्ञो जाज्ञो जाड्यंमौर्ख्यंकवयस्तु सुधियस्तु अर्थेविनापीश्वराः समर्थाः यथा महामणयो बहुमूल्यास्ते कुपरीक्षकैः कुत्सितपरीक्षकैः अज्ञात्वा अर्घतो मूल्यतः पातिताः न्यूनमूल्याः कृतास्तर्ह्ययं दोषः परीक्षकाणां मणीनां परीक्षकाः कुत्साः स्युः कुत्सिता एव न तु मणयः ॥१५॥



हतुर्याति न गोचरं किमपि शंपुष्णाति यत्सर्वदा ।  
ह्यार्थिभ्यः प्रतिपाद्यमानमनिशंप्राप्नोति वृद्धिं पराम्॥  
कल्पान्तेष्वपि न प्रयाति निधनंविद्याख्यमन्तर्धनं ।  
येषां तान्प्रति मानमुज्झत नृपाः करतैः सह स्पर्धते ॥१६॥

 (सं० टी) हर्तुरिति भो नृपाः राजानः येषां विद्याख्यमन्तर्धनं वर्तते तान्त्रति मानमहङ्कारमुज्झत त्यजत कथंभूतं विद्याख्यं धनम् हर्तस्तस्करस्य यद्गोचरं न याति तस्य दृश्यं न भवति पुनः कथं भूतं किमप्यनिर्वचनीय शं सुखं पुष्णाति पुष्टिं प्रापयति पुनः कथं भूतम् सर्वदा सर्वकालेष्वपि अर्थिभ्यः शिष्येभ्यः प्रतिपाद्यमानं दत्तंपरामुत्कृष्टांवृद्धिं प्राप्नोति; पुनः कल्पान्तेष्वपिनिधनं नाशं न प्रयाति न प्राप्नोति एतादृशं येषामन्तर्धनं तैः सह कः स्पर्धते स्पर्धां करोति ॥१६॥

अधिगतपरमार्थानं पण्डितान्माऽवसंस्था-  
स्तृणमिव लघुलक्ष्मीर्नैवतान् संरुणद्धि।  
अभिनवमदलेखाश्यामगण्डस्थलानाम्-  
न भवति विसतन्तुर्वारणं वारणानाम् ॥१७॥



 (सं० टी०) अधिगतेति अधिगतः प्राप्तः परमार्थो यैस्तान्प्रति मावसंस्थाः तेषामपमानं मा कुरु तान् प्रति लक्ष्मीः लघुतृणमिव लक्ष्मीस्तान्नैव संरुणद्धि रोद्धुंन शक्नोति अत्रदृष्टान्तः अभिनवा सुन्दरा मदजललेखा तयाश्यामायमानानि गण्डस्थलानि येषां ते एवं भूतानां वारणानां गजानां बिसतन्तुः कमलकेसरतन्तुः किं वारणं भवति रोद्धुंशक्नोति अतः पण्डितानामवज्ञा न कर्तव्येत्यर्थः ॥१७॥

**अम्भोजिनीवननिवासविलासमेव  
हंसस्य हन्ति नितरां कुपितो विधाता ।  
नत्वस्य दुग्धजलभेदविधौ प्रसिद्धां-  
वैदग्ध्यकीर्त्तिम पहर्तुमसौ समर्थः ॥१८॥**

 (सं० टी०) अम्भोजिनीति यो यस्य स्वाभाविकः सद्गुणस्तं गुणं न कोऽपि हर्तुं शक्नोति अत्र दृष्टान्तः अम्भसो जाताः कमलिन्यस्तासां वनं तत्र निवासो वसतिस्थानं तेनविलसदम्भः एतादृशं हंसस्य विलासं विधाता ब्रह्मा नितरामत्यन्तं कुपितश्चेद्विलासमेव हन्ति



न तु दुग्धजलयोर्भेदविधौ या प्रसिद्धा वैदग्ध्यं चातुर्यंतस्य कीर्तिः तां सोऽपि हर्तुं न समर्थः तत्र इतरेषां का वार्ता ॥ १८॥

केयूरा न विभूषयन्ति पुरुषं हारा न चन्द्रोज्ज्वला ।  
न स्नानं न विलेपनं न कुसुमंनालङ्कृता मूर्द्धजाः ॥  
वाण्येका समलङ्करोति पुरुषंया संस्कृता धार्यते ।  
क्षीयन्ते खलु भूषणानि सततं वाग्भूषण भूषणम् ॥१९॥

 (सं० टी०) केयूरेति केयूरा बाहुभूषणानि चन्द्रवदुज्ज्वला मुक्ताफलानां हारा; शुद्धं स्त्रानं विलेपनं गन्धादिकं कुसुमं पुष्पं च अलंकृताः

सज्जीकृता धूपिता मूर्द्धजाः केशाः एते पदार्थाः पुरुषं न भूषयन्ति यदा मौर्ख्यंपुरुषस्यास्ति तदौभिः किं भूषणं भवति तर्हि किं एका वाक् सम्यक् प्रकारेण अलंकरोति शोभयति सापि वाक्या संस्कृता पुरुषेण धार्यते सकलविभूषणानि क्षीयन्ते एकं वाग्भूषणं न क्षीयते अतः सततं सार्वकालं वाग्भूषणमेव भूषणम् ॥१९॥

विद्या नाम नरस्य रूपमधिकं प्रच्छन्नगुप्तं धनं।  
विद्या भोगकरी यशः सुखकरीविद्या गुरूणां गुरुः॥  
विद्या बन्धुजनो विदेशगमनेविद्या परं दैवतं।  
विद्या राजसु पूजिता नहि धनं. विद्या विहीनः पशुः ॥२०॥



 (सं०टी०) विद्येति पुरुषस्य विद्याव्यतिरिक्तंयद्धनं न भवति तत्क्षीयते तस्करादिभिर्नीयते गोप्यम् न भवति अतो विद्या नाम धनं तत्समीचीनं बहुगुणम् कथं भूतं विद्याख्यं धनम् नरस्याधिकं रूपं करोति तथा च प्रच्छन्नं गुप्तं धनं भवति विद्याभोगकरी भोगान्करोति यशः कीर्तिं सुखं च करोति विद्या गुरूणां गुरुः क्षुद्रगुरवः सर्वविद्यासंपूर्णं प्राज्ञं प्रष्टुमायान्ति स प्राज्ञः गुरूणामपि गुरुः अथ च गृणाति हितमुपदिशतीति गुरुरिति गुरुपदव्याख्यानमतो हितकर्त्री विद्यैव विदेशगमने विद्या बन्धुजनः विदेशे ये जनास्ते विद्यया बन्धुजना एच भवन्ति विद्या परं दैवतं राजसु पूजिता येषां विद्या ते राज्ञां सभायां पूजिता भवन्ति तथा धनाढ्याः पूजिता न भवन्ति अतो विद्याविहीनो यः स पशुरेव ॥२०॥

**क्षान्तिश्चेद्वचेन किं किमरिभिःक्रोधोऽस्ति चेद्देहिनां ।**



ज्ञातिश्चेदनलेन किंयदि सुहृद्दिव्यौषधैः किं फलम्॥  
किं सर्पैर्यदिदुर्जनाः किमु धनैर्विद्याऽनवद्या यदि।  
व्रीडा चेत्किनु भूषणैः सुकवितायद्यस्ति राज्येन किम् ॥२१॥

 (सं० टी०) क्षान्तिरिति देहिनां प्राणिनां यदि क्षान्तिः क्षमावर्तते तदा सान्त्ववचनेन किं प्रयोजनम् तथा च क्रोधोऽस्ति तर्हि अरिभिः शत्रुभिः किं ज्ञातिश्चेदनलनाग्निना किम् दायादा; सहजारय इति वर्तते ज्ञातयो यदा निन्दादिपरुषं वदन्ति तेनैव दाहो भवति अग्नेः किं प्रयोजनम् यदि सुहृत्सखा वर्तते तदा दिव्यौषधैः किं फलं प्रयोजनं स सहृत्सर्वहितं करोति यदि दुर्जनाः सन्ति तदा सर्पैःकिं सर्पा दंश विशेषेण मारयन्ति तथा दुर्जना अपि छिद्रान्वेषणेन मारयन्ति यदि अनवद्या सुन्दरा संपूर्णा विद्याऽस्ति तदा धनैः किम् यदि ब्रीडा लज्जा सत्कर्मसु वर्तते तदा तदेव भूषणम् इतरभूषणैः किम् यदि सुकविता चातुर्यमस्ति तदा राज्येन किम् ॥२१॥

दाक्षिण्यं स्वजने दया परजने शाठ्यं सदा दुर्जने-



**प्रीतिः साधुजने नयो नृपजने विद्वज्जनेष्वार्जवम्।  
शौर्यं शत्रुजने क्षमा गुरुजने नारीजने धूर्त्तता-  
ये चैवं पुरुषाः कलासु कुशलास्तेप्वेव लोकस्थितिः ॥२२॥**

 (सं० टी०) दाक्षिण्यति दाक्षिण्यमौदार्यमितरााणि पदानि स्पष्टानि ॥२२॥

**जाड्यं धियो हरति सिञ्चति वाचि सत्यं-  
मानोन्नतिं दिशति पापमपाकरोति।  
चेतः प्रसादयति दिक्षु तनोति कीर्त्तिं-  
सत्सङ्गतिः कथय किन्न करोति पुंसाम्॥२३॥**

**जयन्ति ते सुकृतिनो रससिद्धाः क**

**वीश्वराः॥**  

**नास्ति येषां यशः का**

**ये जरामरणजं भयम्॥ २४ ॥**

 (सं० टी०) जाडयमिति सत्सङ्गतिः पुंसां किन्न करोतीति कथय वद तत्किं धियो बुद्धेर्जाड्यंमौर्ख्यंमन्दतां हरति पापं दूरीकरोति चेतः प्रसादयति स्वच्छं करोति सर्वदिक्षु कीर्तिं तनोति विस्तारयति॥२३॥॥२४॥



सूनुः सच्चरितः सती प्रियतमा स्वामी प्रसादोन्मुखः-  
स्निग्धं मित्रमवञ्चकः परिजनो निः क्लेशलेशं मनः।  
आकारो रुचिरः स्थिर विभवो विद्यावदातं मुखं-  
तुष्टे विष्टपहारिणीष्टदहरौ संप्राप्यते देहिनाम् ॥२५॥

 (सं० टी०) सूनारीति सूनुः पुत्रः सञ्चरितः सद्वृत्तः सतीप्रियतमा स्वामी प्रसादोन्मुखः स्त्रिग्धं स्नेहयुक्तं मित्रम् अवञ्चकः परिजनः स्वकीयजनसमुदायः निःक्लेशलेशमाधिरहितं स्वस्थं मनः आकारो रुचिरः स्थिरश्व विभवः सामर्थ्यं विद्ययावदातं शोभिंत मुखमिति एते पदार्थाः विष्टपहारिणि स्वर्गवासिनीष्टदहरा नारायणे तुष्टे प्रसन्ने सति देहिना पुरुषेण प्राप्यन्ते ॥२५॥

प्राणाघातान्निवृत्तिः परधनहरणे संयमः सत्यवाक्यम्-  
काले शक्त्या प्रदानं युवतिजनकथा मूकभावः परेषां ।  
तृष्णा स्त्रोतोविभो गुरुपु च विनयः सर्वभूतानुकम्पा-  
सामान्यः सर्वशास्त्रेष्वनुपहतविधिः श्रेयसामेष पन्थाः ॥२६॥



 (सं० टी०) प्राणाघातेति प्राणाघातान्निवृत्तिः परधनहरणे संयमश्चित्तस्य नियमनं सत्यं वाक्यम् योग्यकाले शक्त्या दानम् परेषां युवतिजनकथासु मूकभावः तृष्णालक्षणं स्रोतस्तस्य विभङ्गः आशाप्रवाहनिवर्तनं गुरुषु विनयो नम्रत्वं सर्वभूतेष्वनुकम्पा कृपा एते पदार्थाः सर्वशास्त्रेषु सामान्यतो बाहुल्येन अनुपहतविधिः न त्यक्तो विधिर्मर्यादा एवं भूत; श्रेयसां पुण्यानामेष पन्थाः मार्गः प्रोक्तः ॥२८॥

**प्रारभ्यते न खलु विघ्नभयेन नीचैः-  
प्रारभ्य विघ्नविहिता विरमन्ति मध्याः ।  
विघ्नैः पुनः पुनरपि प्रतिहन्यमानाः-  
प्रारभ्य चोत्तमजना न परित्यजन्ति ॥२७॥**

 (सं० टी०) प्रारभ्यत इति नीचैः क्षुद्रैर्विघ्नभयेन यत्किंचित्कर्म न प्रारभ्यते नानुष्ठीयते मध्यस्था आदौ प्रारम्भं कृत्वा पश्चाद्विघ्नविहता बाधिताः सन्तः कार्यं तथैव परित्यजन्ति उत्तमजनास्तु यदारब्धं कार्य तस्मिन् पुनः पुनः



विघ्नेनप्रतिहता अपि न परित्यजन्ति ॥ २७ ॥

प्रिया न्याय्या वृत्तिर्मलिनमसुभङ्गे

प्यसुकरम्  
त्वसन्तो नाभ्यर्थ्याः सुहृद

पि न याच्यः कृशधनः।  

**विपद्युच्चैः**

**स्थेयं पदमनुविधेयं च महताम् सतां**  

**केनोद्दिष्टं विषममसिधाराव्रतमिदम् ॥२८॥**

 (सं० टी०) प्रियेति असन्तो दुष्टा नाभ्यर्थ्याः न याचनीयाः कृशधनः अल्पधनः सुहृदपि न याव्यः सर्वेषां प्रिया न्याय्या विध्युक्ता वृत्तिः असुभङ्गे प्राणभङ्गेपि मलिनं पापमसुकरं नैवकरोति विपद्यापत्तौ उच्चैः स्थेयं महत्पदे स्थितो भवति स्वगौरवं न त्यजति महतां पदमनुविधेयं यथा महान्तः स्वपदे स्वस्थाने महत्त्वेन स्थिता; तथैवायमप्यनुकरोति इति विषममसिधाराव्रतं नैष्ठिकव्रतं सतां केनोद्दिष्टमुपदिष्टं न केनापि अयं सतां स्वाभाविको गुण इत्यर्थः ॥ इतिविद्वत्प्रशंसा ॥२८॥

क्षुत्क्षामोऽपि जराकृशोऽपि शिथिल प्रायोऽपि कष्टां दशा-  
मापन्नोपि विपन्नदीधितिरपि प्राणेषु नश्यत्स्वपि ।



**मत्तेभेन्द्रविभिन्नकुम्भकवल ग्रासैकवद्धस्टहः।  
किं जीर्णं तृणमत्ति मानमहता मग्रेसरः केसरी ॥२९॥**

 (सं० टी०) अथ मानशौर्यप्रशंसा । क्षत्क्षामेति क्षुत्क्षामोपि क्षुधया क्षामो हीनसत्वोपि जरया कृशोपि शिथिलप्रायोपि एवं कष्टां दशामापन्नः प्राप्तोऽपि विपन्नदीधितिरपि निस्तेजा अपि प्राणेषुनश्यत्स्वपि मरणसमयं प्राप्तोऽपि एवं जाते सति क्षुधानाशार्थं केसरी सिंहः किं जीर्ण तृणमत्ति भक्षयति कथं भूतः केसरी मत्ताश्चते इभेन्द्राश्चतेषां विभिन्नाः विदारिताः कुम्भा मण्डस्थलानि तेषां ये मांसकवलास्तेषां ग्रासास्तेषुबद्धा स्पृहा येन पुनः कथं भूतः मानेनाभि मानेन महान्तस्तेषां मध्येऽग्रेसरोऽग्रगण्यः अहङ्कारयुक्त एवं सिंहवदहकारवान् पुरुषार्थी पुरुषोऽपि क्षुद्रं कार्य नावलम्बते॥२९॥

स्वस्पं स्नायुवसावशेषमलिनं निर्मांसमप्यस्थि गोः  
श्वा लब्ध्वा परितोषमेति न तु तत्तस्य क्षुधाशान्तये।



**सिंहो जम्बुकमङ्कमागतमपि त्यक्त्वा निहन्ति द्विपं-  
सर्वः कृच्छ्र गतोऽपि वाञ्छति जनः सत्वानुरूपं फलम् ॥३०॥**

 (सं० टी०) स्वल्पमिति स्वल्पं स्नायुवसादयोऽन्तर्धातवस्तेषामवशेषोंऽशमात्रं यस्मिन् तथा भूतम् तदपि मलिनम् निर्मांसं मांसरहितम् एवं भूतमपि गोर्वृषस्यास्थि श्वा लब्ध्वा प्राप्य सन्तोषमेति परन्तु तत्तस्य शुनः क्षुधाशांन्त्यर्थे न भवति सिंहश्व जम्बुकमङ्गं समीपमागतमपि त्यक्त्वा द्विपं हस्तिनमेव निहन्ति एवं सर्वोजनः कृच्छ्रंकष्टं प्राप्तोऽपि सत्वानुरूपं सामर्थ्याऽनुरूपं फलं प्राप्नोति॥३०॥

लांगूलचालनमधश्ररणावपातं-  
भूमौ निपत्य वदनोदरदर्शनञ्च ।  
श्वा पिण्डदस्य कुरुते गजपुंगवस्तु-  
धीरं विलोकयति चाटुशतैश्च भुङ्क्ते ॥३१॥

परिवर्तिनि संसारे मृतः को वा न

जायते।  

स जातो येन जातेन या

ति वंशः समुन्नतिम्॥३२॥

कुसुमस्तबकस्येव द्वे गती स्तो मनस्विनाम् ।



मूर्ध्नि वा सर्वलोकस्य विशीर्येत वनेऽथवा ॥३३॥

 (सं० टी०) लाङ्गूलेति श्वापिण्डदस्य पिण्डं ग्रासं ददाति तस्य पुरतः लाङ्गूलस्य पुच्छस्य चालनम् तथा चाधश्चरणावपातं चरणानां पतनम् तथा च भूमौ निपत्य पतित्वा वदनोदरयोदर्शनं च कुरुते गजपुङ्गवो गजश्रेष्ठो धीरं विलोकयति चाटुशतैः प्रियवचनशतैः प्रार्थितः सन् भुङ्क्ते एवं क्षुद्रजनो मानहीनस्थलेऽवमानितोऽपि पुनः पुनर्याचतएव धीरः प्रार्थितोऽपि नैवायाति मानपुरःसरं गृह्णातीत्यर्थः॥ ३१॥३२॥ ३३॥

सन्त्यन्येऽपि वृहस्पतिप्रभृतयः संभाविताः पञ्चश-  
स्तान्प्रत्येष विषेषविक्रमरुची राहुर्न वैरायते॥  
द्वावेव ग्रसते दिनेश्वरनिशाप्राणेश्वरौ भासुरौ।  
भातः पर्वणि पश्य दानवपतिः शीर्षावशेषी कृतः ॥३४॥

 (सं० टी०) सन्तीति बृहस्पतिप्रभृतयः पञ्च



षाः संभाविताः महान्तः सन्ति तान्प्रत्येष राहुविशेषविक्रमरुचिः सन्न वैरायते न वैरं करोति पर्वणि दिनेश्वरः सूर्यो निशाप्राणेश्वरचन्द्र इमौ द्वावेव भासुरौ तेजस्करावपि ग्रसते कथं भूतो राहुः दानवपतिः शीर्षावशेषीकृत; अतो भ्रान्तः एवं किमुक्तं वैरी सावशेषो न हन्तव्यः अपि तु निःशेषम् ॥३४॥

वहति भुवनश्रेणीं शेषः फणाफणकस्थिताम्  
कमठपतिना मध्येपृष्ठं

सदा स विधार्यते।  

**तमपि कुरुते क्रोडाधीनं पयोधिरनादरा-  
दहह महतां निःसीमानश्चरित्रविभूतयः॥ ३५॥**

 (सं० टी०) वहतीति शेषो भुवनश्रेणीं फणाफणकस्थितां फणामण्डलस्थितां वहति सशेषः कमठपतिना कुर्मेण मध्येपृष्ठं पृष्ठमध्ये सदा धार्यते तं कूर्मं पयोनिधिः समुद्रोऽनादरात्कोडो वराहस्तदधीनं कुरुते एवं महतां चरित्रविभूतयः निःसीमानो मर्यादामतिक्रान्ताः अतिशयिता अनेन महतां सामर्थ्य निःसीममपरिमितमिति सूचितम् ॥३५॥



वरं पक्षच्छेदः समदमघवन्मुक्तकुलिश-  
प्रहारैरुद्गच्छब्दहलदहनोद्गारगुरुभिः।  

**तुषाराद्रेः सूनोरहह पित**

**रि क्लेशविवशे  
न चासौ संपातः प**

**यसि पयसां पत्युरुचितः ॥ ३६॥**

 (सं० टी०) वरमिति तुपाराद्वेर्हिमालयस्य सुनोः पुत्रस्य समदमघवन्मुक्तकुलिशप्रहारैर्मदेन युक्तो मघवानिन्दुस्तेन मुक्ताः कुलिशप्रहारास्तैः पक्षच्छेदः वरं श्रेष्ठः कथं भूतैः उद्गच्छन्तःये बहलदहनस्योद्गारास्तैर्गुरुभिः पृथुभिरेवं भूतैः खड्गप्रहारैः कस्मिन्सति पितरि हिमाद्रौ क्लेशविवशे पक्षच्छेदेन क्लेशयुक्ते सति तं पितरं त्यत्त्का पयसां पत्युः समुद्रस्य पयस्युदके संपातः भयेन पतनं नोचितम्॥ ३६ ॥

यदचेतनोऽपि पादैः स्पृष्टः प्रज्वल

ति सवितुरिनकान्तः।  

तत्तेजस्वी

पुरुषः परकृतविकृतिं कथं सहते॥३७॥

 (सं० टी०) यदिति यदचेतनोऽपि सूर्यकान्तः सवितुः सूर्यस्य पादैःकिरणैः स्पृष्ठः स



न्प्रज्वलति एवं सति स चेतनस्तेजस्वी पुरुषः परकतां विकर्ति विकारं कथं सहते न सहतेत्यर्थः ॥३७॥

**सिंहः शिशुरपि निपतति**  

**मदमलिनकपोलभित्तिषु गजेषु।**  

**प्रकृतिरियं सत्त्ववंताम्**  

**न खलु वयस्ते जसो हेतुः॥३८॥**

 (सं० टी०) सिंहेति शिशुरपि सिंहो मदेन मलिनाः कपोलभित्तयो येषां तेषु गजेषु निपतति इयं सत्त्ववतांप्रकृतिः स्वभावः अतःखलुनिश्चयेन तेजसो हेतुः न वयः ॥३८॥

**इति मानशौर्यप्रशंसा**

जातिर्यातु रसातलं गुणगणस्तस्या

प्यधो गच्छताम्  
शीलं शैलतटात्प

तत्वभिजनः सन्दह्यतां वह्निना।  

शौर्ये वैरिणि वज्रमाशुनिपतत्वर्थोऽ

स्तु नः केवलम्  
येनैकेन विना गुणा

स्तृणलवप्रायाः समस्ता इमे॥३९॥

 (सं० टी०) जातिरिति जाति; स्वजाति; र



सातलं यातु गच्छतु गुणाः सगुणास्तेषां गणः समुदायः रसातलस्याप्यधो गच्छताम् शीलं सवृत्तं शैलतटात्पर्वततटात्पततु अभिजनः स्वजनो वन्हिना दह्यताम् शौर्येण याचितुं न शक्यतेऽस्तद्वैरिशौर्यं तस्मिन्वज्रमाशु शीघ्रं निपततु एवं सर्वस्य हानिर्भवतु परं तु नोस्माकं केवलं मुख्योर्थो द्रव्यमस्तु किमर्थम् येनैकेनार्थेन विना पूर्वोक्तगुणास्तृणलवप्राया भवन्ति॥ ३९॥

**तानीन्द्रियाणि सकलानि तदेव कर्म**  

**सा बुद्धिरप्रतिहता वचनं तदेव।**  

**अर्थोष्मणा विरहितः पुरुषः स एव**  

**त्वन्यः क्षणेन भवतीति विचित्रमेतत्॥ ४० ॥**

**यस्यास्ति वित्तं स नरः कुलीनः**  

**स पण्डितः स श्रुतवान् गुणज्ञः।**  

**स एव वक्ता स च दर्शनीयः**  

**सर्वे गुणाः काञ्चनमाश्रयन्ति॥४१॥**

दौर्मन्त्र्यान्नृपतिर्विनश्यति यतिः सङ्गात्सुतो लालनात्  
विप्रोऽनध्ययनात्कुलं कुतनयाच्छीलं खलोपासनात् ।  
ह्रीर्मद्यादनवेक्षणादपि कृषिः स्नेहः प्रवासाश्रयान्  
मैत्री चाप्रणयात्समृद्धिरनयात्त्यागप्रमादाद्धनं ॥४२॥



दानं भोगो नाशस्तिस्त्रो गतयो भ

वन्ति वित्तस्य।  

**यो न ददाति न भु**

**ङ्क्तेतस्य तृतीया गतिर्भवति ॥४३॥**

**मणिः शाणोल्लीढः समरविजयी हेतिनिहतो  
मदक्षीणो नागः शरदि सरितः श्यामपुलिनाः।  
कलाशेषश्चन्द्रः सुरतमृदिता बालललना  
तन्निम्ना शोभन्ते गलितविभवाश्चार्थिषु नराः ॥४४॥**

 (सं० टी०) तानीति सामर्थ्ये सति यानि पूर्वमिन्द्रियाणि आसन् तान्येव सन्ति तदेव कर्म बुद्धिरपि सैव कीदृश्यप्रतिहता नाशं न प्राप्ता वचनमपि तदेव वक्तृशक्तिः एवं सर्वथा पूर्वं यदासीत्तदस्ति परं तु एकोर्थोद्रव्यं तस्योष्मा तेन विरहितः शून्यः स एव पुरुषः क्षणे नान्यो भवतीति विचित्रमाश्चर्यम् ॥४०॥४१॥४२॥४३॥४४॥



**परिक्षीणः कश्चित्स्पृहयति यवानां प्रसृतये  
स पश्चात्सम्पूर्णे कलयति धरित्रीं तृणसमां।  
अतश्चानैकान्त्याद्गुरुलघुतयाऽर्थेषु धनिनाम्  
अवस्था वस्तूनि प्रथयति च सङ्कोचयति च ॥४५॥**

 (सं० टी०) परिक्षीणेति कश्चित्पुरुषः क्षीणः सन्यवानां प्रसृतये तुषाय स्पृहयति स्पृहां करोति स एव पश्चादग्रे लक्ष्म्या संपूर्णः सन्निमां धरित्री तृणसमां गणयति अतो धनिनामनैकान्त्यादेकस्थितेरभावादवस्थार्थेषु प्रयोजनेषु गुरुलघुतया वस्तूनि प्रथयति सङ्कोचयात च यदा कालेनावस्थाया गुरुत्वं भवति तदा गुरुत्वमेवेच्छति यदा च तस्या लघुत्वं भवति तदा लघुत्वमेवाङ्गीकरोति एवं कालपरत्वेनावस्थाभेदो भवति ॥ ४५ ॥

राजन्दुधुक्षासि यदि क्षितिधेनुमेनाम्  

तेनाद्य वत्समिव लोकममुं पुषाण।  

तस्मिंश्च सम्यगनिशं परिपोष्यमाणे  

नानाफलैः फलति कल्पलतेवभूमिः॥४६॥



 (सं०टी०) राजन्निति हेराजन् यद्येनां क्षितिधेनुं दुधुक्षसि दोग्धमिच्छास तेन कारणेनाद्याधुनेमं प्रजां लोकं वत्समिव पुषाण पोषयेति तस्मिन्नृलोके वत्से सम्यक्परिपोष्यमाणे सतीयं भूमिः कल्पलतेवानिशं सार्वकालं नानाफलैः फलति फलं ददाति ॥४६॥

सत्यानृता च परुषा प्रियवादिनी च  

हिंस्रादयालुरपि चार्थपरा वदान्या।  

नित्यव्यया प्रचुरनित्यधनागमा च  

वेश्याङ्गनेव नृपनीतिरनेकरूपा॥४७॥

विद्या कीर्तिः पालनं ब्राह्मणानाम्  

दानं भोगो मित्रसंरक्षणं च ।  

येषामेते षड्गुणा न प्रवृत्ताः  

कोऽर्थस्तेषां पार्थिवोपाश्रयेण ॥४८॥

 (सं०टी०) सत्येति कुत्रचिदव्ययं सर्वत्र वक्तव्यम् कुत्रचित्सत्यासत्यत्वेनानृतानृतत्वेन परुषा काठिन्येन मृदुवादिनी मधुरभाषणेन हिंस्रा हिंसया दयालुः कृपालुत्वेन अर्थपरार्थग्रहणेन वदान्या दातृत्वेन नित्यव्यया यस्य यन्नियमितं तेन प्रचुरं नित्यं धनानामागमनं



यस्यां तादृशी एवं नृपते राज्ञो नीतिः कर्तव्यतानेकरूपा यथा वाराङ्गना वेश्या नानावेषान् करोति तथा नीतिरपि नानारूपा भवति॥४७॥४८॥

यद्धात्रा निजभालपट्टलिखितं स्तोकं महद्वा धनम्  
तत्प्राप्नोति मरुस्थलेपि नितरां मेरौ ततो नाधिकम्।  
तद्धीरो भव वित्तवत्सु कृपणां वृत्तिं वृथा सा कृथाः  
कूपे पश्य पयोनिधावपि घटो गृह्णाति तुल्यं जलं

**॥**

४९

**॥**

त्वमेव चातकाधारोऽसीति केषां न

गोचरः।  

**किमम्भोदवरास्माकं का**

**र्पण्योक्तिः प्रतीक्ष्यते ॥५०॥**

रे रे चातक सावधानमनसा मित्र क्षणं श्रूयताम्  
अम्भोदा बहवो वसन्ति गगने सर्वेऽपि नैतादृशाः।  
केचिद्वृष्टिभिरार्द्रयन्ति वसुधां गर्जन्ति केचिद्वृथा  
यं यं पश्यसि तस्य तस्य पुरतो मा ब्रूहि दीनं वचः

**॥**

५१

**॥**



**अथ दुर्जनप्रशंसा**

**सकरुणत्वमकारणविग्रहः**  

**परधने परयोषिति च स्पृहा।**  

**सुजनबन्धुजनेष्वसहिष्णुता**  

**प्रकृतिसिद्धमिदं हि दुरात्मनाम्॥५२॥**

दुर्जनः परिहर्तव्यो विद्यया भूषि

तोऽपि सन् ।  

**मणिनाऽलङ्कृतः सर्पः**

**किमसौ न भयङ्करः॥५३॥**

 (सं० टी०) यदिति धात्रा ब्रह्मणा यन्निजे स्वकीये भालपट्टे स्तोकमल्पं महद्बहु धनं लिखितं तदेव पुरुषैः मरुस्थले निर्जनदेशे मेरौ च सुवर्णाद्रौ नितरां निश्चयेन प्राप्नोति अतस्त्वं धीरो भव वित्तवत्सु द्रव्याढ्येषु कृपणां दीनां वृत्तिं वर्तनं जीवनं वा वृथा मा कृथाः मा कुरु अत्र दृष्टान्तं पश्य कूपे अथवा पयोनिधौ समुद्रे घटः तुल्यं यावत्प्रमाणं जलं गृह्णाति ॥४९ ॥५०॥५१॥५२॥५३॥

जाड्यं ह्रीमति गण्यते व्रतरुचौ दम्भः शुचौ कैवम्  
शूरे निर्घृणता मुनौ विमतिता दैन्यं प्रियालापिनि ।



तेजस्विन्यवलिप्तता मुखरता वक्तर्यशक्तिः स्थिरे  
तत्को नाम गुणो भवेत्स गुणिनां यो दुर्जनैर्नाङ्कितः ॥५४॥

लोभश्चेदगुणेन किं पिशुनता यद्यस्ति किं पातकैः  
सत्यं चेत्तपसा च किं शुचि मनो यद्यस्ति तीर्थेन किं।  
सौजन्यं यदि किं गुणैः सुमहिमा यद्यस्ति किं मण्डनैः  
सद्विद्या यदि किं धनैरपयशो यद्यस्ति किं मृत्युना ॥५५॥

**शशी दिवसधूसरो गलितयौवना**

**कामिनी  
सरो विगतवारिजं मुखमन**

**क्षरं स्वाकृतेः।**  

**प्रभुर्धनपरायणः स**

**ततदुर्गतः सज्जनो  
नृपाङ्गणगतः ख**

**लो मनसि सप्त शल्यानि मे ॥५६॥**

 (सं०टी०) जाड्यमिति गुणिनां गुणो यो दुर्जनैर्नाङ्कितः स को नाम भवेत् नास्त्येव तत्कथं ह्रीमति लज्जावति पुरुषे जाड्यंमौर्ख्यं स्थापयन्ति व्रतरुचौ सूष्ठुव्रतघारके दम्भो श्रूयते



शुचौ शुचिमति कैतवं प्रतारणम् गूरे निर्घृणता निर्दयत्वम् मुनौ मौनवात विमतिता प्रज्ञाराहित्यम् वक्तुमशक्तिः प्रियालापिनि प्रियवकरि दैन्यं दारिद्र्यंतेजस्विन्यवलिप्तता वक्तरि मुखरता वाचालता स्थिरे पुरुषे अशक्तिः एवं सर्वेष्वपि गुणेषु दोषारोपो दुर्जनैः क्रियते एवं दुर्जनैर्नाङ्कितो न निन्दितः इत्थंगुणो नास्ति ॥५४॥५५॥५६॥

न कश्चिचचण्डकोपानामात्मीयो नाम भूभुजाम्।  
होतारमपि जुह्वानं

स्पृष्टो दहति पावकः॥५७॥

 (सं० टी०) नेति चण्डकोपानामुग्राणां भूभुजां राज्ञां कश्चिदात्मीय; प्रीत्यर्हो न भवति यथा पावकोऽग्निहोतारं होमकर्तारमपि जुव्हानं होमसमयेऽपि स्पृष्टः सन्दहति ॥५७॥

मौनान्मूकः प्रवचनपटुर्बाटुलो जल्पको वा  
धृष्टः पार्श्वे वसति च सदा दूरतश्चाप्रगल्भः।  
क्षान्त्याभीरुर्यदि न सहते प्रायशो नाभिजातः  
सेवाधर्मः परमगहनो योगिनां अप्यगम्यः ॥५८॥



 (सं०टी०) मौनेति यदा सेवकेन मौनं धृतं तदा मूक प्रवचनपदुश्चेच्चाटुलो वाचालोऽथवा जल्पाकः यत्किंचिद्वदति पार्श्वे स्थितः सन्धृष्टः दूरतो भवति तदाऽप्रगल्भः क्षान्तिः क्षमा धृता चेद्भीरुर्भयभीतो यदि न सहते तदा नाभिजातो मुखोऽप्रयोजक एवं प्रायशः सेवाधर्मः परमगहनः कठिनो योगिनामप्यगम्यः कर्तुमशक्यः ॥५८॥

उद्भासिताखिलखलस्य विशृङ्खलस्य  
प्राग्जातविस्तृतनिजाधमकर्मवृत्तेः।  
दैवादवाप्तविभवस्य गुणद्विषोऽस्य  
नीचस्य गोचरगतैः सुखं आप्यते ॥५९॥

आरम्भगुर्वी क्षयिणी क्रमेण लघ्वी पु

रा वृद्धिमती च पश्चात्।  

दिनस्य पूर्वा

र्द्धपरार्द्धभिन्ना छायेव मैत्री खल सज्ज

नानाम् ॥६०॥

मृगमीनसज्जनानां तृणजलसन्तोषवि

हितवृत्तीनाम्।  

लुब्धकधीवरपिशुनां

निष्कारणवैरिणो जगति ॥६१॥

**इति दुर्जनप्रशंसा**

।



**अथसुजनप्रशंसा।**

वाञ्छा सज्जनसङ्गमे परगुणे प्रीतिर्गुरौ नम्रता  
विद्यायां व्यसनं स्वयोषिति रतिर्लोकापवादाद्भयं ।  
भक्तिः शूलिनि शक्तिरात्मदमने संसर्गमुक्तिः खलेः  
एते येषु निवसन्ति निर्मलगुणास्तेभ्यो नरेभ्यो नमः

**॥**

६२

**॥**

**विपदि धैर्यमथाभ्युदये क्षमा**  

**सदसि वाक्पटुता युधि विक्रमः।**  

**यशाशि चाभिरुचिर्व्यसनं श्रुतौ**  

**प्रकृतिसिद्धमिदं हि महात्मनाम्॥६३॥**

 (सं०टी०) उद्भासितेति नीचस्य क्षुद्रजनस्य गोचरगतैः समीपवर्तिभिः पुरुषैः कैःसुखमास्यते उपविश्यते कथं भूतस्य नीचस्य उद्भासिताखिलखलस्य उद्भासिताः प्रकटीकृता अखिलाः समस्ताः खला येन खलत्वं प्रकटीृकृतं पुनः प्राक् पूर्व जाता इदानी विस्तृता निजा स्वकीयाधमकर्मणां वृत्तिर्येन एवं सति दैवाददृष्टवशात्प्राप्तो विभवो येन पुनः कथं भूतस्य गुणान् सद्गुणान् द्विषतीति गुणद्विट्



तस्य गुणद्विषःएवं भूतगुणस्य समीपे कैरपि सुखेन नैव उपवेष्टुं शक्यते अथवा सुखं प्राप्यते ॥५९॥६०॥६१॥६२॥६३॥

प्रदानं प्रच्छन्नं गृहमुपगते सम्भ्रमविधिः  
प्रियं कृत्वा मौनं सदसि कथनं चाप्युपकृतेः।  
अनुत्सेको लक्ष्म्यां निरभिभवसारः परकथाः  
सतां केनोद्दिष्टं विषमं असिधाराव्रतमिदम्॥६४॥

करे श्लाघ्यस्त्यागः शिरसि गुरुपादप्रणयिता  
मुखे सत्या वाणी विजयि भुजयोवीर्यमतुलम्।  
हृदि स्वस्था वृत्तिः श्रुतिमधिगतैकव्रतफलम्  
विनाऽप्यैश्वर्येण प्रकृतिमहतां मण्डनं इदं ॥६५॥

सम्पत्सु महतां चित्तं भवत्युत्पलकोमल

म् ।  

आपत्सु च महाशैलशिलासङ्घात

कर्कशम् ॥६६॥

 (सं० टी०) प्रदानमिति प्रदानं प्रकर्षेण यदत्तं प्रच्छन्नमाच्छादितं गृहमुपगतस्य सम्भ्रमविधिः आदरविधिः प्रियं कृत्वा मौनं एकस्य प्रियं कृतं छन्नं वदति सदसि सभायामुपकृतेरे



केनोपकारः कृतस्तस्य कथनं करोति लक्ष्म्यां सत्यामनुत्सेकोऽगर्वः परस्य सत्कथा निरभिभवसाराः निन्दारहिता; निरवधिकर्तव्या इदंव्रतमसिधारावत्कठिनं सतां केनोपदिष्टं न केनापि अयं सतां स्वाभाविको गुणाः॥६४॥६५॥६६॥

**सन्तप्तायसि संस्थितस्य पयसो नामापि न ज्ञायते  
मुक्ताकारतया तदेव नलिनीपत्रस्थितं राजते।  
स्वात्यां सागरशुक्तिमध्यपतितं तन्मौक्तिकं जायते  
प्रायेणाधममध्यमोत्तमगुणः संसर्गतो देहिनाम् ॥६७॥**

**यः प्रीणयेत्सुचरितैः पितरं स पुत्रो**  

**यद्भर्तुरेव हितमिच्छति तत्कलत्रम्।**  

**तन्मित्रमापदि सुखे च समक्रियं य**  

**देतत्त्रयं जगति पुण्यकृतो लभन्ते॥६८॥**

एको देवः केशवो वा शिवो वा  

एकं मित्रं भूपतिर्वा यतिर्वा।  

एको वासः पतने वा वने वा  

एका नारी सुन्दरी वा दरी वा॥६९॥



 (सं० टी०) सन्तप्तेति एकमेव जलं तत्संसर्गतोऽनेकनुणं भवति तद्यथा सन्तप्तायति सन्तप्ते लोहे क्षिप्तं चेत्पयसो नामापि न ज्ञायते अभाव एव तदेव जलं नलिनीपत्रे स्थितं मुक्ताकारतया राजते तदेव जलं स्वातीमहानक्षत्रे मेघात्सागरे पतितम् तदपि शुक्तिकामध्यगतं चेन्मुक्ताफलं जायते एवं प्रायेण प्रायशः पुरुषस्योत्तममध्यमाधमगुणाः संसर्गतो जायन्ते॥६७॥६८॥६९॥

**नम्रत्वेनोन्नमन्तः परगुणकथनैः स्वान् गुणान् ख्यापयन्तः  
स्वार्थान् सम्पादयन्तो विततपृथुतरारम्भयत्नाः परार्थे ।  
क्षान्त्यैवाक्षेपरुक्षाक्षरमुखरमुखान् दुर्जनान् दूषयन्तः  
सन्तः साश्चर्यचर्या जगति बहुमताः कस्य नाभ्यर्चनीयाः**

॥

**७०**

॥

**इति सुजनप्रशंसा।**

भवन्ति नम्रास्तरवः फलोद्गमै  
र्नवाम्बुभिर्भूरि विलम्बिनो घनाः॥  
अनुद्धताः सत्पुरुषाः समृद्धिभिः  
स्वभाव एवैष परोपकारिणाम्॥

७१॥



**श्रोत्रं श्रुतेनैव न कुण्डलेन**  

**दानेन पाणि**

**र्नतु कङ्कणेन।**  

**विभाति कायः करु**

**णापराणां  
परोपकारैर्न तु चन्दनेन॥७२॥**

पापान्निवारयतियोजयते हिताय  

गुह्यं च गृहति गुणान् प्रकटीकरोति।  

**आपद्गतं च न जहाति द**

**दाति काले  
सन्मित्रलक्षणमिदं प्र**

**वदन्ति सन्तः ॥७३॥**

 (सं० टी०) नम्रेति नम्रत्वेनोन्नमन्त उच्चामान्या भवन्ति स्वान् स्वकीयान् गुणान् परेषां गुणानां कथनैः सह ख्यापयन्तः कथयन्तःस्वान् गुणान् स्वयं न वदन्ति परेषां गुणानुवादाः क्रियन्ते तैरेव प्रसङ्गेन स्वगुणानुवर्णनं क्रियते इति कृत्वा स्वार्थान् सम्पादयन्तः परस्यार्थे वितता विस्तृताः प्रियतराश्चारम्भाःमर्माणि यत्नाश्च येषान्ते दुर्जनान् क्षान्त्यैव क्षमयैव दूषयन्तः आश्चर्येण सहिता साश्वर्या गतिर्येषां तथा भूताः जगति बहुमता मान्याः सन्तः कस्य नाभ्यर्चनीयाः पूज्या न भ



वन्ति एवं भूताः सन्तः सर्वेषां पूज्या एवेतिभावः॥७०॥७१॥७२॥७३॥

**पद्माकरं दिनकरो विकचीकरोति  
चन्द्रो विकासयति कैरवचक्रवालम्।  
नाभ्यर्थितो जलधरोऽपि जलं ददाति  
सन्तः स्वयं परहिते सुकृताभियोगाः॥७४॥**

 (सं० टी०) पद्माकरेति पद्माकरं सूर्यविकासिकमलानांसमुदायं दिनकरो विकचं विकसितं करोति तथैव चन्द्रो रात्रिविकासि कैरवचः प्रवालं पद्मसमुदायं विकसितं करोति एवं जलधरो मेघोऽप्रार्थितः सन् जलं ददाति यतः सन्तः स्वयं परहिते सकृताभियोगाः अप्रार्थिताः सन्तः स्वयं परहितं कुर्वन्ति तेषां स्वभाव एवायम् ॥७४॥

एके सत्पुरुषाः परार्थघटकाः स्वार्थं परित्यज्य ये  
सामान्यास्तु परार्थमुद्यमभृतः स्वार्थाविरोधेन ये ।  
तेऽमी मानुषराक्षसाः परहितं स्वार्थाय निघ्नन्ति ये  
ये निघ्नन्ति निरर्थकं पहितं ते के न जानीमहे

**॥**

७५

**॥**



 (सं०टी०) एक इति स्वार्थं परित्यज्य परार्थघटकाः परकार्य कुर्वन्ति ते सत्पुरुषाः स्वार्थस्याविरोधेनादौस्वकार्यं कृत्वा पश्चात्परकार्यं ये कुर्वन्ति ते सामान्या मध्यमाः ये स्वार्थाय परहितं निघ्नन्ति ते अमी मानुषेषु राक्षसाः कनिष्ठास्तु पुनरिति निश्चयेन ये निरर्थकं पर हितं निघ्नन्तिते के न जानीमहे तेषां लक्षणं न ज्ञायते ॥७५॥

क्षीरेणात्मगतोदकाय हि गुणा दत्ताः पु

रा तेऽखिलाः  
क्षीरे तापमवेक्ष्य तेन प

यसा ह्यात्मा कृशानौहुतः।  

**गन्तुं पा**

**वकमुन्मनस्तदभवदृष्ट्वा तु मित्रापदम्**  

**युक्तं तेन जलेन शाम्यति सतां मैत्री**

**पुनस्त्वीदृशी ॥७६॥**

 (सं०टी०) क्षीरेति पुरा पूर्वं क्षीरेण दुग्धेन आत्मगतायोदकायाखिलाः सर्वे गुणा हि निश्चयेन दत्ताः अत उभयोर्मैत्रीजाता तदनन्तरं ते न पयसोदकेन क्षीरे दुग्धे तापमवेक्ष्य दृष्ट्वा आत्मा स्वदेहः कृशानौहुतः दुग्धे तप्तेऽन्तर्गतं जलं ज्वलति तदनन्तरं स्वमित्रेण जलेन मदर्थमात्मा कृशानौ हुतः तर्ह्यहमपि पतिष्यामी



ति बुद्ध्या मित्रापदं दृष्ट्वातत्क्षीरं पावकं गन्तुमुन्मन उत्कण्ठितमभवत् पुनरपि तत् क्षीरंजलेन प्रोक्षितं सच्छाम्यातिएतद्युक्तमुचितम् यतः सतां मैत्रीगुणास्ताहशा एव भवन्ति ॥७६॥

इतः स्वपिति केशवः कुलमितस्तदीयद्विषाम्  
इतश्च शरणार्थिनः शिखरिणां

गणाः शेरते।  

**इतोऽपि वडवानलः सह समस्तसंवर्तकै-  
रहो विततमूर्जितं भरसहं च सिन्धोर्वपुः॥७७॥**

तृष्णां छिन्धि भज क्षमां जहि मदं पा

पे रतिं माकृथाः  

सत्यं ब्रूह्यनुयाहि साधु

पदवीं सेवस्व विद्वज्जनम्।  

**मान्यान्मानय विद्विषोप्यनुनय प्रख्योपय स्वान्गुणान्**  

**कीर्तिं पालय दुःखिते कुरु द**

**यामेतत्सतां लक्षणम्॥७८॥**

**मनसि वचसि काये पुण्यपीयूषपूर्णास्त्रि-**  

**भुवनमुपकारश्रेणिभिः प्रीणयन्तः।**



**परगुणपरमाणून्पर्वतीकृत्य नित्यम्  
नि**

**जहृदि विकसन्तः सन्ति सन्तः किय**

**न्तः॥ ७९ ॥**

 (सं०टी०)इतइति अहो इत्याश्चर्ये सिन्धोः समुद्रस्य वपुर्विततं विस्तृतमूर्जितं महद्भारसहं भारं सहते तत्कथम् इत एकतः केशवः स्वपिति निद्रां करोति इत एकतस्तदीयद्विषां केशववैरिणामसुराणां कुलं शेते एकतः शरणागताःशिखरिणः पर्वता; पक्षिणश्च शेरते एकतः समस्तसम्वर्तकैः सह वडवानलः शंते एवं विलक्षणरूपं परस्य भारसहं वपुरित्याश्चर्यम्॥ ७७॥७८॥७९॥

किं तेन हेमगिरिणा रजताद्रिणा वा  

यत्राश्रिताश्च तरवस्तरवस्तएव।  

**मन्यामहे मलयमेव यदाश्रयेण  
कङ्कोलनिम्ब कुटजा अपि चन्दनाः स्युः॥८०॥**

**अथधैर्यप्रशंसा ।**

रत्नैर्महार्हैस्तुतुषुर्न देवा न भेजिरे

भीमविषेण भीतिम् ।  

सुधां विना नप्रययुर्विरामम् न निश्चितार्थाद्विरम न्ति धीराः ॥ ८१ ॥



क्वचिद्भूमौ शय्या क्वचिदपि च पर्यङ्कशय

नम्  
क्वचिच्छाकाहारः क्वचिदपि च शा

ल्योदनरुचिः।  

**क्वचित्कन्थाधारी क्वचि**

**दपि च दिव्याम्बरधरो  
मनस्वी कार्या**

**र्थी न गणयति दुःखं न च सुखं॥ ८२ ॥**

ऐश्वर्यस्य विभूषणं सुजनता शौर्यस्य वा

क्संयमो  
ज्ञानस्यापशमः श्रुतस्य विनयो

वित्तस्य पात्रे व्ययः।  

**अक्रोधस्तपसः क्ष**

**मा प्रभवितुर्धर्मस्य निर्व्याजता  
सर्वेषा**

**मपि सर्वकारणमिदं शीलं परं भूषणम् ॥ ८३ ॥**

**निन्दन्तु नीतिनिपुणा यदि**

**वा स्तुवन्त  
लक्ष्मीः समाविशतु गच्छतु**

**वा यथेष्टम्।**  

**अद्यैव वा मरणमस्तु यु**

**गान्तरे वा  
न्याय्यात्पथः प्रविचलन्ति**

**पदं न धीराः॥ ८४ ॥**

 (सं० टी०) किं तेनेति किं तेन हेमगिरिणा मेरुणा रजताद्रिणा हिमालयेन वा यतो



ऽस्याश्रितास्तरवस्तरव एव भवन्ति न त्वात्मसदृशाः सुवर्णरूप्यरूपाः कृता अतस्ताभ्यां किं प्रयोजनं तस्मान्मलयाद्रिं बहु मन्यामहे यतोऽस्याश्रिताः कङ्कोलानेम्बकुटजा वृक्षाः अपि चन्दनाः स्युश्चन्दना एव भवन्ति इति परोपकारः॥ ८० ॥८१॥८२॥८३॥८४॥

भग्नाशस्य करण्डपीडिततनोर्म्लाने

न्द्रियस्य क्षुधा  
कृत्वाखुर्विवरं स्वयं नि

पतितो नक्तंमुखे भोगिनः।  

**तृप्तस्त**

**त्पिशितेनसत्वरमसौ तेनैव यातः प**

**था  
लोकाः पश्यत दैवमेव हि नृणां वृ**

**द्धौक्षये कारणं॥ ८५ ॥**

**पातितोऽपि करा**

**घातैरुत्पतत्येव कन्दुकः।**  

**प्रायेण सा**

**धुवृत्तानामस्थायिन्यो विपत्तयः॥८६॥**

आलस्यं हि मनुष्याणां शरीरस्थो म

हान् रिपुः।  

नास्त्युद्यमसमो बन्धुर्यं

कृत्वा नावसीदति॥ ८७ ॥

छिन्नोऽपि रोहति तरुः क्षीणोप्युपचीय

ते पुनश्चन्द्रः।  

**इति विमृशन्तः सन्तःसन्तप्यन्ते न विप्लुता लोके ॥८८॥**



**इति धैर्यप्रशंसा ।**

अथ दैवप्रशंसा

नेता यस्य बृहस्पतिः प्रहरणं वज्रं सु

राः सैनिकाः  

स्वर्गो दुर्गम निग्रहः किल

हरेरैरावतो वारणः ।  

इत्यैश्वर्यबलान्वि

तोऽपि बलिभिर्भग्नः परैः सङ्गरे  

तद्व्यक्तं

वरमेव दैवशरणं धिग्धिग्वृथा पौरुषम् ॥८९॥

कर्मायत्तं फलं पुसां बुद्धिःकर्मानुसारिणी ।  

तथापि सुधिया भाव्यं सुविचार्यैव कुर्वता ॥९०॥

खल्वाटो दिवसेश्वरस्य किरणैः सन्ता

पितो मस्तके  

वाञ्छन्देशमनातपं विधि

वशात्तालस्य मूलं गतः।  

तत्राप्यस्य म

हाफलेन पतता भग्नं सशब्दं शिरः  

प्रायो गच्छति यत्र भाग्यरहितस्तत्रै

व यान्त्यापदः ॥९१॥

शशिदिवाकरयोर्ग्रहपीडनम्  
गजभुज

ङ्गमयोरपि बन्धनम् ।  

**मतिमता च विलोक्य दरिद्रताम्  
विधिरहो बलवानिति मे मतिः ॥९२॥**



 (सं० टी०) भग्नाशेति कश्चित्सर्पो व्यालग्राहिणा धृतः करण्डमध्ये निक्षिप्तस्तस्यस्थितिं वदति कथं भूतस्य सर्पस्य भग्नाशस्य अहमस्मान्न मोक्ष्यामीति भग्ना आशा यस्य पुनः करण्डपीडिततनोः पुनः क्षुधया म्लानेन्द्रियस्य एवं जाते सति दैववशात्केन चिदाखुना तत्रागत्य तत्करण्डस्य विवरं छिद्रं कृत्वा नक्तं रात्रावन्तः प्रविष्टः सन्भोगिनो मुखे पतितः पश्चात्तस्याखोः पिशितेन स सर्पस्तृतस्तेनैव छिद्रमार्गेण बहिर्यात अतो भो जनाः यूयं स्वस्थास्तिष्ठत दैवमदृष्टमेव नृणां वृद्धौ क्षये च कारणमस्ति अदृष्टबशाद्यद्भविष्यति तद्भविष्यति॥८५॥८६॥८७॥८८॥८९॥९०॥९१॥९२॥

सृजति तावदशेषगुणाकरं पुरुषरत्न

मलङ्करणं भुवः।  

**तदपि तत्क्षणभङ्गि**

**करोति चेदहह कष्टमपण्डितता विधेः॥९३॥**

पत्रं नैव यदा करीरविटपे दोषो वस

न्तस्य किम्  
नोलूकोऽप्यवलोकते य

दि दिवा सूर्यस्य किं दूपणम्।  

धारानैव पतन्ति चातकमुखे मेघस्य किं दूषणम्  
यत्पूर्व विधिना ललाटलिखितं तन्मार्जितुं कः क्षमः ॥९४॥

**इति देवप्रशंसा।**



 (सं० टी०) सृजतीति ब्रह्मा तावत्प्रथममशेषगुणाकरं सर्वगुणानामुत्पतिस्थलं भुवोऽलङ्करणमलङ्कारमेतादृशं पुरुषरत्नं सृजति तदपि पुरुषरत्नं क्षणभङ्गि करोति चेदहह इति खेदे कष्टं यथा स्यात्तथेयंविधेर्ब्रह्मणोऽपण्डितताऽज्ञानम्॥९३॥९४॥

**अथ कर्मप्रशंसा**

नमस्यामो देवान्न तु हतविधेस्तेऽपि

वशगा  
विधिर्वन्द्यः सोऽपि प्रतिनियत

कर्मैकफलदः।  

**फलं कर्मायत्तं किम**

**मरगणैः किं च विधिना  
नमस्तत्कर्म**

**भ्यो विधिरपि न येभ्यः प्रभवति॥९५॥**

ब्रह्मा येन कुलालवन्नियमितो ब्रह्मा

ण्डभाण्डोदरे  

विष्णुर्येन दशावतारग

हने क्षिप्तो महासङ्कटे।  

**रुद्रो येन कपालपाणिपुटके भिक्षाटनं कारितः  
सूर्यो भ्राम्यति नित्यमेव गगने तस्मै नमः कर्मणे॥९६॥**



**नैवाकृतिः फलति नैव कुलं न शीलम्**  

**विद्यापि नैव न च यत्नकृतापि सेवा।**  

**भाग्यानि पूर्वतपसा खलु सञ्चितानि**  

**काले फलन्ति पुरुषस्य यथैव वृक्षाः॥९७॥**

**वने रणे शत्रुजलाग्निमध्ये  
महार्णवे पर्वतमस्तके वा  
सुप्तं प्रमत्तं विषमस्थितं वा  
रक्षन्ति पुण्यानि पुराकृतानि॥९८॥**

 (सं०टी०) नमस्यामइति देवानिन्द्रादीन्वयं नमस्यामो नमस्कुर्मः तर्हितेऽपि हतविधेर्वशगा अदृष्टाधीनाः स्वातन्त्रघेणफलं दातुमशक्ताः अथ विधिवन्द्यः सोऽपि प्रतिनियतं यत्कर्म तस्यैकस्य फलं ददाति न त्वन्यफलं दातुं शक्तः फलं तावत्कर्मायत्तं कर्माधीन यदि चेत्तर्हि अमरैः अदृष्टेन विधिना च किमतस्तत्कर्मभ्यो नमः येभ्यो विधिरपि न प्रभवति॥९५॥ ९६॥९७॥९८॥



**या साधूंश्चखलान्करोति विदुषो**

**मूर्खान्हितान्द्वेषिणः**  

**प्रत्यक्षं कुरुते प**

**रोक्षममृतं हालाहलं तत्क्षणात्।**  

**ता**

**माराधय सक्रियां भगवतीं भोक्तुं**

**फलं वाञ्छितम्**  

**हे साधो व्यसनैर्गु**

**णेषु विपुलेष्वास्थां वृथा माकृथाः॥९९॥**

 (सं०टी०) यासाधूनिति या सत्क्रिया खलानपि साधून्करोति मूर्खान् विदुषः करोति द्वेषिणो हितान् करोति हालाहलममृतं परोक्षं प्रत्यक्षंकरोति तां सत्क्रियां भगवतीमाराधय यदि वाञ्छितं फलं भोक्तुमिच्छसि हे साधो विपुलेषु गुणेषु व्यसनैः प्रीतिभिरास्थां वृथा मा कृथाः सत्कियां विना केवलैर्गुणेन किं चित्फलम अथ वा विपरीतमस्मिन्मोहाब्धौ गुणेष्वास्थां वृथा मा कृथा माकुरु सक्रियां भगवतीमाराधय सत्क्रिपां विनास्मिन्युगे फलं न भवति कशभूतां सक्रियां यासाधून्खलान् विदुषो मुर्खान्हितान् द्वेषिणोऽमृतं हालाहलं कुरुते॥९९॥



गुणवदगुणवद्वाकुर्वता कार्यमादौ  
परि

णतिरवधार्या यत्नतः पण्डितेन।  

**अति**

**रभसकृतानां कर्मणामाविपत्तेर्भवति  
हृ**

**दयदाही शल्यतुल्यो विपाकः॥१००॥**

 (सं०टी०) गुणेति गुणवद्गुणैर्युतमथवाऽगुणवत्कार्यं कुर्वता कर्तुमिच्छता पण्डितेन विवेकिनादौ पूर्वमेव यत्नतः प्रयत्नात् कार्यस्याकार्यस्य वा परिणतिः परिणामः अवधार्याविचारणीया सर्व कार्यजातं शुभोदर्कं वीक्ष्या-रम्भणीयमिति भावः अन्यथा अतिरभसेन सह सा कृतानां कर्मणां विपाकः फलं आविपत्तेः मरणपर्यन्तं हृदयदाही शल्यतुल्यो भवति॥१००॥

स्थाल्यां वैडूर्यमय्यां पचति च[^1] लशु

[^1]: "तिलकणानिति पाठान्तरम् ।"

नं चन्दनैरिन्धनौघैः  

सौवर्णैर्लाङ्ग

लाग्रैर्विलिखति वसुधामर्कमूलस्य

हेतोः।  

छित्त्वा कर्पूरखण्ठान्वृतिमि

ह कुरुते कोद्रयाणां समन्तात्  

**प्रा**

**प्येमां कर्मभूमिं न चरति मनुजो**

**यस्तपो मन्दभाग्यः॥१०१॥**



 (सं० टी०) स्थाल्यामिति मनुजो मनुष्यः इमां कर्मभूमिं प्राप्य यस्तपः स्वधर्मनिष्ठां सत्क्रियां न चरति स मन्दभाग्यः स्वहितं न जानाति अत्र दृष्टान्तः यथा वैडूर्यमय्यां रत्नखचितायां सुवर्णस्थाठ्यां लशुनं चन्दनकाष्ठैः पचति पाकं करोति यथा सुवर्णमयैर्लाङ्गलाग्रैर्हलाग्रैर्वसुधां पृथ्वीं विलिखाति भूमिं शुद्धांकरोति किमर्थमर्कमूलस्य हेतोरर्कवृक्षाणां रेपणार्थ कर्पूरखण्डान् कर्पूरवृक्षान् छित्त्वा तत्र समन्तात् कोद्रवाणां वृत्तिमावरणं कुरुते तथेमां भूमिं प्राप्य तपस्त्यका विषयभोगान् भुङ्क्ते॥१०१॥

**मज्जत्वम्भसि यातु मेरुशिखरं शऋञ्जयत्वाहवे  
वाणिज्यं कृषिसेवनादिसकला विद्याः कलाः शिक्षतु ।  
आकाशं विपुलं प्रयातु खगवत्कृत्वाप्रयत्नं परम्  
नाभाव्यं भवतीह कर्मवशतो भाव्यस्य, नाशः कुतः ॥१०२ ॥**

 (सं० टी) मज्जेति अम्भासिमज्जतु मेरुशिखरं यातु आहवे युद्धे शत्रून् जयतु वाणिज्यं कृषिसेवनादिसकला विद्याः कलाश्च शिक्ष



तु अभ्यासं करोतु विपुलं पुष्कलमाकाशं यातु गच्छतुखगवत् पक्षिवत् एतादृशं नानाविधं परमुत्कृष्टं प्रयत्नं कृत्वापि इह लोके कर्मवशतो यदभाव्यं तन्न भवति भवितव्यं भवत्येव भाव्यस्य नाशः कुतः प्रयत्नं विनापि भवति ॥१०२॥

भीमं वनं भवति तस्य पुरं प्रधानम्  
सर्वो जनः सुजनतामुपयातितस्य ।  
कृत्स्ना च भूर्भवति सन्निधि रत्नपूर्णा  
यस्यास्ति पूर्वसुकृतं विपुलं नरस्य ॥१०३॥

 (सं० टी०) भीमं वनमिति नरस्य पूर्वंसुकृतं विपुलं पुष्कलं भवति तस्य भीमं वनं प्रधानं श्रेष्ठं पुरं भवति सर्वो जनो दुर्जनोऽपि सु जनतां याति कृत्स्ना समग्रा भूः सन्त उत्तमा निधयो रत्नानि च तैः पूर्णा भवति ॥१०३॥

अथ प्रत्यन्तरे श्लोकाः

**को लाभो गुणिसङ्गमः किमसुखं प्राज्ञेतरैः सङ्गतिः  
का हानिः समयच्युतिर्निपुणता का धर्मतत्वे रतिः**



कः शूरो विजितेन्द्रियः प्रिय तमा कानुव्रता किं धनम्  
विद्या किंसुखमप्रवासगमनं राज्यं किमाज्ञाफलम् ॥१०४॥

**मालतीकुसमस्येव द्वे गती ह मनस्विनः।  
मूर्ध्नि वा सर्वलोकस्य शीयेते वनएव वा ॥१०५॥**

 (सं० टी०) कइति लाभः को गुणिसङ्गमः असुखं किं प्राज्ञादितरा मूर्खास्तैः सह सङ्गतिः हानिः का समयच्युति; यस्मिन् समये यदवश्यं कर्तव्यमेव तन्न कृतं समयो गतः सैव हानिः निपुणता ज्ञातृता का या धर्मतत्त्वे रतिः प्रीति;शूरः कः विजितानीन्द्रियाणि येनासौ प्रियतमा का यानुव्रता पतिव्रता धनं किं विद्या सुखं किम् अप्रवासगमनं राज्यं किं आज्ञाफलं ययाज्ञया सर्वंशुभाशुभं भवति सामर्थ्यंतदेव राज्यम् ॥१०४॥१०५॥

अप्रियवचनदरिद्रैः प्रियवचनाढ्यैः स्वदारपरितुष्ठैः।  
परपरिवादनिवृत्तैःक्वचित्क्वचिन्मण्डिता वसुधा

**॥**

१०६

**॥**



(सं० टी०) अप्रियेति अप्रियवचनदरिद्रैः अप्रियवचनेषु दरिद्रास्तैः प्रियवचनेषु आढ्याः सम्पन्नास्तैः स्वदारेषु परितुष्टैः परापवादात्पर निन्दाया निवृत्ता एवमादिभिर्गुणै युक्तैः पुरुषैः क्वचित्क्कचित्स्थले वसुधा मण्डिता शोभायमाना ॥१०६॥

कदर्थितस्यापि हि धैर्यवृत्तेर्न  
शक्यते धैर्यगुणः प्रमार्ष्टुम् ।  
अधोमुस्वस्यापि कृतस्य वन्हेर्नाधः  
शिखायाति कदाचिदेव ॥ १०७ ॥

कान्ताकटाक्षविशिखा न दहन्ति यस्य  
चित्तं न निर्दहति कोपकृशानुतापः।  
कर्षन्ति भूरिविषयाश्चन लोभपाशैरैः  
लोकत्रयं जयति कृत्स्न्नमिदंसधीरः ॥१०८॥

एकेनापि हि शूरेण पादाक्रान्तं महीतलम् ।  
क्रियते भास्करेणैव परिस्फुरिततेजसा ॥१०९॥



वन्हिस्तस्य जलायते जलनिधिः कुल्यायते तत्क्षणान्  
मेरुः स्वल्पशिलायते मृगपतिः सद्यः कुरङ्गायते ।  
व्यालो माल्यगुणायते विषरसः पीयूषवर्षायते  
यस्याङ्गेऽखिललोकवल्लभतमं शीलं समुन्मीलति॥११०॥

 (सं० टी०) कदर्थितोति कदर्थितस्य कष्टं प्राप्तस्य धैर्यं वृत्तिर्वर्तनं यस्य तस्य धैर्यगुणः प्रमार्ष्टुंनाशं प्रापयितुं केनापि न शक्यते अत्र दृष्टान्तः अधः कृतमुखस्य वन्हेः शिखा कदाचिदप्यधो न याति ॥१०७॥१०८॥१०९॥११०॥

लज्जागुणौघजननीं जननीमिव स्वाम्  
अत्यन्तशुद्धहृदयामनुवर्तमानाम्।  
तेजस्विनः सुखमसूनपि सन्त्यजन्ति  
सत्यव्रतव्यसनिनो न पुनःप्रतिज्ञाम् ॥१११॥

 (सं० टी०) लज्जेति सत्यमेव व्रतंतदेव  




व्यसनं येषां ते प्रतिज्ञां न त्यजन्ति पुनरन्यां न कुर्वन्ति कथं भूतां प्रतिज्ञां लज्जायाः ये गुणास्तेषामोघः समुदायस्तस्य जननीं पुनः कथं भूतां स्वां स्वकीयां जननीमिव अत्यन्तशुद्धहृदयामनुवर्तमानाम् अतस्तेजस्विनःसुखमसून्प्राणानपि त्यजन्ति॥ १११॥

इति भर्तृहरिविरचितं नीतिशतकं समाप्तम् ।

![](../books_images/U-IMG-1698851552kkk.png)





 ![](../books_images/U-IMG-1698851284ककक.png)![](#)



**भर्तृहरिविरचितम् ।**

**शृङ्गारशतकं प्रारभ्यते ॥**

![](../books_images/U-IMG-1698852280jjjj.png)

**शम्भुस्वयम्भुहरयो हरिणेक्षणानाम्  
येनाक्रियन्त सततं गृहकर्मदासाः।  
वाचामगोचरचारित्रविचित्रिताय  
तस्मै नमो भगवते कुसुमायुधाय ॥१॥**

 (सं० टी०) इदानीं शुङ्गारशतकं व्याख्यायते सम्यग्विचारितं चेत् परिणामे वैराग्यमेवास्ति निन्दास्तुतिः स्तुतिर्निन्दा वा द्विःप्रक,रोऽस्ति अत्र तावत् स्तुतिनिन्दाप्रकारः स्त्रीणशृङ्गारश्च नश्वरः एतयोः सकाशात् सुखं तन्नश्वरं परिणामे दुःखमव एवं सति विषयिभिरविचार्य बहुतरं स्तूयते सा स्तुतिरादौ तां विलिखति शम्भुरिति शम्भुः शिवः स्वयम्भूः ब्रझा हरिर्विष्णुरेते महान्तः ईश्वरा येन मदनेन सततं निरन्तरं गृहकर्मदासाः कृतास्तस्मै कुसुमायुधाय नमोऽस्तु वाचामगोचराणि चरित्राणितैर्विचित्रिताय नानाप्रकाराय ॥१॥



स्मितेन भावेन च लज्जया भिया  
पराङ्मुखैरर्द्धकटाक्षवक्षिणैः।  
वचोभिरीर्ष्या कलहेन लीलया  
समस्तभावैः खलु बन्धनं स्त्रियः ॥२॥

 (सं० टी०) स्मितेति तत्रादौ स्त्रीप्रशंसा स्मितेन हास्येन भावेन चित्ताभिप्रायेण लज्जयाभिया भयेन पराङ्मुखैरर्द्धानि कटाक्षेण वीक्षितानि नेत्रालोकनानि तैः वचोभिः परोत्कर्षासहिष्णुतेर्ष्या तयेर्ष्यया कलहेन लीलयेति समस्त भावैः खलु निश्चयेन स्त्रियो बन्धनं भवन्ति ॥२॥

भ्रूचातुर्याकुञ्चिताक्षाः कटाक्षाः  
स्निग्धा वाचो लज्जिताश्चैव हासाः।  
लीलामन्दं प्रस्थितं च स्थितं च  
स्त्रीणामेतद्भूषणं चायुधं च ॥३॥

 (सं० टी०) भ्रूचातुर्येति भ्रुवोर्यच्चातुर्यंते नाकुञ्चितान्यक्षीणि नेत्राणि येषु एवं भूताः कटाक्षाः स्त्रिग्धा; स्नेहयुक्ता वाचो लज्जिता लज्जायुक्ता हासाः लीलया स्वभावेन मन्दं शनैः प्रस्थितं प्रयाणं स्थितं च स्त्रीणामेते पदार्था भूषणमायुधं च भवन्ति ॥३॥



क्वचित्सुभ्रूभङ्गैः क्वचिदपि च लज्जापरिणतैः  

क्वचिद्भीतित्रस्तैः क्वचिदपि च लीलाविलसितैः।  
नवोढानामेभिर्वदनकमलैनैत्रचलितैः  
स्फुरन्नीलाब्जानां प्रकरपरिपूर्णा इव दृशः ॥४॥

 (सं० टी० । क्वचिदिति प्रथमसङ्गतानां नवोढानां वदनान्येव कमलानि तैः नेत्रचलितैः नेत्राणि चलितानि चञ्चलानि येषु तैः स्फुरन्नीलाब्जानां प्रकरः समुदायस्तेन परिपूर्णा इव दृष्टयो भवन्ति वदनानि कमलानीव तेषु नेत्रचलितानि तएव भ्रमरास्तैः पूर्णानि दृश्यन्ते कथं भूतैर्वदनैः कचित्सुभ्रूभङ्गैर्भ्रूभङ्गाश्चलनानि येषु तैः क्वचिल्लज्जयाविलसितै;शोभितैर्वदनैः ॥४॥

**वक्रं चन्द्रविकासि पङ्कजपरीहासक्षमे लोचने  
वर्णः स्वर्णमपाकरिष्णुरलिनीजिष्णुः कचानाञ्चयः।  
वक्षोजाविभकुम्भसम्भ्रमहरौ गुर्वी नितम्बस्थली  
वाचां हारि च मार्दवं युवतिषु स्वाभाविकं मण्डनं ॥५॥**



 सं० टी०। वक्रेति वक्रंचन्द्रविकासि चन्द्रवद्वर्तुलं शोभायमानं च पङ्कजानां परिहासः विकसनं तत्क्षमे लोचने वर्णः कान्तिः स्वर्णंसुवर्णमपाकरिष्णुः सुवर्णतोऽधिकः कचानां केशानां चयः समुदायोऽलिनीं भ्रमरीं जिष्णुः वक्षोजौ स्तनौ इभस्य गजस्य कुम्भो गण्डस्थलं तस्य सम्भ्रमः शोभा तस्य हरौ कठिनौ गुर्वीपृथुला नितम्बस्थली पश्चात्कटिप्रदेशः मार्दवं वाचां वचनानां हारि अत्यन्तकोमलानि वचनानि एते पदार्थाः युवतिषु स्वाभाविकं स्वभा वेनैव मण्डनं भवन्ति ॥५॥

स्मितं किञ्चिद्वक्रेसरलतरलो दृष्टिविभवः  
परिष्यन्दो वाचामभिनवविलासोक्तिसरसः।  
गतीनामारम्भःकिसलयितलीलापरिकरः  
स्पृशन्त्यास्तारुण्यं किमिह न हि रम्यंमुगदृशः ॥६॥

 सं० टी० । स्मितमिति तारुण्यं स्पृशन्त्यामृगदृशः किमपि किञ्चिदपि इह रम्यं नहि अपि तु सर्वंरम्यमेवास्ति तत्किंवक्रे किञ्चित्स्मि  




तमल्पं हास्यं सरलो तरलश्चञ्चलो दृशोर्विभवः सामर्थ्यंविलासेन दर्शनशक्तिः अभिनवाविलासोक्तिस्तयां सरसः मधुरः वाचां वचनानां परिष्यन्दः वक्तव्यता गतीनां गमनानामारम्भः किसलयितलीलापरिकरः किसलया नवपल्लवा अत्यन्तमृदवस्तद्वन्मृदु शनैर्मृदुगमनमित्यर्थः ६।

**द्रष्टव्येषु किमुत्तमं मृगदृशां प्रेमप्रसन्नं मुखम्  
घ्रातव्येष्वपि किं तदास्यपवनः श्राव्येषु किं तद्वचः ।  
किंस्वाद्येषु तदोष्ठपल्लवरसः स्पृश्येषु किं तत्तनुर्ध्येयं  
किं नवयौवनं सुहृदयैः सर्वत्र तद्विभ्रमः ॥७॥**

 सं० टी०। द्रष्टव्येति सुहृदयैरासक्तचितैः द्रष्टव्येषु किमुत्तमं द्रष्टव्यं मृगदृशां प्रेम्णा प्रीत्या प्रसन्नं मुखं घातव्येषु किमुतमं तदास्यपवनः श्राव्येषु किमुत्तमं तद्वचः स्वाद्येषु किं तस्या ओष्ठपल्लवस्य रसः स्पृश्येषु किं तस्यास्तनुः ध्येयं किं तस्या नवयौवनं सर्वत्र सर्वदा विभ्रमो विलासः स्मरणीयः ॥७॥



एताः स्खलद्वलयसंहतिमेखलोत्थ-  
झङ्कारनूपुररवाहृतराजहंस्यः।  
कुर्वन्ति कस्य न मनो विवशं तरुण्यो  
वित्रस्तमुग्धहरिणीसदृशैः कटाक्षैः ॥८॥

 सं० टी। एताइति एतास्तरुण्यः कटाक्षै; कस्यमनो विवशं स्वाधीनं न कुर्वन्ति अपि तु सर्वस्य कुर्वन्त्येव कथं भूताः स्खलन्ति शब्दायमानानि वलयानि मेखलाश्च तेषां संहतिस्तत उत्थितो झङ्कारो झणत्कारस्तेन सहैतादृशानि नूपुराणि तेषां रवाच्छब्दादाहृता जिता राजहंसानां स्त्रियो पाभिस्ताः कथं भूतैः कटाक्षैः वित्रस्ता भयभीता मुग्धा हरिण्यस्तासां यथा प्रेक्षणानि तत्सदृशैः ॥८॥

कुङ्कुमपङ्ककलङ्कितदेहा गौरपयोधरकम्पितहारा ।  
नूपुरहंसरणत्पदपद्मा कं न वशीकुरुते भुवि रामा ॥९॥

 (सं० टी०) कुङ्कुमेति कुङ्कुमस्य पङ्कः कर्दमस्तेन कलङ्किता देहो यस्याः सा गौरौ पयोधरौ स्तनौ ताभ्यां कम्प्रितोहारो यस्याः सा



नूपुराण्येव हंसास्तै रणन्ति शब्दायमानानि पदान्येव पद्मानि यस्याः सा एवं भूता रामा स्त्री भुवि कं पुरुषं न वशी कुरुते अपि तु सर्वानपि ॥९॥

नूनं हि ते कविवरा विपरीतबोधा ये  
नित्यमाहुरबला इति कामिनीनाम्  
याभिर्विलोलतरतारकदृष्टिपातैः  
शक्रादयोऽपि विजितास्त्वबलाः कथं ताः ॥१०॥

नूनमाज्ञा करस्तस्याः सुभ्रुवो मकरध्वजः।  
यतस्तन्नेत्रसञ्चारसूचितेषु प्रवर्तते ॥११॥

 (सं० टी० । नूनमिति तत्त्वविचारश्रेष्ठाः नूनं निश्चयेन विपरीतबोधाः विपरीतज्ञातारः ये कामिनीनामबला इति नित्यमाहुः वदन्ति याभिः कामिनीभिरतिशयेन विलोलतरास्तारका येषामेवंभूतैर्दृष्टिपातैः प्रेक्षणैः शक्रादयोऽपि जिताः तु इति निश्चयेन कथं ता अबलाः प्रोक्ताः ॥१०॥ ११॥

**केशाः संयमिनं श्रुतेरपि परं पारं गते लोचने  
अन्तर्वक्त्रमपि स्वभावशुचिभिः कीर्णं द्विजानां गणैः।**  




**मुक्तानां सतताधिवासरुचिरं वक्षोजकुम्भद्वयमित्थं  
तन्वि वपुः प्रशान्तमपि ते क्षोभं करोत्येव नः ॥ १२ ॥**

**मुग्धे धानुष्कता केयमपूर्वा त्वयि दृश्यते।  
यथा हरसि चेतांसि गुणैरेव न सायकैः॥१३॥**

**सति प्रदीपे सत्यग्नौ सत्सु तारारवीन्दुषु।  
विना मे मृगशावाक्ष्या तमो भूतमिदं जगत् ॥१४॥**

 सं० टी०। केशाइति केशाः संयमिन आबृता बद्धाः लोचने श्रुतेः कर्णस्यापि परं पारं प्रान्तं गते स्वभावेनैव शुचिभिः शुद्भैर्द्विजानां दन्तानां गणैरन्तर्वक्त्रंकीर्णंव्याप्तं मुक्ताफलानां सततमधिवासो वसतिस्तया रुचिरं शोभायमानं वक्षोजौ स्तनौ तावेव कुम्भौ तयोर्द्वयं हे तन्वि इत्यमुक्तप्रकारेण ते तव वपुः प्रशान्तमपि नोऽस्माकं क्षोभं करोत्येव ॥१२॥ १३॥१४॥

यद्वृत्तः[^2] स्तनभार एष तरले नेत्रे चले भ्रूलते  
रागान्धेषु तदोष्ठपल्लवमिदं कुर्वन्तु नाम व्यथाम्।

[^2]: "१ उद्धृत्तः"



सौभाग्या

**क्षारपङ्क्ति[^3]रेवंलिखिता पुष्पायुधेन स्वयम्  
मध्यस्थापि करोति तापमधिकंरोमावली केन सा ॥१५॥**

[^3]: "१ पंक्तिकेन"

**गुरुणा स्तनभारेण मुखचन्द्रेण भास्वता।  
शनैश्चराभ्यां पादाभ्यां रेजेग्रहमयीव सा ॥ १६ ॥**

 सं० टी०। यदिति हेकामिनि यद्यस्मात् कारणात् तव एष वृत्तः वर्तुलः स्तनभारः तरले चञ्चले नेत्रे चले चञ्चले शुभे भ्रूलते इदमोष्ठपलबमेतानिसर्वाणि अस्मासु नामइति निश्चयेन रागइच्छा तयान्धेषु व्यथां कुर्वन्ति तस्कुर्वन्तु कुतः पुष्पायुधेन मदनेन स्वयं तव भाले सौभाग्या क्षरपकिरेन लिखिता वर्तते अतो ऽस्माकं किमपि न चलति परंतु इयं तवोदरे रोमावली मध्यस्थापि तापं करोति तत्केन कारणेन तन्त्र ज्ञायते ॥१५॥१६॥

**तस्याः स्तनौ यदि घनो जघन बि हारि  
वक्रं च चारु तव चित्त किमाकुलत्वम् ।  
पुण्यं कुरुष्व यदि तेषु**

तवास्ति वाञ्छा  
पुण्येविना नहि भवन्ति समीहितार्थाः ॥१७॥



 (सं० टी०) तस्या इति हे चित्त तस्याः स्तनौ घनो कठिनौ। तथा च जघनं विहारि क्रीडायोग्यं तथा च वक्रं चारु सुन्दरं यदि तर्हितव व्याकुलत्वं किमर्थं यदि तव वाञ्छास्ति तर्हि पुण्यं कुरुष्व समीहितार्था अभीप्सितार्थाः पुण्यैर्विना न भवन्ति ॥१७॥

मात्सर्यमुत्सार्य विचार्य कार्यमार्याः समर्यादमिदं वदन्तु।  
सेव्या नितम्बाः किल भूधराणामुतस्मरस्मेरविलासिनीनाम् ॥१८॥

 (सं० टी०) मात्सर्येति भो आर्याः मात्सर्यमुत्सार्यत्यस्का विचार्य च इदं समर्यादं कार्यं वदन्तु तत्किं यदि परमार्थं चेतर्हि भूधराणां नितम्बाः सेव्याः नो चेत्स्मरस्य मदनस्य स्मेरो भरस्तेन विलासिनीनां नितम्बाः सेव्या इति ॥१८॥

**संसारेऽस्मिन्नसारे परिणतितरले द्वेगती पण्डितानां**



तत्वज्ञानामृताम्भःप्लुतललितधियां यातु कालः कदाचित्।  
नो चेन्मुग्धाङ्गनानां स्तनजघनभराभोगसम्भोगिनीनां  
स्थूलोपस्थस्थलीषु स्थगितकरतलस्पर्शलोलोधतानाम् ॥१९॥

मुखेन चन्द्रकान्तेन महानीलैः शिरोरुहैः।  
पाणिभ्यां पद्मरागाभ्यां रेजेरत्नमयीव सा ॥२०॥

संमोहयन्ति मदयन्ति विडम्बयन्ति  
निर्भर्त्सयन्ति रमयन्ति विषादयन्ति।  
एताः प्राविंश्य सदयं हृद यं नराणां  
किं नाम वामनयना न समाचरन्ति ॥२१॥

 (सं० टी०) संसारेति अस्मिन्संसारे पण्डितानां द्वे गतीस्तः अतस्तत्त्वज्ञानेनैवामृतोदके न प्लुता तीक्ष्णा धीर्येषामेवं भूत; कालः कदाचिद्या तु गच्छतु एका गतिः नाचेत्तर्हि स्तनज घनयोर्भरस्तस्मिन् भोगः सम्भोगो यासां तासां



मुग्धाङ्गनानां स्थूलोपस्यस्थलीषु भूमिषु स्थगितः करतलस्पर्शस्तस्मिन् लोलानां स तृष्णानामुद्यतानां तासां सङ्गेन कालो यात्वियं गतिर्द्वितीया ॥१९॥२०॥२१॥

**इतिस्त्रीप्रशंसा।**

**विश्रम्य विश्रम्य वनद्रुमाणाम्  
छायासु तन्वी विचचार काचित्।  
स्तनोत्तरीयेण करोद्धृतेन  
निवारयन्ती शशिनो मयूखान् ॥२२॥**

 (सं० टी०) अथ भोगादिलक्षणमुच्यते विश्रम्येति काचित्तन्वी विरहिणी वनद्रुमाणां छायासु विश्रम्य विश्रम्य विचचार स्तनोचरीयेण स्तनापरिवस्त्रेणं करोद्धृतेन शशिनः चन्द्रस्य मयूखान्किरणान्निवारयन्तीव ॥२२॥

अदर्शने दर्शनमात्रकामा दृष्ट्वा परिष्वङ्गरसैकलोलाः।  
आलिङ्गितायांपुनरायताक्ष्यामाशास्महे विग्रहयोरभेदम् ॥२३॥



 (सं० टी०) अदर्शनेति आयताक्ष्याः प्रिययुवत्या अदर्शने दृष्टिगोचरत्वाभावे दर्शनमेव दर्शनमात्रं तस्मिन् कामो लालसा येषां तथा भूताः वयं स्म इति शेषः अस्ति भवति परोऽप्रयुज्यमानोप्यस्तीति भाष्यात् तां दृष्ट्वा परिष्वङगरसे आलिङ्गनरसे एकस्मिन्नेव लोलाः सतृष्णाः आयताक्ष्यां पुनः रतिसमये आलिङ्गितायां सत्यां उभयोर्विग्रहयोर्देहयोरभेदं सा तत्येनैकत्र स्थितिमाशास्महे इच्छामः अभिलषितविषयप्राप्तावपि विषयेच्छा न निवर्तत एवेति भावः ॥२३॥

मालती शिरसि जृम्भणोन्मुखी  
चन्दनं वपुषि कु

ङ्कुमान्वितम्।  
वक्षसि प्रियतमा मनोहरा  
स्वर्ग एष परिशिष्ट आगतः ॥२४॥

 (सं० टी०) मालतीति यस्य मालतीपुष्पमाला शिरसि वर्तते कीदृशी जृम्भणोन्मुखीबिकसन्मुखी विकसिता तथा वपुषि चन्दनं कुङ्कुमेन युक्तं तथा च वक्षसि हृदये प्रियतमा मनोहरा वर्तते तस्य स्वर्गे अवशिष्टः उर्व



रितः एषोत्र आगतः अत्रापि स्वर्गभोगो भवति ॥ २४ ॥

**प्राङ्मामेति मनागमानितगुणं जाताभिलाषं ततः  
सव्रीडं तदनु श्लथोद्यतमनुप्रत्यस्तधैर्यंपुनः।  
प्रेमार्द्रं स्पृहणीय निर्भररहः क्रीडाप्रगल्भा ततो  
निःशङ्काङ्गविकर्षणादिकसुखंरम्यं कुलस्त्रीरतम् ॥२५॥**

**उरासि निपतितानां स्त्रस्तधमिल्लकानां  
मुकुलितनयनानां किंचिदुन्मीलितानाम्।  
सुरतजनितखेदस्वार्द्रगण्डस्थलीनामधर  
मधुवधूनां भाग्यवन्तः पिबन्ति ॥२६॥**

 (सं० टी०) प्राङ्मामेति कुलस्त्रीरतं रम्यंकथं प्राक् पूर्वं मां प्रति एति मनागेकवारम् अमानितगुणं स्वयमेव आगमिष्यति इति कारणात् आदरो नैव कृतः ततः जाताभिलाषं इच्छा जाता ततः सव्रीडं लज्जया सह आगता तदनु श्लथोद्यतं शिथिलतया उद्यता अत्र वृ-



ताः अनु पश्चात्प्रत्यस्तधैर्यं त्यक्तधैर्यंपुनः प्रेम्णा आर्द्रः स्पृहणीय ; निर्भर आदर; तेन रहः एकान्तक्रीडायां प्रगल्भा त्यक्तलज्जा ततः निःशङ्मङ्गविकर्षणेन अधिकं सुखं एवं शनैः शनैः त्यक्तलज्जामिति कारणात् रम्यम् ॥२५॥ २६॥

**आमीलितनयनानां यः सुरतरसाऽनुसंविदं कुरुते ।  
मिथुनैर्मिथोवधारितमवितथमिदमेवकामनिर्बहणं ॥२७॥**

 (सं० टी०) आमीलितेति आईषन्मीलितनयनानां स्त्रीणां यः सुरतरसः अनुसंविदं सुखं कुरुते इदमेव कामस्य निर्बहणं कर्तव्यं मिथुनैर्द्वन्द्वैर्मिथ; परस्परमवधारितं ज्ञातमन्योऽन्यं न जानाति ॥२७॥

इदमनुचितमक्रमश्च पुंसां  
यदिह जरास्वपि मान्मथा विकाराः।  
तदपि च न कृतं नितम्बिनीनाम्  
स्तनपतनावधि जीवितं रतं वा

**॥**

२८

**॥**

एतत्कामफलं लोके यद्द्वयोरेकचित्तता।  
अन्यचित्तकृते कामे शवयोरिव सङ्गमः

**॥**

२९

**॥**



 (सं० टी०। इदमिति पुंसां यत् यस्मात् जरास्वपि मान्मथा मदनस्य विकाराः कृताः इदमनुचितं कृतमकमश्चक्रमोऽपिनैव तदपि तथा च नितम्बिनीनां स्तनपतनावधि जीवितं रतं वा न कृतं इदमपि अनुचितं कृतम् ॥ २८॥॥२९॥

प्रणयमधुराः प्रेमोद्गाढा रसादलसास्तथा  
भणितिसुभगा मुग्धप्रायाः प्रकाशितसम्मदाः।  
प्रकृतिसुभगा विश्रम्भार्हाः स्मरोदयदायिनो  
रहसिकिमपि स्वैरालापा हरन्ति मृगीहशाम्

**॥**

३०

**॥**

**आवासः क्रियतां गाङ्गेपापवारिणि वारिणि।  
तनु[^4]मध्ये तरुण्या वा मनोहारिणि हारिणि ॥३१॥**

[^4]: "१ स्तनमध्ये"

 सं० टी०। प्रणयेति मृगदृशां रहसि स्वैरं यथेष्टमालापा वचनानि किमपि अनिर्वचनीयं सुखं कुर्वन्ति कथं भूताः आलापाः प्रणयेन प्रीत्या मधुराः प्रेम्णा उद्गाढा अतिशयरसाद



लसाः तथा भणितौ रतिकूजिते मधुराः मुग्धप्रायाः अस्फुटाः अप्रकाशिताः प्रकर्षेण मदा यैस्तेप्रकाशितसम्मदाः प्रकृत्या स्वभावेन सुभगा; सुन्दराः विश्रम्भार्हा विश्वासयोग्याः स्मरस्य उदयं ददतीति ते स्मरोदयदायिनः ॥३०॥३१॥

प्रियपुरतो युवतीनां तावत्पदमातनोतुहदि मानः।  
भवति न यावच्चन्दनतरुसुरभिर्मधुसुनिर्मलः पवनः ॥३२॥

 सं० टी०। प्रियेति युवतीनां मानः अहङ्कारः तावत्पदमातनोतु विस्तारयतु यावत् मलया निलो न भवति इति भोगादिलक्षम् ॥३२॥

(अथ ऋतुवर्णनम् । तत्रादौ वसन्तस्य)

परिमलभृतो वाताः शाखा नवाङ्कृरकोटयो  
मधुरविरतोत्कण्डा वाचः प्रियाः पिकपक्षिणाम् ।  
विरलसुरतस्वेदोद्वारा वधूवदनेन्दवः  
प्रसरति मधौ रात्र्यां जातो न कस्य गुणोदयः ॥३३॥

 सं० टी०। परिमलेति परिमलभृतः परिम



लयुक्ता वाताः पवनाः वान्तीति शेषः वृक्षाणां शाखाः पल्लवाः नवाङ्कुरकोटयः नवाङ्कुरयुक्ताः अभवन् पिकपक्षिणां प्रियाःमधुरविरतोत्कण्ठा वाचः उच्चैरुत्कण्ठितमधुरवाचः अभवन् विरलः स्वल्पः सुरते सम्भोगे यः स्वेदस्तस्योद्रमो येषुतथा भूता वधूवदनेन्दवः अभवन् एवं मधौ वसन्ते प्रसरति प्रकटिते सति अभवत् तस्य मधोःरात्र्यां कस्य गुणोदयो मदनाविर्भावो नजातः वसन्तस्य मनोहरत्वं सर्वंकषमिति भावः ॥३३॥

**मधुरयं मधुरैरपि कोकिला  
कलकलैर्मलयस्य च वायुभिः।  
विरहिणःप्रणिहन्ति शरीरिणो  
विपदि हन्त सुधापि विषायते ॥३४॥**

 (सं० टी०) मधुरिति अयं मधुर्वसन्तः शरीरिणोऽपि विरहिणः मधुरैरपि कोकिलाकलकलैः तथा मलयस्य वायुभिः प्रणिहन्ति मारयति ननु कोकिलाकलकला मधुराः तथा वायुरपि प्रियकरः एभिर्मरणं न घटते इत्यत आह विपदि विपत्काले सुधा अमृतमपि विषायते विषं भवति ॥३४॥



**आवासः किल किंचिदेव दयिता पार्श्वेविलासालसः  
कर्णे कोकिलकाकलीकलरवः स्मेरो लतामण्डपः।  
गोष्ठी सत्कविभिः समं कतिपयैःसेव्याः सितांशोः कराः  
केषां चित्सुखयन्ति नेत्रहृदये चैत्रे विचित्राः क्षपाः ॥३५॥**

 (सं० टी०) आवासइति आवासः वसतिः किल इति श्रूयते विलासेन अलसः दयितापार्श्वेकिंचिदेव स्मेरः प्रियो भवति कर्णे कोकिलानां काकली सूक्ष्मध्वनि; तथा कलरवः गम्भीरो रवः शब्दः प्रियो भवति लतामण्डपः प्रियो भवति कतिपयैः सत्कविभिः समं गोष्टी प्रिया भवतिसितांशोःकराः किरणाःसेव्याः भवन्ति एते पदार्थाःकेषां चिन्नेत्रहृदये सुखयन्ति ये प्रवासिनस्तेषां दुःखरूपा भवन्ति एवं चैत्रमासादौ क्षपानिशा विचित्रा भवन्ति ॥३५॥

पान्थस्त्रीविरहानलाहुतिकलामातन्वती मञ्जरी माकन्देषु



**पिकाङ्गनाभिरधुना सोत्कण्ठमालोक्यते।  
अप्येते नवपाटलापरिमलाः[^5] प्राग्भारपाटच्चरा  
वान्ति क्लान्तिवितानतानवकृतः श्रीखण्डशैलानिलाः ॥३६॥**

[^5]: "१ परिमलप्राग्भारः ।"

 (सं० टी०) पान्थेति अन्यत् किं वसन्ते भवति आम्रवृक्षस्य मञ्जरी पान्थ्रस्य स्त्री तस्या विरह एवानलोऽग्निस्तस्मिन्नाहुतिकलामातन्वती विस्तारयन्ती एवं भूता मञ्जरी पिकाङ्गनाभिः सोत्कण्ठमालोक्यते अथ च श्रीखण्डशैलानिला मलयमारुताः प्राग्भारपाटच्चारा वान्ति कथं भूताः नवा चासौ पाटला च तस्याः परिमला येषु तथा भूताः पुनश्चक्लान्तेर्वितानस्य तानवं कुर्वन्तीति तथा भूताः एतादृशोवसन्ते कस्योत्कण्ठा न भवेत् ॥३६॥

**सहकारकुसुमकेसरनिकरभरामोदमूर्छितदिगन्ते ।  
मधुरमधुविधुरमधुपे मधौ भवेत्कस्य नोत्कण्ठा ॥३७॥**

 (सं० टी०) सहकारोतिकथं भूते मधौस






हकारस्य कुसुमानां केसराणि तेषां भरः समुदा यस्तस्यामोदो गन्धस्तेन मूर्छिता दिगन्ता यस्मिन् पुनः कथं भूते मधुरमधुपुष्परसस्तस्मिन् विधुरा आसक्ता मधुपा भ्रमरा यस्मिन् ॥३७॥

**अथ ग्रीष्मवर्णनम्**

अच्छाच्छचन्दनरसार्द्रकरा मृगाक्ष्यो  
धारागृहाणि कुसुमानि च कौमुदी च।  
मन्दो मरुत्सुमनसः शुचि हर्म्यपृष्ठम्  
ग्रीष्मे मदं च मदनं च विवर्द्धयन्ति ॥३८॥

 (सं० टी०) अच्छाच्छेति अच्छाच्छःविमलतमो यश्चन्दनरसस्तेनार्द्राः करा यासां ता मृगाक्ष्यः तथा च धारागृहाणि कुसुमानि च कौमुदी चन्द्रकला मन्दो मरुद्वायुः सुमनसो लताः हर्म्यपृष्टं शुचि एते पदार्था; ग्रीष्मे मदंच मदनं च वर्द्धयन्ति ॥ ३८ ॥

स्रजो हृद्यामोदा व्यजनपवनश्चन्द्रः  
किरणाः परागः कासारो मलयजरज  




**स्रजो हृद्यामोदा व्यजनपवनश्चन्द्रःकिरणाः परागः  
कासारो मलयजरजसीधु विशदम् ।  
शुचिः सौधोत्सङ्गः प्रतनु वसनं पङ्जदृशो निदाघे  
तूर्णंंतत्सुखमुपलभन्ते सुकृतिनः ॥३९॥**

 (सं० टी०) स्रज इति स्रजो हृद्यः आमोदः परिमलो यासां ताः व्यजनस्य पवनः चन्द्रकिरणाः परागः पुष्परजः कासारःसरोवरं मलयजं चन्दनं तस्य रजःसीधु मद्यं विशदं शुचिःसौधो राजसदनं तस्य उत्सङ्गः उपरिभागःप्रतनु कोमलं सूक्ष्मं वसनं पङ्कजदृश कमलनयनाः स्त्रियः एतेषां पदार्थानां ग्रीष्मे सुखं तूर्णं शीघ्रं सुकृतिनो लभन्ते ॥३९॥

**सुधाशुभ्रंधामस्फुरदमलरश्मिः शशधरः  
प्रियावक्त्राम्भोजं मलयजरजश्वातिसुरभि।  
स्रजोहृद्यामोदास्तदिदमखिलं रागिणि जने  
करोत्यन्तः क्षोभं न तु विषयसंसर्गविमुखे ॥४०॥**



**अथ वर्षासमयः।**

तरुणी चैषा दीपितकामा  

विकसितजातीपुण्यसुगन्धिः।  
उन्नतपीनपयोधरभारा  
प्रावृट् कुरुते कस्य नहर्षम् ॥४१॥

 (सं० टी०) सुधेति सुधया शुभ्रं धाम गृहंस्फुरन्तः अमला रश्मयः किरणा यस्यासौ शशधरश्चन्द्रः प्रियाया वक्राम्भोजं अतिसुरभि सुगन्धि मलयजं रजः स्रजो माल्यानि हृद्यःआमोदो गन्धो यासां तास्तदिदमखिलं सर्वरागिणि जने एतेषु पदार्थेषु विषयेषु रागो यस्य तस्मिन् जने अन्तः क्षोभं करोति न तुविषयसंसर्गविमुखे जने क्षोभं करोति॥४०॥४१॥

वियदुपचितमेघं भूमयः कन्दलिन्यो  
नवकुटजकदम्बामोदिनो गन्धवाहाः।  
शिखिकुलकलकेकारावरम्या वनान्ताः  
सुखिनमसुखिनं वा सर्वमुत्कण्ठय

न्ति ॥४२॥

 (सं० टी०) वियदिति वियद्गगनमुपचितामेघा यस्मिन् तत् उपचितमेघं कन्दला जाताःयासु ताः कन्दलिन्यो भूमयः नवाःकुटजाः क



दम्बाश्चतेषामामोदोगन्धोयेषु एवं तु ते गन्धवाहाः बायवःशिखिकुलस्यमयूरकुलस्यक्रेकारावाः वाणीशब्दास्तैरम्या वनान्ताः वनदेशा एते प्रावृषि प्रावृट्काले सुखिनमसुखिनं वा सर्वमुत्कण्ठयन्ति मदनाविर्भावेन उत्कण्ठितं कुर्वन्ति॥४२॥

उपरि घनंघनपटलं तिर्यग्गिरयोपि

नर्तितमयूराः।  
वसुधाकन्दलघवला

तुष्टिं पथिकः क्वयातु संत्रस्तः ॥४३॥

 (सं० टी०) उपरीति कश्च न पथिकःमार्गं गच्छति यस्य उपरि घनं निबिडं घनानां पदलं तिर्यगागमनप्रदेशे नर्तिता मयूरा येषु ते गिरथः वसुधा कन्दलैःधवला एवं सति पथिकः विरहेण क्व तुष्टिंसन्तोषं यातु प्राप्नोतु॥४३॥

इतो विद्युद्वल्लीविलसितमितः केतकित

रोः  
स्फुरद्गन्धःप्रोद्यज्जलदनिनदस्फूर्जितमितः।  
इतः केकिक्रीडां कलकलरवः पक्ष्मलदृशाम्‌  
कथं यास्यन्त्येते विरहदिवसाः सम्श्रृतरसाः ॥४४॥



**** (सं० टी०) इतइतिइतः बिद्युल्लता इतः केतकितरोः स्फूरन्नातीव गन्थः इतः प्रकर्षेण उद्यज्जलदनिनदस्य मेघशब्दस्यस्फूर्जितं इतः केकिनां मयूराणां क्रीडासुकलकलरवः गम्भीरशब्दः एवं सति पक्ष्मलदृशां स्त्रीणां सम्भृतरसाः रसवन्तः विरहदिवसा एते कथंयास्यन्ति गमिष्यन्ति॥४४॥

असूचीसंसारे तमसि नभसि प्रौढ़

जलदध्वनि  
प्राप्तेतस्मिन्‌ पतति

दृ

पदो नीरनिचये ।  
इदं सौदामिन्याः

कनककमनीयं विलसितं  
मुदं च म्ला

निं च प्रथयति पथिष्वेव सुदृशां॥४५॥

 (सं० टी०) असूचीति असूचीसंसारे न सूच्यते संसारो यस्मिन्‌ तमसिअन्धकारे एवं भूते नभसि श्रावणमासे कथंभूतेप्रौढाश्च ते जलदाश्च तेषां ध्वनिप्राप्तेदृषदः पाषाणा उपरेि नीरनिचिते पतति एवमिदं सौदामिन्या विद्युतो विलसितं स्फुरणं कनकवत्कमनीयं सुन्दरं सुदृशां स्त्रीणां पथिष्वेव मुदं हर्षं च विरहिणां म्लानिं च म्लानतां च प्रथयति प्रकटीकरोति॥४५॥



आसारेण न हर्म्यतः प्रियतमैर्या

तुं बहिः शक्यते  

शीतोत्कम्पानिमित्त

मायतदृशा गाढंसमालिङ्ग्यते।  

जाताः शीतलशीकराश्चमरुंतो वा

न्त्यन्तखेदच्छिदो  
धन्यानां बत दु

र्दिनं सुदिनतां याति प्रियासड्गमे॥४६॥

 (सं० टी०

) आसारेति मेघच्छन्ने दुर्दिने दिनोदये जातेपि सति प्रियतमैः पतिभिः निद्रारसेन आसारेण पर्जन्यधारया यदा बहिर्हर्म्यतःगृहात्‌ यातुं न शक्यते तदा शीतोत्कम्प निमित्तमा यतदृशा विस्तीर्णनेत्रया स्त्रीया गाढमत्यन्तं यथा आलिङ्ग्यते अथ च मरुतो वायवः शीतलाःशीकरा अम्बुकणायेषां ते खेदच्छिदो वान्ति एवं धन्यानां प्रियासङ्गमे दुर्दिनमपि सुदिनतां याति सुखकरं भवति ॥४६॥

॥ अथ शरत्‌ ॥

अर्द्धं नीत्वा निशायाः सरभससुरतायासखिन्नश्लथाङ्गः प्रोद्भूतासह्य



तृष्णो मधुमदनिरतो हर्म्यपृष्ठे

विविक्ते।  
सम्भोगल्लान्तकान्ताशि

थिलभुजलतातार्जितं कर्करीतो  
ज्यो

त्स्नाभिन्नाच्छधारंपिबति न सलि

लं शारदं मन्दभाग्यः॥४७॥

 (सं० टी०) अर्द्धेतिकश्च न पुरुषः कामी निराया; अर्द्धेनीत्वा सरमसं सुरते आयासः कष्ठं तेन खिन्नः खेदं प्राप्तः अत एव श्लथाङ्गः सन्‌ हर्म्यपृष्ठेविविक्ते एकान्ते प्रकर्षेण उद्भूता असह्यातृष्णा तया मधुमदनिरतः शारदं सलिलं न पिबति स मन्दभाग्यः कथं भूतं सलिलं सम्भोगक्लान्ता कष्टीभूता कान्ता तस्याःशिथिलभुजलता तया तर्जितंनिषेधितम्‌॥४७॥

**अथ हेमन्तः॥**

हेमन्ते दधिदुग्धसर्पिरशनना माञ्जिष्ठवासाभृतः  
काश्मीरद्रवसान्द्रदिग्धवपुषःखिन्ना विचित्रैरतैः।  
पीनोरः स्थलकामिनीजनकृताश्लेषागृहाभ्यन्तरम्‌  
ताम्ब

लीदलपृगपूरितमुखा धन्याः सुखं शेरते ॥४८॥



 (सं० टी०) हेमन्तेति हेमन्ते ऋतौकेचित्पुरुषाः दधिच दुग्धं च सर्पिः धृतं च एतानि अशनं येषां ते माञ्जिष्ठंवासः बिभ्रति ते काश्मीरंकुङ्कुमकेसरं तस्य द्रवः रसः तेन सान्द्रं निबिडं दिग्धमुपलिप्तमेवं भूतं वपुः येषां तैर्विचित्रैःरतैःखिन्नाः खेदं प्राप्ताः पीनं मांसलमुरः स्थलंयस्य एवं भूतः कामिनीजनस्तेन कृताः आश्लेषा आलिङ्गनानि येषां ताम्बूलीदलैः पूगैःपूरितानि मुखानि येषां ते एवं भूताः धन्याः गृहाभ्यन्तरं गृहमध्ये सुखंशेरते निद्रां कर्वन्ति ॥४८॥

**॥ अथ शिशिरः॥**

**चुम्बन्तों गण्डमित्तीरलकवति मुखे सी**

त्कृतान्यादधाना  
वक्षः सृत्कञ्चुकेषु स्तनभरपुलकोद्धेदमापादयन्तः।  
ऊरूना

कम्पयन्तः पृथुजघनतटात्स्रंसयन्तोंशु

कानि  
व्यक्तं कान्ताजनानां विटचरित

कृतः शैशिरा वान्ति वाताः॥४९॥



 

(सं० टी०)चुम्बन्तइति शिशिरे कामिनः मोगकाले यथा कुर्वन्ति तथा वायवोऽपि कुर्वन्ति इति शेषः अलकवति केशवति मुखे गण्डभितीः प्रति प्रबला वायवः मुखे केशान्‌ इतस्ततो नयन्ति तेनैव मिषेण चुम्बन्ति पुनः कथं सीत्कृतंआदधानाः शीतातिशयेन सर्वेपि सीत्कृतानि कुर्वन्ति तान्येव वायुभिः कृतानि उत्कञ्चुकेषु बक्षस्सु स्तनभारे पुलकोद्भेदमापाद यन्त; उरूनाकम्पयन्तः पृथुजघनतटात्‌ अंशुकानि स्रंसयन्तः निष्कासयन्तः एवं कान्ताजनानां विटचरितकृतः विटा भाण्डाः तेषां चरितमिव कुर्वन्ति ते शैशिराः शिशिरे भवा वाताःवान्ति वहन्ति ॥४९॥

केशानाकलयन्दृशो मुकुलयन्वासो ब

लादाक्षिपन्‌  
आतन्वन्पुलकोद्गमं प्रकट

यन्नालिङ्ग्यकम्पं शनैः।  
वारं वारमुदा

रसीत्कृतकृतो दन्तच्छदान्पीडयन्‌  
प्रा

यः शैशिर एष संप्रति मरुत्कान्तासु

कान्तायते ॥५०॥



(सं०टी०) केशानिति अथ शैशिरः मरुत्संप्रति इदानीं कान्तासु स्त्रीषु कान्तायते का



न्त इव भवति तत्कथं केशानाकलयन्‌ दृशःदृष्टी; मुकुलयन्‌ वासः वस्त्रंबलादाक्षिपन्निष्कासयन्‌ पुलकाः रोमाञ्चाःतेषामुद्गममातन्वन्‌ विस्तारयन्‌ आलिङ्ग्यशनैःकम्पयन्‌ वारंवारमुदाराणि बहूनि सीत्कृतानि कारयन्‌ दन्तच्छ दान्‌ ओष्ठान्‌ पीडयन्‌ एवं प्रायः कान्त एव भवति ऋतुवर्णनमिति कामिनां विषयिणां मनोरथास्तथा इतिभाव ; कथं तेषां कर्तव्यानि ज्ञात्वा त्यक्तव्यानि च इतिकारणादुक्तानि अधुना पक्षद्वयनिरूपणम्‌॥५०॥

असाराः सन्त्वेते विरतिविरसायास

विषया  
जुगुप्सन्तां यद्वाननु सक

लदोषास्पदमिति।  
तथाप्यन्तस्तत्वे

प्रणिहितधियामप्यतिबलस्तदीयो-  

नाख्येयः स्फुरति हृदये कोऽपि

महिमा॥५१॥

 (सं० टी०)असारेति यत्‌ यस्मात्‌ कारणात्‌ गइति विकल्पे ननु इति वितर्के इदं सकलदोषास्पदं इति जुगुप्सन्तां निन्दां कुर्वतां एते विरतिविरसाः विरतौ विरता; एवंभूता विष





याः असाराः निःसाराः सन्तु तथापि तत्वेप्रणिहितिधियां वशीकृतबुद्धीनामपि तदीय;तस्याः स्त्रिया; अयं तदीयः कोपि महिमा अतिबलः बलवान्‌ न आख्येयः वक्तुं न शक्य एवं भूतः स्फुरति इदमेवाश्चर्यम्‌॥५१॥

भवन्तो वेदान्तप्रणिहितधियामाप्त

गुरवो  
विदग्धालापानां वयमपि क

वीनामनुचराः।  
तथाप्येतद्भूमौन

हि परहितात्‌ पुण्यमधिकम्  
न चा

स्मिन्‌ संसारे कुवलयदृशोरम्यम

परम्‌॥५२॥

 (सं० टी०) भवन्तो यूयं वेदान्ते प्रकर्षेण निहिता बुद्धिर्यैस्तेषामाप्ताश्च गुरवश्च वयं तु विदग्धाः आलापाः शब्दा येषां तथा भूतानां कवीनां अनुचराः सेवकास्तथापि न हि परहितात्पुण्यमधिकं एतद्भूमौअस्मिन्संसारे कुवलयदृशःअपरं रम्यं नास्ति इति जानीमः ॥५२॥

किमिह बहुभिरुक्तैर्यूक्तिशून्यैःप्रलापै  

र्द्वयमिह पुरुषाणां सर्वदा सेवनीयम्‌।





**अभिनवमदलीलालालसं सुन्दरीणाम्‌  
स्तनभरपरिखिन्नंयौवनं वा वनं वा ॥५३॥**

(सं० टी०) किमिति इह लोके बहुभिरुक्तैर्बचनैःकिंप्रयोजनं कथं भृतैरुक्तैर्युक्तिशून्यैः प्रलापैः अर्थविरहितैःतर्हिमयोच्यते तत्‌ श्रूयतां इह पुरुषाणां पुरुषैर्द्वयंसर्वदा सेवनीयम्‌ किं अभिनवा नूतता अपूर्वा मदस्य लीलास्ताभिः लालसं सुन्दरीणां स्तनभरेण परिखिन्नं यौवनं सेवनीयं अथवा वनंसेवनीयम्‌॥५३॥

सत्यं जना वच्मि न पक्षपाता-  

ल्लोकेषु सर्वेषु च तथ्यमेतत्‌ ।  

नान्यन्मनोहारि नितम्बिनीभ्यो  

दुःखैकहेतु्र्नच कश्चिदन्यः॥५४॥

**अथ दुर्विरक्तप्रशंसा।**

तावदेव कृतिनामपि स्फुरत्येष निर्मल

विवेकदीपकः।  
यावदेव न कुरङ्गचक्षु

षांताड्यतेचपललोचनाञ्चलैः॥५५॥

 (सं० टी०) सत्यमिति भोजनाः अहं सत्यं वच्मि वदामि न पक्षपातात्सर्वेषु इदमेतत्तथ्यं



यथार्थंतत्किंनितम्बिनभ्यिःस्त्रीभ्यःमनोहारिमनस्तुष्टिकरं अन्वद्द्वितीयं नास्ति विषयिणां परमार्थिनां तु स्त्रीभ्यः दुःखैकहेतुः दुःखस्य कारणमन्यन्नास्ति॥५४॥५५॥

वचसि भवति सङ्गत्यागमुद्दिश्यवार्ता  

श्रुतिमुखरमुखानां केवलंपण्डितानाम्‌।  

जघनमरुणरत्नग्रन्थिकाञ्चीकलापम्‌  

कुवलयनयनानां को विहातुं समर्थः॥५६॥

 (सं०टी०) वचसीति श्रुतिमुखानां बहुवक्तृणांपण्डितानां केवलं सङ्गत्यागमुद्दिश्यवार्ता भवति न तु त्यागं कुर्वन्ति किमति कुवलयनयनानां कमलनयनानां स्त्रीणां मणीनां ग्रन्थिःकाञ्चीकलापो यस्मिन्‌ तत्‌ जघनं विहातुं त्यक्तुं कः समर्थः न कोऽपीत्यर्थः ॥५६॥

स्वपरप्रतारकोऽसौनिन्दति योलीकप

ण्डितो युवतीः।  
यस्मात्तपसोऽपि फलं

स्वर्गस्तस्यापि फलं तथाप्सरसः ॥५७॥

मत्तेभकुम्भदलने भुवि सन्ति शूराः  

केचित्प्रचण्डमृगराजवधेऽपि दक्षाः।  

किं तु ब्रवीमि बलिनां पुरतः प्रसह्य  
कन्दर्पदर्पदलने विरलामनुष्याः ॥५८॥



 (सं० टी०)स्वपरेति पण्डितो युवतीर्निन्दति सखस्यापि परस्यापि प्रतारकः प्रतारणामात्रं अलीकं वृथा करोति किमिति यस्मात्कारणात्तपसोऽपि फलं स्वर्गस्तस्यापि फलमप्सरस॥५७॥५८॥

सन्मार्गे तावदास्ते प्रभवति स नर

स्तावदेवेन्द्रियाणां  
लज्जांतावद्विधत्ते

विनयमपि समालम्बते तावदेव।  
भ्रू

चापाकृष्टमुक्ताः श्रवणपथगता नील

पक्ष्माण एते  
यावल्लीलावतीनां न हृ

दि धृृतिमुषो दृष्टिबाणाः पतन्ति॥५९॥

 (सं० टी०)सन्मार्गेति नरस्तावत्सन्मार्गे आस्ते इन्द्रियाणां जेता तावत्प्रभवति समर्थोभवति तावल्लजां विधत्ते विनयमपि तावत्समालम्बते यावल्लीलावतीनां एते दृष्टिबाणाः हृदि न पतन्ति कथं भूताः बाणाः भ्रूरेव चापो धनुः तेन आकृष्टाश्चते मुक्ताश्च तु पुनः श्रवणपथंगताः कर्णपर्यन्तं गताः पुनः कथं भूताः नीलपक्ष्माणः नीलानि नेत्रपक्ष्माणि तएव पुंखाः प



ताः येषां ते पुनः कथं भूताः धृतिं धैर्यं मुष्णान्ति पोरयन्ति ते धृतिमुषः ॥५९॥

उन्मत्तप्रेमसंरम्भादारभन्ते यदङ्गनाः।  
तत्र प्रत्यूहमाधातुं ब्रह्मापि खलुकातरः॥ ६०॥

तावन्महत्त्वं पाण्डित्यं कुलीनत्वं विवे

किता।  
यावज्ज्वलति नाङ्गेषुहतः प

ञ्चेषुपावकः ॥ ६१॥

 (सं० टी०) तावदिति उन्मत्तमविचारितं यत्प्रेम तस्य सरम्भादादरात्‌ यत्कार्यमङ्गना आरभन्ते तत्र प्रत्यूहं विपरीतंकर्तुंब्रह्मापि खलुनिश्चयेन कातरः असमर्थः॥६०॥६१॥

शास्त्रज्ञोऽपि प्रथितविनयोऽप्यात्म

बोधोऽपि बाढम्‌  
संसारेऽस्मिन्‌ भ

वति विरलो भाजनंसद्गतीनाम्‌।  

येनैतस्मिन्निरयनगरद्वारमुद्घाटय

न्ती  
वामाक्षीणां भवति कुटिलभ्रूल

ता कुञ्चिकेव ॥६२॥

 (सं० टी०) शास्त्रेति शास्त्रज्ञःप्रथितवि-



नयश्च बाढमत्यन्तमात्मबोधः ज्ञानी सद्गतीनां भाजनं पात्रं एतादृशःपुरुषः अस्मिन्संसारे विरलः कदाचित्‌ क्वचिद्भवति तर्हिसर्वेऽपि तादृशाः कुतो न भवन्ति तत्र कारणमस्ति येन कारणेन एतस्मिन्‌ संसारे वामाक्षीणां सुनयनानां स्त्रीणां कुटिलावक्रा भ्रूलता आकुञ्चिका भवति आकर्षणं भवति कथंभूता भ्रूलता निरयनगरस्य द्वारमुद्घाट्यन्ती उच्चादयन्ती ॥६२॥

कृशः काणः खञ्जः श्रवणरहितः पु

च्छविकलो  
व्रणी पूयक्किन्नः कृमिकु

लशतैरावृततनुः।  
क्षुधाक्षामोजी[^6]")

[^6]: "पीवरकेति पाठान्तरम्‌ ( एतच्चिन्तम्

र्णोमृतमयकपालार्पितगलः[^6]")  
शुनीम

[^6]: "पीवरकेति पाठान्तरम्‌ ( एतच्चिन्तम्

न्वेति श्वा हतमपि निहन्त्येव मद

नः ॥६३॥

 (सं०टी०) कृशेति कृशःकाणः एकनेत्ररहितः खञ्जःएकपादेन हीनःश्रवणरहितः पुच्छविकलः व्रणी सर्वाङ्गे व्रणायस्य पूयेन क्किन्नः लिप्तःकृमीणां कुलंबाहुल्यं तस्य शतैःआवृत तनुः क्षुधया क्षामः कष्ठीभूतः जीर्णःवृद्धोऽपि



वरः मृन्मयपात्रस्य कपालः कण्ठःतेन अर्पितगलः एतादृशः श्वा शुनीमनु पृष्ठत एति अतो मदनः हृतंअपि च आदौशरीरावस्थया मृतप्रायं निहन्ति मारयति विवेको नास्तीत्यर्थः ॥६३॥

**स्त्रीमुद्रां झषकेतनस्य जननीं स**

**र्वार्थसम्पत्करीम्‌  
ये मूढाः प्रविहाय**

**यान्ति कुधियो मिथ्याफलान्वेषिणः।**  

**ते तेनैव निहत्य निर्दयतरं नग्नी**

**कृता मुण्डिताः  
केचित्पञ्चशिखी**

**कृताश्च जटिलाः कापालिकाश्चाप**

**रे॥६४॥**

** **(सं० टी०) स्त्रीति राज्ञो मुद्रया सर्वेकार्यं भवति अतोझषकेतनस्यमदनस्य स्त्री मुद्रा भवति अनया सर्वंभवति अतो मुद्रां विहाय त्यत्त्काये मूढाः कुधियःकुत्सितबुद्धयः यानि मिथ्याफलानिस्वर्गादिकानि अप्रत्यक्षाणि तानि अन्वेषयन्ति ते मढाः कथम्भूतां स्त्रीमुद्रां मदनस्य जमनमुत्पादयन्तीं सर्वार्थानां सम्पादनम्‌ करोतीति यस्याधीने मुद्रा तस्य सर्वा; स



म्पदोभवन्ति यो मुद्राया उल्लङ्घनंकरोति तस्य राजा दण्डकरो भवति मारयति च अतो मदनेन ते मूढास्तेनैव कर्मणा निहत्य निर्दयतरं यथा स्यात्तथा नग्नीकृता मुण्डिताश्च केचित्पञ्चशिखीकृताः केचिज्जटिलाःकेचिदपरे कापालिकाः पात्रं करे धृत्वा भिक्षाटनं कारिताः राजापि येनानयः कृतः तस्य एवमेव दण्डं करोतीत्यर्थः॥६४॥

विश्वामित्र पराशरप्रभृतयो वाता

म्बुपर्णाशनास्तेऽपि  
स्त्रीमुखपङ्कजं

सुललितं दृष्ट्वैवमोहं गताः।  
शाल्य

न्नंसघृतं पयोदधियुतं भुञ्जन्तिये मानवास्तेषाम्  
इन्द्रियनिग्रहो य

दिभवेद्विन्ध्यस्तरेत्सागरं॥६५॥

 (सं० टी०) विश्वामित्रेति वातं वायुं च अम्बु उदकं च शुष्कपर्णानि च अश्नन्ति भक्षयन्ति ते वाताम्बुपर्णाशनाःएवं भूताः विश्वामित्रपराशरप्रभृतयःतेऽपि स्त्रीमुखपङ्कजंसुललितं सुन्दरं दृष्ट्वैव दर्शनमात्रेणैव मोहं गताः प्राप्ताः किमुत यतःशाल्यन्नं तण्डुलौदनं



तदपि सघृतं पुनःपयोदधियुतं ये मानवा भुञ्जन्ति तेषामिन्द्रियनिग्रहःवत खेदेन कथं भवेत् अत्रदृष्टान्तः यदि विम्ध्याद्रिःसागरं तरेत्‌ तदाऽपूर्वोयमिन्द्रियनिग्रहः॥६५॥

**॥ इति दुर्विरक्तप्रशंसा समाप्ता**

संसारेऽस्मिन्नसारे कुनृपतिभुवनद्वा

रसेवावलम्बव्याससङ्ग  
व्यस्तधैयें क

थममलधियोमानसं सम्विदध्युः।  

यद्येताः प्रोद्यदिन्दुद्युतिनिचयशृ

तो न स्युरम्भोजनेत्राः  
प्रेङ्खत्का

ञ्चीकलापाः स्तनभरविनमन्मध्य

भागास्तरुण्यः॥६६॥

 (सं० टी०) अथस्त्रीणां परित्यागप्रशंसा संसारेतिप्रकर्षेणोद्यदिन्दोर्द्युतीनां तेजसां निचयं समुदायं बिभ्रति ताः प्रेङ्खन्‌ शब्दायमानः काञ्चीकलापो यासान्ताः स्तनानां भरेण विनम्रः मध्यभागो यासां ताःएवं भूताः एताः अम्भो जनेत्राः स्त्रियः तरुण्यो न स्युः न आसन्‌ तर्हि अमलधियो मानवा अस्मिन्‌ असारे संसारे



कुनृपतयः कुत्सितानृपतयस्तेषां भवनद्वाराणां सेवावलम्वने व्यासङ्गस्तेन व्यस्तधैर्यंएवं मानसं मनः कथं विदध्युः कुर्युःएतस्य भावः यदि स्त्रियो न आसन्‌ तदा बुद्धिमन्तः सेवां न कुर्युः स्त्रीनिमित्तं राजसेवां कुर्वन्तिइति व्यासङ्गेन मनः चञ्चलमधैर्यं भवति॥६६॥

सिद्धाध्यासितकन्दरेहरवृषस्कन्धा

वगाढद्रुमे  
गङ्गाधौतशिलातलेहिमव

तः स्थाने स्थिते श्रेयसि।  
कः कुर्वी

त शिरः प्रणाममलिनं मानंमन

स्वी जनो  
यद्यत्रस्तकुरङ्गशावनय

ना न स्युः स्मरास्त्रंस्त्रियः॥६७॥

 (सं० टी०) सिद्धेति यदि स्मरास्त्रंस्त्रियो न स्युः नासन् तदा हिमवतः हिमालयस्य स्थाने स्थिते स्थित्वा कामेन कः शिरः प्रणाममलिनं कुर्वीत कथंभूताः स्त्रियः अत्रस्ता ये कुरङ्गशावास्तेषां नयनानीव नयनानि यासांताः कथंभूते हिमवतः स्थाने सिद्धैःअध्यासिताः अधिष्ठिताः कन्दरा यस्य हरवृषो नन्दी तेन स्कन्धेन अवगाढा अवरुद्धा द्रुमायस्मिन्



पुनः गङ्गाधौतानि शिलातलानि यस्मिन्‌ श्रेयसिपुण्यरूपे अयं भावः प्रशस्तं शुद्धं मनो यस्य स मनस्वो जनः यस्य मनः शुद्धं तस्य साधने तस्य अनपेक्षा यदा मलिनंमनस्तदा मनः शुद्धद्यर्थे साधनान्तराणि कर्तव्यानि सम्प्रति मनो मलिनंस्त्रीभिरेव क्रियते अतःस्त्रीणां प्रभावा एव उत्पन्नान न स्युः तदा मनोपि मलिनंनैव भवेत्‌ तदा मनस्वी जनःहिमवतः स्थाने गत्वा शिरः प्रणामेन किमर्थं मलिनंकरिष्यति मलिनतायाःकारणं स्त्री एव स्त्री मदनस्य अस्त्रं यस्याङ्गं सङ्गच्छाति स मूर्छितो भवति॥६७॥

संसार तव निस्तारपदवी न दवीय

सी।  
अन्तरा दुस्तरा न स्युर्यदिरे

मदिरेक्षणाः॥६८॥

  (सं० टी०) संसारेति रे संसार यदि अन्तरा त्वन्मध्ये मदिरेक्षणा; स्त्रियो दुस्तराः न त्यस्तदा तव निस्तारपदवी स्थितिः न दवीयसी अतिदीर्घा नैव॥६८॥

अथ यौवनप्रशंसा

राजँस्तृष्णाम्बुराशेर्न हि जगति गतः जश्चिदेवावसानं



को वार्थोर्थैःप्र

भूतैःस्ववपुषि गलितेयौवने सानु

रगे।  
गच्छामः सद्म तावद्विकसित

नयनेन्दीवरालोकनानाम्‌ यावच्चा

क्रम्य  
रूपं झटिति न जरया लुप्य

ते प्रेयसीनां॥६९॥

(सं० टी०) राजन्निति भो राजन् इह जगति कश्चिदेव
तृष्णाम्बुराशेःतृष्णासमुद्रस्य अवसानं पारं नहि गतः स्ववपुषि यौवने च सानुरागे अतिप्रिये गलिते सति प्रभूतैः पुष्कलैः अर्थैर्द्रव्यैः कोवार्थः प्रयोजनं तावद्विकसितानिनयनान्येव इन्दीवराणि तैःआलोकितुं द्रष्टुं शीलं यासां तासां प्रेयसीनां प्रियाणां सद्म गृहंप्रति गच्छामः यावत्‌ जरया तासां रूपमाकम्य झटिति शीघ्रं न लुप्यते॥६९॥

रागस्यागारमेकं नरकशतमहादुःखसम्प्राप्तिहेतुर्मोहस्योत्पत्ति  
बीजं जलधरपटलं ज्ञानताराधिपस्य।  
कन्दर्पस्यैकमित्रंप्रकटितविविधस्पष्ठ

दोषप्रबन्धम्  
लोकेऽस्मिन्नह्यनर्थं निजकुलदहनंयौवनादन्यदस्ति॥७०॥



 (सं० टी०) रागोति अस्मिन्‌ लोके यौवनात्तारुण्यादन्यत्‌ द्वितीयमनर्थकरं नास्ति कथं भूतं यौवनं रागस्य इच्छाया एकमगारं गृहं नरकाणां शतानि तेषु महादुःखानि तेषां प्राप्तिस्तस्य चन्द्रस्य जलधरपटलं मेघपटलमाच्छादकं कन्दर्पो मदनस्तस्य एकं मित्रं प्रकटिता विविधा नानाप्रकाराःस्पष्टा दोषास्तेषां प्रबन्धं रचना निजं स्वकीयं कुलंतस्य दहनं दाहकं एवं यौवनं निन्द्यमिति भावः॥७०॥

शृङ्गारद्रु मनीरदेप्रचुरतः क्रीडा

रसस्रोतसि  
प्रद्युम्नप्रियबान्धवे च

तुरता मुक्ताफलोदन्वति।  
तन्वी

नेत्रचकोरपारणविधौसौभाग्यल

क्ष्मीनिधौ  
धन्यः कोऽपि न विक्रियां

कलयति प्राप्तेनवे यौवने ॥७१॥

 (सं० टी०) शृङ्गारेति यःनवेयौवने तारूण्ये प्राप्तेसति विक्रियां विकारं न कलयति न करोति स धन्यः कथं भूते यौवने शृङ्गाराएव



द्रुमास्तेषां नीरदे यथा जलप्राप्तौबृक्षाः शोभन्ते तथा यौवनेन शृङ्गाराः शोभन्ते प्रचुरकीडानां रसस्तेषां स्रोतसि सेतौप्रद्युम्नो मदनस्तस्य प्रिये बान्धवे बन्धौचतुरतालक्षणानि मुक्ताफलानि तेषामुदन्वति समुद्रे तन्वी सुन्दरस्त्री तस्या नेत्रे एव चकोरौ तयोःपारणं तस्य विधाने सौभाग्यलक्ष्मीनिधौस्थापनापात्रे॥७१॥

**अथ कामिनीगर्हणप्रशंसा**

कान्तेत्युत्पललोचनेति विपुलश्रोणीभरेत्युत्सुकः  
पीनोत्तुङ्गपयोधरेति सुमुखाम्भोजेति सुभ्रूरिति।  
दृष्ट्वा

माद्यति[^8]मोदतेऽतिरमते प्रस्तौति

[^8]: "मुह्यति"

जानन्नपि[^9]  
प्रत्यक्षाशुचिपुत्तिकां स्त्रिय

[^9]: "विद्वानपि"

महो मोहस्य दुश्चेष्टितं॥७२॥

स्मृताभवति तापाय दृष्टा चोन्मा

दवर्द्धिनी ।  
स्पृष्टा भवति मोहाय

सा नाम दयिता कथम्‌ ॥७३॥

**॥इति यौवनप्रशंसा समाप्ता**







 (सं० टी०) कान्तेति पुरुषः स्त्रियं प्रत्यक्षं अशुचीनां पुत्तिकां जानन्नपि उत्सुको विमर्या दो भवति मोदते च हर्षंप्राप्नोति रमते चइति स्तौति इतीति कथं तस्या अभिधानं गृण्हाति कान्ते सुन्दरि उत्पललोचने विपुलः श्रोणीभरः कटिप्रदेदो यस्याः सा पीनौ मांसलौ उत्तुङ्गौऊर्ध्वो पयोधरौ यस्याः सा सुष्टु मुखाम्भोजंयस्याः सा एवमभिधानानि गृहीत्वा स्तौति अहो इति आश्चर्यामिदं मोहस्य दुश्चेष्टितम्‌ ॥७२॥७३॥

तावदेवामृतमयी यावल्लोचनगोच

रा।  
चक्षुः पथादपगताविषादप्य

तिरिच्यते॥७४॥

नामृतं न विषं किं चिदेकां मुत्त्का

नितम्बिनीम्‌ ।  
सैवामृतलतारक्ता

विरक्ता विषवल्लरी॥७५॥

 (सं०टी०) विषादतिरिच्यते अधिका भवति ॥७४॥७५॥

आवर्तः संशयानामविनयभवनं पत्तनंसाहसानाम्‌  
दोषाणां सन्निधानंकपटशतमभयं क्षेत्रमप्रत्ययानाम्।



स्वर्गद्वारस्यविघ्नो नरकपुरमुखं सर्व

मायाकरण्डम्‌  
स्त्रीयन्त्रं केन सृष्टं वि

षममृतमयं प्राणिनां मोहपाशः॥७६॥

 (सं० टी०) आवर्त्त इति लोके यन्त्राणि सन्ति तैर्मारणोच्चाटनवशीकरणादिक्रियाः क्रियन्ते अतः स्त्रीयन्त्रंकेन ब्रह्मणा सृष्टं निर्मितं कथं भूतंसंशयानामावर्तः परस्त्रीस्वभावेन सत्वकृत्स्नोपि सितश्चेत्इतरे संशयं कुर्वन्ति पुनः दोषाणां सन्निधानं सर्वे दोषास्तत्सन्निधाने भवन्ति अप्रत्ययानामगुणानां क्षेत्रं स्वर्गद्वारस्य विघ्नो नाशनशीलं नरकाणांयत्पुरं तस्य मुखं सर्वासां मायानामलीकानांकरण्डं स्थापनपात्रं एतादृशं स्त्रीयन्त्रं प्राणिनां मोहपाशो भवति॥७६॥

सत्यत्वेन शशाङ्कएष वदनीभूतोनवेन्दीवरद्वन्द्वं  
लोचनतां गतं न कनकैरप्यङ्गयष्टिः कृता।  
किन्त्वेकं कविभिः प्रतारि

तमनास्तत्वं विजानन्नपि  
त्वङ्मांसास्थि

मयं वपुर्मृगदृशां मन्दो जनः सेवते॥७७॥



लीलावतीनां सहजा विलासा

स्त  
एव मू़ढस्य हृदि स्फुरन्ति।  

रागो नलिन्या हि निसर्गसिद्ध  

स्तत्रभ्रमत्येव मुदा षडङ्घ्रिः॥७८॥

 (सं० टी०) सत्येति एषः शशाङ्कः सत्यत्वेनवदनीभूतो नैव नच इन्दीवरद्वन्द्वंसत्यत्वेनलोचनतां गतं कनकैःसुवर्णैरपि सत्यत्वेन अङ्गयष्टिर्नकृता किन्तु एवमुक्तप्रकारेण कविभिः उपमा दत्ताऽतःप्रतारितमनास्तत्वतोजानन्नपि मन्दोजनः मृगदृशांत्वङ्मांसास्थि प्रचुरं वपुः सेवते॥७७॥ ७८॥

यदेतत्पूर्णेन्दुद्युति हरदुदाराकृति [व](http://धरं.)

रम्‌[^10]  
मुखानं तन्वङ्ग्याः किलवसति

[^10]: "धरं"

तत्राधरमधु।  
इदं तावत्पाकद्रुमफलमिवार्ताविरसम्‌ व्यतीतेऽस्मि-  
न्कालेविषमिव भविष्यत्यसुखदं॥७९॥

 (सं० टी०)यदेतदिति यत्‌ यस्मात्कारणात्‌ पूर्णेन्दुः तस्य द्युतिःतेजः तां हरतीति तथा भूतोदारा आकृतिर्यस्य तत्‌ वरं श्रेष्ठंएवं तन्व



ङ्गया मुखानंतत्र अधरमधु वसतीति किल श्रूयसे तर्हिइदं तावत्पाकदुमस्य फलं अस्मिन्काले यौवनेऽतीते अतिक्रमिते सति अतीव विरसं विषमिवासुखदं भविष्यति यथा पाकद्रुमस्य फलं पत्त्काकालोपचितं चेत्‌ रसवत्‌ नोचेत्‌ तत्कालातिक्रमेण तत्र नश्यति विषमिव भवति तथा तरूण्या मुखमपि ॥७९॥

उन्मीलत्रिवलीत्तरङ्गनिलया प्रोत्तुङ्ग

पीनस्तन  
द्वन्द्वेनोद्यतचक्रवाकमिथु

ना वक्रम्बुजोद्भासिनी।  
कान्ताका

रधरा नदीयमभितः क्रूराशया ने

ष्यते  
संसारार्णवमज्जनं यदिततो

दूरेण सन्त्यज्यताम्‌ ॥८०॥

जल्पन्ति सार्द्धमन्येनपश्यन्त्यन्यं

सविभ्रमाः।  
हृदये चिन्तयन्त्यन्यं

प्रियःको नाम योषिताम्‌ ॥८१॥

मधु तिष्ठति वाचियोषितां हृदि हा

लाहलमेव केवलं।  
अत एव निपी

यतेऽधरो हृदयं मुष्टिभिरेव ताड्य

ते॥८२॥



 (सं० टी०) उन्मीलदिति कान्तां नाम नदीं कृत्वाउभयोः सादृश्यं वर्ण्यते उन्मीलश्चिवली रोमावलीसा एव तरङ्गास्तेषां निलयं स्थानं यस्याः सा प्रकर्षेण उत्तुङ्गं उच्चं पीनं मांसलं स्तनद्वयं तदेव उद्यतं चक्रवाकमिथुनं यस्याः सा वक्रमेवाम्बुजं तेन उद्भासिता शोभायमाना एवं भूता कान्ताकारधरा नदी इत्थमभितः समन्ततः क्रूरः आशयः अभिप्रायो यस्याः सानदीपक्षे आशयः आवर्तः हेजनाः यदि भवतां संसारार्णवमज्जनं नेष्यते इच्छा नास्ति तर्हि भवाद्धिः इयं दूरेण सन्त्यज्यताम्॥८०॥८१॥८२॥

अपसर सखे दूरादस्मात्कटाक्षशि

खानलात्‌  
प्रकृतिविषमाद्योषित्सर्पा

द्विलासफणाशृतः।  
इतरफणिना द

ष्टाः शक्याश्चिकित्सितुमौषधैश्चतु  

रवनिताभोगिग्रस्तं त्यजन्ति हि म

न्त्रिणः॥८३॥

 (सं० टी०) अपसरेति हे सखे योषित्सर्पात्‌ दूरादपसर गच्छ कथं भूतात्‌ सर्पात्‌ कटाक्ष एव विशिखो बाणःतस्य अनलःअग्निर्यस्मिन्



तस्मात्‌ पुनःकथं भूतात्‌ प्रकृत्या स्वभावेन दैवेन धा विषमात्‌ कुटिलाद्वक्रात्‌ पुनः विलासा एवकणास्ता विभर्ति तस्मात्किमित्युच्यतेइतरङ्गणिना सर्पेण दष्टाः औषधैश्चिकित्सितुं शक्यन्तेचतुरवनिताभोगिग्रस्तं मन्त्रिणः हि निश्चयेन त्यजन्ति अतो दूरादेव अपसर ॥८३॥

विस्तारितं मकरकेतनधीवरेण  

स्त्रीसंज्ञितं बडिशमत्र भवाम्बुराशौ।  

येनाचिरात्तदधरामिषलोलमर्त्य-  

मत्स्यान्‌ विकृष्य पचतीत्यनुरागवन्हौ॥८४॥

कामिनीकायकान्तारे कुचपर्वतदुर्गमे।  

मा सञ्चर मनः पान्थतत्रस्ते स्म

रतस्करः॥८५॥

  (सं० टी०)विस्तारितेति मकरकेतनेन मदनेन धीवरेण कैवर्तकेन अत्र भवाम्बुराशौभवसमुद्रेस्त्रीसंज्ञितम्‌ बडिशं जालं विस्तारितं प्रसृतं किमर्थं येन बडिशेन अचिरात्क्षणात्तस्याः स्त्रिया अधर एव आमिषं तस्मिन्लोलाःसतृष्णा ये मर्त्यमत्स्याः तान्‌ विकृष्य अनुरागः प्रीतिः स एववन्हिः तस्मिन्पचति॥८४॥८५॥



व्यादीर्घेण चलेन वक्रगतिना तेजस्विना भोगिना  
नीलालद्युतिनाहिना वरमहं दष्टो न तच्चक्षुषा।  
दष्टेसन्ति चिकित्सका दिशि दिशि प्रायेण धर्मार्थिनो  
मुग्धाक्षीक्षणवीक्षितस्य न हि मे वैद्यो न चाप्यौषधं

**॥**

८६

**॥**

 सं० टी० व्यादीर्घेति तच्चक्षुषा तस्याः चक्षुषा अहिना अहं दृष्टः न वरं श्रेष्ठमुत्तमम् कथं भूतेन विशेषेण आदीर्घेण चलेन चञ्चलेन वक्र गतिना तेजस्विना भोगिना भोगो नाम फणा विद्यते यस्य चक्षुषः नाना भोगा भवन्ति नीला जवत् द्युतिर्यस्य तेन इतरेण अहिना दष्टे दिशि दिशि प्रायशो धर्मार्थिनः चिकित्सका; सन्ति परन्तु मुग्धाक्षी तस्याः ईक्षणवीक्षितस्य मे वैद्यो नास्ति औषधमपि नास्ति ॥८६ ॥

**इह हि मधुरगीतं नृत्यमेतद्रसोऽयम्  
स्फुरति परिमलोऽसौ स्पर्श एषस्तनानाम् ॥  
इति हतपरमार्थैरिन्द्रियैर्भ्राम्यमाणो  
ह्यहितकरणदक्षैः पञ्चभिर्वञ्चितोऽस्मि ॥८७॥**



** **(सं० टी०) इहेति इह लोके मधुरगीतं कर्णयोर्विषयः एतन्नृत्यं चक्षुषो विषय; अयं रसः रसनायाः विषयः असौ परिमलः स्फुरति घ्राणस्य विषय एव स्तनानां स्पर्शः स्पर्शस्य विषयः इति पञ्चेन्द्रियाणां पञ्च विषयाः हेज न त्वमेभिः पञ्चभिरिन्द्रियैः भ्राम्यमाणः सन् वञ्चितोऽसि कथं भूतैरिन्द्रियैः हतः नाशितः परमार्थो यैः पुनः अहितं नरकादिकं तस्य करणे दक्षै; ॥८७॥

न गम्यो मन्त्राणां न च भवति भैषज्यविषयो  
न चापि प्रध्वंसं व्रजतिविविधैः शान्तिकशतैः।  
भ्रमावेशादङ्गे किमपि विदधद्भव्यमसमम्  
स्मराऽपस्मारोऽयं भ्रमयति दृशं घूर्णयति च ॥ ८८ ॥

 सं० टी० न गम्येति अयं स्मर; मदन; अप स्मारो वर्त्तते अपस्मारनिवारणार्थमुपायाः सन्ति ते कर्तव्याः इति चेतर्हि अयं तथा न भवति अयं कथं भूतः मन्त्राणां न गम्यः भैषज्य



विषयः न भवति पुनः विविधैरनेकप्रकारैः शांन्तिकशतैः न चापि प्रध्वंस व्रजति नाशं न प्राप्रोति अथ च भ्रमस्य आवेशात् अङ्गे किमपि भव्यं कर्तव्यमसमं विदधत् यत्किंचित्करोति दृशं दृष्टिं भ्रमयति धूर्णयति च ॥८८॥

जात्यन्धाय च दुर्मुखाय च जराजीर्णाखिलाङ्गाय च  
ग्रामीणाय च दुष्कुलाय च गलत्कुष्ठाभिभूताय च।  
यच्छन्तीषु मनोहरं निजवपुर्लक्ष्मी लवश्रद्धया  
पण्यस्त्रीषु विवेककल्पलतिका शस्त्रीषु रज्येत कः ॥८९॥

**वेश्यासौ मदनज्वाला रूपेन्धनसमेधिता॥  
कामिभिर्यत्र हूयन्ते यौवनानि धनानि च ॥९०॥**

 (सं० टी०) जात्यन्धेति पण्यस्त्रीषु वेश्या सु कः रज्येत इच्छां करोति कथं भूतासु जात्यन्धाय च दुर्मुखाय च जरया जीर्णानि अखिलानि अङ्गानि यस्य तस्मै ग्रामीणाय अचतुराय दुष्कुलं नीचकुलं तत्र उत्पन्नाय च गलत्कु



ष्टेन अभिभूताय पीडिताय एवमादये लक्ष्मीलवश्रद्धया अस्पद्रव्यप्राप्त्यर्थं मनोहरं सुन्दरं निजं स्वकीयं वपुः शरीरं प्रयच्छन्तीषु पुनः कथं भूतासु विवेक एव कल्पलतिका कल्पवल्ली तस्याः शस्त्रीषु शस्त्रभूतासु छेत्रीषु ॥८९॥९०॥

कश्चुम्बति कुलपुरुषो वेश्याधरपल्ल वं मनोज्ञमपि ।  

चारभटचौरचेटक नटविटनिष्ठीवनशरावम् ॥९१॥

|शति कामिनीनगर्हणम्|

 (सं० टी०) कइति कुलपुरुषः सन् को वा मनोज्ञं सुन्दरमपि वेश्याधरपल्लवं चुम्बति कुलपुरुषस्तु नैव किमिति कथं भूतं वेश्याधरपल्लवं चारो हेरः भटः भाट्टश्चौरश्चोरः चेटकं करोति स चेटकः नटः नर्तकः विटः भाण्डः इत्यादीनां निष्ठीवनं लालोदकं त्यज्यते तस्य शरावपात्रं एवं निन्द्यम् ॥९१॥



अथ सुविरक्तप्रशंसा।

धन्यास्तएव तरलायतलोचनानाम्  

तारुण्यरूपघनपीनपयोधराणाम्।  
क्षामोदरोपरि लसत्रि वलीलतानाम्  
दृष्ट्वाकृतिं विकृतिमेति मनो न येषाम् ॥ ९२ ॥

 (सं० टी०) धन्याइति तएव धन्याः येषां मनः चपलानि आयतानि विस्तीर्णाति लोचनानि यासां तासां आकृतिं रूपं दृष्ट्वा विकृर्ति न एति कथं भूतानां तारुण्यं रूपं घनौ पीनौ च पयोधरौ यासां पुनः क्षामं कृशमुदरं तस्योपरि लसन्त्यः शोभायमानाः त्रिवलयो यासाम् ॥९२॥

**बाले लीलामुकुलितममी सुन्दरा दृष्टिपाताः  
किं क्षिप्यन्ते विरम विरम व्यर्थएष श्रमस्ते ।  
सम्प्रत्यन्ये वयमुपरतं वाल्यमास्था वनान्ते  
क्षीणो मोहस्तृणामव जगज्जालमालोकयामः॥९३॥**

 (सं० टी०) बालेति हे बाले त्वया लीला मुकुलितमस्पष्टं यथा स्यात्तथा अमी सुन्दरा;



दृष्टिपाताः किं किमर्थं क्षिप्यन्ते त्यज्यन्ते सम्प्रति अधुना ते तव एष श्रमः व्यर्थः निरर्थकः किमिति वयमन्ये पूर्वे न भवामः इदानीमस्माकं बाल्यमुपरतं अज्ञानं गतम् वनान्ते आस्था उत्पन्ना मोहः क्षीणः इदं जगज्जालं तूणमिव आलोकयामः अतो विरम विरामं प्राप्नुहि ॥९३॥

**इयं बाला मां प्रत्यनवरतमिन्दीवरदलप्रभा-  
चोरंचक्षुः क्षिपति किमभिप्रेतमनया।  
गतो मोहो ऽस्माकं स्मरशबरबाणव्यतिकरज्व  
लज्ज्वालाः शान्तास्तदपि न वराकी विरमति ॥९४॥**

 (सं० टी०) इयमिति इयं बाला मां प्रति अनवरतं निरन्तरं चक्षुः क्षिपति त्यजति अनया किमभिप्रेतं मनसि किमियमिच्छति नजाने कथं भूतं चक्षुः
इन्दीवरंनीलोत्पलं तस्य प्रभाकान्तिस्तां चोरयति तदस्माकं मोहो गतः स्मर एव शबरः कैवर्तकः तस्य बाणानां व्यतिकरेण अतिशयेन प्रेषितेन या ज्वलज्ज्वालास्ताः शान्ताः तदपि एवं सति इ-



यं वराकी मूर्खा न विरमति विरामं न प्राप्रोति ॥९४॥

**शुभ्रं सद्म सविभ्रमा युवतयः श्वेतातपत्रोज्ज्वला  
लक्ष्मीरित्यनुभूयतेस्थिरमिव स्फीते शुभे कर्मणि ।  
विछिन्ने नितरामनङ्गकलहक्रीडात्रुटत्तन्तुकम्  
मुक्ताजालमिव प्रयातिझटिति भ्रश्यदिशो दृश्यतां ॥९५॥**

 (सं० टी०) शुभ्रमिति शुभ्रं सद्म गृहं सविभ्रमाः सविलासा युवतयस्तरुण्यःश्वेतमातपत्रं तद्वदुज्ज्वला लक्ष्मीः इति स्फीते पुष्कले शुभे कर्मणि सति स्थिरमिव अनुभूयते तदेव विच्छिन्ने जाते सति नितरामत्यन्तमनङ्गस्य कलहेन या क्रीडा तस्यां त्रुटत्तन्तुकं गच्छति मुक्ताजालं झटिति शीघ्रं भूश्यत् दिश; भूश्यदेकैकं चतुर्दिशासु प्रयाति तद्वत् पूर्वो दृश्यतां पश्यतां ॥ ९५ ॥

**सदा योगाभ्यासव्यसनवशयोरात्ममनसोरविच्छिन्ना**



**मैत्री स्फुरति**

यमिनस्तस्य किमु तैः।  
प्रियाणामालापैरधरमधुभिर्वऋविधुभिः  
सनिश्वासामोदैः सकुचकलशाश्लेषसुरतेः ॥९६॥

**किं कन्दर्प करं कदर्थयसि किं कोदण्डझङ्कारितै  
रे रे कोकिल कोमलं कलरवं किं त्वं वृथा वल्गसे।  
मुग्धे स्निग्धविदग्धमुग्धमधुरैर्लोलैः लटाक्षैरलम्  
चेतश्चुम्बित चन्द्रचूडचरणध्यानामृत वर्तते ॥९७॥**

 (सं० टी०) सदेति सदा योगाभ्यासस्य व्यसनेन वशयोः आत्मा मनश्च आत्ममनसी तयोरविच्छिन्ना मैत्री स्फुरति वर्तते एवं भूतस्ययमिनः इन्द्रियनिग्रहः कर्तुं तस्य तैः किमु किं प्रयोजनं तैः कैः प्रियाणामालापैः अधरमधुभिः वक्रविधभिः वक्रात् निष्काशितैः निश्वासेन सह आमोदैः गन्धैः कुचकलशानामाश्लेषैः आलिङ्गनैः सह सुरतैः इत्यादिभिः किं प्रयोजनम् ॥९६॥९७॥



यदासीदज्ञानं स्मरतिमिरसञ्चारजनितम्  
तदा सर्वे नारीमयमिदमशेषं जगदभूत् ।  
इदानीमस्माकं पदुतरविवेकाञ्जनदृशाम्  
समीभूतादृष्टिस्त्रिभुवनमपि ब्रह्म मनुते ॥९८॥

**वैराग्ये सञ्चरत्येको नीतौ भ्रमतिचापरः।  
शृङ्गारे रमते कश्चिद्भुविभेदाः परस्परम् ॥९९॥**

 (सं० टी०) यदास्माकं स्मरतिमिरे अन्धकारे सञ्चारेण जनितमज्ञानमासीत् तदा सर्वमिदमशेषं जगन्नारीमयं नारीप्रचुरमभूत् इदानीमधुना अस्माकमतिशयेन पटुविवेक एव अञ्जनन्तेन युक्तादृष्टिर्येषामस्माकं दृष्टिः समीभूता समतां प्राप्ता त्रिभुवनमपि ब्रह्म मनुते मानयति इति सुतरां विरक्तः इति सुविरक्तप्रशंसा ॥९८॥९९॥

**यद्यस्य नास्ति रुचिरं तस्मिंस्तस्यास्पृहा मनोज्ञेऽपि ।  
रमणीयेऽपि सुधांशौ न मनः कामः सरोजिन्याः ॥१००॥**



 (सं० टी०) यदिति यस्य यत् रुचिरं नास्ति तत्र मनोज्ञेपि सुन्दरेऽप्यस्य स्टहा न भवति अत्र दृष्टान्तः चन्द्रस्तु सर्वेषां प्रियकरः रमणीयः तस्मिन् सूर्यविकासिन्याः सरोजिन्याः मनसः कामः प्रीतिर्नैव भवति एवं यस्य यत्र प्रीतिस्तस्य तद् रुचिकरं अतो नीतिः गृङ्गारश्च वैराग्यं च उक्तं एतेषु यत्र यस्य प्रीतिस्तेन तद्द्रष्टव्यं इदं गृङ्गारशतकं भर्तृहरिणा कृतं तत् कामबुद्ध्या न कृतं आदावेव आरम्भे समस्तभावैः खलु बन्धन स्त्रिय इत्युक्तम् मध्येऽपि दुःखैकहेतुर्न हि कश्चिदस्ति इत्यादीनि वचनानि स्थले स्थले स्थितानि तासां कामिनीनां प्रशंसा कामिभिः क्रियते सा लिखिता प्रान्ते सर्वं विवेकहष्ठ्या निन्दितम्॥१००॥

॥ इतिशृङ्गारशतकं सटीकं संपूर्णम्॥



**अथ भर्तृहरिकृतम् ।**

**वैराग्यशतकम्**  

**![](../books_images/U-IMG-1700460322Screenshot2023-11-20113510.png)**

दिक्कालाद्यनवच्छिन्नाऽनन्तचिन्मात्रमूर्त्तय।  
स्वानुभूत्येकमानाय नमःशान्ताय तेजसे ॥१॥

 (संस्कृतटीका) विश्वेश मोक्षदातारं भैरवं भीति नाशनम्। बुद्धिप्रदं बुद्धिराजं सर्वाङ्गैर्नौभिमि सादरम् ॥१॥

लम्बोदरमुखं ध्यात्वा नत्वा कृष्णं सदाशिवम्॥ वैराग्यशतकव्याख्यां यथाप्रज्ञं करोम्यहम् ॥२॥

दिक्कालाद्यनवच्छिन्ना मूर्तिर्यस्य महात्मनः॥ तस्मै कृष्णाय महते तेजो रूपाय वै नमः ॥३॥

 इह खलु सकलवसुधेशशिखामणीराजर्षिप्रवरः श्रीमद्भर्तृहरिर्वैराग्यशतकमेवारभमाणो राजकु लोत्पन्नत्वात् राज्ञो नीतिशृङ्गाराववश्यमपेक्षि तावत; प्रथमं नीतिगृङ्गारशतके वैराग्यशतका



वतरणरूपे निर्मायेदानीं वैराग्यशतकमेवारभमाणः स्वेष्टदेवं सदाशिवं तेजोरूपेण विशेषयन्नमति दिगिति अयं श्लोकस्तु नीतिशतके कृत व्याख्योप्यस्मिन् प्रकरणे मङ्गलरूपेण लिखितत्वात्किंचियद्व्याख्यायते दिक्कालादिना अपरिच्छिन्नात एवानन्ता चिन्मात्रा चैतन्यमात्रं रूपं यस्याः तादृशी मूर्तिर्देहो यस्य तस्मैनम इत्यन्वयः कथं भूताय स्वानुभूतिः स्वानुभवः स एव मानं ज्ञापकं यस्य तस्मै शान्ताय निरुद्वे गाय तेजसे तेजोरूपायेति ॥१॥

**बोद्धारो मत्सरग्रस्ताः प्रभवःस्मयदूषिताः।  
अबोधोपहताश्चान्ये जीर्णमङ्गे सुभाषितम् ॥२॥**

** (सं० टी०) वेत्ता मात्सर्यसंयुक्तः प्रभुर्गर्वेण दूषितः॥**

भाषितं सकलं लीनं देह एव तु नोबहिः ॥१॥

 बोद्धार इति महतां गुणान् महत्स्वे व लीनानालोक्य शोचन्नाह बोद्धार इति बोद्धारः सदसद्विवेककर्तारोऽहमेव बहुज्ञो ऽल्पज्ञं किमन्यं पृच्छेयमन्यस्मिन्नल्पज्ञत्वदोषदर्शनरूपेण मात्सर्येण ग्रस्ताः सर्पेण भेका इव निगीर्णाः



प्रभवः सर्वगुणग्रहणसमर्थाः मां धनादिसम्पन्नमालोक्य सर्वएवायान्तीति स्मयेन गर्वेण दूषिताः दुष्टान्तः करणा; अन्ये तदतिरिक्ताः अबोधेनाज्ञानेनोपहताः हतप्रायाः अतः सर्वमङ्गे एव जीर्णे लीनं न बहिरन्येषु प्रसारितमितिभावः ॥२॥

**न संसारोत्पन्नं चरितमनुपश्यामि कुशलम्  
विपाकः पुण्यानां जनयतिभयं मे विमृशतः।  
महद्भिः पुण्यौघैश्चिरपरिगृहीताश्च विषया  
महान्तो जायन्ते व्यसनमिव दातुं विषयिणाम्**

॥

**३**

॥

 (सं० टी०) संसारजनितं वृत्तं सुखद न कदाचन ॥

सुखरूपं भजेत्कृष्णं यदीच्छेन्मुक्तिमात्मनः ॥१॥

 नेति संसारचरितं सुखरूपं न भवतीति तत्र लुब्धान् जनान् शिक्षयन् आह नेति संसारः संसरणरूपो जगदनेकव्यापारस्तत्र भवम नेकचरितं जनकृतं नानाकर्तव्यरूपं कुशलं दृढ सुखरूपं न पश्यामि चलानां पदार्थानां फलमपि चलमेव भवतीति भाव; ननु स्वर्गादिजनका



श्वमेधादियागपुण्यानां सुखमयः स्वर्गवासः फलं श्रुतमेव कथं तेषां विपाके स्वभयजनकत्वं तन्नाह विपाक इति पुण्यानामपि कर्मणां विपाकः फलं में मम विमृशतो विचारयतो भयं जनयति तत्र कारणमाह महद्भिः पुण्यौघैः पुण्यसमूहैः चिरकालेन परिगृहीताः सम्यग्धृता विषया महान्तोऽपि स्वरूपतः फलदानतो विषयिणां रागिणां व्यसनं दुःखमेव जमयितुमुत्पादयितुं जायन्ते उत्पद्यन्ते इति क्षीणे पुण्ये मर्त्यलोकं विशन्तीति भगवद्वचनाच्च ॥३॥

**उत्खातं निधिशङ्कया क्षितितलं ध्यातागिरेर्धातवो  
निस्तीर्णः सरितां पतिर्नृपतयो यत्नेन सन्तोषिताः।  
मन्त्राराधनतत्परेण मनसा नीताः श्मशाने निशाः  
प्राप्तः काणवराटकोऽपि न मया तृष्णऽधुना मुञ्च मां ॥४॥**

** (सं० टी०) निखनेद्वसुधां धातुगिरेर्धातुं सदौषधैः॥**

निस्तरेदुदधिं यद्वा तृष्णाशान्तिस्तु कृष्णतः ॥१॥



 वसुधादिखननक्रियाश्रान्तस्तत्क्रियालभ्यवस्विच्छानिवृत्तये तृष्णामेव प्रार्थयति उत्खातमिति गृहे निधिस्तिष्ठति नवेति शङ्कया क्षितेस्तलपर्यन्तमुत्खातं खनितं गिरिधा तवो हरितालादयो ध्माताः अनेकौषधयोगेनाग्नौ तापिताः सरितां पतिः समुद्रोऽपि परतो रत्नादिलाभेच्छ्यान्तः प्रवेशतो वा निस्तीर्णः सीमालङ्घितः नृपतयो राजानोऽप्यनेकयत्नै रुपायैस्तोषिताः तुष्टिं प्रापिताः मन्त्राराधने वशीकरणे तत्परेण संलीनेन मनसा श्मशाने शवसमीपे निशाः नीता अतिक्रमिताः एतासु क्रियासु वराटकोऽपि नैव सम्प्राप्तो लब्धोऽतो मां हेतृष्णेऽधुनैव शीघ्रं मुञ्च त्यजेति प्रार्थना ॥४॥

**भ्रान्तं देशमनेकदुर्गविषमं प्राप्तं न किंचित्फलम्  
त्यस्का जातिकुलाभिमानमुचितं सेवा कृता निष्फला ।  
भुक्तं मानविवर्जितं परगृहे साशङ्कया काकवत्  
तृष्णेदुर्मतिपापकर्मनिरते नाद्यापि सन्तुष्यसि ॥५॥**

 (सं० टी०) लोभादनेकदेशेषु मनोभ्रमसि



लोलुप॥ कृष्णस्मरणसन्देशं सम्भ्रमश्रमहारिणम् ॥१॥ भ्रान्तमिति परदेशादिगमनानेकसेवादिकरणसन्तप्तः सन् तृष्णामेव निन्दति भ्रान्तमिति अनेकं बहुप्रकारम् दुर्गे गन्तुमशक्यम् पर्वताटव्यादिना एवं भूतं देशं प्रति भ्रान्तं चलितं फलं तु किंचिदल्पमपि एकमपि वा न प्राप्तं नैव लब्धं किं बहु बहु प्रकारं वा ननु देशगमनागमनमात्रं कृत्वा फलं तु कस्यचित् सेवां विना नैव भवतीत्याशङ्कयाह त्यक्त्वेति जातिर्ब्रह्मक्षत्रादिः कुलं सत्कर्मादिनोत्पन्नं तत्रोचितमभिमानं नीचकर्माकरणरूपम् त्यक्त्का सेवापि कृता सापि निष्फला फलशून्या मानो निमन्त्रणादिपूर्वकमाह्वानं सत्कारस्तद्रहितं यथास्यात्तथा भुक्तं परगृहे आशङ्कया सह वर्तमानया तथा बुद्ध्या भीत्यावेति शेषः हेतृष्णे दुर्मत्या पापरूपं कर्म तत्र निरते निमग्ने अद्यापि पापं कर्म कारयित्वापि न सन्तुष्यसि अपरं किं कारयसीति भावः ॥५॥

**खलोल्लापाः सोढाः कथमपि तदाराधनपरै-  
र्निगृह्यान्तर्बाष्पं हसितमपि शून्येन मनसा॥  
कृतश्चित्तस्तम्भः प्रहसितधियामञ्जलिरपि  
त्वमाशे मोघाशे किमपरमतो नर्तयसि माम् ॥६॥**



 **(सं० टी०) ॥ खलवाग्बाणविद्धोऽपि न तत्सेवारतो भवेत् ॥**

कृष्णसेवारतो न स्यादत्रानन्दो निराश्रयः

**॥**

१

**॥**

 तृष्णाऽतिगुर्वी अतः प्रथमं तत्रानेकदुःखानि प्रदर्श्याशायामपि तानि दर्शयितुमाशां प्रार्थयते खलइति स्वलानां प्रतिक्षणे परच्छिद्रनिरीक्षकाणामालापाः नीच सम्बुद्धयो रे दीन मन्द इत्यादिका उच्चैराव्हा नरूपाः सोढा अङ्गीकृताः कथमपि केनापि प्रकारेण तदाराधनपरैः तेषां खलानामाज्ञां संलग्नै रस्माभिरिति शेषः तेषां कटुवचनैरुत्थितमन्त र्बाष्पं श्वासस्तं निरुध्य इत्यर्थः मां दीनमन्यं वा दृष्ट्वा प्रहसिता धीर्येषां तेषामपि चित्तस्तम्भस्त द्वारणमञ्जलिः प्रणामश्च कृतः शून्येन साररहि तेन मनसा तथापि हे आशे मोघा निष्फला आशा इच्छा दिक् इति वा यस्या; सा त्वं किमपरं एतत्सर्वे कारयित्वापि खलानां पुरः मां नर्तयसि नर्तनं कारयसीतिभावः ॥६॥



**आदित्यस्य गतागतैरहरहः सङ्क्षीयते जीवितम्  
व्यापारैर्बहुकार्यभारगुरुभिःकालो न विज्ञायते ।  
दृष्ट्रा जन्मजराविपत्तिमरणं त्रासश्च नोत्पद्यते  
पीत्वा मोहमयीं प्रमादमदिरामुन्मत्तभूतं जगत् ॥७॥**

 

**(सं० टी०) गमनागमनं कुर्वन् रविर्हरति जीवितम् ॥**

सेवितं यैर्हरेः पादकअं तेषां सुजीवितम् ॥ १॥

 जगदन्मादं दुःखसहिष्णुतां काला ज्ञानं च दर्शयति आदित्येति गतागतैर्गमनागमनैः उदयाचलादस्ताचलं प्रति गमनमागमनं तु ततः पुनरुदयाचलं प्रति एवं प्रकारकैर्गतागतैर हरहः प्रतिदिनं जीवितमायुः क्षीयते नश्यति व्यापारैर्जगदनेकव्यवहारैः कथं भूतैः बहुकार्य भारगुरुभिः बहूनि कार्याण्येव भारा वोढुमशक्या स्तैर्गुरुभिमहद्भिः कालो मरणं किंयदायुर्गतं किय दवशिष्टमिति तु कैश्चिदपि न विज्ञायते न वि शेषेणानुभूयते जन्मादिमरणान्तं कर्म सर्वेषा मात्मनोऽपि दृष्ट्वा स्वनेत्रगोचरीकृत्वाऽपि त्रा-



सो भयं नोत्पद्यते अनिष्टकरणात्कश्चिदपि न निवर्ततइति भावः तत्र हेतुमाह पीत्वेति मोहप्रचुरां प्रमादरूपां मदिरां पीत्वा जगद्गमनशीलं उन्मत्तभूतं कर्तव्याकर्तव्यविचारशून्यं जातमिति शेषः ॥७॥

**दीनादीनमुखैः सदैव शिशुकेराकृष्ट जीर्णाम्बरा  
क्रोशद्भिः क्षुधितैर्नरैर्न विधुरा दृश्येत चेद्गो हिनी।  
याच्ञाभङ्गभयेन गद्गदगलत्रयुट्यद्विलीनाक्षरम्  
को देहीति वदेत्स्वदग्धजठरस्यार्थे मनस्वीजनः ॥८॥**

  (सं० टी०) अतिदीनमुखैः पुत्रैर्युक्ता पत्नी कदम्बरा

**॥**

न भवेद्गेहिनो गेही देहीतीह कथं वदेत् ॥ १ ॥

 पुत्रादिसङ्ग्रहो विवेकिनामपिदुःखद इत्याह दीनेति दीनेभ्योऽप्यतिदीनानि मुखानि येषां तैः शिशुकैर्बालैराकृष्टं जीर्णमम्बरं वस्त्र यस्याः सा कथं भतैः क्रोशद्भिरन्नार्थं रूदद्धिरम्यैश्च गृहनरैः क्षुधितैर्विधुरातिदुःखवती एतादृशी गेहिनी भार्या चेत् यदि न दृश्येत म



नस्विना जनेनेतिशेषः याच्ञाभङ्गभयेन याञा देहीति प्रार्थना तस्या भङ्गो नाशः न दास्यामीति दातुर्वाक्येन तद्भयेन गद्गदं सबाष्पं गलत् पतत्पदतो वर्णतो वा त्रट्यत् विलीनान्यस्पष्टान्यक्षराणि यस्मिन्वाक्ये तक्रियाविशेषणं वा को मनस्वीजनः धीरः वदेत् देहीति कः कथयेत स्वजाठरानलेन दग्धस्य जठरस्यायें स्वोदरपूरणा येत्यर्थः अत्र आकारप्रश्लेषः कार्योऽन्यथार्थभ्रंशः स्यात् ॥८॥

**निवृत्ता भोगेच्छा पुरुषबहुमानो विगलितः  
समानाः स्वर्याताः सपदि सुहृदोजीवितसमाः।  
शनैर्यष्ट्योत्थानं घनतिमिररुद्धे च नयने  
अहो धृष्टः कायस्तदपि मरणापायचकितः ॥९॥**

  (सं टी०) स्वीयानां मरणं दृष्ट्वा त्यक्त्वा भीतिं मृतेः पुमान् ॥

**भवसागरपाराय कृष्णचन्द्रं सदा भजेत् ॥१॥**

 मरणंभयशङ्कितं पुरुषं दूष यति निवृत्तेति भोगेच्छा पूर्वं यथासीत्तथेदानीं नास्त्यतो देहेन्द्रिय वैकल्यात् निवृत्ता क्षीणा पु



स्वरूपेषु मध्ये यो बहुमानः सत्कारः सोऽपि विमलितः नष्टः पुरुषेति संसारिणं प्रति सम्बोधनं वा समानाः सवयसः स्वर्याताः मृताः इदानीं ये ऽवशिष्टाः सुहृदस्तेऽपि जीचितसमाः जीवितं समं पूर्ण येषां अथवा स्वजीवनतुल्यास्ते दुर्हृदस्तिष्ठन्तु म्रियन्तां वा तैः किमित्यर्थः आसनादुत्थानं शनैर्न वेगात्तदपि यष्ट्याश्रयेण लगुडाधारेण न स्वत इत्यर्थः घनेन निबिडेन तिमिरेणान्धकारेण रुद्धे आवृते नयने अहो आश्रर्यं तदपि सर्वेषां निधनं दृष्टापि स्वमरणरूपोऽपायो नाशस्तस्मिन् चकितः शङ्कितः अहमपि मरिष्यामिति किमिति भीत इति यावत् ॥ ९ ॥

हिंसाशून्यमयत्नलभ्यमशनं धात्रा मरुत्कल्पितं  
व्यालानां पशवस्तृणाङ्करभुजः सृष्टाः स्थलीशायिनः ।  
संसारार्णवलङ्घनक्षमधियां वृत्तिः कृता सा नृणां  
यामन्वेषयतां प्रयान्ति सततं सर्वे समाप्ति गुणाः ॥१०॥

 (सं टी०) धात्रा तु निर्मिता सृष्टिर्जीविकान ग्रभोचिता॥ कृतान्तं सर्वजीवानां जीविकाद हरिं भजेत् ॥१॥



 संसारिणां विधिकृतोत्पतिं तेनैव कृतां विषमां वृत्तिं पर्यालोच्य शोचन्नाह हिंसोति हिंसाशून्यं जीवबाधारहितमयनलभ्यसंश्रमसाध्यं दधातीति धाता तेन धारकेण पोपकेण डुधाञ् धारणपोषणयोरितिस्मरणात् व्यालानां सर्पाणां मरुद्वायुरशनं भोजनं कल्पितं विरस्वेतं श्रीकृष्णं विना ब्रह्मणोऽपि धारणपोषणज्ञानं सम्यङ् नास्तीति सूचितं तृणाङ्करभुजः पशवोऽप्रा र्पितलभ्यभोजनाः स्थलीशायिनः अकृत्रिमा भूमिः स्थली तत्र शयनशीलाः संसाररूपोर्णवः समुद्रस्तल्लङ्घने क्षमा समर्थी धीर्येषां तेषां नृणां सा वृत्तिः कृता रचिता यामन्वेषयतां सम्पादयतां सर्वे गुणा अन्वेषणादयः समाप्तिं बिरामं यान्ति वृत्तयो न स्थिरा भवन्तीति भावः ॥१०॥

**न ध्यातं पदमीश्वरस्य विधिवत् संसारविच्छित्तये  
स्वर्गद्वारकपाटपाटनपटुर्धर्मोऽपि नोपार्जितः।  
नारीपीनपयोधरोरुयुगुलं स्वप्नेऽपि नालिङ्गितम्  
मातुः केवलमेव योधनवनच्छेदे कुठारावयम् ॥ ११ ॥**



** (सं० टी०) हरेर्ध्यानं सदा कार्यंजगतो ना शहेतवे ॥ नार्यादिविषयासक्तो न नयेत्कालमात्मनः॥ १ ॥**

 उभयलोकसुखसाधनहीन जनं निन्दत्यात्मनिदर्शनमिषेण नेति ईश्वरस्य सर्व निवन्तुः पदं चरणं जातावेकवचनं विधिवधिधौ पूजाप्रकारे यो विथिर्नियमस्तेन न ध्यातं अन्यथा उदरभरणनिमित्तं मरणपर्यन्तं कपटेन ध्यातमेवेत्यर्थः किमर्थमित्याशङ्कक्य तदृर्शयति संसारस्य जननमरणप्रवाहरूपस्य विच्छित्तये उन्मूलनाय नाशायेत्यर्थः मुक्तिसाधनहीनं प्रदर्श्य स्वर्गादिसुखसाधनहीनत्वं दर्शयति स्वर्गद्वा रकषाटवदुरितं वर्तमानजन्मन्यन्यजन्मनि कृतं वा तस्य पाटनमुन्मूलनं पुण्यकर्मप्रायश्चित्ता दिजीवाभयदानादिरूपो धर्मः सोपि नोपार्जित उद्यम्य न गृहीतः जगतः स्थुलसुखादपि हीनत्वं दर्शयति नार्याः पीनयोरतिपुष्टयोः पयोधरयोः स्तनयोर्युमुलं तदृशयोरूर्वोच युगुलं द्वयं स्वप्नेपि नालिङ्गितं स्वागैर्नाश्लेषितं मातुर्यौवनमेव वनं तच्छेदने दुरीकरणे कुठाराः छेदनशस्त्राणि केवलं नैवान्यत्किंचित्कृतमिति भावः ॥ ११ ॥



**भोगा न भुक्ता वयमेव भुक्ताः  
तपोन तप्तं वयमेव तप्ताः।  
कालो न यातो वयमेव याताः  
तृष्णा न जीर्णा वयमेव जीर्णाः ॥१२॥**

 **(सं० टी०) भोगादयस्तु नैवाप्तास्तैः प्राप्तं निधनं खलु । तृष्णाजीर्णा न मे इन्त जीर्णः कृष्णं कथं भजे ॥१॥**

** **भोगाः****स्त्रगादयो नैव भूक्ताः किं तु तैस्तदभिलाषैर्वयमेव भुक्ताः कालो न यातो वयमेव याताः यस्मिन्काले यत्कर्म कर्तुमुचितं तत्कर्मविहीनो यातः गतः कालस्तु भगवद्विभूतित्वात् वर्ततएव एवं सर्वत्रोहनीयं तपः कृछ्रादि स्वधर्माचरणं वा ॥१२॥

**क्षान्तं न क्षमया गृहोचितसुखं त्यक्तं न सन्तोषतः  
सोढा दुःसहशीतवाततपनाः क्लेशान्नतप्तं तपः।  
ध्यातं वित्तमहर्निशं नियमितप्राणैर्नशम्भोः पदं  
तत्तत्कर्म कृतं यदेव मुनिभिस्तैस्तैः फलैर्वञ्चितम् ॥१३॥**



 **(सं० टी०) क्षमादिसाधनैर्युक्तैस्त्यक्ता न गृहसम्पदः॥ मुन्युक्ते कर्मणां पाके लुब्धैः कृष्णोन सेवितः ॥ १॥**

 गृहे यदुचितं भोजनादिसुखं तत्क्षमया न क्षान्तं किं तु रोगादिपरवशेन सन्तोषादलम्बुद्ध्या त्यक्तमपि न शीतादयः सोढाः तपनोऽग्निः दारिद्र्यभावेन क्लेशात् शास्त्रीयं तपः इज्याग्न्यादिरूपं तु न तप्तं तत्तत्कर्म तादृशं तादृशं कर्म कृतं तत्तत्फलैः तेषां तेषां कर्मणां फलैर्मुनिभिः कर्मोपदेष्टभिः निश्चितं वञ्चितं लघ्वीकृतमित्यर्थः ॥१३॥

**वलिभिर्मुखमाक्रान्तं पलितैरङ्कितंशिरः।  
गात्राणि शिथिलायन्ते तृष्णका तरुणायते ॥१४॥**

** (सं०टी०) दुर्वर्णं वदनं वाल्पकेशैः शुक्कैः शिरोङ्कितम्॥**

गात्रं तु शिथिलं सर्वं तृष्णा तारुण्यमेत्यहो ॥१॥

 जरया ग्रस्तदेहस्य शिथिलाङ्ध्रिकिरक्रिया

**॥**

शिथिलं धीन्द्रियं शान्तं न स्वान्तं विषयाध्वनः ॥२॥

 वार्धक्येऽपि तृष्णाधिक्यं भवतीति दर्शयति वलीति वलिभिमस बताभिः आक्रान्तं व्याप्तं पलितैः सितकेशैः शि



र अङ्कितं चिन्हितं गात्राणि कस्वरेणायंचय वाः स्वक्रियासु कुण्ठिता भवन्ति परं तु तृष्णा या एका मुख्या सा तु तरुणायते तारुण्यमि वाचरति ॥१४॥

**येनैवाम्बरखण्डेन सम्बीतो निशि चन्द्रमाः ।  
तेनैव च दिवा भानुरहो दौगत्यमेतयोः ॥१५॥**

 **(सं० टी०) महत्सु दुर्गतिं दृष्टा स्वस्मिन्प्रातां न दूषयेत् ॥ इति शिक्षा कृता सद्भिः पद्येऽस्मिन् विमलाशयैः ॥ १॥**

 येनेति अम्बरखण्डेनाल्पाभ्रेण सम्वीतो वेष्टितस्तेनैव न वस्त्वन्तरेण दिवा भानुरपि एतयोरपि यदा दौर्गत्यं दैन्यं तदा किं स्वस्मिन्निति भावः॥ १५॥

**अवश्यं यातारश्विरतरमुषित्वापि विषया  
वियोगे को भेदस्त्यजति न जनो यत्स्वयममून्।  
व्रजन्तः स्वातन्त्र्यादतुलपरितापाय मनसः  
स्वयंत्यत्का होते शमसुखमनन्तं विदधति ॥१६॥**



 **(सं० टी०) गच्छतो वस्तुनः स्वाङ्गे महत्सौरम्यं प्रदर्शितम्॥ स्वेच्छया गमनं तस्य हृत्तापं विषय विदधहजेत्॥१॥**

 अवश्यमिति चिरतरं बहुकालमुषित्वा वासं कृत्वा एते प्रतिद्धा विषयाः हि निश्चितं यातारो ऽवश्यं ध्रुवं यास्यन्ति तदा वियोगे विश्लेषे को भेदो यद्येन भेदेन जनो भोक्ता स्वयममून् विषयान्न त्यजति मनु गमनशीलत्वात् स्वयमेव यास्यन्ति को लाभस्तत्त्यागे इत्याशङ्क्य स्वयं त्यागे सुखं स्वेच्छागमनेन दुःखं वर्शयति स्वेच्छया व्रजन्तो विषया मनसः परितः सर्वतस्तापाय भगन्ति स्वयं त्यक्ताः सन्तः शर्म शान्तं सुखं अतएवानन्तमपरिच्छिन्नं विदधति कुर्वन्ति ॥१६॥

**तृष्णाधिकारमाह।**

**विवेकव्याकोशे विदधति शमे शाम्यति तृषा  
परिष्वङ्गे तुङ्गे प्रसरतितरां सा परिणतिः ।**  




**जराजीर्णैश्वर्यग्रसनगहनाक्षेपकृपण-  
स्तृषापात्रं यस्यां भवति मरुतामप्यधिपतिः ॥१७॥**

 (सं०टी०) विवेकेति तृषा तृष्णा शमे उपशमे सति शाम्यति उपशमं गच्छति क्व सति विवेकस्य व्याकोशे विकाशे सति सा परिणतिः तृष्णापरिणामः तुङ्गे परिष्वङ्गे आश्लेषे स ति प्रसरति युक्तोऽयमर्थः अपरापि या विलासिनी भवति सा तुङ्गे परिष्वङ्गे सति तरां प्रसरति नतु व्याप्तिं भजेत लब्धावकाशत्वात तथा सा तृष्णापि मरुतां देवानामप्यधिपतिः इन्द्रः यस्यां तृष्णायां तृषापात्रं भवति तुङ्गे परिष्वङ्गे छेत्तुमशको भवति इत्यर्थः मनुजानां तु का कथा किं विशिष्टो मरुतामधिपतिः जरा जीर्णैश्वर्यग्रसनगहनाक्षेपकपणः जराजीर्णं ऐश्वर्य तस्य ग्रसनेन यद्गहनं तस्य आक्षेपे कृपणः विध्वंसे असमर्थः अतः कारणात् तृष्णा गरीयसी ॥१७॥



**मदनविडम्बनमाह।**

कृशः काणः खञ्जः श्रवणरहितः पुच्छविकलो  
व्रणी पूतिक्लिन्नः कृमिकुलशतैरावृततनुः।  
क्षुधाक्षामो जीर्णः पिठरजकपालार्पितगलः  
शुनीमन्वेति श्वा हतमपि च हन्त्येव मदनः ॥१८॥

 (स्वं० टी०) कृशेति श्वाकुक्कुरः शुनीमन्वेति किं विशिष्टः श्वा कृशो दुर्बलः काणः एक ट्टक्खञ्जो भग्नपादः श्रवणरहित छिन्नकर्णः पुच्छविकलो लाङ्गूलरहितः व्रणी पिटक व्याप्तः पूतिक्लिन्नः पूयरन्धितः पुनः किं भूतः श्वा कृमिकुलशतैरावृततनुः पुनः किं भूतःश्वाक्षुधाक्षामः पुनः किम्भूतः पिठरजकपालार्पितगलः करण्डमुण्डसभार्पितमुखःएवं विधो मर्त्तुकामोऽपि श्वा शनीमन्वेति तदपि मदन एव निश्चयेन हतमपि इन्ति ॥१८॥

**विषयाणामाधिकारमाह।**

**भिक्षाशनं तदपि नीरसमेकवारं  
शय्या च भूःपरिजनो निजदेहमात्रम्।  
वस्त्रं च जीर्णशतखण्डमलीनकन्था  
हा हा तथापि विषया न परित्यजन्ति**

॥

**१९**

॥



 (सं० टी०) भिक्षेति हाहा इति खेदे विषया स्तथापि न परित्यजन्ति कीदृक् समीपं न मुञ्चति तथापीति किं भिक्षाशनं तदपि नीरसं रसरहितं तदप्येकवारं चान्यच्छ्य्या च भूः अन्यञ्चपरिजनो निजदेहमात्रं चान्यत् वस्त्रं जीर्णं शतखण्डमपि मलीनकन्था तथापि विषया ढुरा शया विषोपमा यान्ति प्राणिनाम् ॥१९॥

रूपतिरस्कारमाह ॥

स्तनौ मांसग्रन्थी कनककलशावित्युपमितौ  
मुखं श्लेष्मागारं तदपि चशशाङ्केन तुलितम्।  
स्त्रवमूत्रक्लिन्नंकविवरकरस्पर्धि जघनं  
मुहुर्निन्द्यं रूपं कविजनविशेषैर्गुरु कृतम् ॥२०॥

 (सं० टी०) स्तनाविति अहो इति दुःखे निन्द्यंरूपं कविजनविशेषैर्गुरु कृतं कथंनिन्द्यंस्तनौ मांसग्रन्थी परमित्युपमितौ उपमानितौइति किं कनककलशौ चान्यत् मुखं श्ले-  




ष्मागारंतदपि च शशाङ्केन तुलितं चन्द्रमसा समानं कृतम् जघनं स्त्रवन्मूत्रक्लिन्नं तथापि करिवरकरस्पर्धि गजेन्द्रशुण्डादण्डेन स्पर्धाका एकं रूपं यस्येति स्वरूपं परं सुकविना व्यासेन वर्णितं॥२०॥

**अजानन् माहात्म्यं पततु शलभोदीपदहने  
स मीनोप्यज्ञानाद्बडिशयुतमश्नातु पिशितम् ।  
विजानन्तोऽप्येते वयमिह विपज्जालजटिलान्  
न मुञ्जामः कामानहह गहनो मोहमहिमा ॥२१॥**

 (सं० टी०) अजानन्निति अहह इति खेदे मोहमहिमा गहनोवर्तते यत्तुशलभः पतङ्गः दीपशिखायां पततु शलभः किं कुर्वन्माहात्म्यं अजानन् स मीनो मत्स्यःअज्ञानान्मौढ्यात् बडिशयुतं पिशितं मांसंअश्नानु भक्षतु इह अस्मिन् संसारे एते वयंविजामन्तोऽपि कामान्न मुञ्चानः कथम्भूतान् कामानूविपज्जा लजटिलान् विपदां जालो विपज्जाल; तेन ज



टिलास्तान् अत एव मोहमहिमा गरीयान्२१

**अथ दुर्जनमुद्दिश्याह ॥**

**बिसमलमशनाय स्वादु पानाय तोयं  
शयनमवनिपृष्ठे वल्कले वाससी च ।  
नवधनमधुपानभ्रान्तसर्वेन्द्रियाणा-  
मविनयमनुमन्तुं नोत्सहे दुर्जनानाम् ॥२२॥**

 (सं० टी०) बिसमिति अहं दुर्जनानां पिशुनानामविनयमनुमन्तुं अङ्गीकर्तुं नोत्सहे नोत्साहं कुर्वेंकथम्भूतानां दुर्जनानां नवधनमधुपानभ्रान्तसर्वेन्द्रियाणां नवं नवीनोपार्जितं धनं नवधनं तदेव मधुपानं मदिरापानं तेन मधुपानेन भ्रान्तानि सर्वाणीन्द्रियाणि येषां ते न वधनमधुपानभ्रान्तसर्वेन्द्रियास्तेषां अलमत्यर्थंअशनाय भोजनाय बिसं कमलिनीकन्दं चान्यत् स्वादु पानाय तोयं चान्यदबनिष्टष्ठे शयनं चान्यद्वाससी वल्कलं चीरम् ॥२२॥



**मानितामुद्दिश्याह**

**विपुलहृदयैर्धन्यैः कैश्चिज्जगजनितं पुरा  
विधृतमपरैर्दत्तं चान्यैर्विजित्यतृणं यथा ।  
इह हि भुवनान्यन्येधीराश्चतुर्दश भुञ्जते  
कतिपयपुरस्वाम्ये पुंसां क एष मदज्वरः ॥ २३ ॥**

 (सं० टी०) विपुलेति पुंसां पुरुषाणां क एष मदज्वरः क्व सति कतिपयपुरस्वाम्ये सति धन्यैः कैश्वित्पुरा पूर्वं जगज्जनितं जगत्सृष्टं कथं भूतै र्धन्यैर्विपुलहृदयैः बृहद्धृदयैअपरैः कैश्चिदपि विघृतं निजभुजाभ्यां धारितं अन्यैः कैश्चिदपि पुरुषैः चान्यद्दत्तंकिं कृत्वा विजित्य यथाशब्द इवायें वर्तते जगत्किमिव तृणमिव यथा तृण मनायासेन दीयते तथा जगद्विजित्य दत्तं हि निश्चितम् इहास्मिन जीवलोके अन्ये धीराश्चतुर्दश भुवनानि भुञ्जते तथा स्वल्पस्वाम्ये कोऽयं गर्वः॥२३॥



निस्पृहाणामधिकारमाह।

**त्वं राजावयमप्युपासितगुरुप्रज्ञाभिमानोन्नताताः  
स्यातस्त्वं विभवैर्यशांसि कवयो दिक्षु प्रतन्वन्तिनः।  
इत्थं मानद नातिदूरमुभयोरप्यावयोरन्तरम्  
यद्यस्मासुपराङ्मुखोऽसि वयमव्येकान्ततो निस्पृहाः ॥२४॥**

 (सं० टी०) स्वमिति हे नरेन्द्र त्वं राजा वर्त्तसे वयमपि उपासितगुरुप्रज्ञाभिमनोन्नता वर्त्तामहेराजेन्द्र त्वं विभवैः ख्यातः नः अस्माकं यशांसि महत्वानि कवयः कवीश्वरा दिक्षु प्रतन्वन्ति दशस्वाप दिशासु विस्तारयन्ति हेमानदमानं ददातीति मानदःदोअवखण्डने इति धातुः हे मानद हेमानखण्डन आवयोरुभयोरपि अन्तरं नातिदूरे राजेन्द्र यदि च त्वं अस्मासु पराङ्मुखोऽसि अनादरोऽसि सदा वयमपि एकान्ततोनिस्पृहा वचांमहे त्वय्मनादरात्त्वयि विषये अनादराः ॥२४॥

अभुक्तायां यस्यां क्षणमपि न यातंनृपशतैः  
भुवस्तस्या लाभे क इव बहुमानः क्षितिभुजाम्।  
तदंशस्याप्यंशे तदवयवलेशेऽपि पतयो विषादे  
कर्तव्ये विदधति जडाः प्रत्युत मुदम् ॥ २५ ॥



 (सं० टी०) अभुक्तेति जडा मूर्खाः विषादे कर्तव्ये प्रत्युत सम्मुखं मुदं विद्धति कथं क्षितिभुजां राज्ञां तस्या भुवः पृथिव्या लाभे क इव बहुमानः यस्यां पृथिव्यां अभुक्तायां सत्यां नृपशतैर्नरेन्द्रहसस्त्रैः क्षणमपि नयातं न गतं तदंशस्याऽप्यंशे तस्याः पृथिव्या विभागस्यापि विभागे तदवयवलेश तस्याङ्गस्यापि लेशेपि पतयः स्वाम्मिनः ॥२५॥

**मृत्पिण्डो जलरेखया वलयितः सर्वोऽप्ययं न त्वणुः  
अङ्गीकृत्य स एव संयुगशतै राज्ञां गणैर्भुज्यते ।  
तद्दयुर्ददतेऽथ वा न किमपि क्षुद्रा दरिद्रा भृशम्  
धिक्धिक् तान्पुरुषाधमान्धनकणं वाञ्छन्ति तेभ्योऽपि ये॥२६॥**

 (सं० टी०) मृदिति तान् पुरुषाधमानधिक् येऽधुना



ते भ्योऽपि धनकणं वाञ्छन्ति कथमयं मृत्पिण्डः पृथ्वीचयः सर्वोपि जलरेखया वलयितः सन् न तु अणुः स्वल्पप्रमाणः तु पुनः स एवमृत्पिण्डः राज्ञां गणैर्भुज्यते किं कृत्वा संयुगशतै; सङ्ग्रामं विभागीकृत्य रणे शनै;अङ्गीकृत्य ते क्षुद्रा दरिद्राः राजानः भृशमत्यर्थं किमपि न दद्युःअथवा न ददते तानेव पुरुषान् धिक् धिक् ये तेभ्योऽपि वाञ्छां कुर्वन्ति ॥२६॥

**दुर्भगसेवकस्य वाक्यमाह।**

न नटा न विटा न गायना न परद्रोहनिबद्धबुद्धयः ।  
नृपसद्मनि नामके वयं कुचभारानमिता न योषितः॥२७॥

 (सं० टी०) नोति नामोत सम्बोधने नृप सद्मनिवयं के वयं नटाः नृत्यकृत्यनिविष्टाः उत्तीर्णाः न गायना न परद्रोहनिबद्धबुद्धयः परद्रोहे निबद्धा बुद्धयो येषां ते परद्रोहनिबद्ध बुद्धयः वयं योषितोऽपि न किं योषितः कुच



भारानमिताः कुचमारेणासमन्ताद्भावेन नमिताः एवं विधा अपि न ॥२७॥

पुरा विद्वत्तासीदुपशमवतां क्लेशहतये  
गता कालेनासौ विषयसुखसिद्ध्यैविषयिणाम् ।  
इदानीं तु प्रेक्ष्य क्षितितलभुजः शास्त्रविमुखान्  
अहोकष्टं सापिप्रतिदिनमधोधः प्रविशति ॥ २८ ॥

 (सं० टी०) पुरेति पुरा पूर्वं उपशमवतां विद्वत्ता वैदुष्यं केशहतये संसारनिवारणायासीत् असौ विद्वत्ता कालेन गता विषयिणां विषयसु खसिद्ध्यै गता अहो इति खेदे कष्टं विलोक्य इदानीं सापि विद्वत्ता प्रतिदिनं दिनं प्रति अधोधः प्रविशति किं कृत्वा शास्त्राविमुखान् क्षिति तलभुजः प्रेक्ष्य निरीक्ष्य ॥२८॥

साहङ्कारं पुरुषमुद्दिश्याह ।

**स जातः कोप्यासीन्मदनरिपुणा मूर्ध्नि धवलं  
कपालं यस्योच्चैर्विनिहित**

मलङ्कारविषये ।



**नृभिः प्राणत्राण प्रवणमतिभिः कैश्चिदधुना  
नमद्भिः कः पुंसामयमतुलदर्पज्वरभरः ॥२९॥**

 सं० टी०। सजातइति कोऽपि पुरुष आसीत् यस्य पुरुषस्य कपालमुच्चैर्यथाभवति मदन रिपोर्महेशस्य मूर्ध्नि मस्तके अलङ्काराविषयेविनिहितं कथं भूतंकपालं उज्ज्वलं अधुना इदानीं कैश्चित् नमद्भिः नृभिः पुंसां पुरुषाणां कोऽयं अतुलदर्पज्वरभरः कथं भूतैर्नृभिः प्राणत्राणप्रवणमतिभिः प्राणस्य त्राणं तत्र प्रवणा मतिर्येषां ते प्राणत्राणप्रवणमतयस्तैः ॥२९॥

**अर्थानामीशिषे त्वं वयमपि च गिरामीश्महे यावदित्थं  
शूरस्त्वं वादिदर्पज्वरशमनविधावक्षयं पाटवं नः।  
सेवन्ते त्वां धनाढ्या मतिमलहत ये मामपि श्रोतुकामा  
मय्यप्यास्थान चेत्तत्वयि मम सुतरामेष राजन्गतोस्मि ॥३०॥**



 (सं० टी०) यतिः राजानं प्रति वदति अर्थानामिति हे राजन् त्वमर्थानामीशिषे त्वं समर्थो भवसि वयमपि गिरां वाणीनामीश्महे समर्था भवामः चान्यत्त्वं यावदित्थं अमुना प्रकारेण च शूरोऽसि अस्माकमपि वादिदर्पज्वरशमनविधौ वादिनां दर्प अहङ्कारस्तस्य ज्वरस्तस्य शमनविधौ अक्षयं निश्चलं पाटवं वर्तते हे राजन् त्वां बुधाः सेवन्ते मामपि श्रोतुकामाः श्रोतारः सेवन्ते किमर्थं मतिमलहतये बुद्धिकालुष्यनाशाय अधुना मयिते तवआस्था नैव चेत्तर्हिममापि त्वयि सुतरां आस्था नास्ति हेराजन् एपः अहं गतोऽस्मि ॥३०॥

यदा किंचिज्ज्ञोऽहं द्विप इव मदान्धः समभवम्  
तदासर्वज्ञोऽस्मीत्यभवदवलिप्तंमम मनः।  
यदा किंचित्किंचिद् बुधजनसकाशादवगतम्  
तदा मूर्खोऽस्मीति ज्वर इव मदोमे व्यपगतः ॥३१॥

 (सं० टी०) यदेति अहं यदा यस्मिन् प्र-  




स्तावे मदान्धः द्विप इव इस्तीव समभवं किचिज्ज्ञः किंचिज्जानामि यत्तदोर्नियः सम्बत्थः तदा मम मनः इति अवक्रिसमभवत् इतीति किं अहं सर्वज्ञोऽस्मि यदा बस्मिन् कस्वावे बुधजन सकाशात् पण्डितवर्गात् किं चित अवगतं ज्ञातं तदा इति अनेन प्रकारण मे मम महो व्यपगतो दूरीभूत; इतीति किम् अहं सखोऽस्मि इति मदः क इव ज्वर इव यथा कस्थापि ज्वरो याति तथा मे मम अहङ्कारो कातः ॥३१॥

**निर्ममतास्वरूपमाह ।**

**अतिक्रान्तः कालो लटभललनाभोगसुभगो  
भ्रमन्तः श्रान्ताः स्मः सुचिरमिह संसारसरणौ ।  
इदानीं स्वःसिन्धोस्तटभुवि समाक्रन्दनगिरः  
सुतारैः फूत्कारैः शिवशिव शिवेतिप्रतनुमः ॥३२॥**

 (सं० टी०) अतीति हेबाले लटभललना



भोगसुभगः कालोऽतिक्रान्तः अतिचक्राम सम्पूर्णीकृतः लटभा; आप्तलावण्या या ललनास्तासां भोगेन सुभगो मनोज्ञः लटभललनाभोगसुभग इहास्मिन् मर्त्यलोके संसारसरणौ सुचिरं भ्रमन्तः श्रान्ताः स्मः इदानीं स्वः सिन्धोः स्वर्गङ्गायास्तटभुवि कच्छस्थलीषु शिवाशिवाशीवेति प्रतनुमः विस्तारयामः कथं भूता वयं सुतारैः फूत्कारैः समाक्रन्दनगिरः रेवाले त्वंकासि तवमुखं न विलोकयामः ॥३२॥

माने म्लायिनि खण्डिते च वसुनि व्यर्थंप्रयातेऽर्थिनि  
क्षीणे बन्धुजने गते परिजने नष्टे शनैर्यौवने॥  
युक्तंकेवलमेतदेव सुधियां यज्जन्हुकन्यापयः  
पूतग्रावगिरीन्द्रकन्दरदरीकुञ्जेनिवासः क्वचित् ॥३३॥

 (सं० टी०) मानइति सुधियां पुरुषाणां केवलमेतदेव युक्तम् यत् जन्हुकन्यापयः पूतग्रा-वगिरीन्द्रकन्दरदरीकुञ्जे निवासः क्वचित् जन्हुकन्यायाः गङ्गायाः पयसा पूताः पवित्रा ये



ग्रावाणस्तेषामसौ गिरीन्द्रः पर्वतस्तस्य कन्दरस्य विवरस्य या दरी गुहा तस्या निकुञ्जस्तस्मिन् निवासो वरं क्व सति माने म्लायिनि चान्यद्वसुनि खण्डिते सति चान्यदर्थिनियाचके व्यर्थंप्रयाते सति चान्यत्क्क सति क्षीणे बन्धुजने सति पुनः क्व सति परिजने गते सति पुनः क्व सति यौवने नष्टे सति तदा वनवास एव रुचिरः ॥३३॥

**परेषां चेतांसि प्रतिदिवसमाराध्यबहुधा  
प्रसादं किं ने तुंविशसिहृदय क्लेशकलितम् ।  
प्रसन्ने त्वय्यन्तः स्वयमुदितचिन्तामणिगुणे  
विमुक्तः सङ्कल्पः किमभिलषितं पुष्यति न ते ॥३४॥**

 (सं० टी०) परेषामिति हा इति खेदे त्वंहृदय बहु प्रसादंकिं नेतुं ग्रहीतुं विशासि किं कृत्वा परेषां चेतांसि प्रतिदिवसं आराध्य कीदृशं प्रसादं क्लेशकलितं कष्टमलिनं हे हृदय त्वयि अन्तर्मध्ये प्रसन्ने सति अभिलषितं वाञ्छितं ते तव न पुष्यति किं त्वयि स्वयमुदिताचेन्तामणिगुणे किं विमुक्तःसङ्कल्पः ॥३४॥



अथ भोगपद्धतिः

भोगे रोगभयं कुले च्युतिभयं वित्ते नृपालाद्भयं  

मौने दैन्यभयं बलेरिपुभयं रूपे जराया भयम् ।  
शास्त्रेवादभयं गुणे खलभयं काये कृतान्ताद्भयं  
सर्वंवस्तुभयान्वितं भुविनृणां वैराग्यमेवाभयं ॥३५॥

 (सं० टी०) भोगइति स्त्रक्चन्दनवनितादिभोगे रोगाद्भयं भीतिः स्रक्चन्दनादिशीतलेन वातोत्पत्तिर्भवति स्त्रीभोगेन बलहानिर्भवति कुले च्युतिमयं दोषः कस्य कुले नास्तीति न्यायेन बहुकुलं यत्र तदा दोषो भवत्येव दोषेण पतति च्युतं भवति अथवा मरणेन कुलक्षयो भवति वित्ते नृपालात् राज्ञः सकाशाद्भयं भवति मौने मौनवृत्त्यां अथवा न किंचिद्वदति न याचते तस्य को वा ददाति अतो दैन्यं भवति बले अतिबलिष्ठे रिपुभयं भवति रूपे सौन्दर्ये जराया वार्द्धक्येन विरूपता जायते शास्त्रे शास्त्रपाठने वादिनां भयं पुण्ये सगुणे खलभयं विपरी



तं दोषारोपणं करोति काये शरीरे मृत्युभयं एवं सर्वें वस्तुजातं भुवि भयान्वितं वर्तते अतो वैराग्यमेवाभयं सर्वपदार्थेषु वैराग्यवान् पुरुषःन याचयति विरोधं नैव करोति सर्वत्र वीतरागः ॥३५॥

**आमीषां प्राणानां तुलितबिसिनीपत्रवयसां  
कृतं किन्नास्माभिर्विगलितविवेकैर्व्यवसितम् ।  
यदाढ्यानामग्रेद्रविणमदनिः शङ्कमनसां  
कृतं वीतब्रीडैर्निजगुणकथापातकमपि ॥३६॥**

 (सं० टी०) अमीषामिति अस्माभिरमीषां प्राणानां कृते किन्न व्यवसितं उद्यमितं कथं भूतैः अस्माभिर्विगलितविवेकौर्वगलितो भ्रष्टोविवेको येषां तैर्विकेरहितैः यदाढ्यानामग्रे धनवतां पुरः बीतव्रीडैर्वीतलज्जैरस्माभिः निजगुणकथापातकमपि कृतं निजगुणानांकथया पातकं निजगुणकथापातकं किं भूतानां आढ्यानां द्रविणमदनिःशङ्कमनसां द्रविणमदेन धनमदेन निःशङ्कं मनो येषां तेषाम् ॥३६॥  




**भ्रातः कष्टमहो महान्स नृपतिः सामन्तचक्रं च तत्  
पार्श्वे तस्य च सापिराजपरिषत्ताश्चन्द्रबिम्बाननाः।  
उद्रिक्तः स च राजपुत्रनिवहस्ते बन्दिनस्ताः कथाः  
सर्वं यस्य वशादगात् स्मृतिपदं कालाय तस्मै नमः ॥३७॥**

 (सं० टी०) भ्रातरिति तस्मै कालाय नमः अहो इत्याश्चर्ये भो भ्रातः कष्टं विलोक्यतां किं कष्टंस एव महान्नृपति; चान्यत्सामन्तचक्रं चान्य त्तस्य पार्श्वे सापि राजपरिषत्सापि राज सभा चान्यत्ताश्चन्द्रबिम्बानना नार्यः चान्यत्स राजपुत्रनिवहः नृपकुमारसमूहः कथं भूतो राजपुत्रनिवहःउद्रिक्तः सदर्पःचान्यत्ते बन्दिनः भद्राश्चाम्यत्ताः कथा यस्य वशात् तत्सर्वं पूर्वोकं स्मृतिपदमगात्कथाशेषं जगाम कालाय तस्मै नमः यतः सर्वंक्षीयते परंतु कालो नक्षीयते ॥३७॥

**पुनः काममुद्दिश्याह ।**

वयं येभ्यो जाताश्चिरपरिगता एव खलुते  
समं यैः सम्वृद्धाः स्मृतिविषयतां तेऽपिगमिताः।



**इदानीमेतेस्मः प्रतिदिवसमासन्नपतनाद्  
गतास्तुल्यावस्थां सिकतिलनदीतीरतरुभिः ॥३८॥**

 (सं० टी०)वयमिति येभ्यः समानवयोभ्यः समं जाता; खलु निश्चितं ते चिरपरिगता एव मृता एव यैः समं वृद्धास्तेऽपि स्मृतिविषयतां गमिताः स्मृतेर्विषयता स्मृतिविषयता तां स्मारि ताः सन्तश्चे तोगोचरमायान्तीत्यर्थः इदानीं एतेवयं स्मः सावरोधं किं वयम् सिकतिलनदी तीरतरुभिः तुल्यावस्थां गताः सिकतिला वालुकाधिका नदी सिकतिलनदी तस्याः तीरत रवः शीघ्रपतनशीला भवन्तीत्यर्थः यादृशास्ते तरवस्तादृगवस्थां वयं प्राप्ताः स्मः कस्मात् प्रतिदिवसं दिवसं प्रति आसन्नपतनात् मरणात् एतावता संसारस्यावस्था ईदृशी वर्तते ॥३८॥

यत्रानेकः क्वचिदपि गृहे तत्र तिष्ठत्यथैको  
यत्राप्येकस्तदनु बहवस्तत्र चान्ते न चैकः।



**इत्थं चेमौ रजनिदिवसौ दोलयन् द्वाविवाक्षौ  
कालः काल्या सह बहुकलः क्रीडतिप्राणसारैः ॥३९॥**

 सं० टी०। यत्रेति कालो मृत्युः काल्या सह कालरात्र्यासह प्राणसारैः कृतकाष्ठशुष्कैः क्रीडति क्रीडितुमारभते कथं भूतः कालः बहुकलः बव्ही कला यस्यासौ बहुकलः किं कुर्वन् इमौद्वौ रजनिदिवसौ इत्यमनेन प्रकारेण अक्षयौविषयपाशकावेव दोलयन् प्रक्षिपन् युक्तोऽयमर्थः अन्योपि यो द्यूतकृत् क्रीडां कुरुते तस्याक्षौ पाशकौ विलोकयति अत्र कालः क्रीडकः अत्र जरनिदिवसावेव पाशकौ इत्थं कथयन्न क्वचिदपि गृहे अनेकः एकस्तत्र तिष्ठति पुनः यत्र एकस्तत्र बहवः यत्र बहवस्तत्र एको ऽपि न कालक्रीडाया इत्थंस्वभावः ॥३९॥

तपस्यन्तः सन्तः किमधिनिवसामः सुरनदीं  
गुणोदर्कान् दारानुत परिचरामः सविनयम्।  
पिबामः शास्त्रौघान् द्रुतविविधकाव्यामृतरसान्  
न विद्मः किं कुर्मः कतिपयनिमेषायुषि जने ॥४०॥



 (सं० टी०) तपोति जने लोके न विद्मःवमं किं कुर्मः किमिति संशये सुरनदीं गङ्गांनिवसामः आश्रमं कुर्मः किं वयं तपस्यन्तः सन्तः तपः कुर्वन्तः सन्तः उत अथवा दारान् कलत्राणि परिचर्यांकुर्मः कथं भूतान् दारान् गुणोदर्कान् गुणोत्कटान् उत अथवा शास्त्रौघान् पिबामः शृणुमः किं शास्त्रौघान् द्रुतवि विधकाव्यामृतरसान् द्रुतः स्रुतः विविधामृतर सो येषु तान् वयं न विद्मःअस्माकं संशयो वर्त्तते एतेषु पदार्थेषु किं कुर्मः यो गुणाधिकस्तं सेवयामः ॥ ४० ॥

**गङ्गातीरे हिमगिरिशिलाबद्धपद्मासनस्य  
ब्रह्मध्यानाभ्यसनविधिना योगनिद्रां गतस्य ।  
किं तैर्भाव्यं ममसुदिवसैर्यत्र ते निर्विशङ्काः  
सम्प्राप्स्यन्ते जरठहरिणाः शृङ्गकण्डूविनोदं ॥४१॥**

 (सं० टी०) मङ्गेति किमिति सम्भावनायां



मम तैः सुदिवसैर्भाव्यं यत्र दिवसेषु जरठहरिणाः प्रौढमृगा निर्विशङ्काः सन्तः शृङ्गकण्डूवि नोदंशृङ्गघर्षणलीलां सम्प्राप्स्यन्ते कथं भूतस्य मम हिमगिरिशिलायां बद्धं पद्मासनं येन तस्य क्वगङ्गातीरे पुनः किं भूतस्य मम योगनिद्रां गतस्य योगस्य निद्रा योगनिद्रा तां गतः प्राप्तः तस्य केन ब्रह्मध्यानाभ्यसनविधिना ब्रह्मध्या नस्या भ्यसनं ब्रह्मध्यानाभ्यसनं तस्य यो विधिः ब्रह्मध्यानाभ्यसनविधिस्तेन एवं विधेन निर्मलभावेन सुखसाध्या सिद्धसिद्धिः ॥४१॥

**स्फुरत्स्फारज्योत्स्नाधवलिततले क्वापि पुलिने  
सुखासीनाः शान्तध्वनिषु रजनीषु द्युसरितः।  
भवाभोगोद्विग्नाःशिवशिवशिवेत्यार्तवचसा  
कदास्यामानन्दोद्रतबहुलबाष्पप्लुतदृशा॥४२॥**

 (सं० टी०) स्फुरदिति वयं शिवशिवशिवेत्यार्तवचसा कदास्याम किं विशिष्टा वयं भवाभोगो द्विग्ना भवस्य संसारस्याभोगस्तत्रोद्विग्नाः किं भू



तेन वचसा आनन्दोद्गतबहुलबाष्पप्लुतदृशा आनन्देनोद्गतानि बहुलानि यानि बाष्पाणि तैः प्लुते दृशो यस्मिन् तद्वचस्तेन किं भूता वयं द्युसरितो गङ्गायाः क्वापि विजने पुलिने सुखासीनाः कासु रजनीषु किं भूतासु रजनीषु शान्तध्वनिषु उपशान्तशब्दासु एवं विधा वासरा भग्यहीनानां न भवेयुः ॥ ४२ ॥

**माहदेवो देवः सरिदपि च सैषा सुरसरिद्-  
गुहा एवागारं वसनमपिता एव हरितः ।  
सुहृद्वाकालोऽयं व्रतमिदमदैन्यव्रतमिदं  
कियद्वा वक्ष्यामो वटविटप एवास्तु दयिता ॥४३॥**

 ( सं० टी०) महादेवेति देवो महादेवो नान्यः सारिदपि नद्यपि सुरसरित्सुरनदी अगारं गृहं गुहा एव वसनमपि वस्त्रमपि ता एव हरितो दिशः अथवा सुहन्मित्रमयं कालः इदमदैन्यव्रतं इदं व्रतं कियद्वक्ष्यामः दयिता कलत्रं वटविटप एवास्तु ॥४३॥



शिरः शार्वें स्वर्गात् पशुपतिशिरस्तःक्षितिघरं  
महीघ्रादुत्तुङ्गादवनिमवनेश्वापि जलधिम् ।  
अधोगङ्गासेयंपदमुपगता स्तोकमथवा  
विवेकभ्रष्टानां भवति विनिपातः शतमुखः ॥४४॥

 (सं० टी०) शिरइति शार्वंमहेशशिरः स्वर्गादधो वर्तते पतति शिरस्तो महेश्वरमस्तकात् अधःक्षितिधरं जानीहि उत्तुङ्गान्दिरीरीन्द्रात् अव निमधो जानीहि अवनेश्वापि जलधिं समुद्र अधो जानीहि स्तोकं गङ्गेयं पदं अधोधः उपगता अथवा विवेकभ्रष्टानां प्राणिनां बिनिपातः शतमुखो भवति ॥४४॥

आशा नाम नदी मनोरथजला तृष्णातरङ्गाकुला  
रागग्राहवती वितर्कविहगा धैर्यद्रुमध्वंसिनी ।  
मोहावर्तसुदुस्तराऽतिगहना प्रोत्तुङ्गचिन्तातटी  
तस्याः पारगता विशुद्धमनसो नन्दन्ति योगीश्वराः ॥४५॥

 ( सं० टी०) आशेति नामेति सम्बोधने आ



शा नदी अस्ति किं आशानदी मनोरथा एव जलानि यस्यां सा पुनः किंभूता तृष्णातरङ्गाकुला पुनः किं आशानदी रागग्राहवती स्नेहग्राहयुक्ता अन्यापि या नदी ग्राहजलचरजीववती भवति पुनः किं आशानदी वितर्कविहगा वितर्काविचारास्तएव विहगाः पक्षिणो यस्यां सानद्यामपि विहङ्गा भवन्ति अस्यामपि तथैव पुनः किं आशानदी मोहावर्तसुदुस्तारा मोहस्यावर्तोमोहावर्तस्तेन सुदुस्तरा अन्यापि नदी आवर्तैः दुस्तरा भवति पुनः किं आशानदी अति गहना अतीव गहनं यस्यां अन्यापि नदी अतिगहना पुनः किम्भूता आशानदी धैर्यद्रुमध्वंसिनी धैर्यद्रुमस्य ध्वंसोऽस्यां अस्तीति धैर्यद्रुमध्वंसिनी अन्यापि नदी दुमध्वंसिनी भवति पुनः किम्प्रोत्तुङ्गचिन्ता एव तटो यस्याः सा अन्यापि नदी तटिनी प्रोच्यते तस्या नद्याः पारङ्गता योगीश्वरा नन्दन्ति सर्वोत्कर्षेण वर्तन्ते किम्भूताः योगीश्वराः विशुद्धमनसो निर्मलमानसाः ॥४५॥

**आसंसारं त्रिभुवनमिदं चिन्वतां तात तादृङ्  
नैवास्माकं नयनपदवीं श्रो**

त्रवर्त्मगतो वा

।



योऽयं धत्ते विषयकरिणीगाढगूढाभिमान-  

क्षीबस्यान्तःकरणकरिणः संयमालानलीलाम्॥४६॥

 (सं० टी०) आसंसारमिति हेतात तादृक्कोपि पुमान् अस्माकं नयनपदवीं नेत्रगोचरंवा अथवा श्रोत्रवर्त्म श्रोत्रमार्गेंनागत; योऽयं क्षीबस्यान्तः करणकरिणः संयमालानलीलां धत्तेकिम्भूतोऽयं विषयकरिणीगाढगूढाभिमानः विपयएव करिणी हस्तिनी तस्यां गाढगूढः अत्यंन्त आरूढो ऽभिमानो यस्य किम्भूतानामस्माकंआसंसारं यावत् इदं त्रिभुवनं चिन्वतां सञ्चयतां वर्द्धयतां यो जितेन्द्रियः सोऽखिल ; ४६

**साम्प्रतं निर्वेदतायाः स्वरूपमाह ।**

**ये वर्द्धन्ते धनपतिपुरः प्रार्थनादुःखभाजो  
ये चाल्पत्वं दधातिविषयाक्षेपपर्यस्तबुद्धेः ।  
तेषामन्तः स्फुरितहसितं वासराणां स्मरेयं  
ध्यानच्छेदेशिखरिकुहरग्रावशय्यानिषण्णाः ॥४७॥**



 (सं० टी०) ये वर्द्धन्तइति अहं तेषां वासराणां अन्तः स्फुरितहसितं ध्यानच्छेदे स्मरेयं चिन्तयामि ये वासरा धनपतिपुरो धनाढ्यानां पुरस्तात्प्रार्थनादुःखेन दीर्घा वर्तन्ते ते प्रार्थनादुःखदीर्घाः चान्यद्ये वासराः विषयाक्षेपा पर्यस्ता बुद्धिर्यस्य स विषयाक्षेपपर्यस्तबुद्धिस्तस्य किम्भूतोहं शिखरिकुहरे या ग्रावशय्या तस्यां निषण्णः वा शिखरिकुहरस्य पर्वतविवरस्य या ग्रावशय्या तत्र निषण्णः निविष्टः ॥४७॥

विद्या नाधिगता कलङ्करहिता वित्तं च नोपार्जितं  
शुश्रूषापि समाहिते न मनसा पित्रार्न सम्पादिता।  
आलोलायतलोचना युवतयः स्वप्नेपि नालिङ्गिताः  
कालोयं परपिण्डलोलुपतया कार्केरिव प्रेरितः ॥४८॥

 (सं० टी०) विद्येति अहो अयं कालोऽस्माभिः परपिण्डे लोलुपतया काकैरिव प्रेरितः परपिण्डस्य परग्रासस्य लोलुपता तया कथमस्माभिः र्विद्या नाधिगता न पठिता किम्भूता विद्या



कलङ्करहिता दोषरहिता इत्यर्थः चान्यद्वितं नोपार्जितं अपि पुन; समाहितेन मनसा निश्चलचित्तेन पित्रोर्मातृजनकयोः शुश्रूषापि न सम्पादिता न कृता चान्यत्स्वप्नेपि युवतयो नालिङ्गिताः किम्भूता युवतयः आलोलापतलोचनाः आसमन्ताद्भावेन लोलानि चपलानि आयतानि दीर्घाणि लोचनानि यासां ताः तस्मात् कारणात् सुधैव जन्म गमितम् ॥४८॥

वितीर्णे सर्वस्वे तरुणकरुणापूर्णहृदयाः  
स्मरन्तः संसारे विगुणपरिणामावधिगतीः।  
वयं पुण्यारण्येपरिणत शरच्चन्द्रकिरणै-  
स्त्रियामां नेप्यामो हरचरणचित्तैकशरणाः॥४९॥

 सं० टी० । वितीर्णइति वयं पुण्ये पवित्रेऽरण्ये कदा त्रियामां नेष्यामः कैः समं परिणतशरञ्चन्द्रकिरणैःसमं परिणताः परिणामं प्राप्ता ये शरत्कालीनाश्चन्द्रकिरणाः परिणत शरच्चन्द्रकिरणास्तैः कसति सर्वधने वितीर्णे सति किं भूता वयं तरुणकरुणापूर्णहृदयाः तरुणकरुणया पूर्णंहृदयं येषां ते तरुणकरुणापूर्णहृ



दयाः वयं किं कुर्वन्तः संसारे विगुणपरिणामावधिगतीः स्मरन्तः विगुणपरिणामावधयो गतयः विगुणपरिणामावधिगतयस्ताः पुनः किम्भूता वयं हरचरणचित्तैकशरणाः हरचरणावेव चित्तस्य एकं शरणं येषां ते वयम् ॥४९॥

वयमिह परितुष्टा वल्कलैस्त्वं च लक्ष्म्या  
सम इह परितोषो निर्विशेषावशेषः।  
स तु भवाति दरिद्रो यस्य तृष्णा विशाला  
मनासि च परितुष्टे कोऽर्थवान् को दरिद्रः ॥५०॥

 (सं० टी०) वयमिति हे राजेन्द्र इहास्मिन् संसारे वल्कलैः कृत्वा परितुष्टाः चान्यत्त्वं च लक्ष्म्या परितुष्टः अतः एतावता सन्तोषस्य तत्वमेकमेव इहास्मिन्नर्थे परितोषः सम एव किम्भूतः परितोष; निर्विशेषावशेषः निर्विशेष एव अवशेषोऽवसानं यस्य स निर्विशेपावशेषः विशेषश्चायं तु पुनः स दरिद्रो भवतियस्य पुरुषस्य विशाला विस्तीर्णा तृष्णा अनन्ततृष्णस्य पुंस; दारिद्यं क्वापि न यातीत्याग-



मः तु पुनः मनसिपरितुष्टे सति कोऽर्थवान् को दरिद्रः अपि तु न कोऽपि ॥५०॥

**यदेतत्स्वाच्छन्द्यं विहरणमकापर्ण्यमशनं  
सहायैः संवासः श्रुतमुपशमैकव्रतफलम्।  
मनोमन्दस्पन्दं बहिरापै चिरस्यापि विमृशन्  
न जानेयस्यैषा परिणतिरुदारस्य तपसः॥५१॥**

 (सं० टी०) यदेति तदहं न जाने एषा कस्य तपसः परिणतिः परिणामो वर्त्तते एषा का परिणतिः यदेतत् स्वाच्छन्द्यं विहरणं अन्यच्चाकार्पण्यं अशनं प्रबलं भोजनं अन्यच्चसहायैः संवासःपरिकरैः सह निवासः उपशमैकवतफलं उपशमरसोद्भासितं श्रुतं शास्त्रं बहिरपि बाह्यप्रदेशेपिमनो मन्दस्पन्दं कल्पनारहितं अहं किं कुर्वन् चिरस्य चिररात्राय विमृशन् विमृशतां कुर्वन् चिरकालं विचिन्तयन्नित्यर्थः ॥५१॥

पाणिः पात्रं पवित्रं भ्रमणपरिगतं भैक्षमक्षय्यमन्नं  
विस्तीर्णं वस्त्रमाशासुदशकममलं तल्पमस्वल्पमुर्वी।



**येषां निःसङ्गताङ्गीकरणपरिण तिः स्वात्मसन्तोषिण स्ते  
धन्याःसन्न्यस्तदैन्यव्यतिकरनिकराः कर्मनिर्मूलयन्ति॥ ५२ ॥**

 (सं० टी०) पाणिरिति धन्यास्तु ते एव ये कर्म निर्मूलयन्ति किम्भूताःधन्याः संन्यस्तदैन्यव्यतिकरनिकराः सन्यस्तो निराकृतः देन्यव्यतिकरस्य निकरो यैस्ते पुनः किम्भूतास्ते स्वात्मसन्तोषिणः स्वात्मन्येव सन्तोषो येषां ते अन्यच्चयेषां पुरुषाणां निःसताङ्गीकरणपरिणतिः निःसङ्गतायाः अङ्गीकरणं निःसङ्गताङ्कीकरणं तस्य परिणतिः निःसङ्गताङ्गीकरण-परिणतिः तेषां पुरुषाणां पात्रं भोजनभाण्डं पाणिः हस्तः पवित्रं भ्रमणपरिगतं भैक्ष्यं अक्षय्यमव्ययं अन्नं अद्यंवस्त्रं विस्तीर्णं आशासुदशकं अमलं निर्मलं अस्वल्पं विस्तीर्णं शय्या उर्वी पृथ्वी एवं विधरूपेण ये संसारपारं गच्छन्ति त एवधन्याः॥५२॥



**दुराराध्यः स्वामी तुरगचलचित्ताःक्षितिभुजो  
वयं तु स्थूलेच्छा महतिच पदे बद्धमनसः।  
जरा देहं मृत्युर्हरति सकलं जीवितमिदं  
सखे नान्यच्छ्रेयो जगति विदुषोऽन्यत्र तपसः॥५३॥**

 (सं० टी०) हेसखे जगति रसायां विदुषः पण्डितस्य तपसः अन्यत्रान्यत् श्रेयः कल्याणं न कथं स्वामी अधिपतिः दुराराध्यः क्षितिभुजो राजानः तुरगचलचित्ताः तुरगवच्चलचेतसः तु पुनः वयं स्थूलेच्छाः चान्यन्महति पदे मुक्तिलक्षणे बद्धमनसः जरा देहं हरति मृत्युरिदं सकलं जीवितं हरति ततस्तपसा विनाश्रेयोन॥५३॥

भोगा मेघवितानमध्यविलसत्सौदामिनीचञ्चला  
आयुर्वायुविघट्टिताभ्रपटलीलीनाम्बुवद्भङ्गुरम्।  
लोलायौवनलालना तनुभृतामित्याकलय्य द्रुतं  
योगे धैर्यसमाधिसिद्धिसुलभे बुद्धिं विधध्वं बुधाः॥ ५४॥



 (सं० टी०) भोगाइति हे बुधाः योगे मनोवचनकायसंरोधलक्षणे बुद्धिं विधध्वं इतरदखिलं नृणां तुषप्रायं कथं भोगाः पञ्चाङ्गा; मेघवितानमध्यविलसत्सौदामिनीचञ्चलाः मेघवितानमध्ये विलसन्ती या सौदामिनी विद्युत्तद्वच्चञ्चलाश्चपलाः चान्यदायुर्जीवितं वायुविघट्टिताभ्रपटलीलीनाम्बुवद्भङ्गुरं वायुविघट्टिता याऽभ्रपटली तत्र लीनं यदम्बु पानीयं तद्वद्भङ्गुरं विनाशशीलं तनुभूतां प्राणिनां यौवनलालना तारुण्यातिपालनं लोला चञ्चला वर्त्तते इति आकलय्य इति विचिन्त्य द्रुतं शीघ्रं योगे मनो विधध्वं किं भूते योगे धैर्य्यसमाधिसिद्धिसुलभे ॥५४॥

**पुण्ये गामे वने वा महति सितपटच्छनपाली कपाली  
मादाय न्याय गर्भद्विजमुखहुतभुग्भूमधू[^11]म्रोपकण्ठम्।  
द्वारं द्वारं प्रवृत्तो वरमुदरदरी पूरणाय क्षधार्तो  
मानी प्राणी स धन्यो न पुनरनुदिनं तुल्यकुल्येषु दीनः॥५५॥**

[^11]: "हुतभुग्धूमधूम्रोपकण्ठमिति पाठान्तरम् ।"



 (सं० टी०) पुण्ये इति मानी प्राणी अभिमानी पुमान् क्षुधार्तः स धन्यः सुष्टु वरं उदरदरीपूरणाय द्वारं द्वारं प्रवृत्तः किं कृत्वा महति ग्रामेऽथवा बने कपालीं कर्परं आदाय गृहीत्वा कथम्भूतां कपालींसितपटच्छन्नपाली सितपटेन श्वेतवस्त्रेण छन्ना आच्छादिता पाली यस्याः सा तां किं भूते ग्रामे वा बने पुण्ये पवित्रे किम्भूतं द्वारं न्यायगर्भाद्विजमुखहुतभुग्भूमधूम्रोपकण्ठं न्यायगर्भेण न्यायशास्त्रपठितेन द्विजमुखेन हुतभुक्वैश्वानरस्तस्य भूमा प्रचुरो धूम्रस्तेन व्याप्त उपकण्ठो यस्य तत्॥ ५५॥

**चाण्डालः किमयं द्विजातिरथवा शूद्रोऽथ किं तापसः  
किं वा तत्वनिवेशपेशलमतिर्योगीश्वरः कोऽपि किम्।  
इत्युत्पन्नविकल्पजल्पमुखरैःसम्भाष्यमाणा जनैः  
नक्रुद्धाः पथि नैव तुष्टमनसो यान्ति स्वयं योगिनः॥५६॥**

 (सं० टी०)चाण्डालइति अत एव योगिनः



पथि मार्गे जनैः एवं भाष्यमाणाः न क्रुद्धाः यान्ति तर्हि तुष्ठमनसो यान्ति किम्भूतैः जनैः इत्यनेन प्रकारेण उत्पन्नविकल्पजल्पमुखरैः इति किं अयं किं चाण्डालः वाऽथवा द्विजो ब्राह्मणः अथवा शूद्रः अथ किं तापसः वाऽथवा योगीश्वरः किम्भूतो योगीश्वरः तत्वनिवेशपेशलमतिः तत्वनिवेशे पेशला मनोज्ञा मतिर्यस्या सौ एवं विधा निर्विकल्पास्तएव धन्याः ॥५६॥

**सखे धन्याः केचित् त्रुटितभवबन्ध व्यतिकरा  
वनान्ते चित्तान्तर्विषमविषयाशीविषगताः ।  
शरच्चन्द्रज्योत्स्नाधवलगगनाभोगसुभगां  
नयन्ते येरात्रि सुकृतचयचित्तैकशरणाः ॥५७॥**

 (सं० टी०) सखे इति हे सखे मित्र त एव धन्याः ये एवम्प्रकारेण रात्रिं नयन्ते किम्भूतास्ते सुकृतचयाचितैकशरणाः सुकृतानां चयः सुकृतचयश्चित्ते एकं शरणं येषां ते सुकृतचयाचतैकशरणाः पुनः किं भूताः त्रुटितभवबन्धठयति कराः त्रुटितो भवबन्धस्य व्यतिकरो येषां ते वनान्ते वनमध्ये चित्तान्तर्विषमविषयाशीवि



षगताः चित्तान्तर्मानसमध्ये विषमो यो विषय एव आशीविषः दृष्टिविषोरगो गतो येषां ते वा विषमविषयाशीर्विगलिताः पाठः किम्भूतां रात्रिं शरचन्द्रज्योत्स्नाधवलगगनाभोगसुभगां शरच्चन्द्रस्य ज्योत्स्नया शरत्कालीनचन्द्रमसः कान्त्याधवलेन गगनाभोगेन विस्तारेण सुभगा मनोज्ञा सा शरचन्द्रज्योत्स्नाधबलगगनाभोगसुभगा ताम्॥५७॥

**एतस्माद्विरमेन्द्रियार्थगहनादायासकादाश्रया-  
च्छ्रेयोमार्गमशेषदुःखशमनव्यापारदक्षं क्षणात् ।  
शान्तं भावमुपैहि सन्त्यज निजां कल्लोललोलां गतिं  
मा भूयो भज भङ्गुरां भवरतिं चेतः प्रसीदाधुना ॥५८॥**

 सं० टी०। एतस्मादिति हे चेतः हे आत्मन् अधुना प्रसीद प्रसादं कुरु एतस्मादिन्द्रियार्थगहनात् विरम किम्भूतादिन्द्रियार्थगहनात् आयासकादाश्रयात् कुत्सित आश्रयः कदाश्रयस्तस्य भावः कादाश्रयः आयासेन कादाश्रयः आयासकादाश्रयस्तस्मात् क्षणात् शान्त भावमुप



हि किम्भूतं शान्तं भावं श्रेयोमार्गं पुनः किम्भूतं शान्तं भावं अशेषदुःखशमनव्यापारे दक्षं अशेषाणि यानि दुःखानि तेषां शमनव्यापारे दक्षः हे चेतः निजां कल्लोलां लोलां गतिं सन्त्यज परिहर भूयः भङ्गुरी विनश्वरां भवरतिं मा भज सेवय एभिर्लक्षणैः संसारस्य बुद्धिरेव स्यात्तस्मात्कारणात्तां मा भजेत्यर्थः॥ ५८ ॥

**पुण्यैर्मूलफलैः प्रिये प्रणयिनिप्रीतिं कुरुष्वाधुना  
भूशय्या नववल्कलैरकरणैरुत्तिष्ठ यामो बनम् ।  
क्षुद्राणामविवेकमूढमनसां यत्रेश्वराणां सदा  
वित्तव्याध्यविवेकविव्हलगिरां नामापि न श्रयते ॥५९॥**

 (स० टी०) पुण्यैरित हेप्रणायीन हे प्रिये उत्तिष्ठ वनं यामः यत्राविवेकमूढमनसां ईश्वराणां धनवतां नामापि न श्रूयते किम्भूतानामीश्वराणां क्षुद्राणां तुच्छानां पुनः किम्भूतानां ईश्वराणां वित्तव्याध्यविवेकविव्हलगिरां वित्तव्याधीनां अविवेकेन विव्हला गीर्वा-



णी येषां तेषां हे प्रिये पुण्यैः पवित्रेः मूलफलैः प्रीति कुरुष्व अन्यच्च भूशय्यानववल्कलैः प्रीतिं कुरुष्व किम्भूतैर्नववल्कलेः अकरणैः क्रियते अनेनेति करणं नकरणं अकरणं तैः करणाक्रयारहितैः ॥५९॥

**मोहं मार्जयतामुपार्जय रतिं चन्द्रार्धचूडामणौ  
चेतः स्वर्गतरङ्गिणीतटभुवामासङ्गमङ्गीकुरु ।  
को वा वीचिषु बुद्बुदेषु च तडिल्लेखासु च स्त्रीषु च  
ज्वालाग्रेषु च पन्नगेषु च सरिद्वेगेषु च प्रत्ययः ॥६०॥**

 (सं० टी०) मोहमिति हे चेत; मोहं मार्जयतां दूरीक्रियतां रे प्राणिन चन्द्रार्धचूडामणौ रतिं तोषमुपार्जय रे चेतः स्वर्गतरङ्गिणीतटभुवां आसङ्गं सङ्गतिमङ्गीकुरु नोऽस्माकं वाऽथवा वीचिषु कल्लालेषु प्रत्ययो विश्वासः चान्यज्जलबुद्वुदेषु वर्षावारिपुटेषु कः प्रत्ययः चान्यतडिल्लेखासु सौदामिनीषु कः प्रत्ययः यथा एतेषु स्थानेषु नोऽस्माकं प्रत्ययो नास्ति तथा जीवितेषु ॥६०॥



**अग्रे गीतं सरसकवयः पार्श्वतो दाक्षिणात्याः  
पृष्ठे लीलावशपरिणतिश्चामरग्राहिणीनाम्।  
यद्यस्त्येवं कुरुभवरसास्वादने लम्पटत्वं  
नो चेच्चेतःप्रविश सहसा निर्विकल्पे समाधौ॥ ६१ ॥**

 (सं० टी०) अग्रेइति रे चेतो यदि एवमस्ति तदा भवरसास्वादने लम्पटत्वं कुरु एवं किं यदि तवाग्रे स्फीतं प्रचुरं गीतं भवति अन्यच्च पार्श्वतो दाक्षिणात्याः दक्षिणदेशीयाः सरसकवयो भवन्ति अन्यञ्च पृष्ठे चामरग्राहिणीनां सुन्दरीणां लीलावशपरिणतिश्च भवति यदेव विधं सौख्यं भवति तदा संसारं कुरु हे चेतः चेदेवं न तदा सहसा निर्विकल्पे समाधौ प्रवेशं कुरु ॥६१ ॥

विरमत बुधा योषित्सङ्गात्सुखात् क्षणभङ्गुरात्  
कुरुत करुणामैत्री प्रज्ञावधूजनसङ्गमम्।  
न खलु नरके हाराक्रान्तं घनस्तनमण्डलं  
शरणमथवा श्रोणीबिम्बं रणन्मणिमेखलम्॥६२॥



 (सं०टी०) विरमतेति हे बुधाः योपित्सङ्गात्सुखाद्विरमत विरतिं भजत किम्भूतात् सुखात् क्षणभङ्गुरात् करुणामैत्रीप्रज्ञावधूजनसङ्गमं कुरुत विदधत करुणा च मैत्री च प्रज्ञा च करुणामैत्रीप्रज्ञास्ता एव वधूजनस्तस्य सङ्गमः करुणामैत्रीप्रज्ञावधूजनसङ्गमस्तं न खलु निश्चितं स्तनमण्डलं अथवा श्रोणीबिम्बं नितम्बविम्बं शरणं कथम्भूतं स्तनमण्डलं हाराक्रान्तं हारविभूषितम् पुनः कथम्भूतं श्रोणीबिम्बं रणम्मणिमेखलं रणन्ती शब्दायमाना मणिमेखला यस्मिंस्तत् रणन्मणिमेखलम्॥६३॥

प्राणाघातान्निवृत्तिः परधनहरणे संयमः सत्यवाक्यं  
काले शक्त्या प्रदानं युवतिजनकथामूकभावः परेषाम्।  
तृष्णास्रोतोविभङ्गो गुरुषु च विनयःसर्वभूतानुकम्पा  
सामान्यः सर्वशास्त्रेष्वनुपहतविधिश्रेयसामेष पन्थाः॥६३॥

 (सं० टी०) प्राणेति हे आत्मन् अपनुह



तविधिश्रेयसां पुरुषाणां एष पन्था न उपहतः न निराकृतः अनुपहतः अनुपहतेन विधिनामार्गेण श्रेयो येषां ते अनुपहतविधिश्रेयसस्तेषां मुक्तानामित्यर्थः तेषामेष मार्गः क एषमार्गः प्राणाघातान्निवृत्तिः जीवहिंसाविरमः परधनहरणे परद्रव्यापहारे संयमः परिहारः पुनः किं सत्यवाक्यं पुनः किं काले शक्त्या प्रदानं पुनः किं परेषां युवतिजनकश्चामूकभावः पुनः किं तृष्णास्त्रोतोविभङ्गः लोभप्रवाहविच्छेदः चान्यद्गुरुषु विनयः सर्वभूतानुकम्पा सर्वप्राणिदया सर्वशास्त्रेषु सामान्यः समानभावः मोक्षमार्गिणामेष मार्गः॥ ६३ ॥

**मातर्लक्ष्मि भजस्व कञ्चिदपरं मत्काङ्क्षिणी मास्मभू-  
र्भोगेभ्यः स्पृहयालवो नहि वयं का निस्पृहाणामसि।  
सद्यः पूतपलाशपत्र पुटिकापात्रे पवित्रीकृते  
भिक्षासक्तुभिरेव सम्प्रतिवयं वृत्तिं समीहामहे॥ ६४ ॥**

 सं० टी०। मातरिति हे मातर्लक्ष्मि कं चि



द्वापरं भजस्व मत्काङ्क्षिणी मा स्मभूः मा भूयाः वयं भोगेभ्यो न स्पृहयालवः नेच्छवःनिस्पृहाणां निरीहाणां त्वं कासि वयं भिक्षासक्तुभिरेव सम्प्रतीदानीं वृत्तिं दीनगतजीविकां समीहामहे वाञ्छामहे क्वसति सद्यस्तत्कालं पूतपलाशपत्रपुटिकापात्रे पवित्रीकृते यद्येवमस्माकं स्थितिस्तदा वयं त्वया किं कुर्मः॥६४॥

**यूयं वयं वयं यूयमित्यासीन्मतिरावयोः।  
किं जातमधुना मित्र येनयूयं वयं वयम्॥ ६५ ॥**

 (सं० टी०) यूयमिति हे मित्र पूर्व आवयोः तव ममेति भेदे बुद्धिरासीत् कथं यूयं भवन्तः वयमेव वयमिति भेदबुद्धिरासीत् अधुना किं जातं निमित्तं येन यूयमेव वयं वयमेव यूयमिति अभेदबुद्धिर्जाता ॥६५॥

बाले लीलामुकुलितममी मन्थरा दृष्टिपाताः  
किं क्षिप्यन्ते विरम विरमव्यर्थ एष श्रमस्ते ।  
सम्प्रत्यन्ये वयमुपरतं बाल्यमास्था वनान्ते  
क्षीणो मोहस्तृणमिव जगज्जालमालोकयामः ॥६६॥



 (सं०टी०) बालेति हे वाले हे सुन्दरि तावकीनं लीलामुकुलितं अमी मंथरा दृष्टिपाता अस्मासु किं क्षिप्यन्ते विरम२ एष ते तब श्रमो व्यर्थी निरर्थकः सम्प्रति वयं अन्ये ते न भवामः अस्माकं बाल्यमुपरतं अस्माकमास्था वनान्ते कथं क्षीणः मोहो गतः इदं जगज्जालं तृणमिव तुष्छं विलोकयामः ॥६६॥

**इयं बाला मां प्रत्यनवरतमिन्दीव रदल-  
प्रभाचोरंचक्षुः क्षिपति किमभिप्रेतमनया।  
गतो मोहोऽस्माकंस्मरकुसुमबाणव्यतिकर  
ज्वलज्ज्वाला शान्ता तदपि न वराकी विरमति ॥६७॥**

 (सं० टी०) इयमिति इयं बाला मां प्रति चक्षुर्नेत्रं अनवरतं निरन्तर किं क्षिपति कथं भूतं नेत्रं इन्दीवरदलप्रभाचोरं इन्दीवरस्य कमलस्य दलं इन्दीवरदलं तस्य प्रभां चोरयती-



ति इन्दीवरदलप्रभाचोरं अनया किमभिप्रेतं किं वाञ्छते अस्माकं मोहो गत; स्मरकुसुमबाणव्यतिकरज्वलज्ज्वाला शान्ता वराकी तदपि न विरमति ॥ ६७ ॥

**रम्यं हर्म्यतलं न किं वसतये श्राव्यं न गेयादिकं  
किं वा प्राणसमासमा गमसुखं नैवाधिकं प्रीतये।  
किं तूद्भ्रान्तपतत्पतङ्गपवनव्यालोलदीपाङ्कुरच्छाया  
चञ्चलमाकलय्य सकलं सन्तो वनान्तं गताः॥६८॥**

 (सं० टी०)रम्येति सन्तः सत्पुरुषा वनान्तं गताः किमिति सम्भावनायां तेषां वसतये निवासाय हर्म्यतलं रम्यं नाभूत्किं तथापि सन्तो बनान्तं गता वनं सेवयामासुः किं तद्भ्रान्तपतत्पतङ्गपवनव्यालोलदीपाङ्कुरच्छायाचञ्चलं सकलं जीवलोकं आकलय्य विचिन्त्य हृदये ज्ञात्वा इत्यर्थः॥६८॥

किं कन्दाः कन्दरेभ्यः प्रलयमुपगता निर्झरा वा गिरिभ्यः  
प्रध्वस्ता वातरुभ्यः सरसफलभृतो वल्कलेभ्यश्चशाखाः।



**वीक्ष्यन्ते यन्मुखानि प्रसभमपगतप्रश्रयाणां खलानां  
दुःखोपात्ताल्पवित्तस्मयवशपवनानर्तितभ्रूलतानि॥६९॥**

 (सं० टी०) किं कन्दाः इति यत्तु खलानां दुर्जनानां मुखानि वीक्ष्यन्ते विलोक्यन्ते यत्तदोर्नित्यं सम्बन्धः तत्कन्दरेभ्यः कन्दाः प्रलयमुपगताः क्षयं जग्मुः वाऽथवा गिरिभ्यः पर्वतेभ्यः निर्झराः क्षयमुपगताः वाऽथवा वल्कलेभ्यस्तरुभ्यः सरसशाखाः प्रध्वस्ता विनाशमुपजग्मुः कथम्भूताः शाखाः सरसफलभृतः सरसानि फलानि बिभ्रतीति किं खलानां प्रसभं यथा भवति अपगतप्रश्रयाणां प्रोल्लसद्गर्वाणां किम्भूतानि मुखानि दुःखोपात्ताल्पवित्तस्मय वशपवनानर्तितभ्रूलतानि दुःखेनोपातं उपार्जितं यदल्पवित्तं तस्य स्मयवशपवनेनासमन्ताद्भावेन नर्तिता भ्रूलतायैः तानि॥६९॥

गङ्गातरङ्गकणशीकरशीतलानि  
विद्याधराध्युषितचारुशिलातलानि।



**स्थानानि किं हिमवतः प्रलयं गतानि  
यत्सावमानपरपिण्डरता मनुष्याः॥७०॥**

 (सं० टी०) गङ्गेति मनुष्या यत्सावमानपरप्रिण्डरता वर्तन्ते तत्किंहिमवतः स्थानानि प्रलयङ्गतानि किम्भूतानि हिमवतः स्थानानि गङ्गातरङ्गकणशीकरशीतलानि गङ्गायास्तरङ्गाःगङ्गातरगङ्गास्तेषां कणशीकरैः शीतलानिगङ्गातरङ्गकणशीकरशीतलानि पुनः किम्भूतानि स्थानानि विद्याधराध्युपितचारुशिलातलानि विद्याधरैरध्युषितानि अधिष्ठितानि चारूणf शिलातलानि येषां तानि एवं विधस्थानानि चेत् स्युस्तदा परतिरस्कारपिण्डरताःनराः किं भवेयुः एतावता परावमानान्येव स्थानानि सञ्चितानि ॥७०॥

यदा मेरुः श्रीमान्निपतति युगान्ताग्निनिहितः  
समुद्राः शुष्यन्ति प्रचुरनिकरग्राहनिलयाः।  
धरा गच्छत्यन्तं धरणिधरपादैरपि धृता  
शरीरे का वार्ता करिकलभकर्णाग्रचपले॥७१॥



 (सं० टी०) यदेति यदा श्रीमान्मेरुः युगान्ताग्निनिहतो निपतति समुद्राः शुष्यन्ति किम्भूताः समुद्रा; प्रचुरनिकरग्राहनिलयाः प्रचुराश्चते निकराः समूहाः ग्राहास्तेषां ग्राहाणां जलचरजीवानां निलयाः येषु ते प्रचुरनिकरग्राहनिलयाः अपि पुनः धरा वसुन्धरा अन्तं गच्छति विलयं गच्छलि किं भूता धरा घरणिधरपादैर्धृतापिअवलम्बिता तदा शरीरे का वात्ता किम्भूते शरीरे करिकलभकर्णाग्रचपले करिकलभानां कर्णाग्रवच्चपलं तस्मिन्॥७१॥

**एकाकी निःस्पृहः शान्तः पाणिपात्रो दिगम्बरः।  
कदा शम्भो भविष्यामि कर्मनिर्मूलनक्षमः॥७२॥**

 (सं० टी०) एकाकीति हे शम्भो अहं तादृशःकदा भविष्यामि कथं भूतोऽहं एकाकी अद्वितीयः पुनः किम्भूतः निःस्पृहः पुनः किं भूतः शान्तः पुनः किं भूतः पाणिः पात्रं भाण्डं यस्य सः पुनः कथं भूतः दिगम्बरः दिशः एव अम्बरं वस्त्रं यस्याऽसौ पुनः किं भूतः कर्मनिर्मूलनक्षमः कर्मणां निर्मूलनं कर्मनिर्मूलनं तत्र क्षम;



कर्मनिर्मूलनक्षमः॥ ७२ ॥

**प्राप्ताः श्रियः सकलकामदुघास्ततः किं  
दत्तं पदं शिरसि विद्विषतां ततः किम्।  
सम्मानिताः प्रणयिनो वि भवैस्ततः किं  
कल्पं स्थितं तनुभृतांतनुभिस्ततः किम्॥७३॥**

**जीर्णा कन्था ततः किं सितममलपटं पट्टसूत्रं ततः किं  
एका भार्या ततः किं हयकरिसुगणैरावृतो वा ततः किं॥  
भक्तं भुक्तं ततः किं कदशनमथवा वासरान्ते ततः किं  
व्यक्तज्योतिर्नवान्तर्मथितभवभयं वैभवं वाततः किम्॥७४॥**

 (सं० टी०) प्राप्ता इति श्रियो लक्ष्म्यः प्राप्तास्ततः किं किं भूताः श्रियः सकलकामदुघाः सर्वमनोरथदोग्ध्यः विद्विषां शिरसि मस्तके पदं दत्तं ततः किं प्रणयिनस्ते हिताः विभवैः धनैः सम्मानितास्ततः किं तनुभृतां प्राणिनां त



नुभिः कल्पं स्थितं ततः किं एतस्य निर्ममतेव वरम् ॥७३॥ ७४ ॥

**भक्तिर्भवे मरणजन्मभयं हृदिस्थं  
स्नेहो न बन्धुषुन मन्मथजा विकाराः।  
संसर्गदोषरहिता विजना वनान्ता  
वैराग्यमस्ति किमतः परमार्थनीयम्[^12] ॥७९॥**

[^12]: "परमर्थनयिमिति पाठान्तरम्"

 (सं० टी०) भक्तिरिति अतः परं किं वैराग्यमस्ति तत्किंभक्तिर्भवे महेशे अन्यच्च हृदिस्थं प्राणिनामम्तस्थं मरणजम्मभयं अन्यच्च बन्धुषु स्नेहो न अन्यञ्च मन्मथजाः कामोद्भवा विकारा न अन्यञ्च वनान्ताः विजनाः जनरहिताः पु० किंभू० वनान्ताः संसर्गदोषरहिताः संसर्गात् दोषः संसर्गदोषस्तेन रहिताः संसर्गदोषरहिताः अतः परं वैराग्यं किमपि नास्ति किम्भूतं वैराग्यं परमार्थनीयं परमतत्वयुतम ॥७९॥



**तस्मादनन्तमजरं परमं विकासि  
तद्ब्रह्म चिन्तय किमेभिरसद्विकल्पैः।  
यस्यानुषङ्गिण इमे भुवनाधिपत्य-  
भोगादयः कृपणलोकमता भवन्ति॥७६॥**

 (सं० टी०) तस्मादिति हे जनाः यदि यूयं चेतनाः स्थ तत्तस्माद्ब्रह्म वाञ्छत कथं भूतं ब्रह्म अन्तरहितं अजर जरावर्जितं पुनः किं ब्रह्म परमं विकासि यस्य परब्रह्मणः इमे भुवनाधिपत्यभोगादयः आनुषङ्गिणो भवन्ति अनुयायिनो वर्त्तन्ते किं भूता; भुवनाधिपत्यभोगादयः कृपणलोकमताः रक्षोजनाविभ्रमाः ॥७६॥

**पातालमाविशसि यासि नभो विलङ्घ्य  
दिङ्मण्डलं भ्रमास मानसचापलेन।  
भ्रान्त्यापि जातु विमलं कथमात्मनीनं  
तद्ब्रह्मः नस्मरसि निर्वृतिमेषि येन॥७७॥**

 (सं० टी०) पातालमिति रे मढ पातालमाविशसिअन्यच्चनभःआकाशं विलङ्घ्य याति अन्यच्च दिङ्मण्डलं भ्रमसि केन मानसचापलेन मानसस्य चापलं तेन जातुक-



दाचित् भ्रान्त्य तद्ब्रह्म कथं न स्मरसि येन ब्रह्मणा निर्वृतिमेषि मुक्तिं प्राप्नोषि किं ब्रह्म आत्मनीनं आत्मनिहितं पुनः किं विमलं निर्मेलम् ॥७७॥

**रात्रिः सैव पुनः स एव दिवसोमत्वा बुधा जन्तवो  
धावन्त्युद्यमिनस्तथैव निभृतप्रारब्धतत्तक्रियाः।  
व्यापारैः पुनरुक्तभुक्तविषयैरेवंविधेनामुना  
संसारेण कदर्थिताः कथमहो मोहान्न लज्जामहे॥७८॥**

 (सं० टी०) रात्रिरिति अहो इति दुःखे अमुना एवंविधेन संसारेण कदार्थिताः मोहान्मोढयात्कथं न लज्जामहे कैव्यापारैः किं भूतैः व्यापारैः पुनरुक्तभुक्तविषयैःपुनर्विहितानि पुनरुक्तानि यानि भुक्तानि भोजनानि अन्यच्च विषयाः पुनः पुनरुक्ताः तैर्बुधाः पण्डिताः जन्तवः प्राणिनः उद्यमिनः उद्यमवन्तो धावन्ति किं भूताः जन्तवः तथैव पुनः पुनः निभृतप्रारब्धतत्तत्क्रियाः वारं वारं निभ-



ताः प्रारब्धास्तत्तत्क्रिया यैस्ते किंकृत्वा तां रात्रिं मत्वा चान्यत्पुनस्तथैव दिवसं मत्वा ज्ञात्वायतः 'पुनरपि रजनी पुनरपि दिवसः पुनरपि सायं पुनरपि वर्षं । पुनराप वृद्धः पुनरपि बालः पुनरपि याति समेति च कालः एवं विधं कालस्य स्वरूपं ज्ञात्वा तस्मात्संसाराद्विरक्तिरेव न भवतीति व्रीडा॥७८॥

**मही रम्या शय्या विपुलमुपधानं भुजलता  
वितानं चाकाशं व्यजनमनुकूलोऽयमनिलः।  
स्फुरद्दीपश्चन्द्रोविरतिवनितासङ्गमुदितः  
सुखं शान्तः शेते मुनिरतनुभूतिर्नृप इव॥७९॥**

 (सं० टी०) महीति शान्तो मुनिः सुखं यथा भवति तथा शेते यस्य मुनेःमही शय्या पृथ्वी शयनं यस्य मुनेर्विपुलंउपधानं भुजलता चान्यद्वितानं आकाशं व्यजनमनुकूलः शीतलः पवनः व्यजनं तालवृन्तं चान्यच्चन्द्रः स्फुरद्दीपः चान्यद्विरतिवनितासङ्गंप्रति उदितः मुनिः क इव नृप इव यथा नृपः महीशय्या पृथ्वीशयनशय्यो भवति अन्यच्च विपुलोपधानो भ



वति विस्तीर्णगण्डुको भवति चान्यदाकाशं प्रति मस्तकोपरि वितानं भवति चान्यद्व्यजनानिलेन वीजितो भवति अन्यच्च स्फुरद्दीपो भवति अन्यच्च वनितासङ्गंप्रति उदितो भवति किं भूतो मुनिः चान्यन्नृपःअतनुभूतिः अतन्वी भुतिर्विभूतिर्यस्य पक्षे लक्ष्मीः॥७९॥

**त्रैलोक्याधिपतित्वमेव विरसं यस्मिन्महाशासने  
तल्लब्ध्वासनवस्त्रमानघटने भोगे रतिं मा कृथाः।  
भोगःकोपि स एक एव परमो नित्योदि तो जृम्भते  
यत्स्वादाद्विरसा भवन्तिविषयास्त्रैलोक्यराज्यादयः॥८०॥**

 (सं० टी०) त्रैलोक्येति हे आत्मन् तत्परब्रह्मलब्ध्वाभोगे रतिं माः कृथा यस्मिन्परब्रह्मणि एवनिश्चयेन त्रैलोक्याधिपतित्वं विरतं वर्तते किं भूते भोगे आसनवस्त्रमानघटने आसनं सिंहासनसुखासनादि वस्त्राणि चीरांशुकपट्टदुकूलादीनि मानं महत्वास्तित्वमानादि तेषां घटनं आसनवस्त्रमानघटनं तस्मिन् एवं विधे भोगे का रतिः कोपि सम्भोगः एक एव परमोब्र



ह्य नित्योदितः सन् उज्जृम्भते यत्स्वादात् यस्य ब्रह्मणो रसास्वादात् त्रैलोक्यराज्यादयो विषया विरसा भवन्ति मोक्षदायकत्वात्॥८०॥

**किं वेदैः स्मृतिभिः पुराणपठनैः शास्त्रैर्महाविस्तरैः  
स्वर्गग्रामकुटीं निवासफलदैः कर्मक्रियाविभ्रमैः।  
मुक्त्वैकंभवबन्धदुःखरचनाविध्वंसकाकानलं  
स्वात्मानन्दपदप्रवेशकलनंशेषा वणिग्वृत्तयः॥८१ ॥**

 (सं० टी०) किमिति वेदैः किं पुराणपठनैः शास्त्रेमहाविस्तरै; महान् विस्तरो येषां ते तैः कर्मक्रियाविभ्रमैः किं भूतैः स्वर्गग्रामकुटीनिवासफलदैः स्वर्गग्रामस्य कुटी स्वर्गग्रामकुटी तस्यां निवासफलं ददतीति स्वर्गग्रामकुटीनिवासफलदाः तैः एकं स्वात्मानन्पयदप्रवेशकलमं स्वकीयो योऽसौ आत्मा स्वात्मा तस्य यदानन्दपदं स्वात्मानन्दपदंस्थानं तस्मिन् यः प्रवेशः तस्य कलनं ज्ञानं पुनः कथं भूतं भवबन्धदुःखरचनाविध्वंसकालानलं भवस्य संसारस्य यो बन्धः



तस्य यानि दुःखानि तेषां विध्वंसो नाशः तद्विषये कालानलं प्रलयाग्निं एतादृशं एकं ज्ञानं मुक्त्वा त्यक्त्वा शेषैः वेदादिभिः किं न किमपीत्यर्थः शेषाः क्रिया वणिग्वृत्तयो वणिगाचाराः॥ ८१ ॥

**आयुः कल्लोललोलं कतिपयदिवसस्थायिनीयौवनश्री  
रर्थाःसङ्कल्पकल्पा घनसमयतडिद्विभ्रमा भोगपूराः ।  
कण्ठाश्लेषोपगूढं तदपि च न चिरं यत्प्रियाभिःप्रणीतं  
ब्रह्मण्यासक्तचित्ता भवत भवभयाम्भोधिपारं तरीतुम् ॥८२॥**

 (सं० टी०) आयुरिति हे उत्तमाः ब्रह्मणि परब्रह्मणि आसक्तचित्ता भवत यूयं किं कर्तुं भवभयाम्भोधिपार्ं तरीतुं भवभयाम्भोधेः पारः भवभयाम्भोधिपारस्तं शेषं समस्तमस्थिरं किं किं आयुःकल्लोललोलं समुद्रकल्लोलचपलं यौवनश्रीः कतिपयदिवसस्थायिनी कतिपय दिवसान् स्थातुं शीलमस्याः कतिपयदिवसस्थायिनी अर्थाः सङ्कल्पकल्पाः सङ्कल्पतुल्या; भोगपूराः घनसमयतडिद्विभ्रमाःघनसमयत-



डिद्वत विभ्रमो येषां ते धनसमयतडिद्विभ्रमाः प्रियाभिः प्रणीतं यत्कण्ठाश्लेषोपगूढं तदपि च न चिरं तस्मात्कारणात् परं ब्रह्म एव शाश्वतम्॥ ८२ ॥

**ब्रह्माण्डमण्डलीमात्रं किं लोभायमनस्विनः।  
शफरीस्फुरितेनाब्धेःक्षुब्धता जातु जायते॥८३॥**

 (सं० टी०) ब्रह्माण्डमिति मनस्विनो जितेन्द्रियस्य ब्रह्माण्डमण्डलीमात्रं किं लोभाय जायते अपितु न ब्रह्माण्डस्य मण्डली ब्रह्माण्डमण्डली सैव मात्रा यस्य तत् अब्धेः समुद्रस्य शफरीस्फुरितेन मत्स्यिकावल्गितेन जातु कदाचित् क्षुब्धता क्षोभता जायते अपितु न तथा मनस्विनः पुरुषस्य ब्रह्माण्डमण्डलीमात्रं लोभाय न जायते ॥ ८३ ॥

यदासीदज्ञानं स्मरतिमिरसंस्कार जनितं  
तदा दृष्टं नारीमयमिदमशेषं जगदपि ।



**इदानीमस्माकं पटुतरविवेकाञ्जनजुषां  
समीभूतादृष्टिस्त्रिभुवनमषि ब्रह्म तनुते॥ ८४ ॥**

 (सं० टी०) यवेति यदा यस्मिन् प्रास्तावे अज्ञानं आसीत्तदा इदमशेषं जगदपि मया नारीमयं दृष्टं किम्भूतमज्ञानं स्मरतिमिरंसस्कारजनितं स्मरस्य कन्दर्पस्य यत्तिमिरं अन्धकारं तस्य संस्कारेण पूर्वभवोद्भवपरिणामेन जनितं इदानीं साम्प्रतं अस्माकं समीभूता दृष्टिः समतापरिणामेनालङ्कृतं चेतःत्रिभुक्नमपि ब्रह्म तनुते परब्रह्मस्वरूपं विस्तारयति किं भूतानामस्माकं पटुतराववेकाञ्जनजुषां प्रकृष्टपटुर्योऽसौ विवेक पटुतरविवेकः पटुतरविवक एवाञ्जऽनं जुषन्ति ते पटुतरविवेकाञ्जनजुषस्तेषां अथ यथास्थितसंसारस्थस्वरूपं पश्यामः॥ ८४ ॥

रम्याश्चन्द्रमरीचयस्तृणवती रम्या वनान्तस्थली  
रम्यः साधुसमागमःशमसुखं काव्येषु रम्याः कथाः।



**कोपोपाहितबाष्पविन्दुतरलं रम्यं प्रियाया मुखं  
सर्वंरम्यमनित्यतामुपगते चित्तेन किं चित्पुनः॥८५॥**

 (सं० टी०)रम्याइति चन्द्रमरीचयो रम्याःबनान्तस्थलीरम्या किम्भूता स्थली तृणवती शाद्वलासाधुसमागमो रम्यः शमसुखं रम्यं काव्येषु कथा रम्या अन्यच्चप्रियाया मुखं रम्यं किम्भूतं मुखं कोपोपाहितबाष्पविन्दुतरलं कोपोपाहितः कोपेन निवेशितः यो बाष्पबिन्दुस्तेन तरलं चञ्चलं मुखं पुनः अनित्यतामुपगते सम्प्राप्ते चिते सर्व न किञ्चित् रम्यं ॥८५ ॥

**भिक्षाशी जनमध्यसङ्गरहितः स्वा यत्तचेष्टः सदा  
दानादानविरक्तमार्गनिरतः कश्चित्तपस्वी स्थितः।  
रथ्याक्षीणविशीर्णजीर्णवसनैः सम्प्राप्तकंन्था[^13] सखी  
निर्मानो निरहङ्कृतिः शमसुखाभोगैकबद्धस्पृहः॥८६॥**

[^13]: "कन्थाधर इति पाठान्तरम्"

 (सं० टी०)भिक्षेति एवं विधस्तपस्वीजनः कश्चिद्विरलः स्थितो वर्तते कीदृशो जनः



भिक्षाशी भिक्षाभोजनः पुनः कीदृशः जनमध्यसङ्गरहितः पुनः कीदृशः सर्वदा स्वायत्तचेष्टः स्वाधीनमानसपरिणामः पुनः कीदृशः जनः दानादानविरक्तमार्गनिरत; दानं चादानं च दानादाने तयोर्विरक्तमार्गे निरतः पुनः कीदृशः रथ्याक्षीणविशीर्णजीर्णवसनैःसम्प्राप्तकन्यासखीरथ्यायां क्षीणानि विशीर्णानि जीर्णानि च यानि वसनानि तैः कृत्वा सम्प्राप्ता कन्थासखी सहायिनी येन सेः पुनः कीदृशः जनः निर्मानः पुनः कीदृशः निरहङ्कतिर्निरहङ्कारः पुनः कीदृशः जनः शमसुखाभोगैकबद्धस्पृहः शमस्य सुखं शमसुखं तस्याभोगे विस्तारे एका बद्धा स्पृहा येन सः ॥८६॥

मातर्मेदिनि तात मारुत सखे तेजः सुबन्धो जल  
भ्रातर्व्योम निबद्धएव भवतामेष प्रणामाञ्जलिः ।  
युष्मत्सङ्गवशोपजातसुकृतोद्रेकस्फुरन्निर्मल  
ज्ञानापास्तसमस्तमोहमहिमा लीये परे ब्रह्मणि ॥८७॥



 हे तात हे मारुत हे सखे तेजः हे सुबन्धो जल हे भ्रातर्व्योम भवतां पञ्चतत्वानामेष प्रणामाञ्जलिः बद्धोऽस्ति तथा विधेयं यथा परे ब्रह्मणि लीये लीनो भवामि कथं भूतोऽहं युष्मत्सङ्गवशोपजातसुकृतोद्रेकस्फुरन्निर्मलज्ञानापास्तसमस्तमोहमहिमा युष्माकं सङ्गवशस्तेन युष्मत्सङ्गवशेन उपजातो योऽसौ सुकृतोद्रेकस्तस्मात्स्फुरन्निर्मलज्ञानेन अपास्तो निराकृतः समस्तो मोहमहिमा येन सः ॥ ८७ ॥

**यावत्स्वस्थमिदं कलेवरगृहं यावच्च दूरे जरा  
यावच्चेन्द्रियशक्तिरप्रतिहता यावत् क्षयो नायुषः।  
आत्मश्रेयसि तावदेव विदुषा कार्यः प्रयत्नो महान्  
प्रोद्दीप्ते भवने च कूपखननं प्रत्युद्यमः कीदृशः॥८८॥**

 (सं० टी०)यावादति विदुषा पण्डितेन आत्मश्रेयसि मोक्षे तावदेव महान्प्रयत्नः कार्यः यावदिदं कलेवरगृहं शरीरमन्दिरं च स्वस्थं वर्तते समाधानपरायणं वर्तते चान्यद्यावत् ज-



 (सं० टी०) मातरिति हे मात हे मेदिनि रादूरे वर्तते अन्यदिन्द्रियशक्तिः अप्रतिहवावर्तते चान्यद्यावदायुषः क्षयो नास्ति तावदेव स्वहिते यमः कार्यः भवने गृहे प्रोद्दीप्तेसति निश्चितं कूपखननं प्रत्युद्यमः कीदृशः नहि गृहे प्रदीप्ते सति कूपः खनितुं शक्यते ॥८८॥

**नाभ्यस्ता भुवि वादिवृन्ददमनी विद्या विनीतोचता  
खाड्गाग्रैःकरिकुम्भपीठदलनैर्नाकं न नीतं यशः।  
कान्ताकोमलपल्लवाधररसः पीतो न चन्द्रोदये  
तारुण्यं गतमेव निष्फलमहो शून्यालये दीपवत्॥८९॥**

 (सं० टी०) नेति भुवि पृथिव्यां विद्या न अभ्यस्ता किं भूता विद्या वादिवृन्ददमनी पुनः किम्भूता विद्या विनीतोचिता विनयवतः पुरुषस्य योग्या खड्गाग्रैःकृपाणधाराभिः यशो नाकं स्वर्गलोकं प्रति न नीतं कीदृशैः खड्गाग्रैः करिकुम्भपीठदलनैः करिणां कुम्भपीठदलेन शीलं येषां ते तथा तैश्चान्यच्चन्द्रोदये कान्ताको-



मलपल्लवाधररस्वोनपीतः अहो इति खेदे तारुण्यं यौवनं निष्फलमेव गतं किं वत् शून्यालये दीपवत॥ ८९ ॥

**ज्ञानं सतां मानमदादिनाशनं  
केषांचिदेतन्मदमानकारणम्।  
स्थानं विविक्तं यमिनां विमुक्तये  
कामातुराणामतिकामकारणम्॥९०॥**

 (सं० टी०) ज्ञानमिति सतां सत्पुरुषाणां ज्ञानं मानमदादिनाशनं भवति केषां चिदधमानां एतज्ज्ञानं मदमानकारणं भवति उक्तमेवार्थं कविर्दृष्टान्तेन द्रढयति यमिनां मुनीनां विविक्तं स्थानं एकान्तप्रवेशः विमुक्तये भवति संसारच्छेदनाय स्यात् कामातुराणां पुरुषाणां विविक्तं जनराहतं अतिकामकारणं भवति कामविकारायस्यात्॥९०॥

जीर्णा एव मनोरथाः स्वहृदये यातं जरां यौवनं  
हन्ताङ्गेषु गुणाश्च वन्ध्यफलतां याता गुणज्ञैर्विना ।



**किं युक्तं सहसाभ्युपैति बलवान् कालःकृतान्तोऽक्षमी  
ह्याज्ञातं स्मरशासनाङ्घ्रियुगलं मुत्त्कास्ति नान्यागतिः॥९१॥**

 (सं० टी०) जीर्णाइति मनोरथाः स्वहृदये जीर्णा एव यौवनं जरां प्राप्तं हन्तेति खेदे चान्यद्गुणा बन्ध्यफलतां गुणज्ञैर्विना याताः अक्षमी बलवान कालो यमः सहसाऽभ्युपैति हि निश्चितं आसमन्तात् भावेन ज्ञातं त्रिपुरान्तकाङ्घ्रियुगलं मुत्त्काअन्या गतिर्नास्ति किंभूतः कालः कृतान्तः कृतः अन्तो येन स कृतान्तः॥ ९१ ॥

तृषाशुष्यत्यास्ये पिबति सलिलं स्वादु सुरभि  
क्षुधार्तः सन् शालीन् कवलयति शाकादिवलितान्।  
प्रदीप्तेकामाग्नौ सुदृढतरमाश्लिष्यति वधूं  
प्रतीकारोव्याधेः सुखमिति विपर्यस्यति जनः॥९२॥



 (सं० टी०) तृषेति प्राणी सलिलं पानीयं पिबति व सति आस्ये बदने तृषाशुष्यति सति किं भूतं सलिलं स्वादु सुरभि प्राणी क्षुधार्तः सन् शालीन् कवलयति कीदृशान् शालीन् शाकादिवलितान् किं भूतः प्राणी कामाग्नौप्रदीप्ते सति सुदृढतरं यथा भवति वधूं भार्यामाश्लिष्यति आलिङ्गति जनः प्राणी व्याधेः प्रतीकार उपचारः सुखमिति विपर्यस्यतिविपर्यासं करोति॥ १२॥

**स्नात्वा गाङ्गैः पयोभिः शुचिकुसुमफलैरर्चयित्वा  
विभो त्वां ध्येये ध्यानं नियोज्य क्षितिधरकुहरग्रावपर्यङ्कमूले।  
आत्मारामः फलाशी गुरुवचनरतस्त्वत्प्रसादात्स्मरारेः  
दुःखान्मोक्ष्य कदाहं तवचरणरतो ध्यानमार्गैकप्रश्नः॥९३॥**

 (सं० टी०) स्नात्वेति हेस्मरारे कदा दुःखान्मोक्ष्ये किं कृत्वा गाङ्गैः पयोभिः स्नात्वा हेविभो चान्यत् त्वां शुचिकुसमफलैरर्चयित्वा क्षि-



तिधरकुहरग्रावपर्यङ्कमूले ध्येये कर्मणि ध्यानं निवेश्य क्षितिधरस्य कुहरं क्षितिधरकुहरं तस्य यो ग्रावास एव पर्यङ्कः तस्य यन्मूलं तस्मिन्किं भूतोऽहं आत्मारामः पुनः किं भूतः फलाशी पुनः किम्भूतः त्वत्प्रसादाद्गुरुवचनरतः पुनः किंभूतः ध्यानमार्गैकप्रश्नः पुनः किम्भूतः तव चरणरतः॥९३॥

**शय्या शैलशिला गृहं गिरिगुहा वस्त्रं तरूणां त्वचः  
सारङ्गासुहृदोननु क्षितिरुहां वृत्तिः फलैः कोमलैः।  
येषां निर्झरमम्बुपानमुचितं रत्येव विद्याङ्गना  
मन्ये ते परमेश्वराः शिरसि यैर्बद्धो न सेवाज्जलिः॥९४॥**

 (सं० टी०) शय्येति येषां पुरुषाणां एवं विधा स्थितिः तान् अहं एवं मन्येऽतएव परमेश्वराः सा का स्थितिः शैलशिला शय्या गिरिगुहा गृहं तरुणां त्वचः वस्त्रं सुहृदः सारङ्गमःननु निश्चितं क्षितिरुहाणां वृक्षाणां कोमलैः फलैर्वृत्तिः निर्झरमम्बुपानं एवं निश्चयेन



रत्येव सहोचिता अङ्गना इव विद्या येषामिति ते ईश्वराः यैः शिरसि सेवाज्ञ्जलिर्नबद्ध॥ ९४ ॥

**सत्यामेव त्रिलोकीसरिति हरशिरश्चुम्बिनीकच्छटायां  
सद्वृत्तिं कल्पयन्त्यां वटविटपभवैर्वल्कलैः सत्फलैश्च।  
कोऽयं विद्वान् विपत्तिज्वरजनितरुजातीव दुःस्वासिकानां  
वक्रं वीक्षेत दुःस्थे यदि हि न विभृयात्स्वेकुटुम्बेऽनुम्पाम्॥१५॥**

 (सं० टी०) सत्यामिति हि निश्चितं यदि चेत् दुःस्थे स्वकीये कुटुम्बे अनकम्पांकृपां न बिभृयात् यत्तदोर्नित्यः सम्बन्ध इति न्यायात् तदा कोयं विद्वान् अतीव दुःस्वासिकानां नारीणां वत्क्रंवीक्षेत अपि तु कोपि न कयाविपत्तिज्वरस्तेन जनिता रुक्तयाकस्या सत्यां त्रिलोकीसरिति गङ्गा सत्यामेव कि भूतायां सरिति हरशिरश्चुम्बिनीवच्छटायां हरशिरश्चुम्बिनी ईश्वरमस्तकस्य रमणी वच्छटा वप्र



देशो यस्याः सा पुनः किं भूतायांत्रिलोकीसरिति सद्वृत्तिं सदावरं कल्पयन्त्यां प्रेरयन्त्यां कैः सत्फलैः किं भूतैः सत्फलैः वटविटपभवैर्वटवृक्षाद्भवैः॥९५॥

**उद्यानेषु विचित्रभोजन विधिस्तीव्रातितीव्रं तपः  
कौपीनावरणं सुवस्त्र-ममित भिक्षाटनं मण्डनम्।  
आसन्नं मरणं च मङ्गलसमं यस्यां समुत्पद्यते  
तां काशी परिहत्य हन्तविबुधैरन्यत्र किं स्थीयते॥ ९६ ॥**

 (सं० टी०) उद्यानेष्विति तां काशीं परिहृत्य परित्यज्य इन्त इति खेदे विबुधैः किं अन्यत्र स्थीयते अपि तु न यस्यां काश्यांउद्यानेषु विचित्रभोजनविधिः चान्यत्तीव्रातितीव्रं तपः चान्यत्सुवस्त्रंकौपीनावरणं मण्डनं चान्यद्यस्यांअमितं भिक्षाटनं यस्यां काश्यांमङ्गलसमं आसन्नं मरणं समुत्पद्यते तां काशीमुत्त्का अन्यत्र कथं स्थीयते॥९६॥



**नायं ते समयो रहस्यमधुना निद्राति नाथो यदि  
स्थित्वा द्रक्ष्यति कुप्यति प्रभुरिति द्वारेषु येषां वचः।  
चेतस्तानपहाय याहि भवनं देवस्य विश्वेशितुर्नि-  
र्दौवारिकनिर्दयोक्त्यपरुषं निःसीमशर्मप्रदं॥९७॥**

 (सं० टी०) नायमिति यदि प्रभुः स्वामी येषां वचो द्वारेषु श्रुत्वा द्रक्ष्यति कुप्यति इति किं नायं ते समयः प्रतिप्रस्तावो नास्ति अधुना रहस्यं मन्त्रालोचनाद्यः स्वामी निद्राति निमीलनं कुरुते रे चेतस्तान् प्रभूनपहाय विश्वशितुः परमेश्वरस्य महेशस्य भवनं याहि किं भूतं भवनं निर्दौवारिकनिर्दयोक्त्यपरुषंनिर्गतो दौवारिको यस्मात् तत् निर्दोवारिकं प्रतीहाररहितं निर्दयोक्त्या कठोरोक्त्याऽ परुषाः यस्मिन् तत्निर्दयोक्त्यपरूषंनिर्दौवारिकं च तत् निर्दयोक्त्यपपरुषं चनिर्दौवारिकनिर्दयोक्त्त्य परुषं तत्पुनः किं भूतं निःसीमशर्मप्रदं सीमारहितं सर्वसौख्यं प्रददातीति अतिर्निमलसौख्यदायकम्॥९७॥



**प्रियसखि विपदण्डव्रातप्रतापपरम्परा  
परिचपले चिन्ताचक्रे निधाय विधिः खलः।  
मृदमिव बलात्पिण्डीकृत्य प्रगल्भकुलालवद्-  
भ्रमयति मनी नो जानीमः किमत्र विधास्यति ॥९८॥**

 (सं० टी०) प्रियसखीति हेप्रियसखि खलो विधिः पराङ्मुखो देवः नो जानीमः अत्र इदानीं किं विधास्यति अयं विधिः चिन्ताचक्रेनिधाय बलात्पिण्डीकृत्य मनो भ्रमयति किं भूते चिन्ताचक्रे विपद्दण्डव्रातप्रतापपरम्परात्रिपरिचपले विपदण्डव्रातस्य या प्रतापपरम्परा तयातिपरिचपलं तस्मिन् मनः कामिव मृदमिव विधिः क इव प्रगल्भकुलालवत् यथा प्रगल्भकुलालः मृदं मृत्तिकां बलात् पिण्डीकृत्य चक्रे निधाय भ्रमयति एतावता विपरीतं विधेः बिलसितं कोऽपि नवेति॥९८॥

महेश्वरे वा जगतामधीश्वरेजनार्दुने वा जगदन्तरात्मनि।  

तयोर्न भेदप्रतिपत्तिरस्ति मे तथापि भक्तिस्तरुणेन्दुशेखरे॥९९॥



 (सं० टी०) महेश्वरेवेति मे मम महेश्वरे वाथवा जनार्दने वासुदेवे वस्तुतः भेदस्य प्रतिपत्तिर्नास्ति किं भूते महेश्वरे जगतामधीश्वरे त्रिभुवनस्याधिपतौ कीदृशे जनार्दने जगदन्तरात्मनि जगतां विश्वत्रयाणां अन्तरात्मा जगदन्तरात्मा तस्मिन् उभयोर्देवयोर्मे मम चेतस्यन्तरं नास्ति एवं भवामि तथापि तरुणेन्दुशेखरे श्रीमहेशे मे भक्तिः॥९९॥

**रे कन्दर्प करं कदर्थयसि किं कोदण्डटङकारवै  
रेरे कोकिल कोमलैः कलवैः किं त्वं वृथा जल्पसि ॥  
मुग्धेस्निग्धविदग्धक्षेपमधुरैर्लोलैः कटाक्षैरलं  
चेतश्चुम्वितचन्द्रचूडचरणध्यानामृतं वर्तते ॥१००॥**

 (सं० टी०) रेइति रे कन्दर्प कोदण्डटङ्कारवैः करं किं कदर्थयसि रेरे कोकिल कोमलैः कलरवैः पञ्चमस्वरैः किं त्वं वृथा जल्पसि हे मुग्धे तव कटाक्षैरलं पूर्यतां किं भूतै; कटाक्षैः



स्त्रिन्धविदग्धश्च मथुरश्चक्षेपो येषां तैः भवतांपूर्वोक्तानां कृतं निखिलं अपि व्यर्थं तस्माञ्चेतश्चुम्बितचन्द्रचूड चरणध्यानामृतं वर्तते चुम्बितं चन्द्रचूडस्य महेदास्य चरणध्यानामृतं येन तत् चुम्बितचन्द्रचूडचरणध्यानामृतम् ॥१००॥

**कौपीनं शतखण्डजर्ज्जरतरं कन्था पुनस्तादृशी  
निश्चिन्तं सुखसाध्यभैक्ष्यमशनं शय्या श्मशाने वने।  
मित्रामित्रसमानतातिविमला चिन्ताति शून्यालये  
ध्वस्ताशेषमदप्रमादमुदितो योगी सुखं तिष्ठति॥१०१॥**

 (सं० टी०) कोपीनमिति योगी सर्वसङ्गपरित्यागी सुखं तिष्ठति किं भूतो योगी ध्वस्ता शेषमदप्रमादमुदितः ध्वस्ता निराकृता अशेषाः मदप्रमादास्तैमुदितः कीदृशी कन्थापुनः तादृशी पूर्वोक्ता शतखण्डजर्जरतरा निश्चिन्तं अशनं किम्भूतं अशनं सुखसाध्यमैक्ष्यं सुखेन साध्याएवं विधा या भिक्षा तत् समुत्पन्नं अन्यच्च शय्या श्मशाने वनान्ते ययापि मित्रामित्रसमानता मित्रञ्च अमित्रश्च मित्रामित्रौ तयोः सादृश्यं सामान्यं यस्याः अथ पश्चात् शून्याल



ये अतिविमला निर्मला शुद्धा ध्यानलक्षणा चिन्ता अतः कारणात् योगी नित्यमुक्तः संसारे सुखं तिष्ठति॥ १०१ ॥

**भोगा भङ्गुरवृत्तयो बहुविधास्तैरेव चायं भवस्तत्कस्यैव  
कृते परिभ्रमत रे लोकाः कृतं चेष्टितैः।  
आशापाशशतोपशान्तिविंशदं चेतः समाधीयतां  
कामोच्छित्तिवशे स्वधामनियदि श्रद्धेयमस्मद्वचः॥१०२॥**

 (सं० टी०) भोगेति रेलोकाः चेष्टितैर्नवनवविकल्पापारैः कृतं पूर्यतां यदि चेदस्मद्वचः श्रद्धेयं श्रद्धायोग्यं तदा स्वधामनि स्वकीये शरीरमन्दिरे कामोच्छित्तिवशे कन्दर्पजमार्थ केवलं चेतः समाधीयतां किं भूतं चेत; आशापाशशतापेशान्तिविशदं आशावाशस्य शतं आशापाशशतं तस्योपशान्त्या विशवं निर्मलं यतो भोगाः भङ्गुरवृत्तयःभङ्गुराविनश्वरा वृत्तिर्येषां ते किं भूताः भोगाः बहुविधा अनेकप्रकाराः एवनिश्चयेन बहुविधैर्भोगैरयं भवः संसार एव रेलोकाः तत्तस्मात्कारणात्कस्य कृते परिभ्रमत भ्रमणं कुरुत॥१०२॥



**धन्यानां गिरिकन्दरे निवसतां ज्योतिः परं ध्यायता-  
मानन्दाश्रुजलं पिबन्ति शकुना निःशङ्कमङ्केशयाः।  
अस्माकं तु मनोरथोपरचितप्रासादवापीतट-  
क्रीडाकाननकेलिकौतुकजुषामायुः परिक्षीयते ॥१०३॥**

 (सं० टी०) धन्यानामिति धन्यानां मनुष्याणां एवं स्थित्या आयुः क्षीयते किं भूतानां धन्यानां गिरिकन्दरे निवसतां किं कुर्वतां परं ज्योतिः ध्यायतां येषां धन्यानामानन्दाश्रुजलं निःशङ्कशङ्कारहितं शकुनाः पक्षिणः पिबन्ति किम्भूताः शकुनाः अङ्केशयाः उत्सङ्गसमारूढाः तु पुनरस्माकमधन्यानां आयुरेवं परिक्षीयते किम्भूतानामस्माकं प्रासादवापीतटक्रीडाकाननकेलिकौतुकजुषां मनोरथैः उपरचिता याः प्रासादवापीतटक्रीडाकाननकेलयस्तासां कौतुकं जुषन्तीति प्रासादवापीतटक्क्रीडाकाननकेलिकौतुकजुषः तेषाम् ॥१०३॥



**आघ्रातं मरणेन जन्म जरया विद्युच्चलं यौवनं  
सन्तोषो धनलिप्सयाशमसुखं प्रौढाङ्गनाविभ्रमैः।  
लोकैर्मत्सरिभिर्गुणा वनभुवो व्यालैर्नृपादुर्जनै  
रस्थैर्येण विभूतिरप्यपहृताग्रस्त न किं केन वा॥१०४॥**

 (सं० टी०) अघ्रातमिति एभिः प्रकारैः किं न ग्रस्तं अन्यञ्च के जना न ग्रस्ताः मरणेन जन्म आघ्रातं स्टष्टं धनलिप्सया सन्तोष आघ्रातः प्रौढाङ्गनाविभ्रमैः शमसुखं आघातं निरस्तं मत्सरिभिर्लोकैर्गुणा आघ्राता विनाशिताः व्यालैः दुष्टसर्पैर्वनभुव आघ्राताः दुर्जनैर्नृपाः भूपाला आघ्राता ग्रस्ताः विभूतिरपि अस्थैर्येण आघ्राता अपहृता तर्हि कालेन न किं किं नष्टंकिं किं न विनश्यति अपि तु सर्वं नश्यत्येव॥१०४॥

आधिव्याधिशतैर्जनस्य विविधैरारोग्यमुन्मूल्यते  
लक्ष्मीर्यत्र पतन्ति तत्र विवृतद्वारा इव व्यापदः।  
जातंजातमवश्यमाशु विवशं मृत्युः करोत्यात्मसा-  
त्तत्किं नाम निरङ्कुशेनविधिना यन्निर्मितं सुस्थितम्॥१०५॥



 (सं० टी०) अधीति नामइति सम्बोधने तत्किं यन्निरङ्कुशेन विधिना दैवेन सुस्थितं निर्मितं किं तद्वद शरीरे आधिव्याधिशतैरीमतमतिशयेन आरोग्यमुन्मुल्यते तत्र आधिर्मानसी पीडा व्याधिः रोगसमुद्भवा चान्यद्यस्मिन् दैवनिर्माणे लक्ष्मीः तत्र स्थाने वर्तन्ते व्यापद; विवृतद्वारा इवोद्घाटितकपाटा इव वर्तन्ते अपश्यं निश्चितं आशु शीघ्रं मृत्युर्जातं जातं उत्पन्नंउत्पन्नं आत्मसात्करोति आत्मायत्तं विधत्तेअतः अस्य दैवस्य निर्माणे किमपि स्विर नास्तीत्यागमः ॥१०५॥

**कृच्छ्रेणामेध्यमध्ये नियमितत्तनुभिःस्थीयतेगर्भमध्ये  
कान्ताविश्लेषदुः खव्यतिकरविषमे यौवने विप्रयोगः।  
नारीणामप्यवज्ञाविलसतिनियतं वृद्धभावोऽप्यसाधुः  
संसारे रे मनुष्या वदत यदि सुखं स्वल्पमप्यस्ति किं चित्॥ १०६॥**

 (सं० टी०) कृच्छ्रणति रे मनुष्या वदत कथयत यदि चेत्संसारे स्वल्पमपि सुख किंचि



दस्ति मर्भमध्ये कृच्छ्रेण कष्टेन नियमिततनुभिः सङ्कोचितशरीरैःस्थीयते किं भूते गर्भमध्ये अमेध्यं मध्यं यस्य तदमेध्यमध्यं तस्मिन् संसारे यौवने विप्रयोगः किं भूते यौवने कान्ताविश्लेषदुःखव्यातकरविषमे कान्ताया विश्लेषः कान्ताविश्लेषस्तस्य योऽसौ दुःखव्यतिकरस्ते न विषमःकान्ताविलेषदुः खण्यतिकरविषमः तस्मिन्नपि पुनर्नारीणामवज्ञावगणनंतेन विलसति अपि पुनर्नियतं निश्चितं वृद्धभावः यस्मादसाधुः अस्मात्कारणात संसारे किमपि सौख्यं नास्ति॥१०६॥

**आयुर्वर्षशतं नृणां परिमितं रात्रौतदर्धे गतं  
तस्यार्द्धस्य परस्य चार्द्धमपरं बालत्ववृद्धत्वयोः।  
शेषंव्याधिवियोगदुःखसहित सेवादिभिनयते  
जीवे वारितरङ्गचञ्चलतरे सौख्यं कुतः प्राणिनां॥१०७॥**

 (सं० टी०) आयुरिति प्राणिनां सौरम्यं कुतः कथं नृणां मनुष्याणामायुर्वर्षशतं परिमितं तस्यायुषो वर्षशतप्रमाणस्य अर्द्धं रात्रौ गतं शयानस्य ततोऽनन्तरं तस्य पञ्चाशतः अर्द्धस्य



कदाचिदपि अधिकमर्द्धमपि बालत्ववृद्धत्वयोर्गतं शेषमायुर्व्याधिवियोगशोकसहितं सेवादिभिः कर्मभिरर्नीयते किम्भूते जीवे जीवितव्ये वारितरङ्गचञ्चलतरे वारिणः समुद्रस्य तरङ्गास्तद्वच्चञ्चलतरं वारितरङ्गचञ्चलतरं तस्मिन्॥१०७॥

**ब्रह्मज्ञानविवेकिनोऽमलधियः कुर्वन्त्यहो दुष्करं  
यन्मुञ्चन्त्युपभोगकाञ्चनधनान्येकान्ततो निस्पृहाः।  
न प्राप्तानि पुरा न सम्प्रति न च प्राप्तौ दृढप्रत्ययो  
वाञ्छामात्रपरिग्रहाण्यपि परं त्यक्तुं न शक्ता वयं ॥१०८॥**

 (सं० टी०) ब्रह्मेति ब्रह्मज्ञानविवेकिनः अमला निर्मला धीर्बुद्धिर्येषां ते अहो इत्याश्चर्ये दुष्करं तत्कुर्वन्ति तल्कि उपभोगान् न भजन्ति एवं भूतानि धनान्यपि मुञ्चन्ति त्यजन्ति अतः एकान्ततो निस्पृहा विरक्ताःवयं तु पुरा न प्राप्तानि सम्प्रति अधुना न सन्ति अग्रेपि प्राप्तौ दृढप्रत्ययो निश्चयो नास्ति एवं भूतानि धनानि त्यक्तुं न शक्ताः कथं भूतानि धनानि



वाञ्छामात्रं परिग्रहो येषां तानि वाञ्छामात्राणि न तु प्रत्यक्षाणि॥१०८॥

**व्याघ्रीव तिष्ठति जरा परितर्जयन्ती  
रोगाश्च शत्रव इव प्रहरन्तिदेहम् ।  
आयुः परिस्रवति भिन्नघटादिवाम्भो  
लोकस्तथाप्यहितमाचरतीति चित्रम्॥१०९॥**

 (सं० टी०) व्यघ्रीव जरा परितर्जयन्ती अग्रे तिष्ठति रोगाश्च शत्रव इव देहं प्रहरन्ति आयुश्चभिन्नघटादिव यथा अम्भः उदकं परिस्रवति तथा प्रतिदिनं आयु; क्षीयते एवं सति लोकः अहितं आचरति इति चित्रं आश्चर्यम् ॥१०९॥

**सृजति तावदशेषगुणाकरं  
पुरुषरत्नमलङरणं भुवः ।  
तदपि तत्क्षणभङि करोति चे  
दहह कष्टमपण्डितता विधेः ॥११०॥**

 (सं० टी०)सृजतीति अशेषाः समग्रा ये गुणाः शौर्योदार्यदयादाक्षिण्यादयस्तेषां आकरः खनिः सकलगुणोत्पादकमिति यावत् भुवः



पृथिव्याःअलङ्करणं अलङ्कारः सौमाम्यमिति यावत् एतादृशंपुरुषरत्नं ब्रह्मा सृजति उत्पादयति तदा ब्रह्मणोऽतीवचातुर्यं किं तत् पुरुषरत्नं तत्क्षणभङ्गि तत्क्षणनाशशीलं करोति चेत्तर्हिअहहेति खेदे कष्टं सा ब्रह्मणोऽतीवापण्डितता मौर्ख्यमित्यर्थः कुतः स्वारामे स्वयमारोपितान् जलसेचनेन वर्द्धितान् वृक्षान् स्वयं छेत्तुमसमर्थ इति लोकप्रसिद्धिः॥११०॥

**गात्रं सङ्कुचितं गतिर्विगलिता भ्रष्टाच दन्तावलि  
दृष्टिर्नश्यति वर्धतेवधिरता वक्रं च लालायते।  
वाक्यं नाद्रियते च बान्धवजनो भार्यान शुश्रूषते  
हा कष्टं पुरुषस्य जीर्णवयसः पुत्रोप्यमित्रायते॥१११॥**

 (सं० टी०) गात्रमिति गात्रं शरीरं सङ्कुचितं सङ्कोचं प्राप्तं गतिर्गमनं विगलितानष्टा दन्तावलिः दन्तपङ्क्तिः भ्रष्टा पतितेत्यर्थः दृष्टिः अवलोकनं नश्यति अन्धत्वं प्राप्तं बधिरता कर्णेन्द्रियवैकल्यं वर्धते निकटे उच्चैर्धुष्टमपि न श्रूयते वक्रंलालायते लालास्रावंकुरुते बान्ध



वजनः वाक्यंनाद्रियते नमस्क्रियते भार्या स्त्री न शुश्रूषतेसेवांकुरुते हा इति खेदे जीर्णवयसः पुरुषस्य कष्टं दुःखं यतः साक्षात्स्वपुत्रोपिअमित्रायते शत्रुवदाचरतीत्यर्थः॥ १११॥

**क्षणं बालो भूत्वा क्षणमपि युवा कामरसिकः  
क्षणं वित्तैर्हीनः क्षणमपि च सम्पूर्णविभवः।  
जराजीर्णैरङ्गैर्नट इव वलीमण्डिततनुनर्रः  
संसारान्ते विशति यमधानीजवनिकाम्॥११२॥**

 (सं० टी०) क्षणमिति क्षणं बालो भूत्वा वालः सन् क्षणमपि बुवा तरुणः सन् कामरसिकः कामेषु विषयेषु रसिकः निपुणःक्षणं वित्तैर्द्रव्यैर्हीनः दरिद्रः क्षणमपि च परिपूर्णविभवः पश्चात् जरयाजीर्णैःअङ्गैः वलीमण्डित्तत्तनुःवलीभिर्मण्डिता आक्रान्ता तनुर्यस्य नरः संसारान्ते मरणसमये यमधानीजवनिकां यमस्य धानीं पुरीं प्रविशति यथा नटः नानावेषान् दधाति तथाऽयं प्राणी नानावस्था दधाति॥११२॥



**अहौवा हारे वा बलवति रिपौ वासुहृदिवा  
मणौ वा लोष्ठे वा कुसुमशयने वा दृषदि वा।  
तृणे वा स्त्रैणे वा मम समदृशो यान्ति दिवसाः  
क्वचित्पुण्यारण्ये शिवशिवशिवेति प्रलपतः॥११३॥**

 (सं० टी०) अहौ सर्पे हारे मुक्ताफलहारे वा बलवति रिपौशत्रौ सुहृदि हितकरे वा मणौ वा लोष्ठे मृत्पिण्डे पाषाणेवा कुसुमशयने पुष्पशय्यायां दृषदि पाषाणे वा तृणे स्त्रैणे अपत्ये वा इत्यादिषु मम सभादृष्टिर्यस्य समदृशः दिवसाः कदा यान्ति गच्छन्ति किं भूतस्य मम क्वचित् कुत्रचित् पुण्यारण्ये स्थित्वा शिवेति नामावलिंप्रलपतः उच्चैः आक्रोशेन वदतः॥ ११३॥

**॥ इति श्रीभर्तृहरिकृतं वैराग्यशतकं ॥**

**॥ सटीकं संपूर्णम् ॥**




\]


















[^7]: "पीवरकेति पाठान्तरम्‌ ( एतच्चिन्तम्