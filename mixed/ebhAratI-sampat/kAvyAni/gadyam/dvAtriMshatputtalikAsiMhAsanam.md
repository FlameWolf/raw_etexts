+++
title = "द्वात्रिंशत्पुत्तलिकासिंहासनम्"
publisher = "अशुबोध विद्याभूषणः नित्यबोध विद्यारत्नः"
"publish year" = "1938"
domain = "काव्यानि"
sub-domain = "गद्यम्"
pages = "261"
language = "संस्कृतम्"
editor = "जीवानन्दविद्यासागरभट्टाचार्यः"
"primary commentator" = "अशुबोधविद्याभूषणः नित्यबोधविद्यारत्नः"
"commentary name" = "विस्तृताभिनवटीका"
printer = "वाचस्पत्य-यन्त्रालयः"
"serial no." = "Ebharati-5332"
source_url = "https://www.ebharatisampat.in/readbook3.php?bookid=NDAxNDk1NDY5MTU4MTE1&pageno=MjI0MjQyNjk5NTk="

+++
[[द्वात्रिंशत्पुत्तलिकासिंहासनम्	Source: [EB](https://www.ebharatisampat.in/readbook3.php?bookid=NDAxNDk1NDY5MTU4MTE1&pageno=MjI0MjQyNjk5NTk=)]]

\[



[TABLE]





[TABLE]



सूचीपत्रम्।

![](../books_images/U-IMG-17202670315.jpg)

|                                               |
|:---------------------------------------------:|
|                  **विषयाः**                   |
|                  मङ्गलाचरणम्                  |
|                   अवतरणिका                    |
|            भर्त्तृहरेः वैराग्यकथा             |
|      विक्रमादित्यस्य सिंहासनप्राप्तिकथा       |
|            विक्रमादित्यमहाप्रयाणम्            |
|              सिंहासननिक्षेपणम्               |
|          भोजराजस्य सिंहासनोद्धारकथा           |
|              भानुमतीकथाऽवतरणिका               |
|                  भानुमतीकथा                   |
|              राजपुत्र-भल्लूककथा               |
|      दानशक्तिवर्णनं नाम प्रथमोपाख्यानम्       |
|     विप्रमनोरथपूरणं नाम द्वितीयोपाख्यानम्     |
| सर्व्वस्वदक्षिणयज्ञवर्णनं नाम तृतीयोपाख्यानम् |
|     कृतज्ञतापरीक्षणं नाम चतुर्थोपाख्यानम्     |
|       मणिकारसंवादो नाम पञ्चमोपाख्यानम्        |
|    ब्रह्मचारिराज्यदानं नाम षष्ठोपाख्यानम्     |
|        मृतोज्जीवनं नाम सप्तमोपाख्यानम्        |
|         सरःपूरणं नाम अष्टमोपाख्यानम्          |
|          राक्षसबधो नाम नवमोपाख्यानम्          |
|       यज्ञलब्धफलदानं नाम दशमोपाख्यानम्        |
|      रक्षोभीतिवारणं नाम एकादशोपाख्यानम्       |
|    ब्राह्मणीशापमोचनं नाम द्वादशोपाख्यानम्     |
|   ब्रह्मराक्षसोद्धारो नाम त्रयोदशोपाख्यानम्   |
|    काश्मीरलिङ्गदानं नाम चतुर्दशोपाख्यानम्     |
| मन्मथसञ्जीवनीवृत्तान्तो नाम पञ्चदशोपाख्यानम्  |
|    कन्यातुलितसुवर्णदानं नाम षोडशोपाख्यानम्    |



|                                                 |
|:-----------------------------------------------:|
|                   **विषयाः**                    |
| परोपकाराय स्वदेहाहुतिदानं नाम सप्तदशोपाख्यानम्  |
|      सूर्य्यलोकगमनं नाम अष्टादशोपाख्यानम्       |
|       बलिसन्दर्शनं नाम एकोनविंशोपाख्यानम्       |
|        योगिसन्दर्शनं नाम विंशोपाख्यानम्         |
|     अष्टमहासिद्धिलाभो नाम एकविंशोपाख्यानम्      |
|    कामाक्षीप्रसादलाभो नाम द्वाविंशोपाख्यानम्    |
|      दुःखप्रदर्शनं नाम त्रयोविंशोपाख्यानम्      |
|   शालिवाहनयुद्धवर्णनं नाम चतुर्विंशीपाख्यानम्   |
| अनावृष्टिवारणोपायवर्णनं नाम पञ्चविंशोपाख्यापनम् |
|       कामधेनुसंवादो नाम षड्विंशीपाख्यानम्       |
|      द्यूतकारसंवादो नाम सप्तविंशोपाख्यानम्      |
|      नरबलिनिवारणं नाम अष्टाविंशोपाख्यानम्       |
|      दारिद्र्यमोचनं नाम एकोनविंशोपाख्यानम्      |
|     इन्द्रजालप्रदर्शनं नाम त्रिंशोपाख्यानम्     |
|     वेतालसिद्धिलाभो नाम एकत्रिंशोपाख्यानम्      |
|    पुत्तलिका शापमोचनं नाम द्वाविंशोपाख्यानम्    |
|                    उपसंहारः                     |

**\_\_\_\_\_\_\_\_\_\_\_\_\_\_**

**शुद्धिपत्रम्।**

![](../books_images/U-IMG-17202680516.jpg)



|                  |                    |
|:----------------:|:------------------:|
|    अशुद्धम्|     |    **शुद्धम्|**    |
| छिन्नमस्तकद्वयं  | छिन्नमस्तकदेहद्वयं |
| कदाचिदित्यादिभिः |   पततीत्यादिभिः    |



द्वात्रिंशत्पुत्तलिकासिंहासनम्[^1]।

[^1]: "द्वात्रिंशच्चताः पुत्तलिकाःद्वात्रिंशत्पुत्तलिका, ताभिर्युतञ्च तत् सिंहामनम्; [ शाकपार्थिवादित्वात् उत्तरपदलोपिसमासः]।"

![](../books_images/U-IMG-17202684807.jpg)

**अथ मङ्गलाचरणम्।**

चतुर्मुखमुखाम्भोज-वनहंसबधूर्मम।  
मानसे रमतां नित्यं सर्व्वशुक्ला सरस्वती॥१॥  
श्रीपुराणपुरुषं पुरातनं पद्मसम्भवमुमासुतं मया।  
सुप्रणम्य सुभगां सरस्वतीं विक्रमार्कचरितं विरच्यते॥२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 ग्रन्थस्य निर्विघ्नपरिसमाप्त्यैविघ्नविनाशनाय च ग्रन्थादौशिष्टपरम्परापरिप्राप्त वाग्देवीप्रसादयाचनरूपं मङ्गलमाचरति, चतुर्मुखेति। —चतुर्मुखस्य ब्रह्मण,मुखान्येवअम्भोजवनानि पद्मवृन्दानि तत्रस्था हंसबधूहसीस्वरूपा, सर्व्वशुक्ला सर्व्वावयवेषुशुक्लवर्णा परिशुद्धा च सरस्वती वाग्देवी, मम मानसे मनसि, मानससरसि च, नित्यंसदा, रमतां विहरतु मानसे सरसि पद्मवनेषु हंसीव या ब्रह्मणो मुखकमलेषु श्रुतिरूपेण विहरति सा सर्व्वशुक्लासरस्वती मम हृदये नित्यं वसतु इति निष्कर्षः। पथ्यावक्त्रं वृत्त, —“युजोश्चतुर्थतो जेन पथ्यावक्त्रंप्रकीर्त्तितम्” इति लक्षणात्॥१॥

 कृतेऽपि मङ्गलाचरणे भूयोमङ्गलाचरणेन विघ्नबाहुल्यस्य नाशो भवेत्, इतिपुनरपि मङ्गलमाचरन् ग्रन्थाभिधेयमाह, श्रीपुराणेति।—पुरातनं सनातनमित्यर्थः,श्रीपुराणपुरुषं विष्णुं, पद्मसम्भवं पद्मयोनिं ब्रह्माणम्, उमासुतं गौरीपुत्रं गणेशं, सुभगं षडैश्वर्य्यशालिनीं, सरस्वतीं वाग्देवीञ्च, सुप्रणम्य सुष्ठु नमस्कृत्य, मया ग्रन्थकृता, विक्रमार्कस्य राज्ञः विक्रमादित्यस्य चरित चरितात्मकं काव्यं, विरच्यते निबध्यते।— "रान्नराविह रथोद्धता लगौ” इति लक्षणात्। प्रस्तारादिविस्तृतिस्तु अस्मत्कृतायां छन्दोमञ्जरीनूतनव्याख्यायां द्रष्टव्या॥२॥

\_\_\_\_\_\_\_\_\_\_\_\_



**अथ अवतरणिका।**^(\*)

![](../books_images/U-IMG-17202698489.png)

 श्रीकैलासशैलशिखरे समासीनं परमेश्वरं जगदम्बिकासमवदत्—

"काव्यशास्त्रविनोदेन कालो गच्छति धीमताम्।  
व्यसनेन तु मूर्खाणां निद्रया कलहेन वा॥३॥

 अतः कालापनयनार्थं कापि सकललोकचित्तचमत्कारिणी कथा कथनीया" इति। ततः परमेश्वरः पार्व्वतींप्रति आह, —“भोः प्राणेश्वर! श्रूयतां,—सकलहृदयहारिणी कथा मया कथ्यते।—

\[ इति अवतरणिका \]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\* अवतरणिका —अवतरति ग्रन्थोऽनया \[ अव + तृ—करणे ल्युट्, ततःटित्त्वात् ङीप्, पुनः स्वार्थे कः, के परं अणी ह्रस्वत्वे समुदायात् टाप्; ग्रन्थप्रस्तावार्थम् आद्योपोद्घातरूपा सङ्गतिः, “आभासः" इत्याख्या इति यावत्।

 कथाऽवतारणकारणमाह, काव्यशास्त्रेति। —काव्यशास्त्राणां विनोदेन आलोचनाजनितामोदेन प्रशस्ता धीःयेषां तेषां धीमतां \["भूमनिन्दाप्रशंसासु नित्ययोगेऽतिशायने। संसर्गेऽस्ति विवक्षायां भवन्ति मतुबादयः॥” इति नियमात् प्रशंसायां मतुप्। "तदस्यास्त्यस्मिन्निति मतुप्” ( ५ । २ । ९४ पा० ) इति सूत्रवृत्तौ कारिका \] बुद्धिमताजनानां, कालः समयः, गच्छति अतिवाहितोभवति; तु किन्तु, मूर्खाणाम् अज्ञाना,व्यसनेन मृगयादिना, पैशुन्यादिना च इत्यर्थः; \[तच्चकामक्रोधजभेदेनाष्टादशविधम् ; तथा च मनुः, —"मृगयाऽक्षोदिवास्वप्नः परीबादःस्त्रियोमदः। तैर्य्यत्रिकं

वृथान्या च कामजो दशको गणः॥” इति; "पैशुन्यं साहसं द्रोह ईर्ष्याऽसूयार्थदूषणम्। वाग्दण्डजञ्च पारुष्यं क्रोधजोऽपि गणोऽष्टकः" इति च ७म अध्या. ४७ । ४८ श्लोकौ \] निद्रया शयनेन, कलहेन वृथाविवादेन वा, कालो गच्छतीतिपूर्वेण सम्बन्धः। दिवानिद्राया एव व्यसनान्तर्गतत्वात् अत्र सामान्येन निद्रापदोपलम्भनात् न पुनरुक्तिः। पथ्यावक्त्रंवृत्तम्॥३॥

\_\_\_\_\_\_\_\_\_



अथ भर्त्तृहरेः वैराग्यकथा।

![](../books_images/U-IMG-172027101611.jpg)

 “अस्ति समस्त[^2]वस्तुविस्मितदेवागुणपरा[^3]भूतपुरन्दरनिवासाउज्जयिनी नाम नगरी। तत्र सामन्तसीमन्ति[^4]नीसीमन्तसिन्दूरारुणितचरणकमलयुगलोभर्त्तृहरिर्नामराजाऽभूत्। सकलकला[^5]प्रवीणः, समस्तशास्त्राभिज्ञश्च,तस्यानुजो विक्रमादित्यनामा स्वविक्रम[^6]परिहतवैरिविक्रमोऽभूत्।तस्य भ्रातुर्भर्तृहरर्भार्य्यारूपलावण्यादिगुणविनिर्जितसुराङ्गना (च) अनङ्गसेना नामाभूत्।  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^2]: "उज्जयिनींवर्णयति, समस्तेति। —समस्तैः वस्तुभिः विस्मिताः देवाः यस्यां सा।"

[^3]: "गुणेत्यादि। मुखैः पराभृतः पुरन्दरनिवासः इन्द्रभवनं स्वर्ग इत्यर्थः यया सा।"

[^4]: "भर्तृहरिं विशेषयति, सामन्तेति। —सामन्तसीमन्तिनीनां मिवराजमहिषीणां सौमन्ते शिरः स्थितद्विफालवद्धकेशवर्त्मनि स्थितेन सिन्दूरेण अरुणितंरञ्जितं चरणकमलयुगले यस्य सः।"

[^5]: "विक्रमादित्यं विशेषयति, सकलेत्यादि। —सकलासु सम्पूर्णा, चतुःषष्टिविधावित्यर्थः, कलासु सङ्गीतादिविद्यासु, प्रवीणः विचक्षणः। समस्तशास्त्राभिज्ञः,निखिलवेदादिशास्त्रपारदर्शी।"

[^6]: " स्वविक्रमेति। —स्वविक्रमेण निजपराक्रमेण, परिहतःविनाशितः, वैरिविक्रमः शत्रुप्रभावः, येन सः।"

 

(च) अनङ्गसेनां विशेषयति, रुपेयादि। रूपं नयनगोचरसौन्दर्य्यविशेषः,तथा च —“अङ्गान्यभूषितान्येव केनचिद्भूषणादिना। येन भूषितवद्भान्ति तद्रूपमितिकथ्यते॥” इति। लावण्यं —"मुक्ताफलेषु च्छायायास्तरलत्वमिवान्तरा। प्रतिभातियदङ्गेषु तल्लावण्यमिहोच्यते॥" इत्युज्ज्वलमण्युक्तलक्षणसौन्दर्य्यभेदश्च, ते आदिनी येषांतथाविधैः गुणैः, विनिर्जिताः पराभूताः सुराङ्गनाः देवबध्वः, यया सा।



 तस्मिन् नगरे ब्राह्मणः कश्चित् सकलशास्त्रविचक्षणः, विशेषतो मन्त्रशास्त्रवित्, परं दरिद्रो मन्त्रानुष्ठानेन भुवनेश्वरीमतोषयत्। तुष्टा सा ब्राह्मणमवादीत्, —

“भो ब्राह्मण! तव मन्त्रानुष्ठानेन भक्त्या च प्रसन्नाऽस्मि वरं वृणीष्व”। ब्राह्मणेनोक्तं—“यदि मे प्रसन्नाऽसि, तर्हि मां जरामरणवर्जितं कुरुष्व" इति।

 ततो देव्या दिव्यमेकं फलं दत्तं भणितञ्च —“भोः पुत्र!फलं भक्षय, जरामरणरहितो भविष्यसि” इति। तदा ब्राह्मणस्तत् फलं गृहीत्वा, भवनं प्रत्यागत्य देवतार्च्चनादिकं विधाय,यावत् फलं भक्षयति तावत् मनस्येवं बुद्धिरभूत्। 'किमिति[^7]अहं तावद्दरिद्रः, अमरो भूत्वा कस्योपकारंकरिष्यामि? परं बहुकालं जीविनाऽपि भिक्षाऽटनमेव कार्य्यम्;अतः परोपकारिणः पुरुषस्य एतत् फलं श्रेयसे भवति; यतः,—यस्तु विज्ञानविभवादिगुणैर्युक्तः क्षणमपि जीवति, तस्यैवजीवितं सफलं भवति। तथा चोक्तम्,—

[^7]: " किमिति—वितर्के।  "

यत् जीवति क्षणमपि प्रथितो मनुष्यो  
विज्ञान शौर्य्य-विभवादिगुणैः समेतः।  
तत् तस्य जीवितमिह प्रवदन्ति सन्तः  
काकोऽपि जीवति चिरञ्च बलिञ्च भुङ्क्ते॥४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 परोपकारादिसद्गुणवतामेव जीवनं सफलं, नान्येषामिति प्रमाणयन्नाह, यदिति। —विज्ञान शास्त्रज्ञान, ("विज्ञानं शिल्पशास्त्रयोः” इत्यमरः) शौर्य्यं पराक्रमः, विभवः सम्पद्, तदादिगुणैः तत्प्रभृतिगुणैः, समेतः समन्वितः, प्रथितः विख्यातः, मनुष्यः नरः, इह अस्मिन् जगति, यत् क्षणमपि जीवति, सन्तः पण्डिताः, तस्य विज्ञानादिगुणवतः,तत् क्षणजीवनमेव, जीवितं प्रवदन्ति चिरजीवनतया वर्णयन्ति; गुणिनस्तु मृता अपिगुणस्थित्या एव आकल्पजीविन इति भावः। तदेव समर्थयते, काक इति।—काकोऽपि वायसश्च, (अपिशब्दश्चार्थे, अन्येऽपि जीवा इत्यर्थः) चिरं जीवति, बलिं परदत्तान्नाद्युपहारञ्च, भुङ्के भक्षयति, \[“भुजोऽनवने” (१।३।६६ पा०) इति तङ् \]।



यज्जीव्यते यशोधर्म्म-सहितं तद्धिजीवितम्।  
बलिं कवलयन् क्लिश्यन् चिरञ्जीवति वायसः॥५॥

 अपिच।—

यस्मिन् जीवति जीवन्ति बहवः स तु जीवति।  
वयांसि किं न कुर्व्वन्ति चञ्च्वास्वोदरपूरणम्?॥६॥

 किञ्च।—

क्षुद्राः सन्ति सहस्रशः स्वभरणव्यापारपूर्णोदराः  
स्वार्थो यस्य परार्थ एव स पुमानेकः सतामग्रणीः।  
दुष्पूरोदरपूरणाय पिबति स्रोतः पतिं बाड़वो  
जीमूतस्तु निदाघसंहृतजगत्सन्तापविच्छित्तये'॥७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

परोपकारकरणाभावात् तस्य जीवनं निष्फलमिति भावः। वसन्ततिलकं वृत्तं,—तल्लक्षणं यथा, —"ज्ञेयं वसन्ततिलकं तभजा जगौ गः” इति॥४॥

 अमुमेवार्थं प्रकारान्तरेणाह, यदिति। —यशसा कीर्त्त्या, धर्म्मेण धर्मानुष्ठानेन च,सहितं \[ क्रियाविशेषणमेतत् \] यत् जीव्यते, लोकेनेति शेषः, तद्धि तदेव, जीवितंजीवनपदवाच्यं भवति, नान्यदित्यर्थः। बलिं परदत्तान्न, कवलयन् भक्षयन्, क्लिश्यन्क्लेशं प्राप्नुवन् वायसः काकः, चिरं बहुकाल, जीवति; तन्निष्फलमित्यर्थः। पथ्यावक्त्रंवृत्तम्॥५॥

 अस्मिन्नेवार्थे श्लोकान्तरमवतारयति, यस्मिन् इति। यस्मिन् जने, जीवति सति,बहवःअनेके जनाः, जीवन्ति जीविकामर्ज्जयन्ति, स तु जीवति तस्यैव जीवनं सार्थकमित्यर्थः। वयांसि पक्षिणः, चञ्च्वातोट्या, स्वोदरपूरणं निजोदरपूर्तिं, किं न कुर्व्वन्ति?—अपि तु कुर्व्वन्त्येव। तेन न कश्विदर्थः सिध्यति इति भावः। वृत्तंपूर्व्ववत्॥६॥

 परोपकारिणां सत्तमानां स्वोदरपूरणमपि परप्रयोजनसाधनाय, इति विवक्षुराह,क्षुद्रा इति। —स्वभरणव्यापारेण निजपोषणकार्य्येण, पूर्णं पूरितं \["वा दान्तशान्तपूर्ण—" (७/२/२७ पा०) इति णिजन्तपूरधातोःनिष्ठायां पाक्षिकः निपातः\] उदरं यैः ते निजोदरपूरणमात्रव्यापारिण इति भावः, क्षुद्राःनीचाः, सहस्रशः बहुसहस्राणि,सन्ति वर्त्तन्ते; परन्तु यस्य पुंसः, परार्थंपरप्रयोजनमेव, स्वार्थः स्वप्रयोजनतया बोधः,एकःकेवलः, स तादृशःपुमान् पुरुषः, सतां साधूनाम्, अग्रणीः अग्रगण्यः भवति।



 इति विचार्य्य, 'एतत् फलं राज्ञे दीयते चेत्, स राजा जरामरणवर्जितो भूत्वा सर्वोपकारकर्त्ता भविष्यति' इतिसञ्चिन्त्य, तत् फलं गृहीत्वा राजसमीपमागत्य,—

“अहीनां मालिकां बिभ्रत् तथा पीताम्बरं दधत्।  
 हरो हरिश्च भूपाल! करोतु तव मङ्गलम्॥८॥

 इत्याशीर्वादपूर्वकं राजहस्ते पालं दत्त्वाऽब्रवीत्,— “भोराजन्! देवता[^8]वरप्रसादलब्धम्इदमपूर्व्वफलं भक्षय; जरामरणवर्जितो भविष्यसि”। राजा च तत्फलं गृहीत्वा, तस्मैबहून् अग्रहारान्[^9]दत्त्वा विसृज्य, विचारयति स्म,— "अहो! ममैतत्फलभक्षणादमरत्वं भविष्यति।मम अनङ्गसेनायाम् अतीव प्रीतिः, सा मयि जीवत्येव मरिष्यति, तदा

[^8]: "देवतेति। —देवतायाः वररूपः प्रसादः अनुग्रहः, तेन लब्खं प्राप्त,दैवानुग्रहप्राप्तम्।"

[^9]: "अग्रहारान्—ग्रामान्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

पूर्व्वोक्तवाक्यद्वयंयथासङ्क्यंदृष्टान्तद्वयेन द्रढयति, दुष्पूरेत्यादि।— बाड़वः समुद्रजलवर्त्ती वह्निः, (“बाडवो बड़वानलः” इत्यमरः) दुष्पूरस्य दुःखेन पूरणीयस्य, \[इति खलन्तः\]उदरस्य पूरणाय, स्रोतः पतिं समुद्रं, पिबति पीवा स्वोदरं पूरयति, न तु कमपिपरोपकारं करोति; तु किन्तु, जीवनस्य उदकस्य मूतः पटबन्धः\[पृषोदरादित्वात्साधुः “मूतः स्यात् पटबन्धेऽपि” इति रुद्रः\] जीमूतःमेघ, निदाघेन ग्रीष्मतापेन,\[निपूर्व्वस्य दहधातोः घञि हस्य "न्यङ्क्वादीनाञ्च” (७।३।५३ पा०) इति न्यङ्क्वादित्वात्कुत्वम् \] संहृतस्य = क्लिष्टस्य, जगतः लोकस्य, सन्तापविच्छित्तये सन्तापनाशाय, स्रोतः पतिं पिबति इति पूर्वेण सम्बन्धः। शार्दूलविक्रीड़ितं वृत्तं, —“सूर्य्याश्वैःयदि मः सजौ अततगाः शार्दूलविक्रीडितम्” इति लक्षणात्॥७॥

 आशीर्व्वादश्लोकमाह, अहीनामिति। —हे भूपाल! हे राजन्! अहीनां सर्पाणां,मालिकां मालां, बिभ्रत् धारयन्, हरः शिवः, अर्द्धाङ्गहरः इत्यर्थात्, तथा तद्वत्,अर्द्धाङ्गे इत्यर्थः, पीताम्बरं पीतवस्त्रं दधत् परिदधानः, हरि विष्णुःअर्द्धाङ्गहरिश्व,हरिहरमूर्त्तिः इति भावः, तव मङ्गलं शुभं करोतु। पथ्यवक्त्रंवृत्तम्॥८॥



तस्या वियोगदुःखं सोढुं न शक्नोमि। तस्मादिदं फलं मम प्राणप्रियायै अनङ्गसेनायैदास्यामि,” इत्यनङ्गसेनाम् आहूयदत्तवान्।

 तस्या अनङ्गसेनायाः कश्चिन्माथुरिको दासः प्रियतमोऽभूत्; सा च विचार्य्य तस्मै फलं ददौ। तस्य माथुरिकस्य काचित् दासी प्रियतमाऽऽसीत्, तस्यै स प्रादात्;तस्या अपि कस्मिंश्चिद्गोपालके प्रीतिः, सा तस्मै दत्तवती; तस्याऽपिकस्याञ्चिद गोमयधारिण्यां प्रीतिः सोऽपि तस्यै प्रायच्छत्। ततः सा गोमयधारिणी ग्रामाद्वहिर्गोमयं धृत्वा, गोमयभाजनं शिरसि निधाय, तदुपरि तत् फलं निक्षिप्य यावद्राजवीथ्यामागच्छति, तावद्राजा भर्तृहरिः राजकुमारैः सहविहारार्थं वहिर्गतः। तं दृष्ट्वा अप्रार्थितयाऽपि तया तस्मै सानन्दंतत्फलं स्वयमर्पितम्; राजाऽपि तदादाय सत्वरं गृहमागतः।

 ततो ब्राह्मणमाकार्य्य[^10] अवादीत्, —“भो ब्राह्मण! त्वया यत् फलं दत्तं तादृशमन्यत् फलं सत्यं न लभ्यते किम्?”ब्राह्मणेनोक्तं —“भो राजन्! तत् फलं देवतावरप्रसादलभ्यंदिव्यम्; तादृशमन्यत् नास्ति। राजा तु साक्षादीश्वरः, तस्याग्रेअनृतं न वाच्यम्; स देवतेव निरीक्षणीयः। तथा चोक्तम्,—

[^10]: "आकार्य्य—आहूय  "

सर्व्वदेवमयो राजा ऋषिभिः परिकीर्त्तितः।  
तस्मात् तं देववत् पश्यन् अलीकं न वदेत् सुधीः”॥९

॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

व्यङ्गवाक्यार्थप्रधर्षितो ब्राह्मणराजसमीपे अनृतकथनस्य निषिद्धतां प्रदर्शयितुं शास्त्रोक्त्या स्वयमेव राज्ञ, सर्व्वदेवमयत्वं प्रमाणयति, सर्वेति। —राजा नृपः सर्व्वदेवमयः सकलदेवतारूपः, इति ऋषिभिःमुनिभिः परिकीर्त्तितः कथितः, ( तथा च मनुः—“इन्द्राऽनिल यमार्काणामग्नेश्चवरुणस्य च। चन्द्रवित्तेशयोश्चैव मात्राःनिर्हृत्व शाश्वतीः॥ यस्मादेषां सुरेन्द्राणां मात्राभ्यो निर्मितो नृपः। तस्मादभिभवत्येष सर्व्व-



 ततो राज्ञा भणितं, — “तादृशं फलं दर्शयति काचित्,तत्कथं सम्भवति?” ब्राह्मणोऽब्रवीत्—“तत् फलं भक्षितं वा,न वा?” राजाऽभणत्, — “न मया भक्षितम्; मम प्राणवल्लभायै अनङ्गसेनायैदत्तम्"। ब्राह्मणेनोक्तं, — “तां पृच्छतु,तत् फलं किं कृतम्” इति।

 ततो राजा तामाकार्य्य, 'तत् फलं किं कृतम्' इति शपथंकारयित्वाऽपृच्छत्। तयोक्तं,—“माथुरिकाय दत्तम्” इति। ततः स [आकारितः[^11]पृष्टः, 'दास्यै दत्तम्' इति अकथयत् ; दासी गोपालकाय, गोपालकः गोमयधारिण्यै। ततोराजा च प्रलप्य परमविषादं गत्वा इमौ श्लोकौ अपठत्,—

[^11]: "आकारितः, —आहूतः। [ आङ्पूर्व्वकात्कारयते निष्ठा ]।"

'यां चिन्तयामि सततं मयि सा विरक्ता  
सा चान्यमिच्छति जनं स जनोऽन्यसक्तः।  
अस्मत्कृतेऽपि परितुष्यति काचिदन्या  
धिक् ताञ्चतञ्चमदनञ्च इमाञ्च माञ्च॥१०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

भृतानि तेजसा॥” इति (७ अध्या० ४।५ श्लोकौ) तम्मात् कारणात्, तंराजानं, देववत् देवमिव पश्यन् विचारयन्, सुधीः बुद्धिमान् जनः, अलीकं मिथ्यावाक्यं, न वदेत् न कथयेत्। सत्यवाक्यमेव राजसन्निधो वक्तव्यमिति भावः। वृत्तं पूर्वमुक्तम्॥९॥

 परन्धाः अन्यासक्तिं चिन्तयती राज्ञः वैराग्योदयमाह यामिति। —यां सततंचिन्तयामि—भावयामि सा मयि विरक्ता अपरागवती, सा च मच्चिन्तितेति शेषः,अन्यं जनम् इच्छति कामयते स तदिष्टोजन, अन्यस्यां नार्य्यां सक्त, अनुरागवान्;काचित् अन्या नारी, अस्मत्कृतेऽपि मदर्थमपि, परितुष्यति प्रीतिमनुभवसि; अतःताञ्चनारीं, तञ्च पुरुषं, मदनं कामञ्च, इमाञ्च मयि सम्भाविताऽनुरागं काञ्चिदन्यां,माञ्च धिक्। संसारोऽयं धिक् कार्य्यइति भावः। वसन्ततिलकं वृत्तं, लक्षणंप्रागुक्तम्॥१०॥



रूपे मनोहारिणि यौवने च वृथैव पुंसामभिमानवृष्टिः।  
नतभ्रुवां चेतसि चित्तजन्मा प्रभुर्यदेवेच्छति तत् करोति॥११॥

 “अह! स्त्रीचित्तं केनाऽपि हर्त्तुं न शक्यते!! तथाचोक्तम्, —

अश्वप्लुतं माधवगर्जितञ्च स्त्रीणां चरित्रं पुरुषस्य भाग्यम्।  
अवर्षणं चाप्यतिवर्षणञ्च देवो न जानाति कुतो मनुष्यः?॥१२॥

**गृह्णन्ति विपिने व्याधा विहङ्गं चलितस्थितम्।  
सरिद्धृतवतीनावं न स्त्रीणां चपलां गतिम्॥१३॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

स्त्रीणां मनोरञ्जने रुपयोषनादिगर्व्व;अकिञ्चित्करः, तास्तु कामवशगा एव यथेप्सिताऽऽचारवत्यः, इत्यर्थे श्लोकमाह, रूपे इति। —मनोहारिणि हृदयग्राहिणि, रूपेसौन्दर्य्ये, यौवने तारुण्ये च, पुंसां जनानां, वृथा निष्फलेव, अभिमानवद्धिः—अहङ्कारोदयः, भवति। चित्तजन्मा कामः, नतभ्रुवां नारीणां चेतसि मनसि प्रभुः अधिपतिः, स यदेव इच्छति, तदेव करोति, ताः कारयतीत्यर्थः, \[अन्तर्भावितणिच्प्रत्ययार्थः\]। कामस्येच्छानुरूपमेव स्त्रियः आचरन्ति, न तु तासां धनमानादिविचारसामर्थ्यम् इतिभावः। वृत्तमुपजातिः। एतन्नामान्तरं भेदान्तरञ्चाभिनवायां पिङ्गलसूत्रव्याख्यायां छन्दोमञ्जरीव्याख्यायाञ्च विवेचितमस्माभिः॥११॥

 स्त्रीचरितं सर्वेषामेव बुद्धेरविषयम् इति वक्तुंशिष्टोक्तिमाह, अश्वप्लुतमिति।— अश्वानां वाजिनां प्लुतं गतिविशेष, माधवे वैशाखे, गर्ज्जितं मेघगर्ज्जनं, \[ कदाभविष्यतीति निश्वयाभावात् अनियत\] स्त्रीणां रमणीनां, चरित्र स्वभावं पुरुषस्यनरस्य, भाग्यम् अदृष्ट, तथा अवर्षणम् अनावृष्टिम्, अतिवर्षणम् अतिवृष्टिञ्च, एतत्सर्वं देवोऽपि न जानाति सम्यक् नावबुध्यते, मनुष्यः कुतो जानाति? नैव जानातीत्यर्थःI \[अश्वप्लुतमित्यादौ "शूरस्य शस्त्रं कृपणस्य वित्तं मनोरथं दुर्जनमानवानाम्। स्त्रियाश्चरितंपुरुषस्य भाग्यं देवो न जानाति कुतोमनुष्यः?॥" इति पाठोग्रन्थान्तरे दृश्यते\] वृत्तमुपजातिः॥१२॥

 सर्व्वथैव स्त्रीचरितं दुर्ज्ञेयम्, इत्यर्थे श्लोकान्तरमाह, गृहन्तीसि। —व्याधाःशाकुनिकाः, विपिने अरण्ये, \[अत्रविपिनपदेन विहङ्गानाम् अरण्यवासितयाग्रहणयोग्यत्व, गृहपोषितानामबलानाञ्च सुखग्राह्यत्वं ध्वन्यते\] चलितस्थितं चपलगतिमित्यर्थः, विहङ्गं पक्षिणं, गृह्णन्ति ग्रहीतुं शक्नुवन्ति सरित् नदी, नावं नौकां,



 किञ्च,—द्वाविंशत्पुत्तलिका सिंहासनम्।

बन्ध्यापुत्रस्य राज्यश्रीः पुष्पश्रीर्गगनस्य च।  
स्याद् दैवात् न तु नारीणां मनः शुद्धिर्मनागपि॥१४॥

 अपि च।—

सुखदुःखजिता ये हि जीवन्ति योगिनः सदा।  
नूनं तेऽपि हि मुह्यन्ति न स्त्रीणां चेष्टितं विदुः॥१५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

क्षेपण्यादिना वायुवेगेन वा प्रतिस्रोतःसञ्चालिताम् अतश्चपलगतिमिति भावः, धृतवतीधारयायास, जलस्रोतोवेगबाहुल्येन तामवरुन्धन्तीत्यर्थः, परन्तु स्त्रीणां प्रमदानां, चपलां चञ्चलां गतिं मनोवृत्तिमित्यर्थः, न कोऽपि धारयति वशीकर्तुं शक्नोति। स्त्रीचेतसो नियतप्रबलचपलतया, केषामपि न ग्रहणयोग्यं तदिति भावः; तथा हि— “लक्ष्मीःपुंयोगमाशंसुः कुलटेव कुतूहलात्। अन्तिकेऽपि स्थिता पत्युश्छलेनान्धंनिरीक्षते॥” इति स्मरणात्। पथ्यावक्त्रंवृत्तम्। एतदारभ्य एकोनविंशतिश्लोकपर्य्यन्तमेतद्वृत्तमिति ज्ञेयम्॥१३॥

 दैववशादसम्भवोऽपि सम्भवितुमर्हति न तु स्त्रीचेतसोनैर्म्मल्यसम्भावऩा, इतिदर्शयति, बन्ध्येति। —बन्ध्यापुत्रस्य अपुत्रासुतस्य नितान्तमसम्भावनीयस्य इति भावः,राज्यश्रीः राजत्वं, गगनस्य आकाशस्य, पुष्पश्रीःकुसुमशोभा च सम्भाविनी सत्यपि, दैवात् दैवयोगात्, कदाचिदित्याशयः चेत् स्यात् भवेत्, तथाऽपि नारीणां कामिनीनां, मनःशुद्धिःचित्तस्य पविव्रता, मनाक् स्वल्पाऽपि न तु भवति। सर्व्वथाऽतिकलुषितचेतसो योषित इति भावः॥१४॥

 विरागिणोऽपि स्त्रीभिराकृष्यन्ते, का कथा विषयासक्तानाम्? इति वक्तुमाह,सुखेति। —ये हि योगिनः तपस्विनः, सदा सततं सुखदुःखजिताः सुखदुःखे जितेपराभूते यैः, तादृशाः, \["वाहिताग्न्यादिषु" ( २।२।३७पा० ) इति आहिताग्न्यादित्वात् निष्ठान्तस्य पाक्षिकः परनिपातः। "सुखदुःखजितः" इति पाठे —सुखदुःखोपपदाज्यतेः क्विप् तुगागमश्च इति सिद्धम्\] अर्थात् सुखदुःखनिरपेक्षाःजीवन्तिप्राणान् धारयन्ति तेऽपि तादृशमहापुरुषा अपि, नूनं निश्चितं मुह्यन्ति मोहं

प्राप्नुवन्ति, रमणीनामङ्गसौन्दर्य्य-विलासादिकं दृष्ट्वाइति शेषःयतःतेऽपि स्त्रीणां कामिनीनां, चेष्टितम् आचरणं, न विदुः, न जानन्ति हि निश्चये। योगिनामप्यज्ञेयं स्त्रीचरितं, का कथा सामान्यनराणामिति भावः॥१५॥



 अन्यच्च—

**स्मरोत्सर्गमनुप्राप्य वान्छन्ति पुरुषान्तरम्।  
नार्य्यः सर्व्वाः स्वभावेन वदन्तीत्यमलाशयाः॥१६॥**

 तथा,—

विनाऽञ्जनेन मन्त्रेण तन्त्रेण विनयेन च।  
वञ्चयन्ति नरं नार्य्यः प्रज्ञाधनमपि क्षणात्॥१७॥  
कुलजातिपरिभ्रष्टं निकृष्टं दुष्टचेष्टितम्।  
अस्पृश्यं रमणप्राप्तं मन्ये स्त्रीणां प्रियं नरम्॥१८॥  
गौरवेषु प्रतिष्ठासु गुणेषु साधुसंसदि।  
धृता अपि विसृज्यन्ते दोषपङ्केस्वयं स्त्रियः॥१९

॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 एकपुरुषसम्मुक्ता अपि रमण्यःस्वभावत एव पुन पुरुषान्तरसम्भोगमाकाङ्क्षन्ते,इत्यर्थ शिष्टोक्तिं प्रदर्शयति, स्मरति। —सर्वा सकलाः, नार्य्य कामिन्य, स्वभावेनस्वभावत एव, स्मरोत्सर्गं कामकार्य्यम्, अनुप्राप्य लब्ध्वा, पुरुषान्तरम् अन्यपुरुषं, वाञ्छन्ति अभिलष्यन्ति इति एतद्वाक्यम्, अमलाशयानिर्म्मलचेतस जनाः, वदन्तिकथयन्ति। "गावस्तृणामिवारण्ये प्रार्थयन्ति नवं नवम्" इत्याद्यनुरूपोक्ते॥१६॥

 स्त्रीणा मोहनीशक्तिरचिन्त्यपूर्वा इत्याह, विनेति। नार्य्यःरमण्य, अञ्जनेनइन्द्रजालशास्त्रोक्तमोहनकज्जलेन, मन्त्रेण वशीकरणादिमन्त्रेण, तन्त्रेण शास्त्रोक्तनियमेन, विनयेन नम्रतया च, विना ऋते, प्रज्ञाधनं धीसम्पन्नमपि किं पुनमूर्खम्? नर पुरुष, क्षणात् अल्पकालेनैव वक्षयन्ति प्रसारयन्ति। अन्ये पुनर्मोहनकज्जलादिना वशीकरणद्रव्येण स्तुतिवादेन च साधारणं जनमपि बहुकालतप्रतारयितुं शक्नुवन्ति, स्त्रियस्तुमोहनकज्जलादिकं विना कर्कशव्यवहारेण प्रज्ञावन्तमपि क्षणादेव प्रतारयन्ति, अतः तासामलौकिकं प्रतारणकौशलमिति भावः॥१७॥

 कामिनीनामनुरक्तौ पात्रापात्रविवेकाभाव दर्शयितुमाह, कुलेति। —कुलजातिपरिभ्रष्ट कुलेन अभिजात्यन, वशमर्य्यादयेति यावत्, जात्या ब्राह्मणत्वादिधर्म्मेण च परिभ्रष्ट हीन, परित्यक्तमित्यर्थः, अत एव निकृष्ट नीच, दुष्टचेष्टितं दुराचारम्,अस्पृश्य स्पर्शायोग्य, घृणितमपीत्यर्थः, रमणप्राप्तं रतिप्रदं, नर मनुष्यं स्त्रीणां रमणीनांप्रियं प्रीतिपात्रंमन्ये सम्भावयामि॥१८॥

 कथमपि योषितां चरित्रोत्कर्षविधान न सम्भवतीति दर्शयितुमाह, गौरवेष्विति।



एता हसन्ति च रुदन्ति च वित्तहेतो-  
र्विश्वासयन्ति च नरान् न तु विश्वसन्ति।  
तस्मान्नरेण कुलशीलवता सदैव  
नार्य्यःश्मशानसुमना इव वर्जनीयाः॥२०॥  
न वैराग्यात् परं भाग्यं न बोधात् परमः सखा।  
न हरेरपरस्वाता न संसारात् परो रिपुः”॥२१॥

 इति एतानि च पद्यानि पठित्वा, परमं वैराग्यं गतः,विक्रमार्कं राज्ये अभिषिच्य स्वयं वनं जगाम।

\[

इति भर्तृहरिवैराग्यकथा \]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

—गौरवेषु गुरुत्वेषु इत्यर्थः, प्रतिष्ठासु यशस्करपदेषु, गुणेषु सुजनादिगुणिसंसर्गषु,साधुसंसदि सज्जनसभायां, धृताः स्थापिता अपि, स्त्रियः योषितः, दोषपङ्केदोषरूपेकर्द्दमे, स्वयं विसृज्यन्ते आत्मनैव निपतन्ति \[ कर्म्मकर्त्तरि लट् \]। न तासां चित्तशुद्धिःसम्भवतीति भावः॥१९॥

 स्त्रीणां कपटव्यवहारप्रदर्शनपुरःसरं तासु वैराग्यमेव सताम् उचितम् इति वक्तुमाह, एता इति। नार्य्यःस्त्रियः, वित्तहेतोः धननिमित्तं हसन्ति स्मितं कुर्व्वन्ति,रुदन्ति क्रन्दन्ति च, नरान् पुरुषान्, विश्वासयन्ति आत्मानं प्रति विश्वासिनः कुर्वन्ति,न तु तान् पुरुषान्, विश्वसन्ति प्रतियन्ति; तम्मात् कारणात्, कुलशीलवता सद्वंशजेनसुशीलेन च, नरेण पुरुषेण एता एवंविधाः रमण्यः, श्मशानसुमना इव श्मशानस्थकुसुममिव, \[“अप्सुमनससमासिकतावर्षाणां बहुत्वञ्च” ( स्त्री० अधि० २९ भू० ) इति लिङ्गानुशासने पाणिनिवचनात्पाक्षिकमेकवचनम् \] सदा एव निरन्तरमेव,वर्ज्जनीयाः परित्याज्याः। वसन्ततिलकं वृत्तम्॥२०॥

 इत्थं स्त्रीचरित्रविचारण्या राज्ञःज्ञानवैराग्योदयात् तत् प्रशंसति, नेति ।—वैराग्यात् विषयवितृष्णायाः, परं श्रेष्ठं, भाग्यम् अदृष्टं नास्ति; बोधात् ज्ञानात्, अन्यः ज्ञानं वर्ज्जयित्वा इत्यर्थः, परमः श्रेष्ठ, सखा मित्रं, नास्ति; हरेः श्रीविष्णोः, अपरःअन्यःभिन्न इत्यर्थः, वाता रक्षक, नास्ति;संसारात् वासनायाः, परिजनासक्तेरित्यर्थः,परःअधिकः, रिपुः शत्रुश्च, नास्ति। \[अत्रसर्व्वत्र"अन्धारात्" (२।३।२९पा० ) इति भेदकपरशब्दयोगे पञ्चमी \]। पथ्यावक्त्रंवृत्तम्॥२१॥

\_\_\_\_\_\_\_\_\_\_\_



अथ विक्रमादित्यस्य सिंहासनप्राप्तिकथा।

![](../books_images/U-IMG-172034223414.jpg)

 ततः राजा विक्रमादित्यः देव-ब्राह्मणाऽनाथ-दीनार्त्त-कुब्पङ्ग्वादीनां मनोरथान् पूरयन् प्रजाःसम्यगपालयत्। परिचारकादीनां सन्तोषमुत्पादयन् मन्त्रि-सामन्तादीनां वचनपरिपालनेन च मनोऽहरत्। एवं सकलानुरञ्जनेन राजाराज्यं करोति स्म।

 ततः एकदा कश्चिद्दिगम्बरः[^12]राजसमीपमागत्य—

[^12]: "दिगम्बरः, —दिक् शून्यमेव अम्बरं वस्त्रं यस्य सः, नग्रावधूत इत्यर्थः।"

“लीलया मण्डलीकृत्य भुजङ्गान् धारयन् हरः।  
 देयाद्देवो वराहश्च तुभ्यमभ्यधिकां श्रियम्”॥२२॥

इति आशीर्वादपूर्व्वकं राज्ञोहस्ते फलं दत्त्वा अब्रवीत्, —“भोराजन्! अहं कृष्णचतुर्द्दश्यां महाश्मशानं अधोरमन्त्रेणहवनं(ड) करिष्यामि; तत्र त्वया उत्तरसाधकेन[^13]

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^13]: "उत्तरसाधकेन —पृष्ठपोषण, सहकारिया इति यावत्।"

 आशीःश्लोकमाह, लीलयेति। —लीलया स्वेच्छया, भुजङ्गान् सर्पान्, मण्डलीकृत्य मण्डलाकारान् कृत्वा, धारयन् उद्वहन्, भूषणीकुर्व्वन्नित्यथः, हरः शिवः, देवःदिव्यशक्तिसम्पन्नः, वराहःवराहरूपी विष्णुश्च, तुभ्यं भवते, अभ्यधिकां प्रचुरा, श्रियं सम्पद,देयात् ददातु। निष्कृष्टव्यङ्ग्यवस्तु —यथा हि भगवान् मृत्युञ्जयः कालरूपिणं भुजङ्गं मण्डलयित्वा धृतवान्, तथा त्वमपि आत्मशत्रून् संयम्य, निःसपत्नीभूत्वा भवन्त जिघांसुंमामपि निपातयिष्यसि यथा च वराहमूर्त्तिधारी नारायणः प्रलयपयोधेः धरामुद्धृत्यस्थापितवान्, तथा त्वमपि धरां सुस्थिरां करिष्यसि इति। एवञ्चापरिष्टाद्व्यक्तीभविष्यति। पथ्यावक्त्रंवृत्तम्॥२२॥

 (ड) अधोरमन्त्रो यथा सिद्धनागार्ज्जुनकक्षपुटे निधिवशीकरणाख्यषोड़शपटले —“ॐ ह्रां ह्रीं ह्रूं अधोर तर तर प्रस्फुर प्रस्फुर प्रकट प्रकट धनेशाय कह कहसम सम जात जात दह दह पातय पातयॐह्रौंह्रैंह्रूंअघोराय फट्" इति। हवनं—होमम्।



भवितव्यम्"; राज्ञा च प्रतिज्ञातम्। तस्य तेन प्रसङ्गेन राज्ञोवेतालः प्रसन्नो जातः, अष्टौ महासिद्धयश्च (ण) प्राप्ताः। भूतलेविक्रमस्य सादृश्यं न कोऽपि बभार। त्रिभुवने अस्य कीर्त्तिरनर्गला[^14]गङ्गेव प्रवहति स्म।

[^14]: "अनर्गला —निराबाधा।"

 अत्रान्तरे सुरलोके देवेन्द्रोविश्वामित्र-तपः शङ्कितःरम्भामुर्वशीञ्च आहूयअवादीत्, —“भवत्योर्मध्ये नृत्ये गीते याचातिप्रवीणा, सा विश्वामित्र-तपोभङ्ग-करणाय तत् तपोवनंगच्छतु; या विश्वामित्र-तपोविनाशिनी, तस्यै पारितोषिकम्अहं दास्यामि"। इत्येतद् वचः श्रुत्वा रम्भया भणितम्,— “अहं नृत्ये प्रवीणा”। उर्व्वश्या भणितं, — “देव! यथाशास्त्रदृष्टं नृत्यं जानामि " इति। तयोर्विवादे जाते, निर्णयार्थं देवसभा समाहूता आसीत्। प्रथमं रम्भानृत्यमभवत्; द्वितीयदिवसे उर्व्वश्या नृत्यमभूत्। ततः सर्वोऽपि देवगणः उभयोर्नृत्यंदृष्ट्वा सन्तोषमगमत्। 'इयमत्यन्त नृत्ये कुशला' इति नकश्चित् निर्णयंचकार। तस्मिन्नवसरे नारदेनोक्त —“भोदेवराज! भूतले विक्रमादित्योऽस्ति स सकलकलाऽभिज्ञः, विशेषतः सङ्गीतनृत्यविद्याविचक्षणः। स एवैतयोर्विवादनिर्णयंकरिष्यति” इति।

 ततोमहेन्द्रेण विक्रमादित्याह्वानार्थम् उज्जयिनीं प्रतिमातलिः[^15]प्रेषितः। ततो विक्रमस्तेनाहूतोपस्थितः, नमस्कृत्य सम्मानपूर्व्वकमुपवेशितः। तदनन्तरं पुनरपि नृत्यावसरो

[^15]: "मातलिः, —इन्द्रसारथिः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(ण) महासिद्धयः, महत्यः श्रेष्ठतमाः, सिद्धयः अणिमादय इत्यर्थः; तथाचोक्तं महीधरेण मन्त्रमहोदधेरष्टमतरङ्गे ११२ श्लोके —"अणिमा महिमा चाऽपिलघिमा गरिमेशिता। वशिता चाऽथप्राकाम्यं प्राप्तिरित्यष्टसिद्धयः॥” इति।



मण्डितः[^16]। प्रथमं रम्भा रङ्गेस्थिता नृत्यमकरोत्। द्वितीयदिवसे उर्व्वशी रङ्गमधिष्ठिता यथाशास्त्रं नृत्यमकार्षीत्। ततःविक्रमादित्येन उर्व्वशी प्रशंसिता, जयोऽपि दत्तः। इन्द्रेणभणितं, —“कथमस्यै जयो दत्तः?” विक्रमेण भणितं, —“देव! नृत्ये प्रथममङ्गसौष्ठवं प्रधानम्। तथाचोक्तं नृत्यशास्त्रे,—

[^16]: "नृत्यावसरः, नृत्यस्थानं, रङ्ग इति यावत्। मण्डितः, —भूषितः।"

**अनुच्चनीचं चरताम् अङ्गानां चलपादता।  
कटिकूर्परशीर्षाक्षि-कर्णानां समरूपता॥२३॥  
रम्या प्रथितविश्रान्तिरुरसश्च समुन्नतिः।  
अभ्यासागर्हितः पादः सौष्ठवं नृत्यवेदिनाम्॥२४॥**

 अन्यच्च, —नर्त्तक्यारङ्गोचिता[^17]ऽवस्थानविशेषःप्रकाशनीयः। उक्तश्चावस्थानविशेषो नृत्यशास्त्रे,—

[^17]: "रङ्गेति।—रङ्गेनाट्यभूमौ उचितः, योग्यः यः अवस्थानविशेषः,अवस्थाननैपुण्यम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 नृत्यशास्त्रोक्तमङ्गसौष्ठवं विवृणोति, अनुश्चेत्यादि द्वाभ्याम्। अनुच्चनीचम् उच्चञ्च नीचञ्च उच्चनीचे, उन्नतावनते, ते न भवतः इत्यमुच्चनीचं, सममित्यर्थः, यथा तथाचरतां चलतां, नृत्यतामित्यर्थः, नृत्यवेदिनां नृत्यपारदर्शिना, चलपादता चञ्चलपादविन्यासः, कन्याः मध्याङ्गस्य, कूर्परस्य हस्तमध्यसन्धिस्थानस्य, शीर्णःमस्तकस्य, अक्षिकर्णानां चक्षुषोः श्रवणयोश्च, समरूपता समानत्वं रम्या मनोज्ञा, प्रथितविश्रान्तिःप्रथिते प्रसिद्धे नृत्यशास्त्रोक्तविरतियोग्यसमाख्यतालसमानकाले इत्यर्थः, विश्रान्तिः नृत्यविरामः, उरसः वचसः, समुन्नतिःऔन्नत्यञ्च, अभ्यासेनपुनःपुनरावर्त्तनेनापि, अगर्हितः अनिन्दितः तालशुद्धितः शोभमान इत्यर्थः, पादः पादविन्यासश्च अङ्गानांसौष्ठवम् असौष्ठवमंशं नृत्यप्रधानाङ्गम् आहुरिति शेषः। तथा च भरतकृतनाट्यशास्त्रेऽपि —"शोभा सर्व्वैव नित्यं हि सौष्ठवं समुपाश्रिता। न हि सौष्ठवहोनाङ्ग शोभने नाट्यनृत्ययोः॥ अचञ्चलमकुञ्जञ्च सन्नगात्रंतथैव च। नाट्यग्रचलपादञ्च सौष्ठवाङ्गं प्रयोजयेत्॥ कटीकर्णसमा यत्नकूर्परोऽसशिरस्तथा। सुमुन्नतमुरश्चैव सौष्ठवं नाम तद्वदेत्इति (१० अध्याय ८७ - ८९श्लोकाः )॥२३।२४॥



चतुरश्रत्वसहितौ समपादौ लताकरौ।  
प्रारम्भे सर्व्वनृत्यानामेतत् सामान्यमुच्यते।  
यथा ह्यन्यैर्नैव दृश्यं तथा ह्यस्या वपुर्भवेत्॥२५॥  
दीर्घाक्षं शरदिन्दुकान्ति वदनं बाहु नतावसयोः  
संक्षिप्तं निविड़ोन्नतस्तनमुरः पार्श्वे प्रभृष्टे इव।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 नृत्यारम्भे रङ्गे अवस्थानप्रकारमाह, चतुरिति। —चतुरश्रत्वसहितौ चतस्रः अश्रयोऽस्य इति चतुरस्त्रं तस्य भावः तेन सहितौ, नाट्यशास्त्रोक्तहस्तसन्निवेशविशेषयुक्तौ इत्यर्थः, \[तथा च चतुरश्रलक्षणं भरतोक्तं यथा नाट्यशास्त्रे,— ''वक्षसोऽष्टाङ्गलस्थौ तुप्राङ्मुखौखटकामुखौ। समानकूर्परांऽसौ तु चतुरश्रो प्रकीर्त्तितौ॥” इति(९म अध्याये १६३ श्लोकः)। "सुप्रातसुश्वसु” ( ५\।४\।१२० पा०) इत्यादि सूत्रेण अजन्तनिपातनात् तालव्यमध्योऽयं साधुः, दन्त्यमध्यत्वे चतुरस्त्रिरित्येव स्यात्, तालव्यमध्यस्यैवनिपातनस्येष्टत्वात्\] समौ च पादौ चरणौ, \[समपादलक्षणं यथा नाट्यशास्त्रे भरतः,—"स्वभावरचितौभूमौसमस्थानश्चयो भवेत्। समपादः सविज्ञेयः स्वभावाभिनयाश्रयः॥ (९म अध्याये २३७ श्लोकस्य परार्द्धं, २३८ श्लोकस्य पूर्व्वार्द्धञ्च) इति\]लताकरौ —नृत्यशास्त्रोक्ततिर्य्यक्प्रसारितहस्तौ \[तथा च भरतेनोक्तं नाट्यशास्त्रेतल्लक्षणं यथा, —“ तिर्य्यकप्रसारितौ चैव पार्श्वसंस्थौ तथैव च। लताख्यौ च करौज्ञेयौनृत्याभिनयनं प्रति॥” ( ९म अध्याये १७५ श्लोक ) इति\] सर्व्वऩृत्यानां प्रारम्भे एतत् सामान्यं साधारणम् उच्यते कथ्यते, नृत्यवेदिभिरिति शेषः। (तथा चोक्तसामान्यलक्षणं वसन्तराजीये, —“अङ्गस्य चतुरश्रत्वं समपादौ लताकरौ। आरम्भे सर्व्वनृत्यानामेतत्सामान्यमिष्यते॥” इति)। यथा हि अस्याः नर्त्तक्या, वपु शरीरम्, अन्येनैव दृश्य दर्शनीयं भवति, तथा तादृशं हि भवेत्॥२५॥

 नृत्यकाले अङ्गस्थापनप्रकारंं दर्शयति, दीर्घाक्षमिति। —वदनम् आननंदीर्घाक्षं दीर्घे आयते, पक्षिणी लोचने यस्य तत्तथोक्तं, विशालनयममित्यर्थः, \["बहुव्रीहौसक्थ्यक्ष्णोः स्वाङ्गात् षच्” (५।४।११३ पा०) इति षच्\] शरदिन्दुकान्ति शरदिन्दोःशरश्चन्द्रस्य कान्तिरिव कान्तिर्यस्य तत् शरश्चन्द्रसदृशं प्रसन्नमित्यर्थः; बाहुभुजौ, अंसयोः स्कन्धयोः, नतौ नमितो, उरःवक्षःस्थलं, यद्यपि वृहदिति शेषः, तथापिनिविडोन्नतस्तनं निविड़ौ घनौ, उन्नतौतुङ्गौ, स्तनौयत्र तथाभूतं सत् सङक्षिप्तंसङ्कुचितमिव, तुङ्गपीनसानत्वात् स्तनयोरवकाशमात्रमेव अस्ति, शेषःकिमपि नास्त्येव इत्यर्थःउन्नतनाभ्यां वृहतीऽपि अल्पीभावकरणात् तथाभूतमिति भावः; पार्श्वे उरः पार्श्वद्वयं



मध्यः पाणिमितो नितम्बि जघनं पादावरालाङ्गुली  
छन्दो नर्त्तयितुर्यथैव मनसः श्लिष्टं तथा खं वपुः॥२६॥

 नृत्यावस्थानविशेषः स्मरणीयः,—

वामं सन्धिस्तिमितवलयं न्यस्य हस्तं नितम्बे  
कृत्वा श्यामाविटपसदृशं स्रस्तमुक्तं द्वितीयम्।  
पादाङ्गुष्ठाऽऽलुलितकुसुमे कुट्टिमे पातिताक्षं  
नृत्याद् वामा स्थगयतितरां कान्तिभृत् पादयुग्मम्॥२७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

प्रसृष्टे इव श्लक्ष्णीकृते इव भवतः; मध्यः कटिदेशः, पाणिमितःमुष्टिग्राह्यः, जघनं =श्रोणिपुरोभागः, नितम्बि मांसलनितम्बवत्, \[पर्व्वतसानुयुक्तमिति च ध्वन्यते\] पादौ चरणौ, अरालाङ्गुलौअरालाः= आकुञ्चिता अङ्गुलयःययोः तौ तादृशौ; नर्त्तयितुः नृत्याचार्य्यस्य यथैव यादृश एव मनसः छन्दःअभिप्रायः, तथा तादृशं स्व वपुःनिजदेहः, श्लिष्टं सहतं, यादृशाङ्गसौष्ठवे सति नर्त्तनं मनोज्ञं भवति तथाकृतमित्यर्थः। पुत्तलिकानृत्यप्रदर्शकःपुत्तलिकाया अङ्गानि यथा स्वेच्छावशात् द्रष्टॄणां मनोहरणां करोति, नर्त्तकीनां तथैव करणीयमिति भावः। शार्दूलविक्रीडितं वृत्तम्॥२६॥

 नृत्यकारं वर्णयति, वाममिति। —वामा सुन्दरी नर्त्तकीति भावः, सन्धिस्तामतवलयं सन्धौ मणिबन्धे स्तिमितं निःशब्द वलयं कङ्कण यस्य तादृश, वाष्म मव्य, हस्तंकरं, नितम्बे श्रोण्यां, न्यस्य वक्राकारमनोहर निधाय, द्वितीयं दक्षिणहस्तं, श्यामाविटपसदृशंप्रियङ्गुलताशाखासदृशं ( “फलिनीगोल्लगिरिका श्यामा कान्ताप्रियङ्गुका" इति वाहटः) स्रस्तमुक्तं स्रस्तं शिथिलं यथा भवति तथा मुक्तं विसृष्ट प्रसारितमित्यर्थ, कृत्वा विधाय, पादाङ्गुष्ठेन आलुलितं चालितं, कुसुमं पुष्पं,रङ्गविक्षिप्तमित्यर्थः, यत्र, तस्मिन् कुट्टिमे स्फटिकादिखचितस्थले, रत्नशिलापट्टैःनिबद्धेइत्यर्थः ( "कुट्टिमोऽस्त्री निबद्धा भूः” इत्यमरः) पातिते व्यापारिते, पक्षिणी नेत्रे,यम्मिन् कर्म्मणि तत्तथोक्तं, सन्निविष्टनयनं यथा स्यात्तथा इत्यर्थः कान्तिभृत् सुन्दर,पादयुग्मं चरणयुगलं, नृत्यात् नर्त्तनात्, स्थगयतितरां विरामयति। \["नृत्यादस्याः स्थितमतितरां कान्तमृज्वायतार्द्धम्” इति मालविकाऽग्निमित्रधृतपाठः— तत्र ऋज्वायतार्द्धम् ऋजु अवक्रम, आयतं दीर्घम् अर्द्धंशरीरार्द्धभागः, यस्मिन् तत् अस्याःनर्त्तक्याः, स्थितम् अवस्थान, नृत्यात् नर्त्तनात्, अतितराम् अत्यर्थे, कान्तं मनोहरंभवतीति शेषः\]।मन्दाक्रान्ता वृत्त, —“मन्दाक्रान्ताम्बुधिरसनगैर्मो भनौ तौ ग युग्मम्” इति लक्षणात्॥२७॥



 किं बहुनोक्तेन?—

अङ्गैरन्तर्निहितवचनैः सूचितः सम्यगर्थः  
पादन्यासो लयमनुगतस्तन्मयत्वं रसेषु।  
शाखायोनिर्मृदुरभिनयस्तद्विकल्पानुवृत्तौ  
भावो भावं नुदति विषयाद्रागबन्धः स एव॥२८॥

 एवं नृत्यशास्त्रोक्तलक्षणयुक्ता नर्त्तकीप्रशंसिता मयोर्वशी”।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 नृत्यकाले भावविशेषमाह, अङ्गरिति।— अन्तर्निहितवचनैःअन्तः अभ्यन्तरे निहितं स्थापितं वचनं पदं, येषु तैः अन्तर्निविष्टवाक्यैः, वचनमन्तरेणाऽपि विक्षेपविशेषेणातथाविधैरिव इत्यर्थः, अङ्गैःशिरोहस्तादिनाट्यशास्त्रोक्तषड्भिरवयवैः सम्यक् स्पष्टम्,अर्थः गीतार्थः, सूचितः प्रकटितः, नाट्यशास्त्रोक्तत्रयोदशविधशिरःकम्पनादिव्यापाराचणामभ्यासपाटवेनानुमानित इत्यथः, ("मुखेनालपयैद्गीतिं हस्तेनार्थं प्रदर्शयेत्" इत्याद्युक्तेः)भवतीति शेषः, तथा च पादन्यासः चरणनिक्षेपः, लयः नृत्यगीतवाद्यानामेकतानतारूपसाम्यम्, (“तालान्तरालवर्त्तौ यः कालोऽसौ लय ईरित” इत्युक्तेः) अनुगतःप्राप्तः, अभ्यासपटुतयालयातिक्रमेण न पुनः पादक्षेप इति भावः, रसेषु शृङ्गारादिषुअभिनेयमतरसेषु वा तन्मयत्वं तदाविर्भावव्यञ्जनाय तत्स्वरूपत्वम्; शृङ्गाररसात्मकनृत्ये शृङ्गारस्वरूपता, हास्यरसात्मकादिनृत्ये च हास्यादिरसस्वरूपता इत्याशयः; शाखा - आङ्गिकनृत्यविशेष एव योनिः कारणं यस्य सः, आङ्गिकनृत्यजनित इत्यर्थः,(तथा चोक्तं भरतेन नाट्यशास्त्रे, —“त्रिविधस्त्वाङ्गिको ज्ञेयः शारीरी मुखज्स्तथा। तथा चेष्टाकृतश्चैव शाखाङ्गापाङ्गसंयतः॥शिरोहस्तकटीवक्षःपार्श्वपादसमन्वितः।अङ्गप्रत्यङ्गसंयुक्तः षडङ्गोनाट्यसङ्ग्रहः॥तस्यशिरोहस्तोः पार्श्वकटीचरणानिषडङ्गानि। नेत्रभ्रूनासाऽधरकपोलचिवुकान्यपाङ्गानि॥ अस्य शाखा च नृत्यञ्च तथैवाङ्वाकुर एव च। वस्तून्यमिनयस्येह विज्ञेयानिप्रयोक्तुभिः॥ अङ्गिकन्तु भवेच्छाखा —" इति ८ अध्या० ११ श्लोकतः१५शश्लोकस्यैकपादान्तम् ) “शाखा तु नृत्यहन्तानां या मात्राचित्रनर्त्तने” इति वा अथवा —शाखा अङ्गुलयः, ताभ्यः समुद्भवः यस्य सः शाखायोनिः, ("पञ्चशाखः शयः पाणिः" इत्यमरः) अभिनयः प्रयोगः प्रसारणाऽऽकुञ्चनादिविस्तारादिरित्यर्थः यथोक्तं, —"प्रयोगो वस्तु नाट्यादेर्भवेदभिनयो हि सः" इति मृदुः सुकुमारः, तविकल्पानुवृत्तौ तस्य अभिनयस्य विकल्पोभेदस्तस्य अनुवृत्तिः अनुसृतिःतस्यां, यद्वा, —तस्य अभिनेयनायकादेः, विकल्पानांनाट्यशास्त्रोक्ताङ्गद्वारादिविकल्पादीनां \यदुक्तं नाट्यशास्त्रे भरतेन —"करणैरिह



 ततो महेन्द्रः सन्तुष्टः सन् विक्रमार्कं वस्त्रादिना सम्भाव्य महार्घं[वर[^18]रत्नखचितंसिंहासनं तस्मै ददौ। तत्सिंहासनेखचिता द्वात्रिंशत् पुत्तलिकाः सन्ति। तासां शिरसि पदं दत्त्वातत् सिंहासनमध्यासितव्यम्[^19] इति सिहासनस्य कर्म्मसज्ञा]।")। तदतिमनोहरं सिंहासनमिन्द्राज्ञाञ्च गृहीत्वा विक्रमार्को निजां पुरीमगमत्। तदनन्तरं शुभे मुहूर्ते शुभे लग्ने सिंहासनमधिष्ठाय राज्यं करोति स्म।

[^18]: "वरेति। —वरैः श्रेष्ठ, रत्नैःमणिभिः, खचितं निबद्धम्।"

[^19]: "अध्यासितत्र्यम् —अधिष्ठातव्यम्। [ '' अधिशीङ्स्थासां कर्म्म'' (१।४।४६ पा०

\[ इति सिंहासनप्राप्तिकथा \]।

\_\_\_\_\_\_\_\_\_\_\_\_

**अथ विक्रमादित्यमहाप्रयाणम्।**

![](../books_images/U-IMG-172034707715.jpg)

 ततोऽनन्तरं वर्षेषु बहुषु गतेषु, प्रतिष्ठाननगरे शालिवाहनःसार्द्धवर्षद्वयकन्यायां शेषनागेन्द्रादुत्पन्नः। उज्जयिन्यां भूकम्पधूमकेतु दिग्दाहाद्युत्पाताः राज्ञा अनैश्च दृष्टाः। ततो विक्रमादित्यो दैवाज्ञान् आहूय अवादीत् —

"भो देवज्ञाः! किमेतदु-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सयुक्तैरङ्गहार इति स्मृतः। एतेषामेववक्ष्यामि हस्तपादविकल्पनम्॥” (४ अध्या०३२ श्लोक) इति\] अनुवृत्तौ अनुकरणे, भावः अभिनीयमानो निर्वेदादिः,विषयात् आश्रयात् प्रकृतात् स्थायिन इत्यर्थ, भावं पूर्व्वाभिनीतं सञ्चारिणं नुदतिप्रेरयति \[ मुदतीत्यत्र तुदति इति पाठे —भावःअभिप्रायः, विषयात् अन्यस्मादितिशेषः, भावं हृदयं तदति आकर्षति, विषयान्तरसंसर्गराहित्येन स्वप्रवणं करोतिइत्यर्थः \] रागबन्धः-रञ्जकत्वयोगः स एव पूर्वं यादृशस्तादृश एव अथवा, —रागबन्धःभरतोक्तनाट्यशास्त्रे यादृशः तथाविध एव। पूर्ववदृत्तम्॥२८॥



त्पाताःराज्ञा जनैश्चप्रतिदिनं दृष्टाः भवन्ति? एतेषां फलंकिम्? कस्य अनिष्टं कथयन्ति?” तैरुक्तं, —“देव! भयंभूकम्पः सन्ध्याकाले जातः; अतः राज्ञोऽनिष्टं सूचयति। तथा च नारदीये,—

**अनिष्टदः क्षितीशानां भूकम्पः सन्ध्ययोर्द्वयोः।  
राज्ञां विनाशपिशुनो धूमकेतुरुदाहृतः।  
दिग्दाहः पीतवर्णश्चेत् क्षितीशानां भयप्रदः”॥२९**

**॥**

 इति दैवज्ञवचनं श्रुत्वा राजा तु पुनरब्रवीत्, —“भोदैवज्ञ! मया तपसा सन्तोषित ईश्वरः प्राह, —'भो राजन्! प्रसन्नोऽस्मि, पर्य्यायेण[^20]अमरत्वं याचस्व' इति। तदामया भणितं —'भो देव! सार्द्धवर्षद्वयकन्यायां पुत्रोयदिभविष्यति, तस्मात् मम मरणमस्तु नान्येन'। ईश्वरेण 'तथाऽस्तु' इति भणितम्। तर्हि तादृशं कुतो जनयिष्यति?” दैवज्ञैरुक्तं, 'देव! दैवी सृष्टिरचिन्त्या तादृशः कस्मिन्नपि देशेउत्पन्नो भविष्यति; तथा च द्रक्ष्यसि”।

[^20]: "पर्य्यायेण—प्रकारेण, प्रकारान्तरेण इत्यर्थः।"

 ततो राजा वेतालमाहूयैतत् सर्व्वं तस्मै निवेद्याऽब्रवीत्,—“भो यज्ञ! त्वं सर्व्वत्र पृथ्वीमध्ये परिभ्रमन्नेवंविधः कस्मिन् देशेकस्मिन् नगरे समुत्पन्न इति निश्चित्य स्थानं ज्ञात्वा, झटितिसमागच्छ”। ततो वेतालो महाप्रसाद[^21] इति वीटिकांगृहीत्वा,

[^21]: "महाप्रसाद, —महाऽनुग्रहस्वरूपः, इति —अस्मात् कारणात्, त्रीटिका—"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



सायन्तनभूकम्पस्य स्वजामिष्टसूचकत्वे प्रमाणमाह, अनिष्टद इति। —द्वयोः सन्ध्ययोः प्रातः सायं सन्ध्ययोःजातःभूकम्पः, क्षितीशानां राज्ञाम्, अनिष्टदःअनिष्टकारी भवति, धूमकेतुः राज्ञां विनाशपिशुनः विनाशसूचकः, भवति।(अनुरूपोक्तिःमाघे १ सर्गान्ते यथा, —"शत्रूणामनिशं विनाशपिशुनः क्रुद्धस्य चैद्य प्रति। व्योम्नीव भ्रुकुटच्छलेन वदने केतुश्चकारास्पदम्॥” इति) दिग्दाहः चेत् यदि, पीतवर्ण स्यात्तदा, क्षितीशानां भयप्रद. राज्ञां भयजनकः भवति॥२९

॥



कुशद्वीपादिद्वीपानालोक्य जम्बूद्वीपं प्रत्यागत्य, प्रतिष्ठाननगरंप्रविश्य कुम्भकारगेहे कञ्चिन्माणवकं[^22]काञ्चन कन्यकांक्रीडमानां दृष्ट्वा अपृच्छत्, —“अहो! युवां परस्परं किंप्रभवतम्[^23]?”तदा कन्ययोक्तम्, —“अयं मम पुत्रः। वेतालेनोक्तं —"तव पिता कः?" तदा कोऽपि ब्राह्मणो दर्शितः। ततो वेतालःब्राह्मणमपृच्छत्, —“केयम्?” इति। ब्राह्मणेनोक्तम्, —“इयं मम कन्या, अस्याः पुत्रोऽयम्”। तच्छ्रुत्वाविस्मयं गतो वेतालः पुनर्ब्राह्मणमब्रवीत्, —“भो ब्राह्मण! कथमेतत्?” ब्राह्मणेनोक्तं, —“देवानां चरितमगोचरम्[^24]; अस्यां शेषनागेन्द्रः सङ्गममकरोत् तस्मादस्यां जातः पुत्रोऽयंशालिवाहनः” इति।

[^22]: "माणवकं —बालकम् ( "

[^23]: "प्रभवतं —जायेथाम्; एकस्या मातुर्गर्भे किं युवयोः जन्म इत्यर्थः।"

[^24]: "अगोचरं —दुर्ज्ञेयम्।"

 तच्छ्रुत्वा वेतालः सत्वरम् उज्जयिनीम् आगत्य, राज्ञ विक्रमादित्याय सर्व्वमपि वृत्तान्तमकथयत्। राजा तस्मै पारितोषिकं दत्त्वा खड्गमादाय प्रतिष्ठाननगरं गतः; यावत् खड्गेन शालिवाहनं हन्तुं प्रवृत्तः, तावत् तेन दण्डेन ताड़ितःप्रतिष्ठाननगरादुज्जयिन्यां पतितः, वेदनामसहमानः शरीरं विससर्ज्ज।

\[ इति विक्रमादित्यमहाप्रयाणम् \]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सज्जितताम्बूलस्वरूपां, राज्ञा सादरमर्पितामिति भाजः। \[राजानोहि प्रसन्नाःसन्तः प्रसादसूचकं ताम्बूलं प्रयच्छन्ति इत्यार्य्यसरणिः। एतदबलम्बनेनैव महाकविश्रीहर्षेणापि नैषधचरितावसाने स्वपरिचयप्रसङ्गेनोक्तं —"ताम्बूलद्वयमासनञ्च लभतेयः कान्यकुब्जेश्वरात्" इति\]।



**अथ सिंहासननिक्षेपणम्।**

![](../books_images/U-IMG-172034914716.jpg)

 अथ तस्य राज्ञः सर्वाः स्त्रियोऽग्निप्रवेशं कर्त्तुं प्रवृत्ताः। तदा मन्त्रिभिर्विचारितं —

“राजा अयमपुत्रः, किं कर्त्तव्यम्?”

 भट्टिना[^25]उक्तं, —“विचार्य्यताम्; आसां स्त्रीणां मध्येकाचिद् यदि गर्भिणीभवेत्?” ततो विचार्य्यमाणे, एका सप्तमासगर्भिणीनिश्चिता समभवत्। तदा सर्व्वर्मन्त्रिभिर्मिलित्वागर्भाऽभिषेकः (ल) कारितः; मन्त्रिस्तु स्वयं राज्यं पालयितुंप्रवृत्ताः। तदिन्द्रदत्तं सिंहासनं तथैव शून्यमासीत्।

[^25]: "भट्टिना—तदाख्यप्रधानमन्त्रिणा।"

 एकदा सभामध्ये अशरीरिणीवाक्[^26]आसीत्, —"भो मन्त्रिणः! यः स्वयं राज्यं पालयितुमेतस्मिन् सिंहासने उपवेष्टुञ्च योग्यः, तादृशो राजा नास्ति; तर्हि सुक्षेत्रे निक्षिप्यतामिदंसिंहासनम्"। तच्छ्रुत्वा सर्व्वैर्मन्त्रिभिरतिपवित्रक्षेत्रेतत्सिंहासनं निक्षिप्तम्। निक्षेपानन्तरं बहूनि वर्षशतानि गतानि।

[^26]: "अशरrरियो वाक् —देववाणी।"

\[ इति सिंहासननिक्षेपणम् \]।

\_\_\_\_\_\_\_\_\_\_\_

**अथ भोजराजस्य सिंहासनोद्धारकथा।**

![](../books_images/U-IMG-172034953717.jpg)

 अथ काले भोजराजा राज्यं प्राप। तस्मिन् राज्यं कुर्व्वति,एकदा कश्चिद् ब्राह्मणो यत्र सिंहासनं निक्षिप्तं, तत् क्षेत्रं कृष्टा

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ल)

गर्भेति। — गर्भस्य-—भ्रूणस्य, —अन्तरस्थशिरोरत्यर्थः, अभिषेकः— ''सुरास्त्वामभिषिश्चन्तु” इत्यादिमन्नेण अधिकारप्राप्त्यर्थं शान्त्यर्थञ्च अनेकतीर्थाहतैर्खलैर्विधैरोषधिभिश्व सेचनं कृतः, गर्भमुद्दिश्य महिषीमेव स्नापयामासुरिति भावः।

\_\_\_\_\_\_\_\_\_\_\_



यवादीनवत्। तस्मिन् क्षेत्रे महत् फलमभूत्। स ब्राह्मणःयत्र तत् सिंहासनं निक्षिप्तं तदुच्चस्थानमिति मत्वा पक्षिणाम्उत्थापनार्थं[^27]तदुपरि मञ्चं कृत्वोपविश्य पक्षिणउत्थापयति।

[^27]: "उत्थापनार्थम् —उड्डायनाय ताड़नार्थमित्यर्थः।"

 ततः एकदा भोजराज विहारं कर्त्तुं सकलराजकुमारैः समवेतस्तत्क्षेत्रसमीपं यावद्गच्छति, तावन्मञ्चोपरिस्थितेनब्राह्मणेनोक्तं, —“भोराजन्! एतत् क्षेत्रं सम्यक् फलितमस्ति, ससैन्यः समागत्य यथेच्छं भुज्यताम्; अश्वेभ्यश्चणका[^28] दीयन्ताम्। अद्य मज्जन्म सफलमभूत्, यतो भवान् ममातिथिर्जातः; ईदृशःप्रस्तावः कदा सम्पद्यते?” तच्छ्रुत्वा स राजाससैन्यः क्षेत्रमध्ये प्रविष्टः। अथ ब्राह्मणोऽपि मञ्चकादवरुह्यराजानं क्षेत्रमध्ये स्थितं भवति, —“भोराजन्! किमयमधर्म्मः क्रियते!! इदं ब्राह्मणक्षेत्रंविनाश्यते त्वया?जनैः यदि अन्यायःक्रियते, प्रतीकारार्थं तुभ्यं निवेद्यते, त्वमेवान्यायं कर्त्तुं प्रवृत्तः!! इदानींको वा निवारयिष्यति? उक्तञ्च—

[^28]: "चणकाः, —शस्विशेषाः “कोला” इति भाषा ।"

"गजे कण्डूगरिष्ठे च राज्ञिहारिणि वा पुनः।  
पापकृत्सु चविद्वत्सु नियन्ता जन्तुरत्र कः?”॥३०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 राज्ञिप्रजास्वहारिणि तस्य निवारकः कोऽपि नास्ति इति विशदयितुमाह गजेइति। —-गजे करिणि, कण्डूगरिष्ठे गात्रघर्षणपरायणे सति, राज्ञिनृपे च, हारिणिप्रजानां धनहरे सति विदत्सु पण्डितेषु च पापकृत्सु पापकारिषु सत्सु \[यद्यपि“सुकर्म्मपापमन्त्रपुण्येषु कृञः" (३/२/८९ पा०) इति सूत्रेपापशब्दात् कृञ्धातोःप्रतीते एवं क्विप्-विधानमस्ति तथाप्यत्र ताच्छील्ये क्विपिव्याख्यासौकर्य्यंभवति इतिविवेच्यम्\] च भूवि, कः जन्तुः पुनः को जनो वा, नियन्ता निवारको भवेत्? गजस्यप्रभूतबलशालित्वात्, नृपस्य सर्वाधीश्वरत्वात् विदुषाञ्च पापज्ञत्वात् न कोऽपि एतेषांनिवारणसमर्थ इति भावः। पथ्यावक्त्रंवृत्तम्॥३०॥



भवान् धर्म्मशास्त्राभिज्ञय, ब्राह्मणद्रव्यं कथं नाशयति? ब्रह्मस्वमेतद् विषम्। तथाहि,—

**न विषं विषमित्याहुः ब्रह्मस्वंविषमुच्यते।  
विषमेकाकिनं हन्ति ब्रह्मस्वंपुत्रपौत्रकम्॥३१॥**

 इति तेनोक्तं श्रुत्वा राजा यावत् क्षेत्राद्वहिः सपरिवारोनिर्गच्छति, तावत् पक्षिणः समुत्थाप्य पुनः मञ्चमारुढ़ोब्राह्मणोवदति, — “भो राजन्! किमिति गम्यते? क्षेत्रं साधु फलितमस्ति, यावनाल[^29]कदण्डान्अश्वादयो भक्षयन्तु, उर्वारुकफलानि (ह) सन्ति, उपभुज्यन्ताम्”। पुनर्ब्राह्मणवचनमाकर्ण्य सपरिवारो राजा यावत् क्षेत्रमध्ये प्रविशति तावत्पक्ष्युत्थापनार्थं मञ्चादवरुह्य स पुनस्तथैव अभणत्।

[^29]: "यावनालेति।— यावनालकानां धान्यभेदानां दण्डान् काण्डान्।"

 ततो राजा स्वमनसि विचारयति, — “अहो आश्चर्य्यम्!यदा अयं ब्राह्मणो मञ्चमारोहति, तदाऽस्य चेतसि 'दातव्यं''भोक्तव्यम्' इति बुद्धिरुत्पद्यते, यदा अवतरति, तदा दीनबुद्धि

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

विषादपि ब्रह्मस्वस्यापकारातिशयं दर्शयितुं तस्य विषत्वारोपेण प्रमाणयति,नेति। —विषं कालकूटादि, न विष न तादृशक्षतिकरम् इति पण्डिताः आहुः कथयन्ति, ब्रह्मस्वंब्राह्मणद्रव्यं, विष सर्व्वापेक्षया तीव्रविषमित्यर्थः, उच्यते कथ्यते। विषम्, एकाकिनम् अनन्यसङ्गम् एकमेव जन, \["एकादाकिनिच् चासहाये"(५।३।५२ पा०) इति आकिनिच् प्रत्ययः\] हन्ति विनाशयति, परन्तु ब्रह्मस्व, पुत्रपौत्रकं तदृशोत्पन्नमपि, हन्ति। वृत्तंपूर्वमुक्तम्॥३१॥

 (ह) उर्वारुकफलानि—कर्कटीफलानि। यद्यपि—"वसन्ते सर्व्वशस्यानांजायते पर्णशातनम्। मोदमानाः प्रतिष्ठन्ति यवाः कणिशशालिनः॥" इन्दुक्त्या यवचणकादीनां तदा सद्भावेन भोजराजस्य क्षेत्रदर्शनसमयःवसन्त एव प्रतीयते, तथाप्रावृषि आयमानस्य कर्कटीफलस्यापि तदैवोत्पत्तिदर्शनमिति दिव्यसिंहासनस्यालौकिक प्रभावेण परस्परविभिन्नकालोत्पन्नपदार्थाना– मपिएकदैकत्रोत्पत्तिरूपविचित्रसमावेश आसीदिति दर्शयितुमेव कविना एतदुपनिबद्धमित्यवधेयम्।



र्भवति। तदहं मञ्चमारुह्य पश्यामि” इति मञ्चमारुरोह। भोजराजस्य चेतसि तदा वासना एवमभूत्, —

“विश्वस्यार्त्तिः परिहरणीया, सर्व्वस्य लोकस्यापि दारिद्रां सम्यक् निवारणीयं, दुष्टा दण्डनीयाः, सज्जनाः पालनीयाः, प्रजा धर्मेण पालनीयाः, किं बहुना, —

अस्मिन् समये यदि कश्चिच्छरीरमपिप्रार्थयिष्यते, तदपि देयम्” इति धनन्दपरिपूर्णःपुनर्विचारयति, —

“अहो! एतत् क्षेत्रमस्य एवंविधां बुद्धिमुत्पादयति। उक्तञ्च,—

जले तैलं खले गुह्यं पात्रे दानं मनागपि।  
प्राज्ञे शास्त्रं स्वयं याति विस्तारं वस्तुशक्तितः॥३२॥

कथमेतत्क्षेत्रस्य माहात्म्यंज्ञायते?” इति विचार्य्य ब्राह्मणमाहूयअवादीत्,—

“भो ब्राह्मण! तवैतस्मात् क्षेत्रात् कियल्लाभो भवति? अहमेतत् क्षेत्रं क्रेतुमिच्छामि। ब्राह्मणेनोक्तं—

“भोराजन्! सकलकुशलेन त्वया अविदितं किमपिनास्ति, यदर्हति तत् करोतु। राजा नाम साक्षाद्विष्णोरवतारभूतः, तस्य दृष्टिर्यस्योपरि पतति, तस्य दैन्यदुर्भिक्षादयोनश्यन्ति। राजा हि साक्षात् कल्पवृक्षः[^30],स त्वं ममदृष्टेर्गोचरोऽभूः, अद्य मम दैन्यदारिद्रादीनामवसानं जातम्; क्षेत्रं कियत्?”

[^30]: " कल्पवचः, —अर्थिममोरथपूरकत्वात् कल्पतरुरिव।"

 ततो राजा ब्राह्मणं धनधान्यादिना परितोष्य, तत् क्षेत्रं

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 क्षेत्रस्य एवंविधोदारबुद्धिजनकत्वे वस्तुशक्तेः कारणत्वं प्रदर्शयितुं शिष्टोक्तिमाह, जले इति। —जले पतितं तैलं खले खलजने, निहितं गुह्यं गोपनीयवाक्यं, पात्रे योग्यपात्रे, दानं, प्राज्ञेविद्वज्जने, कथितं शास्त्रञ्च, मनाक् स्वल्पमपि, स्वयम् आत्मना, वस्तुशक्तितः = आधारस्य सामर्थ्यात् विस्तारं विस्मृतिं याति प्राप्नोति। "प्रकर्षमाधारवंशं गुणानाम्" इति भावः॥३२॥



गृहीत्वा मञ्चकाधः खानयितुं प्रारम्भमकार्षीत्। पुरुषप्रमाणेगर्त्तेजाते, शिलैका सुमनोहरा अवलोकिता। तदधः चन्द्रकान्तशिलाविनिर्मितं, नानारत्नखचितं द्वात्रिंशत्पुत्तलिकाभिर्युक्तम्, अतिरमणीयं दिव्यमेकं सिंहासनमपश्यत्। तत्सिंहासनं दृष्ट्वा भोजराजः परमान[^31]न्दलहरीपरिपूर्णहृदयोभूत्वासिंहासनं ग्रामं प्रति नेतुं यावदुच्चालयति, तावदधिकं गुरुभवति, नोच्चलति च। ततो मन्त्रिणमवदत् —" भो मन्त्रिन्! किमर्थमेतत् सिंहासनं नोच्चलति?” मन्त्रिणोक्तं, —“राजन्! एतत् सिंहासनं दिव्यमपूर्वञ्च, बलिहोमपूजादिकं विनानोच्चलिष्यति, तव साध्यञ्चन भविष्यति” इति।

[^31]: "परमेत्वादि। —परमानन्दानाम् अत्यामन्दानां लहर्य्या तरङ्गेण, परिपूर्ण हृदयं यस्य सः।"

 तस्य वचनं श्रुत्वा राजा ब्राह्मणान् आहूय, तैः सर्वमपिविधानं कारितवान्। ततस्तत् सिंहासनं लघु भूत्वा स्वयमेवोच्चलति स्म।

\[ इति भोजराजस्य सिंहासनोद्धारकथा \]।

**\_\_\_\_\_\_\_\_\_\_\_\_\_\_**

**अथ भानुमतीकथाऽवतरणिका।**

![](../books_images/U-IMG-172035314418.jpg)

 तत् दृष्ट्वा राजा मन्त्रिणमुवाच —“भो मन्त्रिन्! एतत्सिंहासनं प्रथमं ममासाध्यमभवत्, परन्तु इदानीं तव बुद्धिप्रभावेण मम हस्तगतमासीत्। अहो!! बुद्धिमतां संसर्गोलाभाय सुखाय च भवति”। ततो मन्त्रिणा भणितं, —“भो राजन्! श्रूयतां यः स्वयं बुद्धिमान् न भवति, अन्येषामपि बुद्धिं



न शृणोति स सर्व्वथा नाशं प्राप्नोति। त्वं तथाविधो न भवसि; बुद्धिमानपि प्राप्तवचनं(ग) शृणोषि,अतस्तव सकलकार्य्येषु अन्तरायो नास्ति”। राजा अब्रवीत् —

"योऽनर्थकार्य्यं निवारयति, आगाम्यर्थं साधयति च स एव मन्त्री। तथा चोक्तम्,—

स्थितस्य कार्य्यस्य समुद्भवार्थम्  
आगामिनोऽर्थस्य च सम्भवार्थम्।  
अनर्थकार्य्ये प्रतिघातनार्थं  
यो मन्यतेऽसौ परमो हि मन्त्री”॥३३॥

 मन्त्रिणोक्तं, —“भो राजन्! मन्त्रिणा स्वामिहितकार्य्यंकर्त्तव्यम्; तदुक्तं,—

मन्त्रः कार्य्यानुगो येषां कार्य्यं स्वामिहितानुगम्।  
त एव मन्त्रिणो राज्ञां न तु ये गल्लपुद्गलाः॥३४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ग)आप्तेति। —आप्तानां शिष्टानां ज्ञानवतामिति यावत्, वचनं वाक्यम्। मन्त्रिण उत्कर्षतां प्रतिपादयति, स्थितस्येति। —स्थितस्यनिवृत्तीभूय वर्त्तमानस्य,\["यस्योच्चारं विना मूत्रंसम्यग्वायुः प्रवर्तते। दीप्ताग्नेः लघुकोष्ठस्य स्थितः तस्योदरामयः॥" इत्यादिवत् अत्रापि गतिनिवृत्तिमात्रार्थपरस्य स्थाधातोः\["जीतः क्तः”(३।२।१८७पा०) इति वर्त्तमाने निष्ठा\] कार्य्यस्य कर्म्मणः, समुद्भवार्थम् अभिनवयुक्तिकौशलोत्पादनार्थम्, आगामिनःभविष्यतः, “गमेरिनिः” (उणा० ४ पा०६ सू०) इति भविष्यति इनिः, “आङि णित्" (उणा० ४ पा० ७ सू० ) इति णित्त्वादुपधावृद्धिः\] अर्थस्य विषयस्य च सम्भवार्थं यथा सम्भवति तदर्थम्, अनर्थकार्य्ये अनिष्टकरकार्य्ये, प्रतिघातनार्थं तन्निवारणार्थञ्चेत्यर्थः, यः मन्त्री, मन्यतेमनसाविचारयति, असौ एवं परमः श्रेष्ठ, मन्त्रीसचिवः भवतीति शेषः। उपेन्द्रवज्रेन्द्रवज्रयोः उपजातिःवृत्तम्॥३३॥

 प्रभृहितसाधका एव मन्त्रिप्रधाना इति वक्तुमाह, मन्त्र इति। —येषां मन्त्रिणां,मन्त्रणा, परामर्श इति यावत् कार्य्यानुगः कर्त्तव्यकर्मानुसारी, भवतीति शेषः, कार्य्यं कर्त्तव्यं कर्म च स्वाभिहितानुगं स्वामिनः प्रभोः, हितं मङ्गलम्,



 अन्यच्च—

यन्मन्त्रिणा विना राज्यं गृहं धान्यादिकं विना।  
सौभाग्यं यौवनमृते विना ज्ञानं विरागता॥२५॥

दुर्ज्जनानां शान्तिः, पाषण्डिनां मतिः, वेश्यानां प्रीतिः,खलानां मैत्री, पराधीनस्य स्थातव्यं, निर्धनस्य रोषः,सेवकस्य कोपः, स्वामिनः स्नेहः, कृपणस्य गृहं, व्यभिचारिण्याः पुरुषभक्तिः, तस्कराणां युक्तिः, मूर्खाणां सम्मतिः,इत्येतत् सर्वं कार्य्यं निष्फलं ज्ञातव्यम्। अन्यच्च, —राज्ञामहतां सेवा कर्त्तव्या, आप्तानां वचः श्रोतव्यं, देवब्राह्मणाःप्रतिपालनीयाः, न्यायमार्गेण वर्त्तितव्यम्। भो राजन्! राजलक्षणोक्ता गुणाः सर्व्वे त्वयि विद्यन्ते, त्वं सकलराजराजोत्तमः।

 मन्त्रिणाऽपि एवंविधगुणगरिष्ठेन भवितव्यं —यः कुलक्रियाज्ञः, कामन्दक-चाणक्य पञ्चतन्त्रादिसकलशास्त्रकलाऽभिज्ञश्च।गुणास्तु—स्वामिकार्य्यार्थम् उद्यमः, पापाद्भयं प्रजानां सङ्गोपनं[^32],परिचारकाणां संयोजनं राज्ञः चित्तवृत्त्यनुसरणं,

[^32]: " सङ्गोपनं—रक्षा।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

अनुगच्छति तादृशं, प्रभुहितानुसारीत्यर्थः भवति इति शेषः, स एव तादृशा एव, राज्ञां नृपतीनां, मन्त्रिणः मन्त्रिपदवाच्याः; ये तु ये हि मन्त्रिणः, गल्लपुद्गलाः लाक्षापुत्तलिका इव, अर्थात् लाक्षापुतलिकावत् केवलं सभाशोभावर्द्धकाः, ते मन्त्रिशब्दवाच्या न भवन्तीति शेषः; “स किंसखा साधु न शास्ति योऽधिपम्" इत्यादिवदितिभावः। पथ्यावक्त्रवृत्तम्॥३४॥

 मन्त्रिणं विना राज्यरक्षणं दुष्करम् इति वक्तुमाह, यदिति। —मन्त्रिणा सचिवेन,विना विरहितं राज्यं, धान्यादिकं खाद्यशस्यादिकं विना विरहितं गृहं गृहाश्रमः, यौवनं तारुण्यम्, ऋते विना, सौभाग्यं = सुभगत्वं, भोग्यसमागम इत्यर्थः,ज्ञानं तत्त्वज्ञानं विना ऋते, विरागता वैराग्यम् "एतत्सर्वं निष्फलं ज्ञातव्यम्” इति पश्चादुक्तगद्यांशेनान्वयः॥३५॥



समयोचितपरिज्ञानञ्च। अपायकार्य्यात्[^33]राजा निवारणीयः। एवंविधगुणयुक्तो मन्त्रिपदयोग्यो भवति। यथा नन्दराजमन्त्रिणा बहुश्रुतेन राज्ञो ब्रह्महत्या निवारिता”।

[^33]: "अपायकार्य्यात्—नाशजनककार्य्यात्, अनिष्टकार्य्यादित्यर्थः।"

 भोजराजेनोक्तं, —“ कथमेतत् ?” मन्त्रीवदति —“भोराजन्! श्रूयतां कथयामि—

\[ इति भानुमतीकथाऽवतरणिका \]।

**\_\_\_\_\_\_\_\_\_\_\_\_\_\_\_\_**

अथ भानुमतीकथा।

![](../books_images/U-IMG-172037176620.jpg)

 "विशालायां नगर्य्यां नन्दो नाम राजा महाशौर्य्यसम्पन्नोऽभूत्। निजभुजबलेन सर्वान् प्रत्यर्थिनृपतीन्[^34]पाद[^35]पद्मोपजीविनोविधाय एकच्छत्रेण राज्यं करोति स्म। तस्य राज्ञः जयपालो नाम पुत्रः, षड्विधदण्डाऽऽयुधसाधनाभिज्ञो (ज) मन्त्री बहुश्रुतो नाम, भार्य्या च भानुमती नाम

[^34]: "प्रत्यर्थिनृपतीन् — विरोधिनृपान्।"

[^35]: "पादेति। —पादपद्मम् उपजीवन्ति आश्रयन्ति ये तान्, चरणकमलाश्रिताम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ज) षड़िति। —दण्डा्यते अनेनेति दण्डः, सैन्यम्, आयुध्यते अनेनेति आयुधम्—शस्त्रं, साध्यते कार्य्यमनेनेति साधनम् —उपायःषड्विधेषु—मौलादिषु षट्प्रकारष, दण्डेषु—सैन्येषु सैन्यनियोजनेषु इत्यर्थः, आयुधेषु—अस्त्रेषु, अस्त्रप्रयोग-कौशलेषु इत्यर्थः, तथा साधनेषु —"भेदोदण्डः सामदानमित्युपायचतुष्टयम्" इत्युक्तेषु चतुर्विधेषु उपायप्रयोगेषु च, अभिज्ञाः, —कुशलिनः, निपुणा इत्यर्थः। षड्विधसैन्यंयथा कामन्दकीये, —“मौल भूतं श्रेणिसुहृत् द्विषदाटविकं तथा। षड्विधं तु बलं व्यूह्य विषतोऽभिमुख व्रजेत्॥” इति।



आसीत्। सा राजोऽतिप्रिया, भूपतिः सर्व्वदा तस्याम्अनुरक्तः सुरतसुखम्[^36]अनुभवन् तिष्ठति स्म। यदासिंहासने उपविशति, तदा अर्द्धाङ्गे (ञ) भानुमतीमुपवेशयति,क्षणमपि तस्या वियोगं न सहते।

[^36]: "सुरतसुखं—रतिसुखम्।"

 एकदा मन्त्रिणा मनसि विचारितम्, “अयं राजा निर्लज्जो भूत्वा, सभामध्ये सिंहासने स्त्रियमुपवेशयति, सर्वोऽपि जनस्तांपश्यति, महदनुचितमेतत्; यः कामी, स उचितानुचितं नजानाति। तथा हि,—

किमु कुवलयनेत्राः सन्ति नो नाकनार्य्य-  
स्त्रिदशपतिरहल्यां तापसीं यत् सिषेवे?।  
हृदयतृणकुटीरे दह्यमाने स्मरेण  
उचितमनुचितं वा वेत्ति कः पण्डितोऽपि?॥३६॥

यः स्त्रीणां कटाक्षवाणैर्यावन्न भिद्यते तावदेव स प्रतिष्ठांधैर्य्यञ्च वहति। तथा चोक्तम्,—

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ञ) अर्द्धाङ्गे —अर्द्धं समप्रविभागः अङ्गम्य \["अर्द्धंनपुंसकम्” (२।२।२ पा०) इति सामानाधिकरण्यं तत्पुरुषः \] शरीरस्य आसनस्य वा अर्द्धांश इत्यर्थः।

 कामार्त्तानां सदसद्विवेकाभावत्वं दर्शयितुं दृष्टान्तश्लोकमाह, किमु इति।—कुवलयनेत्राः पद्मलोचनाः, नाकनार्य्यःस्वर्गीयस्त्रियः, अप्सरस इत्यर्थः, नोसन्ति नविद्यन्ते किमु? किन्तु सन्त्येव; तथापि त्रिदशपतिःदेवराज इन्द्रः, तापसीं मुनिपत्नीम्, अहल्यां सिषेवे कामयामास इति यत्, तत्र हेतुः, —हृदयतृणकुटीरे हृदयरूपतृणगृहे, स्मरेण कामेन दह्यमाने सन्तप्यमाने, सति, पण्डितःअभिज्ञोऽपि, क. को जनः, उचितं योग्यम्, अनुचितम् अयोग्यं वा, वेत्तिविचारयसि? त्रिभुवनपतिरिन्द्रोऽपि कामेन विमोहितः, का कथा मनुष्याणामितिभावः। मालिनीवृत्तम्; तल्लक्षणं यथा, —“नयुगमथ मकारो योगणोऽथोयकारो,वसुशिखरिविरामा मालिनी चित्रकामा" इति॥३६॥



तावद्धत्ते प्रतिष्ठां प्रशमयति मनश्चापलं तावदेव  
तावत् सिद्धान्तसूत्रं स्फुरति हृदि परं विश्वलोकैकदीपम्।  
क्षीराब्धेः पारवेलावलयविलसितैर्मानिनीनां कटाक्षैः  
यावन्रो हन्यमानं कलयति हृदयं दीर्घलोलायताक्षैः॥३७॥

 अहो! मदनस्य माहात्म्यंकालज्ञमपि[^37] विकलयति!!उक्तञ्च,—

[^37]: "कालज्ञमपि—विवेकिनमपि।विकलयति—अधीरयति।"

विकलयति कलाकुशलं हसति शुचिं पतितञ्च विशोधयति।  
अधीरयति वै धीरं क्षणेन मकरध्वजो देवः॥३८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

  स्त्रैणानां धैर्य्यप्रतिष्ठादिकमपि नश्यति इति स्वोक्तिं द्रढयितुं प्राचीनोक्तिमाह,तावदिति। —क्षीराब्धे क्षीरसागरस्य, \[ एतेनातिशुभ्रत्व व्यज्यते\] पारवेलावलयं पारवेलायाः पारस्थितोपकूलस्य यद वलयं गोलः, तस्य विलसितमिव प्रस्फुरणमिवविलसितं येषा ते अतिदूराद् दृश्यमानं हि वस्तु वायुविहतदृष्टितया यथा कदाचित्दृश्यमानं कदाचित् अदृश्यमानं सत् चञ्चलमिव प्रतिभाति, तद्वत् इति भावः, \[एतेनदीर्घत्वचञ्चलत्वादिकं व्यज्यते\] दीर्घलीलायताक्षै, दीर्घलालानि अत्यन्तचञ्चलानि च आयतानि विस्फारितानि च अक्षीणि चक्षूंषि यैः तैः मानिनीनां मानवतीनांनारीणां, \[एतेन अतीव सुप्रेयमीत्वं व्यज्यते\] कटाक्षैःअपाङ्गदृष्टिपातैः हन्यमानंताड्यमानं, हृदयं मनः, यावत् यत्कालपर्य्यन्तं नो कलयति न अवबुध्यते, पुरुष इतिशेषः, तावत् तत्कालपर्य्यन्तमेव, प्रतिष्ठा गौरव, धत्ते धारयति, तावदेव तत्पर्य्यन्तमेव,मनश्चापलं चित्तस्य चाञ्चल्य, प्रशमयति निराकरोति; तावत् तत्पर्य्यन्तमव, हृदि मनसि विश्वलोकैकदीप विश्वलोकस्य जगत, एकम् अद्वितीयं, दीपयतीतिदीपम् आलोकजनकं, सिद्धान्तसूत्रं शास्त्रीयसिद्धान्तवाक्यं, परम् अत्यर्थं स्फुरतिसुप्रकाशते। स्त्रीणां कटाक्षवाणनिहताः सर्व्वमेव विस्मरन्तीति भावः। वृत्तं स्रग्धरा, —"स्रम्नैर्यानां त्रयेण त्रिमुनियतियुता स्रग्धरा कीर्त्तितेयम्” इति लक्षणात्॥३७॥

 विद्वांसोऽपि मदनाहताः विकलीभवन्ति इति स्वोक्तिसमर्थनाय महाजनोक्तिमाह, विकलयतीति। —मकरध्वजो देवः कामदेवः, क्षणेन स्वल्पकालमात्रेण, कलाकुशलं शिल्पविद्यादिनिपुणमपि जनं, विकलयति अक्षम करोति, शुचिं विशुद्धं जनं, हसति उपहसति, पतितम्-अपवित्रं जनं, विशोषयति पवित्रं कराति, धीरं



 तथा च,—

श्रु

तं सत्यं तपः शीलं विज्ञानं तत्त्वमुत्तमम्।  
इन्धनीकुरुते मूढः प्रविश्य वनितानले॥३९

॥  
इतिवृत्तं बलस्यान्तं स्वकुलस्यापि लाञ्छनम्।  
मरणञ्च समीपस्थं कामो लोको न पश्यति॥४०॥

 इति सञ्चिन्त्य एकदावसरं प्राप्य राजानमब्रवीत्, —“भोराजन्! किञ्चित् विज्ञाप्यमस्ति। राज्ञोक्तं, —“किं तद् ब्रूहि”। मन्त्रिणोक्तं, —“यदेतद् भानुमती सभामध्ये अर्द्धसनेउपविशति, तन्महदनुचितं भवति, “असूर्य्यम्पश्या राजदाराः" (ठ)

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

धैर्य्यशालिनमपि जनम्, अधीरयति अधीरं करोति। वै पादपूरणे। कामप्रभावात्सर्व्वमेव नश्यतीति भावः। आर्य्यावृत्तम्। एतस्या लक्षणादिकम् अस्मत्कृतायां छन्दोमञ्जर्य्यांअभिनवव्याख्यायां सविस्तरम् अवलोकनीयम्॥३८॥

 स्त्रैणानां श्रुतादिकं सर्व्वमेव समूलं विनश्यतीति दर्शयति, श्रुतमिति।—मूढ़ः मोहान्धः, \[एतेनवह्निप्रवेशसम्भावना सूच्यते\] जनः, वनितानले नारीरूपे वह्नौ, प्रविश्य प्रवेशं कृत्वा समासज्य इत्यर्थः श्रुतं शास्त्रज्ञानं, सत्यं सत्यपरायणत्वं, तपःतपस्यां शीलं सुशीलतां, विज्ञानं शिल्पादिज्ञानम्, उत्तमं तत्त्वञ्च उत्कृष्टं तत्त्वज्ञानञ्च, इन्धनीकुरुते तस्मिन्नग्नौकाष्ठवत् भस्मीकरोतीत्यर्थः। अनलार्पितकाष्ठं यथा दहनाद् भस्मीभूय नाममात्रमपि नाऽवतिष्ठते, तथा कामिनीसमासक्तानां शास्त्रज्ञानादिकंसमूलमेव दूरीभवतीति भावः॥३९

॥

 कामवशगाः विवेकवर्ज्जिताः भवन्ति इत्याशयेनाह इतिवृत्तमिति। —कामी कामपरायणः, लोकः जनः, इतिवृत्तं पूर्व्वतनकीर्त्तिकथा, बलस्यान्तं बलनाशं, स्वकुलस्यनिजवंशस्य लाञ्छनं कलङ्कं, समीपस्थं निकटागतं, मरण मृत्युञ्चापि न पश्यति नपर्य्यालोचयति। कामतन्त्रा हि परदाराभिमर्शने स्वप्रतिष्ठा वंशगौरव बलहानिमरणादिदोषं जानन्तोऽपि सततमेव अविचारितं तदासक्ता भवन्तीति भावः॥४०॥

 (ठ) असूर्य्येति। —सूर्यमपि न पश्यन्तीति असूयम्पश्याः, \["असूर्य्यललाटयोर्दृशितपीः” (३।२।३६ पा०) इति खचिप्रत्यये “अरुर्द्विषदजन्तस्यमुम्" (६/३/६७ पा०)इति मुमागमः\] अत्यन्तगुप्ता इत्यर्थः। राजदाराः, —दारयन्ति भ्रातृस्नेहमिति दाराः) पत्युर्भ्रातृभेदकरत्वात् दारेति प्रसिद्धिः। राज्ञः दाराः राजदाराः।



इति शास्त्रकारवचनम्। अत्र नानाविधो जनः समागत्य तां पश्यति”। राज्ञोक्तं, —“सर्व्वमपि जानामि, किं करोमि? मम महतीप्रीतिः अस्याम्; इमां विहाय क्षणमपि स्थातुं नशक्नोमि। मन्त्रिणोक्तं —“तर्ह्येवक्रियताम्”। राजोक्तं,—“किं तन्निरूप्यताम्”। तेनोक्तं —“चित्रकारमाहूयतेन पटस्योपरि भानुमत्या रूपं लेखयित्वा पुरः स्थिते भित्तिप्रदेशेसङ्घट्य [][^38] (ड) तस्याः स्वरूपं द्रष्टव्यम्”। तद्वचनं राज्ञः चित्तेलग्नम्।

[^38]: "सङ्घट्य= स्थापयित्वा [ सम्पूर्नस्य णिजन्तघटधातीःल्यप्, घटादित्वात्"

 ततो राजा चित्रकारमाहूयोक्तवान्, —“भोः चित्रकार! भानुमत्या रूपं चित्रे लेखनीयम्”। चित्रकारेणोक्तं, —“भो देव! तस्या अहं रूपं प्रथमं प्रत्यक्षं विलोक्य, पश्चाद् यथाऽवयवंविलिखिष्यामि”। तच्छ्रुत्वा राज्ञाभानुमती आकारिता, तस्मै दर्शिता च। स तु तां विलोक्य, पद्मिनी स्त्रीइयमिति विज्ञाय,पद्मिनीलक्षणयुक्तां विलिलेख।पद्मिनीलक्षणं यथा,—

"कमलमुकुलमृद्वीफुल्लराजीवगन्धा  
सुरतपयसि यस्याः सौरभं दिव्यमङ्गे।  
चकितमृगसनाभे प्रान्तरक्ते च नेत्रे  
स्तनयुगलमनर्घं श्रीफलश्रीविडम्बि॥४१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ड) सङ्घट्य= स्थापयित्वा \[सम्पूर्वस्य णिजन्तघटधातोःल्यप्, घटादित्वात्"घटादयो मितः" (ग०) इति मित्त्वात् ह्रस्वः, णिचो लोपश्च\]।

 पद्मिनीलक्षणं विवृणोति श्लोकत्रयेण, कमलेति। —कमलमुकुलमृद्वीपद्मकोरकवत् कोमला, फुल्लराजीवगन्धा मुखादौ प्रस्फुटितपद्मवत् गन्धाढ्याच भवतीतिशेषः, यस्याःकामिन्याः, सुरतपयसि सुरतजले, अङ्गेशरीरे च, दिव्यम् उत्कृष्टं,सौरभं सुगन्धः, वर्त्तते इति शेषः, नेत्रेयस्याः नयने, चकितमृगसनाभे भीतमृगीणांनयनतुल्ये, अत्यन्तचञ्चले इत्यर्थः, प्रान्तरक्ते अरुणपर्य्यन्ते च भवतः इति शेषः, अनर्घम् अनुपमं, स्तनयुगलं स्तनद्वयं, श्रीफलस्य विल्वफलस्य, श्रियं शोभां, विडम्बयतितिरस्करोति, श्रीफलसादृश्यमुद्वतीत्यर्थः यत् तादृशं, भवतीति शेषः, सा पद्मिनी



तिलकुसुमसमानां बिभ्रतीनासिकां स्वां  
द्विज-सुर-गुरुपूजाश्रद्दधाना सदैव।  
कुवलयदलकान्तिः काऽपि चाम्पेयगौरी  
विकचकमलकोषा कामिनी कान्तपत्रा॥४२॥  
व्रजति मृदु मलील राजहंसीव तन्वी  
त्रिबलिललितमध्या चारुहामा सुवेषा।  
मृदु लघु शुचि भुङ्क्ते बद्धशीला सुकेशी  
धवलकुसुमवामोवल्लभा पद्मिनीस्यात्॥४३॥

 एवमुक्तलक्षणयुक्तं तस्याः रूपं लिखित्वा राज्ञो हस्तेसमर्पितवान्। राजाऽपि तत्र चित्रलिखितां तां दृष्ट्वा प्रतिसन्तुष्टस्तस्मै चित्रकाराय उचितं ददौ।

 तदनन्तरं शारदानन्देन राजगुरुणा चित्रपटलिखितां भानु-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

म्यादिति परेणान्वयः। एतत्त्रीणि पद्यानि मालिनीवृत्तघटितानि। तल्लक्षणं यथा —“ननमयययुतैयं मालिनी भोगिलोकैः" इति॥४१॥

 तिलेति। —तिलकुसुमसमानां तिलपुष्पसदृशीं, स्वां निजां, नासिकां नासां, विभ्रती धारयन्ती, सदैव सर्व्वदैव, द्विजसुरगुरुपूजाश्रद्दधाना ब्राह्मणानां देवानां गुरुणाञ्चपूजासु अर्चनासुश्रद्दधाना तत्रपरमश्रद्धावतीत्यर्थः, कुवलयदलकान्तिःपद्मपत्रवत् कान्तिमती, काऽपि काचित्, चाम्पेयगौरी चम्पकवत् गौरवर्णा, विकचकमलकोषा विकचकमलवत् कोषः अवयवविशेषः, यस्याः सा तादृशी, कान्तपत्राकान्तानि कमनीयानि पत्राणि लक्षणया रोमाणि यस्याः सा तादृशी कामिनी, पद्मिनीस्यादिति परेणान्वयः॥४२॥

 व्रजतीति। —राजहंसीव मृदु अत्वरितं सलीलं सविलासञ्च, व्रजति गच्छति,तन्वी कृशाङ्गी च, चित्रलिभिःउदरस्थरेखात्रयेण, ललितं सुन्दरं, मध्यम उदरप्रदेशः यस्याः सा, चारु मनोज्ञं, हासःहास्यं यस्याः सा सुवेषा सुन्दरवेषधारिणी च भवतीति शेषः, मृदु कोमलं, लघु सुपचं, शुचि शुद्धञ्चखाद्यं भुङ्क्ते भक्षयति,बद्धशीला विनयवती, सुकेशी शोभनकेशा च, धवलकुसुमवासोवल्लभा धबले शुभे,कुसुमवासिते च, वाससि वस्त्रे, वल्लभा प्रीतिमती, पद्मिनीस्यात् भवेत्। पूव्वोक्तसकललक्षणाक्रान्ता नारी पद्मिनी भवतीत्यर्थः॥४३॥



मतींदृष्ट्वाचित्रकारं प्रति भणितं, —"भोः चित्रकार। भानुमत्याः सर्वं लक्षणं लिखितं परमेकं विस्मृतं त्वया”। तेनोक्तं, —“भोः स्वामिन्! किं विस्तृतं कथय"। शारदानन्देनोक्तं —"तस्याः वामजघनस्थले मत्स्याऽऽकारो तिलकः[^39]अस्ति स न लिखितस्त्वया"। राजाऽपि शारदानन्दवचनं श्रुत्वा,तत्प्र[^40]त्ययनिरीक्षणार्थंयावत् सुरतसमये तस्याः वामजघनंपश्यति तावत् मत्स्याऽऽकारो तिलको दृष्टः। तं दृष्ट्वा राजास्वमनसि अचिन्तयत्, “कथमस्याः गुह्यदेशे स्थितं तिलकंदृष्टवान्? सर्व्वथाऽनया सह अस्य संसर्गो विद्यते!! अन्यथाकथमेतदनेन ज्ञातम्? स्त्रीणां विषये पापसन्देहः कर्त्तव्य एव।

[^39]: "तिलकः, तिलकालकरांगः, यदुक्तं माधवनिदाने, —“कृष्णामि तिलमात्राणि मोकलानि समानि च। वातपित्तकफोद्रेकात् तान् विद्यात् तिलकालकान्॥” इति। “तिल” इति भाषा।"

[^40]: "तदिति। तस्मिन् वचने, यःप्रत्ययः, विश्वासः, तस्य निरीक्षणार्थंसत्यासत्यतानिर्णयार्थम् इति भावः।"

 तथा च,—

जल्पन्ति सार्द्धमन्येन पश्यन्त्यन्यं सविभ्रमाः।  
हृदये चिन्तयन्त्यन्यं न स्त्रीणामेकतो रतिः॥४४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अत्रैवं प्रश्नविसरोऽस्ति यत् पतिव्रताराजपत्न्याः गुह्यस्थतिलचिह्नं शारदानन्दःकथं ज्ञातः? कथं वा चित्रकारस्य ज्ञानविषयीभवितुमर्हत्येतद्वृत्तान्तः? वसनावृताङ्गेकथं वा तदङ्गिष्यते चित्रकारेण? तत् शारदानन्दस्य विस्मृतमित्यादिदोषोद्घाटनं कथंसङ्गच्छते? अत्रोच्यते, — अन्येषां दुर्ज्ञेयं भानुमत्याः जघनस्थतित्वचिह्न सर्व्वज्ञतया शारदानन्देन ज्ञातमपि, चित्रकारस्य तादृशविज्ञानशक्तेरसत्त्वात् तथा वस्त्रान्तरालितदेशस्य अनङ्कनीयत्वाच्चतदनङ्कनं न विस्मृतिदोषावहम् एतत् रहस्वज्ञत्वेऽपिशारदानन्देन यत् “विस्तृतम्” इत्युक्तं तत् राज्ञः सभायाश्च पुरतः स्वविद्यागौरवप्रदर्शनार्थमिति ज्ञेयम्।

 स्त्रियःअविश्वास्या इति यदाह, तत्र हेतुं प्रदर्शयति श्लोकत्रयेण, जल्पन्तीति।—स्त्रियः, अन्धेन एकेन पुरुषेण, सार्द्धं सह, जल्पन्ति सम्भाषन्ते, अन्यम् अपरञ्च पुरुषं,



नाग्निस्तृप्यति काष्ठौघैर्नापगाभिर्महोदधिः।  
नान्तकः सर्वभूतैश्चन पुंभिर्वामलोचना॥४५॥  
रहो नास्ति क्षणो नास्ति नास्ति प्रार्थयिता जनः।  
इत्थं नारद! नारीणां पातिव्रत्यं हि जायते॥४६॥  
यो मोहान्मन्यते मूढो रक्तेयं मयि कामिनी।  
स भवेद् वशगस्तस्या नृत्यक्रीड़ाशकुन्तवत्॥४७॥  
तासां वाक्यानि स्वल्पानि तथ्यानि सुगुरुण्यपि।  
करोति यः कृती लोके लघुत्वं तस्य निश्चितम्॥४८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सविभ्रमाः सुविलासाः, पश्यन्ति निरीक्षन्ते, हृदये मनसि अन्यम् अपरं पुरुषमितिशेषः चिन्तयन्ति भावयन्ति च; स्त्रीणां नारीणाम्, एकतः एकस्मिन् पुरुषे, रतिः प्रीतिः, न नास्तीत्यर्थः॥४४॥

 नाग्निरिति। —अग्निः वह्निः, काष्ठौघैःकाष्ठराशिभिः, न तृप्यति तृप्तिं नाप्नोति,महोदधिः समुद्रः, आपगाभिः नदीभिः न तृप्यति, अन्तकः यमः सर्व्वभूतैः सकलप्राणिभिरपि न तृप्यति; तद्वत् वामलोचना योषिदपि, पुंभिः पुरुषैः, न तृप्यति।नवं नवं निरन्तरं प्रार्थयते इति भावः॥४५॥

 रह इति। —नारदं प्रति श्रीकृष्णस्योक्तिरियम्। रहःनिर्जनस्थानं नास्ति नविद्यते, क्षणः अवसरः, नास्ति, कार्य्य्व्यापृतत्वादिति भावः, प्राथर्यिता प्रार्थनाकारी,—सुरतार्थीति भावः, जनःलोकश्च नास्ति; हे नारद! इत्थम् एवम्प्रकारेण कारणेन,हि हेतूपदेशे, नारीणां स्त्रीणां पातिव्रत्यं सतीत्वं जायते वर्त्तते इत्यर्थः। अन्यथाएतेषां सद्भावश्चेत् तर्हि कुतस्तासांसाधुत्वम्? नैव स्यादिति भावः॥४६॥

 श्लोकत्रयेण स्त्रीणानां हेयत्वं वर्णयति, य इति। यःमूढ़ःमूर्खः, मोहात्अज्ञानात् इयं कामिनी एषा नारी, मयि रक्ता मां प्रति अनुरागिणी, इति मन्यतेविवेचयति, स मूर्खः, नृत्यक्रीड़ाशकुन्तवत् क्रीड़ार्थं नृत्यकारीविहग इव तस्याः नार्य्याः, वशगःवशीभूतः भवेत् स्यात्। भ्रान्तः स इति भावः॥४७॥

 तासामिति।—यः कृती कुशली, स्वाधीन इत्यर्थ, तासां नारीणां, तथ्यानि यथार्थभूतान्यपि, सुगुरुणि गौरवयुक्तान्यपि, स्वल्पानि स्वल्पमात्राण्यपि, वाक्यानि वचनानि,करोति निष्पादयति, लोके जगति, तस्य जनस्य, लघुत्वं लाघवं निश्चितं निःसन्देहंभवतीति शेषः। सर्व्वथा योषितां स्तोका वागपि दूरत एव परिहरणीयेति भावः॥४८॥



**अलक्तको यथा रक्तो निष्पीड्य पुरुषस्तथा।  
अबलाभिर्बलाद्रक्तःपादमूले निपात्यते॥४९॥**

 इत्येवं विचार्य्य मन्त्रिणमाहूय पूर्ववृत्तान्तमकथयत्।मन्रिणाऽपि तत्समये तच्चित्तानुकूलं यथा, तथा भणितं—“भो भो राजन्!कस्य चेतः कीदृग्विधमस्ति, तत् केन ज्ञायते? सर्वथा सत्यं भवितुमर्हत्ययं वृत्तान्तः”। राज्ञा भणितं, —“भो मन्त्रिन्! यदि मम त्वं प्रियः, तर्हि अमुं शारदानन्दं मारय”। मन्त्रिणाऽपि तथाऽस्तु” इति उक्त्वालोकानां पुरतो धृतः शारदानन्दो बद्धश्च। तस्मिन् अवसरे शारदानन्देन भणितम्, —“अहो! राज्ञांन कोऽपि प्रियो भवतीति लोकोक्तिः सत्या। तथा हि,—

कोऽर्थान् प्राप्य न गर्वितः ? विषयिणः कस्याऽऽपदोऽस्तं गताः?  
स्त्रीभिः कस्य न खण्डितं भुवि मनः?को नाम राज्ञां प्रियः?।  
कः कालस्य न गोचरान्तरगतः? कोऽर्थी गतो गौरवम्?  
को वा दुर्जनवागुरासु पतितः क्षेमेण यातः पुमान्?॥५०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अलक्तक इति। – अबलाभिः स्त्रीभिः, यथा रक्तः रक्तवर्णः, अलक्तकः, निष्पीड्यनितरां पीड़यित्वा, पादमूले दीयते, तथा तद्वत्, रक्तः अनुरक्तः, पुरुषः पुमान्, बलात् बलपूर्व्वकं, पादमूलेचरणतले, निपात्यते निक्षिप्यते इत्यर्थः। यथा रक्तमलक्तक नार्य्यः पादमूलमारोपयन्ति, तथा अनुरागिणं कान्तंप्रणयापराधेन चरणानतं कुर्व्वन्तीतिभावः। पथ्यावक्त्रंव्रतम्॥४९॥

 राज्ञान कोऽपि प्रिय इति यदुक्तं तत्समर्थनाय प्राचीनश्लोकमुदाहरति, क इति। कःजनः अर्थान् धनानि प्राप्य लब्ध्वा, गर्व्वितःअहङ्कृतः, न भवति? विषयाःस्रक्चन्दनवनितादयः सन्त्वस्य इति विषयिणः विषयासक्तस्य इत्यर्थः कस्य जनस्य, आपदः विपदः, अस्तं गताःविलुप्ताः? के विषयिणः निरापदः सन्तीति भावः; भुवि इह जगति, कस्य मनः चित्तं, स्त्रीभिः नारीभिः, न खण्डितं न भग्नम्? न विचालितमितिभावः, अपि तु सर्व्वस्यैवेत्यर्थः; को जनः राज्ञां नृपाणां प्रियःप्रीतिपात्रम्? नामसम्भावनायाम्; कोऽपि राज्ञां प्रियो नेति सम्भावयामीत्यर्थः। कः जनः, कालस्य



काके शौचं द्यूतकारे च सत्यं  
क्लीवे शौर्य्यं मद्यपे तत्त्वचिन्ता।  
सर्पे क्षान्तिः स्त्रीषु कामोपशान्तिः  
राजा मित्रंकेन दृष्टं श्रुतं वा?॥५१॥

 राजा यस्मैक्रुध्यति स शुचिरपि अशुचिर्भवति। तथा चोक्तम्,—

शुचिरशुचिः पटुरपटुः शूरो भीरुश्चिरायुरल्पायुः।  
कुलजः कुलेन हीनो भवति नरो नरपतेः क्रोधात्"॥५२॥

   ततो मन्त्रिणा बध्यस्थानं प्रति नीयमानः स परं श्लोकमपठत्,—

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

यमस्य, न गोचरान्तरगतःदृष्टिपथं न गतः? अपि तु सर्व्व एव इत्यर्थः सर्व्व एव कालेन लीयते इति भावः; कः अर्थी याचकः, गौरवं सम्मानं गतः प्राप्तः? याज्ञायां गौरवोनास्तीति हृदयम्; कोवा पुमान् कश्चपुरुष, सुजनइत्यर्थः, दुर्जनवागुरासुदुर्जनानां धूर्त्तानां वागुरासु जालेषु, शठतायामिति सारार्थः पतितः सन् क्षेमेणकुशलेन, निर्व्विघ्नमिति निष्कर्षः, यात गतः? निष्कृतिमिति शेषः; न कोऽपीत्यर्थः।शार्दूलविक्रीड़ित वृत्तम्॥५०॥

 उक्तस्यैवार्थस्य दार्ढ्याय श्लोकान्तरमवतारयति, काके इति। —काके वायसे, शौचंशुद्धता, द्यूतकारे द्यूतक्रीड़ापरायणे, सत्यं सत्यवाक्यं, क्लीवे षण्ढे, शौर्य्यंवीरत्वं, मद्यपेसुरापायिणि, तत्त्वचिन्ता तत्त्वार्थालोचनं, सर्पे, पन्नगे, क्षान्तिः क्षमागुणः, स्त्रीषुनारीषु, कामोपशान्तिःकामनायाःउपशमः, राजा नृपश्च, मित्रं बन्धुः, एतत्सर्व्वंकेन जनेन, दृष्टं विलोकितं श्रुतम् आकर्णितं वा? न केनापीत्यर्थः। एतत्सर्व्वमसम्भवमिति भावः। शालिनी वृत्तम्; तल्लक्षणां यथा, —मात्तौगौ चेच्छालिनीवेदलोकैः" इति॥५१॥

 राजकोपस्य अनर्थकारितामाह, शुचिरिति। —नरपतेः राज्ञःक्रोधात् कोपात्, शुचिःविशुद्धः, नरः पुमान्, अश्शुचिर्भवति, पटुः निपुणो जनः पटुर्भवति, शूरःबलवान् जनः, भीरुर्भवति, चिरायुः दीर्घायुर्जनः, अल्पायुः स्वल्पजीवितो भवति,कुलजः सत्कुलोत्पन्नश्चजनः, कुलेन हीनःनिष्कुलश्च भवति। आर्य्या वृत्तम्॥५२॥



“वने रणे शत्रुजलाग्निमध्ये  
महार्णवे पर्व्वतमस्तकेषु।  
सुप्तं प्रमत्तं विषमस्थितं वा  
रक्षन्ति पुण्यानि पुरातानि॥५३॥

 मन्त्रिणा स्वमनसि विचारितम्, —'अहो! एतत् सत्यं वा,मिथ्या वा, किमर्थं ब्राह्मणबधः क्रियते? महदनुचितमेतत्'इति शारदानन्दमन्यैः अज्ञातं ह्यन्तर्भवनं नीत्वा, भूगर्भेनिक्षिप्य राजानं प्रत्यागत्य मन्त्रिणा भणितं, —'भो राजन्!अनुष्ठिता तवाज्ञा'। राज्ञा 'साधु कृतम्' इति भणितम्।

\[ इति भानुमतीकथा \]।

**\_\_\_\_\_\_\_\_\_**

**अथ राजपुत्र-भल्लूककथा।**

![](../books_images/U-IMG-172041364121.jpg)

 तदनन्तरमेकदा राजकुमारः आखेटार्थं[^41]
वनं प्रतिनिर्गतः। निर्गमनसमये अपशकुनः[^42]समभूत्। स यथा,—

[^41]: "आखेटार्थ —मृगयानिमित्तम्।"

[^42]: "अपशकुन, — दुर्निमितम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अपराधमन्तरेणापि हन्तुं बध्यस्थानमानीयमानं मां मदीयपुण्यमेव रक्षिष्यतीतिहृष्टान्तेन समर्थयितुमाह, वने इति। —पुराकृतानि प्रागनुष्ठितानि पुण्यानि सुकृतानि, वनेअरण्ये, रणे युद्धक्षेत्रे, शत्रुजलाग्निमध्ये शत्रुमध्ये जलमध्ये अग्निमध्ये च, महार्णवेसागरे, पर्व्वतमस्तकेषु पर्व्वतङ्गेषु च सुप्तं निद्रितं, प्रमत्तं प्रमादग्रस्तं, वा अथवा,विषन्नस्थितं विपदग्रस्थञ्च जनं, रचन्ति। वृत्तमुपजातिः;— "स्यादिन्द्रवज्रा यदि तौजगौ गः” इति “उपेन्द्रवज्रा प्रथमे लघौ सा" इति "अनन्तरोदीरितलक्ष्मभाजौ पादौ यदीयादुपजातयस्ताः" इति लक्षणसङ्गावात्॥५३॥



अकालवृष्टिः शवसूतकञ्चनिर्घात उल्कापतनं तथैव।  
इत्याद्यनिष्टानि ततो बभूवुर्निवारणार्थं सुहृदो वचश्च॥५४॥

 तस्मिन्नवसरे मन्त्रिपुत्रेण बुद्धिसागरेणोक्तं, —“भो जयपाल! अद्य आखेटं मा गच्छ, महानपशकुनो दृश्यते”। ततोजयपालेनोक्तम्, — “अपशकुनस्य प्रतीतिर्नास्ति। तेनोक्तं — “भोराजकुमार! बुद्धिमता पुरुषेणाऽनिष्टोऽपशकुनः प्रत्ययेन[^43]द्रष्टव्यः।उक्तञ्च,—

[^43]: " प्रत्ययेन — निश्वयेन, विश्वास्यत्वेन इति भावः।"

अत्र जन्मान्तरकृतं कर्म्म पुंसां शुभाशुभम्।  
यत् तस्य शकुनः पाकं निवेदयति गच्छताम्॥५५॥  
न निन्देत् योमिनां वृन्दं ब्रह्मद्वेषं न कारयेत्।  
न विषं भक्षयेत् प्राज्ञो न क्रीडेत् पन्नगैः सह॥५६॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अपशकुनं विवृणोति, अकालवृष्टिरिति। — अकालवृष्टिःअसमये वर्षणं, शवसूतर्क मृताशौचं निर्घातः ऊर्द्धाधःस्थवाय्वोःपरस्परं सङ्घर्षणं, (तदुक्तं, —“ यदाऽन्तरीक्षे बलवान् मारुतो मरुता हतः। पतत्यधः स निर्घातः —॥” इति) तथैव एवञ्च,उल्कापतनम् उल्कापातः, ततः निवारणार्थं गमननिषेधाय, सुहृदःमित्रस्य वचःवाक्यञ्च, इत्यादि अनिष्टानि अमङ्गलानि, बभूवुः। वृत्तमुपजातिः॥५४॥

 अपशकुनस्य विश्वास्यत्वे प्रमाणमाह अत्रेति। —पुंसां पुरुषाणां यत् शुभाशुभं शुभंश्रेयस्करम्, अशुभम् अमङ्गलकरञ्च \["विप्रतिषिद्धञ्चानधिकरणवाचि” (२।२४।१३ पा०)इति पाक्षिकसमाहारत्वादेकवचनम्\] पुण्यपापमित्यर्थः, कर्म्म कार्य्यं, जन्मान्तरकृतम्अन्यस्मिन् जन्मनि आचरितं भवेदिति शेषः, अत्रअस्मिन् जन्मनि, गच्छतां गन्तुमुद्यतानां, तेषामित्यर्थः, शकुनः शुभाशुभसूचकनिमित्तं, तस्य शुभाशुभकर्म्मणः, पाकं परिणामं, फलमित्यर्थः, निवेदयति ज्ञापयति, शुभसूचकनिमित्तदर्शनेन शुभफलम्,शुभसूचकनिमित्तदर्शनेन च अशुभफलं भवतीत्यर्थः। पथ्यावक्त्रंवृत्तम्॥५५॥

 सर्व्वाण्येव शास्त्राणि मुनिप्रोक्तानि तत्राप्रत्यये योगिवृन्दावहेलनं स्यात्, तच्च नशुभकरम्, इत्याशयेनाह, नेति। —प्राज्ञःज्ञानीजनः योगिनां वृन्दंतापससमूहं, ननिन्देत् तेषां निन्दां न कुर्य्यात्, ब्रह्मद्वेषं ब्राह्मणविद्वेषञ्च न कारयेत् \[स्वार्थे णिच्\] नसम्पादयेत्, विषं कालकूटं न भक्षयेत् न खादेत्, पन्नगैःसर्पैःसह, न क्रौडेल क्रीड़ा



इति तेन निवारितोऽपि तद्वचनमनादृत्य राजपुत्रो निर्गतः। पुनर्निर्गमनसमये तेन भणितं, —

“भोजयपाल!तव विनाशकालः समायातः, अन्यथा एवं बुद्धिर्नोत्पद्यते।तथा चोक्तम्,—

नीतो न केनापि न दृष्टपूर्वोन श्रूयते हेममयः कुरङ्गः।  
तथाऽपि तृष्णा रघुनन्दनस्य विनाशकाले विपरीत बुद्धिः॥५७॥

 उपार्जितानां कर्मणामुपभोगं विना कथं विनाशः स्यात्?

 तथा चोक्तम्,—

सद्भावो नास्ति वेश्यानां स्थिरता नास्ति सम्पदाम्।  
विवेको नास्ति मूर्खाणां विनाशो नास्ति कर्मणाम्॥५८॥

 ततो राजकुमारो वनं गत्वा बहून् श्वापदान्[^44]व्यापाद्य

[^44]: "श्वापदान्— हिंस्रपशून्, व्याघ्रादीन् इत्यर्थः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

न कुर्य्यात् । सर्व्वमेतत् महाजनाऽङ्गीकृतं सतामवश्य पालनीयम्, अन्यथा महाननर्थोभवेदिति भावः। पथ्यावक्त्रं वृत्तम्॥५६॥

 बुद्धिविपर्ययः आत्मनाशलिङ्गम् इति यदुक्तं तत्समर्थनार्थं प्राचीनोक्तिम् उदाहरति,नीत इति। —हेममयः स्वर्णमयः, कुरङ्गः मृगः, केनापि जनेन, न नीतः न प्रापितः,न दृष्टपूर्वं पूर्वं दृष्टः, न च श्रूयते केनाप्याकर्ण्यते, तथापि एवं सत्यपि, रघुनन्दनस्यरामचन्द्रस्य, न कस्यचित्साधारणस्येति भाव, तृष्णा तद्ग्रहणाभिलाषः, अभूदिति शेषः। तत्रहेतुमाह —विनाशकाले अनिष्टापातसमये, लोकः इत्यध्याहार्य्यं, विपरीतबुद्धिः प्रतिकूलबोधः भवतीति शेषः। एतदनुरूपश्लोको यथा,— ''असम्भवं हेममृगस्य जन्म तथाऽपि रामो लुलुभे मृगाय। प्रायः समापन्नविपत्तकाले धियोऽपि पुंसां मलिनाभवन्ति॥” इति। उपजाति वृत्तम्॥५७॥

 भोगव्यतिरेकेण कर्म्मक्षयो न स्यात् इति यदुक्तं, तत् दृष्टान्तप्रदर्शनेन समर्थयमानआह, सद्भाव इति। —वैश्यानां वारयोषितां सद्भावःप्रणयस्थैर्य्यं नास्ति नैव विद्यते,सम्पदां धनानां, स्थिरता स्थायित्वं नास्ति मूर्खाणाम् अज्ञानां, विवेकः सदसज्ज्ञानं,नास्ति, तथा कर्म्मणां पूर्वकृतकर्म्मणां, विनाश, क्षयः नास्ति। "स्वकर्मफलभुक् पुमान्”अतः अवश्यमेव कर्मफलं भोक्तव्यमिति भावः। एतदारभ्य ६२ श्लोकपर्यन्तं पथ्यावक्त्रंवृतम्॥५८॥



कृष्णसारं दृष्ट्वा तमनुगतः महदरण्यं प्रविष्टो यावत् पश्यति,तावत् सर्वोऽपि सैन्धवर्गःनगरमार्गे लग्नः। कृष्णसारोऽपितत्रादृश्यो जातः। स्वयमेकाकी तुरगारूढ़ः सरोवरम्अग्रेवणम्[^45] इति णत्वम्।")अपश्यत्। तत्राश्वादवतीर्णो वृक्षशाखायाम्अश्वं निबध्य जलपानं विधाय यावत् वृक्षाधःस्थक्षमायाम्[^46]उपविशति, तावदतिभयङ्करः कश्चित् व्याघ्रः समागतः।तं सहसा दृष्ट्वा अश्वोबन्धनं त्रोटयित्वा[^47]पलायमानोनगरमार्गमगमत्। राजकुमारोऽपि भयाद्वेपमानः[^48]शाखामालम्बा वृक्षमारूढ़ः, तत्र पूर्वारूढं भल्लूकमेकं दृष्ट्वा पुनरत्यन्तं भयं प्राप्तः। अथ तेन भल्लूकेन भणितं, —“भोराजकुमार! त्वं मा भैषीः, अद्य मम शरणागतस्त्वम्, अत एव अहं किमपि अनिष्टं न करिष्यामि। मां विश्वस्य व्याघ्रादपिन भेतव्यम्”। राजकुमारेण भणितं, —“भो ऋक्षराज[^49]!सत्यमेवाहं तव शरणागतः, विशेषतो भयभीतः अतः पालनीयएव; यतो हि महत् पुण्यं शरणागतरक्षणात् भवति,—

[^45]: "अग्रेवणं —वनस्य अग्रे, पुरोवर्त्तिनिवने इत्यर्थः। ''वनं पुरगा—' '( ८।४।४ पा०

[^46]: " क्षमायां — भूमौ।"

[^47]: "त्रोटयित्वा—कित्त्वा।"

[^48]: " वेपमानः, —कम्पमानः।"

[^49]: "ऋक्षराजः, —भल्लूकश्रेष्ठः।"

एकतः क्रतवः सर्वे सहस्रवरदक्षिणाः।  
एकतो भयभीतानां प्राणिनां प्राणरक्षणम्”॥५९॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 शरणागतक्षणेपुण्यं यदुक्तं तत्रश्लोकमाह, एकतइति। —सहस्रवरदक्षिणाःसहस्रसङ्क्यकश्रेष्ठदक्षिणायुक्ताः, सर्वे सकलाः, क्रतवः यागाः, एकतःएकस्मिन् तुलापात्रे, एकतःअपरस्मिन् तुलापात्रेभयभीतानां भयप्राप्तानां प्राणिनां जीवानां,



 तदा भल्लूकेन समाश्वासितो राजपुत्रः। व्याघ्रोऽपि वृक्षाधः समायातः। ततः सूर्योऽप्यस्तं गतः। रात्रौ अतिश्रान्तं राजपुत्रं यावत् निद्रा समायाति तावत् "त्वं वृक्षाधःपतिष्यसि, एहिममाङ्के[^50]
निद्रां कुरु” एवमुक्तवतः भल्लूकस्याङ्गे निद्रां गतःराजपुत्रः। तदा व्याघ्रो वदति, —

[^50]: "अङ्गे —क्रीड़े।"

“भो भल्लूक! अयं ग्रामवासी,पुनरपि मृगययाऽस्मान् निहनिष्यति, शत्रुरयं किमर्थमङ्के निवेशितः[^51]?यतोऽयं मानुषः। त्वयोपकृतोऽपि अयम्अपकारमेव करिष्यति, तस्मात् अमुम् अधः पातय, अहमेनंभक्षयित्वा सुखेन गमिष्यामि। त्वमपि निजाश्रमं गच्छ”।

[^51]: "निवेशितः, —स्थापितः, शायित इत्यर्थः।"

 भल्लूकेनोक्तम्,— ''अयं यादृशोऽपि भवतु, परं ममशरणागतः, अमुं न पातयिष्यामि। शरणागतमारणे महत्पापम्। तथा चोक्तम्,—

विश्वासघातकाश्चैव शरणागतघातकाः।  
वसन्ति नरके घोरे यावदाभूतसंप्लवम्”॥६०॥

 तदनन्तरं राजपुत्रो विनिद्रो जातः। भल्लूकेनोक्तं,— "भोराजकुमार! अहं क्षणं निद्रां करिष्यामि, त्वमप्रमत्तः[^52]तिष्ठ”। तेनोक्तं, —“तथा भवतु"। ततो भल्लूको राजपुत्रसमीपे निद्रां गतः। तदा व्याघ्रेणोक्तं, —“भो राजकुमार! त्वमस्य विश्वासं मा कुरु, यतोऽयं नखायुधः। उक्तञ्च,—

[^52]: "अप्रमत्तः, —सावधानः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

प्राणरक्षणं जीवनरक्षा, एतदुभयमेव समानमित्यर्थः। एतदारभ्य ६२ श्लोक पर्य्यन्तं पथ्यावक्त्रंवृत्तम्॥५९॥

 शरणांगतमारणे दोषप्रतिपादनाय प्रमाणमुपन्यस्यति, विश्वासेति। —विश्वासघातकाः विश्वस्तजनापकारिणः, शरणागतघातकाःआश्रितजनहिंसकाश्च, जनाः इति शेषः, आभूतसद्भवंयावत् प्रलयपर्य्यन्तं, घोरे भयावहे, नरके वसन्ति॥६०॥



नखिनाञ्च नदीनाञ्च शृङ्गिणां शस्त्रपाणिनाम्।  
विश्वासो नैव कर्त्तव्यः स्त्रीषु राजकुलेषु च॥६१॥

 अयञ्च चलचित्तो[^53]दृश्यते, तस्मादस्य प्रसादोऽपि[^54] भयङ्कर एव। तथा चोक्तम्,—

[^53]: "चलचित्तः; — तरलप्रकृतिः, अव्यवस्थितचित्त इति यावत्।"

[^54]: "प्रसादोऽपि —अनुग्रहोऽपि । भयङ्करः, —भयजनकः।"

क्षणं तुष्टाः क्षणं रुष्टा रुष्टाः तुष्टाः क्षणे क्षणे।  
अव्यवस्थितचित्तानां प्रसादोऽपि भयङ्करः॥६२॥

 अयं त्वां मत्तो[^55]रक्षित्वा स्वयमत्तुम्[^56]इच्छति,अतस्तममुं भल्लूकमधः पातय, अहमेनं भक्षयित्वा गमिष्यामि,त्वमपि निजनगरं गच्छ”। तत् श्रुत्वा राजपुत्रो यावत् तमधः

[^55]: "मत्तः, —मत्सकाशात्।"

[^56]: "अत्तुं — भोक्तुम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 नखायुधानामविश्वास्यत्वे प्रमाणमाह, नखिनामिति। —नखिनां नखायुधानां व्याघ्रादीनां नदीनां सरितां शृङ्गिणां शृङ्गधारिणां गोमहिषादीनां तथा \[शस्त्रंपाणौ अस्ति एषां, सप्तमी विशेषणे बहुव्रीहौ” (२।२।३५ पा०) इति सूत्रे वृत्तौ "ज्ञापकाद्विधिकरणपदोबहुव्रीहिः" इत्युक्तेः“प्रहरणार्थेभ्यः परे निष्ठासप्तम्यौ” (वा०) इति सूत्रेण च बहुव्रीही"सर्व्वादेश्च" इति वार्त्तिकात् "सर्व्वधनो” इतिवत्इनिः; केचित् तु संज्ञापूर्वकत्वात् दीर्घस्य अनित्यतामाहुः, महाकविप्रयोगात् इतिअपरे; अन्ये तु शस्त्रेण पणायन्ते व्यवहरन्ति इति ग्रहादित्वात् आयङ्-अभावपक्षे पणधातोः णिन् इति कृत्वा समादधते \] शस्त्रपाणिनाम् शस्त्रधारिणां जनाना,स्त्रीषु नारीषु, राजकुलेषु राजवंशोत्पन्नेषु च विश्वासःप्रत्ययः, नैव कर्त्तव्यः न कदाऽपिकरणीयः। एते सर्व एव विश्वासयोग्याः न भवन्तीति भावः॥६१॥

 चलचित्तस्य प्रसादाऽपि भयावह इति दर्शयितुं श्लोकमाह, क्षणमिति।— जनाः, क्षणम् अल्पकालं यावत्, तुष्टाः सन्तोषं गताः, क्षणं रुष्टाः क्रुद्धाः, क्षणे क्षणेप्रतिक्षणमेव, रुष्टाः तुष्टाश्च भवन्ति तेषाम् अव्यवस्थितश्चित्तानाम् अस्थिरचेतसां जनानां प्रसादः प्रसन्नतास्वरूपोऽपि भयङ्करः भीतिप्रदः। येषां चित्तस्य स्थिरतानास्तितेषां प्रसादेऽपि न विश्वासः करणीय इति तात्पर्य्यम्॥६२॥



पातयति, तावद्भल्लूको वृक्षात् पतनमन्तरा[^57]शाखामन्यामवलम्बितवान्। पुनस्तं दृष्ट्वा राजपुत्रो भयमाप। भल्लूकोऽप्यवदत् —

[^57]: " पतनमन्तरा — पतनं विना [ अन्तराशब्दयोगात् द्वितीया ]।"

"भोः पापिष्ठ! किमर्थं बिभेषि? यत् पुराऽर्जितं कर्म्म, तत् त्वया भोक्तव्यमस्ति। तर्हि त्वं 'स-से-मि-रा' इतिवदन् पिशाचाविष्टो (ह)भव” इति शापं(क) दत्तवान्। ततः प्रभातमासीत्। व्याघ्रस्तस्मात् स्थानात् निर्गतः। भल्लूकोऽपि राजकुमारं शप्ता निजस्थानमगात्। राजकुमारोऽपि'स-से-मि-रा' इति वदन् पिशाचाविष्टो भूत्वा वनं परिभ्रमति स्म।

 राजपुत्रस्य तुरङ्गो राजपुत्रेण शून्यो नगरमगमत्। जनाःअश्वं शून्यं दृष्ट्वा राज्ञोऽग्रे केवलमागतमश्वमाचख्युः[^58]। ततो राजा मन्त्रिणमाहूय भणति स्म, —“भो मन्त्रिन्! यदाकुमारो मृगयार्थं वनं प्रति निर्गतः, तदा महानपशकुन आसीत्, तमुल्लङ्घ्य निर्गतः, तस्य प्रत्ययो ज्ञातः। तेनाऽऽरूढोऽश्वः शून्यः सन् वनादागतः अतस्तन्मार्गणार्थं[^59]वनं प्रति गमिष्यामः”। तेनोक्तं — “देव! तथा कर्त्तव्यम्”।

[^58]: "आचख्युः, —कथितवन्तः[ व्याधातोः चक्षधातोर्वा लिट् ]।"

[^59]: "मार्गणार्थम् — अनुसन्धानार्थम्।"

 ततो राजा मन्त्रिणा, परिवारेण[^60]च सह, येन मार्गेणस गतः तेनैव मार्गेण वनं गतः। वनमध्ये परिभ्रमन्तं—

[^60]: "परिवारेण —परिजनेन।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ह)पिशाचाविष्टः, —पिशाचग्रहाक्रान्तः, तदुक्तं भावप्रकाशे, —''उद्वस्त्रः कृशपरुषो विरुद्धभाषी दुर्गन्धो भृशमशुचिस्तथाऽतिलोलः। वह्राशी विजनवनान्तरोपसेवौ व्याचेष्टं वसति रुदन् पिशाचदुष्टः॥” इति।

 (क)शापं—प्राप्तमनस्तापकर्तृकम् “अनिष्टं ते भूयात्" इत्येवंरूपमव्यर्थमनिष्टाभिशंसनम्।



'स-से-मिरा' इति वदन्तं, पिशाचाविष्टं कुमारं दृष्ट्वा महाशोकसागरे निमग्नस्तमादाय खपुरमगमत्। मणिमन्त्रौषधन्नान् (ङ)आहूय, तैश्चिकित्सितोऽपि स नस्वस्थो[^61]बभूव; तस्मिन्नवसरेराजा मन्त्रिणमवदत्—

[^61]: "स्वस्थः, —स्वभावस्थः।"

“भो मन्त्रिन्! अस्मिन्नवसरे शारदामन्दश्चेदस्थास्यत्, तर्हि क्षणमात्रेण प्रमुमचिकित्सिष्यत्; स मयामारितः। पुरुषेण यत् कार्य्यं क्रियते, तद्विचार्य्यैव कर्त्तव्यम्,अन्यथा परमापदः सम्भवन्ति। उक्तञ्च—

सहसा विदधीत न क्रियामविवेकः परमापदा पदम्।  
वृणते हि विमृष्यकारिणं गुणलुब्धाः स्वयमेव सम्पदः॥६

३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ङ) मणिमन्त्रौषधज्ञान् —मणयः रत्नानि, मन्त्राः तन्त्राद्युक्तशब्दविशेषाः,औषधानि रोगनाशनार्थद्रव्याणि तानि जानन्ति ये तान्; देवासुरगन्धर्व्वयक्षपितृनामरक्षःपिशाचभेदेन निदाने भूतोन्मादोक्त अष्टग्रहाणां केन ग्रहणाविष्टे कामि रत्नानि? के मन्त्राः प्रयोज्याः? कानि औषधानि च दातव्यानि? इत्यादिषुअभिज्ञान्। मणिमन्त्रादीनां ग्रहाद्यावेशजनितोन्मादादिव्याधौ प्रयोगःआयुर्वेद दृश्यते; तद्यथा भावप्रकाशे द्रव्यगुणाधिकारी, — "रत्नानि भक्षितानि स्युः मधुराणिसराणि च। चक्षुष्याणि च शीतानि विषघ्नानि धृतानि च। मङ्गल्यानि मनोज्ञानिग्रहदोषहराणि च॥" १७९ श्लोकः; तथा च चरके उन्मादाधिकारी, —“आगन्तुः प्रशमं याति सिद्धैर्मन्त्रौषधैस्तथा” १०४ श्लोक इति।

 वस्तुविशेषावधारणमन्तरेणैव प्रवृत्तिः स्यादित्याशय अविमृष्यकारित्वस्य दोषं दर्शयितुमाह, सहसेति। —सहसा हठात् भविष्य इत्यर्थः, \["सहसेत्याकस्मिकाविमर्शयोः”गणव्याख्याने स्वरादिपाठादव्ययम्\] क्रियां किमपि कार्यं, न विदधीत न कुर्य्यात्; अविवेकः अविमृष्यकारिता, परम् अत्यन्तं घोरमिति यावत्, आपदां विपत्तीनां, पदंस्थानं, विपत्तिकारणमित्यर्थः, भवतीति शेषः। उत्तमर्थमन्वयेनाह, वृणत इति।— गुणलुभाः गुणपक्षपातिन्यः, (इति स्वयंवरणतूक्तिः) सम्पदः अभ्युदयादयः, विमृष्यकारिणं विमृष्य करोतीति वितृष्यकारी \[" उपपदमतिङ्” (२/२/१९पा०) इति समासः\] तं विवेकपूर्वकं कर्मानुष्ठायिनं जनं स्वयम् आत्मनैव हि निश्चितं, वृणते आश्रयन्ति; तस्माद्दिमृष्य एव प्रवर्त्तितव्यमिति भावः। सुन्दरी वा वियोगिनी नाम



 तस्मिन्नवसरे कोऽपि निवारको[^62]नाऽऽसीत्” । मन्त्रिणोक्तं —

[^62]: "निवारकः,—प्रतिषेधको जनः।"

“स[^63] समयस्तथैव स्थितः। यादृशं भवितव्यञ्च[^64],साहशी बुद्धिरपि जाता। उक्तञ्च,—

[^63]: "स इति। —स कालः ताहशानिष्टकर एव आसौदित्यर्थः ।"

[^64]: "अत्र चकारः पक्न्तषारद्योतकः, तेन स समयःतथा अशुभकरः आसीत्येन बुद्धिभ्रमःजातः; अथवा भवितव्यमेव बुद्धिमन्यथा अजनयत् इत्यर्थः।"

आशा सम्पद्यते बुद्धिः सा मतिः सा च भावना।  
सहायास्तादृशा ज्ञेया यादृशी भवितव्यता॥६४॥  
न हि भवति यत्र भाव्यं भवति च भाष्यं विना प्रयत्नेन।  
करतलगतमपि नश्यति यस्य हि भवितव्यता नास्ति"॥६५॥

 राज्ञोक्तं, —“तत् कर्मानुसारेणाऽभूत्। इदानीमस्य विषयेमहाप्रयत्नः कर्त्तव्यः”। मन्त्रिणोक्तं, —“कथम् ?” राजाऽब्रवीत्, —"यः कोऽप्यस्य पुत्रस्य चिकित्सां[^65]करिष्यति, तस्य[^66] अर्द्धं राज्यं दीयते इति मे घोषणा प्रदातव्या"।

[^65]: "चिकित्सां —रोगोपशमनमित्यर्थः।"

[^66]: " तस्य प्रत्यक्ष सम्बन्धविवक्षया षष्ठी।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

छन्दः; —"अयुजोर्यदि सौ जगौ युजोःसभरा ल्गौयदि सुन्दरी तदा" "अयुजोर्यदिसौ जगौ युजोःसभरा लोऽथ गुरुर्वियोगिनी" इति च लक्षणात्॥६

३॥

 बुद्धेः भवितव्यताऽनुसारिणीत्वे प्रमाणमाह, आशेति। —भवितव्यता अवश्यम्भाविघटना, यादृशीयत्प्रकारा भवति, तादृशी आशा कस्मिन्नपि विषये आकाङ्क्षा, सम्पद्यतेभवति, सा तादृशी, बुद्धिःज्ञानं, अन्तःकरणमित्यर्थः, सा च मतिः तथैव इच्छासम्पद्यते, भावना चिन्ता च सा तादृशी एव इत्यर्थ; सहायाः सहचरादयोऽपितादृशाःतदनुरूपाः, ज्ञेयाःबोद्धव्याः। पथ्यावक्त्रंवृत्तम्॥६४॥

 भवितव्यताया अवश्यम्भावित्वमाह, न हीति। —यत् कार्य्यं न भाव्यं भवितुमनर्हं,तत् न हि नैव भवति सम्पद्यते; भाव्यं भवितुमर्हं कर्म्म च, प्रयत्नेन चेष्टया विना। भवति; यस्य भवितव्यता अवश्यम्भाविता नास्ति, तत्करतलगतमपि हस्तोपस्थितमपि,नश्यति दूरं याति; नैव सम्पद्यते इति भावः। आर्य्या वृतम्॥६५॥



 मन्त्रिणाऽपि तथा कारयित्वा स्वभवनमागत्य, शारदानन्दाग्रेसर्व्वमपि वृत्तान्तमकथयत्। तत् सर्व्वं श्रुत्वा शारदानन्देन भणितं[^67] —

[^67]: "भणितं —कथितम्।"

“भो मन्त्रिन्! राज्ञोऽग्रे निरूपय, यत् मम काऽपि कन्या वर्त्तते। तस्या दर्शनमस्य कार्यं, सा कमप्युपायंकरिष्यति”। तच्छ्रुत्वा राज्ञोऽग्रे मन्त्रिणा तथैव कथितम्। ततो राजा सर्व्वसभासहितो मन्त्रिमन्दिरम्[^68]आगुत्योपविष्टः। तदा राजपुत्रोऽपि 'स-से-मिरा' इति वदन्नुपविष्टः। तच्छ्रुत्वा जवनिकान्तः[^69]स्थितेनशारदानन्देन पद्यान्येतानिभणितानि, —

[^68]: "मन्त्रिमन्दिरं —मत्रिभवनम्।"

[^69]: "जवनिकान्तः स्थितेन —पटान्तरालवर्त्तिना।"

"सद्भावप्रतिपन्नानां वञ्चने का विदग्धता?।  
अङ्गमारुह्य सुप्तानां हन्तुः किं नाम पौरुषम्”?॥६६॥

 तत्पद्यं श्रुत्वा कुमारेण चतुर्णामक्षराणां मध्ये एकमक्षरंपरित्यक्तम्। पुनर्द्वितीयं पद्यमपठत्,—

“सेतुबन्धे समुद्रस्य गङ्गासागरसङ्गमे।  
 ब्रह्महा मुच्यते पापात् मित्रद्रोही न मुच्यते”॥६७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 राजपुत्रेणोच्चारितस्य “ससेमिरा” इति वर्णचतुष्टयस्यान्तर्गतस्य "स" इति प्रथमवर्णस्यार्थमाह, सद्भावेति। —सद्भावप्रतिपन्नानां सौहार्द्दयुक्तानां जनानां, वचने प्रतारणे,का विदग्धता किं नैपुण्यम्? न कापीत्यर्थ। भङ्गं क्रोड़म्, आरुह्यअधिष्ठाय सुप्तानांनिद्रितानां जनानां हन्तुः मारयितुः, जनस्य किं पौरुषं कः पुरुषकारः? नाम सम्भवनायाम्; न कापि पौरुषसम्भावना इत्यर्थः। \[एतेन राजकुमाराजनिषणस्यभल्लूकस्य राजपुत्रेण यत् हननप्रयत्नः कृतः तेन नास्ति पुरुषकारलेशोऽपि प्रत्युतप्रत्यवाय एव इति गम्यते\] एतदारभ्य ७१ श्लोकपर्य्यन्तं पथ्यावक्त्रंवृत्तम्॥६६॥

 “से” इति द्वितीयवर्णस्यार्थमाह, सेतुमिति। —समुद्रस्य सेतुबन्धे रामेश्वरतीर्थे, तथा गङ्गासागरसङ्गमे ब्रह्महा ब्राह्मणबधजनितपापवान् पापात् मुच्यते मुक्त;



 तत् पद्यं श्रुत्वा कुमारेण अक्षरद्वयं परित्यक्तम्। तृतीयं पद्यमपठत्—

"मित्रद्रोही कृतघ्नश्चयश्च विश्वासघातकः।  
 त्रयस्ते नरकं यान्ति यावदाभूतसंप्लवम्”॥६८॥

 तत कुमारः एकमेवाक्षरमपठत्। तदनन्तरं चतुर्थं पद्यमपठत्,—

''राजाऽसि राजपुत्रोऽसि यदि कल्याणमिच्छसि।  
 देहि दानं द्विजातिभ्यो देवताराधनं कुरु”॥६९

॥

 एवमुक्तवति शारदानन्दे, राजपुत्रः स्वस्थः[^70], सावधानश्चअभवत्। ततः पितुरग्रे भल्लूकस्य पूर्व्ववृत्तान्तमकथयत्। तच्छ्रुत्वा राजाऽब्रवीत्,—

[^70]: "स्वस्थः,— प्रकृतिस्थः; सावधानः, —स्थिरमनोऽभिनिवेशवांश।"

“ग्रामे वससि कौमारि! अटव्यां नैव गच्छसि।  
 ऋक्ष-व्याघ्र-मनुष्याणां कथं जानासि भाषितम्?”॥७०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

स्यात्, परन्तु मित्रद्राहीबन्धुद्रोहकारीजनः, न मुच्यतेपापमुक्तो न भवति। मित्रद्रोहसदृशं महापापं नास्तीत्यर्थः। \[एतेन विपन्नस्य राजकुमारस्य रक्षणेन सञ्जातसौहार्द्दस्यभल्लूकस्य विनाशचेष्टया राजकुमारस्य मित्रद्रोहित्वं तेन च तस्यानिर्मुक्तपापत्वञ्चगम्यते\]॥६७॥

 "मि” इति तृतीयाक्षरस्यार्थमाह, मित्रेति। — यश्चयोऽपि, मित्रद्रोही बन्धुजनस्यद्रोहकारी, कृतघ्नः उपकारस्य अस्वीकर्त्ता च विश्वासघातकः विश्वासनाशकः एतेत्रयः, आभूतसंप्लव यावत् प्रलयकालपर्य्यन्तं नरकं यान्ति नरके निवसन्ति। राजकुमारेविश्वस्ततया अङ्गेसुप्तस्य कृतोपकारस्य मित्रस्य भल्लूकस्य विनाशप्रयत्नेन एतत्पापचितयवान् राजकुमार एव इति भावः॥६८॥

 "रा" इति अन्त्यवर्णस्य तात्पर्य्यमाह, राजेति। —राजा असि भवसि राजपुत्रः राजकुमारः, असि भवसि वा इति शेषः, यदि चेत्, कल्याणं मङ्गलम् इच्छसितदा द्विजातिभ्यः ब्राह्मणेभ्यः, दानं देहि दानं कुरु, एवं देवताऽऽराधनं देवपूजाञ्च,कुरु विधेहि, तेन हि पापान्मुक्तो भविष्यतीति भावः॥६९॥

 अविरोधस्थायाः कुमार्य्याः वनहतान्तज्ञानासम्भवात् विस्मितेन राज्ञा पृच्छ्यते, ग्रामे



 तदा जवनिकान्तः स्थितेन शारदानन्देन भणितम्,—

"देव-द्विज-प्रसादेन जिह्वाग्रे मे सरस्वती।  
 तेनाऽहमवगच्छामि भानुमत्यास्तिलं यथा"॥७१॥

 तद्वचनं श्रुत्वा राजा साश्चर्य्योभूत्वा, यावज्जवनिकां समाकर्षति तावत् शारदानन्दं दृष्टवान्। अथ नरपति-प्रभृतिभिःसर्वैर्नमस्कृतः शारदानन्दः। तदा मन्त्रिणा पूर्व्ववृत्तान्तः कथितः। राजा बहुश्रुतं मन्त्रिणमुवाच,— “भो मन्त्रिन्! तवसंसर्गेण[^71] कीर्त्तिःप्राप्ता, दुर्गतिश्च गता; अतः पुरुषेण सतांसङ्गो विधेयः; तेनोभयमपि प्रयोजनं भवति। तथा च—

[^71]: "संसर्गेण —सन; कीर्त्तिः, —सुख्यातिः, यश इति यावत्।"

वारयति वर्त्तमानामापदमागामिनीं हि सत्सेवा।  
तृष्णाञ्च गाङ्गमम्भः पीतं नाशयति दुर्गतिकाम्॥७२॥

 मम पुत्रोऽपि त्वद्बुद्धिकौशलेन महद्विपज्जलात्[^72]

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^72]: "महविपज्जलात — धीरसङ्गटपाशबन्धनात्।"

इति। —कौमारि! ग्रामे वससि अवतिष्ठसि अटव्यां वने, मैव गच्छसि न यासि,ऋचव्याघ्रमनुष्याणां वनस्थितानामेतेषां जीवानां भाषितं वाक्यं, वृत्तान्तमित्यर्थः, कथंकेन प्रकारेण, जानासि अवगच्छसि? त्वमिति शेषः॥७०॥

 अयमेव प्रकृष्टावसरः स्वप्रकाशस्य इति मत्वा, कुमारीभूमिकःजवनिकान्तर्मतःसिद्धः“नाहं कुमारी, अपि तु शारदाऽनुगृहीतः सर्व्वज्ञः शारदानन्दः” इतिज्ञापयितुमाह, देवेति। —देवद्विजप्रसादेन देवानां द्विजानाश्च अनुग्रहेण, सरस्वतीदेवी मे जिहाग्रे मदीयजिह्वायां, वर्त्तते इति शेषः, तेन हेतुना, अहं यथा भानुमत्याःमहिष्याः, तिलं जघनस्थित तिलचित्रं, तद्वत् एतदपि अवगच्छामि सम्यग्ज्ञानामिइति सरलार्थः॥७१॥

 सत्सङ्गस्य उभयप्रयोजनसिद्धौदृष्टान्तप्रदर्शनपदंश्लोकमाह, वारयतीति।—सत्सेवा सुजनसंसर्गः वर्त्तमानाम् उपस्थिताम् आगामिनीं भविष्यन्तीञ्च, आपदम् अमङ्गलं हि निश्चये, वारयति निराकरोति। तथा च गाङ्गम् अम्भः गङ्गाजलं, पीतं सत्, तृष्णांपिपासां, दुर्गतिकां दुर्गतिस्वरूपं पापञ्च, \[ दुर्गतिशब्दात् स्वार्थे कन्, ततः टाप् \] नाशयति निवारयति। आर्य्या वृत्तम्॥७२॥



रक्षितः। राज्ञा ईदृशानां सतां महाकुलानां[^73] सङ्ग्रहःकर्त्तव्यः। उक्तञ्च—

[^73]: "महाकुलानां —महद्वंशोत्पन्नानाम्; सङ्ग्रहः —सचिवादिपदेषु नियोजनम्।"

**सङ्ग्रहं वा कुलीनस्य सर्पस्येव करोति यः।  
स एव श्लाघ्यते मन्त्री सम्यक् गारुड़िको यथा॥७३॥**

 इति नानाप्रकारैः प्रियवचनकदम्बकैः[^74]मन्त्रिणंसम्मान्य, वस्त्रादिना सम्भाव्य[^75]च राज्यमकरोत्”।

[^74]: " प्रियवचनकदम्बकेः, —प्रशंसासमूहैः।"

[^75]: "सम्भाव्य —सम्मान्य।"

 इति मन्त्री भोजराजं प्रति कथां (प) कथयित्वा पुनरब्रवीत् —“भो राजन् ! यो राजा मन्त्रिवाक्यं शृणोति, स दीर्घायुः सुखी च भवति”।

\[ इति राजपुत्र भल्लूककथा \]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 कुलीनसङ्ग्रहस्य श्रेयोभूयस्त्वापादकत्वात् तत्कारिणं मन्त्रिणं प्रशंसति, सङ्ग्रहमिति। यः मन्त्री अमात्यः, (पक्षे—सर्पवशीकरणमन्त्रवित् ) गारुड़िकोयथाविषवैद्य इव, सर्पस्येव, कुलीनस्य सत्कुलजातस्य जनस्य, ( सर्पपक्षे—कौपृथिव्यां, मर्त्ते इति यावत्, खीनस्य मूढभावेनावस्थितस्य ) सग्रहं योग्यपदेषु संस्थापनं करोति,( सर्पपक्षे—निःसारयति ) स एव मन्त्री, सम्यक् उत्तमरूपेण, श्लाघ्यते प्रशस्यते,लोकेरिति शेषः। पथ्यावक्त्रंवृत्तम्॥७३॥

 (प) कथां—"प्रबन्धकल्पनां लोक-सत्यां प्राज्ञाः कथां विदुः। परम्पराश्रयाया स्यात् सा मताऽऽख्यायिका बुधैः॥" इत्युक्तलक्षणान्वितां गद्यपद्यात्मिका सरसविन्यासावलिं रचनाम्। तथा च दर्पणे, —“कथायां सरसं वस्तु गद्यैरेव विनिर्मितम्। क्वचिदत्रभवेदार्य्या क्वचिद्वक्रापवक्त्रके। आदौ पद्यैर्नमस्कारः खलादेवृत्तकीर्त्तनम्॥'' इति।



**अथ दानशक्तिवर्णनं नाम प्रथमोपाख्यानम्।**

![](../books_images/U-IMG-172043218222.jpg)

 ततो भोजराजः स्वमन्त्रिणं प्रशस्य वस्त्रादिना सम्भाव्य, तत् सिंहासनं[^76]नगराभ्यन्तरं नीत्वा, तत्र सहस्रस्तम्भैर्मण्डपं कारयित्वा सुमुहूर्त्ते[^77]तत्र मन्त्रिभिर्विराजमानः, विप्रैराशीर्भिरर्चितः वन्दिभिः[^78]प्रशंसितः, चातुर्वर्ण्यं[^79]दान-मानाभ्यां सन्तोष्य, दीन-बधिर पहु-कुब्जादीनां (य)दानं दत्त्वा छत्र[^80]चामराङ्कितोयावत् पुत्तलिकामस्तकेपादपद्मं निदधाति[^81],तावत् पुत्तलिका मनुष्यवाचाराजानमब्रवीत् —

[^76]: "सिंहासनं —राजासनम्।"

[^77]: "समुहूर्हत्ते —शुभलग्ने।"

[^78]: "वन्दिभिः, — स्तुतिपाठकैः।"

[^79]: "चातुर्वर्ण्यं—ब्राह्मक्षत्रियचियविट्शूद्रान्।"

[^80]: "छत्रेति। —छत्रम् आतपत्रं, चामरं बालव्यजनं, ताभ्याम् अङ्कित;चिह्नितः सम्पन्न इति यावत्।"

[^81]: "निदधाति —स्थापयति।"

"भो राजन्! विक्रमस्य शौर्यौदार्य्य[^82]-सत्त्वा-दिकसादृश्यंयदि विद्यते, तर्हि अस्मिन् सिंहासने समुपविश”। राजाऽब्रवीत् — "हे पुत्तलिके! मम त्वयोक्तं सर्व्वमौ-

[^82]: "शौर्यति। —शौय्यं शूरत्वम्, औदार्य्वम् उदारता, शत्रुभिनयोःसमता इत्यर्थः, सत्वं स्वभावः, तानि आदीनि येषां तेषां सादृश्यं साम्यम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (य) दीनेति। —दीनःदरिद्रः, बधिरः श्रवणशक्तिहीनः पशुः गतिहीनः,कुलः —"हृदयं यदि वा पृष्ठमुन्नतं क्रमशःसरुक्। क्रुद्धोवायुर्यदा कुर्य्यात् तदा तंकुलमादिशेत्॥” इत्युक्तलक्षणकरोगवान् जनः, ते आदयो येषां तेषाम्।



दार्य्यादिकं विद्यते, किं न्यूनमस्ति? मयाऽपि सर्वेषाम् अर्थिनां[^83]कालोचितंदत्तम्”। तत् श्रुत्वा पुत्तलिकाऽवदत् —“भो राजन्! एतदेव तवानुचितं यत् स्वमुखेनैव आत्मानंकीर्त्तयसि! यः स्वगुणान् कीर्त्तयति, स केवलं दुर्जन एव।सज्जनस्तु नैवं वक्ति। उक्तञ्च, —

[^83]: "अर्थिना —याचकानाम् [ सम्बन्धविवचया षष्ठौ ]; कालोचितं—समयानुरूपम्।"

**'स्वगुणान् परदोषान् वा वक्तुं शक्नोति दुर्ज्जनो लोके।  
परदोषान् स्वगुणान् वा वक्तुं नो सज्जनः सत्यम्॥७४॥**

 अन्यञ्च,—

**आयुर्वित्तं गृहच्छिद्रं मन्त्र औषधसङ्गमौ।  
दान- मानापमानञ्च नव गोम्यानि सर्व्वदा॥७५॥**

 अत एव आत्मनो गुणाः आत्मना न स्तोतव्याः[^84],परेषांनिन्दा[^85]च न कर्त्तव्या”।

[^84]: "स्तोतव्याः, —कौर्त्तितव्याः।"

[^85]: "निन्दा —कुत्सा।"

 इति पुत्तलिकयोक्तं श्रुत्वा सविस्मयो भोजराजः पुनः पुत्त-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 दुर्जना एवं स्वगुणान् ख्यापयन्ति, न सुजनाः, इति यदुक्तं तत्समर्थनलोकमाह,स्वगुणानिति। —लोके जगति, दुर्जनःहीनजन एव, स्वगुणान् निजगुणान्, परदोषान्अन्धस्य दोषान् वा, वक्तुं शक्नोति; सज्जनस्तु परदोषान् स्वगुणान् वा वक्तुं नो शक्नोति,एतत् सत्यं यथार्थवाक्यम्। तथा च भारविः, —“परदोषकथाऽभिरल्पकः स्वजनंतोषयितुं किलेच्छति। आर्य्या वृत्तम्॥ ७४॥

 कृतमपि दानं न स्वेन कीर्त्तनीयमिति समर्थयति, आयुरिति। —आयुःजीवनकालः, वित्तं धनं, गृहच्छिद्रं गृहदोषः, मन्त्रः मन्त्रणा, औषधसङ्गमौऔषधं सङ्गमश्च,दानं सत्पात्रेवितरणं, मानं प्रतिष्ठां, अपमानम् अवज्ञाञ्च एतानि नव नवसख्यकानिसर्व्वदागोप्यानि गूढ़ रक्षणीयानि। एतदारभ्य ८४ तम श्लोकपर्य्यन्तं पथ्यावक्त्रंनामवृत्तं ज्ञेयम्॥७५॥



लिकामवदत् —"सत्यमुक्तांत्वया यः स्वगुणान् कीर्त्तयति, समूर्ख एव। मया मद्गुणाः कीर्त्तिताः, तदनुचितमेवं। यस्यएतत् सिंहासनं, तस्यौदार्य्यं कथय"। पुत्तलिका भणति,—"भो राजन्! एतत् सिंहासनं विक्रमार्कस्य। स तु सन्तुष्टश्चेत्,अर्थिजनेभ्यः कोटिसुवर्णं[^86]प्रयच्छति। यथा,—

[^86]: "कोटिसुवर्णं—कोटिसाङ्ख्यकसुवर्णमुद्राः।"

**निरीक्षिते सहस्रन्तु अयुतन्तूपजल्पते।  
महते लक्षदो भूपः सन्तुष्टः कोटिदः सदा॥७६॥**

 त्वयि एवम् औदार्य्यं विद्यते चेत्, तर्हि अस्मिन् सिंहासनेउपविश”। राजा तूष्णीमासीत्[^87]।

[^87]: " तूष्णीमासीत् — मौनमवलम्बितवान्।"

\[ इति विक्रमार्कचरिते सिंहासनोपाख्याने अप्सरा भोजसंवादे (ख)  
दानशक्तिवर्णनं नाम प्रथमोपाख्यानम् \]॥१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 विक्रमादित्यस्य दानशीलता वर्णयति, निरीक्षितेइति। निरीक्षिते दृष्टिविषयावलोकिते सति जने, सहस्रं ददाति, तस्मै इति शेषः; उपजल्पते प्रार्थयते जनायतु, अयुतं दशसहस्रं ददाति; महते महाजनाय, लक्षदःलक्षं ददाति यः स तादृशः; सन्तुष्टः परितुष्टः, भूपःराजा विक्रमार्क, सदा सततं, कोटिदःकोटिमुद्राप्रदः, आसीदिति शेषः॥७६॥

 (ख)मिश्रकेश्यादयः उन्मादिन्यन्ताःपार्व्वत्याः नर्त्तक्यःद्वात्रिंशदप्सरसः,कदाचित् केनचिदपराधेन तया शप्ताः इन्द्रदत्तविक्रमादित्यसिंहासने पुत्तलिकारूपेणसंलग्नाः आसन्; ता एव इदानींसम्प्राप्तशापावसानकालत्वात् भोजराजेन सह आलपन्ति। वार्त्तेयं कथाऽवसानभागे विस्तरेण स्फुटोभविष्यतीति।

प्रति प्रथमोपाख्यानं समाप्तम्।

**\_\_\_\_\_\_\_\_\_\_\_**



**अथ विप्रमनोरथपूरणं नाम द्वितौयोपाख्यानम्।**

![](../books_images/U-IMG-172043857811.jpg)

 पुनरपि राजा यावत् अन्यपुत्तलिकामस्तके पादपद्मेनिदधाति तावत् सा पुत्तलिका तथैव मनुष्यवाचा राजानमब्रवीत्,—

"भो राजन्! विक्रमस्य शौर्य्यादार्य्य-सत्त्वादिकसादृश्यं यदिविद्यते, तर्हि अस्मिन् सिंहासने समुपविश”। भोजराजो वदतिस्म, —“भोः पुत्तलिके! कथय तस्य विक्रमस्य शौर्य्यौदार्य्यादिवृत्तान्तम्”।

 मा कथयति,—“भो राजन्! श्रूयताम्;—

 विक्रमादित्यः राज्यं पालयन् एकदा चारानाहूयाऽब्रवीत्,—'भोदूताः! भवन्तः पृथिवीपरिभ्रमणं कुर्व्वन्तः, यत्र यत्रकौतुकं[^88]तीर्थविशेषञ्च विलोकयन्तु, तन्मम निवेदयन्तु। अहं तत्र गमिष्यामि'।एवं काले गते एकदा देशान्तरंपरिभ्रमनागतः कश्चित् दूतो राजानमब्रवीत्, —“भो राजन्! चित्रकूटपर्व्वतनिकटे(घ) तपोवनमध्ये अतिमनोहरो देवालयोऽस्ति। तत्र पर्व्वतोच्चस्थानात् विमला जलधारापतति। तत्र स्नानंयदि क्रियते, तर्हि सर्वेषां महापापानांक्षयो भवति; यस्तु महापापं करोति, तस्याङ्गादतीव कृष्णमुदकं निःसरति। यस्तव स्नानं करोति स पुण्यपुरुषः।

[^88]: "कौतुकं — विस्मयकरहृश्यम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (घ) चित्रकूटेति। —चित्रं कूटं शृङ्गमस्य। स च पर्व्वतः प्रयागक्षेत्रनिकटस्थभरद्वाजाश्रमात् सार्द्धतृतीययोजनाद्दक्षिणतस्तिष्ठति; यथा रामायणे अयोध्याकाण्डे९२ सर्गे भरतं प्रति भरद्वाजवाक्यम्; — "भरतार्द्धतृतीयेषु योजनेष्वजने वने।चित्रकूटो गिरिस्तव रम्यनिर्भर कामनः॥ उत्तरं पार्श्वमासाद्य तस्य मन्दाकिनी नदी। पुष्पितद्रुमसंच्छन्नारम्यपुष्पितकानना॥अनन्तरं तत्सरितश्चित्रकूटञ्च पर्वतम्। तयोःपर्णकुटींतात! तत्रतौ वसतोधुवम्॥” \[ १० —१२ श्लोकाः\] इति।



अन्यच्च —

तत्र कश्चिद् ब्राह्मणःमहति होमकुण्डे हवनंकरोति, तस्य कियन्ति वर्षाणि अतीतानि इति न ज्ञायते। प्रतिदिनं कुण्डाद् वह्निः स्थापितं भस्म, पर्व्वताकारं सत् अस्ति। स ब्राह्मणः केनाऽपि सह न सम्भाषते। एवमतिविचित्रतरंस्थानं दृष्टम्”।

 तच्छ्रुत्वा स राजा एकाकीतेन सह तत् स्थानं गत्वा,परमानन्दं प्राप्तोऽवादीत्, —“अहो! अतिपवित्रमेतत् स्थानम्; अत्रसाक्षाज्जगदम्बिका निवसति। एतत् स्थानं दृष्ट्वा मनोमे विमलं जातम्" इत्युक्ता, तत्रान्तरिक्षोदकस्नानं[^89]विधायदेवतां नमस्कृत्य, यत्र ब्राह्मणो हवनं करोति, तत्र गत्वाब्राह्मणमवोचत् —“भो ब्राह्मण! हवनमारभ्य कतिवर्षाणिजातानि?” ब्राह्मणेनोक्तं—“यदा सप्तर्षिमण्डलं (च) रेवतीनक्षत्रस्य प्रथमचरणे स्थितं, तदा मया हवनं प्रारब्धम्; इदानीमश्विनीनक्षत्रे तिष्ठति। होमं कुर्वतो मे वर्षशतमभूत्, (छ)तथापि देवता प्रसन्ना नाऽभवत्”।

[^89]: "आन्तरिक्षोदकखानं —निर्झरजले ज्ञानम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (च) सप्तर्षिमण्डलं —सप्त च ते ऋषयश्चेति सप्तर्षयः \["दिक्सङ्क्येसंज्ञायाम्" (२/१।५० पा० ) इति संज्ञात्वात् कर्म्मधारयः\] तेषां मण्डलम् आकाशक्षेत्रस्थसप्तात्मकस्वरूपमण्डलमित्यर्थः। स्वायम्भुवादिचतुर्द्दशमनवः षण्णांमनूनामधिकाराः गताः,तदारभ्य साम्प्रतं वैवश्वताख्यसप्तममनोरधिकारः; ये पुनर्मरीच्यादयः स्वायम्भुवमन्वन्तरेसप्तर्षयः आसन् ते तु तदधिकारसमाप्तौ नक्षत्ररूपेण नभोमण्डले उत्तरस्यां आरुन्धतीकाःस्थिता बंभ्रम्यन्ते। मन्वन्तरभेदेन सप्तर्षीणामपि भेदः। वर्त्तमानवैवस्वतमन्वन्तरे सप्तर्षयो यथोक्तं भागवते ८म स्कन्धे १२ अध्याये यथा,— "कश्यपोऽत्रिर्वशिष्ठश्च विश्वामित्रश्चगोतमः। यमदग्निर्भरद्वाज इति सप्तर्षयः स्मृताः॥” इति।

 (छ) रेवतीति। —ते च सप्तर्षयः एकैकस्मिन् नक्षत्रे वर्षाणां शतं शतं चरन्ति,अतःरेवतीनक्षत्रस्य प्रथमचरणे प्रथमे पादे यदा तन्मण्डलंस्थितं तदारभ्य अश्विनीनक्षत्रेअवस्थानसमयस्तु वर्षशतमेव सङ्गच्छते इति दिक्।



 तच्छ्रुत्वा राजा स्वयं देवतां स्मृत्वा होमकुण्डे आहुतिम्अक्षिपत्। तदाऽपि देवी प्रसन्ना नाऽभूत्। तदनन्तरं राजा स्वशिरः कमलाहुतिं(ज) दास्यामि, इति बुद्ध्या यावत् कण्ठे खड्गं सन्दधाति तावदन्तराले देवता(झ) खड्गं धृत्वा आवादीत्,—“भो राजन्! प्रसन्नाऽस्मि वरं[^90] वृणीष्व”। राज्ञा उक्तं —“भो देवि! किमस्मादपि परमा[^91]नन्दसन्दीपनमस्तिवरप्रदानं, यत् यस्याः सन्ततस्मरणेन[^92] विधूतकल्मषाःयोगिनोयान्ति संसृति[^93] क्लेशनाटकविडम्बननिर्व्वहणं,सा त्वं मादृशजनस्य नयनपथमधिगता सस्नेहमाभाषसे? तत् केवलंकुतूहलतया पृच्छ्यसे किमपि यत्—ब्राह्मणोऽयं बहुकालं हवनंकरोति, नापराध्यति कस्मैचित्, न चाऽपि नियमात् स्खलितः,

[^90]: "वरम् —अभीष्टम्; वृणीष्व —गृहाश्च इत्यर्थः।"

[^91]: "परमेति। —परमम् अनुत्तमम्, आनन्दं हर्ष, सन्दीपयति उद्दीपयति वर्द्धयतीर्यर्थः, प्रकृष्टप्रीतिवर्द्धनमित्यर्थः।"

[^92]: "सन्ततस्मरणेन —निरन्तरकृत्या। विधूतकाषाः, —विगतपायाः।"

[^93]: "संसृतौति। —संसृतिः संसारः एव क्लेशनाटकं दुःखरूपाभिनयः, तदेव विडम्बनं लान्छनाव्यापारः तस्य निर्व्वहणं समाप्तिम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ज) स्वेति।—स्वस्य चात्मनः शिरः कमलं शिरस्थं यत् कमलं सुषुम्णानाड़ीमध्यस्थितसहस्रदलपद्मं \[तन्त्रशास्त्रोक्तषट्चकान्तर्गतभूमध्यावस्थिवद्विदलाज्ञाख्यचक्रादूर्द्धावस्थितंबिन्दुस्थानं हि तत्, तथाचोक्तं तन्त्रसारे—“सहस्राराम्बुजंबिन्दुस्थानं तदूर्द्धमीरितम्” इति\] तेन आहुतिं देवोद्देशेन मन्त्रोचारणपूर्वकम् अग्नौ हवनीयद्रव्यनिक्षेपणम्; शिरः प्राहुतिदानेनैव तदवस्थितकमलाहुतिं बोधयति। कमलेन देव्याः तुष्टेः प्रसिद्धित्वात्, देव्याः पाशुप्रीतिज्ञापनार्थं शिरः कमलाहुतिरुक्ता।

 (झ) सन्दधाति —सम्पातनार्थे लक्षीकरोति। तावदन्तराले—तदभ्यन्तरे।देवता —देवी; यद्यपि देवताशब्दः प्रविशेषेण स्त्रीपुंदेवयोःबोधकः, तथापि अत्रदेव्याः एव ज्ञापकः। देवताशब्दस्य स्त्रीदेवीबोधकत्वे प्रमाणं यथा कूर्म्मो,—यायस्याभिमता पुंसः सा हि तस्यैव देवता" इत्यारभ्य "विद्याधराया वाग्देवी...." "किन्नराणाञ्च पार्वती” ..." मनूनां स्यादुमादेवी” इत्यादि।



तथाऽपि अस्मिन् किमर्थं न प्रसन्नाभवसि?मम एव वा कः तथाविधः अर्हणाप्रकारः[^94],येन शीघ्रं प्रसन्नाऽसि?” तयोक्तं;—"भो राजन्! जपसरणिम[^95]ुल्लङ्घ्यहवनम् अयं करोति,अपि तु अस्य चेतसि भावो नास्ति, ( त ) अतः प्रसवा नभवामि। उक्तञ्च,—

[^94]: "अर्हणाप्रकारः — पूजाविशेषः।"

[^95]: "जपसरणिमुक्त—साधनपद्धतिमतिक्रम्य इत्यर्थः।"

अङ्गुल्यग्रे च यातं यज्जप्तं मेरुलङ्घने।  
पर्व्वसन्धिषु यन्नतं त्रिविधं निष्फलं भवेत्॥७७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (त) भावः, —रागः, अत्यन्तप्रीतिरित्यर्थः, तन्मयत्वमिति यावत्, नास्ति—न विद्यते; अत्यन्तप्रीतौहि तन्मयत्वमायाति, अस्य तु तन्नास्ति इति तात्पर्य्यम्; यथा,—भावो रागः, शास्त्रविहिताऽऽचारपरतन्त्रता इत्यर्थः। स तु त्रिविधः, तथा चोक्तं तन्त्रशास्त्रे, —“भावस्तु' त्रिविधो देवि! दिव्यवीरपशुक्रमात्। दिव्यविरौमहाभावौअधमःपशुभावकः॥" इत्युक्तलक्षणत्रिविधभावानां कोऽप्येकतमः अस्य नास्ति, केवलं जपहोमौक्रियेते इति तात्पर्य्यम्।

 "बहुकाल कृतजपहोमादिकस्यापि द्विजस्य यथाविधिदेवताध्यानाद्यननुष्ठितत्वादेवनाहंप्रसन्ना" इत्येवं दर्शयितुं तत्र शास्त्रोक्तिमाह, अङ्गुल्यग्रेइति। — अङ्गुलीनां जपार्थंकरमालायाः संहताङ्गुलिविशेषाणाम् अग्रे उपरितनप्रदेशे, यत् जप्तं यो जपः क्रियते, मेरुणांमालाग्रस्थितमेवनामकगुटिकानां, करमालायाः अङ्गुलिपर्व्वमेदानाञ्च \[तथाचोक्तं तन्त्रशास्त्रे—"तर्जनीमध्यमानामा कनिष्ठा चेति ताः क्रमात्। तिस्रोऽङ्गुल्यस्त्रिपर्व्वाणो मध्यमा चैकपर्ष्विका। पर्व्वद्वयं मध्यमाया? मेरुत्वेनीप्रकल्पयेत्॥” इति\] लङ्घने शास्त्रार्थानामन्यथा करणे, ( "अनामिकात्रयं पर्वकनिष्ठादित्रिपविका। मध्यमायाश्च वितयं तर्ज्जनीमूलपर्वणि।सर्व्वन्यये तथा मध्ये यो जपेत् स तु पापभाक्॥" इत्यादि) शक्तिविषयततन्त्रशास्त्रोक्तविधिमुल्लङ्घ्यइत्यर्थः यत् जप्तंजपः क्रियते,यश्व पर्वसन्धिषु अङ्गुलिस्थविभागसूचकरेखासम्धिषु, जप्तं जपः क्रियते, एतत् विविधम् अपि जप्तंनिष्फलं फलरहितं भवेत् स्यात्। अतो विप्रस्यास्य जपः एतचितयान्तर्गततया निष्फल इति भावः॥७७॥



**मन्त्रे तीर्थे द्विजे देवे देवज्ञेभेषजे गुरौ।  
यादृशीभावना यस्य सिद्धिर्भवति तादृशी॥७८॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 मत्रादिसिद्धौऐकान्तिकचिन्तनस्यैव कारणत्वं प्रतिपादयति, मन्त्रे इति। —मन्त्रे मध्यमन्त्रे, तीर्थे पुण्यक्षेत्रे, द्विजे ब्राह्मणे, देवे देवतायां, देवज्ञेज्योतिषिके, भेषजे औषधे, गुरौ च विषये, यस्य यादृशी यत्प्रकारा, भावना चिन्ता, मानसवृत्तिभेदइत्यर्थः; \[ सा तु ब्रह्म-कर्म तदुभयरूपा विविधा; यथोक्तं विष्णुपुराणे, "त्रिविधाभावना भूप! विश्वमेतन्निबोध मे। ब्रह्माख्या कर्म्मसंज्ञा च तथाचैवोभयात्मिका॥इति (६ अं।७ अध्या०)। " सर्व्वं खल्विदं ब्रह्म" ( छान्दो० उप० ३ अध्या०१४ खण्ड ० १ मन्त्रः) इत्येवभावना ब्रह्मभावना, “सर्वं कर्ममयम्" इत्येवंरूपा भावनाकर्म्मभावना, “सर्व्वमिदं ब्रह्ममयं कर्म्ममय" इति भावना उभयात्मिका भावना। अत्र तु यस्य मन्त्रे, शब्दस्य ब्रह्मस्वरूपत्वात् "मन्त्रएव ब्रह्म" इति भावता तस्य मन्त्रजपेनैव ब्रह्मसिद्धिः स्यात्; मन्त्रजपेन पुण्योदयात् स्वर्गादिसिद्धिः, ऐहिकभोगसिद्धिर्वा भविष्यति,यस्तु "सर्वं कर्म" एवमभिसन्धाय मन्त्रं जपति, तस्य कर्म्मसिद्धिःस्यात् ; यस्तु "ऐहिकसुखमुपभुज्य अन्ते ब्रह्म लप्स्यामि" इत्यभिसन्धाय जपति, तस्य उभयसिद्धिः स्यात्। एवं“तीर्थेब्रह्म अधितिष्ठति, तीर्थदर्शने ब्रह्मसाक्षात्कारो भविष्यति” इति भावनया यः तीर्थंयाति, तस्य ब्रह्मसिद्धिःस्यात्; फलश्रुतौतीर्थगमनस्य बहुसुखापादकत्वम् आकर्ण्यतदुद्दिश्य यस्तीर्थं याति तस्य कर्मसिद्धिः; तीर्थदर्शने ब्रह्मदर्शनफलं भविष्यति, सुखमपिभविष्यति इति सञ्चिन्त्य यः तीर्थं याति, तस्य उभयसिद्धिर्भवति। एवं "सर्व्वदेवमयो हरिः" “अविद्या वा सविद्यो वा ब्राह्मणो नामको तनु" इत्युक्त्या द्विजे देवे च यस्य,ब्रह्मादीनां याहृग्विधा भावना, तस्य तादृक् सिद्धिः ज्ञेया। “एवंविधस्य श्रुतिनेत्रशास्त्रस्वरूपवेत्तुः खलुदर्शनं वै। निहन्त्यशेषं कलुषं जनानां षडव्दजं धर्मःसुखास्पदं स्यात्॥” इति माण्डव्योक्त्या तथा "ज्योतिर्ज्ञानञ्च यो वेद स याति परमांगतिम्” (गतिं ब्रह्मसायुज्यम् इत्यर्थः ) इति गर्गोक्त्या च ब्रह्मस्वरूपवेदचक्षुः स्वरूपशास्त्रविदःज्योतिःशास्त्राभिशस्य दैवज्ञस्य, ब्रह्मसायुज्यलाभेन ब्रह्मस्वरूपत्वात् तवब्रह्मभावनया य उपतिष्ठते तस्य ब्रह्मसिद्धिः; दैवज्ञसेवया कुपितयहादिफलं ज्ञात्वातत् शान्तिकरणेन “ऐहिकसुखमनुभविष्यामि" इत्येवं यश्चिन्तयति, तस्य कर्म्मसिद्धिः; द्विविधमेवफलं भविष्यति इति सञ्चिन्य ग्रस्य प्रवृत्तिः, तस्य उभयसिद्धिः इति। "निर्व्वाणं भेषजं भिषक्" इति विश्वसमाससते, भेषजस्य विणोःसहस्रनामान्तर्गतत्वेन विष्णुस्वरूपत्वात् भेषजमेव स्वयं ब्रह्म, ब्रह्मोपासनया यथा दुःखात्यन्तनिवृत्तिः स्यात् औषधे



न काष्ठे विद्यते देवो न पाषाणे न मृन्मये।  
भावे हि विद्यते देवस्तस्माद्भावो हि कारणम्॥७९॥

इति।

 राजा अवदत् —"यदि मम प्रसन्नाजाताऽसि, तर्हि अस्यब्राह्मणस्य मनोरथान्(थ) पूरय"। साऽब्रवीत्, —'भो राजन्!परोपकारी महाद्रुम इव, स्वदेहकष्टं सहित्वा परश्रमोच्छेदंकरोषि? उक्तञ्च,—

छायामन्यस्य कुर्व्वन्ति स्वयं तिष्ठन्ति चातपे।  
फलन्ति हि परार्थे च सत्यमेते महाद्रुमाः॥८०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

नापि तथा भवेत्, इति सञ्चिन्त्य यः औषधे प्रवर्त्तते तस्य ब्रह्मसिद्धिः, "औषधसेवनेनअवश्यमेव सर्वरोगाद्विमुक्तःऐहिकसुखं भोक्ष्ये” इत्यभिसन्धाय यः सेवते, तस्य कर्मसिद्धिः;यस्तु उक्तमुभयमेवाभिसन्धाय प्रवर्त्तते, तस्योभयसिद्धिःस्यात्। तथा "गुरुः ब्रह्मा गुरुःविष्णुः" इत्युक्तया गुरुपासनेनैव ब्रह्मोपासना भवति, एवं सञ्चिन्त्य यः गुरुमुपतिष्ठते,तस्य गुरुसेवयैव ब्रह्मसिद्धिः; गुरुसेवायां पुण्यमस्ति तदाशिषा सुखमपि भवति, इतिमनसि कृत्वा यः गुरुसेवायां प्रवर्त्तते तस्य कर्मसिद्धिः; उभयमेव अभिसन्धाय यःप्रवर्त्तते तस्योभयसिद्धिः\] नायते, तस्य तादृशीतत्प्रकारा, सिद्धिःफलसिद्धिः, मानसनित्यसुखादिरूपाच ( तथा चोक्तं तत्वसारे— "मनोरथानामक्लेश, सिद्धिरुत्तमलक्षणा। मृत्योश्च हरणं तद्वत् देवतादर्शनं तथा॥" ) भवति ; अस्य ब्राह्मणस्य तादृशभावनाभावादेव न सिद्धिरिति भावः॥७९॥

 शास्त्रविहितानुष्ठानेन दारुप्रतिमादौ अपि देवताऽऽविर्भावः स्यादेव, अन्यथा दारुप्रतिमादिपूजनस्य नैष्फल्यमाह, नेति। — काष्ठे दारुणि, देव न विद्यते नास्ति,पाषाणे प्रस्तरे न विद्यते, मृन्मये मृत्तिकामयप्रतिमादौ च न विद्यते, भावे मानसिकभावे, हि निश्चितं देवःविद्यते, तस्मात् भावी हि भाव एव, तन्त्रशास्त्रोक्तपूर्वोक्ताऽऽचारादिवयात्मकः कारणं फललाभ हेतुः, भववीति शेषः॥७९॥

 (थ) मनोरथान् —मन एव रथोऽव, मनसोरथ व वा, इष्यमाणप्रापकत्वात्तान् अभिलाषाम् इत्यर्थः।

 महातरवः स्वयं क्लेश सहित्वाऽपि परार्थएव जीवन्ति इति दर्शयितुमाह, छायामिति। —एते इमे, महाद्रुमाः वृहहक्षाः, अन्यस्य अपरस्य आश्रितजनस्येत्यर्थः, छायान् अभातपं कुर्व्वन्ति विदधति, स्वयञ्च आतपे

रौद्रे तिष्ठन्ति; परार्येपरोपकारार्थे;



परोपकाराय वहन्ति नद्यः परोपकाराय दुहन्ति गावः।  
परोपकाराय फलन्ति वृक्षाः परोपकाराय शरीरमेतत्॥८१॥

 एवं राजानं स्तुत्वा ब्राह्मणस्य मनोरथं पूरयति स्म। राजाऽपि स्वपुरीमगात्”।

 इमां कथां कथयित्वा, पुत्तलिका भोजमवदत् —

"राजन्! एवंविधं धैर्य्यंविद्यते चेत्, तस्मिन् सिंहासनं समुपविश”। राजा तूष्णीमासीत्।

\[ इति विक्रमार्कचरितं सिंहासनोपाख्याने अप्सरा-भोजसंवादे विप्रममोरथपूरणं  
नाम द्वितीयोपाख्यानम् \]॥२॥

\_\_\_\_\_\_\_\_\_\_\_

**अथ सर्व्वस्वदक्षिणयज्ञवर्णनं नाम  
तृतीयोपाख्यानम्।**

**![](../books_images/U-IMG-172044398320.jpg)**

 पुनरपि राजा सिंहासने समुपवेष्टुंगच्छति, ततोऽन्यापुत्तलिका सम्रवदत् —

“भो राजन्! एतत्सिंहासने तेनैव

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

हि फलन्ति फलोत्पादनं कुर्व्वन्ति इति सत्यं यथार्थत एव, महाद्रुमाः महाद्रुमनामयोग्याः, भवन्तीति शेषः॥८०॥

 अन्यानपि परोपकाररतान् दर्शयति, परोपकारायेति। —नद्यः सरितः, परोपकाराय परेषामुपकारार्थमेव, वहन्ति प्रवाहिताः भवन्ति; गावः धेनवः, परोपकारायदुहन्ति दुग्धं धारयन्ति (प्रयोगोऽयं चिन्त्यः); वृक्षाःद्रुमाः, परोपकाराय फलन्तिफलोत्पादनं कुर्व्वन्ति; एतत् इदं शरीरं देहव, परोपकाराय परोपकारसाधनार्थमेव महात्मनां भवतीति शेषः। “परोपकाराय सतां हि जीवनम्" इति भावः। उपेन्द्रवज्रा वृत्तम्॥८१॥

इति द्वितीयोपाख्यानम्।  
**\_\_\_\_\_\_\_\_\_\_**



अध्यासितव्यं (द) यस्य विक्रमतुख्यमौदार्य्यमस्ति”। भोजेनोक्तं,—

"भोः पुत्तलिके! कथय तस्यौदार्य्यवृत्तान्तम्”।

 सा वदति —“श्रूयतां राजन्! विक्रमार्कसदृशो राजाभूमण्डले नास्ति। यस्य चेतसि "अयं परः, भयं मदीयः" इतिविकल्प [][^96] नास्ति, (ध) स उदारचेताः सकलमपि विश्वं पालयति। तथा चोक्तम्,—

[^96]: "विकल्पः, — वितर्कः, भेदविचार इति यावत्। नास्तीति। - [ "

अयं निजः परो वेति विकल्पो भ्रान्तचेतसाम्।  
पुनस्तदारचित्तानां वसुधैव कुटुम्बकम्॥८२॥

साहसे, उद्यमे, धैर्य्ये च तत्समो नास्ति, तस्मात् इन्द्रादयो देवाः अस्य साहाय्यं कुर्व्वन्ति स्म। उक्तञ्च,—

उद्यमः साहसं धैर्य्यं शक्तिर्बुद्धिः पराक्रमः।  
षड़ेते यस्य तिष्ठन्ति तस्माद् देवोऽपि शङ्कते॥८३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (द) “क्वचिदपवादविषयेऽप्यत्सर्गोऽभिनिविशते” इति न्यायात् “अधिशीङ्स्थासांकर्म" ( १।४।४५ पा०) इति सूत्रेण "एतत्सिंहासने" इत्यस्य न कर्मसंज्ञा।

 (ध) विकल्पः, — वितर्कः, भेदविचार इति यावत्। नास्तीति। - \[ "अस्ति” इत्यत्र"धातुसम्बन्धे प्रत्ययाः" ( ३।४।१ पा० ) इति भूतादौ लट्। एवमुत्तरत्र \]।

 आत्मपरभेदरहिता एव विश्वपालनक्षमाइति दर्शयति, अयमिति।— अयम् एषमनः, निजः आत्मीयः, पुनरयं परः अनात्मीयो वा, इति एवम्प्रकारः, विकल्पः वितर्कः,भ्रान्तचेतसां भ्रान्तं मिथ्याज्ञानयुक्तं चेतः चित्तं येषां तादृशानां जनानामेव भवति। पुनस्तु किन्तु, उदारचरितानां महामनसां जनानां वसुधा समग्रपृथिव्येव, (लक्षणयापृथिवीस्थसर्व्वलोका एवेत्यर्थः) कुटुम्बकम् आत्मीयमध्ये गणनीयेत्यर्थः; ( भावप्रधानोऽयं निर्देशः)। उदारचरितैस्तु सर्व एव वसुधावासिन चात्मीया मन्यन्ते इति तात्पर्य्यम्। इतः ८४ श्लोकं यावत् पथ्यावक्त्रंवृत्तम्॥८२॥

 उद्यमादिमतांधीराणांदेवाः सहायाः जायन्ते इति दर्शयति, उद्यम इति।—उद्यमःचेष्टा, साहसं निर्भीकता, धैर्य्यं सहिष्णुता, शक्तिः सामर्थ्यं, बुद्धिःबोधः चातुर्य्यमित्यर्थः, पराक्रमः बलश्च, एते षट् गुणाः यत्र तिष्ठन्ति वर्त्तन्ते देवः इन्द्रादिदेवगणोऽपि तमात् शङ्गते ततः भयं करोतीत्यर्थः॥८३॥



 राजन्! यस्तु अर्थिनां मनोरथं पूरयति, तस्येप्सितं देवःसम्पादयति। यथोक्तम्,—

**कृते विनिश्चये पुंसां विष्णुः पूरयतीप्सितम्।  
यदि स्यात् दार्ढ्यसम्पत्तिः सत्यं सत्यं हि मानव!॥८४॥**

 अपि च। —

उत्साहसम्पन्नमदीर्घसूत्रं  

**क्रियाविधिज्ञं व्यसनेष्वसक्तम्।  
शूरं कृतज्ञंदृढ़निश्चयञ्च  
लक्ष्मीः स्वयं वाञ्छति वासहेतोः॥८५॥**

 एवं सकल[^97] गुणाधिवासःस विक्रमी राजा सर्व्वसम्पदा परिपूर्णः एकदा स्वमनसि अचिन्तयत्, — 'अहो! असारोऽयं संसारः, कदा कस्य किं भविष्यतीति न ज्ञायते; यच्च उपार्जितं वित्तं, तदपि दानभोगैर्विना सफलं न भवति।

[^97]: "सकलेति। —अधिवसन्ति एतम् [ आधारे घञ् ] इति अधिवासःआश्रयः, सज्जनानांगुणानाम् अधिवासः सर्व्वगुणाश्रय इत्यर्थः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 दृढ़चेतसाम् ईप्सितं स्वयं विष्णुरेव सफलयति इति दर्शयितुमाह, कृते इति। — हे मानव! यदि चेत्, दार्ढ्यसम्पत्तिः दृढ़तासम्पत् स्यात् विद्येत, तर्हि विनियमेस्थिरज्ञाने, कृते सति, विष्णुः ईश्वरः पुंसां जनानाम्, ईसितं तेषामभिलषितं, पूरयतिसम्पादयति, इति सत्यं सत्यमतिसत्यमित्यर्थः, हि निश्चये। दृढ़चेतसाम् ईश्वर एवसहाय इत्यर्थः॥८४॥

 उत्साहादिमतां लक्ष्मीप्रियत्वं प्रदर्शयति, उत्साहेत्यादिना। उत्साहसम्पन्नम्उद्यमशीलम्, अदीर्घसूत्रम् अचिरक्रिय, ("दीर्घसूतश्चिरक्रियः" इत्यमरः) क्रियाविधिज्ञं कार्य्यस्वविधानज्ञं, कार्य्यानुष्ठानदक्षमित्यर्थः, व्यसनेषु कामजक्रोधजाद्यष्टादशविधमृगयादिदोषेषु इति यावत्, असक्तम् अननुरागिणं, शूरं बलवन्त कृतज्ञम् उपकारवर्त्तारं दृढ़निश्चयं स्थिरप्रतिज्ञश्च, जनं लक्ष्मीः सम्पदधिष्ठात्री देवीस्वयम् चात्मनैव वासहेतोःः \[हेतुशब्दयोगात् “षष्ठीहेतुप्रयोगे” ( २।२।२६ पा० ) इति सूत्रेण षष्ठी\]निजवसतिनिमित्तं वाञ्छति अभिलषति। उक्तगुणसम्पन्नोजनः स्वत एव लक्ष्मीवान्भवतीम्यर्थः। उपजातिः वृत्तम्॥८५॥



अतो वित्तस्य सत्पात्रे दानमेकं[^98]फलम्; अन्यथा नाशमेवप्राप्नोति। उक्तञ्च,—

[^98]: "एकं — मुख्यम्।"

दानं भोगो नाशस्तिस्रो गतयो भवन्ति वित्तस्य।  
यो न ददाति न भुङ्क्ते तस्य तृतीया गतिर्भवति॥८६॥

 तथा चोक्तम्,—

उपार्ज्जितानां वित्तानां त्याग एव हि रक्षणम्।  
तटाकोदरसंस्थानां परीवाह इवाम्भसाम्॥८७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 दानादिकं विना अर्थस्य निरर्थकता प्रदर्शयति, दानमिति। —दानं सत्पात्रे अर्पणं, भोगः उपभोगः, नाशःयोगदिभिरपहरणम्, एवं तिस्रःत्रिविधाः, गतयःपरिणामाः, वित्तस्य धनस्य भवन्ति। यो जनः, न ददाति दीनेभ्यो दानं न करोति,न भुङ्क्ते नोपभोगं करोति, तस्य जनस्य, तृतीया गतिः नाशरूपा इत्यर्थः भवति,धनानामिति शेषः। आर्य्या वृत्तम्॥८६॥

 सञ्चितधनानां दानमेव ऐहिकामुष्मककफलस्थितिरूपरक्षणात्मकतया सुधीभिरवश्यं करणीयमित्युपमया समर्थयते, उपार्ज्जितानामिति। —तटाकोदरसंस्थानांसरोवरमध्यस्थितानाम्, अम्भसांजलानां परीवाहः\[परिपूर्ववहधातोःघञि रूपम्; अत्र"उपसर्गस्य घञामनुष्ये बहुलम्” ( ६।३।१२२ पा० ) इति उपसर्गस्य दीर्घता\] जलनिःसारणमिव इत्यर्थः, उपार्ज्जितानां वित्तानां धनानां, त्यागः दानं ("त्यागी विज्ञापनंदानम्" इत्यमरः) "दातव्यं प्रत्यक्षं पात्रनिमित्तेषु विशेषतः” इति याज्ञवल्क्योक्तपाचविनियोग इत्यर्थः एव दानादन्यत् रक्षणं नास्तीत्यर्थः; "सीदते द्विजमुख्याय योऽर्थिने न प्रयच्छति। सामर्थ्येसति दुर्बुद्धिर्नरकायोपपद्यते॥” इति विष्णुधर्म्मोत्तरवचनेन अदातुः नरकाप्तिप्रतिपादनात् चेदेव नरकगमनं तदा रक्षितमपि धनं न रक्षितमितिभावः। हि निश्चये। रक्षणं रक्षणोपायः; धनानां विनियोगेऽपि दानस्य सहस्रानन्तादिफलजनकतया तत्फलानाञ्च स्थितेर्दानमेव तेषां सुष्ठुरक्षणोपाय इत्यर्थः। दानस्य सहस्रादिफलजनकत्वं "सहस्रगुणितं दानं भवेद्दत्तं युगादिषु" इति वृद्धमनुवचनेन तथा "गत्वा यद्दीयते दानं तदनमफलं स्मृतम्। सहस्रगुणमाहूय याचितेतु तदर्द्धकम्॥” इति स्मृतिवचमेन प्रतिपादितम्। एतेन एतदुक्तं भवति, — यथा हि पुष्करिण्यां रक्षितव्यजलात् अधिकं नलं निःसार्य्य रोधोभङ्गादिकं निवारणीयं, तथाच



 अपि च —

दातव्यं भोक्तव्यं धनविषये सञ्चयो न कर्त्तव्यः।  
पश्येह मधुकरीणां सञ्चितमर्थं हरन्त्यन्ये ॥८८॥

 इत्येवं विचार्य्य, सर्व्वस्व[^99]दक्षिणंयक्षं कर्तुम् उपक्रान्तवान्।

[^99]: "सर्वस्वेति। —सर्वस्वं सर्वधनं दक्षिणा यत्र तत् तादृशम्; विश्वमिदाख्यमित्यर्थः।"

 ततः शिल्पिभिरतीव मनोहरो मण्डपः[^100]कारितः। सर्वाऽपि यज्ञसामग्री समाहृता; देव-मुनि-गन्धर्व्व-यक्ष-सिद्धादयश्च समाहूताः। तस्मिन्नवसरे समुद्राह्वानार्थं कश्चिद् ब्राह्मणःसमुद्रतीरे प्रेषितः। सोऽपि समुद्रतीरंगत्वा, गन्धपुष्पादि षोडशोपचारं[^101]विधायाऽब्रवीत् —

[^100]: "मण्डपः, —यज्ञशालाऽभिधो बृहज्जनाश्रयः।"

[^101]: "षोडशोपचारं —षोडशसङ्क्याता उपचाराःयस्मिन् तत्; षोडशोपचाराः यथा, —“आसनं स्वागतं पाद्यमर्घ्यमाचमनीयकम्। मधुपर्काचमस्नान- वसनाऽऽभरणानि च। गन्धपुष्पे धूपदीपौनैवेद्यं वन्दनं तथा॥” इति।"

"भोः समुद्र! विक्रमार्को

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सञ्चेतव्यधनात् अधिकं धनं पात्रेभ्यो दत्त्वा अनन्तपुण्योपार्ज्जनंचौरादिभ्यः स्वीयधनजीवनरक्षणञ्च करणीयं तथा कार्पण्यादिकञ्च दुर्नाम धनोन्मादनञ्च परिहरणीयम् इति। (तड़ागस्य जलाधिको यथा कर्त्तव्यं तद्विवेचितमस्माभिः अस्मत्कृतायाम्उत्तररामचरितस्य "पूरोत्पीड़ेतडागस्य परीवाहःप्रतिक्रिया” इति श्लोकस्य अभिनवव्याख्यायाम् ) पथ्यावक्त्रंवृत्तम्॥८७॥

 दानभोगादिकं विना धनसञ्चयस्य दोषं दर्शयति, दातव्यमिति। —धनविषयेअर्थसम्बन्धे, दातव्यं दानं कर्त्तव्य, भोक्तव्यं भोगः कर्त्तव्यः, सञ्चयः दानभोगादिकम् अकृत्वा सङ्ग्रहः न कर्त्तव्यः; पश्य समालोकय, इह संसारे, मधुकरीणाम् (अवस्त्रीत्वमविवक्षितं, सञ्चये हि पुरुषात् स्त्रीणामाग्रहातिशय्यदर्शनात् इति वा ) मधुमक्षिकाणां केवलसञ्चयशौलानामिति भावः, सञ्चितं सङ्गृहीतम्, अर्थं क्षौद्रपटलम् इत्याशयः \[ एतेन सञ्चितार्थेन सह आश्रयविनाशोऽपि ध्वन्यते \] अन्ये जनाः,हरन्ति आत्मसात् कुर्व्वन्ति; अतिसञ्चयशीलो जनः समूलं नश्यतीति निर्गलितार्थः। आर्य्या वृत्तम्॥८८॥



राजा यज्ञं करोति, तेन प्रेषितोऽहं त्वामाह्वातुं (म) समागतः" इति जलमध्ये पुष्पाञ्जलिं दत्त्वा क्षणं स्थितः। कोऽपि तस्यप्रत्युत्तरं न ददौ। तत उज्जयिनीं यावत् प्रत्यागच्छति, तावत्देदीप्यमानशरीरः[^102] इति भृशार्थे यङ्प्रत्यये “सन्यङीः” (हा पा० ) इति धातोद्वित्वं, ततःअभ्यासकार्य्यं, ततः“लटःशतृशानचौ”( ३।२।१२४ पा० ) इति शानच् तादृशं शरीरं यस्य सः ]।")समुद्रो ब्राह्मणरूपी सन्, तमागत्यअवदत् —“भो ब्राह्मण! विक्रमेण अस्मान् आह्वातुंप्रेषितस्त्वं,तर्हि तेन या अस्माकं सम्भावना[^103]कृता, सा प्राप्तैव। एतदेवसुहृदोलक्षणं यत् समये दानमानादि क्रियते। उक्तञ्च—

[^102]: "देदीप्यमानशरीरः, —अत्यर्थर्थभामुरगेहः, तेजःपुञ्जमयवपुरित्यर्थः, [ दीपधातोः“एकाची हलादेः” ( ३।१।२२ पा०

[^103]: "सम्भावना —सम्मानना, सादरार्हणा इति यावत्।"

**ददाति प्रतिगृह्नाति गुह्यमाख्याति पृच्छति।  
भुङ्क्तेभाजयते चैव षड्विधं प्रीतिलक्षणम्॥८९॥**

 दूरस्थितानां मैत्रीनश्यति, समीपस्थानां वर्द्धत इति नवाच्यम्; अत्र स्नेह एव प्रमाणम्[^104]। तथा चोक्तम्,—

[^104]: "प्रमाणम्—कारणम्।"

**दूरस्थोऽपि समीपस्थो यो वै मनसि वर्त्तते।  
यो वैचित्तेन दूरस्थः समीपस्थो हि दूरतः॥९०**

**॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (म ) आह्वातुम् —आकारितुं निमन्त्रयितुमित्यर्थः, ( "हूतिराकारणाह्वानम्”इत्यमरः)।

 सुहृल्लक्षणमाह, ददातीति। —ददाति किमपि प्रीतिकरं वस्तु मित्राय प्रयच्छति,प्रतिगृह्णाति तथा मित्रात् तादृशं वस्तु आदत्ते, गुह्यं गोपनीयवाक्यम्, आख्यातिकथयति, पृच्छति जिज्ञासते, भुङ्क्ते मित्रगृहे भोजनं करोति, भोजयते मित्रंस्वगृहेभोजयति च एवं षड़विधं दान-प्रतिग्रह गुह्यभाषण प्रश्न भोजन भोज्यदानात्मकमितिभावः, प्रीतिलक्षणं प्रणयचिह्नं भवति। अत्र परश्लोके च पथ्यावक्त्रंवृत्तम्॥८९॥

 स्नेह एव मैत्रीलक्षणं न सामीप्यादिकमिति दर्शयितुमाह, दूरस्थ इति। —यो वै यो हिमनसि चित्ते, वर्त्तते स दूरस्थोऽपि दूरदेशस्थितोऽपि समीपस्थः निकटवर्ती,



 उक्तञ्च,—

गिरौ कलापीगगने पयोदः  
लक्षान्तरेऽर्कश्च अले च पद्मम्।  
इन्दुर्द्विलक्षेकुमुदस्य बन्धुः  
यो यस्य मित्रं न हि तस्य दूरम्॥९१॥

 तस्मात् सर्व्वथा गन्तव्यं मे, किन्तु ममात्र किञ्चित् प्रयोजनमस्ति। तस्मैराज्ञेव्ययार्थमेतद्रत्नचतुष्टयं दास्यामि। एतेषां माहात्म्यम्, —एक रत्नं यद्वस्तु स्मर्य्यते, तद्ददाति; द्वितीयरत्नेन भोजनादिकम् अमृततुल्यमुत्पद्यते; तृतीयरत्नात् चतुरङ्गबलं[^105]भवति; चतुर्थाद्रत्नात् दिव्याऽऽभरणानिजायन्ते। तदेतानि रत्नानि गृहीत्वा राज्ञो हस्ते प्रयच्छ”।

[^105]: "चतुरङ्गबलं— हस्त्यश्वरथपदातिरूपाङ्गचतुष्टययुतसैन्यम्।"

 ततो ब्राह्मणस्तानि रत्नानि गृहीत्वा, उज्जयिनीं यावत्

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

भवति इति शेषः। यो वै यो हि, चित्तेन मनसा, \[पत्र तृतीया विवक्षणीया\]दूरस्थःअर्थात् चित्तबहिर्भूतः, स समीपस्थोऽपि निकटवर्ती सन्नपि, दूरतःदूरस्थएव। चित्तयोग एव सामीप्यविधायक इति भावः॥९०॥

 अमुमेवार्थं दृष्टान्तहारेण समर्थयमान आह, गिराविति। —-कलापीमयूरः, गिरौपर्वते, तिष्ठतीति शेषः, गगने आकाशे च पयोदः मेघः, विद्यते इति शेषः; तथालक्षान्तरेलक्षयोजनदूरे, अन्तरीक्षे इति शेषः, अर्कःसूर्यःतिष्ठतीति शेषः, जलेसलिले च, पद्मं कमल, विद्यते इति शेषः; इन्दुः चन्द्रः, द्विक्षणेलक्षद्वययोजनान्तरेइति यावत्, ("भूस्थो योजनलक्षेऽर्कं पश्येल्लक्षद्वयाद्विधुम्” इति मुग्धबोधैकवाक्यत्वादितिभावः। अत्र हि लक्षयोजनान्तरे सूर्य्यवस्थानं, द्विलक्षयोजनान्तरे च चन्द्रावस्थानंयदुक्तं, तन्नसमीचीनं, ज्योतिषसिद्धान्तविरोधात्; ग्रहावस्थानविषये सूर्यसिद्धान्तवचनं यथा — "मन्दामरेज्यभूपुत्रसूर्य्यशुक्रेन्दुजेन्दवः। परिभ्रमन्त्यधोऽधः स्थाःसिद्धविद्याधरा घनाः॥” इति; सिद्धान्तशिरमणौ यथा —"भूमेः पिण्डःशशाङ्क ज्ञ-कवि-रवि-कुजेज्यार्किनक्षत्रकक्षाः” इति।) स्थितोऽपीति अध्याहार्य्य, कुमुदस्य कैरवस्य, बन्धुः मित्रं, तद्विकाशकत्वादिति भावः; हि तथाहि, यो जनः, यस्य जनस्य, मित्रंसुहृत् तस्य दूरं न भवतीति शेषः। उपजातिःवृत्तम्॥**९**१॥



आगतः, तावद् यज्ञसमाप्तिर्जाता। राजा अवभृथस्रानं[^106]कृत्वा सर्वान् अर्थिजनान् परिपूर्णमनोरथान् अकरोत्।ब्राह्मणो राजानं दृष्ट्वा रत्नानि अर्पयित्वा प्रत्येकं तेषां गुणकथनमकथयत्। ततो राजा अवदत् —“भो ब्राह्मण! भवान्यज्ञदक्षिणाकालं व्यतिक्रम्य समागतः मया सर्वोऽपि ब्राह्मणसमूहो दक्षिणया तोषितः, तर्हि त्वम् एतेषां चतुर्णां मध्ये,यत् तुभ्यं रोचते, तद्गृहाण”।ब्राह्मणेनोक्तं, — “गृहं गत्वागृहिणीं, पुत्रं स्नुषा[^107]च्चपृष्ट्वा सर्व्वेभ्यो यद्रोचते, तद्ग्रहीष्यामि”। राज्ञोक्तं —“तथा कुरु”। ब्राह्मणोऽपि स्वगृहमागत्य सर्व्वं वृत्तान्तं तेषामग्रे अकथयत्। तच्छ्रुत्वापुत्रेणोक्तं —“यद्रत्नंचतुरङ्गबलं ददाति, तद् ग्रहीष्यामः;यतः सुखेन राज्यं कर्त्तुम् आर्हिष्यामः”। पित्रोक्तं, —“बुद्धिमता राज्यं न प्रार्थनीयम्। उक्तञ्च,—

[^106]: "अवभृथस्नानं — यज्ञान्तस्नानम्। ("

[^107]: "स्नुषां —पुत्रबधूम्।"

रामस्य व्रजनं, बलेर्नियमनं, पाण्डोः सुतानां वनम्,  
वृष्णीनां निधनं नलस्य नृपतेः राज्यात् परिभ्रंशनम्।  
सौदासं तदवस्थ, मर्ज्जुनबधं, सञ्चिन्त्य लङ्केश्वरम्,  
दृष्ट्वा राज्यकृते विड़म्बनगतं, धीमान् न तद्वाच्छयेत्॥९

२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 दृष्टान्तप्राचुर्य्येण राज्यकृतमनर्थजातमुपवर्णयन् राज्यस्य बुद्धिमदकाम्यत्वरूपं स्वोक्तमेव समर्थयमान आह, रामस्येति। —रामस्य रघुनन्दनस्य, व्रजनं वने निर्वासनं, बलेः बलिराजस्य, नियमनं बन्धनं पाण्डोः सुतानां पाण्डुपुत्राणां वनं वनवासं, वृणीनां यादवानां निधनं विनाशं, नलस्य नृपतेः नलराजस्य, राज्यात् परिभ्रंशनं राज्यच्युतिं,सौदासं तन्नामकं सूर्य्यवंशीयं राजानं, तदवस्थं तादृशावस्थाप्राप्तं राक्षसयोनिमापन्नमित्यर्थः,(सौदासनामा हि कश्चित् सूर्य्यवंशीयः क्षितिपतिर्मृगयाश्रान्तोवनात् प्रतिनिवर्त्तमानः पथोऽर्थं वशिष्ठेन शक्तिणा कलहायमानः दुर्द्दमराज्यनदेनोन्मत्तःक्रुध्यन्पन्थानममुञ्चन्तं तं मोहात् कशया प्रहरन् क्रुरेन तेनाभिशप्तः राक्षसयोनिमवाप्य



पुनः पिता वदति —"यस्माद्धनं लभ्यते, तद् गृहाण, धनेनसर्व्वमपि लभ्यते। उक्तञ्च, —

न तदस्ति जगत्यस्मिन् यद्यनेन न लभ्यते।  
निश्चित्य मतिमांस्तस्माद् अर्थमेकं प्रसाधयेत्॥९३॥

 भार्य्यायोक्तं, —“यद्रत्नं षड्रसान् सूते[^108],तत् गृह्यताम्।सर्व्वेषां प्राणिनामनेनैव प्राणधारणं भवति। उक्तञ्च—

[^108]: "सूते —उत्पादयति, जनयति इत्यर्थः।"

अन्नं विधात्रा विहितं मर्त्यानां जीवधारणम्।  
तस्मादन्नात् परं किञ्चित् प्रार्थयेन्न कदाचन॥९४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

दीर्घकालं क्लेशमनुबभूवेति पौराणिको कथा) अर्ज्जुनबधं कार्त्तवीर्य्यबधञ्च,सञ्चिन्त्य विविच्य तथा राज्यकृते राज्यनिमित्तं (परस्त्रीहरणादिव्यापारोहिदुर्दमराजत्वादिमदनिमित्तक एव भवति इति बोध्यम्) विडम्बनगतं सीताहरणादिकुप्रवृत्त्या पश्चात् रामचन्द्रकृतविविधविडम्बनाग्रस्तं, लङ्केश्वरं रावणम् \[अब लोकेश्वरमिति तन्त्रान्तरीयपाठे तु —विडम्बनगतं वामनरूपविम्बितं, लोकेश्वरं जगदीश्वरं,स्वयं भगवन्तमपि राज्यार्थं विडम्बनाग्रस्तमित्यर्थः\] दृष्ट्वा विलोक्य, धीमान् बुद्धिमान्जनः, तद् राज्यं, न वाञ्छयेत् नाभिलषेत् \[वाञ्छधातोर्भ्वादिगणीयतया "वाञ्छेत्"इत्यस्यैव साधुत्वेपि वाञ्छां कुर्य्यादित्यर्थे नामधातु निष्पाद्यतां समर्थ्य प्रयोगोऽयंकथञ्चित् समाधेयः। अत्रतुष्यतु दुर्जनन्यायेन तु "तद्वाञ्छयेत्" इत्यत्र "तद्वाञ्छति"इत्यपि पाठः कल्पयितुं शक्यते इति बोध्यम्\]। शार्दूलविक्रीडितं वृत्तम्॥९२॥

 धनसेवैवैकं सर्वार्थसाधनम् इति दर्शयितुमाह, न इति। —यत् वस्तु, धनेन नलभ्यते न प्राप्यते तत् तादृशं वस्तु, अस्मिन् जगति नास्ति सर्व्वमेव धनेन प्राप्यतेप्रति भावः; इति निश्चित्य एवं स्थिरीकृत्य, मतिमान् बुद्धिमान् जनः, तस्मात् स्थिरीकरणात् एकम् अर्थं धनमेव, प्रसाधयेत् उपार्ज्जयेत्। इतः ९९ श्लोकपर्य्यन्तं पथ्यावक्त्रंवृत्तंज्ञेयम्॥९३॥

 अन्नसंस्थानमेव धनाद्यर्ज्जनफलं यो यत्किञ्चित् करोति तत्सर्वमद्यार्थमेव, अतःअन्नमेव प्रार्थनीयं नान्यत् किञ्चित् इति दर्शयितुमाह, अन्नमिति। —विधात्रा ईश्वरेण मर्त्यानां मनुष्याणां जीवधारणं प्राणधारणोपायभूतम्, पद्मं भोग्यवस्तु,विहितं निर्म्मितं, तत्मात् ततः कारणात्, चन्द्रात् परं भोज्यवस्तुनोऽन्यत्, अन्नभिन्नमित्यर्थ, किञ्चित् किमपि द्रव्यं, कदाचन कदापि न प्रार्थयेत् नाभिलषेत्॥९४॥



 युषयोक्तं, —“यद्रत्नंरत्नाभरणादिकं सूते, तद् ग्राह्यम्। उक्तञ्च.,—

**भूषयेत् भूषणैः रम्यैर्यथाविभवमादरात्।  
शुचिसौभाग्यवृद्ध्यर्थमायुर्लक्ष्म्यभियेवृत्तये॥९**

**५॥  
सुहृत्सु शुभदं नित्यं वास एव विभूषणम्।  
रत्नैश्चदेवतातुष्टिभूषणस्यापि धारणात् ”॥९६॥**

 एवं चतुर्णांपरस्परं विवादो लग्नः[^109]। ततो ब्राह्मणोराजसमीपमागत्य, चतुर्णांविवादवृत्तान्तमकथयत्। राजाऽपितच्छ्रुत्वा तस्मैब्राह्मणाय चत्वार्य्यपि रत्नानि ददौ”।

[^109]: "लग्नः—जातः।"

 इति कथां कथयित्वा पुत्तलिका राजानमवदत् —“भो राजन्! औदार्य्यंनाम सहजो[^110]गुणः, न तु औपाधिकः[^111]।उक्तञ्च,—

[^110]: "सहजः, —स्वाभाविकः।"

[^111]: "औपाधिकः, —उपाधिवशादारोपितः कृत्तिम इत्यर्थः।"

**चम्पकेषु यथा गन्धः कान्तिर्मुक्ताफलेषु च।  
यथेक्षुदण्डे माधुर्य्यम् औदार्य्यं सहजं तथा॥९७॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 रत्न-भूषयधारणस्य गुणवत्तां प्रकटयति श्लोकद्वयेन, भूषयेदित्यादिना।—- शुचिसौभाग्यार्थं शुचित्वस्य सौभाग्यस्य च वृद्धये, तथा आयुर्लक्ष्म्यभिवृद्धयेआयुषी जीवनकालस्य, लक्ष्म्याःसम्पदश्च, हरये प्राचुर्य्याय, यथाविभवं विभवानुसारय, आदरात् आदरपूर्वकं रम्यैः रमणीयैः, भूषणै अलङ्कारैः, भूषयेत् आत्मानं भूषितं कुर्य्यात्॥९५॥

 सुहृत्सु प्रति।—सुहत्सु मित्रेषु वास एव वस्त्रमेव नित्यं सर्वदा, शुभदं मङ्गलदायक, विभूषणम् अलङ्कारः; रत्नैःरत्नधारणेन, देवतातुष्टिःदेवतायाः सन्तोषोभवति, भूषणस्यापि धारयात् देवतुष्टिर्भवति॥९६॥

 चम्पकादिषु गन्धादीनां सहजत्वप्रदर्शनमुखेन औदार्य्यस्यापि साहजिकत्वं प्रतिपादयति, चम्पकेषु इति। — यथा चम्पकेषु गन्धः सौगन्ध्यं, सहजः स्वाभाविकः, मुक्ताफलेषु कान्तिः दीप्तिः सहजा स्वाभाविकी, इक्षुदण्डच माधुर्य्य मिष्टता सहजं स्वाभा-



 त्वयि एवंविधमौदार्य्यं विद्यते चेत् तर्हि अस्मिन् सिंहासनेसमुपविश”। तच्छ्रुत्वा राजा तूष्णीमासीत्

\[इति विक्रमार्कचरिते सिंहासनोपाख्याने अप्सराभोजसंवादे सर्वस्वदक्षिणयश  
वर्णनं नाम तृतोयोपाख्यानम्\]॥३॥

**\_\_\_\_\_\_\_\_\_\_\_\_\_**

**अथ कृतज्ञतापरीक्षणं नाम चतुर्थोपाख्यानम्।**

![](../books_images/U-IMG-172045699024.jpg)

 पुनः सिंहासनमाऽऽरुरुक्षुं[^112]भूपतिं प्रतिरुध्य तेन च,पृष्टा, अन्यापुत्तलिका वदति स्म —“भो राजन्! श्रूयताम्;— विक्रमादित्ये राज्यं कुर्व्वति, एकदा ब्राह्मणः कश्चित् सकलविद्याविचक्षणः, समस्तगुणगणालङ्कृतोऽपि अपुत्रः समभवत्।एकदा भार्यया भणितं, —“भोः प्राणेश्वर! पुत्रं विना गृहस्थस्य गतिर्नास्तीति स्मृतिविदो वदन्ति। तथाहि,—

[^112]: "आरुरुक्षम् — आरोदुमिच्छन्तम्।"

अपुत्रस्य गतिर्नास्ति स्वर्गो नैव च नैव च।  
तस्मात् पुत्रसुखं दृष्ट्वा पञ्चाद्भवति तापसः॥९८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

विकं, तथा तद्वत् औदार्य्यम् उदारता, सहज स्वाभाविकमेव, विदुषां गुणः भवतिइति शेषः॥९७॥

इति तृतीयोपाख्यानम्।

\_\_\_\_\_\_\_\_\_\_\_\_

 अपुत्रस्य स्वर्गाद्यप्राप्तौ स्मृतिप्रमाणमाह, अपुत्रस्य इति। —अपुत्रस्य पुत्रहीनस्यजनस्य, गतिः सङ्गतिः, मोक्षलाभ इत्यर्थः नास्ति न वर्त्तते, स्वर्गःस्वर्गलाभश्च, नैव चनेव च कथमपि नेत्यर्थः,\[अत्यन्तासम्भवत्वद्योतनाय द्विर्वचनम्\] सम्भवतीति शेषः; तस्मात् ततःकारणात् पुत्रमुखं दृष्ट्वा विलोक्य, पश्चात् तदनन्तरं तापसः तपस्वी,संसारं परित्यज्य वनवासीत्यर्थः भवति लोक इति शेषः॥९८॥



**शर्वरीदीपकश्चन्द्रः प्रभाते दीपको रविः।  
त्रैलोक्यदीपको धर्म्मःसत्पुत्रः कुलदीपकः॥९९॥  
नागो भाति मदेन, कं जलरुहैः, पूर्णेन्दुना शर्व्वरी,  
शीलेन प्रमदा, जवेन तुरगो, नित्योत्सवैर्मन्दिरम्।  
वाणी व्याकरणेन, हंसमिथुनैर्नद्यः, सभा पण्डितैः,  
सत्पुत्रेण कुलं, नृपेण वसुधा, लोकत्रयं विष्णुना॥१००॥**

 ब्राह्मणेनोक्तं, —“भोः प्रिये ! सत्यमुक्तंत्वया, परंपरोद्यमेन[^113]द्रव्यं लब्धुं शक्यते, गुरुशुश्रूषया विद्याऽपिलभ्यते, यशः सन्ततिश्च परमेश्वराऽऽराधनं विना न सिध्यति। उक्तञ्च,—

[^113]: "परीद्यमेन —अत्युत्तमप्रयत्नेन।"

**निरन्तरा सुखापेक्षा हृदये यदि विद्यते।  
कृत्वा भावं दृढतरं भवानीवल्लभं भजेत्”॥१०१॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सत्पुत्त्रस्य कुलोज्ज्वलकरत्वं सहृष्टान्तं प्रदर्शयति, शर्व्वरौत्यादिना श्लोकद्वयेन।—चन्द्रः शशी, शर्वरीदीपकः शर्वरीं रात्रिं दीपयति उज्ज्वलीकरोति यः तादृशः, प्रभातेदिने सञ्जाते इत्यर्थः, रविः सूर्य्यः, दीपकःआलोकप्रदः, धर्म्मःविहितकर्म्माद्यनुष्ठानं, त्रैलोक्यस्य त्रिभुवनस्य, दीपकः शोभावर्द्धक इत्यर्थः; एवं सत्पुत्रःगुणवान् पुत्रः,कुलदीपकः कुलस्य वंशस्य दीपकःशोभाकरः, भवतीति शेषः॥९९॥

 नाम इति। —नागः हस्ती, मदेन मदजलक्षरणेन, भाति शोभते, कं जलं,जलरुहैः पद्मैःभाति, शर्व्वरीरात्रिः, पूर्णेन्दुना पूर्णचन्द्रेण भाति; प्रमदा नारी,शौलेन सत्स्वभावेन, भाति; तुरगःअश्व, जवेन वेगेन, भाति; मन्दिरं गृहं,नित्योत्सवैःनित्यं सततम् उत्सवैःनृत्यगीताद्युत्सवैः, भाति; वाणी वाक्यं, व्याकरणेनव्याकरणोक्तनियमयोगेन भाति; नद्यः सरितः, हंसमिथुनैःहंसदम्पतिसञ्चरणैः, भान्ति; सभा जनसमागमस्थानं पण्डितैः विद्वद्धिः, भाति। तथा एवं कुलं वंशः,सत्पुत्रेण गुणवता पुत्रेण भाति; वसुधा पृथ्वौ नृपेण राज्ञा, सुपाल केनेत्यर्थः, भाति;लोकत्रयं त्रिभुवनं, विष्णुना नारायणेन भगवज्ज्योतिः प्रकाशेनेत्यर्थः, भाति राजते। शार्दूलविक्रीडितं व्रतम्॥१००॥

 भगवदाराधनमन्तरा यश-आदिकं स लब्धंशक्यते इति यदाह, तव प्रमाणं



 भार्य्ययोक्तं —"भवान् सर्व्वज्ञं, अतः परमेश्वरप्रसादार्थं किमपि व्रतादिकमनुष्ठेयम्”। तेनोक्तं, —“मयाऽप्यङ्गीकृतमेववचनम्। कुतः ?—

**युक्तियुक्तमुपादेयं वचनं बालकादपि।  
विदुषाऽपि सदा ग्राह्यं वृद्धादपि न दुर्वचः॥१०२॥**

 इत्युक्त्वा ब्राह्मणः परमेश्वरप्रीत्यर्थं रुद्रा[^114]नुष्ठानंकृतवान्।

[^114]: "रुद्रेति। —रुद्रस्य शङ्करस्य, अनुष्ठानं व्रताचरणम्।"

 ततः एकदा रात्रौ तं ब्राह्मणं स्वप्ने जटामुकुटधारी वृषभवाहनःभूतभावनः[^115]भवानीपतिः प्रत्यक्षीभूय उवाच—"भो ब्राह्मण! त्वं प्रदोषव्रतम्(छ) प्राचर, तेन व्रताचरणेन तव पुत्रो भविष्यति”। ततः प्रभाते ब्राह्मणेन वृद्धानां पुरतः स्वस्वनवृत्तान्तः कथितः। तैरुक्तं, —“भो ब्राह्मण! यथार्थोऽयं स्वप्नः। उक्तञ्च स्वप्नाध्याये,—

[^115]: "भूतभावनः, —सृष्टिकर्त्ता।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

दर्शयति, निरन्तरेति। —यदि चेत्, हृदये मनसि निरन्तरा निरवच्छिन्ना, सुखापेक्षा सुखभोगवासनाविद्यते वर्त्तते, तर्हि दृढतरं स्थिरतरं, भावं भक्तिं, कृत्वा विधायभवानीवल्लभं शिवं भजेत् पूजयेत्। भक्त्या शिवोपासनां विना कस्यापि ऐहिकमामुष्मिकंसुखं नैव सम्भवतीति भावः। इतः१०३ श्लोकपर्य्यन्तं प्रतिश्लोकं पथ्यावक्त्रंवृत्तम्॥१०१॥

 तद्वचनस्वीकारे हेतुं प्रदर्शयति, युक्तियुक्तमिति। —विदुषा पण्डितेनापि, युक्तियुक्तं समुचितं वचनं वाक्यं, बालकादपि शिशुजनात् अनभिज्ञादपीत्यर्थः, उपादेयंग्राह्यम्; वृद्धात् वृद्धजनात् अभिज्ञादपीत्यर्थः, दुर्वचः प्रयुक्तवाक्यं, न ग्राह्यं नग्रहणीयम्। उचितवाक्यं सर्वस्मादेव ग्राह्यम्, अनुचितन्तु कस्मादपि न ग्राह्यमितिसमुदितार्थः॥१०२॥

 (छ) प्रदोषव्रतं —प्रदोषे रजनीमुखे रात्रेःप्रथमे यामे इत्यर्थः, ("प्रदोषोहस्तमवादूर्द्धेघटिकाद्वयमिष्यते” इत्युक्तेः) अनुष्ठेयं यद् व्रतं शिवाऽऽराधनरूपं तत्।प्रदोषव्रतलक्षणं यथा हेमाद्री, —"त्रयोदश्यां तथा रात्रौ सोपहारं त्रिलोचनम्। इद्वेशंप्रथमे यामे मुच्यते सर्व्वपातकैः॥” इति।



देवो द्विजो गुरुर्गावः पितरो लिङ्गिनो नृपः।  
यद्वदन्ति वचः स्वप्ने तत् तथैव विनिर्दिशेत्॥१०३॥

 अस्मिन् व्रतेऽनुष्ठिते तव पुत्रो भविष्यति” इति।

 तेषां वचनं श्रुत्वा ब्राह्मणो मार्गशीर्षः[^116]

शुक्लत्रयोदशीतिथौ शनिवारे कल्पोक्तविधिपूर्व्वकं[^117]प्रदोषव्रतमनुष्ठितवान्। तेन व्रताचरणेन परमेश्वरः प्रसन्नो भूत्वा पुत्रमस्मै प्रायच्छत्।

[^116]: " मार्गशीर्षः, —अग्रहायणः।"

[^117]: "कल्पोक्तविधिपूर्व्वकं —कर्म्मपद्धतिविधानपुरःसरम्।"

 तदनन्तरं पुत्रे जाते, तस्य पुत्रस्य ब्राह्मणो जातकर्म्म[^118] विधाय,द्वादशदिवसे तस्य "देवदत्तः" इति नामकरणंकृत्वा,(ट) यथाकाले अन्नप्राशनाद्युपनयनान्तानि कर्म्माणि अकार्षीत्। ततः उपनीतं वेदशास्त्रादिकं शिक्षयित्वा षोड़शेवर्षे गोदानानन्तरं विवाहं कारयित्वा,(ठ) स्वयं तीर्थयात्रां

[^118]: "जातकर्म्म —पुत्रजन्मकालिकाभ्युदयिकसस्कारविशेषम्। विधाय —कृत्वा।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

परमेश्वरादिष्टस्य स्वप्नव्यापारस्य याथार्थ्यंप्रतिपादयितुं स्वप्नाध्यायोक्तप्रमाणमाह,देव इति।—देवः देवता, द्विजःब्राह्मणः, गुरुः मन्त्रदाता गावः धेनवः, पितरः पितृपुरुषाः, लिङ्गिनःब्रह्मचार्य्यादिचिह्नधारिणः पुरुषाः, तथा नृपः राजा, एते स्वप्नेस्वप्रावस्थायां यत् वदन्ति कथयन्ति, तस वाक्यं तथैव यथार्थमेव, विनिर्दिशेत् अवधारयेत्; तत् सत्यमेव भवतीत्यर्थः॥१०३॥

 (ट) द्वादशेत्यादि। —"एकादश द्वादर्श वाऽहनि पिता नाम कुर्य्यात्” इति श्रुतेः। यद्यपि गृह्यकाराः ''दशम्या पुत्रस्य" इति पठन्ति, तैरपि दशम्यामितिमामीपिकमधिकरणं व्याख्येयम्। तेन अशौचान्तदशम्याःपरस्थित एकादशे द्वादशेवाऽहनि कल्पभेदेन नामकरणं ज्ञेयम्।

 (ठ) गोदानेत्यादि। —गावः केशा दीयन्ते विद्यन्ते भव इति दोधातोरधिकरणेल्युट् केशान्तरूपसंस्कारभेदः; स च विवाहात् प्राक् कर्त्तव्यः; यथाह मनः,—"केशान्तः षोडशेवर्षे ब्राह्मणस्य विधीयते” इति। न च गवां पशूनां दानं वितरणमित्येवार्थःवाच्यः, "केशान्तः पुनर्गोदानाख्यं कर्म" इति मिताक्षरावचनात्।



कर्त्तुकामः पुत्राय बुद्धिम्[^119]उपदिशति,— 

[^119]: "बुद्धि —कर्त्तव्यमित्यर्थः।"

“भोः पुत्र!अतिकष्टां[^120] दशांप्राप्तोऽपि स्वधर्माचारं न परित्यज, परैःसह विवादं मा कुरु सर्व्वभूतेषु दया(ण)कार्य्या, परमेश्वरेभक्तिः[^121]विधेया, परस्त्री नावलोकनीया, बलवद्विरोधं माकुरु, मर्म्मज्ञेषु[^122] अनुवृत्तिःविधेया, प्रस्तावसदृशं[^123]व्यक्तव्यं,स्ववित्तानुसारेण व्ययः करणीयः, सज्जनाः सेवनीयाः, दुर्जनाःपरिहर्त्तव्याः, अपराधिषु क्षमा (ध)कर्त्तव्या स्त्रीणां[^124] गुह्यंन वक्तव्यम्”। एवमनेकथा[^125]पुत्राय हितमुपदिश्य श्लोकमिममपठत्—

[^120]: "अतिकष्टां —महाक्लेशदायिनीम्; दशाम् — अवस्थाम्।"

[^121]: "भक्तिः, — पूज्येष्वनुरागः।"

[^122]: "मर्म्मज्ञेषु —रहस्यवित्सु, गोपनीयवृत्तान्तं नानत्मु इत्यर्थः, तत्त्वजेषु इतियावत्; अनुवृत्तिः, —सेवा।"

[^123]: "प्रस्तावसदृशं —प्रसङ्गानुयायि।"

[^124]: "स्त्रीणाम् —अबलानां सकाशे इत्यर्थः, यद्वा — स्त्रीणां—योषितां सम्बन्धि,स्त्रीविषयकमित्यर्थः; गुह्यम् —गोपनीयं, रहस्यमिति यावत्।"

[^125]: "अनेकथा —बहुप्रकारम् [अव्ययमेतत् ]।"

"भोगा न भुक्ता वयमेव भुक्ताः  
 तपो न तप्तं वयमेव तप्ताः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ण) सर्व्वभूतेषु— सर्व्वप्राणिषु; दया —कृपा, परदुःखग्रहरणेच्छेति यावत्,— "यत्रादपि परक्लेशं हर्त्तुंया हृदि जायते। इच्छा भूमिसुरश्रेष्ठ! सा दया परिकीर्त्तिता॥" इत्युक्तलक्षणा।

 (ध) क्षमा—तितिज्ञा, "आकुष्टोऽभिहतोवाऽपि आक्रोशेन्न च हन्ति वा।अदुष्टैर्वाङ्मनः कायैस्तितिक्षोःसा क्षमा स्मृता॥" इत्युक्तलक्षणा।

 संसारवासनाया अनित्यत्व दर्शयति, भोगा इति। —भुज्यन्ते इति भोगाः विषयाः, स्रक्चन्दनवनितादय इत्यर्थः, न भुक्ताः नोपभुक्ताः, आस्माभिरिति शेषः, वयमेव भुक्ताःतैरिति शेषः, वनितादिभोग्यपदार्थानां वशीभूता इति भावः, तपःस्वाश्रमविहित-



कालो न यातो वयमेव याताः  
तृष्णा न जीर्णा वयमेव जीर्णाः॥१०४॥

 अतः परिणतवयसि परिणामसुखावहं किमस्ति चिन्तनीयमभीष्टदेवस्मृते? तत् पुनः गङ्गासलिलपवित्रीकृते तीर्थक्षेत्रे (फ) एव शोभते; तत् इदानीं तीर्थं गन्तुमभिलषामि” इत्युक्त्वा चवाराणसीं जगाम।

 देवदत्तोऽपि पितुरुपदेशं परिपालयन् तत्रैव नगरे स्थितः। एकदा होमसमिधाहरणार्थं महारण्यं प्रविष्टो यावत्समिधः[^126]छिनत्ति, तावद्विक्रमार्को राजा मृगयार्थं वनंगतः, शूकर[^127]मनुधावन्महारण्यं प्रविष्टः, पुरःमार्गम्

[^126]: "समिधः, —यज्ञकाष्ठानि, [सम्यक् इन्धते अनेन सम् + इन्ध—कः, नकारलीपः]।"

[^127]: "शुकरं —कञ्चित् वराहम्। अनुधावन् —अनुसरन्, पलायमानस्य तस्यपश्चात् धावन्नित्यर्थः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

धर्म्मः, न तप्त नाचरितं विधिवन्नाऽनुष्ठितमित्यर्थः, वयमेव तप्ताः तपस्याया अवैधानुष्ठानेन प्रतिकूलफलतया सन्तापं प्राप्ताः कालः न यातः, अखण्डदण्डायमानत्वात्सदैव तिष्ठति इत्यर्थः, वयमेव याताः तद्दशं गताः, बाल्यकौमारयौवनवार्द्धकादिभावात् इति शेषः, तृणा वासना न जीर्णा न क्षीणा, समा एव तिष्ठतीत्यर्थः, वयमेव जीर्णाः कामनायाः सततम् अनुध्यानात् अरां प्राप्ताः। "न जातु कामःकामानामुपभोगेन शाम्यति। हविषा कृष्णवर्त्मेव भूय एवाभिवर्द्धते॥” इति चेतसाक्रियासमभिहारेण सञ्चिन्त्य मा भूत्वम् अस्मादृशी दुस्त्यजविषयपापङ्कनिमग्न इतिध्वनिगर्भो भावः। उपजातिःवृत्तम्॥१०४॥

 (फ) गङ्गेति। —गङ्गायाः भागीरथ्याः, सलिलेन जलेन, पवित्रीकृते शुद्धीभूते,तीर्थक्षेत्रे तीर्थं भवदुःखापहारकं चतुर्वगोपायभूतमित्यर्थः, ("तीर्थं शास्त्राध्वरक्षेत्रोपायोपाध्यायमन्त्रिषु। अवतारर्षिजुष्टाम्भस्त्रीरजःसु च विश्रुतम्॥” इति विश्वः)\[तीर्य्यते भवपारं गम्यतेऽनेन इति धातोः“पातृतुदिवश्चिरिचिसिचिभ्यस्थक्" उणा०( २ पा० ७ ० ) इति स्वक्प्रत्ययः\] तादृशं यत् क्षेत्रं पुष्करादिप्रसिद्धस्थानं तस्मिन्,("क्षेत्रं शरीरे केदारे सिद्धक्षेत्रकलवयोः” इति मेदिनी)।



अजानन्[^128]देवदत्तं दृष्ट्वा नगरमार्गमपृच्छत्। तेन पृष्टोदेवदत्तः स्वयमग्रे गच्छन् राजानं नगरमानयत्। ततो राजादेवदत्तं बहुधा[^129] सम्मान्य, कस्मिंश्चिद्व्यापारेनियुक्तवान्। तदनन्तरं कालो महान् गतः।

[^128]: "पुरः, —नगरस्य, अग्रवर्त्तिनमित्यर्थो वा; मार्ग —पन्यानम्; अजानन्—अनवमच्छन्, कथमपि निर्णेतुमशक्नुवत्रित्यर्थः।"

[^129]: "बहुधा —कृतज्ञतात्र्यञ्जकवाक्य पारितोषिकदानादिभिर्बहुभिः प्रकारैरित्यर्थः; सम्मन्ध—संवर्द्ध्य, सन्तोष्येत्यर्थः; कस्मिंश्चित् व्यापारे —क्वचित् कार्य्ये।"

 एकदा राज्ञाभणितं,— “कथमहं देवदत्तकृतोपकारादुत्तीर्णः[^130]भविष्यामि? यदनेन महतोऽरण्यमध्यात् ग्राममानीतः "तद्राजवचनं श्रुत्वा देवदत्तेन स्वमनसि विचारितम्,— “अहो! सत्पुरुषः अयं कृतमुपकारं न विस्मरति। तदुक्तम्,—

[^130]: "देवदत्तकृतोपकारात् — देवदत्तेन कृतः सम्पादितः यः उपकारः महारण्येभ्रान्तपथस्य मम पथिप्रदर्शनेन नगराऽऽनयनरूपः तस्मात्; उत्तीर्णः, —प्रत्युपकारकरणेन ऋणमुक्त इत्यर्थः।"

प्रथमवयसि तोयं पीतमल्पं स्मरन्तः  
शिरसि निहितभारा नारिकेलीफलानाम्।  
उदकममृतकल्पं दद्युराजीवनान्तं  
न हि कृतमुपकारं साधवो विस्मरन्ति॥१०५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सतां लब्धपकाराविस्मृतौ नारिकेलीवृक्षदृष्टान्तं दर्शयति, प्रथमेति। —प्रथमवयसिशैशवावस्थायां पीतं गृहीतम्, अल्पं तोयं जलं, स्मरन्तः मनसि चिन्तयन्तः,नारिकेलवृक्षाइति शेषः, शिरसि मस्तके, नारिकेलीफलानां स्वसम्भूतानां प्रसवानांनिहितभाराः सन्तः मस्तके फलभार दधानाः सन्त इत्यर्थः,(अत्रशिरोनिहितनारिकेलीफलमारा इति वक्तव्ये यत् द्वितीयचरणपाठः कृतः, स समासगतदोष एव, तथा कर्त्तृपदस्य अध्याहारादपि इति) आजीवनान्तं जीवनान्तकालपर्यन्तम्, अमृतकल्पम् अमृततुल्यम्, उदकं जलं दद्युः ददति इत्यर्थःतथा हि साधवः सज्जनाः,कृतम् अन्यजनक्कतम् उपकारं, न हि विस्मरन्ति सदैव स्मरन्तीत्यर्थः। मालिनी वृत्तम्॥१०५॥



 भवतु तावत्, राजा एवं यत् वदति तत्सत्यं वा, मिथ्या वा,अस्य प्रत्ययो द्रष्टव्यः” इति विचिन्त्य, राजकुमारं केनाप्यविदितं[^131]स्वमन्दिरे मङ्गोप्य तस्या[^132]लङ्कारंभृत्यहस्ते दत्त्वानगरमध्ये विक्रयार्थं प्रेषितवान्।

[^131]: "अविदितम् —अज्ञातं यथा स्यात् तथा, राजकुमारं तथा गोपयामासयथा केनाप्यपरेण तस्यसन्धान न ज्ञायेतेत्यर्थ।"

[^132]: "तस्य —राजकुमारस्य, अलङ्कारं —तट्गात्रवपरिहितं भूषणजातम्।"

 तस्मिन् अवसरे राजमन्दिरे[^133] 'राजपुत्रः केनापि चोरेण अपहृतः' इति महान् कोलाहलो जातः। राज्ञाऽपि स्वपुत्रमार्गणाय[^134] सर्वेऽधिकारिणः प्रेषिताः। ततस्ते यावद्विपणिमध्ये[^135]विलोकयन्ति तावदाभरणहस्तो देवदत्तभृत्यो दृष्टः।ततस्तदाभरणं राजकुमारस्येति ज्ञात्वा तं[^136] बद्ध्वाराजसकाशंनिन्युः। पश्चात् भृत्याः कथयन्ति स्म, —

[^133]: "तस्मिन्नेवसरे - तस्मिन्नेव काले, राजमन्दिरे- राजभवने।"

[^134]: "स्वपुत्रमार्गणाय —निजसुतान्वेषणाय, सर्वेऽधिकारिण, —समस्ताः कार्य्ये अधिकृता, भृत्या इति यावत्, प्रेषिताः, —प्रेरिताः।"

[^135]: "विपणिमध्ये —पण्यविक्रयशालाऽभ्यन्तरे।"

[^136]: "तं– देवदत्तभृत्यम्; बद्धा—तद्धस्तपादादीन् संयम्य।"

“रे पापाचार! कथमतदाभरणं तव हस्ते समागतम्?" तेनोक्तं, —“मम हस्तेदेवदत्तेन ब्राह्मणेन दत्तं, तस्याहं भृत्यः इति, 'विपणिमध्येएतदाभरणविक्रयेण धनमानय' इति कथितच्च"।

 ततो राज्ञा देवदत्त आकारितः, भणितश्च —"भो देवदत्त!एतदाभरण तव हस्ते केन दत्तम्?” देवदत्तेनोक्त, —“न केनाऽपि दत्तम्, अहमेव धनलोलुपः[^137]तव कुमारं हत्वा तदाभरणानि सर्व्वाणि गृहीत्वा, तन्मध्ये इदमेकमाभरणमस्य हस्ते

[^137]: "धनलोलुपः —धनलोभपरवशः।"



विक्रेतुं दत्तवान्। इदानीं तुभ्यं यद्रोचते,(ख) तत् कुरु। ममकर्म्मवशादे[^138]वंविधाबुद्धिरभूत्” इति भणित्वा अधोमुखोबभूव। तद्वचनं श्रुत्वा राजा तूष्णीमवस्थितः। तदा सभामध्येकैश्चिदुक्तम्, —“अहो! अयं सवधर्म्मशास्त्रवेत्ताऽपि कथमीदृशेपापकर्मणि बुद्धिमकरोत्?” अन्येनोक्त —“किं चित्रम्! स्वकर्मणा प्रेरितस्यैवं बुद्धिर्जाता। उक्तञ्च, —

[^138]: "कर्म्मवशात् —दुर्भाग्यवशादित्यर्थः; एवंविधा —एवम्प्रकारा, अनुचिता इत्यर्थः।"

किं करोति नरः प्राज्ञः प्रेर्य्यमाणः स्वकर्मणा।  
प्रायेण हि मनुष्याणां बुद्धिः कर्मानुसारिणी”॥१०६॥

 तत्र सभ्यैर्भणितं, —“भो राजन् ! अयं बालघाती[^139], पुनःस्वर्णस्तेयीच, अतः खादिरेण शूलेन हन्तव्यः”। ततःअस्य मांसेनअन्यैर्मन्त्रिभिरुक्तम्, —“अमुं शतखण्डं कृत्वा अस्य गृध्राणां बलिः[^140]दातव्यः” इति।

[^139]: "बालघाती —बालकहन्ता। पुनः, तथा; स्वर्णस्तेयी —स्वर्णापहारकः।"

[^140]: " बलिः, —पूजीपहारः।"

 तेषां वचनं श्रुत्वा राज्ञा भणितं, —“भोः सभ्याः! अयंममाश्रितः, पुरा मार्गदर्शनादुपकारी च। अतः सत्पुरुषेणआश्रितानां गुणदोषचिन्ता न कार्य्या। तथा चोक्तम्,—

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ख) तुभ्यं —भवते इत्यर्थः\["रुच्यर्थानां प्रीयमाणः” इति ( १।४।३३ पा० ) इति चतुर्थी \]।यद्रोचते —प्रीणाति यद्भवतः प्रीतिकरं स्यादित्यर्थः।

 बुद्धेः कर्म्मानुसारित्वे प्रमाणप्रदर्शनपरं श्लोकमाह, किमिति। —स्वकर्म्मणा फलोन्मुखेन निजपूर्व्वकृतकर्म्मणा, प्रेर्य्यमाणः कुकर्म्माचरणे नियुज्यमानः, प्राज्ञःज्ञानवानपि,नरः जनः, किं करोति? स्वातन्त्र्येण न किमपि कर्तुं शक्नोतीत्यर्थः; मनुष्याणांनराणां, बुद्धिःचित्तवृत्तिः, हि प्रायेण प्रायशः, कर्मानुसारिणी पूर्व्वकृतकर्म्मानुगामिनीभवति। पथ्यावक्त्रं वृत्तम्॥१०६॥



चन्द्रः क्षयी प्रकृतिवक्रतनुर्जड़ात्मा  
दोषाकरो भवति मित्रविपत्तिकाले।  
मूर्द्ध्नातथाऽपि विधृतः परमेश्वरेण  
नैवाश्रितेषु महतां गुणदोषचिन्ता॥१०७॥

 अन्यश्च, —

उपकारिषु यः साधुः साधुत्वे तस्य को गुणः।  
अपकारिषु यः साधुः स साधुः सद्भिरुच्यते”॥१०८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सद्भिःदुराचारोऽपि आश्रितो न त्याज्यःइति स्वोक्तिं समर्थयितुं प्राचीनश्लिष्टश्लोकमाह, चन्द्र इति। —चन्द्रः शशी, क्षयीयक्ष्मरोगवान्, यक्ष्मरागस्य सङ्क्रामकत्वात्("कुष्ठञ्च राजयक्ष्मा च प्रमेहो ग्रहणीतथा। ............ रोगा महापापोद्भाव मताः॥” इति स्मृत्युक्तेः। रोहिणीप्रणयपाशबन्धनेन अन्याःअनादृत्य, तामेव रममाणं चन्द्रं प्रतिदक्षशापो हि चन्द्रस्य क्षयरोगोत्पत्तिहेतुः) महापातकसूचकत्वाच्च तदार्त्तस्य अस्पृश्यत्वमिति भावः, पक्षे—कृष्णपक्षेक्षयशीलयश्च, प्रकृत्या स्वभावेन वक्रतनुः क्रूरमूर्त्तिः"अर्द्धादूनःशशी पापः" इति समयामृतोक्त्यातस्य पापग्रहत्वात् इति भावः, पक्षे— वक्रदेहश्च, जडात्मा मन्दबुद्धिः, मूर्खः इति यावत, गुरुपत्र्यपहारकत्वात् इति भावः,पक्षे—जलमयतनुश्च, (डलयोरभेदात्) मित्रस्य सुहृदः, सूर्य्यस्य इति भावः, सूर्यस्यचन्द्रमित्रत्वाम्, (यदुक्तं ज्योतिःशास्त्रे,— " चन्द्रस्य नाऽरी रविचन्द्रपुत्रौ") विपत्तिकालेविपत् समये, सूर्य्यस्य पतनदशायां रात्रौइत्यर्थः, पक्षे—मित्रस्य सूर्य्यस्य, (मित्रंसुहृदि न द्वयोः। सूर्य्येपुंसि” इति मेदिनी) विपत्तिकाले अस्तगमनरूपविपत्समये, दोषाणांपापकार्य्याणाम्, चाकरः खनिः इव उत्पत्तिस्थानं, गुरुदारघर्षयात्, रात्रौपापकारियां प्रकृष्टावसरत्वात् वा, पक्षे—दोषा रात्रिः, ("दोषा च नक्तञ्च रजनी" इत्यमरः) तां करोतीति दोषाकरः रात्रेः उत्पादकः भवति, सूर्य्यास्ते रजनीप्रादुर्भावात् इति भावः, तथाऽपि एवं बहुदोषसत्त्वेऽपि परमेश्वरेण महादेवेन, मूर्ध्नामस्तकेन, विधृतः अलङ्काररूपतया मस्तके गृहीत इत्यर्थः; अर्थान्तरं न्यस्यति,— तथा हि महतांमहापुरुषाणाम्, आश्रितेषु जनेषु, गुणदोषचिन्ता गुणदोषविचारः, नैवभवतीति शेषः। वसन्ततिलकं वृत्तम्॥१०७॥

 उपकारिणि साह्यवहारे न किमपि चित्रं, परन्तु निकृतिपरेष्वपि यः क्षमाशीलःस एव श्लाघ्यःइति वक्तुमाह, उपकारिष्विति। —यः जनः, उपकारिषु हितकारि-



 इत्युक्त्वादेवदत्तं प्रति भणति स्म —“भो देवदत्त! त्वं चेतसिकिमपि भयं मा कार्षीः। मम पुत्रो बलीयसा[^141] प्राकृतेनकर्म्मणा मारितः, त्वया किं कृतम्? यतः, प्राकृतं कर्म्म कोऽपिलङ्कयितुं न शक्नोति। तथा चोक्तम्,—

[^141]: "बलीयसा —बलवत्तरेण; प्राकृतेन —पुराऽर्ज्जितेन, पूर्वानुष्ठितेन इत्यर्थः,[प्र आपूर्वस्य कृधातोः क्तप्रत्ययनिष्पन्नमिदं रूपम् ]।"

माता लक्ष्मीः पिता विष्णुः स्वयञ्च विषमायुधः।  
तथापि शम्भुना दग्धः प्राकृतं केन लङ्घ्यते॥१०९

॥

 अन्यच्च,—महारण्ये पतितं मां नगरं नीतवतो महोपकारिणः तव प्रत्युपकारसहस्त्रैरप्युत्तीर्णो न भवामि'' इति समाश्वास्य,वस्त्राभरणादिना देवदत्तं सम्भाव्य विससर्ज।

 ततः देवदप्तः तं[^142]कुमारमानीय राज्ञेददौ। ततःसविस्मयेन राज्ञा भणितं, — “किमिदम्!!” इति। देवदत्तेनउक्त, —“कृतोपकारात् कथमपि उत्तीर्णो न भवामीति पूर्वंश्रीमतोक्तम्! तद्भवतः स्वभावपरीक्षणार्थं मया एवं कृतम्।भवति प्रत्ययः[^143]दृष्टश्च”। राज्ञोक्तं —“यः कृतमुपकारं

[^142]: "तं — स्वमन्दिर सङ्गोपितम्।"

[^143]: "प्रत्ययः, — विश्वासः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

जनेषु, साधुः सदृश्यवहारी, तस्य साधुत्वे को गुणः? न कोऽपीत्यर्थः; यः जनः, अपकारिषु कृतापकारेषु जनेषु, साधुः सद्व्यवहारौ भवति, सः तादृशजन एव, सद्भिः सज्जनैः, साधुः सूजन, उच्यते कथ्यते। पथ्यावक्त्रंवृत्तम्॥१०८॥

 प्राकृतकर्म्मणोऽलङ्घनीयतां प्रदर्शयितुं पौराणिकवार्ताप्रदर्शनपरं श्लोकमाह,मातेति। — यस्य माता स्वयं लक्ष्मीः पिता च विष्णुः स्वयमपि विषमायुधः अतिविषमपश्ववाणधारी, यद्वाविषेण मीयन्ते तुल्यन्ते इति विषमाणि आयुधानि यस्य, यदिषवःविषवत् प्राणहराः, महान् धनुर्द्धारी, न तु कापुरुषःइति भावः; तथापि एवंसत्यपि कामदेवः, शम्भुना महादेवेन दग्धः भस्मीकृतः; प्राकृतं पूर्व्वाकृतं कर्म्मकेन अनेन, लङ्घ्यते? न केनापि लङ्घयितुं शक्यते इत्यर्थः। वृत्तं पूर्व्ववत्॥१०९॥



विस्मरति, स पुरुषाधम एव"। देवदत्तेनोक्तं, —

“भो राजन्! कारणं विनाऽपि सकलजगदुपकारो भवान्। अतस्त्वमेवसुजनो लोके। तथा चोक्तम्, —

सुजनाः सुधनास्ते हि कृतिनः सुखिनस्तथा।  
जन्तवो ये हि जीवन्ति परस्य हितकाम्यया॥११०॥

 इति कथां कथयित्वा पुत्तलिका राजानमवदत्,—“एवंपरोपकार्य्यौदार्याणि विद्यन्ते चेत् त्वयि, तर्हि अस्मिन् सिंहासने समुपविश”। भोजराजः तूष्णीमासीत्।

\[इति विक्रमार्कचरिते सिंहासनोपाख्याने अप्सरा-भोजसंवादे  
कृतज्ञतापरीक्षणं नाम चतुर्थोपाख्यानम्\]॥४॥

**\_\_\_\_\_\_\_\_\_\_\_**

**अथ मणिकारसंवादो नाम पञ्चमोपाख्यानम्।**

![](../books_images/U-IMG-172051475325.jpg)

 अथ पुनःतथैव सिंहासनं समाक्रमितुकामं मालवेन्द्रं ततो निवार्य्य अन्या पुत्तलिका समवोचत्। “भो राजन्!श्रूयताम्; —विक्रमार्के राज्यं कुर्वति, एकदा कश्चिद्रत्नवणिक्समागत्य, रत्नमनर्घम्[^144]एकं राजहस्ते समर्पितवान्।

[^144]: "अनर्थं—बहुमूल्यम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सतां लक्षणं प्रदर्शयितुं महाजनोक्तिं प्रमाणस्वरूपेणावतारयति, सुजना इति।— ये हि जन्तवःजीवाः, परस्य अन्यस्य हितकाम्यया हितेच्छया, हितसाधनार्थमित्यर्थः, जीवन्ति प्राणान् धारयन्ति ते हि तं एव, सुजनाः सज्जनाः, सुधनाःसार्थकधनवन्तः, कृतिनः कृतार्थाः, तथा सुखिनः सानन्दाश्चकथ्यन्ते इति शेषः।पथ्यावक्त्रंवृत्तम्॥११०॥

इति चतुर्थीपाख्यानम्॥४॥

\_\_\_\_\_\_\_\_\_\_\_\_



राजाऽपि देदीप्यमानं तद्रत्नं दृष्ट्वा परीक्षकानाकार्य्याऽवदत्,—

"भोः परीक्षकाः! कीदृशमेतद्रत्नम्? समीचीनम् असमीचीनं[^145]वा? अस्य मूल्यं कुर्वन्तु”। तैस्तद्रत्नं परीक्ष्य भणितं— “भो राजन्! अमूल्यमेतद्रत्नम्। अस्य मूल्यमविदित्वाऽपिक्रियते चेत्, तर्हिमहाप्रत्यवायः[^146]अस्माकं भविष्यति”।

[^145]: "समीचीमं—निर्द्दोष, धारणयोग्यम्, अकृत्रिमं वेत्यर्थः। असमीचिनं— तद्विपरीतमित्यर्थः।मणीनां दोषगुणप्रभृतिकं गारुड़े बृहत्संहितायाश्च द्रष्टव्यम्।"

[^146]: "महाप्रत्यवायः, —महदनिष्टम्।"

 तेषां वचनं श्रुत्वा, राजा भूरि द्रव्यं दत्त्वा भगति स्म,— “भो बणिक्! ईदृशं रत्नमन्यदस्ति किम्”? बणिजा भणितं,— "देव! एतत्सदृशानि रत्नानि इह आनीतानि न सन्ति, परंग्रामे एवंविधान्येव दश रत्नानि विद्यन्ते। यदि प्रयोजनमस्तितर्हि तेषां मूल्यं कृत्वा गृह्यताम्"। ततः परीक्षकैःएकैकस्यरत्नस्य षट्कोटिसुवर्णं[^147]मूल्यं कृतम्। राज्ञा तावत् सुवर्णंतस्मै वणिजे दत्तं, तेन सह विश्वासी कश्चिद् भृत्यो मणिकारश्चप्रेषितः; उक्तञ्च, — “भो मणिकार! अष्टानां वासराणां[^148]मध्ये रत्नानि गृहीत्वा आयास्यसि चेत्, उचितं तव दास्यामि"।तेनोक्तं, — दिव! अष्टानां दिवसानां मध्ये एव चरणौ द्रक्ष्यामि।अन्यथा चेत्, दण्ड्योऽहम्”।

[^147]: "षट्कोटिसुवर्णं— षट्कोटिसङ्क्यकसुवर्णमुद्राः।"

[^148]: "वासराणा —दिनानाम्।"

 एवमुक्तास मणिकारस्तेन बणिजा सह तस्य निवासनगरंगतः। तत्र तेन दश रत्नानि दत्तानि। तानि गृहीत्वा मार्गेयावदागच्छति, तावन्महतीदृष्टिरभूत्। तया वृष्ट्या उभयतटपरिपूर्णा नदी प्रवहति स्म। ततः अपरं तीरं गन्तुमशक्नुवन्,तत्रतटस्थितं नाविकमवदत् —"भोःकर्णधार[^149]! मां नदीम्

[^149]: "कर्णधार!—नाविक!("



उत्तारय"। सोऽवदत् —

"हे पथिक! एषा नदी वेलाम्[^150]अतिक्रम्य वर्त्तते, कथमुत्तार्य्यते? प्रबलनद्युत्तरणं बुद्धिमता वर्ज्जनीयम्। तथा चोक्तम्,—

[^150]: "वेलां —नद्याः कूलम्।"

महानदीप्रतरणं महापुरुषनिग्रहम्।  
महाजनविरोधञ्च दूरतः परिवर्ज्जयेत्॥१११॥  
चरितं योषितां पूर्णे सरित्तोये नृपाद।  
सर्वत्रैव बणिक्स्नेहे विश्वासं नैव कारयेत्”॥११२॥

 मणिकारेणोक्तं, — “भोः कर्णधार! त्वया यदुक्तं, तत्सत्यमेव, तथापि मम महत् कार्य्यमस्ति सामान्यकार्य्याद्विशेषकार्य्यं बलवद्भवति। उक्त्तञ्च,—

सामान्यकार्य्यतो नूनं विशेषो बलवान् भवेत्।  
परेण पूर्व्वबाधो वा प्रायशो दृश्यतामिह॥११३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

महानद्युत्तरणादीनाम् अनुचितत्वे प्रमाणस्वरूपं शिष्टोक्तमाह, महानदीति।— महानदीनां भिद्याद्ध्यसन्निभानां पयःपूरवतीनामिति भावः प्रतरणम् उत्तरणं, महापुरुषार्णा निराहम् अपमानं महाजने सह विरोधं विवादञ्च, दूरतः परिवर्ज्जयेत्एतत्त्रितयं कदापि न कर्त्तव्यमिव्यर्थः। अस्मिन् प्रबन्धे सर्व्वत्रैव पथ्यावक्त्रं वृत्तम्॥१११॥

 कस्मात्तत् वर्ज्जयेदत्याकाङ्क्षायां तस्याःअविश्वास्यत्वप्रतिपादिकां शिष्टोक्तिं प्रदर्शयति चरिते इत्यादि। —योषितां त्रीणां, चरिते स्वभावे, पूर्णे सरितीये नदीजले,नृपादरे राज्ञः समादरे, बणिजः स्नेह च सर्व्वत्रैव एषु सर्व्वेष्वेव विश्वासं प्रत्ययं, नैवकारयेत्॥११२॥

 सामान्याद्विशेषस्य बलवत्त्वं दर्शयति, सामान्येति। —विशेषःअसाधारणकार्य्यं, सामान्यकार्य्यतःसाधारणकार्य्यात्, \["अत्र सामान्यशास्त्रतः” इति सारस्वतधृतपाठः\] नूनं निश्चितं बलवान् प्रबलः, भवेत् स्यात्; अस्मिन् लोके, \["सामान्यशास्त्रतः” पक्षे—शास्त्रं इत्यर्थः\] प्रायशःप्रायेण अधिकस्थले इत्यर्थः, परेण परोक्तेनकार्य्येण, विशेषेणेत्यर्थःपूर्वबाधः पूर्व्वकर्म्मस्वःसामान्यस्येत्यर्थः, बाधः निषेधः, दृश्यतां विलोकयतां त्वयेति शेषः, “विशेषेणापि सामान्य बाध्यते" इति न्यायात् "अपादान-



 अतः मम नद्युत्तरणं सामान्यं, राजकार्य्यं बलवत्”।कर्णधारणोक्तं, —“महद्राजकार्य्यं, तत् किम्?” मणिकारेणोक्तम्, — “अद्यदशरत्नानि गृहीत्वा राजसमीपं न आनमिव्यामीति चेत्, अङ्गाभङ्गाद्राजा निग्रहं[^151]करिष्यति”। नाविकेनोक्तं,—तेषां रत्नानां मध्ये मह्यं पञ्च रत्नानि दास्यसिचेत्, तर्हि त्वां नदीमुत्तारयिष्यामि”।

[^151]: "निग्रहं —भर्त्सना, दण्डादिकञ्च।"

 ततो मणिकारस्तस्मैनाविकाय पञ्च रत्नानि दत्वा, नदीमुत्तीर्य्यराजसमीपमागत्य, तस्य हस्ते पञ्च रत्नानि ददौ। राजाऽब्रवीत्,—“भो मणिकार! किं पञ्चैव रत्नानि समानीतानि? अवशिष्टानि पञ्च किं कृतानि”? मणिकारयोक्तं, —“देव! श्रूयतां विज्ञाप्यं[^152]मे; अस्मान्नगरात् निर्गत्य तेन वणिजा सहतन्नगरं गत्वा, तेन दत्तानि दश रत्नानि गृहीत्वा ततो निर्गत्ययावदागच्छामि, तावन्मार्गे प्रबलवृष्ट्या नदी उभयतटं विलङ्घ्यप्रबलोदका[^153] इति सूत्रे पूर्व्वस्य चकारख नेकारः]।")प्रवहति। 'अष्टानां दिनानां मध्ये स्वामिचरणौ द्रष्टव्यौ, नदी च दुस्तरा' इति विचार्य्य नद्युत्तरगाय नाविकायपक्ष रत्नानि दत्तानि, पञ्च देवसमीपमानीतानि। यद्यष्टदिनानांमध्ये नागम्यते, तदा आज्ञाभङ्गात् स्वामिनश्चेतसि दुःखं स्यात्।उक्तञ्च,—

[^152]: "विज्ञाप्य —निवेद्यम्।"

[^153]: "प्रबलोदका —प्रबलम् अतीवस्रोतीशिष्टम् उदकं जलं यत्र यस्याः वा;वेगान्वितजलवतीत्यर्थः। [अत्रप्रत्ययककाराभावात् “प्रत्ययस्थात् कात्........................''(७।३/४४ पा०

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सम्प्रदान-करणधारकर्मणाम्। कर्त्तुश्चान्योऽन्यसन्देहे परमेकं प्रवर्त्तते॥” इतिकारिकाबलाच्चइति भावः॥११३॥



आज्ञाभङ्गो नरेन्द्राणां विप्राणां मानखण्डनम्।  
पृथक् शय्या च नारीणामशस्त्रो बध उच्यते॥११४॥

 इति विचार्य्य दत्तानि"। राजाऽपि तद्वचनं श्रुत्वा सन्तुष्टःअवशिष्टानि पञ्च रत्नानि तस्मै मणिकाराय ददौ।

 इति कथा कथयित्वा पुनर्भोजमवदत् पुत्तलिका, —

“परमौदार्य्यगुणवरिष्ठ विक्रमादित्यः। त्वयि एतादृशमौदार्य्यं यदिविद्यते, तर्ह्यस्मिन् सिंहासने समुपविश”। राजा तूष्णीमासीत्।

\[ इति विक्रमार्कचरिते सिंहासनोपाख्याने अप्सरा भोजसंवादे  
मणिकारसंवादो नाम पञ्चमोपाख्यानम् \]॥५॥

\_\_\_\_\_\_\_\_\_\_\_\_

**अथ ब्रह्मचारिराज्यदानं नाम षष्ठोपाख्यानम्।**

![](../books_images/U-IMG-172052118810.png)

 अथ विक्रमगुणज्ञातारमपि कौतुकात् प्रतिषेधमशृण्वन्तंभोजदेवं निषिध्य अपरा पुत्तलिका व्याजहार,(ध) —“श्रूयतांराजन्! विक्रमार्कःराज्यं कुर्वन्, एकदा चैत्रमासे वसन्तोत्-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 'राजाज्ञाविधातः न शुभाय' इति प्रदर्शयितुं शिष्टाक्तिम् उदाहरति, आज्ञा इति। —नरेन्द्राणां नृपाणाम्, आज्ञाभङ्गः आज्ञायाः व्याघातः, आदेशलङ्घनमिव्यर्थः,विप्राणां ब्राह्मणानां मानखण्डनं माननाशः, अपमानमित्यर्थः, नारीणां स्त्रीणाञ्च,पृथक् स्वामिशय्याऽन्यतरस्थाने शय्या शयनम् एतत्त्रयम्, अशस्त्रः बधः शस्त्राघातं विनाहननम्, उच्यते कथ्यते, जनैरिति शेषः। तथा कृते नितरामते अवमानिताः कुप्यन्तीति भावः॥११४॥

इति पञ्चमोपाख्यानम्॥५॥

**\_\_\_\_\_\_\_\_\_\_\_\_**

(ध) व्यजहार— उवाच। (''व्याहार उक्तर्लपितम्'' इत्यमरः)।



सवे[^154]सकलान्तःपुरबधूसमेतः क्रीड़ार्थं शृङ्गारवनम्(प)अगमत्। नानाविध-तरुशोभिते तस्मिन् शृङ्गारवने[^155] इन्द्रनीलखचितभित्ति रमणीय-चन्द्रकान्तशिला-विनिमिताङ्गणे,(फ) नानाविधधूपवासिते क्रीड़ागृहीत-पद्मिनी-प्रभृति चतुर्विध-वनिताभिर्वस्त्र-साम्बल-पुष्पालङ्कृताभिः सह राजा चिरं क्रीड़ामकार्षीत्।

[^154]: " वसन्तोत्सवे —चैत्रमासे, वसन्तकालीयस्मरपूजनादिरूपोत्सवे इत्यर्थः,होलकोत्सवे वा।"

[^155]: "शृङ्गारवनं —प्रमदवनम् ।"

 तद्वनसमीपे चण्डिकाऽऽयतनम्[^156]एकमासीत्। तत्र स्थितः कश्चिद् ब्रह्मचारी राजानं तत्रागतं विलोक्य स्वमनसिचिन्तयति स्म, —'अहो! तपः कुर्वता मया जन्म वृथैव नीयते। स्वप्नेऽपि विषय[^157]सङ्गमजन्मसुखं नानुभूयते। उक्तञ्च—

[^156]: "चण्डिकाऽऽयतनम् —चण्डिकायाः दुर्गायाः, प्रायतनं मन्दिरम्।"

[^157]: "विषयेति। —विषयसङ्गमात् स्रक्चन्दनवनिताद्युपभोगात् जन्म यस्य तत"

यद्यत् सुखं विषयसङ्गमजन्म तच्च  
दुःखाय सृष्टमिति मूर्खविचारणैव ।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (फ) इन्द्रेति। इन्द्रनीलेन तदाख्यमणिविशेषेण, (“क्षीरमध्ये क्षिपेन्नीलं क्षीरञ्चेन्नीलतां व्रजेत्। इन्द्रनीलमिति प्रोक्तम् —" इति लक्षणान्वितमणिविशेषेण) खचिता निबद्धा, या भित्तिः कुड्यं, तथा रमणीयया मनोज्ञया, चन्द्रकान्तशिलयातदाख्यमणिमा, (तल्लक्षणं यथा राजनिघण्टौ — "स्निग्धं श्वेतं पीतमात्रासमेतं, धत्तेचित्ते स्वच्छतां यन्मणीनाम्। यच्च स्रावं याति चन्द्रांशुसङ्गात् जात्यं रत्नं चन्द्रकान्ताख्यमेतत्॥” इति ) विनिर्म्मितम्, अङ्गन्यं चत्वरप्रदेशः, यत्रतस्मिन्।

 विषयोभोगसुखं सर्वथैव न हेयमित्यर्थे कस्यचित् विषयैषिणः उक्तिं प्रदर्शयति,यद्यदिति। —विषयाणां भोग्यवस्तूनां सङ्गमात् संयोगात्, जन्म उत्पत्तिर्यस्य तादृशंविषयभोगजनितमित्यर्थः, यत् यत् सुखं तत्सर्व्वं, दुःखाय क्लेशाय, सृष्टं निर्म्मितम्,इति



को नाम सम्परिहरेत्?सिततण्डुलांश्च  
भोक्तुं यतेत् तुषमिश्रकणान् मनुष्यः?॥११५॥

 तस्मात् महत् कष्टं कृत्वाऽपि संसारे स्त्रीसुखमनुभोक्तव्यम्। उक्तञ्च, —

असारे खलु संसारे पूज्या सारङ्गलोचना।  
तदर्थं धनमिच्छन्ति तत्त्यागे च धनेन किम्?॥११६॥  
असारभूते संसारे सारभूता नितम्बिनी।  
इति सञ्चिन्त्य वै शम्भुरर्द्धाङ्गे पार्वतीं दधौ॥११७॥

 विक्रमार्को राजा प्रसङ्गतः (म ) अत्र समागतोऽस्ति।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

मूर्खाणां विचारणा धारणा, एव निश्चये को नाम मनुष्यः जनः सिततण्डुलान् उत्तमशुभ्रतण्डुलान्, परिहरेत् वर्ज्जयेत्? तथा तुषमिश्रकथान् तुषमिश्रिततण्डुलान्, भोक्तुं खादितुं यतेत प्रयत्नंकुर्य्यात्? न कोऽप्येवं करोतीत्यर्थः। वसन्ततिलकं वृत्तम्॥११५॥

 स्त्रीसम्भोगसुखस्य सारतां प्रतिपादयितुं श्लोकद्वयमाह, प्रसारे इति। —असारे सारहोने, संसारे जीवलोकमध्ये, सारङ्गलोचना मृगनयना, योषिदित्यर्थः, पूज्या गाह्याइत्यर्थः; तदर्थं योषिदर्थं, धनं सम्पदम् इच्छन्ति अभिलषन्ति, तत्त्यागेयोषित्यागे सति, धनेन किं च कि प्रयोजनम्? न किमपि इत्यर्थः॥११६॥

 असारभूते इति। — असारभूते सारवर्ज्जिते, संसारे, नितम्बिनी प्रशस्तनितम्बवती तोषिदेवेत्यर्थःसारभूता सारतया गण्या, (तदुक्तं बृहत्संहितायां चतुःसप्ततितमेअध्याय —“जये धरित्र्याः पुरमेव सारं, पुरे गृहंसद्मनि चैकदेशः। तत्रापि शय्याशयने वरा स्त्री, रत्नोज्ज्वला राज्यसुखस्य सारः॥१॥..........श्रुतं दृष्टं स्पृशं तमपिनृणां ह्लादजननं, न रत्नंस्त्रीभ्योऽन्यत् क्वचिदपि कृतं लोकपतिना। तदर्थं धर्मार्थौ सुतविषयसौख्यानि च ततो, गृहे लक्ष्म्यो मान्याः सततमबला मानविभवः॥४॥ इत्यादि ) इति सञ्चिन्य एवं विविच्य, शम्भुः महादेवः, अर्द्धाङ्गेनिजदेहार्द्धे, पार्व्वतीं गिरिशां, निजपत्नीमिवि भावः, दधी दधार। श्लोकद्वयेपथ्यावक्त्रं वृत्तम्॥११७॥

 (म ) प्रसङ्गतः— प्रसङ्गहेतोः, कार्य्यगत्येत्यर्थः \[ अव "सार्वविभक्तिकस्तसिल्"(वा०) इति तृतीयायाः पञ्चमीस्थाने वा तसिल्प्रत्ययः \]



तस्मात् तम् एकमग्रहारं[^158]याचित्वा काञ्चन कन्यकां विवाह्यसंसारसुखमनुभविष्यामि'' इति विचार्य्यराजसमीपमागत्य,—

[^158]: "अग्रहारं —ग्रामादिकम्।"

पञ्चाऽऽस्यपञ्चवदने हिमशैलजायाः  
रत्युत्सवे युगपदाऽऽस्यरसं जिधृक्षौ।  
त्वां पातु सञ्चलित-विभ्रम-कर्णपूर-  
लोल-भ्रमद्-भ्रमर-विभ्रमभृत् कटाक्षः॥११८॥

 इत्याशीर्वादं ददौ। ततो राजा तमासने समुपवेश्याऽब्रवीत्, —“भो ब्राह्मण ! कुतः समागतोऽसि?” तेनोक्तम्,— “अहमत्रैव जगदम्बिकापरिचर्य्यां[^159]कुर्वन् तिष्ठामि। नित्यमस्याः सेवां कुर्वतो मे पञ्चाशद्वर्षाणि गतानि तावत्कालम्अहं ब्रह्मचारी[^160]। अद्य देवता निशाऽवसाने[^161]मां समागत्याऽभणत्, —'भो ब्राह्मण! त्वमेतावन्तं कालं मम परिचर्य्यया

[^159]: "जगदम्बिकापरिचर्य्यां —जगदम्बिकायाः त्रिलोकजनन्याः पार्व्वत्याः परिचर्य्यां सेवाम् [ परि + चर — क्यप्, टाप् ]।"

[^160]: "ब्रह्मचारी —ब्रह्मचर्यसम्पन्नः; ब्रह्मचर्य्यलक्षणं यथा दक्षसंहितायाम्;— ''स्मरणं कीर्त्तनं केलिः प्रेक्षणंगुह्यभाषणम्। सङ्कल्पोऽध्यवसायश्च क्रियानिष्पत्तिरेवच॥ एतन्मैथुनमष्टाङ्गं प्रवदन्ति मनीषिणः। विपरीतं ब्रह्मचर्य्य मेतदेवाष्टलक्षणम्॥” इति।"

[^161]: "निशाऽवसाने —रात्रिशेषे, तत्समये हृष्टस्वप्रस्य फलावश्यभावसुतेस्तथाकथनं बोध्यम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 महाविवेकीशङ्करोऽपि भोगी, अतः भोगसुखं न हेयमिति प्रतिपादयितुं भोगार्थी ब्रह्मचारी हरपार्व्वत्योः सम्भोगप्रतिपादिकया वाचा आशीःश्लोकमाह, पञ्चास्य इति। —हिमशैलमायाःहिमालयसुतायाः पार्व्वत्याः, रत्युत्सवे रमणोत्सवकाले, युगपत्एकदैव, पञ्चास्यस्य पञ्चमुखस्य शिवस्य, पञ्चवदने पञ्चमुखे, (जातावेकवचनम्) आस्यरसं मुखामृतं जिघृक्षौ ग्रहीतुमिच्छो, सति सञ्चलितयोः विभ्रमकर्णपूरयोःविलासकर्णोत्पलयोः, लोला लोलुपाः,भ्रमन्तश्च ये भ्रमराः, तेषां विभ्रमभृत् तद्वत् शोभमान इत्यर्थः कटाक्षःअपाङ्गवीक्षणं, त्वां पातु रक्षतु॥११८॥



श्रान्तोऽसि तवाहं प्रसन्ना जाताऽस्मि, अतः त्वम् इदानीं गृहस्थाश्रमं[^162]स्वीकुरु। ततः पुत्रमुत्पाद्य पश्चान्मनो मोक्षे निधेहि; अन्यथा तव गतिर्नास्ति। यतः,

[^162]: "गृहस्थाश्रमम् —[ आश्रम्यतेअत्र, आ + श्रम—आधारे घञ्, अवृद्धिः ] गृहस्थरूप आश्रमः तम्।"

**आश्रमान् त्रीनपाकृत्य यो मोक्षेऽन्तर्निवेशयेत्।  
अनया क्रियया मोक्षं सेवमानः पतत्यधः॥११९॥**

 आदौ ब्रह्मचारी, ततो गृही च भूत्वा प्रव्रजेदिति। तत्विक्रमार्कभूपतये सर्वमात्मवृत्तान्तं विज्ञापय, स तव मनोरथंपूरयिष्यति' इति। एवं देव्या स्वप्ने भणितम्। अतस्तव समीपमागतोऽस्मि”। इत्येवं कपटवचनैः[^163]राजानमुक्तवान्। तच्छ्रुत्वा राजा कूटवाग्व्यापारं सम्यगवगत्य स्वमनसि अचिन्तयत्, —“असावेवम् अनृतं[^164]वदति। अस्तु, तथाऽप्यर्थी[^165]वर्त्तते, सर्वथाऽस्य मनोरथः पूरणीयः। उक्तञ्च, —

[^163]: "कपटवचनैः, —प्रतारणावाक्यैः।"

[^164]: "अनृतं —मिथ्या।"

[^165]: "अर्थी —प्रार्थी, याचक इत्यर्थः।"

**दत्त्वाऽऽर्त्ताय नृपो दानं शून्यं लिङ्गं प्रपूज्य च।  
परिपाल्याऽऽश्रितं नित्यमश्वमेधफलं लभेत्''॥१२०॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 आदावेव मोक्षं प्रति यतमानस्य नैष्फल्यं प्रदर्शयति आश्रमान् इति।— यो जनः त्रीन् आश्रमान् ब्रह्मचर्य्य-गृहस्थ-वानप्रस्थाख्यान् अपाकृत्य अनादृत्य, मोक्षे तुरीयाश्रमकर्त्तव्ये निर्वाणमार्गे, अन्तः मनः, निवेशयेत् निदधीत, अनया एवम्प्रकारया,क्रियया कार्य्येण, मोक्षं सेवमानःआश्रयन् स जनः, अधः पतति नरकगामी भवति।अनुपूर्व्येण सर्वाश्रमाः सेवनीया इति भावः॥११९॥

 अर्थिमनोरथपूरणे गुणमाह, दत्त्वा इति —नृपः आर्त्ताय दुःखितजनाय,दानं दत्त्वा शून्यं लिङ्ग प्रतिष्ठापिताम् अपि समर्थास्तकारशून्यां देवमूर्तिं प्रपूज्यपूजयित्वा, नित्यंसदा, आश्रितं जनं परिपाल्य पालयित्वा च अश्वमेधयज्ञस्य फलंलभेत् प्राप्नुयात् \[ पत्र परस्मैपदं चिन्त्यम् \]॥१२०॥



 इति विचार्य्यतत्र नगरमेकं कारयित्वा तमभिषिच्य चतस्मिन् नगरे संस्थाप्य विलासिनीनां शतम् (क) प्रदात्। पञ्चाशद्गजान्, तुरङ्गाणां पञ्चशतीं, भटानां चतुःसहस्रीं (ख) तस्मैब्राह्मणाय दत्त्वा चण्डिकापुरमिति तस्य नगरस्य नाम कृतम्। ततः परिपूर्णमनोरथो ब्राह्मणस्तं राजानमाशीर्भिरभ्यर्थयामास। अथ राजाऽपि निजनगरमगमत्”।

 इति कथां कथयित्वा पुत्तलिका राजानमब्रवीत्, —

“भोराजन्! त्वयि एवमौदार्य्यंविद्यते चेत्, तर्हि अस्मिन् सिंहासने समुपविश”। राजा तूष्णीमासीत्।

\[ इति विक्रमार्कचरिते सिंहासनोपाख्याने अप्सराभोजसंवादे  
ब्रह्मचारिराज्यदानं नाम षष्ठोपाख्यानम् \]॥६॥

**\_\_\_\_\_\_\_\_\_\_\_**

**अथ मृतोज्जीवनं नाम सप्तमोपाख्यानम्।**

![](../books_images/U-IMG-172052669226.jpg)

 अथापरेद्युः जाग्रदभिलाषपरवशं समारोहणाऽऽकाङ्क्षयासिंहासनं सस्नेहमवलोकमानं भोजं प्रतिरुन्धती वाक्शृङ्खलाभिःएकान्या पुत्तलिका समवदत् — "महाराज भोजदेव! विक्रमार्केराज्यं कुर्वति, सर्वोऽपि जनः सुखेनाऽऽसोत्; लोके दुर्ज्जन-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (क)तमिति। — तं ब्राह्मणम्, अभिषिच्य अभिषिक्त कृत्वा, तम्मिन् नगरे च संस्थाप्य तस्य स्थितिं विधाय, विलासिनीनां शतं शतसङ्ख्यापरिमिताः विलासवती रमणीरित्यर्थः।

 (ख)तुरङ्गाणां — प्रोद्दामवेगशालिसुलक्षणवाजिनाम् इत्यर्थः; पञ्चशतीं —पञ्चशतसङ्क्यामित्यर्थः; भटानां—- योद्धृणाम्; चतुःसहस्रीं — चतुःसहस्रसङ्क्यामित्यर्थः।

इति षष्ठोपाख्यानन्॥६॥  

**\_\_\_\_\_\_\_\_\_\_**



कण्टको[^166]नास्ति। सदाचारवन्तः सर्व्वे जनाः। ब्राह्मणाःवेदशास्त्राभ्यास-स्वधर्माचारपराः, षट्कर्म्मनिरता[^167]बभूवुः। सर्वस्याऽपि वर्णस्य सिद्धौ[^168]यशसि चाभिरुचिः, परोपकारकरणे वासना, असत्ये अप्रणयः, लोभ हेषः, परापवादे[^169]अनादरः, जीवदयायाम् अनुरागः, परमेश्वरे भक्तिः, देहेनिर्म्ममता, नित्यानित्यवस्तुनि[^170] विचारः,परत्रविषयेबुद्धिः, वाचि सत्यम्, उक्तिपरिपालने[^171]दार्ढ्यं, हृदये औदार्य्यगुणः। एवं सर्वोऽपि लोकः सहासनाऽऽश्रितः, पवित्रीभूतान्तःकरणो राज्ञः प्रसादात् सुखेन वर्त्तते।

[^166]: "दुर्ज्जनकण्टकः, —दुर्जनः असज्जनः एव कण्टकः क्षुद्रशत्रुरित्यर्थः।"

[^167]: "षट्कर्मनिरताः, —ब्राह्मणलक्षणस्वरूपषट्कसम्पन्नाः, षट् कर्म्माणि— ''यजनयाजनाध्ययनाध्यापनदानप्रतिग्रहाः” एतत्षट्कर्म्मशाखित्वस्यैव ब्राह्मणत्वात्।"

[^168]: "सिद्धौ —अणिमादिसिद्धौ।"

[^169]: "परापवाद —परनिन्दायाम्।"

[^170]: "नित्यानित्यवस्तुनि —नित्यं परब्रह्मरूपम्, अनित्यं घटपटादिजगत्प्रपञ्चात्मकञ्च यत् वस्तु तस्मिन्नित्यर्थः। विचारः, — इदं नित्यमिदमनित्यमिति विवेकः।"

[^171]: "उक्तिपरिपालने —वचनरक्षणे।"

 तस्मिन् नगरे धनदो नाम कश्चिद वणिक् अस्ति। तस्यसम्पत्तेर्मर्य्यादा[^172] (झ) नास्ति; येन यद्वस्तु चिन्त्यते, तदस्तु तस्यगृहे लभ्यते। एवं सकलसम्पदाश्रयस्य वणिजः सर्ववस्तुषुअनित्यत्वबुद्धिरुत्पन्ना, —

[^172]: "मर्य्यादा —सीमा, इयत्तेति यावत्।"

“असारोऽयं संसारः, सर्वं सुदुर्लभमपिवस्तुजातमनित्यम्। यतः,—

गगननगरकल्पः सङ्गमो वल्लभानां  
जलदपटलतुल्यं यौवनं वा धनं वा।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 भोग्यवस्तूनामनित्यतां प्रतिपादयति, गगनेति। —वल्लभानां प्रियजमानां, सङ्गमः



स्वजनसुतशरीरादीनि विद्युच्चलानि  
क्षणिकमिति समस्तं विधि संसारवृत्तम्॥१२१॥

 उक्तञ्च,—

शरणमशरणं वा बान्धवो बन्धमूलं  
शरणमपि तदाराद् द्वारमापद्ग्रहाणाम्।  
विकलितमतिपुत्राः शत्रवः सर्वमेतत्  
त्यजत भजत धर्मं निर्म्मलं कर्म्मपाशम्॥१२२॥

 अतः संसारिणां धर्म्म एव शरणम्[^173]। तथा चोक्तम्,—

[^173]: "शरण — रक्षकः।"

धर्मो रक्षति रक्षितो ननु हतो हन्ति ध्रुवं प्राणिनो  
हन्तव्यो न ततः स एव शरणं संसारिणां सर्वथा।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

समागमः, गगननगरकल्पःस्वप्नदृष्टाऽऽकाशस्थसौधराजिविराजितनगरवत् मिथ्याभूतः,यौवनं तारुण्यं, वा धनं सम्पदा, (उभयोः समं प्राधान्यं दर्शयितुं वाकारद्वयं प्रयुक्तम्) जलदपटलतुल्यं नैधावरणवत् चणस्थायि, स्वजना आत्मीयजनाः, सुताः पुत्राः, शरीरंदेहः, तदादीनि वस्तूनीति शेषः, विद्युद्वत् चलानि चञ्चलानि; समस्तं सकल, संसारवृत्तं संसारान्तर्गतःसर्व्व एव पदार्थ इत्यर्थः, क्षणिकं क्षणस्थायि इति एवं विद्धि जानीहि। एतत्वद्यद्वये मालिनो वृतम्॥१२१॥

 "स्वजनमुतादयः सर्व्व एव बन्धहेतुभूताः त्याज्याः, धर्म्म एवैकः शरण्यः" इत्याह, शरणमिति। —शरणम् आश्रयभृतः, अशरणम् अनाश्रयभूतोवा बान्धवः पुत्रभात्रादिबन्धुवर्गः, बन्धमूलं संसारबन्धनस्य हेतुर्भवति; शरणमपि यद्याश्रयभूतो भवतितदपि तदारात् तन्निकटे, आपगृहाणां विपद्रूपदुर्गहाणां, द्वारं विद्यते; विकलितमतिपुत्राः विपर्य्यस्तबुद्ध्यः सुताः शत्रवः रिपयः, कर्म्मपाशं कर्मबन्धमभूतम् एतत्सर्वं त्यजतःनिर्म्मल विशुद्धं धर्म्मंभजत सेवध्वं, यूयमिति शेषः॥१२२॥

 धर्म्मस्य सर्व्वसुखत्वं प्रदर्शयति, धर्मः इति। ननु भोः! धर्मः रक्षितः लोकः निजमतःप्रतिपालितः सन्, रक्षति लोकान् पालयति, हतःलोकैरसम्मानितः सन्,प्राणिनः जीवान्, ध्रुवं निश्वितं हन्ति विनाशयति; ततः तस्मात् कारणात्, स धर्मः, न हन्तव्यः न विनाशयितव्यः; स एव धर्म एव, संसारियां संसारवर्त्तिना



धर्म्मःप्रापयतीह सम्पदमपि ध्यायन्ति तद्योगिनो  
जो धर्मात् सुहृदस्ति नैवसुखिनो नो पण्डिता धार्मिकात्॥१२३॥

 तथा च,—

धर्म्मःशर्म्म भुजङ्गवास्तुकपुरीसारं विधातुं क्षमो  
धर्म्मो मर्त्त्यजनस्य चापि ददते प्रीतिं सदा शाश्वतीम्।  
धर्म्मःस्वर्गगिरौ निरन्तरसुखास्वादोदयस्यास्पदम्  
धर्म्मःकिं न करोति मुक्तिवनितासम्भोगयोग्यां तनुम्?॥१२४॥

 अतो धर्म्मसंग्रहार्थम् उपार्ज्जितं द्रव्यं सत्पात्रे दातव्यं बुद्धिमता। तस्मिन्नर्पित तत् बहुगुणं भवति।तथा चोक्तम्,—

पात्रविशेषे न्यस्तं गुणान्तरं भजति वित्तमिह दातुः।  
जलमिव समुद्रशक्तौ मुक्तां सूते पयोदस्य॥१२५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

जनानां सर्व्वथा सर्व्वप्रकारेण, शरणम् आश्रयः; इह जगति, धर्म्मःसम्पदमपिऐश्वर्य्यमपि, प्रापयति अधिगमयति; योगिनः तापसाः, तत् तस्मात्, धर्म्ममेव,ध्यायन्ति चिन्तयन्ति; धर्म्मादन्यः सुहृत् मित्रंनो अस्ति, नास्तीत्यर्थः। धार्म्मिकात्धर्म्मपरायणादन्ये, नैव सुखिनःस्थिरसुखास्वादकाः, नोवा पण्डिताः प्रकृतज्ञानसम्पन्नाः, भवन्तीति शेषः। शार्दूलविक्रीड़ितं वृतम्॥१२३॥

 धर्म्मस्य लोकत्रयलभ्यसुखदायित्वे का कथा, मुक्तिरपि तदायता इति दर्शयितुमाह,इति। —धर्मःविहितकर्म्मानुष्ठानं, भुजङ्गानां सर्पाणां, वास्तुकस्य वासस्थानस्य वापुरौ प्रधाननगरौ, स एव सारः, स्थिरांशोयस्य तत् तादृशं यत् शर्म्मसुखं, तदपिविधातुं सम्पादयितुं, क्षमः योग्यः भवति। धर्म्मःमर्त्त्यजनस्य चाऽपि मनुष्यलोकस्यापि,शाश्वतींनित्यां, प्रीतिं सन्तोषं, सदा नित्यं ददते ददाति \["दद दाने" इति दानार्थकस्य आत्मनेपदि ददधातो रूपमिदं बोध्यम्\] स्वर्गगिरौस्वर्गनाम्नाख्याते सुमेरुपर्वतेऽपि धर्म्मःनिरन्तरःनिरवच्छिन्नः, यःसुखास्वादः सुखानुभवः, तस्योदयस्यतत्प्रादुर्भावस्य आस्पदम् आश्रयः भवति। धर्म्मः किं न करोति? सर्वमेवकरातीत्यर्थः। तनुं देहं मुक्तिवनितायाः मुक्तिरूपायाःरमण्याः, सम्भोगयोग्यांसम्भोगसमर्थाकरोति। पाताल, मर्त्त्यलोक, स्वर्गे च धर्म एव सकलकुशलमूलं,किमधिक मुक्तिमपि धर्म्म एव सङ्घटयतीति भाव। इस पूर्ववत्॥१९४॥

 सत्पात्रेदानं गुणोत्कर्षसम्पादकमिति दृष्टान्तप्रदर्शनद्वारा दाभ्यां शोकाभ्यामाह,



 अपि च, —

न्यग्रोधस्य यथा बीजं स्तोकं सुक्षेत्रभूमिगम्।  
बहुविस्तीर्णतां याति तद्वद् दानं सुपात्रगम्”॥१२६॥

 इति बहुधा विचार्य्य श्रोत्रियान्[^174]ब्राह्मणानाहूय, तेषां सकाशात् हेमाद्रि[^175]प्रतिपादितानिदानखण्डोक्त-गोदान-कन्यादान-विद्यादान-भूदानोदकदानानि श्रुत्वा, तानि दानानिसत्पात्रे समर्प्य पवित्रान्तःकरणः सन् पुनर्विचारयति स्म,— “मयैतदनुष्ठितं दानव्रतादिकं तदा सफलं भविष्यति, — यदा द्वारावतीं[^176]गत्वा श्रीकृष्णं द्रक्ष्यामि” इति विचार्य्य श्रीनिवासपुरीं प्रति निर्गतः।

[^174]: "श्रोत्रियान् —इन्दो वेदमधीते वेति वा छन्दस् + घः श्रोत्रादेशः, तान्,— ''एकांशाखां सकल्यांवा षड्भिरङ्गैरधीत्य च। षट्कर्मनिरतो विप्रः क्षत्रियोनाम धर्म्मवित्॥"

[^175]: "हेमाद्रीति। —हेमाद्रिणा तदाख्यधर्मशास्त्रसङ्गहकारेण प्रतिपादितानि व्यवस्थापितानि।"

[^176]: "द्वारावतीं —द्वाराणि चतुर्वर्णमोक्षधाराणि प्रशस्तान्यत्रमतुप् संज्ञात्वेन"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

पात्रेति। —पात्रविशेषे योग्यायोग्यपात्रे, न्यस्तं दत्तम्, इह लोके, दातुः दानकर्त्तुः, वित्तं धनं, गुणान्तरं भजति सदसद्गुण लभते, सत्पात्रेप्रदत्तं धनं सत्कार्य्याय व्यथितंभवति, असत्पात्रे पतितम् असत्कर्म्म सम्पादयतीत्यर्थः, यथा पयोदस्य मेघस्य,जलं समुद्रशुक्तौ सामुद्रिकशुक्तिमध्ये, पतितं सत्मुक्ता सूते उत्पादयति; तड़ागादिजनितशुक्तौपतितं तन्न जनयति परं वशादौ पतितं वंशलोचनादिकं समुत्पादयति; यद्वासामान्यवस्तुनि शुक्तौ तुच्छं मेघजलं पतित्वा बहुमूल्यं मुक्ताफलं भवति, वृक्षादौ पतितं न किमपि भवतीति भावः। आर्यावृत्तम्॥१२५॥

 'अर्थान्तरेण तदेव समर्थयते, न्यग्रोधस्येति। —न्यग्रोधस्य वटवृक्षस्य, बीजं यथायद्वत्, स्तोकं स्वल्पमपि, सुक्षेत्रभूमिगम् उर्व्वरभूमिगतं सत् \[क्षेत्रभूमिरिति गोवलीबर्द्दन्यायेन विशेषबोधकतया न दोषावहमिति ध्येयम्\] बहुविस्तीर्यताम् अतिविस्तार, याति प्राप्नोति, तद्वत् सुपात्रगं योग्यपात्रगतं, दानमपि विस्तारं प्राप्नोति। पथ्यावक्त्रं वृत्तम्॥१२६॥



 अथ समुद्रतीरं गत्वा नाविकमाहूय तो भूरि द्रव्यं दत्त्वा,भिक्षुक-योगि-विदेशस्थजनाऽनाथादीनारोप्य[^177],तैः सह प्रियवचनानि धर्म्मगोष्ठीः[^178]कुर्वन् यावद् गच्छति, तावत् समुद्रमध्ये कश्चित् क्षुद्रपर्वतो दृष्टः। तत्र पर्वत महानेकः देवालयःआसीत्। ततस्तं देवालयं गत्वा, देवीं भुवनेश्वरीं षोड़शोपचारैरभ्यर्च्य, नमस्कृत्य च यावत्तस्या वामभागे दृष्टिं निदधाति[^179]तावच्छिन्नशीर्षं स्त्रीपुरुषयोर्युगलं दृष्ट्वा पुरःस्थितभित्तिभागे लिखितानि अक्षराणि अपश्यत् —

[^177]: "आरोप्य— स्थापयित्वा [आ + रुह - णिच्, पुक्, ल्यप्, णिची लोपः ]।"

[^178]: "धर्म्मगोष्ठीः, — धर्म्मऽऽलोचना, धर्मकथाऽऽलापान् इत्यर्थः।"

[^179]: "निदधाति —अर्पयति, पातयतीत्यर्थः।"

"यदि कोऽपि परोपकारीमहाधैर्य्यसम्पनः स्वकण्ठरुधिरेण[^180]भुवनेश्वरीमर्चयति,तदैतत् स्त्रीपुरुषयुगलं सजीवं भविष्यति” इति; एवं लिखितवाचयित्वा[^181] सविस्मयो धनदः पुनरपि नावमारुह्य द्वारावतींगतः तत्र श्रीकृष्णं दृष्ट्वा,—

[^180]: "स्वकण्ठरुधिरेण—स्वग्रीवाकर्त्तनजेन रक्तेनेत्यर्थः।"

[^181]: "वाचयित्वा —पठित्वा।"

“एकोऽपि कृष्णस्य कृतः प्रणामो दशाश्वमेधावभृथेन तुल्यः।  
 दशाश्वमेधी पुनरेति जन्म कृष्णप्रणामीन पुनर्भवाय"॥ १२७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

पूर्वपददीर्घः, द्वारकाम् इत्यर्थः, तदुक्तं काशीखण्डे ७म अध्याये —"अयोध्या मधुरामाया काशी काञ्चीअवन्तिका। पुरी द्वारावती चैव सप्तेता मोक्षदायिकाः॥” इति।

 श्रीकृष्णप्रणामस्य मुक्तिप्रदत्वं वर्णयति, एक इति। —एकोऽपि एकसङ्ख्यकोपि कृष्णस्य प्रणामःप्रणतिः, कृतः प्रतिपादितः सन् दशानाम् अश्वमेधानां तदाख्ययज्ञनाम्, अवभृथेन यज्ञान्तस्नानेन तुल्यः समानः एकवारं कृष्णप्रणामे कृते दशाश्वमेधफलसमफललाभो भवतीत्यर्थः। दशाश्वमेधीदशसङ्ख्याकाश्वमेधयज्ञानुष्ठानौ जनः, पुनर्जन्म उत्पत्तिम् एति लभते कृष्णप्रणामीकृष्णप्रणामकारीजनस्तु, पुनर्भवायपुनर्जन्मलाभाय न प्रभवति इति शेषः; तस्य पुनर्जन्म न जायते इति समुद्रियार्थः वृत्तमुपजातिः॥१२७॥



इति श्रीकृष्णप्रणामस्य मोक्षफलसाधनतां सच्चिन्त्य, तं साष्टाङ्गं(घ) प्रणम्य षोडशोपचारैःसम्पूज्य च निजनगरमगमत्। ततः सर्वान् बन्धून् श्रीकृष्ण[^182]प्रसाददानेन सम्भाव्य,किमप्यपूर्वैवस्तु गृहीत्वा राजदर्शनार्थं गतः। यतः,—

[^182]: "कृष्णेति। —श्रीकृष्णस्य विष्णोः प्रसादः निर्म्माल्यं, नैवेद्यं वा, तस्य दानेनअर्पयेन; सम्भाव्य — आहृत्य इत्यर्थः; किमपि —किञ्चित्; अपूर्वं —दुर्लभम्।"

**रिक्तपाणिस्तु नो पश्येद्राजानं देवतां गुरुम्।  
नैमित्तिकं विशेषेण फलेन फलमादिशेत्॥१२८॥**

 तथा च, —

इष्टां भार्य्यांप्रियं मित्रं पुत्रं चातिकनीयसम्।  
रिक्तपाणिर्न पश्येत् तु तथा नैमित्तिकं नृपम्॥१२९॥

 ततः राज्ञेहस्ते कृष्णप्रसादम् उपढौकनञ्च[^183]दत्त्वोप

[^183]: "उपढौकनं —सम्माननार्थं राज्ञेदेवमुपहारम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ध) साष्टाङ्गम् —अष्टाङ्गेन सह वर्त्तमानं यथा स्यात् तथा; तद्वृक्षंयथा,—

"जानुभ्याञ्च तथा पद्भ्यांपाणिभ्यामुरसा धिया।  
शिरसा वचसा दृष्ट्याप्रणामोऽष्टाङ्ग ईरितः॥” इति।

 राजदर्शनार्थिना रिक्तपाणिना न गन्तव्यम् इत्यत्रप्रमाणमाह, रिक्तपाणिरिति।—रिक्तपाणिःशून्यहस्तः सन्, राजानं नृपं देवतां देवं, गुरुं दीक्षादिगुरुञ्च, नोपश्येत्न साक्षात्कुर्य्यात्, नैमित्तिकं देवज्ञन्तु, विशेषेण नियमेन रिक्तपाणिः न पश्येत्; फलेनफलहारा, फलं निजकार्य्यसाफल्यम्, आदिशेत् सम्पादयेत्॥१२८॥

 प्रसङ्गादन्येऽपि ये रिक्तपाणिना न द्रष्टव्यास्तान् प्रदर्शयति, इष्टानिति। —इष्टां मनोनीतां, भार्य्यां पत्नीं, प्रियं प्रीतिपात्रं, मित्रं सुहृदम्, अतिकनीयसम् \[छन्दोऽमुरोधात् कनीयसमिति।अल्पशब्दात् ईयसुनि कनादेशे इष्टवद्भावात् निष्पन्नस्यकनीयम्-शब्दस्य कनीयांसम् इति रूपं साधु। "दृष्टां भार्य्यां कनीयासं पुत्र मित्रंप्रियं सद्य" इति पाठ प्रकल्प्य तत्समाधेयम्\] अत्यल्पवयस्क पुत्रं, नैमिनिकं दैवज्ञञ्च,तथा नृपं राजानञ्च, रिक्तपाणिः शुन्यहस्तः सन्, न पश्येत् तत्सम्मुखवर्ती न भवेत् इत्यर्थः॥१२९॥



विष्टः। ततो राजा क्षेमयात्रां[^184]च पृष्ट्वा तं धनदं कमप्यपूर्ववृत्तान्तमपृच्छत्। सोऽपि समुद्रमर्थ्यास्थितभुवनेश्वरीदेवालयवृत्तान्तमकथयत्।

[^184]: "क्षेमयात्रां —यात्रायाः क्षेमं कुशलम् इति क्षेमयात्रा, तामित्यर्थः।"

 तच्छ्रुत्वा सविस्मयो राजा तेन धनदेन सह तत् स्थानं गत्वा देवालये देवतावामभागे स्थितं कबन्धयुगलम्[^185]।")अपश्यत्। तदनन्तरं देवतां मनसि कृत्वा खड्गं

[^185]: "कबन्धयुगलं —छिन्नमस्तकद्वयं, ( “कबन्धोऽस्त्री क्रियायुक्तमपमूर्द्धकलेवरम्”इत्यमरः

यावत् स्वकण्ठे सम्पातनोसुखं करोति, तावत् कबन्धद्वयं सशिरस्कं सजीवमभवत्। देवताऽपि राज्ञोहस्तात् खड्गम्

आकृष्याऽब्रवीत्, —“भो राजन्!प्रसन्नाऽस्मि, वरं वृणीष्व"। राजाऽब्रवीत्, —“भो देवि! यदि प्रसन्नाऽसि, वरं वृणीष्व। राजाऽब्रवीत्—''भो देवि!ऽसि, तर्ह्यस्मैमिथुनाय[^186]राज्यं दहि”। ततो देव्यातस्मे मिथुनाथ राज्यं दत्तम्। राजाऽपि धनदेन सह निजनगरमगमत्”।

[^186]: "मिथुनाथ— स्त्रीपुरुषरूपाय।"

 इति कथां कथयित्वा पुत्तलिका भोजं प्रति भवति,—“भो राजन्! त्वय्येवं चेत् परोपकारकरणशक्तिः विद्यते,तर्ह्यस्मिन् सिंहासने समुपविश”। राजा तूष्णीमासीत्।

\[ इति विक्रमार्कचरितं सिंहासनोपाख्याने अप्सरा-भोजसंवाद मृतोज्जीवनं  
नाम सप्तमोपाख्यानम्\] ॥ ७॥

इति सप्तमोपाख्यानम्॥७॥

\_\_\_\_\_\_\_\_\_\_\_\_\_\_\_\_



**अथ सरःपूरणं नाम अष्टमोपाख्यानम्।**

![](../books_images/U-IMG-172053448227.jpg)

 अथ तथैव सिंहासनसमोपस्थः कौतुक[^187]रसरभसवशंवदोधरित्रीपतिः पुत्तलिकयैकया समभिदधे, —

[^187]: "कौतुकेति। कौतुकेन कुतूहस्तेन, यो रसो रामः तेन वो रमणः औत्सुक्यं, तस्य वशंवदः तदायत्तः।"

“शृणु राजन्! विक्रमोराजा भूमण्डले[^188] प्रसिद्धः नानाविनोदापूर्वःतथापरकौतुकादिकं चारमुखेच जानाति। तथा चोत्रम्,—

[^188]: "भूमण्डले— धरातले; प्रसिद्धः, विज्ञातः। मानेवादि-नाना बहुविधःयो विनोदःतोषकरपदार्थः, आश्चर्य्यश्च बहुतञ्च ताम्यां पूर्णःसम्पन्नइत्यर्थः।"

गावो गन्धेन पश्यन्ति वेदेनैव द्विजातयः।  
चारैः पश्यन्ति राजानश्चक्षुर्भ्यामितरे जनाः॥१३०॥

 श्रूयतां राजन्! —

यो राजा भवति, तेन सर्वाऽपि लोकसंस्थितिः[^189]ज्ञातव्या, सर्वस्व चित्तं बोद्धव्यं प्रजाः सम्यक्पालनोयाः, दुष्टाः दण्डनीयाः, न्यायेन[^190]धनोपार्ज्जनं कर्त्तव्यम्, अर्थिषु समत्वं विधेयम्; तान्येव राक्षःपञ्चमहायज्ञ कर्माणि। उक्तञ्च,—

[^189]: "लोकसंस्थितिः,— स्तोकमर्य्यादा।"

[^190]: "न्यायेन—सहव्यवसायेन।"

दुष्टस्य दण्डःसुजनस्य पूजा  
न्यायेन कोषस्य च सम्प्रवृद्धिः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 राज्ञां चारचक्षुषे प्रमाणमाह, वाव

इति। —वावमोप्रमुखाः पशवः, गन्धेन बन्धद्वारा, पश्यन्ति जानन्ति, पदार्थान् निरुपवन्ति इत्यर्थः; द्वित्राववःब्राह्मणाः,वेदेनैव श्रुतिद्वारैव, पश्यन्तिराजानः नृपाः, सारेः प्रविधिभिः, पश्यन्ति, राज्यसर्व्वतचान्तं जानन्ति; इतरे अन्ये जनाः, चक्षुभ्याांनयनाभ्यां

पश्यन्ति॥१३०॥

 “दुष्टदमनशिष्टानुरञ्जनादिनैव राज्ञां पक्षमहावज्रपट त्राभो भवति इवि अमापवितं श्लोकमाह, दुष्टस्वेति। —दुष्टस्वदुर्वृत्तस्य, दक्षःनिग्रहः, सुजनस्य शिष्टश्च,



अपक्षपातोऽर्थिषु राज्यरक्षा  
पञ्चैव यज्ञाः कथिता नृपाणाम्॥१३१॥

 अपिच,—

किं देवकार्य्याणि नराधिपानां  
किं वा विरोधः परिपन्थिभिश्च।  
तद्दैवकार्य्यं जपयज्ञहोमाः  
यदश्रुपाता न पतन्ति राष्ट्रे॥१३२॥

 एवमेव विक्रमे राज्यं कुर्वति सति, एकदा चाराःभूमण्डलंपरिभ्रम्य राजसकाशमागताः, राजा पृष्टाः प्रोचुः —“भो देव! काश्मीरदेशे महाद्रव्यसम्पन्नःकश्चिद्वणिगास्ते। तेन बणिजापञ्चक्रोशविस्तारं तड़ागमेकं खानितम्; तन्मध्ये नवनिर्म्मितदिव्यप्रासादे जलशयनस्य लक्ष्मीनारायणस्य (व) शयनं कारितं,परमुदकं न लगति। पुनः तेन बणिजा जलोद्गमनिमित्तं

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

पूजा समादरः, न्यायेन धर्म्मानुसारेण कोषस्य धनस्य, सम्प्रवृद्धिः सम्यग्वर्द्धनम्,अर्थिषु विचारार्थमागतेषु याचकेषु वा जनेषु, अपक्षपातः निरपेक्षत्वं, तुल्यदृष्टिरित्यर्थः,राज्यरक्षा राज्यस्य पालनञ्च, नृपाणां राज्ञाम्, एतानि पञ्चैव न तु स्मृत्युक्तस्वाध्यायपाठाग्निहोत्रयामातथिपुजनपितृतर्पणबलिकर्म्मभिधया इत्येवकारार्थः, यज्ञाःयागाः,"पञ्चयज्ञाः” कथिताः उक्ताः॥१३१॥

 किं बहुना? प्रजारञ्जनमेव राज्ञां जपहोमादीनि दैवकार्य्याणिनान्यत् किमपि,इति प्रतिपादयितुमाह, किमिति। —नराधिपाना राज्ञां, दैवकार्य्याणि जपयज्ञादीनि,किम्? तदकरणेऽपि न दोषमावहन्ति मनुजाधिपा इत्यर्थः। या अथवा, परिपन्थिभिः विपक्षैः सह विरोधः विग्रहश्च, किम्? न सोऽपि तादृगावश्यकः तेषाम्इयर्थः। राष्ट्र राज्ये, यत् अश्रुपाताः प्रजानां नयनजलपाता, न पतन्ति तत् तदेव, तेषां दैवकार्य्यंजपयज्ञहोमाः, जपयज्ञोमस्वरूपश्च भवतीति शेषः। प्रजानामश्रुनिवारणमेव राज्ञां प्रधानकार्य्यं, नान्यत् किमपि इति भावः। एतत्पद्यद्वयम् उपजातिवृत्तेन निबद्धम्॥१३२॥

 (व) जलेति।— जले शयनं शय्या यस्य तस्य, क्षीरोदशायिन इत्यर्थः। लक्ष्मीदारायणस्य—लक्ष्यासहितो नारायणः लक्ष्मीनारायणः, तस्य सस्त्रील्लविणोरित्यर्थः ।



चक्रिणम्[^191]उद्दिश्य ब्राह्मणैर्जपपूजाहवनमभिषेकादि चकारितं तथाप्युदकं न समुहतम्। ततोऽतिखिन्नः सन् सवणिक् तड़ागपाल्युपरि (ष) उपविश्य प्रतिदिनं निश्वसिति,—'अहो! केनाप्युपायेनोदकं न प्रादुर्भवति, वृथा श्रमोजातः' इति।

[^191]: "चक्रिणम् —विष्णुम्।"

 एकदा तत्र तड़ागपाल्युपरि उपविष्टे श्रेष्ठिनि जलाऽऽगमचिन्तामग्नचित्ते सति सहसा गगने अमानुषी[^192]वाक्उदचरत्[^193],—“किमिति भो बणिक्पुत्र! किमर्थं निश्वसिषि? द्वात्रिंशल्लक्षणयुक्तपुरुषस्य[^194]कण्ठरक्तेन यदातड़ागं सिच्यते, तदाऽत्र विमलोदकम् उद्गमिष्यति, नान्यथा”। तच्छ्रुत्वा तेन बणिजा कासारपरिसरे[^195] महदन्नसत्रंकारितम्। तस्मिन् सत्रेभोक्तुं विदेशवासिनो जनाः सर्व्वे

[^192]: "अमानुषी —दैवौत्यर्थः।"

[^193]: "उदचरत् — उद्गता।"

[^194]: "द्वात्रिंशल्लक्षणानि यथा काशीखण्डे एकादशाध्याये, —“पञ्चदीर्घः पञ्चसूक्ष्मः सप्तरक्तः षड़न्नतः। त्रिपृथुर्लघुगम्भीरो द्वाविंशलक्षणत्स्विति॥ पञ्च दीर्घाणि शस्यानियथा दीर्घाण्यास्य वै। भुजौ नेत्रेहनू नासावक्षसी तनयस्य ते॥ त्वक्केशाङ्गुलिदशनाः र्व्वाण्यङ्गुलिजान्यपि। तस्यास्य पञ्च सूक्ष्माणि टिक्पालपदभाग् यथा॥ पाण्यङ्ध्नितलनेत्रान्तं तालुजिह्वाऽधरौष्ठकम्। सप्तारुणञ्च सनखमस्मिन् राज्यसुखप्रदम्॥ कक्षाकुक्ष्यलिकस्कन्धकारवक्तंषडुव्रतम्। तथाऽव दृश्यते बाले महदैश्वय्यभाग् यथा॥ ललाटकटिवक्षोभिस्त्रिविस्तीर्णो यथा ह्यसौ। सर्वतेजोऽतिगैश्वर्य्यं तथा प्राप्स्यति नान्यथा॥ ग्रीवाजङ्घामेहनेत्र त्रिभिर्ह्रस्वोऽयमीड़ितः। स्वरेण सत्त्वनाभिभ्यां त्रिगम्भीरःशिशुः शुभः॥” इत्येतद् दाविंशच्कुभलक्षणसमन्वितस्य पुंसः।"

[^195]: "कासारपरिसरे —तड़ागसमीपस्थाने, महत्—बृहदायतनम्; अन्नसमम्—आगतेभ्यः अकातरमन्नदानम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ष) तड़ागेति। —तड़ागपाली तड़ागस्य सरोवरस्य, पालो सेतुः, ("पाहाड़"इति वङ्गभाषी ) तस्या उपरि।



समायान्ति। तत्र स्थिताः अधिकारिणस्तेषां विदेशवासिनां पुरतः एवं वदन्ति,—

यः कोऽपि द्वित्रिंशल्लक्षणलक्षितःस्वकष्ठरुधिरेण तड़ागं सेचयिष्यति, तस्मैशतभारं[^196]
सुवर्णं दीयते' इति। तद्वचः सर्व्वे शृण्वन्ति, परं न कोऽपि तत् सहसादीयते' इति। तद्वचः सर्व्वे शृण्वन्ति परं न कोऽपि तत् सहसाअङ्गीकुरुते,इति महच्चित्रं दृष्टम्”।

[^196]: "शतभारं—भारः अष्टहसतीलकपरिमाणं, तस्य शतं शतगुणितम् इतिपूर्वनिपातः।"

 तेषां वचनं श्रुत्वा विक्रमार्को राजा स्वयं तत्र गतो जलाशयस्थस्य विष्णोर्महाप्रासादमतिमनोहरं तथा विशालं तड़ागंदृष्ट्वा विस्मयं गतो मनसि विचारयति, —“इदं तड़ागं यदिस्वकण्ठरक्तेन सेचयिष्यामि, तर्हि निःसंशयं जलैः परिपूर्णंभविष्यति, तदा च सकललोकस्योपकारो भविष्यति। इदं मम शरीरं सर्व्वथा वर्षशतं स्थित्वाऽपि नाशमेव यास्यति, अतःसदसज्ज्ञानवता महता पुरुषेण शरीरे ममत्वं न कार्य्यम्; परोपकारार्थं शरीरमपि दातव्यम्। उक्तञ्च—

शतमपि च समानां जीवितं धारयित्वा  
शयनमधिशयानः सर्व्वथा नाशमेति।  
सुलभविपदि देहे सर्व्वलोकैकनिन्द्यं  
न विदधति ममत्वं ये, हि लोकोत्तरास्ते॥१३३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

  "सर्व्वथा नश्वरे देहे परोपकाराय हेयत्वबुद्धिःमहापुरुषलक्षणम्" इति दर्शयितुमाह, शतमिति। —समानां वत्सराणां, शतं वर्षशतं व्याप्येत्यर्थः, जीवित प्राणान्, धारयित्वा, अपि च शयनम् उत्तमशय्याम्, अधिशयानो जनः, सर्वथा निश्चयमेव, नाशंमृत्युम्, एति प्राप्नोति; ये जनाः, सुलभविपदि विपद्बहुले, देहे तनौ, सर्वलोकानानाम्,एवं मुख्यं निन्दां निन्दनीयं, ममत्व ममताज्ञानं, न विदधति न कुर्वन्ति, ते हि त एव,सान्नोत्तराःउत्तमलोकाः, आदर्शपुरुषा इति यावत्, भवन्तीति शेषः। अत्रमालिनीवृत्तम्॥१३३॥



सर्वदैव रुजाऽऽक्रान्तं सर्वदैव वचो ग्रहम्।  
सर्वदा पतनप्रायं देहिनां देहपञ्जरम्॥१३४॥  
तैरेव फलमेतस्य गृहीतं पुण्यकर्मभिः।  
विरल्य जम्मनःस्वार्थे यैः न देहः कदर्थितः॥१३५॥

 एवं विचार्य्य असौ पुरः स्थितप्रासादगतजलशयनस्य विष्णोःपूजां विधाय नमस्कृत्य च भणति, —“भो जलदेवते! त्वं द्वात्रिंशलक्षणयुक्तपुरुषस्य कण्ठरक्तं वाच्छसि तर्हि सहर्ष[^197]मुपपन्नस्यमम अनेन कण्ठरक्तेन तृप्ता सती, इदं तड़ागं जलैःपरिपूर्णं कुरु” इत्युक्त्वायावत् कण्ठे खड्गं प्रहारोद्यतं करोति,तावद्देवतया तया खङ्गंधृत्वा भणितं, —“भो वीर! तव अनेन औदार्य्येण अहं प्रसन्नोऽस्मि वरं वृणीष्व”। राजा अवदत्—"देव! यदि मम प्रसन्ना जाताऽसि, तर्हि इदं तड़ागंजलैः परिपूर्णं कुरु" इति। पुनर्देव्या भणितं, —“भो राजन्!त्वम् अस्मात् स्थानात् त्वरितं निर्गच्छ, ततो निर्गच्छन् यावत्पश्यसि, तावज्जलैरिदं परिपूर्णं भविष्यति”। तच्छ्रुत्वा राजासत्वरं तडागपालीं गतः, तड़ागश्च जलैः परिपूर्णमभूत्।

[^197]: "सहर्षेति। —हर्षेण सह वर्त्तमानं सहर्षं, सानन्दम्, उपपन्नस्य प्राप्तस्व, स्वयमुपस्थितस्येत्यर्थः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 देहस्य असारतांप्रतिपादयन् "परोपकार एव देहधारणैकफलम्” इति द्वाभ्यांप्रदर्शयति सर्व्वदेति। —देहिनां शरीरिणां, देहपञ्जर देहरूपपञ्जरं सर्व्वदेव सदैव, रुजा रोगेय, आक्रान्तम् अभिभूतं, सर्वदैव सततमेव, शुचःशोकस्य, गृहम् आश्रयभूतं,सर्वदा सदा, पतनप्रायं विनाशोन्मुखं भवतीत्यर्थः॥१३४॥

 तैरिति। यः जनैः, जन्मनः विरज्य पुनर्जन्मग्रहणंप्रति विरक्तोभूत्वा स्वार्थेनिजार्थसाधनाथैव, देहः शरीरं, न कदर्थितःनिरर्थको न कृतः, तैरेव तादृशैरेव,पुण्यकर्म्मभिः पुण्यं कर्म्म येषां तैःतथाभूतैः पुरुषः, एतस्य देहस्य, फलं साफल्यं,गृहीतं प्राप्तम्। ये हि परार्थे जीवनोत्सर्गं कुर्वन्ति तेषामेव शरीरस्य साफल्यमिति भावः। पथ्यावक्त्रेण निबद्धम् एतत्पद्यद्वयम्॥१३५॥



एवम् आश्चर्यमवलोक्य सहर्षःराजा विक्रमोऽपि स्वनगरमगमत्।

 एवं कथां कथयित्वा पुत्तलिका भोजराजमवादीत्,—

“भो राजन्! त्वयि एवमौदार्य्यंतथा परोप[^198]कारसत्त्वसारप्रभृतयो (ङ) गुणाःविद्यन्ते चेत्, तर्ह्यस्मिन् सिंहासने समुपविश”। राजा तूष्णीमासीत्।

[^198]: "परेति।— परेषाम् अन्येषां स्वभिन्नानामित्यर्थः उपकारः साहाय्यं,सत्त्वं चित्तनैर्मल्यं, सारःदाढ्यं, ते प्रभृतयः चादिभूताः येषां तथाविधाः।"

\[ इति विक्रमार्कचरिते सिंहासनोपाख्याने अप्सरा-भोजसंवादे सरः पूरणं नाम  
अष्टमोपाख्यानम् \]॥८॥

**\_\_\_\_\_\_\_\_\_\_\_**

अथ राक्षसबधो नाम नवमोपाख्यानम्।

![](../books_images/U-IMG-172054538728.jpg)

 अथ भोजः समुत्कण्ठितचेताः सिंहासनं प्रतिगच्छन् सङ्गृह्य हस्तयोः निवार्य्यमाणः पुत्तलिकयाऽपरया निजगदे, —

“भोराजन्! एतत्सिंहासने तेनैव आध्यासितव्यं यस्य विक्रमतुल्यं शौय्यौदार्य्यादिकमस्ति”। भाजेनोक्तं, —“भोः पुत्तलिके! कथय तस्य शौर्योदार्य्यवृत्तान्तम्”। सा वदति "नरलोकाधिनाथ! विक्रमे राज्यं कुर्वति भट्टिमन्त्रो बभूव, उपमन्त्रीगोविन्दः, चन्द्रशेखरः सेनापतिः, त्रिविक्रमः पुरोहितः। तत्र त्रिविक्रमस्य पुत्रः कमलाकरः, स पितुः प्रसादात्

इति अष्टमीपाख्यानन्॥८॥

\_\_\_\_\_\_\_\_\_\_\_\_



धृतौदनं (च) भुक्का वस्त्र- भूषण- ताम्बूलादिना सम्पुष्टशरीरो[^199]विषयसुखमनुभवन् तिष्ठति स्म।

[^199]: "सम्पुष्टशरीरः,—संवर्द्धिततनुः।"

 एकदा चित्रोक्तं, "रे पुत्र! ब्राह्मणजन्म प्राप्य त्वया कथमेवं स्वेच्छात्त्यास्थीयते? अयमात्मा जन्मशतं नानायोनिंप्राप्नोति। ब्राह्मणकुले जन्म महता पुण्येन लभ्यते, तल्लब्ध्वाऽपिकिमेवं त्वंदुष्टाचारो जातः? सर्वदा वहिरेव वससि, भोजनकाले गृहमायासि, अनुचितमेतत् त्वया क्रियते। तवायं विद्याभ्यासकालः; अस्मिन् काले विद्याभ्यासं न करोषि चेत्, उत्तरत्रमहान् मनःसन्तापो भविष्यति। यतः,—

ये बालभावे न पठन्ति विद्यां  
कामातुरा यौवननष्टचित्ताः।  
ते वृद्धकाले परिभूयमानाः  
दहन्ति गात्रेशिशिरेऽपवस्त्राः॥१३६॥

 किञ्च, —

येषां न विद्या न तपो न दानं  

न चापि शीलं न गुणो न धर्म्मः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (च) धृतौदनम्— आज्यमिश्रान्नम्\[ "भक्ष्येण मिश्रीकरणम्" ( २/१/३५प्रा०) इति समासः\]।

 अविद्यसर्वे एव परिभवन्ति इति दर्शयितुमाह, ये इति। —ये जनाः, बालभावेबाल्यावस्थायां विद्यां शास्त्रं, न पठन्ति नाभ्यस्यन्ति, कामातुराः कामपीड़िताश्चसन्तः,यौवने यौवनावस्थायां नष्टं विपर्य्यस्तं चित्तं मनः येषां ते तथाभूताः भवन्ति तेतादृशजनाः, वृद्धकाले वार्द्धकावस्थायां परिभूयमानाः दुःखैरभिभूयमानाः सन्तः,शिशिरे शीतकाले, अपवस्त्रःः वस्त्रहीनाःजनाइव, मात्रेदेहे, दहन्ति दाहवत्शरीरशोषकं क्लेशं लभन्ते। शीतकाले वस्त्रहीनाः यथा क्लिश्यन्ति, तथा मनस्तापमनुभवन्ति इत्यर्थः॥१३६॥

 विद्याहीनाःमानवाकाराः पशव एव इत्यर्थे श्लोकमाह, येषामिति।— येषां जनाना विद्या शास्त्रज्ञानं, न नास्ति, तपः तपस्यानुष्ठानं, न नास्ति, दानं सत्पात्रे



**ते मर्त्त्यलोके खलु भारभूताः  
मनुष्यरूपेण मृगाश्चरन्ति॥१३७॥**

 अस्मिन् संसारे पुरुषस्य विद्यायाः परं भूषणं नास्ति।

 उक्तञ्च,—

**विद्या नाम नरस्य रूपमधिकं प्रच्छन्नगुप्तं धनं  
विद्या भोगकरी यशःसुखकरीविद्या गुरूणां गुरुः।  
विद्या बन्धुजनो विदेशगमने विद्या परं दैवतम्  
विद्या राजसु पूज्यते न हि धनं, विद्याविहीनः पशुः॥१३८॥**

 अपि च,—

**किं कुलेन विशालेन विद्याहीनस्य देहिनः।  
अकुलीनोऽपि यो विद्वान् सर्वैरेव स पूज्यते॥१३९॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

अर्पणं, न नास्ति, शौलं सुशीलतापि, न च विद्यते, गुणःसद्गुणः, न नास्ति, धर्म्मश्च न नास्ति, ते तादृशजनाः, मर्त्यलोके मनुष्यालये, खलु निश्चये, भारभूताःभारस्वरूपाः, मनुष्यरूपेणोपलक्षिताः मनुष्यरूपधरा इत्यर्थः, मृगाः पशवः, चरन्ति, पशुवत्विचरन्ति। विद्यातपोदानादिविहीनाः मनुष्याः पशुतुल्या इति तात्पर्यम्॥१३७॥

 विद्यायाः सर्वसुखाऽऽकरत्वं वर्णयति, विद्येति। —विद्या शास्त्रज्ञानं, नाम सम्भावनायां, नरस्य मनुष्यस्य, अधिकम् अतिरिक्तं, स्वसौन्दर्य्यादिति शेषः, रूपं सौन्दर्य्यं, व्याध्यादिभिरहार्य्यत्वादिति भावः; प्रच्छन्नगुप्तं गोपनभावेन रक्षितम्, अतिगुप्तमित्यर्थः,धनंसम्पदिव, चौरादिभिरहार्य्यत्वादिति भावः; विद्या भोगकरीभोगसम्पादिका,यशःसुखकरीयशसा कीर्त्तिसञ्चारेवसुखकरी मुखसम्पादिका, विद्या गुरुणां पित्रादीनाम्, अपिरत्नाध्याहार्य्यः, गुरुःगुरुस्थानीया, पूज्येत्यर्थः; विदेशगमने प्रवासे,विद्या,बन्धुमनः, तदुपकारिकेत्यर्थः; विद्या परं महत् दैवतं परमदेवतावत् आराध्याइत्यर्थः; विद्या राजसु नृपेषु राजसन्निधानेष्वित्यर्थः, पूज्यते चाद्रियते, राजानोहिविद्वांसंसमाद्रियन्ते इति भावः, न हि धनं पूज्यते; तस्मात् विद्याविहीनः मूर्खःजनः, पशुः पशुतुल्यःगण्यते इति शेषः। एवञ्च विद्या सर्वथैव अर्ज्जनीयेति भावः।शार्दूलविक्रीडितं वृत्तम्॥१३८॥

 विदुषः सर्वपूज्यता, न तु कुलीनस्य, इति दर्शवितुमाह, किमिति।— विद्याहीनस्यमूर्खस्य,देहिनः पुरुषस्य, विशालेन उन्नतेन, कुलेन वंशमर्य्यदया, किं किं फलम्?



 रे पुत्र! यावदहं जीवामि तावत् त्वया विद्यैवाभ्यसनीया।

 यतः,—

यावत् स्वस्थमिदं शरीरमरुजं, यावज्जरा दूरतो  
यावच्चेन्द्रियशक्तिरप्रतिहता, यावत् क्षयो नायुषः।  
आत्मश्रेयसि तावदेव विदुषा कार्य्यः प्रयत्नो महान्  
सन्दीप्तेभवने तु कूपखननं प्रत्युद्यमः कीदृशः?॥१४०॥

 अपि च, अभ्यस्ता विद्या तव सकलमपि बन्धुकृत्यं करिष्यति। उक्तञ्च,—

मातेव रक्षति पितेव हिते नियुङ्क्ते  
कान्तेव चाभिरमयत्यपनीय खेदम्।  
लक्ष्मीं तनोति वितनोति च दिक्षु कोर्त्तिं  
किं किं न साधयति कल्पलतेव विद्या”?॥१४१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

न किमपीत्यर्थः; यो जनः, विद्वान् पण्डितः सः, अकुलीनोऽपि नीचकुलोत्पन्नोऽपि,सर्वैरेव सकलैरेव जनैः, पूज्यते समाद्रियते॥१३९॥

 विद्याऽभ्यासस्य आत्मश्रेयोजनकतया अवश्यकर्त्तव्यतां प्रतिपादयितुं कालावधिसूचकं श्लोकमुदाहरति, —यावदिति। यावत् इदं शरीरम्. अरुज नौरोगम्, अत एवस्वस्थ प्रकृतिस्थ, यावत् जरा वार्द्धकं, दूरतःदूरे, स्थिता इति शेषः, जराया विलम्बोऽसीति भावः, यावञ्च इन्द्रियाणां चक्षुरादीनां, शक्तिः सामर्थ्यम्, अप्रतिहता अविलप्तेत्यर्थः यावत् आयुषः जीवितकालस्य क्षयःअवसानं न तावदेव विदुषा विज्ञेन,आत्मश्रेयसि निजमङ्गलेविद्याऽर्ज्जनरूपे इत्यर्थःमहान् अतिशयः, प्रयत्नःचेष्टा,कार्य्यःविधेयः; भवने गृहे, सन्दीप्ते सम्यक् प्रज्वलिते सति, कूपखननं कूपं खनित्वा तन्निवापणार्थंजलाऽऽनयममिति यावत्, प्रति उद्दिश्य, उद्यमःउदयोगः, कीदृशः? न फलद इति भावः। शार्दूलविक्रीडितं वृत्तम्॥१४०॥

 विद्यायाः सर्वाभावसाधकत्वं सर्व्वबन्धुत्वञ्च वर्णयति, मातेव इति। —विद्या मातेवजननीव, रक्षति पालयति; पितेव जनक इव, हिते हितानुष्ठाने, नियुङ्क्ते प्रेरयति;कान्तेव पत्नीव, खेदं क्लेशम्, अपनीय दूरीकृत्यच, अभिरमयति सुखयति; लक्ष्मीं श्रियं तनोति वर्द्धयति, दिक्षु दिङ्मण्डलेषु, कीर्त्ति यशश्च, वितनोति विस्तारयति;



 एवं तत् पितृवचनं श्रुत्वा पञ्चात्तापयुक्तः कमलाकर 'यदाऽहं सर्व्वज्ञो[^200]भविष्यामि, तदैव पितरं स्वमुखं दर्शयिष्यामि' इत्युक्त्वाकाश्मीरदेशं जगाम। तत्रचन्द्रमौलिभट्टोपाध्यायसमीपं गत्वा दण्डवत् प्रणम्योक्तवान्, —

[^200]: "सर्व्वज्ञः— पण्डितः।"

“भोः स्वामिपादाः!अहं मूर्खः भवतां नामधेयं गुणगौरवञ्च श्रुत्वा विद्याऽभ्यासार्थमागतः। मयि कृपां विधाय यथा मे विद्या भवति, तथा विधेयंश्रीमद्धिः" इति पुनर्दण्डवत् प्रणाममकरोत्। ततस्तैरङ्गीकृते,अहर्निशं तेषां शुश्रूषामकरोत्। यतः,—

गुरुशुश्रूषया विद्या पुष्कलेन धनेन वा।  
अथवा विद्यया विद्या चतुर्थेर्नोपपद्यते॥१४२॥

 एवं शुश्रूषां कुर्वतो महान् कालोगतः। एकदा उपाध्यायः तस्योपरि कृपां विधाय सिद्धसा[^201]स्वतमन्त्रोपदेशंकृतवान्। तेनोपदेशेन सर्व्वज्ञोभूत्वा स कमलाकर उपाध्यायस्यानुज्ञां गृहीत्वा स्वनगरं प्रतिगच्छन् मार्गवशात् काञ्चीनगरम् अवाप। तत्र राजा नरसेनः। “तस्य नगर्य्यांनरमोहिनीनाम्नीकाचित् वारवनिता अस्ति, सा रूपेण अद्वितीया; तांयः कोऽपि पश्यति, स कामज्वरपीड़ितः उन्मादावस्थां प्राप्नोति; यः पुनः सम्भोगान्ते तया सह निद्राति, तस्य रक्त विन्ध्याचलवासी कश्चिद्राक्षसः तत्र आगत्य पिबति, तदा स निर्जीवो

[^201]: "सिद्धेत्यादि —सरस्वत्याः अयं, सारस्वतः स चासो मन्त्रश्चेदि सारस्वतःसिद्धस्य अमोघस्य, सारस्वतमन्त्रस्य, उपदेशः तम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

विद्या कल्पलतेव, किं किं न साधयति? अपि तु सर्व्वमेव साधयतीत्यर्थः। वसन्ततिलकं वृत्तम्॥१४१॥

 विद्यालाभस्य हेतून् वर्णयन्नाह, गुर्व्विति। —गुरुशश्रूषया गुरुसेवया, वा अथवा;पुष्कलेन प्रचुरेण, धनेन अर्थेन, अथवा विद्यया

निज

विद्याविनिमयेन, विद्या लक्ष्यते; चतुर्थैःपूर्वोक्तत्रिविधोपायातिरिक्ताऽन्योप्रायैः, न उपपद्यते विद्या न लभ्यते॥१४२॥



भवति" इति किंवदन्तीं[^202]श्रुत्वा तत्र तिष्ठन्, कमलाकरोऽप्येतत् कौतुकं स्वचक्षुषा प्रत्यक्षीकृत्य निजनगरमगमत्। सुचिरकालात् परं तं विद्याविनयादिगुणभूषितं गृहे प्रत्यागतंदृष्ट्वा मातापित्रोः महान् हर्षो जातः। तथा च,—

[^202]: "किंवदन्तीं—जनश्रुतिम्।"

विद्याविहीना बहवोऽपि पुत्राः  
कल्पाऽऽयुषः सन्तु पितुः किमेतैः?।  
क्षयिष्णुना वाऽपि कलावता वा  
तस्य प्रमोदःशशिनेव सिन्धोः॥१४३॥

 द्वितीयदिवसे स्वपुत्रा सराजभवनं गत्वा राज्ञे आशीर्वादम्अकरोत्, सभायां निजवैदग्ध्यञ्च[^203]अदर्शयत्। ततो विक्रमार्केण असौ वस्त्रादिना सम्भाव्य पृष्टः, —“भोः कमलाकर! त्वं यत्र देशे गतः, तत्र किं चित्रं दृष्टम्?” तेनोक्तं—“भोः राजन्! तत्र देशे किमपि न दृष्टं परं प्रत्यागमनसमये काञ्चीनगरे अपूर्वमेकं कौतुकं दृष्टम्”। राजोक्तं —“किं दृष्टं तत् कथय"।कमलाकरेणोक्तं —''नरसेनभूपतिशासिते काञ्चीनगरे नरमोहिनी

[^203]: "निजवैदग्ध्यं—निजपाण्डित्यम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 पुत्रे श्लाघनीयगुणिनि सति तमालोक्य पित्रोरानन्दंसमर्थयमान आह,विद्येति।— कल्पायुषः कल्पान्तजीविनः, “दीर्घायुष इत्यर्थः, विद्याविहीना मूर्खाः, पुत्राः तनयाः, बहवः अनेकसङ्ख्यका अपि, सन्तु वर्त्तन्ताम्, एतैः तादृशैः पुत्रैरित्यर्थः, पितुः जनकस्य,किं किम्प्रयोजनम्? न किमपि इत्यर्थः; वाशब्द त्वर्थे, तेन किन्तु इत्यर्थः । क्षयिष्णुनाक्षयशीलेन, अल्पायुषेत्यर्थः, पक्षे—कृणपक्षेकलाक्षयविशिष्टेन अपि \[कल्पान्तस्थायित्वेहर्षाधिक्यमेव इत्यपिना सूच्यते\] कलावता वा कलाविद्याविशिष्टेनैव, पक्षे—षोडशकलायुक्तेन, पूर्णेन इत्यर्थः, शशिना चन्द्रेण, सिन्धोः समुद्रस्येव तस्य पितुः,तादृशेन पुत्रेणेति शेषः, प्रमोदःहर्षः, हृदयोद्वेलनमित्यर्थः भवति इति शेषः। सम्भावितसमीपक्षयपूर्णिमाश्चन्द्रवत् अल्पाऽऽयुषाऽपि विदुषा सुतेन पितुः प्रमोदःइतिभावः। उपजाति वृत्तम्॥१४३॥



नाम्नीसुरूपा काचिद्वारवनिता[^204]अस्ति, यस्तां पश्यति, सउन्माददशां प्राप्नोति; यः पुना रजन्यां तया सह स्वपिति, तस्यरक्तं विन्ध्याचलवासी कश्चिद्राक्षसः तत्रागत्य पिबति; ततः सनिर्जीवो भवति। एतत् कौतुकं मया दृष्टम्”। तत् श्रुत्वा राज्ञाभणितं —"यद्येवं, त्वं तर्हि आगच्छ, तत्र गच्छावः”।

[^204]: "वारवनिता —वारवधूः।"

 अथ तेन सह राजा काञ्चीनगरमागत्य कौतुकान्वितःनरमोहिनीगृहं गत्वा, तस्या रूपं दृष्ट्वा विस्मयं प्राप्तः।तया च पादप्रक्षालनाभ्यङ्गसुगन्धिपुष्पादिना (ड) सम्भावितः; उक्त्तञ्च,— “भो राजन्! अद्य अहं धन्या जाताऽस्ति, मम गृहञ्च श्लाघ्यमभूत् भवच्चरणप्रसादेन"।ततः सा तस्मै वीटिकां दत्तवती। राजाऽपि तां गृहीत्वा तया सहमधुरैरनिन्दिताऽऽलापैः कियन्तं कालमतिवाहितवान्। ततः सा राजानं सविनयमभाषत, —“भो राजन्! स्थानमिदंनापच्छून्यम्; अत्र मदन्यः यः कश्चित् रात्रौ स्वपिति, उषसि[^205]स गतप्राणः परिलक्ष्यते, तत्प्रतिविधातुं भवते निवेदितम्; अत्रयदुचितं तत् सम्पाद्यताम्” इति विरराम। ततः प्राग्विदितवृत्तान्तः राजा अभयदानपुरःसरम् अवोचत् —"त्वमधुना सुखंनिद्रामाश्रय, तत्प्रतिकारार्थं यथोचितं[^206] यतिष्ये”इति।

[^205]: "उषसि —प्रत्यूषे।"

[^206]: "यथोचितं — यथाकर्त्तव्यम्; यतिष्ये —सचेष्टी भविव्यामि।"

 एवं रात्रेरतिक्रान्ते प्रथमप्रहरे नरमोहिनी निद्रां गता;द्वितीयप्रहरावसाने घोरदर्शनःकरालदशनःनरशोणित-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ड) पादेति। —पादप्रक्षालनं —चरणधावनम्, अभ्यङ्गः, —स्निग्धपुष्पसाराणाम्("आतर" इति भाषा) परिच्छदेषु लक्षणं, सुगन्धिपुष्पं —मनोहरगन्धवत् यूथिकादिकुसुमं तानि आदीनि यस्य तेन।



लोलुपो[^207]राक्षसो विकटाऽऽरावेण[^208]यावत् तत्र समायातः,सजागरःनिर्भीकचेताः राजा तं युद्धावकाशमदत्त्वा निशितकरबालेन तत्क्षणादेव निजघान।

[^207]: "घोरदर्शनः, —भोषणाकृतिः; करालदशनः,—विकटदन्तः। नरेति।—नराणांमानवानां शोणितेषु रक्तेषु लोलुपः लब्धः।"

[^208]: "विकटाऽऽरावेण —कर्कशनिर्घोषेण, हुङ्कारेण इत्यर्थः।"

 तत्पतनशब्देन सा नरमोहिनी व्यपगतनिद्रा, हतं राक्षसंदृष्ट्वा सप्रश्रयं[^209]राजानं भणति —

[^209]: "सप्रश्रयम् —सविनयम्।"

“भो राजन्! यमादृशेषुअकिञ्चनजनेषु भवादृशः सम्यगनुकम्पते नाम, तत्केवलं निशाकरकिरणानामिव महतां श्रेष्ठनीचजनेषु समवृत्तितैव[^210]। भवत्प्रसादात् अहं निर्भया जाता; अद्य प्रभृति[^211]मे राक्षसोपद्रवो गतः। त्वत्कृतोपकारात् कथमहमुत्तीर्णा[^212]भवामि?” राज्ञातु "बहुप्राणिनां प्राणविनाशिनं दुराचारं निशाचरंहत्वा मया प्रतिपालितः[^213]स्वकीयो धर्मः, तेनैव सञ्जातःमेमहान् परितोषः; नास्ति ते करणीयम् अत्र किमपि” इत्युक्त्वाकमलाकरेण सह उज्जयिनीं प्रति प्रतस्थे”।

[^210]: "समवृत्तितैव —तुल्यदर्शितेव, अपक्षपातित्वमेवेति यावत्।"

[^211]: "प्रभृति —आरभ्य।"

[^212]: "उत्तीर्णा —मुक्ता इत्यर्थः।"

[^213]: "प्रतिपालितः, — संरक्षितः।"

 इमां कथांकथयित्वा पुत्तलिका भोजराजमवादीत्, —“भो राजन्! त्वयि एवं धैर्य्यशौर्य्यौदार्य्यादिकं विद्यते चेत्, तर्ह्यस्मिन् सिंहासने समुपविश”। राजा तूष्णीमासीत्।

\[इति विक्रमार्कचरिते सिंहासनोपाख्याने अप्सरा-भोजसंवादे  
राक्षसवधोनाम नवमोपाख्यानम् \]॥९॥

इति नवमोपाख्यानम्॥८॥

**\_\_\_\_\_\_\_\_\_\_\_\_**



**अथ यज्ञलब्धफलदानं नाम दशमोपाख्यानम्।**

![](../books_images/U-IMG-172058868027.jpg)

 पुनरन्या पुत्तलिका तदेव सिंहासनं समारोढुकामं भोजं कथयति — “श्रूयतां राजन्! विक्रमार्के राज्यं कुर्वति, कश्चित् योगी उज्जयिनीं प्रति आगतः। स च
वेदशास्त्र[^214]-वैद्यक-ज्योतिष-भरतशास्त्रादिसकलकलाविचक्षणः,किं बहुना? तत्सदृशोऽन्यो नास्ति। स साक्षात् सर्वज्ञ एव।

[^214]: "वेदशास्त्रेति। —वेदशास्त्रम् —ऋगादित्रयविद्या, वैद्यकम् —आयुर्वेदशास्त्रं, ज्योतिषं— ग्रहनक्षत्रतादीनां गतिस्वरूपनिर्णायकं पञ्चाशास्त्रं, भरतशास्त्रं— नाट्यशास्त्रं, तानि आदीनि यासां तासु, सकलास —सर्व्वासु, कलासु —चतुःषष्टिविद्यासु, विचक्षणः, —अभिद्मः।"

 एकदा विक्रमोराजा तस्य प्रसिद्धिं श्रुत्वा तमाह्वातुं पुरोहितं प्रेषितवान्। पुरोहितोऽपि तदन्तिकं गत्वानमस्कृत्याऽब्रवीत्, —“भोः स्वामिन्! राजा भवन्तमाह्वयति, तत्रागन्तव्यम्”। योगिनोक्तं, "तर्हि गम्यते। ततः तत्रगत्वा राजानं प्रति भणितं, — "भोराजन्! त्वं चेत् मन्त्रसाधनंकरिष्यसि तर्हि तेन जरामरणरहितो भविष्यसि”। राज्ञोक्तं,—"त्वं मन्त्रं ममोपदिश, अहं मन्त्रं साधयिष्यामि”। ततोयोगिना तस्मै मन्त्रमुपदिश्य भणितं, —“भो राजन्! अमुं मन्त्रंब्रह्मचर्य्येण वर्षमेकं पठित्वा दूर्वाङ्गरैर्दशांशहवनम् अग्नौ करिष्यसि, ततः पूर्णाहुतिसमये होमकुण्डात् कश्चित् पुरुषः फलहस्तोनिर्गत्य, फलमेकं तुभ्यं दास्यति। तत्फलभक्षणेन त्वं जरामरणरहितो वज्रकायश्च भविष्यसि” इति राज्ञे मन्त्रमुपदिश्य स योगीनिजस्थानं गतः।

 राजाऽपि ग्रामादहिर्वर्षमेकं ब्रह्मचर्य्येण मन्त्रं पठित्वा,दूर्वादलैदेशांश होममग्नौ कृत्वा यावत् पूर्णाहुतिं करोति,



तावर्द्धोमकुण्डात् कश्चित् पुरुषो विनिर्गत्य दिव्यमेकं फलं राज्ञे ददौ। राजाऽपि तत् फलं गृहीत्वा पुरं प्रविश्य यदा राजमार्गेसमायाति, तदा कुष्ठव्याधिना विशीर्णावयवः[^215]कश्चिद् ब्राह्मणोराज्ञेआशिषं प्रयुज्याऽवदत्, —

[^215]: "विशीर्णावयवः, —क्षयिताङ्गः।"

“भो राजन्! राजानाम लोकस्य मातापित्रादिस्थाने नियोजितः। उक्तञ्च,—

राजा बन्धुरबन्धूनां राजा चक्षुरचक्षुषाम्।  
राजा माता पिता चैव सर्वस्यार्तिहरो गुरुः॥१४४॥

 यतः त्वं विश्वस्यार्त्तिं परिहरसि, अतः ममापि आर्त्तिं नाशय। अनेन व्याधिना मम शरीरं विनश्यति, शरीरनाशादनुष्ठानमपि नष्टं, यतः सर्व्वस्यापि धर्म्म्यप्रकार्य्यस्य शरीरमेव साधनम्।तर्हि ममैतच्छरीरं निरामयम्[^216],उपभोग्यञ्चयथा भवति, तथा कर्त्तव्यम्”। तद्ब्राह्मणवचनं श्रुत्वा, स राजातस्मै तत् फलं ददौ। ततो ब्राह्मणः परं सन्तोषं प्राप्य निजस्थानंमतः। राजाऽपि स्वभवनमगमत्”।

[^216]: " निरामयं —निर्नास्ति आमयः व्याधिर्यव तत्, रोगशून्यमित्यर्थः।"

 इति।कथयित्वा पुत्तलिका भोजराजमवादीत्, —“भोराजन्! एवमौदार्य्यं धैर्य्यञ्च त्वयि चेत् विद्यते, तर्ह्यस्मिन्सिंहासने समुपविश”। तच्छ्रुत्वा राजा तूष्णीमासीत्।

\[ इति विक्रमार्कचरितं सिंहासनापाख्याने अप्सरा-भोजसंवादे यज्ञलब्धफलदानं  
नाम दशमोपाख्यानम् \]॥१०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



राज्ञामातापित्रादिस्थानीयत्वे प्रमाणभूत महाजनभाषितमाह, राजा इति।— राजा नृपः, अबन्धूनां बन्धुहीनानां, बन्धुः मित्रवरूपः; अचक्षुषां चक्षुनानां, चक्षुःचतुःस्वरूपः; राजा एव, माता पिता च मातापितृस्वरूप; सर्व्वस्य सकलजनस्य, आर्त्तिहरः दुःखनाशकः, गुरुःगुरुरिव, भवतीति शेषः। पथ्यवक्त्रंवृतम्॥१४४॥

इति दशमोपाख्यानम्॥१०॥

\_\_\_\_\_\_\_\_\_



**अथ रक्षोभीतिवारणं नाम एकादशोपाख्यानम्।**

![](../books_images/U-IMG-172059064627.jpg)

 अथ भोजे समाचङ्क्रम्यमाणे सिंहासनं पुत्तलिकाऽन्या कथयति, —“भो राजन्! श्रूयतां —विक्रमे राज्यं कुर्व्वति,भूमण्डले पिशुनः[^217]तस्करश्च पापकर्म्मनिरतो नासीत्। अन्यच्च, — यस्य राज्ञः सदा राज्यभारचिन्ता बलवद्वैरिविजयचिन्ता च अस्ति, स रात्रौ निद्रामपि नाधिगच्छति। उक्तञ्च,—

[^217]: "पिशुनः, —खलः।"

अर्थातुराणां न पिता न बन्धुः  
कामातुराणां न भयं न लज्जा।  
चिन्तातुराणां न सुखं न निद्रा  
क्षुधातुराणां न बलं न तेजः॥१४५॥

 अयं विक्रमादित्यो राजा तथाविधो न भवति। सर्व्वान् आर्थिभूभुजः स्वपादपद्माश्रितान्(र) विधाय आज्ञाप्रदानेनराज्यं करोति। उक्तञ्च,—

आज्ञामात्रफलं राज्यं ब्रह्मचर्य्यफलं तपः।  
ज्ञानमात्रफला विद्या दत्तभुक्तफलं धनम्॥१४६॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 राज्यादिचिन्तातुराणां निद्रासुखराहित्ये शिष्टोक्तिमाह, अर्थेति। — अर्थातुराणांधनासक्तानां जनानां, न पिता, न बन्धुः, अर्थात् पिता बन्धुश्च तैर्नापेक्ष्यते इतिभावः; कामातुराणां कामासक्तानां भयं लज्जा च नास्ति इति शेषः; चिन्तातुराणांचिन्ताऽऽसक्तानां सुखं निद्रा च न भवति इति शेषः; क्षुधातुराणां क्षुधार्त्तानां बलंतेजश्च न विद्यते इति शेषः। वृत्तमुपजातिः॥१४५॥

 (र) अर्थिभूभुजः, —"मां राज्यभ्रष्टं मा कुरु, स्वपदे स्थापय” इत्यादिरूपप्रार्थनाकारिनृपान्। स्वपादेति। —स्वस्य पादपद्मं चरणकमलम्, आश्रयन्ति ये तेतान्, शरणागतानित्यर्थः।

 अव्याहताज्ञत्वमेव राज्ञोराजत्वम् इति प्रदर्शयितुं शिष्टभाषितमाह, आज्ञेति।—



 एकदा स राज्यभारं मन्त्रिषु निधाय स्वयं योगिवेशेन देशान्तरं निर्गतः। यत्राऽऽत्मनश्चित्तस्य सुखं भवति, तत्र कतिचिद्दिनानि तिष्ठति, यत्राश्चर्य्यंपश्यति, तत्रापि कालं नयति।

 एवं पर्यटन् स एकस्मिन् दिवसे यदा महारण्यमध्ये प्राविशत्, तदा सूर्य्योऽस्तं गतः। तदृष्ट्वाराजा वृक्षमूलमेकमाश्रित्यरात्रौ स्थितः। तस्यवृक्षस्योपरि वृद्धःचिरञ्जीविनामा कश्चित्पक्षिराज आसीत्। तस्य पुत्राः पौत्राश्चदेशान्तरं गत्वा स्वोदपूरणं विधाय, सायंकाले प्रत्येकमेकैकं फलमादाय, वृद्धायतस्मै चिरञ्जीविने प्रतिदिनं प्रयच्छन्ति। तथा च, —

वृद्धौ च मातापितरौ साध्वी भार्य्या सुतः शिशुः।  
अप्यकार्य्यशतं कृत्वा भर्त्तव्या मनुरब्रवीत्॥१४७॥

 ततो रात्रौ चिरञ्जीवी सुखेनोपविष्टस्तान् पक्षिणः अपृच्छत्। —राजाऽपि वृक्षमूले स्थितस्तद्वचः शृणोति। —“भोःपुत्राः! युष्माभिर्नानादेशान् पर्यटद्भिःकिं चित्रं दृष्टम्? ”तत्रैकेनपक्षिणा भणितं —"मया किमप्याश्चर्य्यं न दृष्टम्; परम्अद्य मम चेतसि महादुःखं भवति”। चिरञ्जीविनोक्तं, —“तत्कथय किं निमित्तं दुःखम्”। तेनोक्तं—“केवलं कथनेन किं

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

राज्यं राजत्वम्, आज्ञामात्रंफलं यस्य तादृशम्, अव्याहताज्ञत्वं राज्यफलमित्यर्थः; तपः तपस्या, ब्रह्मचर्य्यंफलं यस्य तादृशं भवति, ब्रह्मचर्य्यपाखनं तपःफलमित्यर्थः; विद्याशास्त्राभ्यासः, ज्ञानमात्रंफलं यस्याः तादृशी, ज्ञानोदयफला विद्या इत्यर्थः; धनंसम्पद, दत्तं दानं, भुक्तं भोगश्च फलं यस्य तादृशं भवति, दानभोगादिकं धनसञ्चयफलमित्यर्थः। पथ्यावक्त्रंवृत्तम्॥१४६॥

 वृद्धमातापितृपोषणस्य येन केनाप्युपायेन अवश्यकर्त्तव्यतां प्रतिपादयति मनुवचमेन,बुद्धाविति। — वृद्धौ स्थविरौ, मातापितरौ जनभोजनको, साध्वी पतिरता, भार्य्या पत्नी, शिशुसुतः बालपुत्रश्च, एते अकार्य्यशतं कृत्वाऽपि अन्धाय्यकार्यानुष्ठानेनापि,भर्त्तव्याः पालनीयाः; मनुः एतत् इति शेषःअब्रवीत् कथयामास। पथ्यावक्त्रं वृत्तम्॥१४७॥



भवति?” वृद्धेनोक्तं, —“भोः पुत्र! यो दुःखी, स सुहृदि[^218]दुःखं निवेद्य सुखी भवति।

[^218]: "सुहृदि — आत्मीये।"

 तस्य वाक्यं श्रुत्वा स दुःखकारणं कथयति, —“भोः तात! श्रूयताम्, — अस्ति उत्तरदेशे शैवालघोषो नाम पर्व्वतः। तत्पर्व्वतसमीपे पलाशनगरमस्ति; तस्मिन् पर्व्वते स्थितः कश्चित्राक्षसः प्रतिदिनं नगरमागत्य सम्मुखागतं यं कञ्चन मानुषंस्त्रियं बालकादिकं वा पर्व्वते नीत्वा भक्षयति। एकदा सनगरवासिभिः जनैः उक्तः, —“भो बकासुर! त्वं यथेच्छं सम्मुखपतितं यं कमेवं मा भक्षय, वयं तुभ्यं प्रतिदिनमाहारार्थम् एकंमानवं दास्यामः”। तद्वचः तेनाङ्गीकृतम्।

 तदनन्तरं तत्रत्यो जनः प्रतिदिनं गृहक्रमेणेकैकं मानुषंतस्मै प्रयच्छति। एवं महान् कालो गतः। अद्य पूर्व्वजन्मनिसञ्जातसौहार्द्दस्य मम मित्रस्य कस्यचित् ब्राह्मणस्य वारः[^219]समायातः; तस्यैक एव पुत्रः। पुत्रं ददाति चेत्, सन्ततिच्छेदोभविष्यति; आत्मानं प्रयच्छति चेत्, भार्य्या विधवा भविष्यति; वधव्यं पुनर्महादुःखम्। पत्नीं दास्यति चेत्, आश्रमभ्रंशोभवति। तेषां दुःखेनाहं महादुःखी। इति मम महद् दुःखकारणम्”।

[^219]: " वारः,— क्रमप्राप्तसमयः।"

 तस्य वचनं श्रुत्वा तत्रत्यैः पक्षिभिर्भणितम्, —“अहो! अयमेव सुहृत्, यः सुहृदो दुःखेन स्वयं दुःखी भवति। एतदेवमित्रत्वम्। उक्तञ्च,—

**सुखिते सुखी सुहृदि यः दुःखिनि दुःखी च स बन्धुर्भवति।  
उदिते मुदितः सिन्धुः शशिन्यस्तमयति सुक्षीणः॥१४८॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

मित्रलक्षणमाह, सुखिते इति। — यो जनः, सुहृदि मित्रे, सुखिते आनन्दिते



 अपि च,—

**क्षीरेणात्मगतोदकाय हि गुणा नष्टाः पुरा तेऽखिलाः  
क्षीरे तापमवेक्ष्यतेन पयसा ह्याऽऽत्मा कशानौहुतः।  
गन्तुं पावकमुन्मनस्तदभवत् दृष्ट्वा तु मित्राऽऽपदं  
युक्तं तेन जलेन शाम्यति सतां मैत्री पुनस्त्वीदृशी॥१४९॥**

 इति पक्षिणो वचः श्रुत्वा विहङ्गरवार्थविद् राजा तत्र नगरेबध्यशिला[^220]समीपे गतः। तत्र ब्राह्मणं निरीक्ष्य, अभयं

[^220]: "बध्यशिला —बधनिमित्तस्थापितप्रस्तरखण्डः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सति, सुखीआनन्दवान्, दुःखिनि क्लेशवति सति, दुःखी क्लिष्टय भवति, सः तादृशीजनः, बन्धुः बन्धुपदवाच्यः; अत्रहृष्टान्तमाह, —शशिनि चन्द्रे, उदिते सति, सिन्धुःसमुद्रः, मुदितः दृष्टः, उद्वेल इत्यर्थः भवति; अस्तमयति अस्तं गते सति, सिन्धुः सुक्षीणःविशेषक्षयप्राप्तो भवति। चन्द्रोदये सागराम्भसो वृद्धेःअस्तगमने च ह्रासात्, उभयोः प्रकृष्टबन्धुत्वं प्रसिद्धम्। आर्य्यावृत्तम्॥१४८॥

 सन्तः मित्रव्यापदं कदापि न सहन्ते, कदाचित् व्यापन्नेतमनुगच्छन्त्येव, न परिहरन्ति,इति प्रदर्शयितुं क्षीरोदकयोर्मेत्रीम् उत्प्रेक्षया वर्णयति, क्षीरेणेति। — क्षीरेणदुग्धेन आत्मतोदकाय निजाश्रितस्य जलस्य निमित्तं, पुरा प्रथमं, ते प्रसिद्धाः, \[“ते” इत्यत्र"स्वे” इति पाठो युक्तः\] अखिलाः समस्ताः, गुणाःगाढ़तामिष्टतादयः, नष्टाः परित्यक्ता, हि निश्वये, \[ "नष्टाः" इत्यत्र"दत्ताः" इति ग्रन्थान्तरीयपाठे —अर्पिताः,मित्रप्रीत्यर्थं स्वगुणसम्पत् तस्मै प्रदत्ता इत्यर्थ\], तेन पयसा जलेन, मित्रेणेति भावः, क्षीरे सुहृदि इति भावः, तापम् आवर्त्तनसमये वह्निसन्तापरूपमित्रक्लेशम्, अवेक्ष्य दृष्ट्वा, कृशानौवह्नौ, आत्मा निजदेहः, अपिशब्दोऽत्र ऊह्यः, हुतो हि आहुतिःदत्तएव, मित्रक्लेशप्रतिकारार्थेनीरमेव प्रथमं वाष्पाकारेण स्वविग्रहमत्यजत् इति भावः; तत् क्षीरन्तु, मित्राऽऽपदं मित्रस्य जलस्य आपदं विपदं दृष्ट्वा विलोक्य, पावकम् अग्निं,गन्तुं पतितुम्, उन्मनःउन्मुकसन्तापक्षुब्धान्तराऽऽवर्त्तसमन्वितमित्यर्थः, अभवत्; तेन जलेन वारिणा, युक्त सत् शाम्यति निवर्त्तते च; सतां सज्जनानान्तु, मैत्री मित्रता, पुनःनिश्चितम् ईदृशो एवविधा, क्षीरजलयोःसदृशी इत्यर्थः भवतीतिशेषः। शार्दूलविक्रीडितं वृतम्॥१४९॥



दत्त्वा, स्वगृहं सम्प्रेष्य च, तत्समीपस्थे सरोवरे स्नात्वा बध्यशिलायामुपविष्टः।

 तस्मिन् समये राक्षसः समागत्य, प्रहसितवदनं पुरुषं दृष्ट्वाविस्मितस्तं वदति, —"भो महासत्त्व[^221]!अत्र शिलायां प्रतिदिनं यः उपविशति, स मदागमनात् पूर्व्वमेव म्रियते। त्वं पुनःमहाधैर्य्यसम्पन्नः प्रहसितवदनो दृश्यसे। यस्य मरणकालः समायाति, तस्येन्द्रियाणि ग्लानिं प्राप्नुवन्ति; त्वं पुनरधिकां कान्तिंप्राप्य प्रहससि। तर्हि कथय को भवान्” इति। राजा भणति,—"मया परार्थमेतच्छरीरं दीयते स्वेच्छया, अतो न मे कापिग्लानिः; यद् भवतु, किमनेन विचारेण तव? त्वमात्मनःसमीहितं[^222] कुरु”।

[^221]: "महासत्त्व! —उदारचरित!"

[^222]: "समीहितं—वाञ्छितम्।"

 तदा राक्षसेन स्वमनसि विचारितम्, —“अहो!! साधुरयं,यः आत्मनः सुखभोगेच्छां विहाय परदुःखेन दुःखीभूत्वा अत्र एति। उक्तञ्च,—

त्यक्त्वाऽऽत्मसुखदुःखेच्छां सर्व्वसत्त्वगुणैषिणः।  
भवन्ति परदुःखेन साधवोऽत्यन्तदुःखिनः॥१५०॥  
परोपकारनिरताः ये स्वार्थसुखनिस्पृहाः।  
जगद्धिताय जनिताः साधवस्त्वीदृशा भुवि॥१५१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सन्तः स्वसुखनिरपेक्षाःपरदुःखप्रहरणैषिणः भवन्ति, इत्यत्रप्रमाणभूतं श्लोकमुदाहरति, त्वक्तेति। — साधवः सुजनाः सर्व्वसत्त्वानां सकलप्राणिनां, गुणैषिणः उत्कर्षकामिनः सन्तः, आत्मनः स्वस्य, सुखदुःखेच्छा सुखदुःखाभिलाषं त्यक्त्वाविहाय,परदुःखेन अन्यजनदुःखेन अत्यन्तदुःखिनः अतिशयं दुःखिताः भवन्ति। इतः१५७ श्लोकपर्य्यन्तं पथ्यावक्त्रंवृत्तम्॥१५०॥

 परहितव्रता एवं साधवः इति दर्शयति, परेति। ये जनाः स्वार्थसुखे स्वार्थं स्वप्रयोजनमेव सुखं तस्मिन्, निजसुखार्थकर्म्मणि,निस्पृहाः निष्कामाः सन्तः, परोप-



 एवं विचार्य्यस राजानमब्रवीत्, —

“भोमहापुरुष! त्वंसर्व्वस्यार्त्तिहरो गुरुः, यतः त्वं विश्वस्यात्तिं परिचरसि। परार्थंशरीरं प्रयच्छतस्तवैव एतच्छरीरं श्लाघ्यम्[^223]। कुतः,—

[^223]: "शाघ्यं—प्रशंसनीयम्।"

पशवोऽपि हि जीवन्ति केवलं स्वोदरम्भराः।  
तस्यैव जीवितं श्लाघ्यंयः परार्थे हि जीवति॥१५२॥

 भवादृशां परोपकारिणामेतञ्चित्रं न भवति। तथा चोक्तम्,—

किमत्र चित्रम्? यत् सन्तः परानुग्रहतत्पराः।  
न हि स्वदेहशैत्याय जायन्ते चन्दनद्रुमाः॥१५३॥

 भो महासत्त्व! अनेनैव परोपकारेण त्वं सर्वाः सम्पदःप्राप्नोषि। यदुक्तम्,—

परोपकारव्यापारो पुरुषो यः प्रजायते।  
सम्पदं स समाप्नोति परत्राऽपि परं पदम्॥१५४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

कारनिरताः परेषामुपकारपरायणाः, भवन्तीति शेषः, ये च जगद्धिताय जगतां मङ्गलाय, जनिताःउत्पन्नाः, ईदृशाः एतादृशाःजनाः, भुवि पृथिव्यां, साधवःसज्जनाः, कथ्यन्तेइति शेषः॥१५१॥

 परोपकारिण एव श्लाघनीया इत्येवमर्थं श्लोकेनाह, पशवः इति। —केवलम् एकमात्रं स्वोदरम्भराः आत्मोदरपूरणकारिणः पशवोऽपि हि, जीवन्ति प्राणान्धारयति; न तेन काचित् प्रशंसा इति भावः; यो हि जनः, परार्थे परोपकाराय,जीवति, तस्यैव जनस्य, जीवितं जीवनं, श्लाघ्यं प्रशंसनीर्य, भवतीति शेषः॥१५२॥

 सतां परोपकारशीलत्वे न किमपि वैचित्र्यम् इति प्रतिपादयति, चन्दनदृष्टान्तद्वारेण, किमिति। —सन्तः साधुजनाः, यत् परानुग्रहतत्पराः परोपकारनिरताः, भवन्ति, अत्रकिं चित्रंकिमाश्चर्य्यम्? नकिमपीत्यर्थः; चन्दनद्रुमाः चन्दनवृक्षाः,स्वदेहशैत्याय निजदेहस्वशीतलतानिमित्तं न हि नैव, जायन्ते उत्पद्यन्ते; परन्तुपरेषां शैत्याऽऽपादनायैव जायन्ते इत्यर्थः॥१५३॥

 परोपकारिणाम् इहामुत्र श्रेयोभाक्तं दर्शयति, परोपकारेति। — यः पुरुषः जनः,परोपकार एव व्यापारः कार्य्यंयस्य तादृशःसन्, प्रजायते उत्पद्यते स पुरुष,



 एवं भणित्वा पुनः राजानमब्रवीत्,—“भो महासत्त्व! तवाहं तुष्टोऽस्मि वरं वृणीष्व"। राज्ञोक्तं, —“भो राक्षस! त्वंयदि मम प्रसन्नोऽसि, तर्ह्यद्यप्रभृति मनुष्यभक्षणं परित्यज। अन्यमपि मया अभिधीयमानमुपदेशं शृणु।—

यथाऽऽत्मनः प्रियाः प्राणाः सर्वेषां प्राणिनां तथा।  
तस्मान्मृत्युभयात् तेऽपि त्रातव्याः प्राणिनो बुधैः॥१५५॥

 अन्यञ्च,—

जन्म-मृत्यु-जरा-दुःखैर्नित्यं संसारसागरे।  
क्लिश्यन्ति जन्तवो घोरे मर्त्यास्त्रस्यन्ति मृत्युतः॥१५६॥  
मरिष्यामीति यद् दुःखं पुरुषस्योपजायते।  
शक्यते नानुमानेन तद्वक्तंकेनचित् क्वचित्॥१५७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सम्पदं धनम्, इहलोके इति शेषः, समाप्नोति लभते, परत्रपरलोकेऽपि परं श्रेष्ठं,पदं स्थानं विष्णुलोकादिकं, समाप्तोति इति पूर्वेण सम्बन्धः॥१५४॥

 प्राणवतां प्राणिबधः सर्व्वथा न विधेयः इत्यर्थे उपदेशश्लोकमाह, यथेति।— आत्मनः स्वस्य, प्राणाः यथा यद्वत्, प्रियाःप्रेमास्पदानि, सर्वेषां सकलानां, प्राणिनां जीवानामपि, तथा तत् प्राणाःप्रिया; तस्मात् कारणात्, बुधैः विज्ञजने, तेऽपि अन्धेऽपि प्राणिनः जीवाः,मृत्युभयात्मरणभयात्, त्रातव्याः रक्षणीयाः॥१५५॥

 दुःखैकफलेऽस्मिन् संसारे प्राणिनां मरणभयं सर्वेभ्योऽपि अधिकम्,सर्वेऽपि प्राणिनो यथाशक्ति त्रातव्या इति प्रतिपादयितुं श्लोकद्वयमाह, जन्मेत्यादि।—घोरेभीषणे, संसारसागरे संसाररूपसमुद्रे, वर्त्तमानाः इति शेषः, मर्त्त्याःमरणधर्म्मिणः, जन्तवः प्राणिनः, नित्यंसततं, जन्ममृत्युजरादुःखैः गर्भक्लेशिन, मृत्युक्लेशेन, जराक्लेशेन च, क्लिश्यन्ति क्लेशं प्राप्नुवन्ति, तथापि मृत्युतः मरणात्, त्रस्यन्ति विभ्यति;एवंविधक्लेशभोगसत्त्वेऽपि जीवनमतिप्रियं मन्यन्ते इति भावः॥१५६॥

 मरिष्यामीति। —पुरुषस्य जनस्य, मरिष्यामीति ज्ञानेन, यद्दुःखं यादृक् क्लेशः,उपजायते उत्पद्यते, तत् दुःखम्, अनुमानेन वक्तुम् अनुमानेनावधार्य्य कथयितुं,केनचित् केनापि, क्वचित् कुत्रापि न शक्यते। तत्कथयितुमशक्यमित्यर्थः॥१५७॥



 तथा च,—

यथा भवेज्जीवितमात्मनः प्रियं  
तथा परेषामपि जीवितं प्रियम्।  
निरीक्ष्यते जीवितमात्मनो यथा  
तथा परेषामपि रक्ष जीवितम्॥१५८॥

 राज्ञा इति निरूपितः[^224]राक्षसः तदाप्रभृति जीवमारणं तत्याज। राजा च स्वनगरीं प्रत्यगात्”।

[^224]: "निरूपितः, —उपदिष्टः इत्यर्थः।"

 इमां कथां कथयित्वा पुत्तलिका भोजराजं प्रति अब्रवीत्,—"त्वयि एवं परोपकारदयादयः गुणाः विद्यन्ते चेत्, तर्हि अस्मिन् सिंहासने समुपविश”। राजा तूष्णीमासीत्।

\[ इति विक्रमार्कचरिते सिंहासनोपाख्याने अप्सरा-भोजसंवादे  
रक्षोभीतिवारणं नाम एकादशोपाख्यानम् \]॥११॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 आत्मवत् परजीवनमपि द्रष्टव्यं रक्षणीयञ्चइत्यर्थे उपदेशश्लोकमाह, यथेति।—आत्मनःस्वस्य, जीवितं जीवनं, यथा यादृक्, प्रियं प्रेमाऽऽस्पदं, भवेत् स्यात्, परेषाम्अन्येषामपि जीवितं जीवनं, तथा प्रियं तादृगेव प्रेमास्पदं भवति, आत्मनःस्वस्य,जीवितं यथा यादृक्, निरीक्ष्यते विलोक्यते, परेषाम् अन्येषामपि, जोषितं, तथा तादृक्विविच्य, रक्षपालय। वंशस्थविलंवृत्तम्॥१५८॥

इति एकादशोपाख्यानम्॥११॥

**\_\_\_\_\_\_\_\_\_\_\_**



**अथ ब्राह्मणीशापमोचनं नाम द्वादशोपाख्यानम्।**

![](../books_images/U-IMG-172061324510.png)

 अथ पुनस्तथैव प्रवर्त्तमानं भोजमन्या पुत्तलिकाऽवदत्,—“भो राजन्! श्रूयतां, —विक्रमादित्ये राज्यं कुर्व्वति सति,तस्य नगरे भद्रसेना नाम कश्चिद् बणिगाऽऽसीत्। तस्य सम्पदांमर्यादा नाऽभूत् परं स स्तोकोऽपि व्ययशीलो नाऽऽसीत्। ततःकाले गच्छति भद्रसेनो मृतः। तस्य पुत्रः पुरन्दरः पितुः सर्व्वस्वं प्राप्य तस्य यथेच्छं त्यागं[^225]कर्त्तुमुपक्रान्तवान्।

[^225]: "त्यागं —व्ययम्।"

 ततः एकदा तस्य प्रियमित्रेण धनदेन भणितं "भोः पुरन्दर! त्वं वणिक्पुत्रो भूत्वाऽपि महाक्षत्रियकुमार इव धनव्ययं करोषि नैतत् बणिक्कुलसम्भवस्य लक्षणं भवति। वणिक्पुत्रेण येन केनापि उपायेन सङ्ग्रहः कर्त्तव्यः, वराटिकाया[^226]अपि व्यये कुण्ठेन भवितव्यम्। उपार्जितं द्रव्यं कदाचित् कस्याञ्चिदापदि पुरुषस्योपयोगं[^227]व्रजति। अतो बुद्धिमता आपदर्थे धनसङ्ग्रहः कर्त्तव्यः। उक्तञ्च,—

[^226]: "वराटिकायाः, —कपर्ट्टकस्य।"

[^227]: "उपयोगं —कार्य्यसाधकताम्।"

आपदर्थे धनं रक्षेद् दारान् रक्षेद् धनैरपि।  
आत्मानं सततं रक्षेद् दारैरपि धनैरपि॥१४

**९**

॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 आपदर्थे धनसङ्ग्रहस्य कर्त्तव्यतायां प्रमाणभूतां शिष्टोक्तिमुदाहरति, आपदिति।—आपदर्थेआपद उद्धरणार्थं धनं सम्पदं, रक्षित् सञ्चिनुयात्, धनैरपि धनव्ययेनापि,दाराम् स्त्रियं रक्षेत् प्रतिपालयेत्; दारैरपि स्त्रियाऽपि धनैरपि धनव्ययेनापि, सततंनित्यम्, आत्मानं रक्षेत् त्रायेत। सर्व्वस्वेनापि चात्मरक्षा कर्त्तव्येत्यर्थः। इतः १६२ श्लोकपर्य्यन्तं पथ्यावक्त्रंवृत्तम्ज्ञेयम्॥१५९॥



 एतद्वचनं श्रुत्वा पुरन्दरः प्राह,—“भो धनद! 'उपार्जितंवित्तं कदाचित् कस्याञ्चिदापदि उपयोगाय भवति' इति योवदति, सः विचारशून्यः प्रतिभाति। यदा आपदः आयास्यन्ति,सदा उपार्ज्जितमपि धनं नङ्क्ष्यति। अतो बुद्धिमता पुरुषेण गतस्यशोकः, आगामिनोऽर्थस्य चिन्ता च न कार्य्या; परं वर्त्तमानमेव विचारणीयम्। उक्तञ्च, —

गतशोको न कर्त्तव्यो भाविनं नैव चिन्तयेत्।  
वर्त्तमानेषु कार्येषु चिन्तयन्ति विचक्षणाः॥१६०॥

 यद्भवितव्यं तदनायासेनाऽपि भविष्यति। यद्गन्तव्यं तद्गमिष्यत्येव। तथा चोक्तम्,—

भवितव्यं भवत्येव नारिकेलफलाम्बुवत्।  
गन्तव्यं गतमित्याहुर्गजभुक्तकपित्थवत्”॥१६१॥

 एवं पुरन्दरवचनेन धनदो निरुत्तरोऽभूत्। ततः पुरन्दरः पितृद्रव्यस्य सर्व्वस्य व्ययमकरोत्। ततो निर्धनं पुरन्दरं बन्धु-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 वर्त्तमानमेव चिन्तनीयं, किं भूतं, किं वा भविष्यति, इति चिन्ता न कार्य्या, इत्यर्थेकेनचिदुक्तं श्लोकमुदाहरति, गतेति। —गतशोकः गतस्य अतीतस्य कार्य्यस्य शोकः अनुशोचनं, न कर्त्तव्यः न विधेयः, भाविनं भविष्यविषयम्, नैव चिन्तयेत् न भावयेत्एव; विचक्षणाः कुशलाः जनाः, वर्त्तमानेषु विद्यमानेष्वेव, कार्य्येषु कर्म्मसु विषयेषु,चिन्तयन्ति भावयन्ति, हिताहितमिति शेषः॥१६०॥

 भवितव्यगन्तव्ययोरवश्यम्भावित्वगामित्वे उपमाप्रदर्शनेन प्रमाणयितुमुक्तं श्लोकमाह,—भवितव्यमिति। —भवितव्यम् अवश्यम्भावि वस्तु, भवत्येव निश्चयेन भवति; अत्र उपमामाह, नारिकेलफलाम्बुवदिति। —यथा नारिकेलफलमध्ये कस्याप्यज्ञातसारेण जलं भवति तद्वत्; प्रयत्नमन्तरेणापि तस्य सद्भावादिति भावः। गन्तव्यं यच्च अवश्यंविनाशि, तत् गजेन भुक्तं यत् कपित्थं तद्वत् \[कपित्यस्य फलम् इति कपित्थम्, अण्,“फले लुक्” ( ४।३।१६३पा० ) इति ततिलोपः, "द्विहीनं प्रसवे सर्व्वम्" इत्यमरोक्तेःनपुंसकता\] गजभुक्तस्य कपित्थफलस्यान्तः यथा शून्यं भवति तद्वत् इति भावः, गतमेव नष्टमेव, प्राहुः कथयन्ति, पण्डिता इति शेषः॥१६१॥



मित्रादयो न मानयन्ति। किं बहुना? तेन सह गोष्ठीम्[^228]अपिन कुर्व्वन्ति। तदा पुरन्दरेण स्वमनसि चिन्तितं —

[^228]: "गोष्ठीम् —परस्परालापम्।"

"मम हस्तेयावत् धनमासीत्, तावदेते मित्रादयो मम सेवका इव आसन्,इदानीं मया सह वाक्याऽऽलापमपि न कुर्व्वन्ति। अथवायस्यार्थोऽस्ति, तस्यैव मित्रादयः सन्ति। उक्तञ्च,—

यस्यार्थस्तस्य मित्राणि यस्यार्थस्तस्य बान्धवाः।  
यस्यार्थः स पुमान् लोके यस्यार्थः स च पण्डितः॥१६२॥

 अपि च,—

पुंसि क्षीणधने बान्धवजनः पूर्वं यथा वर्त्तते,  
स्थित्या केवलयाऽऽश्रितः परिजनः स्वच्छन्दतां मुञ्चति।  
लोलत्वं सुहृदः प्रयान्ति, बहुशःकिं चापरैर्भाषितैः,  
भार्य्याया ह्यपि निश्चितं गतधने वादो मुहुः स्याद्भृशम्॥१६३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अर्थवानेव जगति आरणीयः, दरिद्रो न कैरपि आद्रियते, अपि तु पराभूयते इत्यर्थे प्रमाणप्रदर्शनपरं श्लोकचतुष्टयमाह, यस्येति। यस्य जनस्य, अर्थः धनं, विद्यतेइति शेषः, तस्य जनम्य मित्राणि सुहृदः, सन्ति सर्व्व एव सुहृदः भवन्तीत्यर्थः; यस्यार्थःविद्यते, तस्य बान्धवाः स्वजना, विद्यन्ते, निर्धनस्य तु मित्रादयः वार्त्तामपि नपृच्छन्तीति भावः; यस्यार्थः विद्यते स जन, लोके जगति, पुमान् पुरुषपदवाच्यःभवतीति शेषः; यस्यार्थः विद्यते स जनः, पण्डितश्च विद्वानपि, लोकैः कथ्यते इतिशेषः; अर्थयुक्तःमूर्खोऽपि पण्डितव्तलोके पूज्यो भवतीति फलितार्थः॥१६२॥

 पुंसीति। —पुंसि पुरुषे, क्षीणधने धनहीने सति, बान्धवजनःस्वजनः, पूर्वं यथापूर्व्ववत, न वर्त्तते न तिष्ठति, न पूर्ववत् व्यवहारं करोति इत्यर्थः परिजनःपरिवारवर्ग, केवलया एकया स्थित्या वर्त्तनेन आश्रितः रक्षितः सन् धनहीनतया भरणपोषणादिना प्रतिपालयितुमशक्यत्वादिति भावः, स्वच्छन्दतां स्वाभिप्रायानुसरणं, मुञ्चतित्यजति;नाममात्रंतदधीने तिष्ठति, किन्तु तस्य अभिप्रायानुरूपं न करोतीति भावः;सुहृदः मित्राणि, लोलत्वम् अस्थिरत्वं प्रयान्ति गच्छन्ति, अपरैःअन्येः, बहुशःभाषितैःअधिककथाभिः, किं फलम्? भार्य्याया अपि सर्व्वथास्ववशगायाः

पत्न्या अपि,



 किञ्च,—

यस्याऽस्ति वित्तं स नरः कुलीनः  
स पण्डितः स श्रुतवान् गुणज्ञः।  
स एव वक्ता स च दर्शनीयः  
सर्वे गुणाः काञ्चनमाश्रयन्ति॥१६४॥

 तथाच, —

वनानि दहतो वह्नेःसखा भवति मारुतः।  
स एव दीपनाशाय, क्षीणे कस्याऽस्ति सौहृदम्?॥१६५॥

 अतो दारिद्र्यात् मरणमेव वरम्। उक्तञ्च,—

उत्तिष्ठ क्षणमेकमुद्वह सखे! दारिद्र्यभारं मम  
श्रान्तस्तावदहं चिरान्मरणजं सेवे त्वदीयं सुखम्।  
इत्युक्तं धनवर्जितस्य वचनं श्रुत्वा श्मशाने शवः  
दारिद्राभरणं वरं वरमिति ज्ञात्वैव तूष्णीं स्थितः॥१६६॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

गतधने धनहीनेसति, पथौ इति शेषः, हि निश्चितं, मुहःवारंवारं भृशम् अतिशयं,वादः कलहः, स्यात् भवेत्। शार्दूलविक्रीडितं वृत्तम्॥१६३॥

 यस्येति।— यस्यनरस्य, वित्तं धनम् अस्ति, स नर कुलीनः श्रेष्ठकुलोत्पन्नः, सपण्डितः विद्वान् श्रुतवान् शास्त्रज्ञः, गुणज्ञश्च भवति; स एष वक्ता वाग्मी, स चदर्शनीयःसुन्दरश्च भवति; अतः इत्यादि सर्व्वेगुणाः सकलगुणाः, काञ्चनं धनम्एवेत्यर्थः आश्रयन्ति आश्रित्य वर्त्तन्ते। उपजातिः वृत्तम्॥१६४॥

 वनानीति। मारुतःवायुः, वनानि दहत वनदाहं कुर्व्वतः, प्रबलस्येति भावः,वक्रेःअग्नेः सखा मित्रं, सहाय अन्यर्थः, भवति; स एव मारुतः. दीपनाशाय क्षुद्रदीपस्य नाशकारी भवति; क्षीणे दर्ब्बलेजने, कस्य सौहृदं मित्रता, अस्ति वर्त्ततेन कस्यापीति भावः।पथ्यावक्त्रं वृत्तम्॥१६५॥

 किं बहुना? दारिद्रयात् मरणमपि वरमिति प्रतिपादनपरं श्लोकमाह, उभिष्ठेति।—हे सखे मित्र! उत्तिष्ठ, क्षणमेकं कियत्क्षणं मम दारिद्र्यभारं दरिद्रतारूपं भारम्, उद्वह धारय; चिरात् दीर्घकालात् आरभ्येति शेषः, श्रान्तःक्लान्तः, दारिद्रप्रभारेणइति भावः, अहं तावत् यावत् त्वं मम दारिद्र्यभारं वहसि, तत्कालपर्यन्तं त्वदीयंभवदीयं, मरणजं मृत्युजनितं सुखं सेवे अनुभवामि, श्मशाने धनवर्ज्जितस्यनिर्धन-



 तथा च,—

मृतो दरिद्रः पुरुषो मृतं मैथुनमप्रजम्।  
मृतमश्रोत्रियं दानं मृतो यागस्त्वदक्षिणः॥१६७॥

 अपि च,—

माता निन्दति, नाभिनन्दति पिता, भ्राता न सम्भाषते,  
भृत्यः कुप्यति, नानुगच्छति सुतः, कान्ता च नाऽऽलिङ्गते।  
अर्थप्रार्थनशङ्कया न कुरुतेऽप्याऽऽलापमात्रं सुहृत्,  
तस्मादर्थमुपार्ज्जयस्व च सखे! ह्यर्थस्य सर्व्वे वशाः॥१६८॥

 इत्येवं विचार्य्यासौदेशान्तरं गतः। ततो नानादेशं परिभ्रमन् हिमाचलसमोपस्थितं नगरमेकमगमत्। तस्य नातिदूरे

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

जनस्य, इति एवन्प्रकारम्, उक्तं कथितं वचनं वाक्यं श्रुत्वा आकर्ण्य, शवः मृतदेहः, दारिद्र्यात् मरणं वर वरम् अतीव श्रेयः, (वर वरमिति वीप्सा, मरणात्अपिदारिद्र्यस्यक्लेशभूयस्त्वज्ञापनार्थम् इति ज्ञेयम्) इति ज्ञात्वैव एव विचार्य्येव, तूष्णीं स्थितः निरुत्तरः तिष्ठति। शार्दूलविक्रीडितं वृत्तम्॥१६६॥

 दरिद्रस्य जीवनमपि निरर्थकम् इत्याह, मृतः इति। —दरिद्रःधनहीनः, पुरुषःमृतः मृततुल्यः; अप्रजं\[ममामविधेरनित्यत्वात् “नित्यमसिच् प्रजामेधयोः”(५।४।१२२पा०) इति प्रजाशब्दादमिच् निषेधः\] सन्तानोत्पादवर्जितं, मैथुनं स्त्रीसङ्गः,मृतं निष्फलम्, अश्रोत्रियं दानम् अश्रोत्रियाय दत्तं दानं, मृतं निरर्थकम्; प्रदक्षिणः दक्षिणावर्जित, यागःयज्ञश्व, मृत निष्पन्नः। पथ्यावक्त्रंवृत्तम्॥१६७॥

 धनहीनस्य सर्व्वत्रैव उपेक्ष्यत्वं दर्शयितुमाह, मातेति। —माता निन्दति, पिता नअभिनन्दति नाद्रियने, निर्धनपुत्रमिति शेषः, भ्राता न सम्भाषते नालपति, निर्धनं भ्रातरमिति शेषः; भृत्यः कुप्यति, निर्धनाय प्रभवेइति शेष; सुतः पुत्रः न अनु गच्छत, निर्धनं पितरमिति शेषः, कान्ता च न आलिङ्गने, निर्धनं भर्त्तारमिति शेषः;सुहृत् सखा, अर्थमार्थनशङ्कया धनकामना भयेन आलापमात्रमवि दूरमास्तां प्रणयातिशय्यं केवलं कथोपकथनमपि न कुरुते, सुहृदेति शेषः, हे सखे!तस्मात् कारणात्, अर्थम् उपार्ज्जयम्बधनंसञ्चिनु, हि यतः सर्व्वे जनाः, अर्थस्य वशा अधीनाःभक्तीति शेषः। शार्दूलविक्रीडितं वृत्तम्॥१६८॥



वेणूनां[^229]वनमासीत्। तद् ग्रामाभ्यन्तरं गत्वा रात्रौ कस्यचिद्गृहेवेदिकायां(छ) सुष्वाप। अत्रान्तरे अर्धरात्रसमयेवेणुवनमध्ये रुदन्त्याः कस्याश्चित् स्त्रिया हाहारवेण जागरितःस एवं रोदनध्वनिमश्रौषीत्, —

[^229]: "वेणूनां —वंशानाम्।"

“भो महाजनाः! मां परित्रायध्वंपरित्रायध्वं कोऽपि राक्षसो मां मारयति” इति।

 ततः प्रभातसमये ग्रामस्थान् जनान् अपृच्छत्, —“भो महोदयाः! किमेतदत्रवेणुवनमध्ये काचित् स्त्री रात्रौरोदिति?” तैरुक्तम्, —“अत्र वेणुवनमध्ये प्रतिरात्रि रोदनध्वनिः श्रूयते, परं न कोऽपि तत्र भयाङ्गच्छति, नविचारयति[^230]च"।

[^230]: "न विचारयति— किमेतदिति वितर्कमपि न करोति।"

 ततः पुरन्दरः कियत्कालानन्तरं स्वनगरमागत्य राजानमद्राक्षीत्। ततो राज्ञा पृष्टः, —"भोःपुरन्दर! देशान्तरं गच्छतात्वया किं किमपि अपूर्व्वंदृष्टम्?” ततः पुरन्दरो वेणुवनवृत्तान्तं राज्ञे समकथयत्।

 तत् कौतुकं श्रुत्वा राजा तेन सह तन्नगरं गत्वा, रात्रौवेणुवनमध्ये स्त्रिया रोदनशब्दं श्रुत्वा यावद्वनमध्ये प्रविशति,तावदतिभयङ्कररूपं, रुदतीम् अनाथां स्त्रियं मारयन्तं, राक्षसमेकमपश्यत्, अब्रवीच्च, —“रे पापिष्ठ ! स्त्रियमनाथां किमर्थंताड़यसि?” राक्षसेनोक्तं, —“तव किमनेन विचारेण? त्वमात्ममार्गेण गच्छ, अन्यथा वृथैव मम हस्तात्[^231]
मरिष्यसि”।

[^231]: "हस्तात् — करात् [ विवक्षाधीनमप्रादानम्, हस्तं प्राप्य इत्यर्थे ल्यव्लोपेवा पञ्चमी ]।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(छ) वेदिकायं — वितर्द्दौ, गृहस्थितचतुरस्रोन्नतमृत्तिकास्तूपे इत्यर्थः।( "स्याद्वितर्द्दिस्तु वेदिका" इत्यमरः)।



तच्छ्रुत्वा राजा कुपितः तं खड्गेन अताड़यत्; ततश्च उभयोर्युद्धंजातम्; राज्ञा स राक्षसो मारितः।

 ततः सा स्त्री समागत्य राज्ञः पादयोः पतित्वा भणति स्म,—"भो राजन्! तव प्रसादान्मम शापावसानमभूत्। महतोदुःखसागरात् त्वयाऽहम् उद्धृता”। राज्ञा भणितं,— " काऽसि त्वम्?” तयोक्तम्, —“अस्मिन्नेव नगरे महाधनसम्पत्रः कश्चित्ब्राह्मणः आसीत्, तस्य भार्य्याऽहम्; व्यभिचारिणीभूतायामम तस्योपरि कित्यपि प्रीतिर्नाऽऽसीत्, परन्तु तस्य ममोपरिमहाननुरागः अस्थात्। रूपादिगर्व्वयुताऽहं तेन सम्भोगार्थमाहूताऽपि नाऽगमम्। अतो यावज्जीवं कामसन्तप्तः स मम पतिःदेहा[^232]वसानसमयेमामशपत्, —'किमिति[^233]रे दुराचारे! यथा यावज्जीवं त्वया मम सुदुःसहोमनः सन्तापः उत्पादितः, तथैव वेणुवनवासी कश्चिदतिभयङ्कररूपो राक्षसो रात्रौत्वामनिच्छन्तीं सुरतार्थं प्रतिदिनं ताड़यतु' इति। एवमभिशप्तयामया पुनः शापावसानं याचितं, —'किमिति (ठ)भो नाथ! शापस्यावसानं देहि' इति। तेनोक्तं,— 'यदा परोपकारी महाधर्य्यसम्पन्नः पुरुषः कश्चित् समागत्य तं राक्षसं हनिष्यति, तदात्वं तत्पादौ नत्वा शापमुक्ता भविष्यसि। मदीयमिदं धनं तस्मैदेहि' इति। मामेवमुक्ताम प्राणान् अत्यजत्। तदवधि अहंराक्षसहस्तेन प्रतिरात्रि निगृहोताऽभवम्; अधुना तव प्रसादात्मम शापावसानं जातं, तदिमं गृहाण" इत्युक्तासा धनपूर्णघट–

[^232]: "देहति। —देहस्य अवसान जीवनधारणकालशेषः, तदेव समय,तस्मिन् मृत्युकाले इत्यर्थः।"

[^233]: "किमिति— कुत्मायाम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ठ) किमिति।— किञ्चिदपीत्यर्थः; ''न हि न हि, एवं मा शप'' इति निषेधार्थको वा।



मैकं दत्तवती। राजा तु तं धनपूर्णघटं समादरात् स्वीकृत्य[^234],पुरन्दरबणिजे दत्त्वा तेन सहोज्जयिनीमगात्; ब्राह्मणभार्य्याऽपि स्वभवनमयासीत्”।

[^234]: "स्वीकृत्य—गृहीत्वा [ अस्वंस्वंकृत्वा इति स्वीकृत्य, इति प्रभूतताद्भावे च्रिप्रत्ययः ]।"

 पुत्तलिका इमां कथां कथयित्वा भोजमब्रवीत्, —

“भोराजन्! त्वय्येवं धैर्य्यमौदार्य्यं विद्यते चेत्, तर्ह्यस्मिन्सिंहासनेसमुपविश”। राजा तूष्णीमासीत्।

\[ इति विक्रमार्कचरिते सिंहासनोपाख्याने अप्सराभोजसंवादे ब्राह्मणी-  
शापमाचनं नाम द्वादशोपाख्यानम् \]॥१२॥

**\_\_\_\_\_\_\_\_\_\_\_\_**

**अथ ब्रह्मराक्षसोद्धारो नाम त्रयोदशोपाख्यानम्।**

**![](../books_images/U-IMG-172061767226.jpg)**

 अथ पुनः समारोहणकामनया सिंहासनसमीपे विक्रममाणंभोजं सन्निरुध्य अन्या पुत्तलिका समवदत्, —“शृणु राजन्! एकदा विक्रमो राजा राज्यभारं मन्त्रिवर्गे निधाय, स्वयं योगिवेशेन पृथ्वीपर्य्यटनं कर्त्तुं प्रवृत्तः। ग्रामे एकरात्रं(ढ) नयति,नगरे पञ्चरात्राणि गमयति। एवं परिभ्रमन्नेकदा नगरमेकमगमत्। तनगरसमोपस्थिते नदीतटे देवालयः एकः आसीत्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति द्वादशोपाख्यानम्॥१२॥

\_\_\_\_\_\_\_\_\_\_\_

 (ढ) एकरात्रम् —एका रात्रिः इति एकरात्रं, “सङ्ख्यापूर्वा रात्रिः" (न० अ० १६ पा०) इति लिङ्गानुशासनसूत्रेणनपुंसकत्वम्। ततोऽत्यन्तसंयोगे द्वितीया। "एकरात्रंवसेद ग्रामे" इत्यादि मनुप्रतिपादितधर्म्ममनुसृतदुक्तम्।



तस्मिन् देवालये सर्वे महाजनाःपौराणिकात्[^235] पुराणं(ण) शृण्वन्ति। राजाऽपि नद्यां स्नात्वा, देवालयं गत्वा, देवं नमस्कृत्यच महाजनसमीपे उपविष्टः। तस्मिन् समये पौराणिकः पुराणवाक्यानि पठति। तद् यथा,—

[^235]: "पौराणिकात् —पुराणं वेति प्रधौते वा इति, तस्मात् पुराणविदः सकाशात्। पुराणं—“सर्गश्च प्रतिसर्गश्च वंशो मन्वन्तराणि च। वंशानुचरितञ्चैव पुराणंपञ्चलक्षणम्॥"

“अनित्यानि शरीराणि विभवो नैव शाश्वतः।  
 नित्यं सन्निहितोमृत्युःकर्त्तव्यो धर्मसङ्ग्रहः॥१६९

॥  
 श्रूयतां धर्म्मसर्व्वस्वं यदुक्तं ग्रन्थकोटिभिः।  
 परोपकारः पुण्याय पापाय परपीड़नम्॥१७०॥  
 यो दुःखितानि भूतानि दृष्ट्वा भवति दुःखितः।  
 सुखितानि सुखी वाऽपि स धर्म्मं वेद नैष्ठिकम्॥१७१॥  
 जाने भूयांस्ततो धर्मः कश्चिन्नान्योऽस्ति देहिनः।  
 प्राणिनां भयभीतानामभयं यः प्रयच्छति॥१७२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सर्व्वभूतेषु दयामैत्र्याभयदानादयः धर्म्माःप्राणिभिरवश्यमाचरणीयाः इति प्रतिपादनपरान् पौराणिकश्लोकानाह, अनित्यानीत्यादिभिः। —शरीराणि देहा,अनित्यानि नश्वराणि, विभवः सम्पद, नैव शाश्वतः न चिरस्थायी एव, मृत्युःमरणं,नित्यं सदा, सन्निहितःनिकटवर्ती भवति, अतःधर्मसङ्ग्रहः धर्मस्य सञ्चयः, कर्त्तव्याः विधेयः।इतः १७९श्लोकपर्य्यन्तं पथ्यावक्त्रंनाम वृत्तं ज्ञेयम्॥१६९॥

 श्रूयतामिति। —ग्रन्थकोटिभिः बहुग्रन्थैः, यत् धर्म्मसर्व्वस्वं धर्म्मसारः, उक्तं कथितं,तत् श्रूयताम् आकर्ण्यताम्; परोपकारः पुण्याय धर्म्माय, परपीड़नश्च पापाय अधर्म्माय, भवति इति शेषः॥१७०॥

 यः इति। यो जनः, दुःखितानि क्लिष्टानि भूतानि प्राणिनः दृष्ट्वा दुःखितःक्लिष्टःभवति, सुखितानि हृष्टानि अपि भूतानि दृष्ट्वा सुखी हृष्टः, वात्रचार्थे, तेनसुखी च भवति, स तादृशएव जनः, नैष्ठिकं शाश्वतं धर्म, वेद जानाति॥१७१॥

 जाने इति। यः जनः, भयभीतानां भयार्त्तानां प्राणिनां जीवानाम्, अभयंप्रयच्छति ददाति, अत्रतस्य इति पदम् अध्याहार्य्यं, यत्तदीर्नित्यसम्बन्धात्, देहिनः



वरमेकस्य त्रस्तस्य प्रदातुर्जीवितं फलम्।  
न च विप्रसहस्रेभ्यो गोसहस्रं फलं भवेत्॥१७३॥  
अभयं सर्व्वभूतेभ्यो यो ददाति दयापरः।  
तस्य पुण्यस्य कल्पान्ते क्षय एव न विद्यते॥१७४॥  
हेम- धेनु-धरादीनां दातारः सुलभा भुवि।  
दुर्लभः पुरुषो लोके सर्व्वजीवे दयापरः॥१७५॥  
महतामपि यज्ञानां कालेन क्षीयते फलम्।  
तञ्चाभयप्रदानस्य कलां नार्हति षोड़शीम्॥१७६॥  
चतुः सागरपर्य्यन्तां यो दद्याद्वसुधामिमाम्।  
यश्चाभयञ्च भूतेभ्यस्तयोरभयदोऽधिकः॥१७७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

लोकस्य, ततोऽन्यः तद्भिन्नः, भूयान् अधिकः, कश्चित् धर्म्मःनास्ति न विद्यते इतिजाने विवेचयामि॥१७२॥

 वरमिति। —एकस्य त्रस्तस्य भीतजनस्य, जीवितं जीवनं प्रदातुः प्रयच्छतःजनस्य, फल वरं श्रेष्ठ, विप्रसहस्रेभ्यः सहस्रब्राह्मणेभ्यः, गोसहस्रं धेनुसहस्रं, प्रदातुःप्रयच्छतो जनस्य, फलं न च तादृशं भवेत्॥१७३॥

 अभयमिति। यः जनः, दयापरः दयायुक्तः सन् सर्व्वभूतेभ्यः सकलजीवेभ्यः,अभयम् अभीतिं ददाति, सर्व्वान् विपदः परित्रायते इत्यर्थः, तस्य जनस्य, पुण्यस्यसर्व्वभ्यः अभयदानजनितस्येत्यर्थः, क्षयःनाशः, कल्पान्ते प्रलयकालेऽपि न विद्यते एवन भवत्येव॥१७४॥

 हेमेति। —हेमधेनुधरादीनां सुवर्ण गो-भूमिप्रभृतीनां दातारः दानकर्त्तारः, भुविपृथिव्यां सुलभाः सुप्राप्याः, बहवो दृश्यन्ते इत्यर्थः; सर्व्वजीवे सर्व्वस्मिन् प्राणिनि,दयापरः दयावान्, पुरुषःजनः, लोके इह जगति, दुर्लभः विरलः, भवतीति शेषः॥१७५॥

 महतामिति। —महतां प्रधानानां यज्ञानाम् अश्वमेधादीनामपि फलं स्वर्गादिलाभः, कालेन क्षीयते कालक्रमेण नश्यति, तच्च तत्फलञ्च, अभयप्रदानस्य षोडशींकाला षोड़शभागमपि, नार्हति षोडशभागसदृश न भवतीत्यर्थः॥१७६॥

 चतुरिति।— यः जनः, चतुःसागरपर्य्यन्तां चतुःसागरसीमान्विताम्, इमां वसुधांपृथिवीं दद्यात् प्रयच्छेत्, यश्च जनः, भूतेभ्यः जीवेभ्यः, अभयञ्च दद्यात्, वयोः एतयोर्द्वयोर्मध्ये, अभयदः अभीतिदाता, अधिकः श्रेष्ठः॥१७७॥



**अध्रुवेण शरीरेण प्रतिक्षपविनाशिना।  
ध्रुवं यो नाऽर्ज्जयेत् धर्म्मं स शोच्यो मूढचेतनः॥१७८॥  
यदि प्राण्युपकाराय देहोऽयं नोपयुज्यते।  
ततः किं पोषणं तस्य प्रत्यहं क्रियते नृभिः?”॥१७९॥**

 एवं पुराणकथनसमये, कश्चिद वृद्धोब्राह्मणः पत्न्यासहनदीमुत्तरम्, महापूरेण[^236]नीयमानो हाहाकारं कुर्व्वन्,नदीमध्ये महाजनान् प्रति[^237]वदति —“भो भो महात्मानः! धावध्वं धावध्वं[^238],वृद्धः सपत्नीको ब्राह्मणोऽहं नदीप्रवाहेणबलात् नीयमानोऽस्मि। कोऽपि सत्त्वाधिको धार्मिकः ममसपत्नीकस्य जीवदानं करोतु"। जलेनाह्यमानस्य[^239] इत्थं सपत्नीकस्यश्रुत्वा महाजनाः सर्वेऽपि सकौतुकं पश्यन्ति,परं न कोऽपि नदीमध्ये प्रविश्य प्रवाहाद् रक्षितुं तस्याभयं[^240]प्रयच्छति।

[^236]: "महापूरेण —प्रबलजलवेमेन, प्रखरजलस्रोतसा इत्यर्थः।"

[^237]: "महाजनान् प्रति —सज्जनान् लक्ष्यीकृत्येत्यर्थः।"

[^238]: "धावध्वं— त्वरितमागच्छत [ सम्भूमे द्विरुक्तिः ]।"

[^239]: "ऊद्यमानस्य —नीयमानस्य।इत्यम् —एवम्भूतम्। दीनध्वनिं— कातराऽऽर्त्तनादम्।"

[^240]: "अभयम् —आश्वासमिव्यर्थः।"

 ततो विक्रमोराजा "मा भैषीः” इति तस्याभयं दत्वानदीमध्ये प्रविश्य, पत्न्यासह तं ब्राह्मणं महापूरादाकृष्य

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अध्रुवेणेति। यः जनः, अध्रुवेण अनिश्चितेन, प्रतिक्षणं सर्व्वदैव, विनाशिनाविनाशशङ्खाऽन्वितेन, शरीरेण देहन, ध्रुव निश्चितं, धर्मं मार्ज्जयेत् न सङ्गृह्णीयात्, स तादृशः मूढचेतनः मूर्खजनः, शोच्यःअनुशोचनार्हो भवति॥१७८॥

 यदीति। यदि चेत्, अयं देहःशरीरमिदं, प्राप्युपकाराय जीवानाम् उपकारसाधनाय, नोपयुज्यतेनोपयुक्तो भवति, ततः तर्हि, नृभिः मनुष्यैःप्रत्यहं प्रतिदिनं,तस्य शरीरस्य, पोषणं पुष्ट्यादिसम्पादनं, किं कथं क्रियते? निरर्थकं तदित्यर्थः॥१७९॥



तटमानीतवान्। ब्राह्मणोऽपि स्वस्थः सन् राजानमवदत्,—“भो महासत्त्व! ममैतच्छरीरं पूर्वं मातापितृभ्यामुत्पादितम्,इदानीं त्वत्सकाशात् द्वितीयं जन्म प्राप्तम्। अतः प्राणदानात् महोपकारिणस्तव कमपि प्रत्युपकारं न करिष्यामि चेत्, तर्हिमम जीवितं व्यर्थं स्यात्। तस्मात् गोदावर्य्युदकमध्ये द्वादशवर्षपर्य्यन्तंमन्त्रजपस्य मदीयं पुण्यं तुभ्यं दीयते। अन्यच्च,—ममयत् कृच्छ्रचान्द्रायणादिना किमपि सुकृतमुपार्जितमस्ति, तत्सर्वं गृहाण” इत्युक्त्वास स्वपुण्यं राज्ञे समर्थ्याऽऽशिषं दत्त्वा पत्न्यासह निजस्थानं गतः।

 तस्मिन्नवसरे अतिभयङ्कररूपः कश्चित् ब्रह्मराक्षसः[^241]राजसमीपमागतः। राजाऽपि तं दृष्ट्वा अवदत् —“भो महासत्त्व! कोऽसि त्वम्?” तेनोक्तम्, —“अहमेतन्नगरवासी कश्चित्ब्राह्मण; सर्वदा ब्रह्मस्वापहारी

[^241]: "ब्रह्मराक्षसः, — मरणानन्तरं रूपान्तरपरिणतः करालविग्रहःब्रह्मस्वापहर्त्ता, “अपहृत्य च ब्रह्मस्वंभवति ब्रह्मराक्षसः” इति मनुवचनात्।"

दुष्प्रतिग्र

हजीवीअयाज्य याजकश्चआसम्; तथाविधश्चगुरून्, वृद्धान् साधून्, महतश्च अदूषयम्। तस्मात् पातकवशात् अस्मिन् अश्वत्थपादपे ब्रह्मराक्षसो भूत्वा अत्यन्तदुःखितो दशवर्षसहस्रं[^242]तिष्ठामि। 'भवान् परोपकारी सुकृतचरितः, तवानुग्रहेण अहं पातकामुक्तो भविष्यामि' इति विश्वस्य त्वां शरण्यम् आश्रयामि इति। तद्वाक्यं श्रुत्वा राज्ञातदैव ब्राह्मणादधिगतं तत् पुण्यं तस्मैदत्तम्। सोऽपि तेन पुण्येन तस्मात् जन्मनो मुक्तो दिव्यरूप-

[^242]: "दशवर्षसहस्रं — वर्षाणां सहस्रं वर्षसहस्रं, दश च तद् वर्षसहस्रञ्चेति ग्रहः, दशसहस्रवर्षमित्यर्थः।"



धरः[^243]सन्, राजानं स्तुत्वा स्वर्गं जगाम; राजाऽपि स्वनगरमगमत्"।

[^243]: "दिव्यरूपधरः, —ज्योतिमेयाऽऽक्कृतिविशिष्टः।"

 इति कथां कथयित्वा पुत्तलिका भोजमवदत्,—

"त्वय्येव चेत् परोपकारो धैर्य्यमौदार्य्यञ्चविद्यते, तर्ह्यस्मिन् सिंहासने समुपविश"। राजाऽप्यधोमुखो बभूव।

\[ इति विक्रमार्कचरिते सिंहासनोपाख्याने अप्सरा-भोजसंबाद ब्रह्म-  
राक्षसोद्धारो नाम त्रयोदशोपाख्यानम् \]॥१२॥

\_\_\_\_\_\_\_\_\_\_

**अथ काश्मीरलिङ्गदानं नाम चतुर्द्दशोपाख्यानम्।**

![](../books_images/U-IMG-172062467330.jpg)

 पुनरपि राजा यदा सिंहासने समुपवेष्टुं गच्छति तदाऽन्या पुत्तलिका तं निवार्य्याऽब्रवीत्, —“एकदा विक्रमादित्यो राजा'पृथ्वीतले कस्मिन् स्थाने किमाश्चर्य्यं, के च सन्तः, किं तीर्थं, का वा देवताऽस्ति?' इत्यादिकं विलोकयन् स्वयं योगिवेशेन परिभ्रमन् नगरमेकमगमत्। तन्नगरसमोपे तपोवनमेकम् अस्ति। तस्मिंस्तपोवने जगदम्बिकायाः[^244]महान् प्रासादः आसीत्। तत्समीपे च काचित् नदी वहति। राजा नद्यां स्नात्वा देवतांनमस्कृत्य च तत्र देवालये उपविष्टो यावत् पश्यति तावत्अवधूतसारो नाम कश्चित् योगीतत्र समागतः, “सुखी त्वम्"इत्युक्त्वा, तेन सह तत्र देवालये उपविष्टः।

[^244]: "जगदम्बिकायाः, —जगन्मातुः दुर्गाया इत्यर्थः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति त्रयोदशोपाख्यानम्।  
**\_\_\_\_\_\_\_\_\_\_**



 योगिनोक्तं —"कुतः समागतो भवान्?” राज्ञोक्तं,— ''मार्गस्थोऽहं कोऽपि तीर्थयात्रिकः”। योगिनोक्तं—"त्वंविक्रमादित्यो राजा ननु, मया एकदा उज्जयिन्यां दृष्टोऽसि,"अतोऽहं जानामि; किमर्थम् आगतोऽसि?” राजाऽब्रवीत्,“भो योगिराज! मम मनसि एवम् इच्छा वर्त्तते यत्,—पृथ्वीपर्य्यटनेन किमप्याश्चर्य्यंविलोकनीयमिति, तथा च सतांसन्दर्शनमपि भविष्यति”। अवधूतसारोऽब्रवीत्, —“भो राजन्! त्वं तादृशः विचक्षणोऽपि, प्रमत्तः[^245]इव देशान्तरम् आगतोऽसि!! राज्यमध्ये कश्चित् विप्लवः[^246]चेह्नविष्यति, तदा किंकरिष्यसि?” राजोक्तम्, —“अहं सर्वमपि राज्यभारं मन्त्रिहस्तेनिधाय[^247]समागतः”। योगिनोक्तं, —“राजन्! तथाऽपि त्वयानीतिशास्त्रविरोधः कृतः। यतः,—.

[^245]: "प्रमत्तः,— अनवहितः, असावधान इति यावत्।"

[^246]: "विप्लवः, —परनृपतिराष्ट्रादितो भयम्।"

[^247]: "निधाय —समर्य्य।"

**नियोगिहस्तार्पितराज्यभारा-  
स्तिष्ठन्ति ये शैलविहारसाराः।  
विड़ालवृन्दाहितदुग्धकुम्भाः  
स्वपन्ति ते मूढधियः क्षितीन्द्राः॥१८०॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अमात्यादानाहितराज्यभारस्य निश्चिन्तस्य राज्ञोशास्त्रोक्तिमाह, नियोगीति। — ये। क्षतीन्द्राः नृपाः,नियोगिनां प्राप्तकार्य्यभाराणांभृत्यानां हस्तेषु अर्पितःप्रदत्तः, राज्यभारःयै ते तादृशाः, शैलविहारः पर्व्वतेषुसुखनिवास एवं सारः येषां ते तादृशाः सन्तः तिष्ठन्ति ते मूढधियः मन्दमतयः,बिड़लानां वृन्दे समूह, आहितं विन्यस्तं, दुग्धकुम्भं यैस्तेतादृशाः सन्तः, स्वपन्तिनिद्रां यान्ति। भृत्यहस्ते राज्यभारसमर्पणं विड़ालहस्तेदुग्धकुम्भसमर्पणमिवेति भावः। वृत्तमुपजातिः॥१८०॥



 अन्यञ्च, — राज्यं स्ववं[^248]शागतमिति नोपेक्षणीयम्; अपितु पुनः सुदृढ़ञ्ज कर्त्तव्यम्; उक्तञ्च,—

[^248]: "स्वेति। —स्वस्य निजस्य, वंशात् कुलात्, भागतं प्राप्तं, कुलक्रमागतमितियावत्। नोपेक्षणीयं —शिथिलतया न पालनीयमित्यर्थः।"

कृषिविद्या बणिग्भार्य्यास्वधनं राज्यसम्पदः।  
सुदृढ़ञ्चैव कर्त्तव्यं कृष्णसर्पमुखं यथा॥१८१॥

 तच्छ्रुत्वा राजा भणति —“योगिन्! सर्वमेतदनर्थकम्[^249] अत्रदैवबलमेव बलवत्। सुदृढ़ीकृते सर्वसामग्रीसहितेऽपिराज्ये पौरुषयुक्तोऽपि पुरुषो देववैमुख्यात् पराभवं प्राप्नोति।तदुक्तम्,—

[^249]: "अनर्थकम् —निष्फलम्।"

**नेता यस्य वृहस्पतिः प्रहरणं वज्रंसुराः सैनिकाः  
स्वर्गे दुर्गमनुग्रहः खलु हरेरैरावतो वाहनम्।  
इत्यैश्वर्य्यसमन्वितोऽपि बलभिद्भग्नः परैः सङ्गरे  
तद्युक्तं ननु देवमेव शरणं धिग्धिग् वृथा पौरुषम्॥१८२॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सुरक्षितमपि राज्य पुनः सुरक्षणीयमेव, नोपेक्षणीयमिति दर्शयति, कृषिरिति।— कृषि; कृषिकार्य्येविद्या ज्ञानसञ्चयः, वणिक् वैश्यः, लक्षणया तत्कर्म्म बाणिज्यमित्यर्थः,भार्य्याजाया, स्वधनं निजसम्पद्, राज्यसम्पदश्व राज्यरूपा सम्पत्, राज्यलक्ष्मीइत्यर्थः,एतत्सर्व्व, कृष्णसर्पस्य मुख यथा मुखमिव, सुदृढं सुरक्षितं, कार्य्यं कर्त्तव्यमेव, चकार; अन्यथा विपर्य्ययसम्भावना स्यात् इति भावः। पथ्यावक्त्रंवृतम्॥१८१॥

 बलीयसा दैवेन पुरुषकारी व्याहन्यते इति प्रदर्शयितुमाह, नेतेति। — यस्य देवराजस्य, वृहस्पतिः देवगुरुः, नेता नायकः, अप्रतिमबुद्धिःमन्त्रीत्यर्थः, वज्रम् शनिः, अस्त्रान्तरदुराधर्षम् अनन्यलभ्यञ्चेति भावः, प्रहरणम् अस्त्रं, सुराःदेवाः, मरणरहिताइति भावः, सैनिकाः योद्धृपुरुषाः, स्वर्गः पुण्यवतामेव गमनीयमिति भावः, दुर्गंशत्रुदुर्गमस्थानमित्यर्थः, हरेः विष्णोः, दुराराध्यस्य इति भावः, अनुग्रहः यं प्रति प्रसादः,पक्षपात इत्यर्थःअनन्यसुलभ इति भावः, खलु अस्त्येव, ऐरावतःहस्तिविशेषः,अयोनिसम्भूतत्वात् अप्रतिमगुणसम्पन्नः इति भावः यस्य वाहनं यानम् इति इत्यम्,ऐश्वर्य्यसमन्वितोऽपि, बलभिद् इन्द्रः, सङ्गरे युद्धे, परैः शत्रुभिः भग्नः पराजितो



 तथा च,—

नैवाकृतिः फलति नैव कुलं न शीलं  
विद्याऽपि नैव न च यत्नकृताऽपि सेवा।  
भाग्यानि पूर्वतपसा खलु सञ्चितानि  
काले फलन्ति पुरुषस्य यथैव वृक्षाः॥१८३॥

 अपि च,—

यत्राखण्डलदन्तिदन्तमुसलान्याखण्डितान्याहवे  
धारा यत्र पिनाकपाणिपरशोराकुण्ठतामागता।  
तद्वचोऽपि नृसिंहपाणिकरजैर्दीर्णं हि यत् साम्प्रतं  
दैवे दुर्बलतां गते तृणमपि प्रायेण वज्जायते॥१८४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

अभवत्; तत् तस्मात्, दैवमेव अदृष्टमेव, शरणम् आश्रयः, इति युक्तम् उचितं, ननुनिश्चये। वृथा निष्फलं पौरुषं पुरुषकार, धिक् धिक् इति निन्दायाम्; \[अतिशय्येविरुक्तिः\] पुनःपुनःनिन्दामीत्यर्थः। दैवाधीनमेव सर्वं भवति, पौरुषन्तु वृथैवेतितात्पर्य्यम्। शार्दूलविक्रीडितं वृत्तम्॥१८२॥

 सर्व्वत्रैव दैवमेव फलति; अन्यत्तु सर्व्वमेव अनियतफलकम् इत्याह, नैवेति।— पुरुषस्य आकृतिः सौन्दर्य्यं नैव फलति आकृत्या न कोऽपि फललाभ इत्यर्थः; कुलं सहशः, नैव फलति, शीलं सत्स्वभावश्च न फलति; विद्याऽपि शास्त्रज्ञानमपि, नैव फलति; यत्रकृता यत्नेन सम्पादिता, सेवा राजमेवादिरपि न च फलति नैव फलं जनयति; एतैर्न कोऽपि फललाभ इत्यर्थः। पूर्व्वतपसा पूर्वजन्मार्ज्जिततपस्यया सक्षितानि साधितानि, पुरुषस्य नरस्य, भाग्यानि दृष्टान्येव, खलु निश्वये, काले यथाकाले, वृक्षाःयथा तरवइव फलन्ति। अदृष्टानुसारेणैव फललाभो भवतीतिभावः। वसन्ततिलकं वृत्तम्॥१८३॥

 दुर्भाग्यशालिनः पौरुषादिकं सर्वमेव व्यर्थं भवतीति दर्शयितुं दृष्टान्तमाह, यत्रेति।—यत्र हिरण्यकशिपोर्वक्षसि, आखण्डलदन्तिनः,इन्द्रहस्तिनःऐरावतस्य, दन्नमुसलानिदन्ताः मुसलानि इवतानि आहवे युद्धे, अखण्डितानि च सम्यक् खण्डितानिभग्नानि यत्र यम्मिन् उरःस्थले, पिनाकपाणेःमहादेवस्य परशोःकुठारस्य, धाराअग्रभागः, आकुण्ठताम् अकर्म्मण्यताम् आगता प्राप्ता, भग्नाइत्यर्थः, तद्वक्षःतादृशस्यश्च असुराधिपतेर्वृक्षःस्थलमपि, साम्प्रतम् इदानीं, यत् नृसिंहस्य नरसिंहाऽऽकारस्य हरेः



 किं न श्रुता भवता राजशेखरनृपतेः गाथा[^250]इयम्अपूर्व्वविश्वासमूला?

[^250]: "गाथा —ऐतिह्यमूलको श्लोक इत्यर्थः।"

—

'वटवृक्षस्थिता यक्षा ददतीह हरन्ति च।  
अक्षान् पातय कल्याणि!यद्भाव्यं तद्भविष्यति'॥१८५॥ इति”।

 योगिनोक्तं,

—

“कथमेतत्?”राजाऽब्रवीत्,

—

“अस्तिउत्तरदेशे नदीपर्वतवर्द्धनं नाम नगरम्। तत्र राजशेखरोनाम राजा राज्यभारं वहति स्म। स देवद्विजपरायणोऽतीवधार्मिकः आसीत्।

 एकदा तस्य दायादाः[^251]सर्व्वे समागत्य तेन सहविगृह्य[^252]बलात् राज्यं गृहीत्वा, सपत्नीकं तं नगरात्निरासिषुः[^253]।ततः स राजा पत्न्यापुत्रेण च सह नानादेशंपर्य्यटन्, कस्यचिन्नगरस्य समीपस्थे उपवने गतः। तदासूर्य्योऽप्यस्तं गतः। स पत्न्यापुत्रेण च समन्वितः कस्मिंचित्वटवृक्षमूले गत्वोपविष्टः।

[^251]: "दायादाः, —दायं पैतृकधनम्, आददते गृह्णन्ति इति दायादाः, ज्ञातयः इत्यर्थः।"

[^252]: "विगृह्य—युद्धं कृत्वा।"

[^253]: "निरासिषुः,— वह्निश्चक्रुः॥"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 पाणिकरजैःहस्तनखैः, मुग्धकान्तास्तनसङ्गभङ्गुरैः इति भावः, दीर्णंभग्रं, दैवे अदृष्टे,दुर्बलतां गते दुर्बले जाते सति, प्रायेण प्रायशः, तृणमपि वज्रायते वज्रवदाचरति,वज्रवदतिकठिनं भवतीत्यर्यः; हि निश्चये। शार्दूलविक्रीडितं वृत्तम्॥१८४॥

 भवितव्यं भवत्येव इति प्रदर्शयितुं प्रसिद्धं कथामवतारयति, वटेति। —वटवृक्षस्थिताः वटवृक्षवासिनः, यज्ञाःदेवयोनिविशेषाः, ("पिशाचोगुह्यकः सिद्धो भूतोऽसौदेवयोनयः" इत्यमरोक्तेः) इह जगति, ददति धनादिकं प्रयच्छन्ति, हरन्ति त एवहे कल्याणि! अक्षान् पाशकान्, पातय आसने प्रक्षिप; यद्भाव्यं गृहन्ति च।भवितव्यं, तद्भविष्यति, तत्र चिन्ता वृथैवेत्यर्थः। पथ्यावक्त्रं वृत्तम्॥१८५॥



 तस्मिंश्च वृक्षेपञ्च यक्षाः आसन्। ते परस्परं आलपन्तिस्म। तत्र एकेनोक्तम्, —“अस्मिन् नगरे राजा मृतः, तस्य चसन्ततिर्नास्ति; को वा राजा भविष्यति?”। द्वितीयेनोक्तम्,—"तत्र का चिन्ता? अत्र वटवृक्षमूले यो राजा तिष्ठति,तमेव अस्मिन् राज्ये अभिषेचय”। अन्यैरुक्तं, —“तथास्तु”। सपरिवारो राजाऽपि यक्षाणां तद्वाक्यान्यशृणोत्।

 ततः सूर्योदयो जातः। सर्वे जनाः स्वस्वकर्माणि कर्त्तुंप्रवृत्ताः। राजाऽपि सन्ध्यादिकं विधाय यावद्राजमार्गाभिमुखंनिर्गतः, तावत्तद्राज्यराजनिर्वाचननिमित्तं मन्त्रिभिर्मुक्ता धृतमाला काचित् करिणो राजानं विलोक्य, तस्य कण्ठे मालांनिधाय तं स्वपृष्ठमारोप्य राजभवनं निनाय। ततः सव्वैर्मन्त्रिभिमिलित्वा अभिषेकं विधाय राजशेखरो राजा राज्ये स्थापितः।

 एकदा सर्व्वे प्रतिस्पर्द्धिनः[^254]नृपाः राजशेखरस्य भूयो राज्यप्रातिमाकर्ण्य सन्धिबद्धाः[^255]तद्राज्यात् तमुन्मूलयितंतन्नगरमवरुद्धवन्तः। तस्मिंश्च राजनि स्वदेव्या सह पाशकक्रीड़ांकुर्व्वति चारमुखात् सहसा तद्वृन्तान्तमाकर्ण्य स्वामिनं तत्रसम्यक् उदासीनमालोक्य देव्या सविस्मयं भणितं, —“भोःनाथ! भवता अधुनाऽपि कथं तूष्णीं स्थीयते? प्रत्यर्थिनृपैः[^256]तवैषा नगरी वेष्टिता, प्रभाते न केवलं नगरम्, अस्मानपि तेग्रहीष्यन्ति”। राज्ञोक्तं, —“भो मुग्धे! किं प्रयत्नेन? यदादैवमनुकूलं भवति, तदा सर्वं कार्य्यं स्वयमेव सम्पद्यते; यदाप्रतिकूलं दैवं तदा सर्वं स्वयमेव नश्यति त्वया नानुभूतं किं'वृद्धौक्षये च दैवमेव परं कारणम्'?—

[^254]: "प्रतिस्पर्द्धिनः, —प्रतिद्वन्धितः।"

[^255]: " सन्धिबद्धाः, —सम्मिलिताः।"

[^256]: "प्रत्यर्थिनृपैः, — विपक्षराजसमूहः।"



वटवृक्षस्थिता यक्षा ददतीह हरन्ति च।  
अक्षान् पातय कल्याणि ! यद्भाव्यं तद्भविष्यति॥ इति।

 वृक्षमूले स्थितस्य मे येन राज्यं दत्तं, तस्यैव चिन्ताऽपिअधुना नूनम् आपतिता[^257]भवति।

[^257]: "आपतिता —सञ्जाता।"

 एवं कथयतः दैवे परमविश्वस्तस्य तस्य वाक्यमन्तर्य्यामितया[^258]विज्ञाय, येन यक्षेणास्मै राज्यं दत्तं, तेनैवं चिन्तितं,—

[^258]: "अन्तर्य्यामितया —हृदय स्थविषयज्ञातृत्वेन।"

“अहमेव अमुं प्रतीत्य एतद्राज्यभारमस्मै समर्पितवान्; यदिइदानीं मयाऽस्यरक्षणे प्रयत्नो न क्रियते, तर्हि महत् अयशो मेभविष्यति” इति विचार्य्य, स भयङ्कररूपं धृत्वा सर्वान् शत्रून्अभोषयत्। तञ्चातिभीमाऽऽकृतिमालोक्य ते सर्वे प्रतिस्पर्द्धिनःपलायिता बभूवुः। ततोऽसौ राजशेखरो राजा निष्कण्टकं[^259]राज्यमकरोत्। अतोऽहं ब्रवीमि 'वटवृक्षस्थिताः' इत्यादि। एषा कथा विक्रमेण योगीन्द्रं प्रति कथिता।

[^259]: "निष्कण्टक —निर्बाधम्।"

 ततो योगोन्द्रः इमां कथां श्रुत्वा अतिसन्तुष्टः सन् राज्ञ काश्मीरलिङ्गमे[^260]कंदत्त्वा अभणत्, —“भो राजन्! एतत्काश्मीरलिङ्ग चिन्तामणिरिव[^261]चिन्तितं वस्तु ददाति।तद् एनं सम्यक् पूजय”। राजा "तथाऽस्तु” इत्युक्तातं प्रणम्ययावन्नगरमार्गे आगच्छति, तावद्ब्राह्मणः कश्चित् समागत्य राज्ञहस्ते तल्लिङ्गं दृष्ट्वा राजानमाशीर्वादपूर्वकमवदत्, —“भो राजन्!

[^260]: " काश्मीरलिङ्गं —काश्मीरदेशजातशिवलिङ्गविशेषः तत्।"

[^261]: "चिन्तामणिरिव — चिन्तितार्थप्रदमणिरिव, “सामर्थ्यसम्पादितवाञ्छितार्थचिन्तामणिः स्यान्न कथं हनूमान्” इति भट्टिकाव्ये; यद्वा, —सर्व्वकामप्रदपुरुषोत्तम इव, “आयुरारोग्यमर्थश्च भोगांश्चैवानुषङ्गिकान्। ददाति ध्यायतां नित्यं सर्व्वकामप्रदी हरिः॥ इत्युक्तेः भगवतोऽपि तथात्वात्।"



प्रत्यहं मम शिवलिङ्गपूजने नियमोस्ति; तदनभ्यर्च्च्यकदापिपानीयमपि न पिबामि; किन्तु मम शिवलिङ्गं नष्टं तेन दिनत्रयमुपोषितो[^262]ऽस्मि। ततः अद्य मे एतत् शिवलिङ्ग पूजार्थंत्वया दातव्यम्”। राजाऽपि तस्मै ब्राह्मणाय काश्मीरलिङ्ग दत्त्वानिजनगरमगमत्”। इति कथां कथयित्वा पुत्तलिका भोजराजमवदत् —

[^262]: "उपोषितः, — अन्नपानादिवर्ज्जितः।"

"त्वयि एवमौदार्य्यादयो गुणा विद्यन्ते चेत्, तर्ह्यत्र सिंहासने समुपविश”। राजा तूष्णीमासीत्।

\[ इति विक्रमार्कचरिते सिंहासनोपाख्याने अप्सरा-भोजसंवादे काश्मीरलिंङ्गदानं  
नाम चतुर्द्दशोपाख्यानम् \]॥१४॥

**\_\_\_\_\_\_\_\_\_\_\_\_\_**

**अथ मन्मथसञ्जीवनवृत्तान्तो नाम  
पञ्चदशोपाख्यानम्।**

![](../books_images/U-IMG-17206315799.png)

 अथ नित्य[^263]प्रतिहतसिंहासनाधिरोहणविक्लवमानसमपिस्वाभीष्टपरवशं भोजदेवं प्रतिषिध्य पुनरन्या पुत्तलिकाऽब्रवीत्,—"शृणु राजन्! विक्रमार्के राज्यं कुर्वति, तस्य पुरोहितोवसुमित्रःअत्यन्तरूपवान्, सकलकलाऽभिज्ञः, राज्ञोऽत्यन्तप्रियतमः परमोपकारी सर्वलोकस्य, महाधनसम्पन्नश्चआसीत्। तेन एकदा विचारितं, "ननु उपार्जितानां[^264] पापानां गङ्गास्नानादन्यत् क्षयसाधनं नास्ति। उक्तञ्च।—

[^263]: "नित्येति। —सततप्रतिरुद्धराजासनावस्थानविषयश्चेतसमपीत्यर्थः।"

[^264]: "उपार्ज्जितानां —दुष्कर्म्मञ्चितानाम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति चतुर्द्दशोपाख्यानम्।

\_\_\_\_\_\_\_\_\_\_\_\_



तपसा ब्रह्मचर्य्येण यज्ञैर्दानेन वा पुनः।  
गतिमप्राप्य वै जन्तुर्गङ्गां संसेव्य तां व्रजेत्॥१८६॥  
स्नातानां शुचिभिस्तोयैर्गाङ्गेयैर्नियतात्मनाम्।  
शुचिर्भवति या पुंसां न सा क्रतुशतैरपि॥१८७॥  
अपहृत्य तमस्तीव्रंयथा यात्युदयं रविः।  
तथाऽपहाय पापानि भाति गङ्गाजलाप्लुतः॥१८८॥  
अग्निं प्राप्य यथा सद्यस्तूलराशिर्विनश्यति।  
तथा गङ्गाप्रवाहेण सर्वं पापं विनश्यति॥१८९॥  
यस्तु सूर्य्यांशुभिस्तप्तं गाङ्गेयं सलिलं पिबेत्।  
पञ्चगव्यस्य पानाद्धिसोऽधिकं फलमाप्नुयात्॥१९०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 गङ्गायाः सर्वपापहन्तृत्वं वितृणोति तपसा इत्यादिभिरेकादशभिः श्लोकैः।—जन्तुः प्राणी, पुरुष इति यावत्, तपसा तपस्यया, ब्रह्मचर्य्येण शमदमादिना, यज्ञैःयागानुष्ठानैः, दानेन वा धेन्वादिदानेन च गतिं स्वर्गादिकम्, अप्राप्य अलब्ध्वा,पुनःकिन्तु, गङ्गां जाह्नवीं, संसेव्य उपास्य, तां गतिं, स्वर्गादिकमित्यर्थः, व्रजेत् लभेत,इतः १९६ श्लोकपर्यन्तं पथ्यावक्त्रंवृत्तं ज्ञेयम्॥१८६॥

 स्नातानामिति। शुचिभिः परिशुद्धैः, गाङ्गेयैः तोयैः गङ्गाजलैः, स्नातानां कृतस्नानानां, नियतात्मनां संयतचित्तानां, पुंसां जनानां, या शुद्धिःयादृक् विशुद्धता, भवति जायते, क्रतुशतैः यज्ञशतानुष्ठानेनापि सा तादृशीशुद्धिः न भवति॥१८७॥

 अपहृत्येति। —रविः सूर्यः, यथा यद्वत्, तीव्रं घोरं तमः अन्धकारम्, अपहृत्यदूरीकृत्य, उदयं याति उदतीत्यर्थः, तथा तद्वत् गङ्गाजलाप्लुतः गङ्गाजलस्नाती जनः इति शेषः, पापानि दुष्कृतानि, अपहाय पापान्मुक्त इत्यर्थः, भाति शोभते॥१८८॥

 अग्निमिति। —यथा तुलराशिःतूलस्तूपः, अग्निं वह्निंप्राप्य, सद्यः झटिति, विनश्यति भग्नौ भवतीत्यर्थः, तथा तद्वत्, गङ्गाप्रवाहेण गङ्गाजलेन, सर्व्वं सकलं, पापं कल्मषं, विनश्यति विनाशं प्राप्नोति॥१८९॥

 य इति। —यस्तु यो हि जनः, सूर्य्यांशुभिः सूर्य्यकिरणैः, तप्तम् उष्णम्, उद्भासितमित्यर्थः, गाङ्गेयं सलिलं गङ्गाजलं पिबेत् पानं कुर्य्यात्, स जनः, पञ्चगव्यस्य दधिदुग्धाऽऽव्यगोमूत्रगोमयरूपगव्यपञ्चकस्य, पानादपि, अधिकम् अतिशयं फलं पुण्यादि-



चान्द्रायणसहस्रेण यः कुर्य्यात् कायशोधनम्।  
पिबेद्यश्चापिगङ्गाम्भः समौ स्यातामुभावपि॥१९१॥  
भूतानामपि सर्वेषां दुःखाभिहतचेतसाम्।  
गतिमन्वेषमाणानां नास्ति गङ्गासमा गतिः॥१९२॥  
महद्भिः पातकैर्ग्रस्तान् अनेकान् हतमानसान्।  
पततो नरके घोरे गङ्गा रक्षिति सेवनात्॥१९३॥  
सप्ताऽवरान् सप्तपरान् पितृंश्चापि हि वै ध्रुवम्।  
नरस्तारयते नित्यं गङ्गातायावगाहितः॥१९४॥  
दर्शनात् स्पर्शनात् ध्यानात् तथा गङ्गेतिकीर्त्तनात्।  
पुनाति पुरुषान् पुण्यान् शतशोऽथ सहस्रशः॥१९५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

रूपम्, आप्नुयात् लभेत; मन्त्रपूतपञ्चगव्यादपि गङ्गाजलस्य पापनाशिनो शक्तिरधिकाइति भावः॥१९०॥

 चान्द्रायणेति।— यः जनः चान्द्रायणसहस्रेण सहस्रसाकचान्द्रायणव्रताचरणेन,कायशोधनं देहवृद्धिं कुर्य्यात् विदध्यात्, यश्चापि जनः, गङ्गाम्भः गङ्गाजलं पिबेत्, उभौ तौ द्वावपि समौ तुल्यौ, स्यातां भवेताम्॥१९१॥

 भूतानामिति। —दुःखेन अभिहतम् आक्रान्तं, चेसःचित्तंयेषां तादृशानां गतिम्उपायम्, अन्वेषमाणानाम् \[एषधातोरात्मनेपदिनः शामचि रूपम् \] अनुसन्दधानानाम्,भूतानां प्राणिनामपि, गङ्गासमा गङ्गातुल्या, गतिः उपायः नास्ति॥१९२॥

 महद्भिरिति। —गङ्गा जाह्नवी, सेवमात् स्वस्याःउपासनात्, महद्भिःपातकै गुरुतरपाषैः,ग्रस्तान् आक्रान्तान्, हतमानसान् निराशचित्तान्, घोरे भीषणे, नरकेपततः नरकपतनोन्मुखानित्यर्थः, अनेकान् बहून् जनान्, रक्षति उद्धरति॥१९३॥

 सप्तेति।—गङ्गातोयावगाहितः गङ्गाजलस्नातः, नरः लोकः, अवरान् अधस्तमान्,सप्त पुरुषान् इति शेषः, परान् ऊर्द्धतनान्, सप्त पितृन् पितृपितामहादींश्चापि, नित्यंप्रत्यहं तारयते उद्धरति, इति वै ध्रुवंनिश्वितम्॥१९४॥

 दर्शनादिति। —दर्शनात् गङ्गादर्शनेन, स्पर्शनात् गङ्गाजलस्पर्शेन, ध्यानात् गङ्गायाश्विन्तनात्, तथा गङ्गेतिकीर्त्तनात् गङ्गेति नामोच्चारणेन च शतशः, सहस्रशश्च पुण्यान् पुण्यवतः पुरुषान् नरान्, पुनाति प्रवित्रीकरोति, गति शेषः॥१९५॥



**जात्यन्धा न हि तुल्यास्ते खगैःपशुभिरेव च।  
समर्था ये न पश्यन्ति गङ्गां पापप्रणाशिनीम्॥१९६॥**

 इत्येवं विचार्य्यवाराणसीं गतो विश्वेश्वरं दृष्ट्वा, प्रयागे पुनःमाघस्नानं विधाय स्वनगराभिमुखमगच्छत् प्रतिनिवृत्तस्य तस्यमार्गे नगरमेकमासीत्। तत्र नगरे शापभ्रष्टा सुराङ्गना काचित्राज्यं करोति। तस्याः भर्त्ता नास्ति। तत्र लक्ष्मीनारायणस्यमहान् प्रासादो विद्यते। तत्समीपे विवाहमण्डपः सज्जितोऽस्ति ; देवताप्रासादद्वारे च महति लोहपात्रे तैल तप्यते। तत्रनियुक्ताः पुरुषाः देशान्तरादागतानेवं वदन्ति, —“यदि कश्चित् सत्त्वाधिकोऽस्मिन् सन्तप्ततैलमध्ये पतिष्यति, तस्य मन्मथसञ्जीवनी नाम्नी अप्सराः कण्ठे मालामर्पयिष्यति”।

 वसुमित्रः सर्वमेतत् पश्यन् शृण्वंश्चस्वनगरं ययौ। सर्वैर्बन्धुभिःसह सन्दर्शनं जातम्। असौ क्षेमेण[^265]आगत इतिसर्वेषाम् आनन्दोऽभूत्। तत परेद्युः प्रभाते राजमन्दिरं गतः,राजानं दृष्ट्वा राज्ञेगङ्गोदकं विश्वेश्वरप्रसादञ्च दत्त्वोपविष्टः।ततः राज्ञा पृष्टः,—“भोःवसुमित्र! कुशलिना तीर्थयात्राकृता?” तेनोक्तं—“भोः स्वामिन्! तव प्रसादात् तर्थयात्रां विधाय कुशलो समागताऽस्मि”। राज्ञोक्तं—"तत्र देशान्तरंगतेन किमपूर्वं दृष्टम्?” राजा एवं पृष्टेन वसुमित्रेण सुराङ्गनातप्ततैलवृत्तान्तः कथितः।

[^265]: "क्षेमेण—कुशलेन ।"

 ततः राजा तेन सह तत्र स्थाने गतः, तत्र स्नानं विधाय

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

जात्यन्धा इति। ये जनाः, समर्थाः सक्षमा अपि पापप्रणाशिनी पापनाशकरीं,गङ्गांन पश्यन्ति, ते तादृशा जनाः, जात्यन्धाः चक्षुष्मन्तीऽपि जन्मान्धाः खगैः पश्चिभिः,तथा पशुभिदेव मृगादिभिरपि च तुल्याः, न हि भवन्ति, ततोऽपि हेया भवन्तीत्यर्थः पशुपतिभ्योऽपि तेहीना

प्रति भावः॥१९६॥



लक्ष्मीनारायणंनत्वा तप्ततैलमध्ये पपात। तद्दृष्ट्वातत्रत्यैस्तेर्नैजहाहाकारः कृतः। तदा राजशरीरं मांसपिण्डाऽऽकारमभूत्। तच्छ्रुत्वा मन्मथसञ्जीवनी अमृतम्[^266]आनीय, मांसपिण्डस्याभिषेकमकरोत्। ततः स राजा दैवभक्त्या दिव्यरूपधरःपुरुषो जातः।

[^266]: "अमृतं—पीयूषमित्यर्थः।"

 ततः सा सुप्रसन्नचित्ता यावद्राजकण्ठे मालामर्पयति[^267],तावद्राज्ञा भणिता, —“भो मन्मथसञ्जीवनि! यदि त्वं मदीयाभवति, तर्हि मद्वचः शृणु” । तयोक्तं, —“भोः स्वामिन्! निरूप्यताम्[^268],सर्वथा भवद्वचनं प्रतिपालयिष्याम्येव"। राजोक्तं,—“यदि मदुक्तं करिष्यसि तर्हि मत्पुरोहितं वृणीष्व[^269]”। साऽपि "तथाऽस्तु” इत्युक्ता, पुरोहितकण्ठे मालां समर्प्य विवाहमकरोत्। अथ राजा स्वनगरं गत"।

[^267]: "अर्पयति—द्रास्यति, [ "

[^268]: "निरूप्यतां —निर्द्दिश्यताम्, पादिश्यतामित्यर्थः।"

[^269]: "वृणीष्व—प्रतित्वेन गृहाण।"

 इमांकथां कथयत्वा पुत्तलिका भोजमवदत् —"त्वय्येवंधैर्य्यंविद्यते चेत्, तह्येस्मिन् सिंहासने समुपविश”। राजा तूष्णीमासीत्।

\[ इवि विक्रमाचरिते सिंहासनोपाख्याने अप्सरा-भोजसंवादे मन्मथसञ्जीवनी  
वृत्तान्तो नाम पञ्चदशोपाख्यानम् \]॥१५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति पञ्चदशोपाख्यानम्।

\_\_\_\_\_\_\_\_\_\_



**अथ कन्यातुलितसुवर्णदानं नाम  
षोड़शोपाख्यानम्।**

![](../books_images/U-IMG-172028482512.jpg)

 

सिंहासनमस्मदायत्तं कथमबलाप्रतिषेधान्नोपवेष्टव्यम्?इति विचार्य्य सिंहासनमधिरोढुकामे राज्ञितं निवार्य्य पुनरन्धा पुत्तलिकाऽब्रवीत्, —

“शृणु राजन्! विक्रमार्को राजा दिग्विविजयार्थं[^270]निर्गत्य पूर्व-दक्षिण-पश्चिमोत्तरदिशःविदिशश्च(ध) परिभ्रम्य, तत्रत्यान् नृपतीन् पादतलावनतान् विधाय, तैःसमर्पितमन्यैरनास्वादितं वस्तुजातं[^271]गृहीत्वा पुनस्तान् स्वपदे संस्थाप्य, निजनगरं प्रति समायातः।

[^270]: "दिग्विजयार्थं—सर्व्वभूपपराजयार्थम् इत्यर्थः।"

[^271]: "अनास्वादितं वस्तुजातम् —अनुपभुक्तं दुष्प्रापद्रव्यसमूहम्।"

 अथ नगरप्रवेशसमये केनचित् दैवज्ञेनोक्तं —

"भी देव! दिनचतुष्टयं नगरप्रवेशे मुहूर्तः[^272]नास्ति”। तस्य तद्वचनंश्रुत्वा राजा ग्रामाद्विहिः उपवने पटमण्डपान्[^273]कारयित्वातत्रैव दिनचतुष्टयं नेतुमु[^274]पक्रान्तवान् (ब)। तस्मिन् समयेऋतुराजो वसन्तः समागतः।

[^272]: "मुहूर्तः, - शुभसमयः ।"

[^273]: "पटमण्डपान्—वस्रनिर्मिताऽऽवासस्थानानि "

[^274]: "नेतुम्—अतिवाहयितुम्। उपक्रान्तवान् — उदयुङ्क्त।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(ध) पूर्वेति। —पूर्व्वा च दक्षिणा च पश्चिमा च उत्तरा च ताः पूर्व्वदक्षिणपश्चिमोत्तराः, ताश्च ताः दिशश्चेति पूर्वदक्षिणपश्चिमोत्तर दिशः \["सर्वनाम्रो वृत्तिमात्रे पुंवद्भावः" इति भाष्यवचनात् पूर्व्वादिशब्दानां पुंवद्भावः\]। विदिशः, — विगताः दिशः दिगन्तराजानि वाय्वीशानाग्निनैर्ऋतकोणरूपाणि। ("दिशीमध्ये विदिक् स्त्रियाम्" इत्यमरः)।



 अथ वसन्तविलासं[^275] दृष्ट्वा सुमन्त्रःमन्त्री राजसमीपमागत्योक्तवान्,—"भो राजन्! ऋतुराजो वसन्तः समायातः, अद्य वसन्तपूजा कर्त्तव्या। तस्मिन् पूजिते सर्वेऽपि देवाः त्वयि प्रसन्ना भविष्यन्ति, सर्वोऽपि लोकः सुखी भविष्यति,सर्वस्याऽप्यरिष्टस्य शान्तिः[^276]भविष्यति”। तस्य मन्त्रिणःतद्वचनं श्रुत्वा राजा "तथास्तु" इत्यङ्गीकृत्य, वसन्तपूजासम्पादने तमेव समादिदेश।

[^275]: "वसन्तविलासं — वसन्तशोभाम्।"

[^276]: "अरिष्टस्य—अमङ्गलस्य । शान्तिः,—उपद्रवनिवारणम्।"

 तदनन्तरं स मन्त्री सुमनोहरंसभामण्डपं[^277]कारयित्वा,वेदशास्त्रसम्पन्नान् ब्राह्मणान्, गीतवाद्याभिज्ञान् भरतान्[^278], इतरकलाकुशलाः नर्त्तकीञ्च समाह्वयत्; दीनान्ध-बधिर-पङ्गु-कुञ्जदयस्तु स्वयमेवागताः। तत्र सभामण्डपे तेन (ल) नवरत्नखचितं सिंहासनं संस्थाप्य तत्र लक्ष्मीनारायाणप्रतिमाद्वयं प्रतिष्ठापितम्। पूजार्थं कुङ्कुम–कर्पूर–कस्तूरिका–चन्दनाऽगुरुप्रभृतीनि सुगन्धिद्रव्याणि, पुष्पाणि जाती–यूथिका–मल्लिका–कुन्दशतपत्र-मदनचम्पक–केतकीप्रभृतीनि च समानीतानि।

[^277]: "सभामण्डपं—परिषत्सदनम्"

[^278]: "भरतान्—नटान्, सङ्गीतज्ज्ञानित्यर्थः"

 एवं यथाविधानं राजा स्वयं लक्ष्मीनारायणौ स्नपनादिषोडशोपचारैःपूजयित्वा ब्राह्मणादीन्कला(व)–कुशलजनान्

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

(ल) नवरत्नखचितं— ''मुक्तामाणिक्यवैदुर्य्यगोमेदाः वज्रविद्रमौ। पद्मरानं' मरकतं नीलञ्च' इत्युक्तैः रत्नसमूहैः बद्धम्, अलङ्कृतमिति यावत्।

 

(व)कला —गौतादिविद्या; सा च चतुःषष्टिविधा शैवतन्त्रोक्ता, यथा,—१ गौतम्, २ वाद्यम्, नृत्यम्, ४ नाव्यम्, ५ आलेख्यम्, ६ विशोषकच्छेद्यम्,० तण्डुलकुसुमवलिविकाराः, ८ पुष्पाऽऽस्तरणम्, ९

दशनवसनाङ्गरागाः, १० मणिभूमिकाकर्म्म, ११. शयनरचनम्, १२ उदकवाद्यम्, ११ उदकधात्रः, १४ चित्रायीमाः,

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



वस्त्राऽऽदिना सम्भावितवान्। तदनन्तरं गायकाः वसन्तरागालापं कृत्वा वसन्तं जगुः। ततो राजा तेषां वीटिकां[^279]ददौ।

[^279]: "वीटिकां—सज्जितताम्बूलम्; तत्तु विदायप्रदाने प्रसिद्धम्।"

 अत्रान्तरे कश्चिद्ब्राह्मणः सकन्यकः समागत्य,—

"कल्याणदायि भवतोऽस्तु पिनाकपाणेः  
पाणिग्रहे भुजगकङ्कणभूषितस्य।  
सम्भ्रान्तदृष्टि सहसैव नमः शिवाये–  
त्यर्द्धोक्तलज्जितनतं मुखमम्बिकायाः"॥१९७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  

१५ माल्यग्रथनविकल्पाः, १६ केशशेखरापौड़योजनम्, १७ नेपथ्ययोमाः, १८ कर्णपत्रभङ्गाः, १९ गन्धयुक्तिः, २० भूषणयोजनम्, २१ इन्द्रजालम्, २२ कौचुमारयोगाः, २३ हस्तलाघवम्, २४ चित्रशाकापूपभक्ष्यविकारक्रिया, २५ पानकरसगासवयोजनम्, २६ सूचीवापकर्म, २७ वीणाडमरुकसूत्रक्रीडा, २८ प्रहेलिका, १९ प्रतिमा, ३० दुर्वचकयोगाः, ३१ पुस्तकवाचनम् ३२ नाटिकाऽऽख्यायिकादर्शनम, ३३ काव्यसमस्यापूरणम्, ३४ पट्टिकावेत्रवाणविकल्पाः, ३५ तर्कूकर्माणि, ३६ तक्षणम्, ३७ वास्तुविद्या, ३८ रुप्यरवपरीक्षा, ३९ धातुवादः, ४० मणिरागज्ञानम्, ४१ आकरज्ञानम्, ४२ वृक्षाऽऽयुर्वेददयोगाः ४३ मेषकुक्कुटलावकयुद्धविधिः, ४४ शुकसारिकाप्रलापनम्, ४५ उत्मादनम्, ४६ केशमार्ज्जुनकौशलम, ४७ अक्षरमुष्टिकाकथनम्, ४८ स्नेच्छितकविकल्पाः, ४९ देशभाषाज्ञानम्, ५० पुष्पशकटिकानिमित्तज्ञानम् ("निमित्तज्ञानम्” इति पृथक् केचित् पठन्ति), ५१ यन्त्रमातृका, ५२ धारयमातृका, ५३ सम्पाट्यम्, ५४ मानसी काव्यक्रिया, ५५ क्रियाविकल्पाः, ५६ क्वलितकयोगाः, ५७ अभिधानकोषच्छन्दोज्ञानम्, ५८ वस्त्रगोपनानि, ५९ द्यूतविशेषः, ६० आकर्षकीड़ा, ६१ बालककीड़नकानि, ६२ वैनायिकीनां विद्यानां ज्ञानम्, ६३ वैजयिकीनां विद्यानां ज्ञानम्, ६४ वैतालिकीनां विद्यानां ज्ञानम् इति भाग० ९४५ अध्या० २८ श्लोकटीकायां श्रीधरस्वामिलिखिता। क्वचित् पुस्तके सूचीवापकर्म्मसूत्रक्रीडेत्येकं पदं, तदुत्तरं वीणाडमरुकवाद्यानीति; "वैतालिकीनाम्" इत्थत्र"वैयासिकीनाम्" इति च पाठो दृश्यते। खिलशुक्रनीतिशास्त्रे तु द्वितीयाध्याये अन्यविधा उक्ता, सा तु मृग्या\]।

 हरपार्व्वत्योःविवाहवर्णनमूलकम् आशीःश्लोकमाह, कल्याणेति। — भुजगकङ्कण भूषितस्य सर्परूपबलयालगङ्कृतस्य, पिनाकपाणेःशिवस्य, पाणिग्रहे विवाहकाले,

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



इत्याशिषः प्रयुज्य चावदत्, — “भो राजन्! विज्ञप्तिरेकाऽस्ति”। राज्ञोक्तं,—“निवेदय''। ब्राह्मणेनोक्तम्,—“अहं नन्दिवर्द्धननगरवासी ब्राह्मणः। ममाऽष्टौ पुत्रा एव जाताः, परं नैकापि दुहिता सम्भूता। ततः अतिदुःखितेन सभार्य्येण मया जगदम्बिकायाः पुरतः एवं सङ्कल्पः[^280]

कृतः, यत्—“मातः अम्बिके! मम कन्या यदि भविष्यति, तदा तां तव नाम धारयिष्यामि। अन्यच्च, —तत्कन्यया तुलितं[^281]

[^280]: "सङ्कल्पः, —मानसकर्मविशेषः।"

सुवर्णं तुभ्यं दास्यामि, कन्याञ्च तां कस्मैचिद् वैदिकवराय वराय[^282]

[^281]: "तुलितं— परिमितम्।"

सम्प्रदास्यामि” इति। कालेन जगदम्बिकाप्रसादात् मम इयं सुलक्षणा दुहिता समजायत। इदानीम् अस्या विवाहकालः समायातः; सम्प्रति च अस्याः एकादशस्थाने गुरुर्वर्त्तते इति कथमपि अयं कालो नोपेक्षणीयः इति सम्प्रत्येव त्वस्या विवाहं दातुमुद्युक्तः। अतोऽहं पूर्व्वप्रतिश्रुतं कन्यया तुलितं सुवर्णं देव्यै दातुम् इच्छामि। 'अन्यः कश्चित् विक्रमं विना राजा भूमण्डले नास्ति, यः एतत् कन्यातुलित सुवर्णं दातुं प्रभवति[^283]

[^282]: "वराय — श्रेष्ठाय।"

' इति त्वदन्तिकं समागतोऽस्मि"।

[^283]: "दातुं —वितरितुम् । प्रभवति —शक्नोति।"

 राज्ञोक्तं, —“भो ब्राह्मण! साधु समनुष्ठितं त्वया, तव यावता धनेन कार्य्यंभवति, तावद्धनं गृहाण "इति। ततः राजा भाण्डरिकमाहुयोक्तवान्, —“भो भाण्डारिक! अस्मै ब्राह्मणाय एतत्-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

अम्बिकायाः पार्व्वत्याः, कालसर्पं दृष्ट्वा अतिभीतायाः इति भावः सहसैव हठादेव, सम्भ्रान्तदृष्टि चकितदृष्टियुक्तं, नमः शिवायेति इत्यस्य वाक्यस्य इत्यर्थः, अर्द्धोक्तेन अर्द्धोच्चारणेन, लज्जितं व्रोड़ितं, नतञ्चनम्रोकृतञ्च, मुखं वदनं, भवतः तव, कल्याणदावि मङ्गलप्रदम्, अस्तु भवतु। वसन्ततिलकं व्रतम्॥१९७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



कन्यातुलितं सुवर्णं देहि,पुनरप्यष्टवर्गार्द्धमष्टकोटिसुवर्णं[^284]पृथग्दीयताम्”। ततस्तेन आज्ञप्तोभाण्डारिकस्तस्मै ब्राह्मणाय तावत् सुवर्णं ददौ। ब्राह्मणोऽप्यतिसन्तुष्टः सन् कन्यया सह निजस्थानमगात्। राजाऽपि शुभे मुहर्त्तेपुरं प्रविवेश"।

[^284]: "अष्टवर्गार्द्धमष्टकोटिसुवर्णम्—अष्टानां वर्गाः समूहाः, अष्टगुणिताष्टखयाः,चतुःषष्टिरित्यर्थः, तस्याः च द्वाविंशद् इत्यर्थः, तथाविधम् अष्टकोटिसुवर्ण द्वाविंशडुपिताष्टकोटिसुवर्ण, षट्पञ्चाशदधिकद्विशतकोटिप्रकाः सुवर्णमुद्रा इत्यर्थः "

 अथ पुत्तलिकाऽब्रवीत्, —"देव! त्वयि औदार्य्यम् एवं विद्यते चेत्, तर्हि अस्मिन् सिंहासने समुपविश”। राजा तूष्णीम् आसीत्।

\[ इति विक्रमार्कचरिते सिंहासनोपाख्याने असराभोजसंवादे कन्यातुलित-  
सुवर्णदानं नाम षोड़शोपाख्यानम् \]॥१६॥

**\_\_\_\_\_\_\_\_\_\_\_**

**अथ परोपकाराय स्वदेहाऽऽहुतिदानं नाम  
सप्तदशोपाख्यानम्।**

**![](../books_images/U-IMG-17214129088.jpg)**

 अथ तदेव सिंहासनं समाचङ्क्रम्यमाणं राजानं पुनरन्या पुत्तलिकाऽवदत्, —“शृणु राजन्! औदार्य्ये विक्रमसदृशोऽन्योनाऽऽसीत्, निर्मलेन औदार्य्यगुणेन त्रिभुवने तस्य कीर्त्तिः विस्तारं गता। सर्व्वेऽर्थिजनास्तमेव राजानं स्तुवन्ति। सर्व्वदा स्वस्तिवचनं दातॄ

णामेव प्रीत्यै भवति। उक्तञ्च, —

इति षोडशोपाख्यानम् ।

\_\_\_\_\_\_\_\_\_\_\_



**दातॄणामेव सम्प्रीत्यै स्वस्तिवाचो धनार्थिनाम् ।  
शूराणां हि प्रहाराय रसितं रणदुन्दुभेः॥१९८॥**

 वीर्य्य-धैर्य्य-ज्ञानानुष्ठानादयो गुणाः सर्वेषामेव भवितुमर्हन्ति, न तु त्यागगुणः । उक्तञ्च, —

**द्रुह्यन्ति पशवः सर्वे पठन्ति च शुकादयः।  
ददाति कोऽपि दानं यः स शूरः स च पण्डितः ॥१९९॥  
केचित् स्वभाववीरा हि दयावीराश्चकेचन।  
ते सर्व्वे दानवीरस्य कलां नार्हन्ति षोड़शीम् ॥२००॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

ग्रहीतृमुखोच्चरितस्वस्तिवचीभिःदातारः यादृक् प्रीणन्ति न तथा अन्धे, इति दर्शयितुं प्रमाणभूतं श्लोकमाह, दातॄणामिति। — धनार्थिनां याचकानां, स्वस्तिवाचः“स्वस्ति” इति स्वीकारोक्तिरूपमङ्गलवचनामि, दातॄणांदानकारियामेव, सम्प्रीत्यै सन्तोषाय भवन्तीति शेषः। अव दृष्टान्तमाह,— रणदुन्दुभेः युद्धकालोनटक्कायाः, रसितं शब्दः, शूराणां हि वीराणामेव \[अत्र हिशब्दा निश्चयार्थकः\] प्रहाराय युद्धाय, युद्धे उत्साहसम्पादनार्थम् इति यावत्, सम्प्रीत्यै भवतीति शेषः।इतः २०१।सङ्ख्यकलोकपर्यन्तं पथ्यावक्त्रंवृत्तम्॥१९८॥

 दातुरेव शूरत्वं पाण्डित्यश्च इति प्रतिपादयितुमाह, द्रुह्यन्तीति। — सर्व्वे पशवःहिंस्रजन्तवः, द्रुह्यन्ति परस्परं हिंसन्ति, न च तेन ते शूरपदवाच्याः भवन्तीति भावः; शुकादयः शुकप्रभृतयः पक्षिणोऽपि पठन्ति मनुष्यवत् वाक्यं ब्रुवन्ति, चकारात् द्रुह्यन्ति, परं तेनापि न ते पण्डितपदवाच्या,न वा शूरा इति भावः ; यः कोऽपि दानं ददाति,स एव शूरः शूरपदवाच्यः, दानवीर इत्यर्थः, स पण्डितश्च पण्डितपदवाच्यश्च, सार्थकीकृतार्थजातत्वात् इति भावः, कथ्यते लोकैरिति शेषः ॥१९९॥

 दानशील एव जयति एकः श्लाध्यतम इति वक्तुमाह, केचिदिति। — केचित् जनाः,स्वभाववीराः शूरस्वभावाः, स्वभावतः शूरा वा भवन्ति;केचन जनाः, दयावीराःअत्यन्तदयापराश्चभवन्ति; ते सर्वे सकलाः, स्वभाववीराः दयावीराश्चेत्यर्थः, दानवीरस्य प्रदानोत्साहवत्त्वात् अत्यन्तदानशीलस्य जनस्य, षोड़शींकलां षोड़शभागैकभागमपि नार्हन्ति, वितरणोत्साह-साहसवत्तायाः षोड़शभागैकभागयोग्या अपि न भवन्तीत्यर्थः। दानवीरा एव सर्वविधवीराणांश्रेष्ठा इति भावः॥२००॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



**त्याग एको गुणः श्लाघ्यः किमन्यैर्गुणराशिभिः।  
त्यागादेव हि पूज्यन्ते पशुपाषाणपादपाः॥२०१॥**

**त्यागो गुणो गुणशतादधिको मतो मे  
विद्याऽपि भूषयति तं यदि किं ब्रवीमि?**

**शौर्य्यञ्च नाम यदि तत्र नमोऽस्तु तस्मै  
तच्च त्रयं न च पदोऽप्यति विक्रमे यत्॥२०२॥**

एतच्चतुष्टयं[^285] तस्मिन् विक्रमार्के सदैवासीत् ।  
एकदा परमण्डलस्थस्य[^286] कस्यचिद्राज्ञः पुरतः केनचित्

[^285]: " एतच्चतुष्टयं —दानं, विद्या, शौर्य्यं, मदराहित्यञ्चेत्यर्थः ।"

[^286]: "परमण्डलस्थस्य —परमण्डले उभयतो विंशतियोजनमितदेशान्तरविशेषे तिष्ठति यः सः तस्य,चतुःशतयोजनमितदेशविशेषाधिपस्य इत्यर्थः; परमण्डले राष्ट्रान्तरे शत्रुमध्ये वा तिष्ठतीति तस्य, राष्ट्रान्तराधिपस्य इति वाऽर्थः ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

सर्व्वगुणेषु दानरूपगुणस्य प्राधान्यं प्रदर्शयितुमाह, त्याग इति। —एकःकेवलः, त्यागःदानं, श्लाघ्यः प्रशंसनीयः, गुणः कथ्यते लोकैरिति शेषः; अन्यैः अपरैः,गुणराशिभिः बहुभिः गुणैः किं किं फलम्? न किमपि इति भावः; पशुपाषाणपादपाः पशवः, प्रस्तराः, वृक्षाश्चापि, त्यागादेव स्वायत्तीकरणाभावादेव, पूज्यन्ते गौःशालग्रामादिशिला तैत्यवृक्षाश्च पूजिता भवन्ति, हि निश्चये॥२०९॥

 दातुः शूरत्वविद्वत्त्वादिगुणसङ्भावे तु सर्वथाप्रशंसनीयत्वमाह, त्याग इति। —त्यागो गुणः दानगुणः, गुणशतात् अन्धबहुगुण्यात्, अधिकःश्रेष्ठः, इति मे मतः मम सम्मतः; यदि चेत् तं त्यागशीलं जनं, विद्याऽपि भूषयति अलङ्करोति, तर्हि किं ब्रवीमि? अनिर्वचनीयः स भवतीत्यर्थः; तत्रतादृशजने, यदि नाम सम्भावनाया, शौर्य्यंवीरत्वञ्च, स्यात् इति शेषः, तर्हि तस्मै, नमोऽस्तु तदानीं सर्वेषामेव स नमस्य इत्यर्थः; तत् पूर्व्वोक्तं, त्रयं गुणचयञ्च विक्रमे राजनि विद्यते इति शेषः, अपि मदश्चअत्र अपि सम्भावनायां तेन सम्भावितो गर्व्वश्चइत्यर्थः, न—तस्मिन् न विद्यते इत्यर्थः, इति यत् तदेव अति तस्य अधिकाम्। \[ननु अत्रअतिशब्दस्य उपसर्गत्वेन वाचकत्वाभावात् कथंस्वशक्त्याआधिक्यवाचकत्वमिति चेन्न, "स्वजनेन च सन्त्यक्तस्तेषु हार्दीतथाप्यति” इति देवीमाहात्म्योक्तवचनबलेन उपसर्गभिन्नस्य अव्ययस्यापि अतिशब्दस्य प्रमातुं शक्यत्वादिति न कोऽप्यनुपपत्तिलेशः \]
अतोऽनन्यसाधारणः स इति भावः। वसन्ततिलकं वृत्तम् ॥२०२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



स्तुतिपाठकेन विक्रमार्कस्य गुणावलीपठिता। तेन राज्ञा तां श्रुत्वा मनसि स्पर्द्धांविधाय, स्तुतिपाठकं प्रति उक्तं, —“भो वन्दिन्! किमर्थमेते सर्वे स्तुतिपाठकाः विक्रममेव राजानं स्तुवन्ति? किमन्यो राजा त्रिभुवने नास्ति?” वन्दिनोक्तं, —“भो राजन् ! त्यागे, उपकारे, साहसे, शौर्य्ये, धैर्य्ये च तेन सदृशोराजा त्रिभुवनेऽपि नास्ति। परोपकारकरणे तस्य स्वदेहेऽपि ममत्वं नाऽऽसीत्”।

 तस्य तद्वचनं श्रुत्वा स राजा, “अहमपि परोपकारं करिष्यामि" इति मनसि विचार्य्य, कञ्चन योगिनमाहूय अवादीत्, —“भो योगिन्!परोपकारकरणार्थं प्रतिदिनं नवं नवं द्रव्यं यथा भवति, तथा कश्चिदुपायोऽस्ति न वा ?” योगिनोक्तं, —“भो राजन् किमिति नास्ति?” राज्ञोक्तम्, — “अस्ति चेत्, तमुपायं ममाग्रे निवेदय, अहं तं साधयामि"। योगिनोक्तं, — “कृष्णचतुर्द्दशीदिवसे चतुःषष्टियोगिनीचक्रं[^287]पूजनोयम्। तत्पुरती मन्त्रपुरश्चरणं[^288] विधाय तद्दशांशहोम[^289]कर्तव्यः; होमावसाने पूर्णाऽऽहुतिनिमित्तं[^290] स्वशरीरमग्नौ होतव्यम्"।

[^287]: "चतुरिति। — अक्षोभ्यादिचतुःषष्टियोगिनीछन्दम् ।"

[^288]: "मन्त्रपुरश्चरणं—गृहीतमन्त्रसिद्धिहेतुकप्रयोगविशेषम्।"

[^289]: "तद्दशांशहोमः,— अभीष्टदेवोद्देशकसंजप्तमन्त्रसङ्ख्यायाःदशांशहवनम्।"

[^290]: "पूर्णाऽऽहूतिनिमित्तं— पूर्णाऽऽहुतिःहोमसमाप्तौ कार्य्याआहुतिः, तन्निमित्तमित्यर्थः ।"

 ततो राज्ञातथाऽनुष्ठिते योगिनीचक्रं तस्य मांस भक्षयित्वा अतीव प्रसन्नं भूत्वा अमृतेनाभिषिच्य च राज्ञे नवं शरीरं दत्त्वा भगति, —“भो राजन्! वरं वृणीष्व”। राज्ञोक्तं, —“भो मातरः! यदि प्रसन्नाःसन्ति भवत्यः, तर्हि मम गृहे ये सप्त



महाघटाः सन्ति, तान् प्रतिदिनं सुवर्णपूर्णान् कुर्वन्तु”। ताभिरेवमुक्तं, —"त्वम् एवं मासत्रयं प्रतिदिनं स्वशरीरमग्नौहोष्यसि चेत्, तर्हि तथा वयं करिष्यामः”। राजाऽपि "तथास्तु" इत्युक्ता प्रतिदिनं स्वशरीरमग्नौ जुहोति; योगिनीचक्रमपि प्रतिदिनं तथैव करोति।

 एकदा विक्रमार्को राजा कथाप्रसङ्गेन इमां वार्तां श्रुत्वा तत् स्थानं समागत्य तत्रत्यनृपतेः आगमनात् प्रागेव पूजादिकं विधाय पूर्णाऽऽहुतिसमये होमाग्नौस्वदेहं पातयामास। ततो भक्षणसमये योगिनोभिः परस्परं भणितम्, —"अद्य तन्वन्तरमांसम्[^291]अतीव स्वादुतरं विद्यते, अस्य हृदयं महासारम्[^292]अस्ति इत्यसाधारणसत्त्वसारो न भक्षणीयः ”इत्युक्तापुनस्तमुज्जीव्य भणितं, — “भो (ट)महासत्त्व! को भवान्? तव शरीरत्यागे किं वा प्रयोजनम्?” तेनोक्तं, —“मया परोपकारार्थं शरीरमग्नौ हुतम्”। योगिनोभिर्भणितं,— “तर्हि वयं प्रसन्नाःस्मः, वरं वृणीष्व"। राज्ञोक्तं, —“यदि मयि प्रसन्नाः सन्ति भवत्यः, तर्हि अयं राजा मरणात् प्रतिदिनं महत् कष्टम् अनुभवति, तत् निवारणीयम्; विनैव देहपातम् अस्य सप्त महाघटाः नित्यं सुवर्णेन पूरणीयाः”। योगिनीभिर्भणितं, — “भवतु, तथा करिष्यामः” इति अङ्गीकृत्य ताभिःराज्ञःमरणं निवारितं, घटाश्च प्रत्यहं सुवर्णेन पूरिताः। अथ राजा निजनगरं प्रत्यागतः”।

[^291]: "तन्वन्तरेति। — तन्वन्तरस्य अन्वदश्वस्यमांसम्।"

[^292]: "महासारं — सारवत्तयापयोधश्रेष्ठन् आतसुमिष्टमित्यर्थः।"

 इमां कथां कथयित्वा पुत्तलिका भोजमवजत्, —“भो

इति सप्तदशोपाख्यानम्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(ट) महासत्त्व — महाप्राद्य,

महावद्य इति वा ।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

**\_\_\_\_\_\_\_\_\_\_\_\_**



राजन्! त्वयि एवं परोपकारः, धैर्य्यं, दया च विद्यते चेत्, तर्हि अस्मिन् सिंहासने समुपविश”। राजा तूष्णीमासीत्।

\[ इति विक्रमार्कचरिते सिंहासनापाख्याने अप्सरा भोजसंवाद परोपकाराव  
स्वदेहाऽऽहुतिदान नाम सप्तदशोपाख्यानम् \] ॥१७॥

\_\_\_\_\_\_\_\_\_\_\_

अथ सूर्य्यलोकगमनं नाम अष्टादशोपाख्यानम्।

![](../books_images/U-IMG-1720534122158.jpg)

 पुनरपि भोजो यावत् सिहासने समुपवेष्टुकामो याति, तावदन्या पुत्तलिका तं निवारयन्ता भणति, —“भो राजन्! नीतिकुशलो विक्रमो राजा सुनयेन प्रजाः पालयन् औदार्य्यादिगुणैः सर्व्वलोकानां वरणीयोऽभवत्। तस्येदं सिंहासनं, तदनुरूपा, नीतिकुशलता औदार्य्यादयो गुणाश्च त्वयि सन्ति चेत्, तर्हि एतत् सिंहासनम् अध्यासितव्यम्”। राज्ञोक्तं,

—"नीतिमार्ग[^293]कीदृशः कथ्यताम्”। पुत्तलिकयोक्तं,—"भो राजन्! श्रूयतां, —मणिपुरे गाविन्दशर्मा ब्राह्मणः सकलनीतिशास्त्रज्ञः स्वपुत्राय नीतिशास्त्रं कथयति, तदा मयाऽपि नीतिशास्त्रं श्रुतम्; तत् तुभ्यं निवेदयामि”। राज्ञोक्तं,

[^293]: " नीतिमार्गः,—नीतिशास्त्रोक्ताचारपथः ।"

— “निरूपय[^294]”। पुत्तलिकयोक्तं, — “श्रूयतां राजन्! बुद्धिमता पुरुषेण दुर्जनैः सह सङ्गो न कर्त्तव्यः, यतः स एव अनर्थपरम्पराया हेतुर्भवति। उक्तञ्च, —

[^294]: "निरुपय—वर्णय इत्यर्थः।"

दुर्वृत्तसङ्गतिरनर्थपरम्पराया  
हेतुः, सतां भवति, किं वचनीयमत्र?।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 द्वाभ्यां श्लोकाभ्यां दुर्जनसंसर्गस्य दोषमाह, दुर्वृत्तेति। — दुर्वृत्तेन दुर्त्रनेन सह

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



लङ्केश्वरो हरति दाशरथेः कलत्रं  
प्राप्नोति बन्धमथ दक्षिणसिन्धुराजः॥२०३॥

अपि चः। —

अपनयति विनयमनयं घटयति नाशयति च यशांसि।  
निरयं रचयति तरसा पुंसामसतः समागमो जगति ॥२०४॥

 सज्जनानां सङ्गी विधेयः। लोके सत्सङ्गात् परो लाभो नस्ति यतो महाऽऽनन्दादयो गुणा जायन्ते। उक्तञ्च ।—

कन्दलयत्यानन्दं निन्दति यो मन्दानिलेन्दुचन्दनम्।  
दमयति च मन्दभावं सन्धत्ते सम्पदोऽपि सत्सङ्गः॥२०५॥

 अन्यच्च। — केनापि वैरं न कर्त्तव्यं, परेषां सन्तापो न

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सङ्गतिः सङ्गः, सतां सज्जनानाम्, अनर्थपरम्परायाः अनिष्टधारायाः, हेतुः कारणम्, भवति, अत्र अस्मिन् विषये, किं वचनीयं वक्तव्यम् अस्तीति शेषः, न किमपि इत्यर्थः;अत्र दृष्टान्तमाह, —लङ्गेश्वरः रावणः, दाशरथेःरामचन्द्रस्य, कलत्रंपत्नीं,हरति जहारेत्यर्थः, अथ तस्य दोषेण, प्रतिवासीदक्षिणसिन्धुराजःदक्षिणसागरः, बन्ध बन्धनं, प्राप्नोति प्राप्तवानित्यर्थः। सिन्धुतीरेएवं लङ्कायाः अवस्थानात् सागरस्य दुर्वृत्तलङ्काऽधिपतिसर्गः सदैव अपरिहार्य्य आसीत्, अतस्तस्य दुर्वृत्तसङ्गतेः सिन्धुबन्धप्राप्तिरूपार्थस्य कारणत्वं युज्यते एवेति भावः। वसन्ततिलकं कृतम्॥२०३

॥

 अपनयतीति। असतःदुर्जनस्य, समागमःसङ्गः, पुंसाजनानां विनयं नम्रतागुणम् अपनयति विनाशयवि, अनय दुर्नीति, घटयति जनयति, यशांसि कीर्त्तीश्च, नाशयति विलोपयति; तरसा बलेन, निरयं नरकञ्च, रचयति निर्म्माति च नरकगमनमूलमित्यर्थः। उट्गौतिनामा आर्य्याभेदकन्दः॥२०४॥

 सत्सङ्गे जायमानान् गुणानाह, कन्द्रलयतीति। —सत्सङ्गः सज्जनसमागमः, आनन्द सन्तोषसुखं, कन्दलयति उट्गमयवि, वर्द्धयतीत्यर्थः; यः सत्सङ्गजनितः आनन्दः, मन्दानिखं मन्दवायुम्, इन्तुं चन्द्रं चन्दनश्च निन्दति \[मन्दानिलेयश्चइन्दुश्च तौ मन्दानिलेन्दूताभ्यां सहितं चन्दनम् इति मन्दानिलेन्दुचन्दनम् इति विग्रहः\] एतेभ्योऽपि सत्सङ्गजानन्दः अधिकप्रीतिप्रद इति भावः। मन्दभावं मन्दता, जड़तामित्यर्थः, दमयति नाशयति; सम्पदोऽपि धनानि च सन्धते प्रापयतीत्यर्थः। आर्य्यां वृत्तम्॥२०५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



करणीयः, अनपराधतो भृत्या न दण्डनीयाः, महादोषं विना स्त्रीन त्याज्या, यतो नरकभाग्[^295] भवति। उक्तञ्च। —

[^295]: "नरकभाग्— पापानुरूपरौरवादियन्त्रणाभोगी।"

**आज्ञासम्पादिनीं दक्षां सुरूपां शीलमण्डनाम्।  
योऽदृष्टदोषां त्यजति सोऽक्षयं नरकं व्रजेत्॥२०६॥**

 लक्ष्मीः स्थिरेति न मन्तव्या, परं पद्मपत्रस्थवारि इव चञ्चला। उक्तञ्च,—

**अनुभव दरदं वित्तं मान्यान् मानय सज्जनान् भजत।  
अतिपरुषपवनविलुलितदीपशिखेव चञ्चला लक्ष्मीः॥२०७॥**

 न स्त्रियै गुह्यं वचनं निवेदनीयं भविष्यच्चिन्ता न कार्य्या, वैरिणामपि हितमेव कथनीयं नित्यं दानाध्ययनादिकं चिन्तदिवस न यापयेत्, पित्रोः सेवा कर्त्तव्याः, चोरैः सह सम्भाषणं न कर्त्तव्यं, सर्वदा निष्ठुरमुत्तरं न वाच्यम्, अत्यनिमित्तं न बहु करणीयम्[^296]। उक्तञ्च।—

[^296]: "अल्पेत्यादि ।—सामान्यकार्य्यार्थं विपुलाड़म्बरः व्ययो वा न कार्य्यःइत्यर्थः ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 निरपराधायाः स्त्रियाःत्यागे निरयभागित्वं प्रदर्शयितुं प्रमाणभूतं श्लोकमाह, आज्ञेति। —यःजनः, आज्ञासम्पादिनीम् आदेशानुवर्त्तिनों, दक्षांकार्य्यनिपुर्णां, सुरुपां सुन्दरीं, शीलमण्डनां सत्स्वभावयुक्ताम्, अदृष्टदोषां न दृष्टः दोषी यस्यास्ताम्, अनवधारितदोषामित्यर्थः स्त्रियमिति शेषः, त्यजति वर्जयति, स तादृशजनः, अक्षयं चिरस्थायिनरकं निरयं, व्रजेत् गच्छेत्। विना दोषेण स्त्रीत्यागोमहापापजनकःइति भावः। पथ्यावक्त्रवृत्तम्॥२०६॥

 सत्सङ्गः अवश्यमेव विधेयः इत्युपदेष्टुं तदन्तरायभ्रतानां सम्पदाम् अनर्थकारणत्वम् स्थायित्वञ्चाह,अनुभवेति। —वित्तं'धनं, दरदं भयप्रदम्, अनुभव जानीहि, मान्यान् माननीयजनान्, मानय आद्रियस्व, सज्जनान् साधुजनान्, भजत सेवध्वम्; यतः लक्षीःसम्पद्, अतिपरुषपवनेन अतिप्रबलवायुना, विलुलिता सञ्चालिता, मा दीपशिखा तद्वत् चञ्चला अस्थिरा भवतीति शेषः। आर्य्यावृत्तम्॥२०७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



न स्वल्पस्य कृते भूरि नाशयेन्मतिमान् नरः।  
एतदेव हि पाण्डित्य यत् स्वल्पाङ्गाररक्षणम् ॥२०८॥

 आर्त्ताय दानं दातव्य, धर्म्मज्ञानेन मनसा, कर्मणा, वाचा परोपकारः कर्त्तव्यः। एतत् सामान्यपुरुषाणां[^297] नीतिशास्त्रमुपदिष्टम्। स विक्रमी राजा स्वभावत एव नीतिशास्त्रज्ञः ।

[^297]: "सामान्यपरुषाणां—साधारणजनानां सर्व्वेषामेव पुंसामित्यर्थः ।"

 एवं काले गच्छति, एकदा कश्चित् वैदेशिकः समागत्य राजानं दृष्ट्वा उपविष्टः। ततो राज्ञा भणितं, — “भो महात्मन्! तव निवासः कुत्र?” तेनोक्तं,—“भो राजन्! अहं वैदेशिकः, मम कोऽपि निवासो नास्ति; सर्वदा परिभ्रमणमेव करोमि। राज्ञोक्तं, — “पृथिवीं भ्रमता त्वया किं किम् अपूर्वं दृष्टम्? ”तेनोक्तं, — “भो राजन् ! राजन! महदेकम् आश्चर्य्यंदृष्टम्”। राज्ञोक्तं,— “किं तत्? ”तेनोक्तम्, — “उदयाचले[^298]आदित्यस्य महान् प्रासादोऽस्ति तत्र गङ्गा वहति, गङ्गातटे पापविनाशनो नाम शिवालयोऽस्ति। तत्र गङ्गाप्रवाहात् कश्चित् सुवर्णस्तम्भो निर्गच्छति, तस्य उपरि नवरत्नखचितं सिंहासनमस्ति। स सुवर्णस्तम्भः सूर्य्योदयादुपरि[^299]  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^298]: "उदयाचले—उदयगिरी, सूर्य्याद्युदयस्थाने, पर्व्वतवत् आच्छादके भूवृत्तपादे इति यावत् ।"

[^299]: " सूर्योदयादुपरि —सूर्योदयात् पश्चात्काले, सूर्य्योदयानन्तरमित्यर्थः।"



स्वल्पकर्माणः स्वल्पेन सम्पादनं पाण्डित्यलक्षणमिति वक्तुं शिष्टोक्तिं दर्शयति, नेति। — मतिमान् बुद्धिमान्, नरः लोकः, स्वल्पस्य अल्पवस्तुनः, कृते निमित्तं भूरि प्रभूतद्रव्यं, न नाशयेत् स्वल्पार्थं प्रभूतव्ययो नकार्य्यइत्यर्थः; स्वल्पात् स्वल्पापेक्षया, यत् भूरिरक्षयं प्रभूतवस्तुरक्षा, एतदेव पाण्डित्यं विज्ञस्य कार्य्यमित्यर्थः, हि निश्चये। पथ्यावक्त्रंवृत्तम्॥२०८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



पूर्णवृद्धिंलब्ध्वामध्याह्नेसूर्यमण्डलं[^300]
प्राप्नोति। ततः सूर्य्योयावदस्तं गच्छति, तावत् स्वयमेव प्रत्याहृत्य गङ्गाप्रवाहे मज्जति। प्रतिदिनमेवं तत्र भवति। एतन्महदाश्चर्य्यंमया दृष्टम्”।

[^300]: "सूर्य्यमण्डलं—रविचक्रवालं, रवेः चक्राकारेण वेष्टनमित्यर्थः"

 राजा विक्रमोऽपि तच्छ्रुत्वा, तेन सह तत् स्थानं गतो रात्रौ निद्रां गतः। प्रभातसमये सूर्य्यस्य यावदुदयो भवति, तावत् गङ्गाप्रवाहात् रत्नसिंहासनयुक्तो हेमस्तम्भ[^301]ःनिर्गतः। तस्मिन् समये स्तम्भे राजा स्वयमुपविष्टः। स्तम्भोऽपि सूर्य्यमण्डलं प्रति गन्तुं प्रवृत्तः यावत् सूर्य्यसमीपं गच्छति, तावदग्निकणासदृशैः सूर्य्यकिरणैः राजशरीरं मांसपिण्डाऽऽकारमभूत्। ततः पिण्डरूपेण सूर्य्यमण्डलं प्राप्य, —

[^301]: " हेमस्तम्भः,— कनकस्थूणा"

"नमः सवित्रे जगदेकचक्षुषे  
जगत्प्रसूतिस्थितिनाशहेतवे।  
त्रयीमयाय त्रिगुणात्मधारिणे  
विरिञ्चिनारायणशङ्करात्मने”॥२०९

॥

इत्येवं नमश्चकार। सूय्यैः स्तम्भम् अमृतेनाऽभ्यषिञ्चत्। तेन राजा दिव्यशरोरो जातः। सूर्य्येणोक्तं,— "भोराजन्! त्वं

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सूर्यस्य प्रणामपरं श्लोकमाह, नमः इति। —जगदेकचक्षुषे जगताम् एकमात्रचक्षुः-स्वरूपाय, तेजोमयत्वात् जगतः प्रकाशकत्वाच्च इत्यर्थः, जगतां प्रसूतिःउद्भवः, स्थितिःअवस्थानं, नाशःलयः, तेषां हेतवे निदानाय, सृष्टिस्थितिलयकारणायेत्यर्थः, त्रयीमयाय वेदस्वरूपाय, त्रिगुणात्मधारिये त्रिगुणा सत्त्वरजस्तमोगुणमयी प्रकृतिः, आत्मानःजीवाश्च, तेषामाश्रयभूताय, विरिञ्चिःब्रह्मा, नारायणःविष्णुः शङ्करः शिवश्च आत्मा स्वरूपं यस्य तादृशाय, सवित्रे सूर्य्याय नमः। वंशस्थविलं वृत्तम्॥१०९॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



महा[^302]सत्त्वाधिकोऽसि। यदेतन्मण्डलं कस्यापि[^303]अगम्यं तत्रत्वं प्राप्तोऽसि। तदहं प्रसन्नोऽस्मि, वरं वृणीष्व"। वदति— "किं मत्तोऽधिकः परोऽस्ति? यन्मुनीनामप्यगम्यं तव स्थानं, तदहं प्राप्तः। तव प्रसादात् सर्वमप्यप्यर्थजातं[^304] मम सञ्जातम्”। तद्वचमेनाऽतिसन्तुष्टः सूर्य्यो नवरत्नखचिते स्वकीयकुण्डले[^305] दत्त्वा भणति,— “भो राजन्! एतत् कुण्डद्वयंप्रतिदिनमेकं सुवर्णभारं[^306]प्रयच्छति। ततो राजा कुण्डलद्वयं गृहीत्वा, पुनः सूर्य्यं नमस्कृत्य प्रत्यावृत्तात् तस्मात् स्तम्भादुत्तौर्य्ययावदुज्जयिनीं प्रति आगच्छति, तावत् कश्चित् ब्राह्मणो मार्गे समागत्य, —

[^302]: "महेति।—महत् सत्त्वं येषां ते महासत्त्वाः, महात्मानः, महाबलाः वा, तेषु अधिकःश्रेष्ठः; असि भवसि।"

[^303]: " कस्यापि —केनापीत्यर्थः, [ कृद्योगात् कर्त्तरि षष्ठी ]।"

[^304]: "अर्थजातं —भोग्यवस्तुसमूहः ।"

[^305]: "स्वकीयकुण्डले —स्वीयकर्णाभरणे।"

[^306]: " सुवर्णभारम् —अष्टसहस्रतीलकपरिमितं स्वर्णम्।"

**"वेदान्तेषु यमाहुरेकपुरुषं व्याप्य स्थितं रोदसी  
यस्मिन्नोश्वर इत्यनन्यविषयः शब्दो यथार्थाक्षरः।  
अन्तर्यश्च मुमुक्षुभिर्नियमितप्राणादिभिर्मृग्यते  
स स्थाणुः स्थिरभक्तियोगसुलभो निःश्रेयसायाऽस्तु वः”॥२१०॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 भगवतः महेश्वरस्य कल्याणजननसामर्थ्यंप्रतिपादयन् आशीःश्लोकमाह, वेदान्तेष्विति। — वेदान्तेषु उपनिषच्छास्त्रेषु, यं स्थाणुं, रोदसी द्यावापृथिव्यौ,(" —रोदश्चरोदसीति च। दिवि भूमौ पृथक् च स्यात् सहोक्त्याप्येतयोस्तथा”॥ इति मेदिनी) व्याप्य स्थितं सर्व्वव्यापिनमित्यर्थः, एकपुरुषम् अद्वितीयम्, आहुः कथयन्ति, ( अत्र श्रुतिप्रमाणं यथा, — “अस्मिन् द्यौः पृथिवो चान्तरौक्षमोतं मनः सह प्राणैश्च सर्वैः तमेवैकं जानीश्चआत्मानमन्या वाचो विमुञ्चथ अमृतशेष सेतुः” इति ) यस्मिन् स्थायी, अनन्यविषयः नास्ति अन्यः तद्भिन्नइत्यर्थः, विषयः प्रतिपाद्यः यस्य तादृशः, ईश्वर इति शब्दः

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 इत्याशीर्वादमुच्चार्य भणति, — “भो (य) यजमान! अहं कुटुम्ब[^307], ब्राह्मणः परं दरिद्रः; सर्वत्र भिक्षाटनं[^308] करोमि, तथाऽपि उदरं न पूर्य्यते”। तच्छ्रुत्वा राजा कुण्डलद्वयंतस्मै दत्त्वा भणति,— “भो ब्राह्मण! एतत् कुण्डलयुगलं नित्यं सुवर्णभारमेकं तुभ्यं दास्यति”। तच्छ्रृत्वा ब्राह्मणोऽतिसन्तुष्टो राजानं सविशेषं सम्मान्या, निजस्थानं जगाम; राजाऽप्यज्जयिनोमगात्”।

[^307]: "कुटुम्बी—बहुपरिजनः ।"

[^308]: "भिक्षाऽटनं— भिक्षायै अटनं भ्रमणम् ।"

 इति कथां कथयित्वा पुत्तलिका अब्रवीत्, —“भो राजन्! त्वयि एवम् औदार्य्यं धैर्य्यश्च विद्यते चेत्, तर्हि अस्मिन् सिंहासने समुपविश”। राजा तूष्णीं बभूव।

\[इति विक्रमार्कचरिते सिंहासनोपाख्याने अप्सरा-भोजसंवादे सूर्य्य-  
लोकगमनं नाम अष्टादशोपाख्यानम् \]॥२८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

यथार्थक्षरः सार्थकः अणिमाद्यष्टैश्वर्य्यसद्भावात् इति भावः; यश्च स्थाणः, नियमिताःसंयमिता, प्राणदयः प्राणाऽपानसमानोदानव्यानाख्याः पञ्च शरीरवायवः यैः तादृशैः, मुमुक्षुभिःमोक्षार्थिभिः योगिभिः, अन्तः आत्मनि, मृग्यते चिन्त्यते, ( "एको वश सर्व्वभूतान्तरात्मा एकं रूपं बहुधा यः करोति। तमात्मस्थं ये तु पश्यन्ति धीरास्तेषां सुखं शाश्वतं नेतरेषाम्॥” इति श्रुतेः) स्थिरेण अचलेन, अनन्येनेत्यर्थः, भक्तियोगेन सुलभः लब्धुं शक्यः, स स्थाणुःशिवः, वः युष्माकं निश्चितं श्रेयः इति निःश्रेयसम् \["अचतुर—" (५।४।७७ पा० ) इति तत्पुरुषे अजन्तो निपातः\] तस्मै निःश्रेयसाय मङ्गलाय, अस्तु भवतु। शार्दूलविक्रीडितं वृत्तम्॥२१०॥

(य) यजमान—यजति इति यजमानः\[“पूङ् यजोःशामन्३।

२।१२८

पा०) इति शानन्प्रत्थयः\] यागकारिन् इत्यर्थः।

इति अष्टादशोपाख्यानम्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



**अथ बलिसन्दर्शनं नाम एकोनविंशोपाख्यानम्।**

![](../books_images/U-IMG-17214901779.jpg)

 पुनरपि राजा यावत् सिंहासनम् अधितिष्ठासुर्याति तावदन्या पुतलिका तं निवार्य्याऽवदत्—“भो राजन्! तव विक्रमस्येव औदार्य्यादिगुणाः सन्ति चेत्, तर्हि अस्मिन् सिंहासने ममुपविश” राज्ञोक्तं, — “भोः पुत्तलिके! कथय, तस्य विक्रमस्यौदार्य्यादिगुणवत्तान्तम्"। सा कथयति, — “श्रूयतां राजन्! विक्रमे सुमहद्भूमण्डलं[^309] शासति, सर्वेऽपि लोकाःआनन्दपरिपूर्णहृदयाः आसन्। ब्राह्मणाः षट्कर्म्मनिरता[^310]ः, स्त्रियः पतिव्रताः, शताऽऽयुषः पुरुषाः, सदाफलाः[^311]वृक्षाः, काम[^312]वर्षी पर्ज्जन्यः, मही सर्व्वदा सम्पूर्णशस्यशालिनी, सर्वेषां लोकानां पापाद् भयम्, अतिथीनां पूजा, जीवेषु दया, गुरुणां सेवा, सर्व्वदा दीनेभ्यो दानञ्च, एवं प्रजासु वृत्ति[^313]ःआसीत्।

[^309]: "भूमण्डलं —पृथ्वीवलयम् ।"

[^310]: "षड़िति। — यजनयाजनाध्ययनाध्यापनदानप्रतिग्रहरूपे षड्विधे कर्म्मणि, निरताः प्रवृत्ताः ।"

[^311]: "सदेति ।—सदा नित्यं फलं येषां ते सदाफलाः नित्यफलवन्तः इत्यर्थः ।"

[^312]: "कामेति। — कामं यथेष्टं वर्षति इति कामवर्षी, प्रयोजनानुरूपवर्षणशीलः। पर्जन्यः,—मेघः ।"

[^313]: "वृत्तिः,— व्यवहारः ।"

 अथ एकदा विक्रमः सिंहासने उपविष्टः आसीत्। तत्र सभायामुपविष्टाः नानादेशीयाः सामन्तराजकुमाराः[^314]


[^314]: "सामन्तेति । —सामन्ताः महादेशान्तर्गतक्षुद्रदेशाधिपाः ये राजानः नृपाः तेषां कुमाराः ।"




आसन्। तेषु केचित् स्तुतिपाठकैः स्ववंशावलीःपाठयन्ति, केचनोद्धताः स्वभुजबलं स्वयमेव स्तुवन्ति केचन षड्विधदण्डायुधसाधनाभिज्ञाः श्मश्रुला(ख) युवानः अन्योऽन्यम् उपहसन्ति केचन शरणा[^315]ऽऽगतपरिपालनप्रवणाः, एके च परत्र विषये ससाधनाः,केचन च धर्म्मसङ्ग्रहकारिणः, इति ।

[^315]: "शरणेति। —शरणागतानाम् आश्रितानां परिपालने रक्षणे, प्रवणाः निरताः, आश्रितप्रतिपालनतत्पराः इत्यर्थः। एके—अन्ये केचन। परत्र विषये— पारलौकिककर्म्मणि। ससाधनाः,—उपायशीलाः, चेष्टावन्तः इत्यर्थः ।"

 अत्रान्तरे कश्चित् पापर्द्धिः[^316]व्याधः तत्र समागत्य राजानं प्रणम्याऽवदत्, —“भो देव! अरण्यमध्ये अञ्जनपर्व्वताकारः[^317] महान् वराहः समागतोऽस्ति, तं देवः समागत्य पश्यतु”।

[^316]: "पापर्द्धिः, — पापेन जीवहिंसया, ऋद्धिःवृद्धिः, सम्पत् इति यावत्, यस्य सः पापर्द्धिः पापकर्म्मौपजीवीत्यर्थः ।"

[^317]: "अञ्जनपर्व्वताकारः,—स्तूपोभूतकज्जलसदृशःगाढ़कृणवर्णः, पर्व्वतवत् बृहदाकारयेत्यर्थः।"

 तस्य वचनं श्रुत्वा राजा तैरेव राजकुमारैः सह वनं गत्वा नदीतटस्थितनिकुञ्जान्तर्गतं[^318] वराहमेकमपश्यत्। ततोऽसौ वराहोऽपि वीराणां कोलाहलं श्रुत्वा तस्मान्निकुञ्जात् वहिर्निर्गतः। तदनन्तरं सर्व्वैःराजकुमारैः सह महत् स्वहस्त-

[^318]: " निकुञ्जान्तर्गतं —लतादिसंवृतान्तरस्थम् ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(ख) षड़िति। —षड्विधेत्यादीनां विवृतिः प्राक् भानुमतीकथायां २८ पृष्ठ द्रष्टव्या। "षड्विध" इत्यत्र "षड्विंशति" इति पाठे तु,— षड्विंशतिप्रकाराणि यानि दण्डार्थं शत्रुदमनार्थम्, आयुधानि, (अच्च अग्रे वक्ष्यते) तेषु तत्प्रयोगेषु, तथा साधनेषु सैन्यनियोजनेषु च अभिज्ञाः। श्मश्रुलाः,— श्मश्रुणि विद्यन्ति एषामिति श्मश्रलाः श्मश्रुधारिणः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_





कौशलं[^319]दर्शयतः विक्रमस्य षड्विंशत्याऽऽयुधानि[^320]तस्योपरि निपेतुः। वराहस्तु तान्यायुधानि अगणयन्, पर्व्वतान्तर्गतं कञ्चित् कन्दरं[^321] विवेश। राजाऽपि तस्य पृष्ठतो[^322] लग्नःपर्व्वतमगमत्।तत्र काश्चन[^323] विलद्वारं दृष्ट्वा, स्वयमेव तत्र प्रविष्टो महत्यन्धकार कियद्दूरं गतः; उत्तरत्र[^324] महान् प्रकाशःअभूत्।

[^319]: "स्वहस्तकौशलं —स्वहस्तयोःनिजभुजयोः कौशलं पाटवं, शरक्षेपनैपुण्यमित्यर्थः ।"

[^320]: "षड्विंशत्यायुधानि—चाप चक्र-चर्म्म-कृपाण-खङ्ग-शक्ति तोमर परशु -गदा-शूल- भिन्दिपाल- मुङ्गर-कुन्त-प्रास-शेल-नाराच-खुरण पट्टिश- हल मुषल-भल्ल-वज्र-पाश-दण्ड खल-अङ्गुशप्रभृतीनि षड्विंशतिप्रकाराणि अस्त्राणि ।"

[^321]: "कन्दरं —गृहाकारपर्व्वतमध्यस्थगुहाम् । विवेश—अन्तर्जगाम ।"

[^322]: "पृष्ठतः,—पश्चात् । लग्नः, अनुसृतः क्षणमपि तं दृष्टेरन्तरालं न कृत्वेति शेषः ।"

[^323]: "काञ्चन —कामपि, एकामित्यर्थः । विलहावं— गुहाविवर निर्गमप्रवेशपथमुखम् ।"

[^324]: "उत्तरत्र —अग्रे। महान् अतीव । प्रकाशः, — आतपः, आलोक इति यावत्।"

 ततः कियद्दूरे सुवर्णमयप्राकारं (ङ)शुभ्राऽभ्भ्रंलिहप्रासादविशिष्टंनगरमेकम् अपश्यत्। तत्र च देवालयोपवनादिभिरलङ्कृते समस्तवस्तुपरिपूर्णविपणिभूषिते धनिकलोकसमाकीर्णे नानाविलासिजनसेव्यमानं विलासिनोजनम् (ढ)

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(ङ) सुवर्णेति।—सुवर्णमयः स्वर्ण निर्म्मितः, प्राकारःप्राचीरः, य च तम्। शुभमिति। शुभ्रं श्वेतम्,अभ्रं मेघं, लिहति चुम्बन्ति इति अभ्रंलिहाः गगनस्पर्शिनः, \["वहाभ्रे लिहः" (३।२।३२पा०) इति संज्ञायां खश् \] तादृशैः प्रसादैः सौधैः, विशिष्टं सुमन्वितम्।

(ढ) समस्तेति। —समस्तैः वस्तुभिः द्रव्यसमूहैः परिपूर्णेन समृद्धेन, विपणिना पण्यविक्रयशाला, भूषिते अलङ्गते। धनिकेति। —धनिकैःधनवङ्गिः, लोकेःजनैः,समाकीर्णेव्याप्ते। नानेति।—नाना बहुविधेन, विलासिजनेन शोभनवस्त्रालङ्कारादिभूषितपुरुषेण, सेव्यमानं परिचर्य्यमाणम्। विलासिनीजनं—वेश्याजनम्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अतिमनोहरमपश्यत्। तत्र प्रविश्य विपणिमध्ये यावत् प्रविशति, तावदतीवमनोहरमण्डपयुतं राजभवनमेकमपश्यत्।

 तत्र विरोचनसुतो बलिः राज्यं करोति। राजा राजभवने प्रविष्ट एव बलिना झटिति समागत्य आलिङ्गितः, अतिरमणीये सिंहासने च समुपवेशितः, पृष्टश्च, — “भोः स्वामिन्! कुतोऽत्र भवतः समागतिः? ”विक्रमेणोक्तम्, — “अहं भवत्सन्दर्शनार्थमत्र समागतोऽस्मि। तच्छ्रुत्वा बलिः राजानमवदत्, — "अद्य मम सन्ततिः[^325] पवित्रीभूता, सफला च जाता। बहुना पुण्योदयेन भवतोऽस्माकं गृहे समागतिः[^326]संवृत्ता"।

[^325]: "सन्ततिः — कुलम् ।"

[^326]: "समागतिः—समागमनम् [ समापूर्व्वात् गमेः भावे किन् ]।"

 विक्रमेणोक्तं, — “भो राजन्! त्वं पवित्रोभूतान्तःकरणः; तवैव जन्म श्लाघ्यं यतः साक्षाद्वैकुण्ठाधिपो नारायणस्तव मन्दिरे सदा विराजते”। अथ बलिनोक्तं, — “स्वामिन्! भवतः किमागमनकारणम् अन्यत्?” विक्रमेणोक्त्रं, — “भो दानवेन्द्र! अहं भवद्दर्शनार्थमेव समागतोऽस्मि, अत्र नान्यत् किमपि कारणम्”। अथ बलिनोक्तं, — "यदि मां प्रियसुहृद् मन्यमानेन स्वामिना समागतं, तर्हि मयि कृपापरवशेन किमपि वस्तु भवतां याचनीयम्”। ततो विक्रमेणोक्तं, — “मम किमपि न्यूनं नास्ति, तव प्रसादात् सर्व्वत्र सम्पूर्णोऽस्मि”। बलिनोक्तं, —'भोः स्वामिन्! भवतः किमपि न्यूनमिति न मयोच्यते, किन्तु मैत्रीम् उद्दिश्य किञ्चिद् दित्सामि[^327]। उक्तञ्च,—

[^327]: "दित्सामि—दातुमिच्छामि ।"





नोपकारं विना प्रीतिः कदाचित् कस्य जायते।  
उपयाचितदानेन पश्य देवा ह्यभीष्टदाः॥२११॥

अन्यच्च—

**पुत्रादपि प्रियतरं खलु तेन दानं  
मन्ये पशोरपि विवेकविवर्जितस्य।  
दत्ते खले नु निखिलं खलु येन दुग्धं  
नित्यं ददाति महिषो ससुताऽपि पश्य॥२१२॥**

 एवं भणित्वा तेन विक्रमाय राज्ञेरसायनं [रस](#)श्च[^328]दत्तः। ततः राजा तस्मादनुज्ञां प्राप्य विलात् निर्गतोऽश्वमारुह्य यावद्राजमार्गे समायाति, तावत् महादैन्ययुतः, पीड़ितः, सपुत्रः कश्चित् वृद्धब्राह्मणः समागत्य, —

[^328]: "रसायनं —जराव्याधिनामनौषधविशेषरूपम्। रसः,—स्वर्णेतरधातूनां सुवर्णीकरपरञ्जकद्रवविशेषः"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अहैतुकीप्रीतिर्नोत्पद्यते इत्याह, नेति। —उपकारं विना सन्तोषसाधनादृते, कदाचित् कदाऽपि कस्यापि जनस्य, प्रीतिः स्नेहः, अनुरागी वा, न जायते न भवति। हि यतः, देवाःसुराः, \[अपिरत्राध्याहार्य्यः\] उपयाचितस्य दिव्यदोहदस्य ("मान्सिक" इति वङ्गभाषा; —" यद्दीयते देवताभ्यो मनोराज्यस्य सिद्धये। उपयाचितकं दिव्यदोहदं तद्धिदुर्बुधाः॥" इत्युक्तेः ) दानेन प्रदानेन, अभीष्टदाःअभिलषितफलसम्पादकाः, भवन्तीति शेषः, पश्य इति दृष्टान्तमवलोकयेयर्थः। देवानामपि दानसापेक्षा प्रीति, मर्त्त्यानान्तु सुतरामेवेति भावः। पथ्यावक्त्रंवृत्तम्॥२११॥

 पशूनामपि दानवश्यत्वं प्रतिपादयितुं दृष्टान्तश्लोकमाह, पुत्रादिति। —तेन वक्ष्यमाणेन हेतुना, वशीकरणरूपेणेति भावः, दानम् अभीष्टवस्तुनोऽर्पणं, विवेकविवर्जितस्वसदसद्विवेकविहीनस्य, पशोरपि पशुजातेरपि, पुत्रादपि परमस्नेहनिलयात् सुतादपि, प्रियतरम् अतिशयेन प्रियं मन्ये सम्भावयामि, खलु निखये; येन हेतुना ससृता सवत्माअपि, महिषी महिषस्य स्त्री, खले तिलकल्के, दत्ते भक्षणार्थमर्पिते सति, खलु निश्चितं, नुभोः, निखिलं सकलं, स्ववत्सार्थं किञ्चिदरक्षित्वैवेत्यर्थः, दुग्धं क्षौरं, नित्यं प्रत्यहं, ददाति प्रयच्छति, इति पश्य दृष्टान्तमवलोकय। अविवेकिनः पशवोऽपि सामान्येन दानेन एवं वशीभूताः, का कथा ज्ञानवतां मानवानाम्? इति भावः। वसन्ततिलकं वृत्तम्॥२१२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



"कठिनतरदामवेष्टनरेखासन्देहदायिनो यस्य।  
विलसन्ति बलिविभागाः स पातु दामोदरो विष्णुः”॥२१३॥

इत्याशिषमुक्ता राजानमकथयत्, —“भो यजमान! अहम् अत्यन्तदरिद्रः, पीड़ित, बहुकुटुम्बी ब्राह्मणः। अद्य सकुटुम्बस्य मम किमपि भोजनपर्य्याप्तं[^329]धनं देहि; महत्या क्षुधा पीड़िता[^330]वयम्”। तदाकर्ण्य राज्ञाभणितं, — “भो ब्राह्मण! इदानीं मम हस्ते किमपि धनं नास्ति, परं रसश्च रसायनञ्चेति वस्तुद्वयमस्ति, अस्य रसस्य सम्पर्केण[^331]सप्त धातवः सुवर्णानि भवन्ति; तथा इदं रसायनं यस्तु सेवते, स जरामरणरहितो भवति। त्वमेतयोरुभयोर्मध्ये एकं गृहाण"। तदा पित्रा उक्तं, "यस्य रसायनस्य सेवनेन जरामरणरहितो भविष्यामि, तद्दीयताम्”।  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^329]: "भोजनपर्य्याप्त —भोजनाय पर्य्याप्त यथेष्टम्"

[^330]: " पीड़िता —क्लिष्टा "

[^331]: " सम्पर्केण— संयोगेन "



अनशनक्लिष्टो ब्राह्मणः मन्दमन्दनं मवनीतहरणकृतवन्धनं बुभुक्षाजनितघातनाञ्चसंस्मारन् कदाचित् स्वयमनुभूततादृशदुःखात्तस्मात् स्वाभीष्टं लब्बुकामःआशीःश्लोकमाह, कठिनेति। — कठिनतरेण सदृढ़ेन, दाम्नारज्ज्वा, वेष्टनात् बन्धनात्, जाता या रेखा चिह्नं,तस्याः सन्देहदायिनः संशयकराः, रज्जुद्वारा वेष्टनजनितरेखासदृशा इत्यर्थः; यस्य दामोदरस्य बलिविभागाःउदरस्थितत्रिवलयः, ( गोपनन्दनो हि शैशवे कदाचित बुभुक्षितो मात्रा सुरक्षितं नवनीतमपजहारेति क्रुद्धया तया उदरे बद्धः, तेन च तत्र रेखाः सञ्जाताः, इदानीं वर्त्तमानबलीनामपि तत्स्थानस्थत्वात् तासु तत्त्वसन्देहः। तत्र हरिवंशप्रमाण यथा, — “ततो यशोदा मक्रुद्धा कृष्ण कमललोचनम्। आनाय्य शकटौमूले भर्त्सयन्तौ पुनःपुनः। दाम्नाचैवोदरे बद्धाप्रत्यबध्नादुदूखले॥” इति" सं च तेनैव नाम्नातु कृष्णो वै दामबन्धनात्। घोषे दामोदर इति गोपीभिः परिगीयते॥” इति च; ततश्चदाम रज्जुःउदरे यस्य इति व्युत्पादितः दामोदरशब्दः अत्रप्रयुक्तः इति ) विलसन्ति भान्ति, स तादृशः, दामोदरः( हस्तबद्धरज्जुभक्षणात् अन्धत्रदामोदरशब्दव्युत्पत्तिः कृता, अत्र तु बन्धनार्थम् उदरोपरिनिहितरज्जुत्वात् इति विवेच्यम् ) विष्णुः,भवन्तमिति शेषः, पातु रक्षतु। आर्य्या वृत्तम्॥२१३॥



एवमात्मनोऽनभिप्रेतं पितुः प्रार्थनमाकर्ण्य पुत्रेणोक्तं‚ — “किं क्रियते रसायनेन? तेन जरामरणरहितेनाऽपि पुनर्दारिद्र्यमेवानुभवितव्यम्[^332]। यस्य रसस्य सम्पर्के सति रजतादिः सुवर्णं भवति, स एव ग्राह्यः" इत्युभयोर्विवादो जातः। ततः राजा उभयोर्विवादं श्रुत्वा रसं रसायनञ्चेत्युभयमेव ताभ्यां ददौ। ततो ब्राह्मणः सपुत्त्रो दृष्टः राजानं वर्णयन् निजनिलयं गतः। राजाऽपि निजभवनमगमत्”।

[^332]: " अनुभवितव्यं— भोक्तव्यमित्यर्थः "

 इमां कथां कथयित्वा पुत्तलिका पुनरब्रवीत्, — “भो राजन्! त्वयि एवं धैर्य्यम् औदार्य्यच्च विद्यते चेत्, तर्हि अस्मिन् सिंहासने उपविश”। राजा तूष्णीमासीत्।

\[ इति विक्रमार्कचरिते सिंहासनोपाख्याने अप्सराभोजसंवादे  
वलिसन्दर्शनं नाम एकोनविंशोपाख्यानम् \]॥१९॥

**\_\_\_\_\_\_\_\_\_\_\_\_\_\_**

**अथ योगिसन्दर्शनं नाम विंशोपाख्यानम्।**

**![](../books_images/U-IMG-172149720410.jpg)**

 पुनरपि राजा यावत् सिंहासने समुपवेष्टुम् उपक्रमते, तावदन्या पुत्तलिकाऽब्रवीत्, — “भो राजन्! यदि त्वयि विक्रमस्येवऔदार्य्यादयः गुणाः सन्ति, तदा सिंहासने समुपविश”। राजा अवदत्, —“भोः पुत्तलिके! कथय तस्य विक्रमस्यौदार्य्यादीन् गुणान्”।

इति एकोनविंशोपाख्यानम्।

**\_\_\_\_\_\_\_\_\_\_\_\_\_**



 पुत्तलिका अवदत्, — “श्रूयतां राजन्! विक्रमो राजा षण्मासान् राज्यं करोति, षण्मासान् देशान्तरेषु भ्रमति। एकदा देशान्तरगतो नानादेशान् परिभ्रमन्, पद्मालयं नाम नगरमगमत्। तत्र सुमनोहरे वह्निरुद्याने अतिविमलोदकं कञ्चित् सरोवरं दृष्ट्वा, तत्रोदकपानं कृत्वा उपविष्टः। ततोऽन्यतः अन्येऽपि केचन वैदेशिकाः समागत्य, जलपानं विधाय तत्रउपविष्टाः, परस्परं गोष्ठीरकुर्वन्, — “अहो! अस्माभिरने के देशाः दृष्टाः, बहूनि तीर्थस्थानानि पर्य्यटितानि, अतिदुर्गमाःकैरप्यनधिगम्या[^333] पर्वताश्च आरूढाः, परमेकत्रऽपि महापुरुषदर्शनं नाभूत्” इति। तत्र एकेन भणितं, — “कथं महापुरुषदर्शनं भविष्यति? यत्र महासिद्धोऽस्ति तत्र गन्तुं न शक्यते; यतः तत्रत्यो मार्गोऽतिदुर्गमः, मध्ये च अनेके विघ्नाः सम्भवन्ति, देहस्य नाशः सम्भाव्यते। येनोद्यमेन प्रथममात्मविनाशशङ्का सञ्जायते, तस्य फलं को वा अनुभवितुमिच्छति? यतः बुद्धिमता सर्वथा आत्मैव प्रथमं रक्षणीयः। उक्तञ्च, —

[^333]: " अनधिगम्याः, —अधिगन्तुमशक्याः, आरोहणानर्हा इत्यर्थः ।"

**पुनर्दाराः पुनर्वित्तं पुनः क्षेत्रं तथैव च।  
पुनः शुभाशुभं कर्म्म शरीरं न पुनः पुनः॥२१४॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सर्वापेक्षया आत्मनो रक्षयीयत्वे युक्तिं प्रदर्शयति, पुनरिति। —दाराः कलत्रंपुनः,भूयः भवन्तीति शेषः, एकस्याः स्त्रियाःअपगमेऽपि अन्या पुनर्भवतीत्यर्थः; वित्तं धनं, पुनर्भवति, एकशो नष्टेऽपीति शेषः, एवमन्धत्राप्यूहनीयं तथैव तद्रूपमेव क्षेत्रञ्चभूम्यादिरपि पुनर्भवति; शुभाशुभं मङ्गलम् अमङ्गलश्च, कर्म्म कार्य्यं, पुनर्भवति, केवलम्एक, शरीरं देहः, वर्त्तमान इत्यर्थःपुनःपुनःवारं वारं न भवति सर्व्वमेव विनष्टं पुनर्लभ्यते, परन्तु केवलं देहःतथाभूतः पुनः न लभ्यते इति भावः। सदा कौतुकप्रियायां बालानां प्रमोदजननार्थं श्लोकस्यास्य विपरीतार्थबोधिका कस्यचिदौदरिकस्योक्तिः उपक्रियते, यथा, — “परान्नं प्राप्य दुर्बुद्धे! मा शरीरं दयां कुरु। परान्नं दुर्लभं लोके शरीर जन्मजन्मनि॥” इति। इतः २१७ सङ्ख्यश्लोकपर्य्यन्तं पथ्यावक्त्रंवृतम्॥२१४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 तस्मात् विवेकिना[^334]पुरुषेण आत्माऽहितकराणि[^335]कार्य्याणि न कर्त्तव्यानि। तथा चोक्तम्,—

[^334]: "विवेकिना—सदसद्विचारवता"

[^335]: "अहितकराणि—अनिष्टजनकानि ।"

**व्यसनानि दुरन्तानि सम्यग्व्ययफलानि च।  
अशक्यानि च कार्य्याणि नारभेत विचक्षणः॥२१५॥**

तथा च, —

**पर्वतं विषमं घोरं बहुव्यालसमाकुलम्।  
नाऽऽरोहेन्मानवः प्राज्ञः संशये हि कदाचन"॥२१६॥**

 अथ राजा तेषामेवं वचनं समाकर्ण्य भणति ,— “अहो वैदेशिक! किमेवमुच्यते!! यदा पुरुषेण पौरुषं साहसञ्च क्रियते, तदा तस्य किमपि कार्य्यं दुष्करं न भवति। उक्तञ्च, —

**दुष्प्राप्याणि च वस्तूनि लभ्यन्ते वाञ्छितानि च।  
पुरुषैः संशयाऽऽरूदैरलसेर्नकदाचन॥२१७॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 'बुद्धिमङ्गिरात्माऽहितकराणि कार्य्याणि नानुष्ठेयानि' इति यदुक्तं, तदेव विशदयति, व्यसनानीति। विचक्षणःविवेचको जनः, दुरन्तानि दुः दुष्टःअन्तः परिणामः येषां तानि मन्दफलानीत्यर्थः, सम्यक् अतिरिक्तः, व्ययः धननाशः फलं येषां तानि अत्यन्तव्ययसाध्यानि चेत्यर्थः, व्यसनानि पाशकक्रीड़ागीतवाद्यादीनि, तथा अशक्यानि असाध्यामि, कार्य्याणि च नारभेत न कुर्य्यात्॥२१५॥

 विचक्षणेन प्राणनाशसन्दिग्धे कर्म्माणि न प्रवर्त्तितव्यम् इत्यर्थे श्लोकमाह, पर्वतमिति। प्राज्ञःविवेचकः, मानवः जनः, संशये प्राणनाशस्य सन्देह, हि निश्चये, सति, विषमम् उच्चावचं, घोरं भयावहं, बहुभिः अनेकैः, व्यालैः हिंस्रजन्तुभिः, समाकुलं व्याप्तश्च, पर्वतं गिरिं, कदाचन कदाऽपि, नारीहेत् तत्र न गच्छेदित्यर्थः॥२१६॥

 पौरुषमेव दुष्करकसाधकं नाऽऽलस्यमिति प्रदर्शयितुं महाजनोक्तिमाह, दुष्प्राप्याणीति। — पुरुषैः पौरुषसमन्वितैः, पुरुषपदवाच्यैरित्यर्थः, कार्य्यसिद्धिविषये दृढ़प्रत्यययुक्तैः अनलसैश्चइति भावः, दुष्प्राप्याणिअन्यैःदुर्लभ्यान्यपि, वस्तूनि द्रव्याणि तथा वाञ्छितानि अभीस्मितद्रव्याणि च, लभ्यन्ते प्राप्यन्ते, 'कार्य्यं साधयाम्येव' इति मिश्चित्य

भ्रः पौरुषमाचरति, उद्योगिनस्तस्य सिद्धिःनिश्चिता एव इत्यर्थः। संशयाऽऽरूढै़ः

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तथा च—

**"पतति कदाचिन्नभसः खाते पातालतोऽपि अलमेति।  
दैवमचिन्त्यं बलवत् बलवान् ननु साहसी यश्च॥२१८॥**

**क्लेशस्याङ्गमदत्त्वा सुखमेव सुखानि नेह लभ्यन्ते।  
मधुभिन्मथनायस्तैराश्लिष्यति बाहुभिर्लक्ष्मीम्॥२१९॥**

**तस्य कथं न चला स्यात् पत्नी विष्णोर्नृसिंहकस्यापि?।  
मामांश्चतुरो निद्रां यः सेवति जलगतः सततम्॥२२०॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

संशयप्राप्तैः, 'सिद्धिर्भवति वा न वा' इत्येवंरूपप्रचलक्षित्तैः, अत एव अलसैःआलस्यपरैः जनैः, न कदाचन न कदापि, लभ्यन्ते इति शेषः। यद्वा, —संशयाऽऽरूढ़ैःजीवनसंशयं प्राप्तैःसाहसिकैरित्यर्थः, पुरुषः जनैः, दुष्प्राप्याणि दुर्लभान्यपि, वस्तूनि द्रव्याणि, तथा वाञ्छितानि अभिलषितवस्तूनि च लभ्यन्ते प्राप्यन्ते; अलसैः आलस्यपरैःजनैः, कदाचन कदाऽपि न लभ्यन्ते। साहसोत्साहाभ्यामेव सकलकार्य्यसिद्धिरिति भावः॥२१७॥

 पौरुषस्य कार्य्यसाधकत्वं कदाचिदित्यादिभिः चतुर्भिः श्लोकैः प्रकारान्तरेणाह, —नभसः आकाशात, कदाचित् न सर्व्वदेत्यर्थः, जलं पतति आगच्छति, खाते पुष्करिण्यादौ पातालतः, पातालात्, पुरुषकारेण खनीतात् भृगर्भात् अपि भूगर्भात् पुनः सर्व्वदैवेति शेषः, जलम् एति उत्तिष्ठति; दैवम् अदृष्टम्, अचिन्त्यम अभावनीयं, बलवत् अनिर्दिष्टशक्तिसम्पन्नं भवति; ननु भोः, यश्च यो हि, साहसी पौरुषपरायणः, स तु बलवान् प्रबलशक्तिशाली भवति। दैवाधीनो हि अललाभःसम्पूर्णमनिश्चितः, "पुरुषकारेण खननादिकं क्रियते चेत्, सदा भूगर्भादवश्यमेव जलोत्पत्तिर्भवतीति दैवापेक्षया पौरुषमेव समधिकतया आदरणीयमिति भावः। इतः २२१ साङ्ख्यश्लोकपर्य्यन्तम् आर्य्या वृत्तम्॥२१८॥

 क्लेशेति। इह संसारे, अङ्गं हस्तादिकं, क्लेशस्य दुःखस्य, अदत्त्वा अक्शेयित्वा इत्यर्थः, सुखानि सुखम् अनायासं यथा तथा अनायासेनेत्यर्थः, नैव लभ्यन्ते; मधुभित् मधुसूदनः, मथनायस्तैः समुद्रमन्थनेन श्रान्तैःबाहुभिः, लक्ष्मीम् आश्लिष्यति आलिङ्गति। "न हि सुखं दुःखैर्विनालभ्यते" इति भावः॥२१९॥

 तस्येति। यः विष्णुः, जलगतःजले स्थितः सन्, चतुरोमासान् आषाढ़ादीन्, सततं निरन्तर, निद्रां सेवति भजते, \[ अत्र सेवतेरात्मनेपदित्वेऽपि" परस्मैपदमिच्छन्ति आत्मनेपदिनां क्वचित्” इति नियमात् परस्मैपदित्वं बोध्यम् \] नृसिंहकस्य असुर-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



दुरधिगमः परभागो यावत् पुरुषेण पौरुषं न कृतम्।  
जयति तुलामधिरूढ़ो भास्वानपि जलदपटलानि”॥२२१॥

 एतद्राजवचनं श्रुत्वा तैः उक्तं, — "महासत्त्व। किं कार्य्यं,तत् कथय”। राज्ञोक्तम्—"अस्मात् स्थानात् द्वादशयोजनपर्य्यन्तं यदि गम्यते, तर्हि तत्र महाऽरस्यमध्ये विषमः[^336]कश्चित् पर्वतोऽस्ति, तदुपरि त्रिकालनाथो नाम योगीश्वरो[^337]
विद्यते। यदि तस्य दर्शनं क्रियते, तर्हि स सर्वं वाच्छितमर्थं दास्यति; अहं तत्र गच्छामि । तैरुक्तं, —“वयमप्यागमिष्यामः”। राजोक्तं, —“सुखेन आगच्छत”।

[^336]: "विषमः, — दुर्गमः>"

[^337]: "योगीश्वरः,—तापस्श्रेष्ठः।"

 ततस्ते राज्ञा सह निर्गताः, महाऽरण्ये मार्गमतिविषमं दृष्ट्वा राजानं प्रोचुः, —“भो महासत्त्व! कियद्दूरे पर्वतोऽस्ति? राज्ञोक्तम्, —“इत[^338]ःअष्टयोजनदूेर विद्यते"। तैरुक्तं, —"यद्यपि महद्दूरमेतत्, मार्गोऽप्यतिविषमः, तथाऽपि वयं गमिष्यामः" इति ब्रुवन्तः षड्योजनानि अतिक्रम्य पुरतो यावत् गच्छन्ति, तावन्महाकाल[^339]वदनः विषाग्निमुद्वमन् अति  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^338]: "इतः, —अस्मात् स्थानात् ।"

[^339]: "महेति। —महाकालस्य प्रणयकाले संहाररूपिणःशिवस्य वदनम् इव"

निधनार्थं नरसिंहमूर्तेः तस्य विणोरपि लक्ष्मीरित्यर्थः, कथं चला चपलेत्याद्याख्यावती न स्यात्? पुरुषकारविहीनस्य लक्ष्मीर्न तिष्ठतीति भावः॥२२०॥

 दुरधिगम इति।— पुरुषेण जनेन, यावत् यत्पर्यन्तं, पौरुषं पुरुषकारः, न कृत नाऽवलम्बितं तावत् परभागः परमभाग्यम्, उत्कर्ष इत्यर्थः, दुरधिगमः दुष्प्राप, भवतीति शेषः; पराक्रमं विना महत्त्वं न जायते इति भावः। अत्रदृष्टान्तमाह, —भास्वान् सूर्य्यः, तुलां तुलाराशिम् अधिरुढ़ः आक्रान्तः सन्, जलदपटलानि मेघजालानि, जयति, तुलास्थोरविर्न मेघैराच्छाद्यते इति भावः। तेजस्वी सूर्य्योऽपि पराक्रमं बिना वैरिनिर्यातनं कर्त्तुमक्रमः, का कथाऽन्येषाम्? इति तात्पर्य्यम्॥१२१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



भयङ्करः कश्चित् सर्पो मार्गमावृत्य[^340] तिष्ठति, इति दृष्ट्वा ते मभयाः पलायाञ्चक्रिरे।

[^340]: "मार्गमावृत्य —पन्थानं व्याप्येत्यर्थः ।"

 राजा तथाऽपि मार्गे गन्तुं प्रवृत्तः। अथ सर्पः समागत्य राजानं वेष्टयित्वा समदशत्। ततः स विषवत्[^341] दष्टस्थानं वस्त्रखण्डेन बद्धा, विषज्वालासमन्वितोऽपि ससर्पःदुर्गमं पर्वतमारुह्य त्रिकालनाथं योगिनं दृष्ट्वा नमश्चकार। योगिसन्दर्शनमात्रेण स सर्पस्तं त्यक्ता गतः, राजाऽपि सत्वरं निर्विषो बभूव। ततो योगिनोक्तं,—“भो महासत्त्व! महाप्रमाद भूयिष्ठम्[^342]एवममानुषं[^343] स्थानम् अतिकष्टेन किमर्थमागतोऽसि?” राज्ञोक्तं, — “भोः स्वामिन्! अहं तव सन्दर्शनार्थम् आगतोऽस्मि”। योगिनोक्तं, —“महत् कष्टम् अनुभूतं खलु त्वया"। राज्ञोक्तं, —“किमपि कष्टं नास्ति, भवत्सन्दर्शनमात्रेण सकलमपि पातकं गतम्। ईदृक् क्लेशं स्वीकृत्य अद्याऽहं धन्योऽस्मि यतो महान्तो हि अतीव दुर्लभदर्शनाः, सकृदपि तैः सङ्गतिः[^344] आत्मोन्नतिजननी, महताऽपि विकारहेतुना ते खलु नान्यथाप्रकृतयः[^345]। तथा चोक्तम्, —  

[^341]: "विषवत् —सविषमित्यर्थः ।"

[^342]: "महाप्रमादभूयिष्ठम् — अतीव विपत्सङ्गुलम् ।"

[^343]: "अमानुषं—नास्ति मानुषः यत्र तत्, मनुष्यविषज्जितमिति यावत् ।"

[^344]: "सङ्गतिः,— संसर्गः। आत्मोन्नतिजनमी—स्वोत्कर्षसम्पादिका। महतेति।—महता प्रबलेन, विकारहेतुना चित्तचाञ्चल्यकारणसत्वेनापि।"

[^345]: "अन्यथा प्रकृतयः, त्यक्तास्वभावाः इत्यर्थः ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

वदनं मुखं यस्य सः, अतिभीषणमुख इत्यर्थः। विषेति। —विषम् अग्निरिव तद्वमन्, दृष्ट्या निश्वासेन वा उद्गिरन्; जङ्गमविषास्तु षोड़शाश्रयाः; तद्यथा भावप्रकाशे, — "दृष्टिनिश्वासदंष्ट्राश्चनखमूत्रमलानि च। शुक्रं लालामुखस्पर्शः सदंशं स्रावमर्द्दितम्। गुदास्थिपित्तशूकानि दशषट् जङ्गमाश्रयाः॥ तत्रदृष्टिनिवासविषाःदिव्याः सर्पाः"। अत्रास्य दिव्यसर्पत्वात् तथात्वं ज्ञेयम्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



धृष्टं धृष्टं पुनरपि पुनश्चन्दनं चारुगन्धं  
छिन्नं छिन्नंपुनरपि पुनः स्वादु चैवेक्षुकाण्डम्।  
दग्धं दग्धं पुनरपि पुनः काञ्चनं कान्तवर्णं  
प्राणान्तेऽपि प्रकृतिविकृतिर्जायते नोत्तमानाम्”॥२२२॥

 ततः प्रसन्नेन योगिना कठिनी[^346], योगदण्डः, कन्या च दत्ता। उक्तञ्च, —“भो राजन्! अनया कठिन्या भूमौ यावत्यः रेखाःलिख्यन्ते तावन्ति योजनानि एकस्मिन् दिने गन्तुं शक्यन्ते; एष योगदण्डः दक्षिणहस्तेन स्पृश्यते यदि, तर्हि मृतसैन्यं सञ्जीव्य[^347]उत्तिष्ठति, वामहस्तेन स्पृश्यते यदि, तदा सर्वस्यापि विपक्षस्य सैन्यनाशो भवति; इयं कन्याऽपि यच्छकाशे वर्त्तते तस्मै ईप्सितवस्तुनि[^348] प्रयच्छति।

[^346]: "कठिनौ—खटिका ।"

[^347]: "सञ्जीव्य—जीवित्वा ।"

[^348]: "ईसितवस्तूनि— अभिलषितद्रव्याणि ।"

 राज्ञाऽपि तत्त्रयं गृहीत्वा योगिनं नमस्कृत्य, अनुज्ञां लब्ध्वायावद् गम्यते तावद्राजमार्गे कश्चिद्राजकुमारः सम्मुखे अग्निं संस्थाप्य काष्ठानि सञ्चिनोति इति अदृश्यत। ततः राजा तम-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 विद्यमानेऽपि महति विकृतिनिदाने साधूनां स्वभावो न विपर्य्येतीति प्रदर्शयितुं महाजनीक्तिमुपन्थम्यति, घृष्टमिति। —चन्दनं चन्दनकाष्ठं, पुनः पुनरपि असकृदपि, घृष्ट घृष्टम् अतिनिष्पिष्टम्, \[ आभीक्ष्णेद्विरुक्तिः \] चारुगन्धं मनोज्ञगन्धम्; इक्षुकाण्डम् इक्षुदण्डः, पुनः पुनरपि असकृदपि, छिन्नं छिन्नम् अतिखण्डितमपि, खादु मधुरम्; काञ्चनं स्वर्णं, पुनः पुनःमुहुर्मुहुः, दग्धं वह्निसात्कृतमपि, कान्तवर्णं कान्तः मनोज्ञःवर्गःसौन्दर्य्यं यस्य तथाभूतं (सर्वच भवति इति शेषः इत्यनुसरणीयः); एते श्रेष्ठतमाः प्रकृष्ट पीडिताः अपि स्वरूपं न त्यजन्तीति भावः। तदेव समर्थयते, प्राणेति। उत्तमानां श्रेष्ठान, प्रधानतमानामिति यावत्, प्राणान्तेऽपि जीवनविनाशेऽपि, प्रकृतेः स्वभावस्य विकृतिःअन्यथाभावः, न जायते न भवति। "सम्पत्तौ च विपत्तौच महतामेकरूपता" इति भावः। मन्दाक्रान्ता वृत्तम्॥२२२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



पृच्छत्, —“भोः सौम्य[^349]! किमेवं क्रियते?” तेनोक्तम्, —“अहं कविद्राजकुमारः मम राज्यं दायादैरपहृतं[^350], दरिद्रोऽहं जीवनं धारयितुमक्षम[^351]ःसन् अग्नी प्रवेशं कर्त्तुं काष्ठानि सञ्चिनोमि[^352]"। ततो राजा तस्मै अभयं दत्त्वा तां कठिनीं योगदण्डं कन्याञ्चददौ, तेषां गुणानपि अकथयत्। तदनन्तरम् अतिसन्तुष्टो राजकुमारो राजानं प्रणम्य स्वदेशमगमत्; विक्रमोऽपि उज्जयिनीमगात्”।

[^349]: " सौम्य ! —मनोहर !"

[^350]: "दायादैः,— ज्ञातिभिः । अपहृतम् —बलात् गृहीतम् ।"

[^351]: "धारयितुमक्षमः,—वीदुमसमर्थः ।"

[^352]: "सञ्चिनोमि—सङ्ग्रहं करोमि ।"

 इमां कथां कथयित्वा पुत्तलिका भोजराजमवदत्,—“भो राजन्! त्वयि यदि एवम् औदार्य्यादयो गुणा विद्यन्ते, तर्हि अस्मिन् सिंहासने समुपविश”। राजा तूष्णीं स्थितः।

\[ इति विक्रमार्कचरितं सिंहासनोपाख्याने अप्सरा-भोजसंवादे योगिसन्दर्शनं  
नाम विंशोपाख्यानम् \]॥२०॥

\_\_\_\_\_\_\_\_\_\_\_\_

**अथ अष्टमहासिद्धिलाभो नाम  
एकविंशोपाख्यानम्।**

**![](../books_images/U-IMG-172154353411.jpg)**

 पुनरपि राजा यावत् सिंहासने समुपवेष्टुमुपक्रमते, तावदन्या पुत्तलिका तं निवार्य्यभणति, –“तेनात्र सिंहासने उपवेष्टव्यं यस्य विक्रमस्येव औदार्य्यंविद्यते”।राजा अवदत्—

इति विंशोपाख्यानम् ।

**\_\_\_\_\_\_\_\_\_\_\_\_**



"कथय तस्य विक्रमस्यौदार्यवृत्तान्तम्”। सा अब्रवीत्,—“श्रूयतां राजन्! विक्रमे राज्यं शासति बुद्धिसिन्धुनामा कश्चित् मन्त्री आसीत्। तस्य च अनर्गलो नाम पुत्रः बभूव। स घृतौदनं[^353]भुक्ता कुमारवृत्त्या[^354]तिष्ठति, किमपि विद्याऽभ्यसनं न करोति। एकदा पित्रा भणितं, —“भो अनर्गल! त्वं ममौरसाज्जातोऽपि अतीव दुर्विदग्ध[^355]ः,विद्याऽभ्यसनं न करोषि हृदयशून्यो मूर्खः सन् तिष्ठस!! यस्तु हृदयशून्यः, स मूर्ख एव। उक्तञ्च—

[^353]: "घृतौदनं—घृतमिश्रितम् ओदनम् अन्नम् ।"

[^354]: "कुमारेति —। कुमारस्य शिशोः, वृत्त्या व्यवहारण, शिशुवत् क्रीड़ामात्राऽऽचरणेन इत्यर्थः ।"

[^355]: "दुर्विदग्धः, —अनिपुणः, मूर्ख इति यावत् ।"

**अपुत्रस्य गृहं शून्यं शून्यदेशो बान्धवः।  
मूर्खस्य हृदयं शून्यं सर्वशून्या दरिद्रता॥२२३॥**

 मम त्वया कोऽप्यर्थो नास्ति। तथाहि—

**कोऽर्थः पुत्रेण जातेन यो न विद्वान् न धार्मिकः।  
किं तया क्रियते धेन्वा या न सूते न दुग्धदा?॥२२४॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

मूर्खस्य हृदयहीनत्वे प्रमाणभूता शिष्टोक्तिमाह, अपुत्रस्येति। —अपुत्रस्य पुत्रहीनस्य जनस्य, गृहं शून्य निर्जनवनवत् प्रतिभाति इत्यर्थः; अबान्धवः बान्धवहीनोजनः, शून्यदेशः शून्यःअभावपूर्णः देशो यस्य तादृशः, बान्धवहीनस्य समग्रदेश एव शून्यवत् भवतीत्यर्थः ; मूर्खस्य विद्याहीनस्य, हृदयं चित्तं, शून्धं रिक्तमेव भवतीति शेषः; दरिद्रता दारिद्र्यं, निर्धनता इति यावत् सर्व्वशून्या सर्व्वं शून्यं यस्यां सा, सर्वाभाववतीत्यर्थः। दरिद्रस्य सर्व्वमंत्रशून्यवत् प्रतिभातीत्यर्थः। इतः २२७ सङ्ख्यश्लोकपर्य्यन्तं पथ्यावक्त्रंवृतं ज्ञेयम्॥२२३॥

 मूर्खपुत्रेण न किमपि प्रयोजनं सम्पद्यते इति वक्तुं श्लोकमाह, क इति।— यः पुत्रः, न विधान् न पण्डितः, न धार्मिकः धर्मनिरतश्चन भवति, तेन पुत्रेण, \[पुत्रेणेत्यत्रसाध्यते इति ऊह्यक्रियायाः करणे तृतीयां \]जातेन उत्पन्नेन सता, कोऽर्थः किं

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अन्यच्च,—

**अजातमृतमूर्खेभ्यो मृताजातौ सुतौ वरम्।  
यतस्तौ स्वल्पदुःखाय यावज्जीवं जड़ो दहेत्॥२२५॥**

किञ्च,—

**किं तेन जातु आतेन मातुर्यौवनहारिणा ।  
आरोहति न यः स्वस्यवंशस्याग्रेध्वजो यथा॥२२६॥**

 एतत् पितृवचनं श्रुत्वा पञ्चात्तापयुक्तः (ड)अनर्गलः वैराग्यम् अवलम्ब्यदेशान्तरं जगाम। तत्र एकस्मिन् नगरे, कस्यचित् उपाध्यायस्य सकाशात् सकलं नीतिशास्त्रं पठित्वा निजनगरं प्रति गन्तुं प्राक्रमत। मार्गे च अरण्यमध्ये देवालयमेकमपश्यत्। तद्द्वालयसमीपे पद्मिनीषण्डमण्डितं चक्रवाकयुगयुतम् (ढ)

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

प्रयोजनम्? न किमपीत्यर्थः; या धेनुः न सूते सन्तानप्रसवं न करोति, न दुग्धदा न च पयस्विनी, तया धेन्वा गवा, किं क्रियते किं साध्यते? न किमपि इत्यर्थः॥२२४॥

 मूर्खपन्नापेक्षयाअपुत्रकत्वस्यापि श्रेष्ठत्वं प्रदर्शयति, अजातेत्यादिना।—अजातमृतमूर्खेभ्यः अनुत्पन्नमृतापण्डितेष्वित्यर्थः \[ अत्र"पञ्चमी विभक्त” ( २।३।४२ पा० ) इति पञ्चमी \] मृताजातौ मृतानुत्पन्नौ सुतौपुत्रौ, वरं मनाप्रियौ; यतः यस्मात्, तौ मृता जातपुत्रौ, स्वल्पदुःखाय अत्यल्पदुःखजनकावित्यर्थः भवतः, जड़ः मूर्खपुत्रस्तु,यावज्जीवं जीवनकालपर्यन्तं, दहेत् सन्तापं जनयेत्॥२२५॥

 मूर्खः पुत्रः दुःखकर एव, न तेन कोऽप्युपकारः इति वक्तुं श्लोकमाह, किमिति।—यःजातु कदाचिदपि स्वम्य आत्मनः वंशस्य कुलस्य वेणुदस्खस्य च, अग्रे प्रथमस्थाने, शिरोदेशे च, ध्वजः यथा ध्वजवस्वमिव, नारोहति न तिष्ठति, मातुःजनम्याः, यौवनहारिणा वृथैन जमन्याःयौवननाशकेन,(पुत्रोत्पत्तौहि स्त्रिया यौवनावनतिर्भवति जातेन उत्पन्नेन, तेन तादृशपुत्रेण, किं किं फलम्? तेन कदाचिदपि न किमपि फलं लभ्यतेइति भावः। ध्वजः यथा वंशदण्डस्याग्रम् आरोहति, तद्वत् यः स्वस्य वंशस्य अग्रस्थाने न वर्त्तते, तस्य जन्मैव वृथेति भावः॥२२६॥

(ड) पश्चात्तापयुक्तः,— अनुतापान्वितः। ("पश्चात्तापोऽनुतापश्च" इत्यमरः)।

(ढ) पद्मिनीति।—पद्मिनीनां पद्मानां, षण्डःपद्मिनीसमूहः, तैमण्डितंभूषितम्; अत्रषण्डमुक्ताऽपि यत् पद्मिनी उक्ता, तत् कुमुदादिसमूहव्यवच्छेदार्थम्;

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अतिविमलोदकं सरः आसीत्। तस्य च सरोवरस्य एकदेशे अतिसन्तप्तमुदकम्[^356] अस्ति। एतत्सर्व्वं दृष्ट्वा अनर्गले तत्रोपविष्टे सूर्य्येऽस्तं गतः।

[^356]: "सन्तप्तोदकम् —अत्युणजलम्।"

 तदनन्तरं मध्यरात्रसमये तस्मात् सन्तप्तोदकमध्यात् अष्टौ दिव्याः स्त्रियः निर्गताः देवालयं गत्वा, देवस्याभिषेकादिषोड़शोपचारं कृत्वा च नृत्यगीतादिकलया देवं तोषयामासुः। ततो देवः प्रसन्नः समर्च्चयित्रीभ्यः ताभ्यः प्रसादमदात्। एतत् सर्व्वमनर्गलोऽपि अपश्यत्।

 अथ प्रभाते निर्गमनसमये ताभिरनर्गलो दृष्टः। ततश्च तासां मध्ये एकया दिव्याङ्गनया भणितं, —“भोः सौम्य! एहि[^357] अस्माकं नगरं प्रति”। इत्युक्ता सा सहचरीभिः सह सन्तप्तोदकमध्ये प्रविष्टा। सोऽपि तया सह गन्तुम् इयेष[^358], परं तत्र तस्यां प्रविष्टायाम् अनर्गलो भयान्न प्रवेष्टुं शशाक।

[^357]: "एहि—आगच्छ [ आङ् + इण —लोट् हि ]।"

[^358]: "इयेष अभिलषितवान् [ इष्—लिट् ] ।"

 अथ स्वनगरमागत्य पित्रादिसर्व्वबन्धुजनान् अपश्यत्। तेन तेषां महानुत्सवो जातः। अथ स द्वितीयदिवसे राजसन्दर्शनार्थं राजसभां गत्वा राजानमभिवाद्य (द) उपविष्टः। राज्ञा कुशलं पृष्ट्वोक्तं,—“भो अनर्गल! एतावन्ति दिनानि[^359] कुत्र स्थितोऽसि?” तेनोक्तं, —“विद्याऽभ्यासं कर्त्तुं देशान्तरं गतो-  

[^359]: " दिनानि इति ।—[ व अत्यन्तसंयोगे दितीया ]"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

यदुक्तम् चमरे,—“ बनादिकदम्बे षण्डमखियाम्" इति । चक्रेति । चक्रवाकानां तदाख्यपश्चिमां, युगे युगलः, चक्रवाकमिथुनमित्यर्थः, तैः युतम् अधिष्ठितमित्यर्थः ।

(द)अभिवाद्य— आभिमुख्याय "आयुष्मान् भव सौम्य।" इत्वक्ता राजानं सन्भावयितुं स्वनामाग्रहणपूर्वकं नामस्कृत्येत्यर्थः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



ऽस्मि”। राज्ञोक्तं,—“तत्र देशान्तरे किं किमपूर्व्वंदृष्टम्?" अनर्गलेन च राज्ञे सन्तप्तोदकवृत्तान्तः कथितः।

 तत् श्रुत्वा राजा तेन सह तत् स्थानं यदा गतः, तदा दिवाकरोऽप्यस्तं गतः। मध्यरात्रसमये पुनः ताः दिव्यस्त्रियः समागत्य, पूर्व्ववत् षोडशोपचारान् विधाय नृत्यादिना देवम् उपस्थाय[^360]प्रभाते यदा अगच्छन्, तदा तासां मध्ये काचिदेका राजानं दृष्ट्वा अवदत् — "भोः सौम्! एहि अस्माकं नगरं प्रति"।

[^360]: "उपस्थाय—उप समीपे, स्थित्वा, अथवा पूजयित्वा इत्यर्थः ।"

 तत् श्रुत्वा राजा तया सह निर्गतः। ततः सर्व्वाः स्त्रियःतप्तोदकमध्ये प्रविष्टाः पाताले (प)निजनगरं गताः। राजाऽपि तप्तोदकमध्ये निमग्नस्ताभिः सह गतः। ततः सर्व्वाःस्त्रियः तस्य नीराजनाद्युपचार[^361] कृत्वा प्रोचुः,—“भो महासत्त्व! तव सदृशः शौर्य्यादिगुणसम्पन्नःकश्चिदपि नास्ति, अतः त्वमेव अस्य राज्यस्याधिपतिर्भव। वयं सर्व्वाः स्त्रियस्तव सेवां करिष्यामः”। राज्ञोक्तं,—“देव्यः! मम अनेन राज्येन प्रयोजनं नास्ति। अहं केवलमेतत् कौतूहलं द्रष्टुं समागताऽस्मि। ममापि राज्यमस्ति"। ताभिरुक्तं, —“भो महापुरुष! वयं प्रसन्नाःस्मः, वरं वृणीष्व"। राज्ञोक्तं, —“भवत्यः काः?” ताभिरुक्तं, —" वयमष्टो महासिद्धयः”। राज्ञोक्तं,—“ तर्हि मह्यम्अष्ट महासिद्धयो (ब) दातव्याः”। तत् श्रुत्वा ताः स्त्रियः राज्ञेअष्टौ रत्नानि ददुः। तान्येव अणिमाद्यष्टगुणयुक्तानि।

[^361]: "नीराजनाद्युपहारम् —अतिथिपूजनार्थं पूजाऽङ्गाऽऽरात्रिका दिसेवाविशेषम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (प)पाताले—भूमेरधः प्रदेशस्थ सप्त सङ्ख्यकलोकेषु पातालाख्यलोके, यदुक्तम्, —"अतलं वितलञ्चैव सुतलञ्च तलातलम्। महातलञ्च विख्यातं ततो ज्ञेयं रसातलम्। ततः पातालमित्येवं सप्त पातालसज्ञकाः।" इति

 (ब) महेति। —"अणिमा लघिमा प्राप्तिः प्राकाम्यं महिमा तथा। ईशित्वश्चवशित्वश्च तथा कामावसायिता ।" इत्यष्टविधैश्वर्य्यरुपाः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 ततो राजा तानि रत्नानि गृहीत्वा यावदागच्छति, तावन्मार्गे कथित वृद्धोब्राह्मणः समागत्य, —

**“उषितो नाभिकमले हरेर्यश्चतुराननः।  
स पातु सततं युमान् वेदानामादिपाठकः॥२२७॥**

इत्याशिषं प्रयुक्तवान्। ततो राजा पृष्टं, — “भो ब्राह्मण! कुतः समागम्यते?” तेन ब्राह्मणेनोक्तम्,— "अहं चम्पापुरनिवासीब्राह्मणः, बहुकुटम्बी, परम् अत्यन्तदरिद्रः। भार्य्यया निर्भर्त्मितोदेशान्तरमागतः। भो राजन्! लाकोक्ती, नीतीच एषा प्रसिद्धिः, यत् निर्द्धनं नरं भार्य्यादयः अपि परित्यजन्तीति। उक्तञ्च, —

**स्वामी द्वेष्टि सुसेवितोऽपि सहसा प्रोज्झन्ति मद्बान्धवाः  
राजन्ते न गुणास्त्यजन्ति तनुजाः स्फारीभवन्त्यापदः।  
भार्य्यासाधु सुवंशजाऽपि भजते नो यान्ति मित्राणि च  
न्यायारोपितविक्रमाण्यपि नृणां येषां न हि स्याद्धनम्॥२२८॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

आशीःश्लोकमाह, उषित इति। यःचतुराननः चतुर्मुख ब्रह्मा, हरेः विष्णोः,नाभिकमलेनाभिपद्ये, उषितःनिवसति, \[वर्त्तमाने क्तप्रत्ययः\] वेदानां श्रुतीनाम्, आदिपाठकः प्रथमवक्ता, स ब्रह्मा, सततं सदा, युष्मान् भवतः पातु रक्षतु ॥२२७॥

 कलत्रादिभिरपि निर्धनःपरिभूयते इति यदुक्तं तत्रलोकोक्तिं प्रदर्शयति, स्वामीति। येषां हि नृणां धनं न स्यात् तान्—मुसेवितोऽपि सम्यग् आराधितोऽपि,स्वामौ प्रभुः, द्वेष्टि नाद्रियते इत्यर्थः, धनवति मृत्ये प्रभोर्गौरवं सम्मानना च दृश्यते, अन्यथा भृत्यत्वं त्यक्ष्यतीति भिया धनवन्तम् आद्रियते, निर्धनन्तु सततप्रार्थनापूरयात् विरक्तत्वात् नाद्रियते इति भावः सन्तः अपि बान्धवाः सहसा प्रोज्झन्ति त्यजन्ति, नाद्रियन्ते इति भावः; गुणाः दयादाक्षिण्यादयः, न राजन्ते न शोभन्ते, तेषामिति शेषःतनुजापुत्राः च, त्ययन्ति तानिति शेषः; आपदः स्फारोभवन्ति विस्तारं गच्छन्ति \[स्फारशब्दस्त स्फुरधातोः घञि “स्फुरतिस्कुलल्योः घञि"(६

।१।४७ पा०) इति एच आत्वम्\] तेषामिति शेषः; सुवंशजा सत्कुलोत्पन्ना अपि भार्या साधु यथा तथा नो भजते न सेवसे, तामिति शेषः; न्यायेन नीतिमार्गेण आरोपिताः प्रवर्त्तिताः, विक्रमाः पुरुषकाराः, यैःतादृशनि न्यायप्रराणि इति यावत्,

निवास्यपि

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तथा च—

**गुरुः सुरूपः सुभगस्तु वाग्मी  
शास्त्रेषु चास्त्रेषु विदांवरस्तु।  
अर्थं विना नैव कलाकलापं  
प्राप्नोति मर्त्त्योहि मनुष्यलोके॥२२९**

**॥**

किञ्च,—

**तानीन्द्रियाण्यविकलानि तदेव नाम  
सा बुद्धिरप्रतिहता वचनं तदेव।  
अर्थोष्मणाविरहितः पुरुषः स एव  
अन्यःक्षणेन भवतीति विचित्रमेतत्॥२३०॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

यान्ति अब चकारात् 'नो' इति पदमनुवर्त्तनीयं, तेन न यान्ति अपसरन्ति, तेभ्य इति शेषः। शार्दूलविक्रीडितं वृत्तम् ॥२२८॥

 निर्धनस्य रूपवयोविद्यावत्त्वादिकं सर्व्वमेव निरर्थकमिति वक्तुमाह, गुरुरिति।—मनुष्यलोके जगति मर्त्त्यःमानवः, अर्थं बिना धनादृते, कलानां चतुःषष्टिविद्यानां, कलापं समूहं नैव प्राप्नोति हि, न लभते एव; \[यस्यार्थोऽस्तीति वाक्यमत्राध्याहार्य्यं\] स एव गुरुः मान्य सुरूपः रूपवान्, सुभगः पत्नीप्रियः, वाग्मी वाक्पटुः, शास्त्रेषु वेदादिषु, अस्त्रेषु धनुर्वेदादिषु च विदां ज्ञानिनां वरः श्रेष्ठस्तु भवतीति शेषः। निर्गुणमपि धनवन्तं सर्वे आद्रियन्ते इति भावः। वृत्तमुपजातिः ॥२२९

॥

  सेन्द्रियोऽपि दरिद्रः विकलेन्द्रिय एव इति वक्तुमाह तानीति।—अर्थहीनस्य पुरुषस्येति सर्वत्र अध्याहत्यान्वयः कार्य्यः। आढ्यावस्थायां यानीन्द्रियाणि यादृशानि रुन्ति, दारिद्र्यावस्थायामित्यादिः। तानि पूर्व्ववर्तीन्येव, इन्द्रियाणि चक्षुरादीनि,अविकखानि अविह्वलानि, अपरिवर्तितानि इत्यर्थः, सन्तीति शेषः; तर्दव नाम नामअपि न परिवर्त्तितमित्यर्थः; सा तादृशी, अप्रतिहता अव्याहता, बुद्धिःज्ञानं, बुद्धिरपि न. परिवर्त्तितेत्यर्थः; वचनं वाक्यं तदेव वाक्यमपि तदेवास्तीत्यर्थः; तथाऽपि स एव पुरुषः, धनिवदविकलेन्द्रियादियुक्त एव मानवः, अर्थोष्मणा धनगर्वेण विरहितःहीनःसन्नित्यर्थः, क्षयेन मुहूर्त्तादेव, अन्ध एव अपरविध एव, भवतीति एतत् विचित्रम् आश्चर्य्य, विस्मयकरमिति यावत्। धनहीनस्य सर्वेऽपि गुणानिरर्थका इति भावः। वसन्ततिलकं वृत्तम्॥२३०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अपि च,—

**उत्थाय हृदि लीयन्ते दरिद्राणां मनोरथाः।  
बालवैधव्यदग्धानां कुलस्त्रीणां कुचाविव”॥२३१॥**

 राजा तस्य इत्थं वचनं श्रुत्वा अतिसन्तुष्टः अष्टौ रत्नानि ददौ। स च राजानं स्तुत्वा निजनगरं जगाम । राजाऽप्युज्जयिनोप्रति समागतः"।

 इमां कथां कथयित्वा पुतलिका राजानमवदत्, —“भो राजन्! तवेदृशं धैर्य्यशौर्य्यादिकम् अस्ति चेत्, तर्हि अस्मिन् सिंहासने समुपविश”। तत् श्रुत्वा राजा तूष्णीं स्थितः।

\[ इति विक्रमार्कचरिते सिंहासनोपाख्याने अप्सरा भोजसंवादे अष्टमहा-  
सिद्धिलाभो नाम एकविंशीपाख्यानम् \]॥२१॥

**\_\_\_\_\_\_\_\_\_\_\_\_\_\_**

अथ कामाक्षीप्रसादलाभो नाम  
द्वाविंशोपाख्यानम्।

![](../books_images/U-IMG-17215630918.jpg)

 पुनरपि राजा सिंहासने यदा समुपवेष्टुं याति तावदन्यया पुत्तलिकया तं निवार्य्यउक्तं, —“भो राजन्! अस्मिन्  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



दरिद्राणां हि मनसि जायमानाःभावाः अकिञ्चित्करा एव भवन्ति, इति प्रतिपादयितुमाह, उत्थायेति।—दरिद्राणां हीनधनानां, मन एव रथः वाहनं येषां ते मनोरथाःअभिलाषाः, हृदि हृदये, उत्थाय स्वयमेव उद्भूय, लीयन्ते स्वयमेव विलीना भवन्ति, हृद्येवइति शेषः, तेषाम् अकिञ्चित्करत्वात् इति भावः, \[ कर्म्मकर्त्तरि लीधातो; लट् \]। तत्र उपमा यथा, — बालवैधव्येन बाल्यकालघटितपतिवियोगेन,दग्धानाम् अन्तरसहनोयज्वालावतीनां, कुलस्त्रीणां साध्वीनां, कुचौइवकुचौ यथेत्यर्थेः, \[ कुचादीनां हित्वावच्छिन्नजामितया अत्रस्त्रीणां बहुत्वेऽपि तत्रजात्यपेक्षयाहित्वम् \] इतः १३३ सङ्ख्यकश्लोकपर्य्यन्तं पथ्यावक्त्रंवृत्तम्॥२३९॥

इति एकविंशीपाख्यानम् ।

\_\_\_\_\_\_\_\_\_\_\_\_\_\_\_\_



सिंहासने तेनोपवेष्टव्यं यस्य विक्रमस्येव औदार्य्यादयो गुणाः सन्ति”। राज्ञोक्तं, —“भोः पुत्तलिके! मम त्वयोक्तं सर्व्वमौदार्य्यादिकं विद्यते, किं न्यूनमस्ति? मयाऽपि किं सर्वेषाम् अर्थिनां कालोचितं न दत्तम्? तच्छ्रुत्वा पुतलिकाऽवदत्, — “भोः राजन्! पुनः स्वमुखेनैव आत्मानं कीर्त्तयसि? किं न श्रुतं भवता, —

**न सुखं न च सौभाग्यं स्वयं स्वगुणवर्णने।  
यथैव च पुरन्ध्रीणां स्वहस्तकुचमर्दनम्”॥२३२॥**

इति पुतलिकयोक्तं श्रुत्वा सलज्जो भोजराजः अवदत्, —सत्यमुक्त त्वया इदानीं कथय तस्य विक्रमस्यौदार्य्यवृत्तान्तम्”।

 सा अब्रवीत् —“भो राजन्! शृणु—विक्रमादित्यो राजा राज्यं प्रतिपालयन् एकदा पृथिवीपर्य्यटनार्थं निर्गत्य,नानातीर्थयात्रा[^362]ःदेवालयं पुरपर्वतादिकञ्च दृष्ट्वा, कदाचिन्महार[^363]त्नप्राकारपरिवृतम् अभ्रलिहप्रासादोपशोभितम्, अनेक–शिवालय–हरिमन्दिरसहितमेकं नगरमपश्यत्। तत्र नगर-वहिःस्थितं विष्णुग्टहं गत्वा, तत्र स्थिते सरोवरे स्नात्वा विष्णुं नमस्कृत्य—  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^362]: "तीर्थेति ।—तीर्थेषु काश्यादिपुण्यक्षेत्रेषु, यात्राः, देवोद्देशेनोत्सवभेदानित्यर्थः।"

[^363]: "महेति।—महच्च तत् रत्नश्चेति महारत्नं, तन्मयेन तद्बहुलेन, प्राकारेणप्राचीरेण, परिवतं परिवेष्टितम् ; यहा,— रत्नानां प्राकारः रत्नप्राकारः, महांश्वासोर रत्नप्रकारश्चेति विग्रहः ।"

 स्वमुखेन आत्मप्रशंसा हि सर्व्वथैव विडम्बना, इति प्रकटयितुमाह, न सुखमि।—पुरन्ध्रीणां कुलयुवतीनामेव, स्वहस्तेन निजकरण, कुचमर्द्दन यथा स्वकीयकुचकलसाकलनमिव, स्वयम् आत्मना, स्वगुणवर्णने निजगुणप्रख्यापने, सुखम् आह्लादः, न भवति, सौभाग्यं भाग्यवत्ता व न प्रकाशते । पथ्यावक्त्रवृत्तम्॥२३२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_





"मया किं ज्ञायते नाथ! माहात्म्यं परमं तव?।  
ब्रह्माऽपि त्वां न जानाति परो वाचामगोचरम्॥२३३॥

नान्यं भजामि न वदामि न चाश्रयामि  
नान्यं शृणोमि न पठामि न चिन्तयामि।  
भक्त्या त्वदीयचरणाम्बुजमादरेण  
श्रीश्रीनिवास ! पुरुषोत्तम ! देहि दास्यम्”॥२३४॥

 इत्यादिवाक्यैः स्तुत्वा रङ्गमण्डपे उपविष्टं ब्राह्मणं राजा अवदत्, —“भो ब्राह्मणः कुतः समागतोऽसि ?” ब्राह्मणोऽवदत्,—" अहं कश्चित् तीर्थयात्रिकः, पृथ्वीपर्य्यटनं करोमि। भवान् कुतः समागतः? ”राज्ञा भणितम्, —“अहमपि भवादृशः कश्चित् तीर्थयात्रिकः”। ब्राह्मणेन सम्यक् विलोक्य भणितं, —“भोः ! नैवं, त्वम् अतीव तेजस्वीदृश्यसे, राजलक्षणानि सर्वाण्येव त्वयि  

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 प्रणामोत्तरं सम्प्रति भक्तिभावेन सर्व्वशक्तिमतः श्रीविष्णोः स्तवमाह, मयेत्यादिश्लोकद्वयेन । —हे नाथ ! प्रभो ! मया अज्ञानेन अभक्तेन चेत्यर्थः, तव देवदेवस्येत्यर्थः, परमम् उत्तमं माहात्म्य महिमा, किं कथं, केन प्रकारेण इत्यर्थः, ज्ञायते? न कथचिदपि ज्ञातुं शक्यते इति भावः परी ब्रह्मा सृष्टिकर्त्ता चतुराननोऽपि वाचामगोचरं वाक्येन बोधयितुमशक्य, त्वां विष्णुं न जानाति ; तव स्वरूपं न बुध्यतेव्यर्थ; देवेनापि अबुद्धस्य मानवेन बोधःअसम्भव एव इति भावः॥२३३॥

 नेति ।— हे श्रीश्रीनिवा! लक्ष्म्यःआश्रयभूत! हे पुरुषोत्तम ! अहम् अन्यंत्वयि न भजामि न सेवे, न वदामि न कथयामि तव गुणानुवादं विना न किमपि वदामि इत्यर्थः; न चाश्रयामि नापि त्वदन्धं शरणं गच्छामि; न अन्धं कमपि विषयमिति शेषः, शृणोमि आकर्णयामि, न पठामि न च चिन्तयामि, स्वदन्यस्य चिन्तादिर्मम नास्तीत्यर्थः,त्वमेव मम सकलेन्द्रियविषय इति तात्पर्य्यम्।

ਸम अनुरागेण, आदरेणआयहेण च त्वदीयचरणाम्बुर्ज तव प्रादपद्यमेव चिन्तयास्तितिशेषः अतः दास्यं त्वदीयदासभावं देहि, मह्यमिति शेषः । वसन्ततिलक वृत्तम्॥२३४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



दृश्यन्ते। त्वं राजराज[^364]सिंहासनयोग्यः; पृथिवोपर्य्यटनं किमर्थं करोषि? अथवा शिरसि लिखितं को वा लङ्घयति? तथा हि,—

[^364]: "राजेति ।— राज्ञामपि राजा इति राजराजः प्रवलपराक्रमत्वात् तस्य राजराजस्य सार्व्वभौमनृपस्य सिंहासनयोग्यः सिंहासनाधिरोहणोचितः।"

**हरिणाऽपि हरेणापि ब्रह्मणा त्रिदशैरपि ।  
ललाटलिखिता रेखा न शक्या परिमार्जितुम्”॥२३५॥**

 तस्य वचनं राज्ञाऽप्यङ्गीकृत्य भणितं, —“भोब्राह्मण! किमर्थम् हताश इव दृश्यसे?” तेनोक्तं, –“नैराश्यकारणं किं कथयामि?” राजा अवदत्—" कथ्यतां स्वानुभूतकष्टस्य कारणम्”।

 ब्राह्मणः कथयति,—" श्रूयतां भोः! अत्र समोपे नीलो नाम पर्वतोऽस्ति तत्र कामाक्षी नाम देवताऽस्ति तस्याः समीपे पातालविवरद्वारं पिनद्धम् (र) वर्त्तते; तत् कामाक्षीमन्त्रजपेन समुद्घाट्यते। तन्मध्ये रसस्य कुण्डम्[^365] एकम् अस्ति ; तेन रसेन अष्टौ धातवः सुवर्णानि भवन्ति। मया द्वादशवर्षपर्य्यन्तं कामाक्षीमन्त्रजपः कृतः, परं विवरद्वारं नोद्घाटयितुं शक्यते” इति।

[^365]: " कुण्ड—पात्रविशेषः, स्थालीति यावत्।"

 तावदेव तद्वचनं श्रुत्वा राजा तदैव तत्र गत्वा देवीं षोड़शोपचारेण सम्पूज्य नत्वा च यावत स्वकण्ठे खड्गं निक्षिपति,

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 चटलिपिखण्डनीया इत्यत्र दृष्टान्तलोकमाह, हरिणेति ।—हरिया विष्णुना,हरेश शिवेन, ब्रह्मणा विधावा, तथा त्रिदशैः अन्ये देवैश्चापि, ललाटे भाले, लिखिता रेखा ललाटलिपिरित्यर्थः, परिमार्जितुम् अन्यथा कर्त्तुं न शक्या । पूर्वकृत कर्मफलभोगः सर्वेरेव अकातरेण करपीय इति भावः । पथ्यावचं वृत्तम् ॥२३५॥

(र) पिनध्दम् —आबद्धम्, आच्छादितमित्यर्थः, \[ पिनद्धमिति अपिपूर्वात् नह्यतेः क्तप्रत्ययेन सिद्धम् \]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तावद देवतयोक्तं,— "तवाऽहं प्रसन्नाऽस्मि वरं वृणीष्व”। राज्ञोक्तं, — “भो देवि! यदि प्रसन्नाऽसि तर्हि अस्मैब्राह्मणाय रसं प्रयच्छ"। देवताऽपि "तथास्तु" इत्युक्त्वा विलद्वारं[^366]समुद्घाट्यब्राह्मणाय रसं ददौ। सोऽपि ब्राह्मणो राजानं स्तुत्वा निजनगरं जगाम। राजा च निजनगरीमगात्”।

[^366]: "विलद्वारं— गज्ञरमुखम्।"

 इति कथां कथयित्वा पुत्तलिका भोजराजमवदत्, — “भो राजन्! त्वयि एवम् औदार्य्यं विद्यते यदि, तर्हि अस्मिन् सिंहासने समुपविश"। राजा तूणीं स्थितः।

\[ इति विक्रमार्कचरिते सिंहासनोपाख्याने अप्सरा भोजसंवादे कामाक्षी-  
प्रसादलाभो नाम द्वाविंशोपाख्यानम् \]॥२२॥

**\_\_\_\_\_\_\_\_\_\_\_\_\_\_**

**अथ दुःखप्नदर्शनं नाम त्रयोविंशोपाख्यानम् ।**

**![](../books_images/U-IMG-172156515612.jpg)**

 पुनरपि राजा सिंहासने यावत् उपवेष्टुं प्रयतते, तावत् तं निवार्य्य अन्या पुत्तलिका भणति, —“भो राजन्! एतत् सिंहासनमधिरोढुं स एव याग्यो भवति, यस्य विक्रमौदार्य्यवदौदार्य्यम् अस्ति”। राज्ञोक्तं,—“भोः पुत्तलिके! कथय तस्य विक्रमस्यौदार्य्यवृत्तान्तम्”। पुत्तलिका कथयति,—"श्रूयतां राजन् ! एकदा राजा विक्रमार्को महीं परिभ्रम्य निजनगरं समागतः। तेन नगरवासिनां सर्वेषां जनानां महान् आनन्दोऽभूत्। राजा स्वभवनं प्रविश्य मध्याह्नसमये अभ्यङ्गस्नानादिकं कृत्वा चन्दनवस्त्रादिभिरलङ्कृतः सन् देवभवनं प्रविष्टः, देवस्य षोड़शोपचारं विधाय स्तुतिपाठमकरोत्। —

इति द्वार्विंशोपाख्यानम् ।

\_\_\_\_\_\_\_\_\_\_\_\_



"त्वमेव माता च पिता त्वमेव  
त्वमेव बन्धुश्च सखा त्वमेव।  
त्वमेव विद्या द्रविणं त्वमेव  
त्वमेव सर्वं मम देवदेव !”॥२३६॥

 इति देवं स्तुत्वा नमस्कृत्य, ब्राह्मणेभ्यः कपिला-भू-तिलादि–दानानि (श) दत्त्वा तदनन्तरं दीनान्ध-बधिर-कुञ्ज-पङ्गुनाथादिभ्यो भूरि दानं दत्त्वा, भोजनगृहं प्रविष्टो बाल-सुवा-  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तामेव देवस्तुतिमाह, त्वमिति। —हे देवदेव! सर्व्वर्दवश्रेष्ठ ! त्वमेव माता सर्व्वस्य जननी, त्वमेव पिता जनकश्च त्वमेव बन्धुः भ्रात्रादिखजनः, त्वमेव सखा मित्रञ्च, त्वमेव विद्या ज्ञानं, त्वमेव द्रविणं धनं, त्वमेव मम सर्व्व सर्व्ववस्तुस्वरूपं, त्वां विना मम किमपि नास्तीत्यर्थः। उपेन्द्रवज्रा वृत्तम् ॥२३६॥

 (श) कपिला—स्वर्णवर्णा गौः। अथ प्रसङ्गतः कपिलादिषु कीदृशाय ब्राह्मणाय किं देयं किं वा फलम्? तत् लिख्यते; यथा भविष्यपुराणे,— ' \* \* गोदानञ्चकुटुम्बिनाम्। तथा प्रतिष्ठाहीनानां क्षेत्रदानं प्रशस्यते”॥ अथ कपिलादानफलं हेमाद्री — “कपिलां पाटलवर्णां यस्तु धेनुं प्रयच्छति। स्वर्णशृङ्गां रौप्यखुरां कांस्यदोहां पयस्विनीम् । यावद्रोमाणि तस्याः गीः सन्ति गात्रेषु सत्तम! ।तावद्वर्षसहस्राणि स्वर्गलोके महीयते॥ यत्रासौ लभते जन्म सा गौस्तस्याभिजायते। न च पश्यति स घोरं नरकं तेन कर्मणा॥ उत्तरान् स कुरून् प्राप्य मोदते कालमक्षयम्। गवां शतसहस्रेभ्यो दद्यादेकां पयस्विनीम॥ पुत्रान् दारान् तथा भृत्यान् गौरेका प्रतितारयेत्। तस्मात् सर्वेषु दानेषु गोदानन्तु विशिष्यते॥ दुर्गमे विषमे धोरे महापातकसम्भवे। गौरव रक्षां कुरुते तस्माद्देया द्विजोत्तमे"॥ इति । अथ भूदानफल तत्रैव, — "नृत्यगीतपरा नार्य्योदिव्यमालाविभूषिताः। उपतिष्ठन्ति देवेन्द्र! सदा भूमिप्रदं नरम्॥ मोदते च सुखं स्वर्गे देवगन्धर्वपूजितः। यो ददाति महींसम्यग्विधिनेह द्विजायते॥ शतमसरसाञ्चैव दिव्यमाल्यविभूषितम्। उपतिष्ठति देवेन्द्र !. ब्रह्मलोके धराप्रदम्॥ उपतिष्ठन्ति भूतानि सदा भ्रमिप्रदं नरम्। शङ्खं भद्रासनंछत्रंधराऽश्वा वरवारणाः॥ इत्यादिकम्। तिलदानफलमपि तत्रैव यथा,— “नित्ये मैमित्तिके काम्ये तिलान् दत्त्वा स्वशक्तितः। प्रजावान् पुत्रवान् नित्यं धनवान् जायते नरः॥ नित्यं दाता तिलानाञ्च नरः स्वर्गे महीयते।सर्वेषामेव दानानां तिलदानं प्रशस्यते। सर्व्वपापहरं विद्धि पवित्रं स्वयंमेव च"॥ इति ।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



सिनी-वृद्धादीन्[^367] सम्भोज्य, स्वयमन्यैर्बन्धुभिः सह भुक्तवान्। तथा च उच्यते—

[^367]: "बालल्यादि ।—सुवासिनी सुखेन पित्राद्यवियोगेन वसति या सा, चिरं पितृकुलवासिनी, बालश्च सुवासिनी च वृद्धश्च ते आदयो येषां तान् ।"

**"बाल- सुवासिनी-वृद्धान् गर्भिण्यातुर-कन्यकाः।  
सम्भोज्यातिथि-भृत्यांश्च दम्पत्योः शेषभोजनम्॥२३७॥**

**एक एव न भुञ्जीत य इच्छेत् सिध्दिमात्मनः।  
द्वात्रिभिर्बहुभिः सार्द्धंभोजनं कारयेन्नरः॥२३८॥**

**अभीष्टफलसंसिद्धिस्तुष्टिः काम्यं सुसम्पदः।  
द्वात्रिभिर्बहुभिः सार्द्धं भोजने तु प्रजायते”॥२३९॥**

** **ततो भोजनानन्तरं कश्चित् कालं विश्रम्य समुपविष्टः।

तथा च,—

**भुक्तोपविशतो ह्येवं भुक्त्वा संविशतः सुखम्।  
आयुष्यं क्रममाणस्य भृत्युर्धावति धावतः॥२४०॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



प्रथमं बालादीन् भोजयित्वा पश्चात् स्वयं भोजने प्रमाणमाह, बालेति।—बालाःशिशवः, सुवासिनी चिरं पितृकुलवासिनी स्त्री, वृद्धःस्थविरःएसान्, तथा गर्भिणी गर्भवती, आतुरःपीड़ितजन, कन्यका कुमारी, एताःतथा अतिथयः अभ्यागताः, भृत्याः सेवकाः, एतांश्चेत्यर्थः, सम्भोज्य भोजयित्वा दम्पत्योः गृहस्थयोः स्त्रीपुरुषयोः, शेषभोजनं सर्व्वशेषे भोजनं, निर्द्दिष्टं शास्त्रकारैरिति शेषः। इतः १४० सङ्ख्यकश्लोकपर्य्यन्तं पथ्यावक्त्रंवृत्तम्॥२३७॥

 बहुभिः सार्द्धं भोजनस्य उत्कर्षतां प्रतिपादयितुं प्रमाणश्लोकद्वयमाह, एकेति।—यः जनः, चात्मनः स्वस्थ, सिद्धिं शुभम् इच्छेद अभिलषेत्, स एक एकाकी एव, न भुञ्जीत भोजनं न कुर्य्यात्। नरः मनुष्यः, द्वात्रिःबहुभिःद्वाभ्यां त्रिभिः, बहुभिर्वा जनैः, सार्द्धंसह, भोजनं कारयेत्॥२३८॥

 अभीष्टेति।—द्वात्रिभिःदाभ्यां त्रिभिर्वा, तथा बहुभिः अमेकैर्वा सार्द्धं भोजने कृते सति, अभीष्टफलस्य अभिलषितविषयस्य संसिद्धिर्भवति; तुष्टिः सन्तोषः, काम्यं कमनीयत्वश्च, प्रजायते भवति; सुसम्पदः सम्पत्तयश्च भवन्तीति शेषः॥२३९॥

 भोजनानन्तरं विश्रामस्य आयुष्यत्वेन अवश्यकरणीयतां प्रतिपादयितुं प्रमाण-



अन्यच्च, —

**अत्यम्बुपानाद्विषमाशनाञ्च दिवाशयाज्जागरणाञ्च रात्रौ।  
संरोधनान्मूत्रपुरीषयोश्च षड्विप्रकारेण भवन्ति रोगाः॥२४१॥**

 तदनन्तरं सन्ध्याकाले तात्कालिकं कर्म्मविधाय, भोजनं कृत्वा शयनस्थानमगात्। तत्र शशिकरनिकरशुक्लप्रभप्रच्छदपरिस्तीर्णे[^368] कुन्द-मल्लिका शतपचादिकुसुमावकीर्णे मञ्चके[^369]
स्थित्वा सुप्तः।

[^368]: "शशिकरेति ।—शशिकराणां चन्द्रकिरणानां, निकरः समूहः तद्वत् शक्राशुस्मा, प्रभा दीप्तिः यस्य तेन तथाविधेन, एकपुञ्जीभूतचन्द्रकिरणवत् अतिशुभ्रेश्चेत्यर्थः, प्रच्छदेन प्रावरणवस्त्रेण परिस्तीर्णसर्व्वतोभावेन आच्छादितं तस्मिन्।"

[^369]: "मञ्चके —खट्वायाम्।"

 अथ राजा प्रभातसमये स्वप्ने स्वयमात्मानं महिषारूढ़ दक्षिणां दिशं गच्छन्तं दृष्ट्वा, सहसा जागरितः विष्णुं स्मरन् शयने समुपविष्टः। ततःप्रातः कृत्यादिकं कृत्वा सन्ध्याकर्म्म समनुष्ठाय चसिंहासने समुपविष्टः, ब्राह्मणानां पुरतः स्वप्नवृत्तान्तम् अकथयत्। तत् श्रुत्वा सर्वज्ञेन[^370]केनचिद उक्तं,—“भो राजन्!  

[^370]: " सर्वज्ञेन—सर्वशास्त्रविदा पण्डितेन, दैवज्ञेन वा ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

श्लोकमाह, भुक्तेति। भुक्ताभोजनं कृत्वा, उपविशतः समासीनस्थ एवं अथवा भुक्तासंविशतः श

शानस्य, हि निश्चितं सुखं भवति प्रति शेषः; क्रममाणस्य भोजनानन्तरं विचरणं कुर्व्वतः जनस्य, आयुष्यम् आयुषो हितं पथ्यमित्यर्थः भवतीवि शेषः; धावतःभोजनानन्तरं सत्वरगामिनःजनस्य, मृत्युःमरणं, धावति तमनुसरति, सन्निहितो भवतीत्यर्थः। पथ्यावक्तंवृत्तम्॥२४०॥  

 प्रसङ्गादन्यान्यपि आयुःक्षयकराणि रोगादीनि आह, अत्यम्बु इति।—अत्यम्बुपानात् अधिकजलपानेन, विषमाज्ञनात् अनियतभोजनात्, "बहु स्तोकं ह्यकाले च ज्ञेयं तद्विषमाशनम्" इत्युक्तलचणात् कदाचिद्दहः कदाचिदल्पं तथा कालातीते च भोजनादित्यर्थः, दिवाशयात् दिवानिद्रया, रात्रौ रजन्यां, जागरणात् निद्राभावेन च, मूत्रपुरौषयोः मलमूत्रयोः, संरोधनात् वेगरोधाच्च, इत्येवं षड्विप्रकारेण षट्कारेण विकारय, विकृत्याइत्यर्थः, रोगाः भवन्ति जायन्ते । उत्तमुपजातिः ॥२४

१

॥



स्वप्नास्तु द्विविधाः सन्ति,—केचन शुभाः शुभफलं प्रयच्छन्ति, केचन अशुभाः अरिष्टं[^371]सूचयन्ति। तत्र शुभाः स्वप्नाः, गजाऽऽरोहणं, प्रासादारोहणं, रोदनं, मरणम्, अगम्यागमनं, छत्र-चामर-समुद्र-ब्राह्मण-गङ्गा पतिव्रता-शङ्क-सुवर्ण-सन्दर्शनादयश्च।

[^371]: " अरिष्टम् —अमङ्गलम् ।"

उक्तञ्च,—

**आरोहणं गो-वृष- कुञ्जराणां  
'प्रासाद-शैलाग्र-वनस्पतीनाम्।  
विष्ठाऽनुलेपो रुदितं मृतञ्च  
स्वप्ने ह्यगम्यागमनञ्च धन्यम्॥२४२॥**

 अशुभाश्च स्वप्नाः, —महिषारोहणं, खरारोहणं[^372], कण्टक-वृक्षारोहण, भस्म-कार्पास-धूम्र-व्याघ्र-सर्प वराह-वानरसन्दर्शनादयश्च। तथा चोक्तम्,—

[^372]: "खरारोहणं—गर्द्दभारोहणम् ।"

स्वरोष्ट्र-महिष-व्याघ्रान् स्वप्ने यस्त्वधिरोहति ।  
षण्मासाभ्यन्तरे तस्य मृत्युर्भवति निश्चितम्॥२४३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सुस्वप्नान् विवृण्वमाह, आरोहणमिति।—गोवृषकुञ्जराणाम् आरोहणं गोपृष्ठे वृषपृष्ठे गजपृष्ठे च अधिरोहणं, तथा प्रासादशैलाग्रवनस्पतीनां प्रासादोपरि, शैलशृङ्गे, वृक्षोपरि च आरोहणं विष्ठानुलेपः विष्ठया गात्रलेपनं, रुदितं रोदनं, मृतं मरणं,\[ मृधातोर्भावे क्तः \] स्वप्ने स्वप्नावस्थायाम् एतत् सर्वंतथा अगम्यागमनञ्चअगम्यास्त्रीसम्भोगश्च, धन्यं शुभप्रदं भवतीति शेषः, हि निश्चये। वृत्तमुपजातिः॥२४२॥

 दुःस्वप्रान् विवृण्वन्नाह, खरेति।—यस्तु जनः, स्वप्ने स्वप्नावस्थायां, खरः गर्हभः, उष्ट्रः, महिषः, व्याघ्रश्च एतान् अधिरोहति आरोहति, तस्य जनस्य, षण्मासाभ्यन्तरे षण्मासमध्ये, मृत्युःमरणं, भवति जायते; एतत् निश्चितम् अत्रसंशयो नास्तीत्यर्थः। पथ्यावक्त्रंवृत्तम्॥२४३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अन्यच्च,—

**स्वप्नेषु प्रथमे यामे संवत्सर-विपाकभाक्।  
द्वितीये चाष्टभिर्मासैःतृतीये च त्रिमासकैः ।  
गोविसर्ज्जनवेलायां सद्यस्तु फलमिष्यते॥२४४॥**

 किं बहुना? भो राजन्! अयं स्वप्नः तवारिष्टसूचकः”। राज्ञोक्तं, —“भो ब्राह्मण! अस्य दुःस्वप्नस्य अरिष्टोपशमनार्थं कि करणीयम्?” सर्वज्ञभट्टेनोक्तं, —“त्वं स्नानं विधाय इज्यावेक्षण[^373] कृत्वा, सर्वमलङ्कारजातं वस्त्रादियुतं ब्राह्मणाय देहि। पुनः वस्त्रान्तरं परिधाय देवस्याभिषेकं कारयित्वा नवरत्नैः (ङ) पूजा विधेहि, ब्राह्मणेभ्यो गवादिदशधान्यानि (च) देहि,  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^373]: "इज्यवेेक्षणम्—इज्यस्य पूज्यस्य, नारायणस्य इत्यर्थः, अवेक्षणं दर्शनम्। कृत्वा—विधाय। सर्वमिति।—परिधेयादिसहितं भूषणसमूहमिति समुदितार्थः।"

 

दृष्टस्य स्वप्नस्य यामभेदेन शुभाशुभफलं विवृण्वन्नाह, स्वप्नेष्विति ।—प्रथमे यामे रात्रेःप्रथमप्रहरे, स्वप्नेषु जातेषु, संवत्सरविपाकभाक् संवत्सरमध्ये फलभोगी भवति; द्वितीये द्वितीयप्रहरे च जाते स्वप्ने अष्टभिःमासैः अष्टमासमध्ये, फलभोगः भवतीति शेषः; तृतीये च तृतीयप्रहरे च जाते स्वप्ने, त्रिमासकैःत्रिमासमध्ये, फलभोगे भवतीति शेषः; गोविसर्जनवेलायां गवां विसर्जनकाले प्रभातकाले इत्यर्थः, स्वप्ने दृष्टे इति शेषः, सद्यः झटिति फलं स्वप्नफलं इष्यते प्राप्यते इत्यर्थः। पथ्यावक्त्रंवृतम्॥२४४॥

 (ङ)

नवरत्नैः, — “मुक्तामाणिक्यवैदूर्य्यगोमेदा वज्रविदुमौ। प्रद्मरागं मरकतं नीलञ्च" इत्युक्तैः नवसङ्ख्यकरत्नैः।

 (च) गवादीति।—गवादीनि गोप्रभृतीनि दशविधानि धान्यानि धान्याचलादीनि। तानि चोक्तानि हमाद्रौ, यथा—“ प्रथमो धान्यशैलः स्यात् द्वितीयो लवणाचलः। गुड़ाचलस्तृतीयस्तु चतुर्थी हेमपर्व्वतः॥ पञ्चमस्तिलशैलः स्यात् षष्ठः कार्पासपर्व्वतः। सप्तमो घृतशैलश्चरत्नशैलस्तथाऽष्टमः। राजती नवमतद्वत् दशमः शर्कराचलः"॥ आदौगोदानं कृत्वा पश्चात् धान्याचलादीनि दशविधामि दद्यात्। दशधान्यानि इत्यच" अष्टादश धान्यानि" इति पाठे तु अष्टादशप्रकाराणि धान्यानि; अष्टादशधान्यानि यथा— "यवगोधूमधान्यानि तिलाः वङ्गुकुलत्यकाः। भाषा मुङ्गा मसूराश्च निष्पावाः

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अन्ध-बधिर-पङ्गु-कुञ्जाऽनाथादींश्च भूरिदानेन[^374] सम्भावयअनेनानुष्ठानेन ब्राह्मणाऽऽशीर्वचनेन च तव दुःखप्रजारिष्टफलमाशात् स्वस्ति[^375] भविष्यति” इति।

[^374]: "भूरिदानेन— प्रचुरार्थवितरणेन। सम्भावय—सन्तीषय।"

[^375]: "दुःखप्नति। —दुःखप्नत् दुष्टस्वप्नप्रदर्शनात् जायते इति दुःखप्नजं, तथाविषस्य अरिष्टस्य अमङ्गलस्य यत् फलं तन्नाशात् निवारणात्। स्वस्ति—क्षेमं, मङ्गलमिति यावत्।"

 राजा एतत्सर्वं भट्टवचनं[^376]श्रुत्वा यथोक्तम् अनुष्ठाय, दिनत्रयं भूरिदानार्थं भाण्डारिकमाहूयसमादिदेश। ततो यस्य यावता धनेन तृप्तिरभवत्, तेन तावध्दनं नीतम्”।

[^376]: "भट्टवचनं—भट्टः वेदज्ञपण्डितः, तस्य वाक्यमित्यर्थः ।"

 इति कथां कथयित्वा पुत्तलिका राजानमवदत्, —“भो राजन्! त्वयि एवमौदार्य्यं धैर्य्यञ्चविद्यते चेत्, तर्हि अस्मिन् सिंहासने समुपविश”। राजा तूष्णीमासीत्।

\[ इति विक्रमार्कचरिते सिंहासनोपाख्याने अप्सरा भोजसंवादे दुःखप्नदर्शनं  
नाम त्रयोविंशोपाख्यानम् \]॥२३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

श्यामसर्षपाः॥ गवेधुकाश्वनीवाराः आढ़क्योऽथ सतीनकाः। चणकाश्चौनिकाश्चैव धान्यान्यष्टादशैव तु॥” इति हेमा० दा० खण्ड० स्क० पु०। “गुड़ादिदशधेनूर्देहि” इसि पाठे तु गुड़धेन्वादिदशविधधेनुदानानि कुरु इत्यर्थः। अयमेव पाठःसमीचीनतया प्रतिभाति। गुडधेन्वादिर्यथा हेमाद्रौदा० ख०,— 'प्रथमा गुडधेनुः स्यात् घृतधेनुस्तथाऽपरा। तिलधेनुस्तृतीया तु चतुर्थी जलसंज्ञिता॥ क्षीरधेनुश्चविख्याता मधुवेदस्तथाऽपरा। सप्तमी शर्कराधेनुर्दधिधेनुस्तथाऽष्टमी। रसधेनुर्भवमी स्यात् दशमी स्यात् स्वरूपतः॥” इति।

इति त्रयोविंशोपाख्यानम् ।

**\_\_\_\_\_\_\_\_\_\_\_**



**अथ शालिवाहनयुद्धवर्णनं नाम चतुर्विंशोपा-  
ख्यानम् ।**

**![](../books_images/U-IMG-17215737643.jpg)**

 पुनरपि राजा यावत् सिंहासनम् आक्रमितुमुपक्रमते, तावदन्या पुत्तलिका तमपवार्य्य समवदत् —“भो राजन्! यस्य विक्रमस्येवौदार्य्यादया गुणाः सन्ति, सोऽस्मिन् सिंहासने उपवेष्टुं क्षम[^377]ः"। भोजराजेनोक्तं —“भोः पुत्तलिके! कथय तस्य विक्रमस्यौदार्य्यादिगुणवृत्तान्तम्। सा अब्रवीत्, —"श्रूयमां राजन्! आसीद् विक्रमादित्यस्य विषये (ट) पुरन्दरपुरीनाम नगरी। तत्र महाधनिकः कश्चिद्वणिगवसत्। तस्य च चत्वारः पुत्राः आसन्। अथाऽसौ एकदा तान् आहूयाऽवादीत्, —“भोः पुत्राः! मयि मृते, युष्माकं चतुर्णामेकत्रावस्थानं यदि न सम्भवेत्, तदा पश्चाद्विवादो भविष्यति, तस्मात् जीवन्नेव भवतां चतुर्णां ज्येष्ठानुक्रमेण भागमकार्षम्[^378]। मञ्चाधस्ताच्चत्वारस्ते भागा निक्षिप्ताः सन्ति, ज्येष्ठकनिष्ठभागक्रमेण गृह्णीत"; तथा च तैरङ्गीकृतम्[^379] ।

[^377]: "क्षमः,— योग्यः ।"

[^378]: " ज्यष्ठानुक्रमेण—वयोधिकपौर्व्वापर्येण । भागम् - अंशम्। अकार्षे- कृतवान् अस्मीत्यर्थः।"

[^379]: "अङ्गीकृतं —स्वीकृतमित्यर्थः ।"

 ततस्तस्मिन् परलोकं गते, चत्वारो भ्रातरो मासमेकत्र स्थिताः। ततः तेषां स्त्रीणां परस्परं कलहो जातः। तदनन्तरं तैर्विचारितं, —“किमर्थं कलहः क्रियते? पित्रा जीवतैव

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

(ठ) विषये—अधिकृतदेशे, राज्ये इत्यर्थः, ("देशविषयौ तुपवर्त्तनम्" इत्यमरः)।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



पूर्व्वं चतुर्णां विभागः कृतोऽस्ति तत् मञ्चाधः स्थितं विभागक्रमं[^380] गृहीत्वा विभक्ताः सन्तः वयं सुखेन तिष्ठामः ”इत्युक्तायावन्मञ्चाधः खनन्ति, तावच्चतुर्णं पादानाम् अधश्चत्वारि सम्पुटानि[^381] दृष्टानि। तेषां मध्ये एकत्र सम्पुटे मृत्तिकाऽवर्त्तत; अन्यत्र अङ्गारा आसन्; अपरस्मिन् अस्थीनि स्थितानि, चतुर्थे च पलालपुञ्जः[^382]
स्थितः।

[^380]: "विभागक्रमं —विभागस्य वण्टनस्य, क्रमं पूर्वापरभावरूपं विधानम् ।"

[^381]: "सम्पुटानि —मञ्जूषाः, 'पेटकानि' इति यावत् ।"

[^382]: "पलालपुञ्ज,—पलालः शस्यशून्यधान्यकाण्डः, तेषां पुञ्ज राशिः।"

 एवमेतत् सम्पुटचतुष्टयं दृष्ट्वा ते चत्वारः भ्रातरः विस्मयं गताः परस्परं प्रोचुः,—

“अहो ! अस्मात् पितृकृतसम्यग्विभागक्रमात् अर्थविभागक्रमः केन ज्ञायते? "इत्युक्ता तैः राजसभां गत्वा तस्या[^383]ःपुरतः सर्वो वृत्तान्तः निवेदितः। सभ्यैरपि विभागक्रमो न अबुध्यत। पुनश्चत्वारः भ्रातरो यत्र यत्र ज्ञातार[^384]ःसन्ति, तत्र तेषां पुरतः अमुं वृत्तान्तं निवेदयन्ति स्म, परं कोऽपि निर्णयं कर्त्तुं न शशाक।

[^383]: "तस्याः,—सभायाः, लक्षणया सभास्थजनानामित्यर्थः ।"

[^384]: "ज्ञातारः,— विद्वांसः, बोद्धार इति यावत् ।"

 अथ एकदा उज्जयिनीं समागतास्ते राजसभामागत्य राज्ञः सभायाश्च पुरतो विभागवृत्तान्तमामूलमकथयन्। राज्ञा सभया चाऽपि विभागक्रमो न ज्ञातः। तदनन्तरम् एकदा तैः प्रतिष्ठानाभिधेयं नगरान्तरं गत्वा तत्रत्यानां महाजनानां पुरतो तहृत्तान्तं भणितुमारब्धम्; तेऽपि निर्णेतुं न शेकुः[^385] ।

[^385]: "शेकुः —समर्धा बभूवुः [ शक् + लिट् - झि ] ।"

 तस्मिंश्च नगरे कुम्भकारगृहे[^386] स्थितः शालिवाहना नाम कश्चिद् अमुंवृत्तान्तमाकर्ण्य तत्र गतान् महाजनान् अकथयत्‚

[^386]: "कुम्भकारगृहे —कुलालभवने ।"



—"भोः सभ्याः! किमत्र दुर्बोधमस्ति? किमाश्चर्य्यच्च तत्कथय”। तदाकर्ण्य तेषामेकोऽवदत्, — "एते चत्वारः एकस्य धनिकस्य पुत्राः। जीवता एतेषां पिता एवं ज्येष्ठकनिष्ठानुक्रमो विभागः कृतः। तद्यथा,—एकत्र सम्पुटे मृत्तिका, अन्यत्र अङ्गाराः, अपरस्मिन् अस्थीनि, अन्यस्मिन् पलालपुञ्जश्च इति। एवंविभागस्य निर्णयं कर्त्तुं कोऽपि न शशाक"।

 तच्छ्रुत्वा शालिवाहन उवाच, —“ज्येष्ठस्य मृत्तिका दत्ता,तेन या समुपार्जिता भूमिः, सा सर्वा तस्मै दत्ता । द्वितीयस्य अङ्गारो दत्तः तेन सकलमपि सुवर्णं तस्मै दत्तम्[^387]। तृतीयस्य अस्थीनि दत्तानि तेन सर्वेऽपि पशवः तस्मै दत्ताः। चतुर्थस्य पलालपुञ्जो दत्तः, तेन सर्वविधधान्यादीनि तस्मै दत्तानि”। एवं शालिवाहनेन तेषां पितृकृतविभागस्य तात्पर्य्य वर्णितम्। तदाकर्ण्य तेऽपि धनिककुमाराः कृतार्थाः सुखिनो भूत्वा स्वनगरं जग्मुः ।

[^387]: "तेनेति।—सुवर्णस्य अग्नरेतस्त्वात् अङ्गारस्यापि अग्नियोनित्वात् उभयोरेकसम्भवत्वेन अङ्गारस्थापनात् अङ्गारः सुवर्णं बोधयति। तत्रसुवर्णस्य सर्व्वधातुप्राधान्येन सुवर्णदानेनैव भूम्यादिषु पारिशेष्याञ्च रजतादीनामन्येषामपि धातूनां दानमर्थादायातम् इति भावः ।"

 अथ राजा विक्रमः तेभ्यः एवं विभागनिर्णयवृत्तान्तं श्रुत्वा विस्मयं गतः, प्रतिष्ठाननगरीं प्रति काञ्चित् पत्रिकां प्रेषयामास; यथा, —“स्वस्ति श्रीयजनयाजनाध्ययनाध्यापनदानप्रतिग्रहरूपषट्कर्म्मनिष्ठान् यमनियमादिगुणयुक्तान् (फ) प्रतिष्ठाननगरी -

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

  (फ) यमेति। —यमः,— योगाङ्गभेदः अहिंसादिः। तद्यथा,—"अहिंसा सत्यवचनं ब्रह्मचर्य्यमकल्कता। अस्तेयमिति पञ्चते यमाख्यानि व्रतानि च॥" तत्र अहिंसा—सर्वथा सर्वदा सर्वभूतानामनभिद्रोहः। सत्यं—यथार्येवाङ्मनसे, यथादृष्टं यथाश्रुतं यथाऽनुमितं, तथा वाङ्मनश्वेति। ब्रह्मचर्यं—गुप्तेन्द्रियस्य उपस्थस्य संयमः। अकल्कता-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



वासिनो महाजनान् कुशलप्रश्नपूर्वकं[^388]राजा विक्रमः विज्ञापयति,—भवतां ग्रामे यः तेषां चतुर्णां धनिकतनयानां विभागनिर्णयकारी वर्त्तते, स मदन्तिकं[^389]प्रेषयितव्यः" इति। तत्रत्याश्च महाजनाः राज्ञा प्रेषितां तां पत्रिकां वाचयित्वा[^390] शालिवाहनमाहय कथयामासुः, —“भोः शालिवाहन! त्वां राजाधिराजः[^391] परमेश्वरःसमुद्रपृथिवीपतिः उज्जयिनीनाथः सकल[^392]कलाऽर्थश्लोककल्पद्रुमः विक्रमो नाम राजा  

[^388]: "महाजनान् —श्रीत्रियान् इत्यर्थः। कुशलप्रश्नपूर्वकं श्रेयोजिज्ञासा—पुरःसरम्; —“ब्राह्मणं कुशल पृच्छेत् क्षत्रबन्धुमनामयम्” इत्युक्तेः।"

[^389]: "मदन्तिकं —मत्सकाशे ।"

[^390]: "वाचयित्वा—पठित्वा ।"

[^391]: "राजेति। —राजसु मध्ये अधिकःश्रेष्ठःराजा, इति राजाधिराजः, —सार्व्वभौमः इति यावत्। परमेश्वरः, —परमैश्वर्य्यशाली, महाधनोति यावत्। आसमुद्रपृथिवीपतिः—आसमुद्रं समुद्रपर्य्यन्तायाः, पृथिव्याः पतिः अधीश्वरः।"

[^392]: "सकलेति।—सकलानां सर्व्वासां चतुःषष्टिविधिनामति यावत्, कलानां शिल्पादिविद्यानाम्, अर्थानाम् इन्द्रियार्थानां रूपरसादिभोग्यवस्तूनामित्यर्थः, अथवा,—अर्थानां पुरूषार्थानां धर्म्मार्थकामानां त्रिवर्गाणां, श्लोकानां यशसां शीर्य्यदया दाक्षिण्यपरोपकारादिप्रभवानामिति भावः, कल्पद्रुमः कल्पवृक्षइव। कल्पावृक्षेयथा यावन्ति द्रव्याणि यावन्तीमुच्याश्च एकीभूय तिष्ठन्ति तथा विक्रमेऽपि सन्ति इति भावः ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

निष्पापत्वम्। स्तेयम् — अशास्त्रपूर्वकं द्रव्याणां परतःस्वीकरणं, तत् प्रतिषेधः। नियमः, —योगाङ्गभेदःशौचादिः। तद्यथा, — “शौचसन्तोषतपःस्वाध्यायेश्वरप्रणिधानानि नियमाः” तत्र शौचं, —मृज्जलादिजनितं मेध्याभ्यवहरणादि च वाह्यमाभ्यन्तरं चित्तमलानामाक्षालनम्। सन्तोषः,—सन्निहितसाधनात् अधिकस्य अनुपादित्सा। तपः, — द्वन्द्वसहनं, द्वन्द्वजिघत्सापिपासे, शीतोष्णे,स्थानासने, काष्ठमौनाकारमौने च, व्रतानि चैवं यथायोगंकृच्छचान्द्रायणसान्तपनादीनि। स्वाध्यायः,—मोक्षशास्त्राणामध्ययनं, प्रणवजपो वा। ईश्वरप्रणिधानं —तम्मिन् परमगुरौ सर्वकर्म्मार्पणम्। इत्युक्तलक्षणौ यमनियमौ तदादिषु गुणेषु यमनियमासनप्राणायामप्रत्याहारधारणाध्यानसमाधिरूपेषु योगसाधनेषु अष्टाङ्गेषु इत्यर्थःयुक्तान् निरतान् ।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



समाह्वयति[^393]; तत् त्वं तत्र गच्छ"। तेनोक्तं,—“कोऽसौ विक्रमो नाम राजा? तेनाहूतो न गच्छामि। यदि तस्य प्रयोजनमस्ति तदा स स्वयमेव मम समीपे आगच्छतु; तेन मम किमपि प्रयोजनं नास्ति”। तस्य तद् वचनं श्रुत्वा महाजनैः“स न याति, श्रीमदागमनमत्रैव वाञ्छति" इति पुनःपत्रिका[^394] राजानं प्रति प्रेषिता।

[^393]: " समाह्वयति—आकारयति ।"

[^394]: " पुनः पत्रिका — उत्तर लिपिरित्यर्थः ।"

 ततः राजा तत्पत्रिकालिखितार्थं श्रुत्वा क्रोधाग्निना देदीप्यमानविग्रहोऽष्टादशा[^395]क्षौहिणोबलैः सह निर्गत्य, प्रतिष्ठाननगरीमागत्य शालिवाहनं प्रति दूतं प्रेषितवान्। ततस्तेन प्रेषितेन दूतेन तत्र गत्वा शालिवाहनो भणितः, —भोः शालिवाहन! राजाऽधिराजो विक्रमः त्वामाह्वयति, तस्मात् त्वं तस्य दर्शनार्थमागच्छ"। शालिवाहनेनोक्तं, —“भो दूत! अहम् एकाकी सन् राजानं न द्रक्ष्यामि, षड़[^396]ङ्गबलोपेतः समराङ्गणे विक्रमस्य दर्शनं करिष्यामि, तद् गत्वा एवं राज्ञे निवेदय"।

[^395]: "अष्टादशेति। —अक्षौहिणी—मङ्ख्याविशेषयुक्तरथादिसेना । तत्मङ्ख्याच २१८७० रथाः, २१८७० हस्तिनः, ६५६१० अश्वाः, १०९३५० पदातिकाःअक्षौहिणी। एवंविधैः अष्टादशगुणितैअक्षौहिणीपरिमितैः सैन्यैरित्यर्थः ।"

[^396]: "षड़िति। —षड़ङ्गबलैः, मन्त्रकोषहस्त्यश्वरथपदातिरूपैः उपेतः युक्तः। तथा च कामन्दकीये, —“षड़ङ्गो मन्त्रकोषाभ्यां पदात्यश्वरथद्विपैः” इति। समराङ्गये—रणक्षेत्रे।"

 तस्य तद्वचनं श्रुत्वा दूतः राज्ञे सर्वं तथैवाऽऽचख्यौ। तत् श्रुत्वा च राजा विक्रमः सबलः समरभूमिमागतः। शालिवाहनोऽपि कुम्भकारगृहे मृत्तिकया कृतानि हस्त्यश्व-रथ-पदातिबलानि मन्त्रेण समुज्जीव्य, तेन षड़ङ्गबलेन नगरात् निर्गत्य सृमराङ्ग प्रति समागतः। तदा उभयदलनिर्गमसमये,—



दिक्चक्रं चलितं तथा जलनिधिर्जातो भृशं व्याकुलः  
पाताले चकितो भुजङ्गमपतिः पृथ्वीधरः कम्पितः।  
सोत्कम्पा पृथिवीमहाविषभृतः क्रोड़ं नमत्युत्कटं  
वृत्तं सर्वमनेकधा दलपतेरेवं चमूनिर्गतौ॥२४५॥

पवनगतिसमानैरश्वयूथैरनन्तै-  
र्मदधरगजयूथैः राजते सैन्यलक्ष्मीः।  
ध्वज- चमर-वरास्त्रैराहतं खं समस्तं  
पटुपटहमृदङ्गैर्भेरिनादैस्त्रिलोकम्॥२४६॥

 ततः उभयदलं मिलितम्। तस्मिन् समये, —

**अश्वादेः खुररेणुभिर्बहुतरैर्व्याप्तं ह्यशेषं नभः  
छत्त्रैरावृतमन्तरालमनिशं पूर्णञ्चभेरीरवैः।**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

सैन्यनिर्य्याणसमये दिगादीनामवस्थां वर्णयति, दिगिति। —दलपतेःलोकनायकस्य राज्ञः, चमूनिर्गतौ सेनानिर्गमनकाले, दिक्चक्रं दिङ्मण्डलं, चलितं चञ्चलमिव अभवदिति शेषः, तथा तद्वत्, जलनिधिः समुद्रः, भृशम् अत्यन्तं, व्याकुलः उद्वेल,जातःअभूत्, इवेति शेषः; पाताले रसातले, भुजङ्गमपतिः सर्पराजःवासुकिः, चकितःभीतः, पृथ्वीधरःपर्व्वतः, कम्पितः कम्पवान् जातः; पृथिवी धरणी, सोत्कम्पा सभया सती, महाविषभृतः महासर्पस्य वासुकेः, क्रोड़ंनमति पृथ्वी सन्नता जातेित्यर्थः। एवम् ईदृक्, सर्वं सकलम्, अनेकधा बहुप्रकारेण, उत्कटं भीषणं, वृत्तं जातम्। शार्दूलविक्रीडितं द्वत्तम्॥२४५॥

  उभयोः चतुरङ्गबलाधिपत्यं प्रकटयितुं सैन्यशोभां वितृणोति, पवनेति।—पवनगतिसमानैः वायुवेगसदृशवेगशालिभिः, अनन्तैःअसंख्यैः, अश्वयूथैः घोटकसमूहैः, मदधरगजयूथैः मदस्राविकरिसमूहैश्च, सैन्यलक्ष्मीः सैन्यानां शोभा, राजते शोभते समस्तं सकलं, खम् आकाशः, ध्वजेः पताकाभिः, चमरैःव्यजनविशेषैः, वरास्त्रैःउत्तमास्त्रैश्च, आवृतं व्याप्तम्, आसीद् इति शेषः, पटुभिः स्फुटैः व्यक्तैरित्यथेः, पटहैःढक्काशब्दैः, मृदङ्गैःमृदङ्गशब्दैः, तथा भेरीणां वाद्यविशेषाणां नादैःशब्दैः, त्रिलोकं त्रिभुत्रनम्, आवृतं व्याप्तम्, आसीदिति पूर्वेण अन्वयः। मालिनी वृत्तम्॥२४६॥

  उभयोरपि चतुरङ्गबलाधिपत्यं प्रकारान्तरेण प्रदर्शयति, अश्वादेरिति।—अश्वादेः अश्वप्रभृतीनां बहुतरेःबहुलैः, खुररेणाभिःखुरोद्धूतैः( शफोत्क्षिप्तैःइति यावत् )

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_-



निर्घोषैः रथजैःगजाश्वनिनदैस्तत्किङ्किणीनां रवैः  
वीराणां निनदैःप्रभूतभयदैरन्योऽन्यसेना बभुः॥२४७॥

खट्वाङ्गैर्भल्लशस्त्रैः खल- खुरण-गदामुद्गरार्द्धेन्दुबाणै-  
र्नाराचैर्भिन्दिपालैर्हलवर- मुषलैः शक्ति-कुन्तैः कृपाणैः  
पट्टीशैः शक्ति वज्रप्रभृतिभिरपरैर्दिव्यशस्त्रैः सुतीक्ष्णै-  
रन्योऽन्यं युद्धमेवं मिलितदलयुगे वर्त्तते सङ्कटानाम्॥२४८॥

तत्र रणे,—

**एके वै हन्यमाना रणभुवि सुभटा जीवहीनाः पतन्ति  
एके मूच्छीं प्रपन्नास्तदपि निजबलैरुत्थिताः सम्भवन्ति।  
मुञ्चन्ते साट्टहासं निजनिकृतिपरं मानमाद्यं प्रसादं  
भृत्वा धावन्ति चाग्रे जितमरणभयाः प्रौढ़िमङ्गे हि कृत्वा॥२४८॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

धूलिभिः, हि विश्वयम्, अशेषं समग्र नभः आकाशं, व्याप्तम् आच्छन्नम्, अन्तरालं स्वर्लोकपृथिव्योमध्यम्, अनिशं निरन्तरं, छत्रैः आतपत्रैः आवृतम् आच्छन्नं भेरौरत्नैःवाद्ययन्त्रविशेषध्वनिभिश्चपूर्णं व्याप्त, रथजैः निर्घोषैः रथध्वनिभिः, गजानाम् अश्वानाञ्च 'निनदैःशब्दैः, तत्किङ्गिणीनाम् अश्वगजगलदेशस्थक्षुद्रधण्टिकानां, रवैः शब्दैश्च, तथा प्रभूतभयदेः अतिभयङ्करैः, वीराणां सैन्यानां निनदैः शब्दैः, अन्योऽन्यसेनाः, उभयसेमाः, बभुः शशुभिरे। शार्दूलविक्रीडितं वृतम्॥२४७॥

 युद्धवर्णनप्रसङ्गेन तत्रव्यवहृतानाम् अस्त्रशस्त्रादीनां नामानि उल्लिख्य युद्धस्य भीषणतां वर्णयति, खट्वाङ्गैरिति। खट्वाङ्गैःतदाकारशस्त्रैः,भल्लाख्यशस्त्रैः खलाख्यखुरणाख्य गदाख्य मुद्गराग्व्यशस्त्रैश्च, अर्द्धेन्दुवाणैःअर्द्धचन्द्राकृतिशरैः, नागचाख्यास्त्रैश्च, भिन्दिपालैः, हलवराख्य मुषलाख्य-शक्त्याख्य कुन्ताख्यनानाविधास्त्रैः, कृपाणैः खङ्गैः, पट्टीशाख्यशस्त्रैः. ( अत्रछन्दोऽनुरोधात् दीर्घत्वम् ) शक्तिवज्रप्रभृतिभिः अपरैः अन्यैः, सुतीक्ष्णेः अतितीक्षणैः, दिव्यशस्त्रैःउत्तमास्त्रैः, मिलितदलयुगे सम्मिलितोभयसैन्यमध्ये, सश्नटानां वीरश्रेष्ठानान्, अन्योऽन्यं परस्परम् एवम् ईदृशं युद्धं रणं, वर्त्तते संवृत्तमित्यर्थः। स्रग्धरा वृत्तम्॥२४८॥

 युद्धं विवृणोति एके इति।—एके वैकेचन, हन्यमानाः अस्त्रैताडजमानाः, सुभटाःवीराः, जीवहीनाः मृताः सन्तः, रणभुवि युद्धक्षेत्रे, पतन्ति शेरते, एके अन्ये च केचन, मच्छी मोहं, प्रपन्नाः प्राप्ताः, तदपि तथापि, उत्थिताः सन्तः, मूर्च्छा-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



एके वैशात्रवाणां समरभयवशं त्रासमुत्पादयन्ति  
एके सम्पूर्णघातैरुपहतवपुषो नाकनारीप्रियाः स्युः।  
एके वै वीरधुर्य्या रिपुहतजठरा भिद्यमानाश्चशस्त्रैः  
अस्त्रैः सम्भिन्नदेहा अपि भयरहिता वैरिभिर्यान्ति युद्धम्॥२५०॥  
तत्रारेश्छुरिकादिशस्त्रनिवहःभान्तीव मोनादयः  
केश-स्नायु-शिरान्त्रजालनिवहः शैवालवद दृश्यते।  
यानीभेन्द्रकलेवराणि पतितानीदृङ् न शम्भोर्मृधे  
प्रस्थानीव विभान्ति तानि रुधिरे चास्थोनि शङ्खा इव॥२५१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

पगमानन्तरमिति भावः, निजबलैःस्वकीयसैन्यैः सह सम्भवन्ति सङ्गच्छन्ते; साट्टहासं अट्टहासेन सह निजनिकृतिपरं निजस्य स्वस्थ, निकृतिःपराभव, परः प्रधानं यत्र, तादृशं मानं गर्व, मुञ्चन्ते त्यजन्ति; पराभवं प्राप्य आत्मनो वीरगर्व्वं त्यजन्तीन्यर्थःआद्यं श्रेष्ठं प्रसादं प्रसन्नतां भृत्वा धृत्वा, प्रसन्नचित्ताः सन्तः इत्यर्थः,अङ्गे देहे, प्रौढ़िम् उत्साहं कृत्वा, जितमरणभयाश्च मृत्युभयरहिताः सन्तः, केचन इति शेषः, अग्रे धावन्ति अग्रसराःभवन्ति। स्रग्धरा वृत्तम्॥२४९॥

 प्रकारान्तरेण वर्णयति, एके इति।— एके वै केचन, शात्रवायां शत्रूणां, समरभयवशं रणशङ्काऽऽश्रयं, त्रामंभयम्, उत्पादयन्ति जनयन्ति, वीरदर्पतर्जनादिभिः विपक्षान्इति भावः; एके अन्ये च केचन, सम्पूर्णघातैः अतिकठिनप्रहारैः, उपहतवपुषः आहतदेहाः सन्तः, नाकनारीणां स्वर्गीययोषिताम्, अप्सरसामिति यावत्, प्रियाःबल्लभाः स्युः भवेयुः, युद्धे देहं त्यक्ता स्वर्गताः भवेयुरित्यर्थः; एके वै अपरे च केचित्, वीरधुर्य्याः वीरश्रेष्ठाः, रिपुभिः शत्रुभिः, हतम् आहतं, जठरं येषां ते तादृशाः, शस्त्रैः भल्लादिभिः, भिद्यमानाःताड्यमानाः, तथा अस्त्रैः कृपाणादिभि सम्भिन्नः विदीर्णः, देह; येषां ते तादृशाअपि भयरहिताः निर्भयाः सन्तः, वैरिभिः शत्रुभिः, सह, युद्धं यान्ति सङ्क्रामं कुर्व्वन्तीत्यर्थः। स्रग्धरा वृत्तम्॥२५०॥

 युद्धवर्णनप्रसङ्गेन युद्धक्षेत्रंनदीरूपं प्रतिपादयन् वर्णयति, तत्रेति।—तत्र युद्धक्षेत्रे, अरेःः शत्रोः, छुरिकादिशस्त्रनिचयाःअसिपुत्रिकाप्रभृतिशस्त्रसमूहाः, मीनादयः इवमत्स्यादिजलजन्त इव भान्ति; केशाः, स्नायवः, शिराः, अन्त्रजालानि च, तेषां निवहःसमूहः, शैवालवत् शैवालमिव, दृस्यते; यानि च इभेन्द्राणां महागजानां, कलेवराणि देहाः, पतितानि सन्तीति शेषः, शम्भोः शिवस्य, मृधे गजासुरेणसह

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 ततो विक्रमार्केण शालिवाहनस्य सैन्यं सर्वं पातितम्। तद्दृष्ट्वा शालिवाहनः शेषाभिधेयं पितरं नागेन्द्र[^397] सस्मार। शेषेण च सर्पाः प्रेषिताः। तैः सर्पैर्दष्टं विक्रमादित्यसैन्यजातं विषेण मूर्च्छितं रणाङ्गणे पपात।

[^397]: "शेषाभिधेयं नागेन्द्रम्—अनन्ताख्यसर्पराजम् ।"

 तदनन्तरं विक्रमार्को राजा एकाकी निजनगरं गत्वा स्वसैन्यसञ्जीवनार्थम् अर्द्धोदके (ह)स्थित्वा नववर्षपर्यन्तं वासुकिमन्त्रमजपत्। ततो वासुकिः तस्मिन् प्रसन्नो भूत्वा बभाण, —“भो राजन्! वरं वृणीष्व"। विक्रमेण भणितं,—“भोः सर्पराज! यदि मयि प्रसन्नोऽसि तर्हि सर्पविषवेगेन मूर्च्छितस्य मम सैन्यस्य सञ्जीवनार्थं मह्यं कञ्चित् अमृतघटं देष्टि”। अथ वासुकिना “तथोम्” इति[^398] दत्तं तमसृतघटं गृहीत्वा राजा विक्रमो यावत् मार्गे समायाति, तावद ब्राह्मणः कश्चिदागत्य, —

[^398]: " तथोम्—तथाऽस्तु । इति—एवमुक्त्वा।"

**“हरेर्लीलावराहस्य दंष्ट्रादण्डः स पातु वः।  
हेमाद्रिकलसा यत्र धात्री छत्रश्रियं दधौ”॥२५२॥**

 इत्याशिषमुक्तवान् ।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  

युद्धे, ईदृक् इयं परिमाणं, गजदेह न पतितो नासीत् इति भावः, तानि गजकलेवराणि, प्रस्थानीव पर्व्वतशिखरस्थसमतलस्थानानीव, विभान्ति शोभन्ते; रुधिरे रक्तप्रवाहमध्ये, अस्थीनिच शङ्काइव दृश्यन्ते इति शेषः। शार्दूलविक्रीडितं वृत्तम्॥२५१॥

 (ह)अर्ध्दोदके — अर्द्धेन अर्द्धाङ्गेन, उदके जले इत्यर्थः; यद्वा, —उदकस्य अर्द्धम् अर्द्धोदकंतस्मिन्, अर्द्धोदके अगभीरजले; अर्द्धदेहव्यापकम् उदकं तस्मिन् देहार्द्ध-व्यापके उदके, \[ शाकपार्थिवादिवत् उत्तरपदलोपोसमासः\] "अर्द्धोदकं — चरणात्नाभिपर्य्यन्तम् उदकम्" इति प्रा. ता. रघुनन्दनः।

 आशोः श्लोकमाह, हरेरिति ।—लीलया वराहस्य वराहरूपिणः, हरेः विष्णोः, दंष्ट्रादण्डःदण्डाकारी दंष्ट्रा दन्तः वः युस्मान् पातु रक्षतु। हेमाद्रिकालसा सुमेरुरूप-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 ततो राजा भणितं,—“भो ब्राह्मण। कुतः समागतोऽसि? ”ब्राह्मणेनोक्तम्,—"अहं प्रतिष्ठाननगरादागतः"। राज्ञोक्तं,—"किं वदसि?” ब्राह्मणोऽवदत्—"भवान् अर्थिजनचिन्तामणिः[^399], यतश्चिन्तितं वस्तु दातुं समर्थः; ममैकस्मिन् वस्तुनि प्रीतिरस्ति, यदि तद्दीयते तर्हि वदामि" । राज्ञोक्तं,–“ब्राह्मण! यत् त्वया याच्यते, तत् दास्यामि"। ब्राह्मणेनोक्तं,—“माह्यमयममृतघटी दातव्यः”। राज्ञोक्तं, – “त्वं केन प्रेषितोऽसि?” ब्राह्मणेनोक्तम्,— “अहं शालिवाहनेन प्रेषितः”। तत् श्रुत्वा राज्ञा विचारितं[^400],—“मया पूर्वं किञ्चिदविचार्य्यैव अस्मै 'दास्यामि' इति भणितम्; इदानीं न दीयते चेत्, तदा न केवलम् अपकीर्त्तिः[^401]

[^399]: "अर्थीति । चिन्तामात्रेण चिन्तितवस्तुदायको मणिविशेषः चिन्तामणिः ;अर्थिजनानां याचकानां, चिन्तामणिरिव ।"

[^400]: " विचारितं—विवेचितम् ।"

,

[^401]: "अपकीर्त्तिः,— अयशः ।"

अधर्मोऽपि भविष्यति; अतःसर्वथा मयैतत् दातव्यमेव"। ततः राजानं निरुत्तरमालोक्य ब्राह्मणेन भणितं,—"भो राजन्! किं विचारयसि? त्वमतीव सज्जनोऽसि।  

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

चूडाभूषणा, धात्रीवसुन्धरा, यत्रयस्मिन् दंष्ट्रादण्डे इति यावत्, “स्थिता सती” इत्यध्याहार्य्यम्; छत्रश्रियम् आतपत्रशोभां दधौ सन्दधार। धरित्रीयत्राश्रिता सकलसछत्रवद्भातीतिसरलार्थः। छत्रदण्डस्य उपरिभागे हि सुवर्णादिधातुविनिर्म्मितः सूक्ष्माग्रः कश्चित्पदार्थः लोकालोकरमणीयतया तद्भूषणरूपेण व्यवह्रियते इति हि प्रसिद्धिः। अत्रच दंष्ट्रादण्डः छत्रधारणदण्डस्थानीयः सर्व्वतः प्रसृता पृथिवी च छत्रस्यवस्त्रस्थानीया, पृथिव्युपरिस्थः सुमेरुश्च क्रमशःसूक्ष्माग्रतया सुवर्णमयतया च तादृशभूषणस्थानीयः। तथा च सुमेरुकलसेन्यत्रकलसशब्दः तादृशशिरोभूषणे लाक्षणिकः। \[ एतेन छत्रे शिरोभूषणापेक्षया दण्डस्यैव बृहत्तरतया यत्रअतिमहान् सुमेरुःशिरोभूषणं, तत्र तद्दण्डस्थानीया दंष्ट्रा ततोऽपि अतिमहत्तरेति वस्तु व्यज्यते \]। पथ्यावक्त्रंवृत्तम्॥२५२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



सज्जनस्य भाषणं[^402] कदापि पुनरन्यथा न भवति । तथा चोक्तम्,—

[^402]: "भाषण—वचनम् ।"

**उदयति यदि भानुः पश्चिमे दिग्विभागे,  
प्रचलति यदि मेरुः, शीततां याति वह्निः।  
विकसति यदि पद्मं पर्वताग्रे शिलायां,  
न भवति पुनरन्यद्भाषणं सज्जनानाम्”॥२५३॥**

 तदाकर्ण्य राज्ञोक्तं, —“सत्यमुक्तं भवता। तथैव क्रियते, गृह्यतामयम् अमृतघटः" इत्युक्तातस्मैघटं ददौ। सोऽपि ब्राह्मणः राजानं वर्णयन् निजस्थानं गतः; राजाऽपि उज्जयिनीमगात्”।

  इमां कथां कथयित्वा पुत्तलिका भोजराजमवोचत्,—“भो राजन्! त्वयि एवमौदार्य्यंधैर्य्यञ्च विद्यतेयदि, तर्हि अस्मिन् सिंहासने समुपविश”। राजा तूष्णीं स्थितः।

\[ इति विक्रमाचरिते सिंहासनोपाख्याने अप्सरा भोजसंवादे शालिवाहन-  
युद्धवर्णन नाम चतुर्विंशोपाख्यानम् \] ॥२४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 सज्जनोक्तिः न कदापि वितथाभवति, इति प्रदर्शयितुं प्रमाणभूतां शिष्टोक्तिम् उदाहरति, उदयतीति। भानुः सूर्यः, यदि पश्चिमे दिग्विभागे पश्चिमस्यां दिशि, उदयति प्रकाशं याति; यदि मेरुः सुमेरूपर्वतः, प्रचलति स्वस्थानाद्भश्यति; वह्निः अग्नि, यदि शीततां शीतलता, याति गच्छति; यदि पर्वताग्रे पर्वतशृङ्गे, शिलाया प्रस्तरोपरि, पद्मं कमलं, विकसति स्फुटति, यद्येवमसम्भाव्यमपि सम्भवेदित्यर्थः, पुनः किन्तु, सज्जनानां साधुजनानां भाषणं वाक्यम्, अन्यद् अन्यथाभूतं, न भवति। मालिनी वृत्तम्॥२५३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति चतुर्विंशोपाख्यानम् ।

**\_\_\_\_\_\_\_\_\_\_\_\_\_\_**



अथ अनावृष्टिवारणोपायवर्णनं नाम  
पञ्चविंशोपाख्यानम्।

![](../books_images/U-IMG-17215842113.jpg)

 अथ पुनरपि राजा यावत् सिंहासनमारोढुम् अचेष्टत, तावदन्यया पुत्तलिकया तं निवार्य उक्त, —“भो राजन्! यस्य विक्रमस्येव औदार्य्यादिगुणाः सन्ति, तेनैव अस्मिन् सिंहासने उपवेष्टव्यम्”। भोजेनोक्तं, — “भोः पुत्तलिके! कथय विक्रमस्य औदार्य्यादिगुणवृत्तान्तम्”। सा अब्रवीत्, — “श्रूयतां राजन्! विक्रमादित्ये राज्यं शासति, एकदा कश्चित् ज्योतिषिकः समागत्य राजानमुद्दिश्य, —

**"सूर्य्यः**

**शौर्य्यमथेन्दुरिन्द्रपदवीं सम्मङ्गलं मङ्गलः  
सद्बुद्धिञ्चबुधो गुरुश्चगुरुतां शुक्रः सुतं मं शनिः।  
राहुर्बाहुबलं करोतु नियतं केतुः कुलस्योन्नतिं  
नित्यं प्रीतिकरा भवन्तु भवतां सर्वेऽनुकूला ग्रहाः"॥२५४॥**

 इत्याशिषमुक्तापञ्चाङ्गानि (च)कथयामास।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

अशीःश्लोकमाह, सूर्य्यइति। —सूर्य्यःनियतं सदैव, शौर्य्यं पराक्रमं करोतु; अथ तथा, इन्दुः सोमः, इन्द्रपदवीम् इन्द्रतुल्यसम्पदंकरोतु; मङ्गलः मङ्गलग्रहः सम्मङ्गलंप्रार्थितं कुशलं करोतु, ददातु इति यावत्; बुधः बुधग्रहः सद्बुद्धिम् उत्तमज्ञानं करोतु; गुरुःवृहस्पतिः, गुरुतां गौरवं करोतु; शुक्रः शुक्रग्रहः सुतं पुत्रंकरतु, ददातु इत्यर्थः; शनिःशनिग्रहः शं मङ्गलंसुखं वा करोतु; राहुः राहुग्रहःबाहुबलं

बाड़ीःसामर्थ्यं करोतु; केतुः केतुग्रहश्चकुलस्य वंशस्य, उन्नतिम अभ्युदयं करोतु। सर्वेसकलाः, ग्रहाः अनुकूलाः प्रसन्नाः सन्तः, भवतां युष्माकं नित्यं सदा, प्रीतिकराः सन्तोषजनकाः भवन्तु जायन्ताम्। शार्दूलविक्रीड़ितं वृत्तम्॥२५४॥

(च) पञ्चाङ्ग्यनि— "तिथिर्वारश्च नक्षत्रं योनः करणमेव च। पञ्चाङ्गमेतद् विज्ञेयम्" इत्येवंलक्षणानि।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 अथ भूपतिः ज्योतिषिकमपृच्छत्, —“भो दैवज्ञ! अस्मिन् संवत्सर कीदृक् शुभमशुभं वा भविष्यति?” दैवज्ञ आह, — “अस्मिन् वर्षे राजा रविः, मन्त्री भौम[^403]ः, मेधाधिपोऽपि भौमः एव ; शनैश्चरो रोहिणीशकटं भित्त्वा (ज)यास्यति, तस्मात् सर्वथा अनावृष्टिभविष्यति। उक्तञ्च संहितायाम् (झ),—

[^403]: " भौमः— मङ्गलः ।"

**यदा ह्यर्कसुतो भुङ्क्ते रोहिणीशकटं खलु।  
भित्त्वा न वर्षात तदा मेघो द्वादश वत्मरान्॥२५५॥**

तथा च,—

**रोहिणीशकटमर्कनन्दनः  
चेङ्गिनत्ति रुधिरौघभाक् मही।  
किं ब्रवोमि न हि वारि सागरे  
सर्वलोक उपयाति संज्ञयम्॥२५६॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ज) रोहिणीशकटं—रोहिणीनक्षत्रस्य शकटाकारचतुस्तारात्मकं स्थानम्; तच्च वृषराशेः सप्तदशांश याम्यविक्षेपद्वयात् परं विद्यते। तथा च सूर्य्यसिङ्घान्तः, — "वृषे सप्तदशे भागे यस्य वाय्योऽंशकद्वयात्। विक्षेपोभ्यधिको भिन्द्यात् रोहिण्याः शकटन्तु सः॥" (सः,—ग्रहः) इति (सूर्य्य०८।१३)। भित्त्वा

— विदार्य्य, अतिक्रम्येत्यर्थः।

 (झ) संहितायां —नानाविषयसम्बलितज्योतिषग्रन्थभेदे, तथा च बृहत्संहितायां — "ज्योतिःशस्रमनेकभेदविषयं स्कन्धत्रयाधिष्ठितं, तत्कार्त्स्नोपनयस्य नाम मुनिभिः सङ्कीर्त्त्येति संहिता" इति।

 शनैश्चरस्य रोहिणोशकटभेदात् अनावष्टिजनकत्वे प्रमाणमाह, यदेति ।—अर्कसुतःसूर्यपुत्रः शनिः, यदा हि यदैव, रोहिणीशकटं रोहिणीनक्षत्रं, भित्त्वाभुङ्क्ते अर्थात् शनिग्रहः यदा रोहिण्याम् अवतिष्ठते, तदा खलु निश्चितं द्वादश वत्सरान् द्वादश वर्षाणि व्याप्य इत्यर्थः, मेघो जलदो, न वर्षति दृष्टिपातो न भवतीत्यर्थः। पध्यावक्त्रंवृत्तम्॥२५५॥

 तत्रैव प्रमाणान्तरमाह, रोहिणेति। अर्कनन्दनः शनिः वेद यदि, रोहिणीशकटं रोहिणीनक्षत्रस्य शकटाकृतिस्थानं, भिनत्ति भित्त्वां गच्छति, तदा मही पृथिवी, रुधिरौधभाक् रुधिरधारासमूहवतीभवति; किं ब्रवीमि इतः किमधिकं कथयामि?

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



मतान्तरे च—

**यदा भिनत्ति मन्दोऽयं रोहिण्याः शकटं तदा।  
वर्षाणि द्वादशानीह वारिवाहो न वर्षति”॥२५७॥**

 एतद्दैवज्ञवचनं श्रुत्वा राजा अब्रवीत्, —“तस्याऽवर्षणस्यकोऽपि प्रतिकारोपायोऽस्ति न वा?” दैवज्ञेनोक्तं, —“कुतो नास्ति? किमपि ग्रहहोमादिकं क्रियते चेत् दृष्टिर्भविष्यति”।

 ततो राजा विक्रमः श्रोत्रियान्[^404] ब्राह्मणान् आहूय, तेषां पुरतः दैवज्ञमुखात् श्रुतं पूर्ववृत्तान्तम् उक्ता, तैर्होमं कारयितुमारब्धवान्। ततस्तैः सर्वाऽपि होमक्रिया सम्पूर्णं सम्पादिता। राज्ञा च द्रव्यान्न-वस्त्रादिना ब्राह्मणाः सन्ताषिताः; दश दानानि (ट)च दत्तानि। तदनन्तरं भूरिदानेन दीनाम्धबधिरपङ्ग्वनाथादयोऽपि सन्तोषिताः; परं वृष्टिर्नाभूत्। तदभावेन सर्वे लोकाः दुर्भिक्षपीड़िता बुभुक्षिताः (ठ)परं क्लेशमगच्छन्। राजाऽपि तेषां दुःखेन स्वयमतिदुःखितः सन्,

[^404]: "श्रोत्रियान् —वेदज्ञान् ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सागरे समुद्रे, वारि जलं, न हि नैव स्यात्, समुद्रेऽपि जलाभावः भवेत्; ततश्च सर्वलोकः सं&यं नाशम्, उपयाति प्राप्नोति। एवं सति दुर्भिक्षपीड़िताः सर्वे म्रियन्ते इति भावः। रथोद्धता वृत्तम्॥२५६॥

 अस्मित्रेवार्थे मतान्तरम् उदाहरति, यदेति। —



यदा अयं मन्दः शनिग्रहः, रोहिण्याः शकटं भिनत्ति रोहिणीनक्षत्रमतिक्रम्य यातीत्यर्थः, तदा वारिवाहःमेघ, इह पृथिव्यां द्वादशामि वर्षाणि ( कवीनां निरङ्गशत्वात् “द्वादशानि” इति प्रयोगः) द्वादशवत्सरान् व्याप्य, न वर्षति अनावृष्टिःभवतीत्यर्थः। पथ्यावक्त्रंवृतम्॥२५७॥

  (ट) दश दानानि — "कलकाश्च तिला नागा दासीरथमहीगृहाः। अन्या च कपिला धेनुर्महादानानि वै दश॥" इत्युक्तदशविधदानानि।

 (ठ) दुर्भिक्षपीड़िताः, —भिक्षाया अभावः\[अर्थाभावेऽव्ययीभावः
अदन्तत्वादम्, तेन "दुर्भिक्षम्" इत्यादि च सिद्धम्; तद्यथा— "दुर्भिक्षे राष्ट्रविप्लवे" इति\] तेन पीड़िताः मर्द्दिताः। बुभुक्षिताः,— क्षुधिताः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



एकदा यज्ञशालायां[^405]समुपविष्टो यावच्चिन्तयति, तावत् अशरीरिणीवाग् उदचरत्, —“भो राजन्! पुरः स्थितदेवालयनिवासिनी देवी ते आशां पूरयिष्यति। अस्या देवतायाः पुरतः द्वात्रिंशल्लक्षणयुक्तस्य पुरुषस्य शिरः छित्त्वा बलिः[^406]दीयते चेत, वृष्टिर्भविष्यति”।

[^405]: "यज्ञशालायां—यज्ञाय शाला गृहं तस्यां, यज्ञमण्डपे इत्यर्थः ।"

[^406]: " बलिः,— पूजा, उपहारो वा ।"

 तदाकर्ण्य राजा आत्मानमेव द्वात्रिंशल्लक्षणयुक्तं पुरुषम् अवधार्य्यदेवालयं गत्वा देवीं प्रणम्य यावत् खङ्गंस्वशिरम्छेदार्थं दधाति, तावद्देवतया तया खङ्गेधृतो भणितश्च, —“भो राजन्! तत्र औदार्य्येण प्रसन्नाऽस्मि वरं वृणीष्व"। राजा वदति, —“भोः देवि! यदि मयि प्रसन्नाऽसि, तर्हि इमामनाष्टष्टिं निवारय"।देवतयाऽपि "तथा भविष्यति” इत्युक्त्वा तिरोदधे[^407]। ततो राजा देवालयात् निर्गत्य यावत् निजपुरीमागन्तुं प्रवृत्तः, तावदेव अम्बरप्रदेशःघनाघनैरावृतः मुहुर्मुहुः श्रवणभीषणवज्रनिर्घोषैः शिखण्डिनां मोदमुत्पादयन् दिव्योदकपिपासून् चातकान् उन्मुखयन्, चपलाविकाशैः दिगन्तरालमुद्भासयन्, करिशुण्डाकारस्थूलधारवर्षपैः सरस्तड़ागादीन् उत्पूरयन्, सर्वप्राणिनां क्लेगमपाकरोत्। ( त ) तद्दृष्ट्वा हर्षातिशयो राजा निजसभामागतः"।

[^407]: "तिरोदधे —अन्तर्हितम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

( स ) अम्बरप्रदेशः,— नभोमण्डलम्। घनाघनैः, —वर्षुकमेघैः; \[" हन्तेर्धत्वञ्च" इति वार्त्तिकेन हन्धातीःअचि धत्वम्, अभ्यासस्य उत्तरस्य त्वभ्यासाश्चेति कुत्वम् \]। आवृतः,—आच्छन्नः सन्। मुहुर्मुहुः, — पुनः पुनः । श्रवणेति। —श्रवणे श्रुतिविवरे, भीषणःदारुणः, भीतिप्रद इत्यर्थः, यः वज्रनिर्घोषः कुलिशपतनशब्दः तैः। शिखण्डिनां—मयूराणाम् । मोदं—हर्षम्। उत्पादयम्—संजनयन्। दिव्योदकपिपासून् — मेघजलं पातुमिच्छून्। चातकान् — तदाख्यपविविशेषान्। उन्मुखयन्—उर्ध्व-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 इमां कथां कथयित्वा पुत्तलिकया भणितं, "भो राजन्! यदि त्वयि एवं धैर्य्यंपरोपचिकीर्षा[^408] च विद्यते, तर्हि अस्मिन्सिंहासने समुपविश"। राजा तूणीं स्थितः।

[^408]: "परोपचिकीर्षा—परोपकारेच्छा।"

\[ इति विक्रमाकंचरिते सिंहासनोपाख्याने अप्सरा-भोजसंवादे अनावृष्टि-  
वारणोपायवर्णनं नाम पञ्चविंशोपाख्यानम् \]॥२५॥

**\_\_\_\_\_\_\_\_\_\_\_\_\_\_\_**

**अथ कामधेनुसंवादो नाम षड्विंशोपाख्यानम्।**

**![](../books_images/U-IMG-172163082313.jpg)**

 पुनरपि राजा यावत् सिंहासनं समुपवेष्टमुपचक्रमे, तावदन्यया पुत्तलिकया प्रतिरुध्य उक्तं, –“भो राजन्! अस्मिन्सिंहासने स एव उपवेष्टुं योग्य[^409]ः, यस्य विक्रमस्येवौदार्य्यादयो गुणाः सन्ति। तदाकर्ण्य भोजेनोक्त, – “भोः पुत्तलिके! कथय तस्य विक्रमस्यौदार्य्यादिगुणवत्तान्तम्”।  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

[^409]: "योग्यः, —उपयुक्त इत्यर्थः ; [ योगम् अर्हति इति यत् योग्यः, न तु युज्-धातोः ण्यत् कर्त्तरि तदविधानात् ] ।"

सुखान् कुर्व्वन्, (मधोदये चातकाः सज्जलपानार्थमुन्मुखा भवन्ति, भूस्थं अलं न पिबन्ति इति प्रसिद्धिः)।चपलाविकाशैः, —तड़िद्विद्योतनैः। दिगन्तराल—दिशां मध्यम्। उद्भासयन्—प्रदीपयन्। करिशुण्डेति।—करिशुण्डाकारा गजकरसहृशाः, स्थूलाःपृथुलाः, धाराःसम्पाताः यत्रतथाविधैः, वर्षणैःवारिपातनैः। सरस्तड़गादीन्—सरः,—सरोवरः, तड़ागः,—“प्रशस्तभूमिभागस्थोबहुमवत्सरोत्थितः। जलाशयस्तड़ागःस्यात्” इत्युक्तलक्षणः, तदादीन्। उत्पूरयन्—जलवेगेन उच्छूनयन्। सर्व्वप्राणिनां—समस्तजीवानाम्। क्लेशं—दुःखम्। अपाकरोत्—दूरीचकार, प्रशमितवान् इत्यर्थः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति पञ्चविंशोपाख्यानम् ।

**\_\_\_\_\_\_\_\_\_\_\_\_**



राज्ञैवं पृष्टा सा अब्रवोत्, —“भो राजन्! श्रूयताम्,—

औदार्य्यं–

दया–विवेक–धैर्य्यादिगुणैः[^410] अन्यो विक्रमसदृशो राजा भूमण्डले नास्ति। अन्यच्च तेन यदुच्यते तदन्यथा न क्रियते, यच्चित्ते तिष्ठति, वाचा तत्तथैव वदति, यद्वचने प्रकाशयति तत्तथैव करोति, अतोऽतीव सज्जनोऽयम्। उक्तञ्च—

[^410]: "औदाय्यति ।—औदार्य्यं महत्त्वं, दया परदुःखप्रहाणेच्छा, विवेकः सदसद्विचारः, धैर्य्यं मनसः स्थैर्य्यं तदादिभिः गुणैः।"

**यथा चित्तं तथा वाक्यं, यथा वाक्यं तथा क्रिया।  
चित्ते वाचि क्रियायाञ्च साधूनामेकरूपता॥२५८॥**

 एकदा सुरनगर्य्यम्[^411]
इन्द्रः सिंहासने उपविष्ट आसीत्। तस्य च सभायामष्टाऽशीतिसहस्राणि ऋषीणाम् आसन्। त्रयस्त्रिंशत्कोट्यःदेवता उपविष्टा अभवन्। तथा अष्टौ लोकपालाः, एकोनपञ्चाशम्मरुतः, द्वादशादित्याः, नारदः, तुम्बुरुः,(प)

[^411]: "सुरनगर्य्याम् —देवपुर्य्याम्, अमरावत्यामित्यर्थः ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 साधवः सर्वास्वेव अवस्थासु अकपटाःभवन्ति, न विषकुम्भपयोमुखवत् वाक् चित्तयोः भिन्नरूपा इति दर्शयितुं शिष्टाोक्तिमाह, यथेति।—चित्तं ममः, यथा यादृक्, वाक्यं वचनं, तथा तादृक् यथा यादृशं वाक्यं वचनं, क्रिया कार्य्यमपि, तथा तादृशमेव भवति; साधूनां सज्जनानां, चिन्ते मनसि वाचि वाक्ये, क्रियायां कार्य्ये च, एकरूपता समानता, भवतीति शेषः। इतः २६० सङ्ख्यकश्लोकपर्यन्तं पथ्यावक्त्रंवृन्तम्॥२५८॥

 ( प ) अष्टौ लोकपालाः, —इन्द्राग्नियमनिर्ऋतिवरुणवायुकुबेरेशानाह्वदिगधिपतयः; तथा चामरः, —"इन्द्रो वह्निः पितृपति, नैर्ऋतो वरुणोमरुत्। कुबेर ईशःपतयः पूर्वादीनां दिशां क्रमात्"॥ इति। एकोनपञ्चाशन्मरुतः,— एकोनपञ्चाशत्सङ्ख्यकवायवः, तेषां नामानि यथा वह्निपुराणे, —“१ एकज्योतिश्व २ द्विज्योतिः३ त्रिज्योतिः ४\] ज्योतिरेव च । ५ एकशक्रो६ द्विशक्रश्च ७ त्रिशक्रश्च ८ महाबलः॥ ९ इन्द्रश्च१०

गन्यट्टस्वश्च ततः ११ प्रतिसकृत्परः। १२ मितश्च १३ सम्मितश्चैव १४ सुमितचमहाबलः॥ १५ ऋतजित् १६ सत्यजिञ्चैव १७ सुषेणः१८ सेनजित् तथा। १९ अन्तिमित्रो—२० ऽनमितश्च २१ पुरुमित्रो२२ऽपराजितः॥ २३ ऋतश्च२४ ऋतवाहश्च

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



उर्वशो–मेनेका–रम्भा–तिलोत्तमा–मिश्रकेशी–घृताची–मष्जुघोषा–प्रियदर्शना-प्रभृतिदिव्यस्त्रियश्च[^412]उपविष्टा बभूवुः। सर्वोऽपि गन्धर्वाणां गणः[^413] उपविष्टोऽभूत्। तस्मिन्नवसरे तत्र नारदेन उक्तम्, —“अभ्रादिभूमण्डले[^414] तद्आदिः यस्य तादृशे भूमण्डले स्वर्गादित्रिभुवने इत्यर्थः।") विक्रमार्कसदृशः कीर्त्तिमान्,परोपकारी, महासत्त्वसम्पन्नोराजा नास्ति"। तस्य तद्वचनमाकर्ण्य सर्वे देवसभास्थिताः परं विस्मयं जग्मुः। तदा सुरभिः (म)अभणत्, —“कोऽत्र सन्देहः? विस्मयो वा कः? उक्तञ्च,—

[^412]: "दिव्यस्त्रियः,—अप्सरसः, सुराङ्गना इति यावत्"

[^413]: " गणः,— समूहः "

[^414]: "अभ्रादिभूमण्डले—अभ्रं सुरवर्त्म, आकाशमिति यावत्, ( आकाशे राजाऽसम्भवात् अत्रअभ्रशब्देन लक्षणया स्वर्गःबोध्यते

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

२५ धर्त्ता च २६ धरणो २७ ध्रुवः।२८ विधारणो नाम तथा २९ देवदेवो ३० महाबलः॥ ३१ ईदृक्षश्चाप्य- ३२ दृक्षश्चएते दश ३३ मिताशिनः। ३४ व्रतिनः ३५ प्रसदृक्षश्च३६ समरश्च ३७ महायशाः ॥ ३८ धाता ३९ दुर्गे ४० धिति ४१ भौमः ४२ त्वभियुक्तः ४३ त्वपात्सहः । ४४ घुति ४५ घपुरनाय्योऽथ ४६ वासः ४७ कामो ४८ जयो ४९विराट्॥ इत्येकीनाश्च पञ्चाशन्मरुतः पूर्वसम्भवाः” इति। द्वादशादिव्याः, द्वादशसूर्य्याः, विष्णुधम्मौत्तरे तेषां नामामि, यथा,—“ धाता मित्रोऽर्य्यमा रुद्रो वरुणः सूर्य्य एव च। भगो विवस्वान् पूषा च सविता दशमः स्मृतः॥ दशस्तथा त्वष्टा विष्णुर्द्वादश उच्यते”॥ इति। नारदः, — स्वनामख्यातदेवर्षिविशेषः। तुम्बुरुः, —“सुप्रिया चातिबाहुश्च विख्यातौ च हाहाहूहः। तुम्बुरुश्चेति चत्वारः स्मृता गन्धर्व्वसत्तमाः”॥ इति महाभारतीयादिपर्वोक्तगन्धर्वविशेषः, स च देवगायकः ।

 (म) सुरभिः,— कश्यपपुत्रीगोमाता; तथा च हरिवंशे ३य अध्याये कश्यपपत्नीकथने, —“सुरभिर्विनता चैव ताम्रा क्रोधवशा इरा" इति। ब्रह्मवैवर्त्ते प्रकृतिखण्डे४४ अध्याये च,— "गवामधिष्ठात्री देवी गवामाद्या गवां प्रसुः। गवां प्रधाना सुरभी गोलोके सा समुद्भवा॥" इति गवाद्यत्वमुक्तम्।

अभ्रादिभूमण्डले—अभ्रं सुरवर्त्म, आकाशमिति यावत्, ( आकाशे राजाऽसम्भवात् अत्रअभ्रशब्देन लक्षणया स्वर्गःबोध्यते ) तद्आदिः यस्य तादृशे भूमण्डले स्वर्गादित्रिभुवने इत्यर्थः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



दाने तपसि शौर्य्येच विज्ञाने विनये नये।  
विस्मयो न च कर्त्तव्यो बहुरत्ना वसुन्धरा॥२५९

॥

तथाच,—

**वाजि–वारण–लौहानां काष्ठ-पाषाण वाससाम्।  
नारी- पुरुष तोयानाम् अन्तरं महदन्तरम्"॥२६०॥**

 तत् श्रुत्वा इन्द्रेण सुरभिकन्या कामधेनु[^415]ःभणिता,“त्वं विक्रमस्य दया- परोपकारादीन् गुणान् निर्णेतुं मर्त्यलोकं गच्छ" इति।

[^415]: "कामधेनुः,— अभीष्टवस्तुदायिका सुरभिदुहिता, रोहिणीत्यपरनाम्ना स्वर्गहेतुरित्यर्थः। ।"

 ततः कामधेनुरत्यन्तदुर्बलं गोरूपं धृत्वा मर्त्त्यलोकं गच्छन्ती, यावत् विक्रमार्को मार्ग समायाति, तावत् स्वयम् अत्यन्तदुस्तरे पङ्क्ते निमग्ना स्वसमीपवर्त्तिना च केनचित् व्याघ्रेण सतृष्णमव-  

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

वसुन्धराया रत्नप्रसविनीत्वात् तत्सुतम्य विक्रमस्य परोपकारित्वादिगुणे न कोऽपि विस्मयः इति प्रतिपादयितुं प्रमाणश्लोकमाह, दानेति। —दाने दानविषये, तपसि तपस्याविषये, शौर्य्येपराक्रमविषये, विज्ञाने शास्त्रज्ञाने, विनये नम्रतायां, नये नीती 'च, विस्मयः न च कर्त्तव्यः नैव करणीयः; हि यतः, वसुन्धरा पृथिवो, बहुरत्ना बहुविधरत्नशालिनी। अतः तस्याः सर्व्वमातृस्वरूपतया सर्व्वस्मिन्नेव सर्व्वगुणसम्भव इति भावः॥२५९॥

 एकजातीयेषु सर्वेष्वेव पदार्थेषु उत्कृष्टापक्कष्टभेदन परस्परतारतम्यसत्त्वेऽपि मानवादिषु एवं कश्चिद्विशेषः परिलक्ष्यते यत्, गुणगतीत्कर्षापकर्षयोः प्रभूततारतम्यवशात् एतेषु केचित् अग्निन्नजातीय अपि पृथगिव परिलक्ष्यन्ते; असो मानवेऽपि विक्रमे तादृशं गुणोत्कर्षमालोक्य न विस्मयनीयमित्येव वक्तुमाह, बाजीति। —बाजिनाम् अश्वानां, वारणानां गजानां, लौहानां धातुद्रव्यविशेषाणां, काष्ठानां दारुणं, पाषाणानां प्रस्तराणां, वाससा वस्त्राणाञ्च नारीणां स्त्रीयां, पुरुषार्था मराणाञ्च, तोयामां जलानामपि, अन्तरम् एकजातीयेष्वपि प्रभेदः महदन्तरं महान् प्रभेद गुणगृतविशेषपार्थक्यावगाहि प्रत्यर्थः भवतीति शेषः॥२६०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



लोकितेत्येवं स्वमायया[^416] आत्मानमतिविपत्रमदर्शयत्; राजानं दृष्ट्वा च कातरं शब्दं चकार। एवं तत् कातरोक्तिश्रवणविदलितप्रायहृदये राजनि तां गां पङ्गात् उत्थापयितुं प्रयत्नं कुर्व्वाणे, सूर्योऽस्तं गतः। अथ क्रमेणान्धकारमयी रात्रिरप्यागता। सोऽपि अनाथां तां गां रक्षन् तत्रैव स्थितः। एवं निशाऽवसानमभूत्। ततः सूर्य्येदये जाते सा गौः तस्य राज्ञोदयाधैर्य्यादिगुणान् निरीक्ष्यस्वयमेवोत्थिता राजानमवदत्, – “भो राजन्! अहं कामधेनुः; तव दयादिगुणान् परोक्षितुं स्वर्गात् समागता; स्वयमेत्य प्रत्ययश्च[^417] दृष्टः। त्वत्सदृशो दयापरो राजा भूतले नास्ति। तव अनेन गुणेन अहं प्रसन्नाऽस्मि, वरं वृणीष्व"।

[^416]: " मायया—ऐन्द्रजालिकशक्त्या"

[^417]: " प्रत्ययः,— निश्चयः"

 राजा भणितं,—"त्वत्प्रसादात् मयि क्वचिदपि न्यूनता नास्ति, तत् किं मया प्रार्थ्यते?” तथोक्तं— “मम वाक्यं कथमपि निष्फलं न भवति, तस्माद् अहं तव समीपे एव तिष्ठामि "इत्युक्ताराज्ञा सह निरगच्छत् ।

 ततो राजा यावत् तया सह मार्गे गच्छति, तावत् ब्राह्मणः कश्चिदागत्य—

**"सानन्दं नन्दिहस्ताऽऽहतमुरजरवाऽऽहूतकौमारबर्हि-  
त्रासान्नासाग्ररन्ध्रंविशति फणिपतौ भोगसङ्कोचभाजि।**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



विनायकस्य विघ्नेशत्वात् स सर्वविधेभ्यः विघ्नेभ्यः पातुं समर्थः इत्यभिप्रेत्य तल्लोलावर्णनमूलकमाशौःश्लोकमाह, सानन्दमिति ।—शूलपाणेःशिवस्य, ताण्डवे नृत्यकाले, सानन्दं यथा तथा नन्दिनःशिवानुचरस्य हस्ताभ्यां कराभ्यां आहतस्य ताड़ितस्य, मुरजस्य मृदङ्गस्य, रवेण शब्देन आहूतःमेघगर्ज्जनभ्रमेण समागत इत्यर्थः, यःकौमारबर्हिः कार्त्तिकेयस्य वाहनं मयूरः, तस्मात् त्रासात् भयात् हेतोः, फणिपतौसर्पराजे, भोगसङ्कोचभानि फणसङ्कोचकारिणि, एवं नासाग्ररन्ध्रं गणेशस्य नासिकाविवरं,

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



गण्डोड्डोनालिमालामुखरितककुभस्ताण्डवे शूलपाणे-  
र्वैनायक्यश्चिरं वो वदनविधुतयः पान्तु चीत्कारवत्यः”॥२

**६**

१॥

इत्याशिषं प्रयुज्याऽब्रवीत्—“भो राजन्! भाग्यादरिद्रोऽहम् उदरान्नसंस्थानार्थं दिवानिशमितस्ततो भ्रमामि पश्यामि च निरन्तरं सर्वान् कातरदर्शनेन, परं दुर्भाग्यात् मां केचन न पश्यन्ति। उक्तञ्च—

**दारिद्राय नमस्तुभ्यं सिद्धोऽहं त्वत्प्रसादतः।  
पश्याम्यहं जगत् सर्वं न मां पश्यति कश्चन॥२६२॥**

 यस्तु दारिद्र्यमुद्रितः[^418], तस्य गृहे सर्वदा सूतकमेव[^419] भवति। तथा चोक्तम्,—

[^418]: "दारिद्र्येण —निर्धनतया, मुद्रितः समुङ्कचितः, आच्छन्न इति यावत्।"

[^419]: "सूनकं—जननाशौचम् "

**स्वग्रासं पथिकाय देहि सुभगे! नो नो गिरो निष्फलाः  
कस्मात्? ब्रूहि, सखे! नु सूतकमिदं कालावधिर्नास्ति किम्?।**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

विशति गच्छति सति, गण्डात् गणेशस्य कपीलदेशात्, उड्डीना उत्पतिता, या अलिमाला भ्रमरपङ्क्तिः, तथा मुखरिताः शब्दिताः ककुभः दिशःयासु ताः तादृश्यः, विनायको गणशःतत्सम्बन्धिन्यः, तदीया इत्यर्थः, चीत्कारवत्यः कातरशब्दसहिताः, (सम्भ्रमवशादिति भावः) वदनविधुतयः नासारन्ध्रप्रविष्टसर्पत्वात् मुखकम्पनानि कर्त्तपदमेतत् \] वःयुमान्, चिरं पान्तु रक्षन्तु। स्रग्धरा वृतम्॥२६१॥

 अणिमादिमिद्धः पुरुषः यथा सर्वेषामदृश्योभवितुं शक्नोति, तथा स च सर्व्वानेव पश्यति, दारिद्र्यंसिद्ध्याअहमपि तद्वत् सिद्धो जात इति वक्तुं तादृशादृश्यतासिद्धिकारणं दारिद्र्यंस्तौति, दारिद्र्यायेति। —दारिद्र्याय दैन्याय, तुभ्यं नमः—हे दारिद्रा! त्वामहं नमस्करोमीत्यर्थः, ( यतः ) त्वत्प्रसादतः त्वदनुग्रहात् अहं सिद्धः सिद्धिं प्राप्तः,( यतः ) अहं सिद्धवत् सर्व्वं जगत् जगद्वासिनः सर्वान् जनानित्यर्थः, पश्यामि, किन्तु कश्चन कीऽपि जनःमां दरिद्रंसिद्धमिव न पश्यति न अवलोकयति; दर्शने प्रार्थनाशङ्कया सर्वे अन्यतोमुखा भवन्तीति भावः। पथ्यावक्त्रंवृत्तम्॥२६२॥

 अशुवेरिव दरिद्रस्य आतिथेयादिष्वपि नाधिकारः इति दम्पत्योरुक्तिप्रत्युक्तिश्छ

लेन

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



यावज्जीवमिदं न याति विषमं पुत्रोद्भवं सूतकम्,  
को जातो मयि सर्ववित्तरहिते? दारिद्र्यनामा सुतः"॥२६३॥

 राज्ञोक्तं,—“भो ब्राह्मण! किं याचसे?" ब्राह्मणेनभणितं,—“भो राजन्! भवान् आश्रितकल्पवृक्षः[^420]; यावज्जीवं मम दारिद्र्यविच्छित्तिः[^421] यथा भवति, तथा विधेयम्”। राज्ञोक्तं, —“तर्हि द्वयं कामधेनुस्तव ईप्सितं दास्यति, इमां गृहाण” इत्युक्ता तस्मै तां कामधेनुं प्रादात्। ब्राह्मणः स्वर्गसुखंगतः[^422]इवतां कामधेनुं गृहीत्वा निजस्थानं जगाम; राजाऽपि निजनगरीमगात्”।

[^420]: "आश्रितेति ।—आश्रितानां जनानां कल्पवृक्ष इव, प्रार्थितवस्तुदायकत्वात् ।"

[^421]: " दारिद्राविच्छितिः,—दारिद्र्यनाशः।"

[^422]: "गवः,— प्राप्तः ।"

 इमां कथां कथयित्वा पुत्तलिका भोजराजं जगाद, —"भी  

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

दर्शयति, स्वग्रासमिति।—तत्रादौ पत्नीमामन्त्र्यपतिराह, —हे सुभगे पतिसौभाग्यवति! पयिकाय अध्वगाय, अभ्यागतननाय इत्यर्थः, स्वग्रासं निजखाद्यं, देहि अर्पय; तदाकर्ण्यपत्नी प्रतिवक्ति, नोइति।— नो नो नैव नैव, गिरः तववाक्यानि, निष्फलाःनिरर्थकाः जाता इति शेषः; पतिः पुनः पृच्छति, कस्मादिति, —कस्मात् कुत एतत्? ब्रूहि कथय; पत्नो उत्तरयति, सखे इति,—तु भोः सखे! सूतकमिदं जननाशौचं जातमित्यर्थःभूयोऽपि पतिः पृच्छति, कालेति,—अस्य च कालावधिः दशाहादिकालनियमः, नान्ति किम्? ततः पत्नी उत्तरयति, यावदिति,—यावज्जीवं जीवन-कालपर्य्यन्तस्थायि, अत एव विषमं विजातीयमित्यर्थः पुत्रमात्रजनने हि यादृशम् अशौचम्, एतत्पुत्रजनने तु न तादृशमिति भावः, इदं वर्त्तमानमित्यर्थः, पुत्रोद्भवंपुत्रोत्पतिजन्यं सूतकं, न याति नापगच्छति, चिरस्थायि एतत् जननाशौचमित्यर्थः; एतदाकर्ण्यं भूयोऽपि भर्त्ता पृच्छति, क इति—सर्ववित्तरहिने सकलधनवर्ज्यिते मयिमट्गृह इत्यर्थः, को जात उत्पन्नः? पुनःपुत्रो प्रतिवक्ति, दारिद्र्येति—दारिद्र्यनामा सुतः दारिद्र्यनामकः कश्चित् पुत्रो जातः इति पूर्वेण अन्वयः। शार्दूलविक्रीडितं वृत्तम्॥२६३॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_-



राजन्! त्वयि एवमौदार्यं यदि विद्यते, तर्हि अस्मिन् सिंहासने समुपविश”। राजा तूष्णीम्[^423] प्रभूत्।

[^423]: "तूष्णीं—मौनम्।"

\[ इति विक्रमार्कचरिते सिंहासमीपाख्याने अप्सरा-भोजसंवादे कामधेनु-  
संवादो नाम षड्विंशोपाख्यानम् \] ॥२६॥

**\_\_\_\_\_\_\_\_\_\_\_\_**

अथ द्यूतकारसंवादो नाम सप्तविंशोपाख्यानम् ।

![](../books_images/U-IMG-1721283043158.jpg)

 पुनरपि राजा सिंहासने उपवेष्टुं यावत् प्रायतत, तावदन्या पुत्तलिका तं निवार्य्याऽभणत्, – “भो राजन्! यस्य विक्रमस्येव दयादाक्षिण्यौदार्य्यादयो गुणाः सन्ति, सोऽस्मिन् सिंहासने उपवेष्टुं क्षमः”। राज्ञोक्तं, – “भोः पुत्तलिके! कथय तस्य विक्रमस्य दायादाक्षिण्यौदार्य्यादिगुणवत्तान्तम्”।

 सा अब्रवीत्, — “श्रूयतां राजन्! विक्रमी राजा कदाचित् पृथिवीं पर्य्यटन नगरमेकमगमत्। तत्रत्यो राजा अतीव धार्मिकः, श्रुति-स्मृतिविहितानुष्ठानपरः, तत्र स्थितान् ब्राह्मगादिचतुर्वर्णान् सम्यक् प्रतिपालयति स्म। तत्रत्यः सर्वो लोकः सदाचाररतः, अतिथिप्रियः, (ख) दयापरश्चासीत्। राजा विक्रमः 'दिनत्रयं दिनपञ्चकं वा अत्र स्थास्यामि' इति कृत-  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

**इति षड्विंशोपाख्यानम् ।**

**\_\_\_\_\_\_\_\_\_\_\_\_**

 (ख)अतिथीति। — पतति गच्छति, न तिष्ठतीति अतिथिः\[ "ऋतन्धञ्जि" उ० ४ पा०२ सू०) इति अतधातोरिथिन्\] स प्रिय वत्सलो यस्य

सः, अतिथिवत्सश्च इत्यर्थः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



निश्च‌यः, कञ्चन अतिमनोहरं देवालयं गत्वा, तत्रत्यं देवं नमस्कृत्य रङ्गमण्डपे (ग) उपविष्टः।

 अत्रान्तरे कश्वित् राजकुमार इवअतिमनोहररूपः दुकूलवस्त्रधारी[^424], नानाऽऽभरणालङ्कृतशरीरः कुङ्कुम-कर्पूर-कस्तूरीमिश्रितैः चन्दनैर्विलिप्ततनुः वयस्यैः सह तत्रागत्य, कियत्कालं नाना[^425]विधकामकथाप्रस्तावविनोदादिकं[][^425]विधाय, पुनस्तैः सह तस्मात् निर्गतः। राजाऽपि तं दृष्ट्वा 'कोऽयम्? 'प्रति मनसि विचारयन् स्थितः।

[^424]: " दुकूलवस्त्रधारी - क्षौमवस्त्रपरिधायी, सुचिक्कणवस्त्रपरिहित वा।"

[^425]: "नानेति । नानाविधाः बहुप्रकाराः, कामकथाः अरविषयकालापाः, तासां प्रस्तावेन प्रसङ्गेन, यः विनोदः चित्तरञ्जन, तदादिकं तत्प्रभृतिकम् ।"

  ततो द्वितीयदिने, स एव एकाकी, वस्त्रादिरहितः, कौपीनमात्रशेष[^427]ःसन् समागत्य, देवालयस्य रङ्गमण्डपे प्रपात। राजा तं दृष्ट्वा भणति, –“भोः सदाशय! पूर्वेद्यु[^428]ःत्वम् अलङ्कृतशरीरो राजकुमार इव वयस्यैः संसेव्यमानोऽत्रसमागतः, अद्य कथमोदृशीं कष्टां दशां प्राप्तोऽसि?” तेनोक्तं, —“भोः स्वामिन्! किमुच्यते? अहं पूर्वद्युस्तथैव आसम्; इदानीं दैवयोगात् एवं जातोऽस्मि। तथा हि—

[^427]: "कौपीनेति। —कौपीनमात्रंजीर्णवस्त्रखण्डमात्र शेषः यस्य तथाविधः।"

[^428]: " पूर्वद्युः, पूर्वस्मिन् दिवसे ।"

**ये वर्द्धिताः करिकपोलमदेन भृङ्गाः  
प्रोत्फुल्लपङ्कजरजः सुरभीकृताङ्गाः।**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ग) रङ्गमण्डपे— देवसम्मुखवर्त्तिनि नाट्यादिकरणस्थाने "नाटमन्दिरे" इति वङ्गभाषा।

 देवस्य अचिन्त्यशक्तिकत्वात् प्राणिनां सम्पदि विपदि वा न किश्चित् स्वतन्त्र्यमस्ति, भाग्यात् सर्वमेव भवितुमर्हति इति वक्तुमाह ये इति। ये भृङ्गाः भ्रमराः, करिणांगजानां कपोलमदेन गण्डस्तुतेनमदजलेन, वर्द्धिताःवृद्धिं प्राप्ताः, एवश्च प्रोत्कुज्ञानां

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



**ते साम्प्रतं प्रतिदिनं क्षपयन्ति कालं  
निम्बेषु चार्ककुसुमेषु च दैवयोगात्॥२६४॥**

तथा च—

**सरससरकारपालीपरिमलकेलीपरायणी मधुपः।  
अधुना हतविधिवशादर्कवने शरभसङ्कुले भ्रमति॥२३५॥**

तथा च,—

**ये वर्द्धिताः कनकपङ्कजरेणुमध्ये  
मन्दाकिनीविमलमौरतरङ्गभङ्गे।  
से साम्प्रतं विधिवशात् कलहसपोताः  
शैवालजालजटिलं जलमाश्रयन्ति॥२६६॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

प्रस्फुटितानां, पङ्कजानां पद्मानां रजोभिः सुरभीकृतानि सुगन्धीभृतानि, अङ्गानि येषां ते तादृशा आसन्, तेतादृशाःभृङ्गाः, साम्प्रतम् इदानीं, प्रतिदिनं प्रत्यहं दैवयोगात्विधिवशात् निम्बेषु निम्बपुष्पेषु तथाऽर्ककुसुमेषु च, कालंक्षपयन्ति यापयन्ति। भाग्यान् कदाचित् विपुलसुखसम्भोगसंवर्द्धिता अपि दुर्भाग्यस्यालड़नीयप्रभाववशेन सहसा दुःखदुतरपङ्के निमज्जन्तीत्यही दुर्विभाव्यप्रभावा नियतिरिति भावः। वसन्ततिलकं वृत्तम्॥२६४॥

 अमुमेवार्थं प्रकारान्तरेमाह, सरसेति। —सरसा मधुमयी, या सहकारपाली आम्रमञ्जरीसमूहः, तस्याः परिमले सुगन्धे, ( यद्यपि "विमर्द्दोत्येपरिमलः" इत्यमरोक्तिः, तथाप्यत्र लक्षणया परिमलभब्दः सामान्यतः सौगन्ध्यमात्रे प्रयुक्तः ) केलीपरायणःक्रीड़ासक्तः, मधुपः भ्रमरः, अधुना इदानीं, हतविधिवशात् दुर्दैववशात, शरभसङ्कुले पतङ्गव्याप्ते, अर्कवने भ्रमति पर्य्यटति। आर्य्याव्रतम्॥२६५॥

 प्रकारान्त दर्शयति ये इति।— मन्दाकिन्याः स्वर्गङ्गायाः, विमलभ्य निर्म्मलस्य, नीरश्चजलस्य, तरङ्गभङ्गे स्रोतसीत्यर्थः, कनकपङ्कजानां स्वर्णपद्मानां रेणमध्ये, परागाभ्यन्तरे, ये कसहंसपीताःराजहंसशावकाःवर्द्धिताःपूर्वं वृद्धिं प्राप्ताः, सामन्तव् इदानीं,तेकलहंसपोता, विधिवशाद् दुर्द्दैवपयोगात, शैवालजालैःजलनीलीसमुहैः, कटिलं व्याप्तं, जलम् आश्वयन्ति शरणं लभन्ते। वसन्ततिलकं वृत्तम्॥२६६॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अपि च,—

वातान्दोलितपङ्कजच्युतरजः पुष्नाङ्गरागोज्ज्वलो  
यः शृखन् कलकूजितं मधुलिहां सञ्जातहर्षः पुरा।  
कान्ताचञ्चुपुटाञ्चलस्थितविसग्रासग्रहेऽप्यक्षमः  
सोऽयं सम्प्रति हंसको विधिवशात् शम्बूकमन्विष्यति॥२६७॥

 अन्यश्च, —कर्म्मणा नियमितो[^429]जनः किं कष्टं न प्राप्नोति? तथा चोक्तम्,—

[^429]: " नियमितः,—संयमितः, आबद्ध इति यावत्।"

दैवे समर्प्य चिरमञ्चितकर्म्मजालं  
सुस्थाः सुखं वसत किं परयाचनाभिः?।  
मेरुं प्रदक्षिणयतोऽपि दिवाकरस्य  
ते तस्य सप्त तुरगा न कदाचिदष्टौ ॥२६८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 प्रकारान्तरेमाह, वातेति।—पुरा पूर्वं यः हसः, मधुलिहां भ्रमराणां, कलकूजितं मधुरध्वमिं, शृण्वन् आकर्णयन् सञ्जातः सम्भूतः हर्षःप्रमोदः यस्य तादृशः एवच्च यः वातेन वायुना, आन्दोलितामा सञ्चालितानां, पङ्कजानां पद्मानां च्युतः गलितः, यः रजःपुञ्जः परागसमूहः, तेन यः अङ्गरागः शरीरानुरञ्जन, तेन उज्वलः दीप्तिशाली, तथा यश्चकान्तायाःनिजस्त्रियाःहंस्याः, चञ्चुपुटाञ्चले

चीटिपुटाग्रे, स्थितस्य विसग्रासस्य मृणालकवलस्य, ग्रहे ग्रहणेऽपि, अक्षमः, सौख्यसमृद्धिसमये आलस्यादिति भावः, आसीदिति शेषः, सोऽय हंसकः, विधिवशात् दुर्दैववशात्, सम्प्रति इदानीे, शम्बूकां क्षुद्रजलशुक्तिं,(“घोङ्वी” इति हिन्दी, “गुम्लो”इति वङ्गभाषा) जलजीवविशेषमिति यावत्अन्विष्यति मृगयते। दुर्दैवार्त्तानाम् आभिनात्यनियमरक्षये असामर्थ्यमेवेति भावः। शार्दूलविक्रीडितं वृत्तम्॥२६७॥

 दैवतन्त्रसुखदुःखयोः अवश्यम्भावित्वेन तयोर्लाभप्रतीकारार्थं बृहदायासः न कर्त्तव्यः, इति प्रमाणयितुं श्लोकमाह,दैव इति।—दैव पूर्वार्ज्जितकर्म्माधिष्ठातृदेव, चिरसञ्चितकर्म्मजालं बहुकालार्ज्जितक्रियाव्यापारसमूहं समप्यं आधाय, मुख्याः सुखासीनाः, निश्चिन्ताः सन्तः इति यावत्, यूयमित्यध्याहार्य्यं, सुखं सानन्दं, वसत तिष्ठत, परयाचनाभिः किम्? अन्यप्रार्थनाभिः किं प्रयोजनस्? न किमपीत्यर्थः। तदेव दृष्टान्तेन समर्थ्यते, मेरुमिति। —यथाहि, मेरुं स्वर्णगिरिं, प्रदक्षिणयतः सततंपर्य्यटतोऽपि



अपि च—

ब्रह्मा येन कुलालवत् नियमितो ब्रह्माण्डभाण्डोदरे  
विष्णुर्येन दशावतारगहने क्षिप्तो महासङ्घटे।  
रुद्रो येन कपालपाणिपुटको भिक्षाऽटनं कारितः  
सूर्य्योभ्राम्यति नित्यमेव गगने तस्मै नमः कर्म्मणे॥२६९

॥

अथवा,—

यद्धात्रा निजभालपट्टलिखितं स्तोकं महद्वा धनं  
तत्प्राप्नोति मरुस्थलेऽपि नियतं मेरौ ततो नाधिकम्।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

तस्य तथाविधोद्दामाध्यवसायिनःदिवाकरस्य सूर्य्यदेवस्य, अतितिम्मप्रभाववत इति भावः, ते प्राक्कल्पनियोजिताः, सप्त तुरगाः समसङ्ख्यकाश्वाः, न कदाचिदष्टौ कस्मिन्नपि समये अद्यावधि अष्टसङ्ख्यकाःन जाता इत्यर्थः। दैवतन्त्रेकार्य्येदेवानामप्यध्यवसायाः अकिञ्चित्कराः किमु मानवानाम्? इति निष्कर्षः। वसन्ततिलकं वृत्तम्॥२६८॥

 कर्म्मवश एव जीवःसुखदुःखे भुङ्क्ते इति दर्शयितुं तत्समर्थकं प्रमाणमुदाहरति, ब्रह्मेति।—ब्रह्मा विधाता, येन कर्म्मणा, कुलालवत् कुम्भकार इव, ब्रह्माण्डभाण्डोदरे ब्रह्माण्डरूपपात्रविशेषमध्ये, नियमितः सृष्टिकार्य्यसम्पादनार्थं बद्धः, नियोजित इति यावत् विष्णुः नारायणश्च, येन कर्म्मणा, महासङ्कटे महाक्लेशजनके, दशावतारगहने मीनकूर्म्मादिदशावतारग्रहणरूपकानने, क्षिप्रःनिपातितः; रुद्रः शिवश्च,येन कर्म्मणा, कपालं नरमतकास्थि, पाणिपुटे हस्ताञ्जलौ यस्य तादृशः, अर्थात् भिक्षापात्रहस्तः सन्, भिक्षाऽटनं भिक्षार्थमितस्ततो भ्रमणं, कारितः; सूय्यैश्च येन कर्म्मणेति शेषः, नित्यमेव प्रतिदिनमेव, गगने आकाशे, भ्राम्यति चरति, तस्मै एवमहुतशक्तिसम्पन्नाय कर्म्मणेअदृष्टाय नमः। कर्म्मैव सर्वकाय्यैसम्पादकमित्यर्थः। शार्दूलविक्रीड़ितं वृतम्॥२६९॥

 कर्म्मतन्त्रविधिलिपेरमार्ज्जनीयता दर्शयितुं श्लोकमाह, बद्धावेति।—धात्रा कर्म्मनियन्त्रा, यत् किश्चित्, स्तोकं स्वल्पं, महत् प्रचुरं वा, धनम् अर्थसमृद्धिरूपं, यस्य जनस्येत्यध्याहारः, निजभालपट्टलिखितं स्वललाटफलकविन्यासं, तत् तदेव, मरुस्थले निर्जलदेशे, असुलभवनादिप्रदेशेऽपि इति यावत्, नियतं निश्चितं प्राप्नोति लभते, स मानव इति शेषः, अदृष्टलिखितं निर्जनप्रदेशेऽपि चेष्टा विनैव उपादातुमर्हति

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तद्धीरो भव वित्तवत्सु कृपणां वृत्तिं वृथा मा कृथाः  
कूपे पश्य पयोनिधावपि घटो गृह्णाति तुल्यं जन्तम्॥२००॥

. राज्ञाभणितं,—“को भवान्? ”तेनोक्तम्, —“अहं देवदत्तो नाम द्यूतकारः (झ)"। राज्ञोक्तं, —"द्यूतक्रीड़ां जानासि त्वम्?” तेनोक्तं, —"द्यूतविद्याविषये अहं विचक्षणः। अन्यच्च, सारीक्रोड़ां चतुरङ्गक्रीड़ाञ्च (ञ)जानामि, परं सर्व्वमेव तदनर्थकं दैवमेव बलवदिति । उक्तञ्च—

शशिदिवाकरयोर्ग्रहपीड़नं  
गज भुजङ्गमयोरपि बन्धनम् ।  
मतिमताञ्चनिरीक्ष्य दरिद्रतां  
विधिरहो! बलवानिति मे मतिः”॥२७१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति भावः; मेरौसुमेदपर्व्वतं, स्वर्णभूमावपि इति भावः, ततः तस्माद्, अधिकम् अतिरिक्तं, न प्राप्नोति इति सारार्थः,\[विधावननुकूले सत्साहाय्येन रत्नभूमावपि वाधिकं लभ्यते इति व्यज्यते \], तत् तस्मात् हेतोः, धीरःभव धैर्य्यान्वित एधि, वित्तवत्सु धर्मशालिषु, कृपणां दीनां, वृर्त्ति व्यवहारं, याचनकपामित्यर्थः, वृथा मा कृषाःनकुरुष्व, धनार्थं तथा नेतस्ततःपर्य्यटेति यावत्। एतदेव दृष्टान्तेन समर्थयते, कृपेइति।—कूपे स्वानतभूगर्त्तेअतिक्षुद्र इत्यर्थः पयोनिधौमहार्णवेऽपि घटःकुम्भः, तुल्य सम, न तु न्यूनमधिकं वेत्यर्थः, जलं नीरं गृह्णाति धारयति, इति पश्य अव

लाक्ष्य,, त्वमिति शेषः। "ललाटरेखा न मृषा कदाचित्” इति निष्कर्षः। शार्दूलविक्रीडितं वृतम्॥२७०॥

 (झ) द्युतकारः— द्यूतं "जुया" इति ख्यातां पाशकादिक्रड़ां करोति यः सः द्यूतकारः।

 (ञ) सारीक्रीड़ा—पाशककोड़ाम्। चतुरङ्गक्रीडां—रक्तहरितपीतञ्चचानश्वरूपाणिचत्वारि नलखरूपाणि क्रीड़ासाधनानि अङ्गानियत्रक्रीड़ायां तादृशी क्रीड़ामित्यर्थ, "चतुराज्ञी" इति ख्याताम्। एतत्क्रीड़ानिधिस्तु तिथित्त्व द्रष्टव्य।

 दैवमेव सर्वत्रबलवत्, न कोऽपि कथमपि हैवमुञ्जङ्गितुं समर्थः इति प्रतिपादयितुं दृष्टान्तश्लोकमाह शशीति।—शशिदिवाकरयोः चन्द्रसूर्य्ययोः, सहपीड़न राहुग्रहकर्तॄकग्रासं, गजस्य करिणः, भुजङ्गमस्य सर्पव्य, सामर्थ्येन विवेणच अतिभीषणयोरपि

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 राज्ञोक्तं,—“भो देवदत्त! त्वमेवम् अतिप्राज्ञोऽपि कथम् अतिपापे द्यूतकर्माणि रतोऽसि?” तेनोक्त,—“प्राज्ञोऽपि पुरुषः कर्म्मणा[^430]प्रेर्य्यमाणः किं किं न करोति

[^430]: "कर्म्मणा—प्राक्तनेन इति शेषः।"

 राज्ञा भणितं,—“भो देवदत्त! द्यूतं महदापन्मूलम्; सर्वेषां व्यसनानाम्[^431] आश्रयो द्यूतमेव।

[^431]: " व्यसनानां—सुरावेश्यादीनां विपत्कारणानाम्।"

 उक्तञ्च,—

**भवनमिदमकीर्त्तश्चोरवेश्याङ्गनानां  
व्यसनपतिरुदारः सन्निधिः पापभाजाम्।  
विषमनरकमार्गः प्रज्ञया ह्यचको हि  
विमलविशदबुद्धिर्द्यृतमङ्गीकरोति?॥२७२॥**

 तस्मात् कारणात् महा[^432]पापानि सप्त व्यसनानि त्याज्यानि। उक्तञ्च,—

[^432]: "महति।—महत् पापम् अनर्थं येषु तानि महापापानि प्रभूतानिष्टकारकाणानि। सप्त व्यसनानि— वक्ष्यमाणानि द्यूतादीनि विपत्कारणानि।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

करिविषधरयोरित्यर्थः, बन्धनं संयमनं, मतिमतां बुद्धिशालिनां जनानां, दरिद्रतां दारिद्र्यञ्च, निरीत्य दृष्ट्वा, इति एवम्प्रकारा, मे मम, मतिः बुद्धिः भवति इति शेषः, यत् विधिः दैवमेव अहो आश्चर्य्यं बलवान् सर्व्वापेक्षया बलशाली। द्रुतवलम्बितं वृत्तम्॥२७१॥

 द्यूतस्य आपन्मूलतां व्यसनताञ्च प्रतिपादयति, भवनमिति।—इदं द्यतम्, अकीर्तेःअयशसः, चोरवेश्याङ्गनानां तस्कराणां वारवनितानां, "च" इत्यध्याहारः, भवनम् आश्रयभूतम्; उदारः महान्, व्यसनपतिः सर्वेषां मृगयादीनां व्यसनानां श्रेष्ठमित्यर्थः पापभाजांपापिष्टजनानां, सन्निधिः समागमकारणञ्च; विषमनरकमार्गःदुर्गमनिरयमार्गसदृशः,, अत्रजगति, विमला विशदा च बुद्धिःयस्य तादृशःनिर्म्मलबुद्धिसम्पन्नः, को हि को वाजनः, प्रज्ञया बुद्धिपूर्वकमित्यर्थः,द्यूतं पूर्वोक्तप्रकारकम् इत्यर्थः, अङ्गीकरोति स्वीकरोति? न कोऽपीत्यर्थः । मालिनी वृत्तम्॥२०२॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



द्यूत-मांस-सुरा-वेश्याऽऽखेट-चौर्य्य-पराङ्गनाः।  
महापापानि सप्तैव व्यसनानि त्यजेद् बुधः॥२७३॥

अन्यञ्च, —

यस्त्वेकव्यसनासक्तो निर्गमे च न पश्यति।  
किं पुनः सप्तभिर्युक्तो व्यसनैः सङ्कुलः पुमान्?॥२७४॥

तथा हि, —

द्यूतात् धर्म्मसुतः पलादिह वको मद्याद् यदोर्नन्दना-  
श्चोरः कामवशात् मृगान्तकरणात् स ब्रह्मदत्तो नृपः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 उक्तानि सप्त व्यसनान्याह द्यूतेति। द्यूतं पाशकक्रीडा, मांसं मांसभोजनं, सुरा मद्यपानं, वेश्या वारवनितामङ्गः, आखेटःमृगया, चौर्य्यंतस्करत्वं, पराङ्गना परस्त्री-कामना च एतानि महापापानि महापापजनकानि सप्त व्यसनानि विपज्जनक-कार्य्याणि, बुधः प्राज्ञो जनः, त्यजेत् वर्ज्जयेत्। पथ्यावक्त्रं वृत्तम्॥२७३॥

 एकस्मिन् व्यसनेऽप्यासक्तिः न शुभाय, अतः सर्वथैव तत् त्यज्यम् इति अभिप्रेत्य श्लीकमाह, य इति। — यस्तु जनः, एकव्यसमासक्तः व्यसनानामेकस्मिन्नप्युपरक्तः, स निर्गमे व्यसनात् उद्धारविषये न पश्यति न द्रष्टुं शक्नोति, उपायमिति शेषः, सप्तभिःसप्तप्रकारैः, व्यसनैः युक्तः उपेतः, अत एव सङ्कुलः विपन्नः, पुमान् पुरुषः, उपायं न पश्यतीति यत् तत् किं पुनः वक्तव्यम्? न किमपि इति। व्यसनैः सर्व्वविधविपत्तिमूलैः सङ्कुलः जनः यदाऽऽत्महितं न पश्यति, तन्न चित्रम् इति भावः। पथ्यावक्त्रंवृत्तम्॥२७४॥

  द्यूतस्यअनिष्टकारितां द्रढयितुं पुनरपि श्लोकमुदाहरति, द्यूतादिति।— इह जगति, धर्म्मसुतः युधिष्ठिरः, द्यूतात् द्यूतक्रीडावशात्; वकःवकनामकः कश्चित् राक्षसः पलात् मांसलोभात्; \[ पुरा वकनामकः कश्चित् राचसः एकचक्राख्यात् कुतश्चित् नगरात् प्रत्यहमेकं पुरुषमानीय भक्षयति स्म, युधिष्ठिरादयः कदाचित्तस्मिन्नेव नगरे कस्यचित् गृहिणी गृहे ऊषुः; अथ युधिष्ठिरादिषु भिक्षार्थंवहिर्गतेषु भीमेन सह कुन्तौ तत्र स्थिता। तम्मन्नेव दिने तस्यैव गृहिणी वारः समायात इति तं चिन्ताऽऽकुलं विलपन्तञ्च दृष्ट्वा, कुन्तो तस्य प्रतिनिधिरूपेण भीमं प्रेरयामास, भीमोऽपि तत्रगत्वा तं राक्षसं निहत्य अक्षतःप्रतिनिवृत्तः, इति महाभारत आदिपर्व्वणि वकबधोपाख्याने पुरावृत्तम् \] यदोर्नन्दनाःयादवगणाः, मद्यात् मद्यपानात्; \ प्रभासतीर्थे मद्यपानात्.

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



**चौरत्वाच्छिवभूतिरन्यवनितासङ्गाद्दशास्यो हठा-  
देकैकव्यसनाहता इति नराः सर्वैर्न को नश्यति ?॥२७५॥**

 अतस्त्वया एतानि परित्याज्यानि"। द्यूतकारेणोक्तं—“भोः स्वामिन्! मम तदेव [जीवनं[^433], कथं परित्यज्यते? यदि त्वं ममोपरि कृपां विधाय, कमपि धनार्ज्जनोपायं कथयिष्यसि, तर्हि अहं द्यूतं त्यक्ष्यामि”।

[^433]: "जीवनं—जीव्यते अनेन इति जीवनं जीवनधारणोपायः, जीविका इत्यर्थः।"

 अस्मिन्नवसरे विदेशवासिनौ द्वौ ब्राह्मणावागत्य, देवालयस्य एकदेशे समुपविष्टौ परस्परं मन्त्रयतः[^434]।तत्र एकेनोक्तं, —

[^434]: "परस्परं—मिथः । मन्त्रयतः, —आलपतः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

परस्परं विवदमानानां यदुवंशीयानां तृणयुद्धेनैव अवसानम् अभूत्। इति पुराणवार्त्ता \] चोरःचौरपञ्चाशिकाकारः चोरकविः कामवशात् कामपारतन्त्र्यात्; \[ श्रूयते हि चोरनामा कश्चित् सुकविः, निरुपमरूपयौवनमालोक्य कस्याश्चित् राजनन्दिन्यां कामपरवशः समासक्तः आसीत्। अथ विदितसर्वरहस्येन राज्ञा समानीय बधोद्यमे कृते कविरसौ कयाचिदतिमधुरया ह्यर्थकवितया राजानं सन्तोष्य तस्मिन् दिने मुक्तिमलभत। एवं प्रतिदिनं तेन बधार्थमाज्ञप्तः स एकैकया सरसकवितया तेप्रसाद्य चिरान्मुक्त इति किंवदन्ती \] स प्रसिद्धः, ब्रह्मदत्तो नृपः नामकः कश्चित् राजा, मृगान्तकरणात् मृगयाव्यापारात्; \[ पुरा किल शुकदेवस्य कृत्वीसमाख्यायां कन्यायाम् अणुहंनोत्पादितः ब्रह्मदत्ती नाम कश्चित् नृपतिः सभार्य्य कदाचित् मृगयार्थं वनमगात्, तत्रच पिपीलिकरुतमाकर्ण्यं भार्य्यया तत्कारणं पृष्टः ब्रह्मदत्तः तामुपजहास, ततः सा तेन क्रुद्धास्वामिनं शशाप, तयाऽभिशप्तश्वासौ तपसा नारायणं प्रसाद्य शापान्मुमोचेति पौराणिक कथा हरिवंशे चतुर्विशाध्याये \] शिवभूतिः तन्नामा कश्चित् जनः, चौरत्वात् चौर्य्यव्यापारात्; दशास्यः रावणः, अभ्यवनितासङ्गात् परनारीकामनावशात् इति उक्तप्रकारेण नराः एते पूर्वोक्ताः सर्वं एव जनाः, हठात् प्रसह्य, एकैकेन व्यसनेन आहताःअशुभपरिणाम प्राप्ताः आसन्; सर्वैः सकलैः, व्यसनैः को न नश्यति? अपि तु सर्व एव नश्यति। एकेन व्यसनेन एतादृशमहाक्लेशदर्शनात् सर्वेःव्यसनैः कीदृशः क्लेशःसम्भवेत् तन्न वक्तुं शक्यमित्यर्थः। शार्दूलविक्रीडितं वृत्तम्॥२७५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



"मया सर्वोऽपि पिशाचलिपिकल्प[^435]ःअवलोकितः। तत्र एवं लिखितमस्ति यत्, —अस्य देवालयस्य ईशानभागे[^436] पञ्चधनुः प्रमाणे दीनारपूरितं घटत्रयं स्थापितमस्ति, तत्समीपे भैरवस्य प्रतिमा[^437]विद्यते,यः कश्चित् भैरवं स्वरक्तेनअभिषेक्षति, तेन तद् ग्राह्यमिति।"

[^435]: "पिशाचलिपिकल्पः,—तन्वसारोक्तप्रकरणविशेषः ।"

[^436]: "ईशानभागे—उत्तरपूर्व्वकोणे। पञ्चधनुः प्रमाणे—विंशतिहस्तपरिमिते। दीनारपूरितं—स्वर्णमुद्रापूर्णम्।"

[^437]: " भैरवस्य—रूद्रावतारस्य। प्रतिमा—विग्रहः।"

  राजा तस्य तद्वचनमाकर्ण्य तत्र गत्वा, स्वदेहरक्तेन भैरवं यावत् अभिषेतुं प्रवर्त्तते, तावत् प्रसन्नेन भैरवेण भणितं, “भोः राजन्! वरं वृणीष्व”। राज्ञोक्तम्, —“अस्मै द्यूतकाराय दीनारपूरितं घटत्रयं देहि"। ततस्तद्वचनाद भरवेण तद्धनंद्यूतकाराय दत्तम्। तदधिगम्य च द्यूतकारो राजानं स्तुत्वा खनगरं गतः; राजाऽपि निजनगरमागतः”।

 इमां कथां कथयित्वा पुत्तलिका राजानमभवत्,—“भोः राजन्! त्वयि एवं धैय्यौदार्य्यपरोपकारादिगुणाः विद्यन्ते चेत्, तर्हि अस्मिन् सिंहासने समुपविश”। राजा तूष्णीमासीत् ।

\[ इति विक्रमार्कचरिते सिंहासनोपाख्याने अप्सरा-भोजसंवादे द्यूतकार-  
संवादो नाम सप्तविंशोपाख्यानम् \] ॥२७॥

इति सप्तविंशोपाख्यानम्।

**\_\_\_\_\_\_\_\_\_\_\_\_**



**अथ नरबलिनिवारणं नाम अष्टा-  
विंशोपाख्यानम्।**

**![](../books_images/U-IMG-172183418031.jpg)**

 पुनरपि राजा यावत् सिंहासने समुपवेष्टमुपक्रमते, तावदन्या पुत्तलिका सहमा तं निवार्य्य वदति, —" भो राजन्! अस्मिन् सिंहासने औदार्य्यधैर्य्यादिगुणयुक्तो विक्रम एव उपवेष्टुं क्षमः नान्यः”। तच्छ्रुत्वा भोजेनोक्तं, —"भोः पुत्तलिके!बलवती श्रवणवासना मे जायते, तत् कथय तस्य विक्रमस्यौ औदार्य्यादिगुणवृत्तान्तम्”।

 मा कथयति, —"श्रूयतां राजन्! विक्रमादित्यो राजा पृथिव्यां पर्य्यटन् कदाचित् नगरमेकमगमत्। तस्य च नगरस्य समीपे विमन्तोदका काचित् नदी प्रावहत्। नदीतीरे च नानाविधतरुकुसुमफलोपशोभितम एकं वनमामीत्। तन्मध्ये अतिमनोद्धरः कश्चित् देवालयःअवर्त्तन। राजा तस्याः सरितो विमले जले स्नात्वा, देवालयं प्रविश्य तत्रत्यं देवं नमस्कृत्य च तत्र उपविष्टः।

 अत्रान्तरे[^438]तत्र चत्वारो वैदेशिका (न)ःसमागत्य, राज्ञः समीपे उपविष्टाः। ततो राजा तान् अप्रक्षीत्, —“भोः भद्राः! यूयं कुतः समागताः?” तेष्वेकेनोक्तं, —'वयम् अपूर्व्वदेशात् आगताः।" राज्ञोक्तं, —“तत्र देशे भवद्भिः किं किम् अपूर्व्वं दृष्टम्" तेनोक्तं, —“तत्र देशे वेतालपुरी नाम काचित पुरीवर्तते तत्र

[^438]: "अत्रान्तरे—अस्मिन्नवसरे इति मध्ये इत्यर्थः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (न) वैदेशिकाः,—विदेशे जाताः\[ "तत्र जातः" (४।३।२५पा०) इत्यार्थे "अध्यात्मादेः ठञ् इष्यते" इति वार्त्तिकेन ठञ्प्रत्ययः\] भिन्नदेशवासिन इत्यर्थः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



शोणितप्रिया काचित् देवताऽस्ति। तत्रत्यो महाजन[^439]ःराजा च प्रतिवत्सरं स्वमनारथपूरणार्थम् अशुभनिवृत्त्यर्थञ्च[^440]तस्यै देवतायै कश्चित् पुरुषोपहारं[^441]प्रयच्छति। तस्मिन् दिने यदि कोऽपि वैदेशिकः समायाति, तर्हि तमेव देवतायैपशुवत् समर्पयति[^442]। वयमपि तस्मिन्नेव दिवसे मार्गवशात्[^443] तन्नगरं गताः। ततस्तत्रत्या अस्मान् समुद्धर्त्तं[^444]समागताः। तत् श्रुत्वा वयं प्राणभयेन, पलाय्य[^445] (र) अत्र समागताः। एतन्महदाश्चर्यम् अस्माभिः दृष्टम्"।

[^439]: "महाजनः, — प्रधानपुरुषः।"

[^440]: "अशुभनिवृत्त्यर्थम्—मङ्गलशान्त्यर्थम्।"

[^441]: "पुरुषोपहारं—नरबलिम्।"

[^442]: "पशुवत्—छागादिवत्। समर्पयति-बलिनिमित्त ददाति।"

[^443]: "मार्गवशात्—गमनपथानुरोधादित्यर्थः।"

[^444]: "समुद्धर्त्तुः—समुच्छेत्तुं, नाशयितुमिति यावत्; बलिनिमित्तं संयमितुमिति वा।"

[^445]: "पलाय्य—पलायनं कृत्वा, [ परापूर्व्वकायधातोर्ल्यप् ]।"

 तत् श्रुत्वा राजा विक्रमःकौतूहलपरवशस्तत्र गत्वा भयङ्गराश्च तां देवतां विलोक्य प्रणम्य च अस्तौषीत्,—

“ब्रह्माणी कमलेन्दुसौम्यवदना, माहेश्वरी, लीलया  
कौमारी रिपुदर्पनाशनकरो, चक्रायुधा वैष्णवी।  
वाराही, नरसिंहशक्तिरमला शाक्री च वज्रायुधा,  
चामुण्डा, गणनाथरुद्रमहिता रक्षन्तु मां मातरः"॥२७६॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 स्तवमाह, ब्रह्माणोति।—ब्रह्माणी ब्रह्मणः शक्तिः, कमलवत्पद्मवत् इन्दुवत्, चन्द्रवञ्च, सौम्यं,सुन्दरं, वदनं मुखं यस्याः सा तादृशीः, माहेश्वरी महेश्वरशक्तिः; कौमारी कुमारस्य कार्त्तिकेयस्य शक्तिः, लीलया क्रीड़ाच्छलेन, हेलया इत्यर्थः रिपूणां शत्रूणां, दर्पस्य गर्वस्य, नाशनं करोति या सा तादृशी, चक्राऽऽयुधा चक्रास्त्रधारियो च वैष्णवीविष्णुशक्तिः; वाराही वराहमूर्त्तिधरस्य विष्णोःशक्तिः; अमला उज्ज्वला

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



एवं स्तुतिं विधाय रङ्गमण्डपे[^446]
उपविष्टः।

[^446]: "रङ्गमण्डपे—रङ्गार्थं नृत्यगीताद्यर्थं, मण्डपः शाला, तस्मिन् नाट्यमन्दिर इत्यर्थः।"

 तस्मिन्नवसरे कश्चिद्दीनवदनः[^447] महाजनैःसह वाद्यंपुरस्कृत्य समागमत्। राजाऽपि तं दृष्ट्वा एवं मनसि विचारयति स्म,–'अयमेव देवताबलिनिमित्तम् एभिः महाजनैः समानीतः, ततः अत्यन्तक्लान्तवदनः[^448] इव दृश्यते। तद् अस्मिन्नेव अवसरे मम शरीरं दत्त्वा एनं मोचयिष्यामि। इदं शरीरं शतवर्षाणि स्थित्वा सर्वथा नाशमेव यास्यति, अतः शरीरिणां स्वदेहव्ययेन[^449] अपि धर्म्मःकीर्त्तिश्चोपार्ज्जनीया"। उक्तञ्च—

[^447]: "दीनवदनःः,—दुःखिताऽऽननः।"

[^448]: "अन्यन्तेति।—अत्यन्तक्लान्तस्य अतिश्रमार्त्तस्य वदनमिव वदनं यस्य स तथोक्तः, अतिविवर्णसुख इत्यर्थः।"

[^449]: "स्वदेहव्ययेन—आत्मशरीरोत्सर्गेण ।"

**चला लक्ष्मीश्चलाः प्राणाश्चलो देहोऽथ यौवनम्।  
चलाचलश्च संसारःकोर्त्तिर्धीम्मश्च निश्चलः॥२७७॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

तेजोमयीत्यर्थः, नरसिंहस्य नृसिंहरूपिविणीः शक्तिः नारसिंहीत्यर्थः; वज्राऽऽयुधा वज्रास्वधारिणौ, शाक्रीशक्रम्य इन्द्रस्य शक्तिः; चामुण्डा रौद्री शक्तिश्च; गणनाथेन प्रमथपतिना, रुद्रेण शिवेन सहिताः सङ्गताः, एता अष्टौ मातरः, मां रक्षन्तु प्रालयन्तु। शार्दूलविक्रीडितं वृत्तम्॥२७६॥

  देहस्य नश्वरत्वे तथा कीर्त्तिधर्म्मयोःकल्पान्तस्थायित्वे च प्रमाणमाह, चलेति।—

लक्ष्मीः सम्पत्, चला चञ्चला, न चिरस्थायिनौत्यर्थः प्राणाःजीवनमपि चलाः "क्षणभङ्गुराः, देहः शरीरं, चलःनश्वरः, अथ यौवनं तारुण्यम् \[ अपि अन्नाध्याहार्य्यं\] चलं, संसारःसंसारस्थःसर्व एव चलाचलः,\[चधातोरच्प्रत्यये "चरिश्वलिपतिदीनांवा द्वित्वभक्ष्याक्चभ्यासस्य "(वा०) इति सिद्धम्\] अतीव चञ्चल प्रत्यर्थः, कीर्त्तिः यशः, धर्म्मश्च निश्चलःचिरस्थायीत्यर्थः। पथ्यावक्त्रंवृत्तम् ॥२७७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



अन्यच्च,—

**अनित्यानि शरीराणि वैभवं नैव शाश्वतम्।  
नित्यं सन्निहितो मृत्युः कर्त्तव्यो धर्मसङ्ग्रहः॥२७८॥**

तथा च—

अर्थाःपादरजोपमाः गिरिणदीवेगोपमं यौवनम्  
मानुष्यं जलविन्दुलोलचपलं फेनोपमं जीवितम् ।  
धर्मं यो न करोति निश्चलमतिः स्वर्गार्गलोद्घाटनं  
पश्चात्तापहतो जरापरिणतः शोकाग्निना दह्यते ॥२७९॥

 एवं विचार्य्य राजा तान् महाजनानुवाच, — “भो महाजनाः! अयं दीनवदनः कुत्र नीयते?” तैरुक्तम्,—“एनं देवतायै बलि-  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



देहादीनामनित्यत्वात् सदैव तैः धर्मः अर्ज्जनीयः इत्याह, अनित्यानीति। —शरीराणि देहाः, अनित्यानि नश्वराणि, वैभवं धनादिसम्पत्, नैव श्वाश्वतं न चिरस्थायि, मृत्युःमरणं, काल इत्यर्थः नित्यं सदैव, सन्निहितःनिकटवर्ती, अत इत्यध्याहारः, धर्मसङ्ग्रहः धर्म्मार्जनं कर्त्तव्यः विधेयः, सुधिया प्रति शेषः। वृत्तम्॥२७८॥

 चरमे धर्मसङ्ग्रहं करिष्यामि, अधुना तु विषयसुखमनुभवामि इत्याकाग बुद्धिःपश्चात्तापाय एव इति वक्तुम् अर्थादीनां तुच्छत्वप्रदर्शनमुखेनाह, अर्था इति। —अर्थाः धनानि, पादरजोपमाः पदधूलसदृशाः, तद्वदतितुष्कृत्वेन न आदरणीया इत्यर्थः \[विसर्गलोपेऽपि सन्धिरत्र विवक्षितः। अकारान्त"रज" शब्दोऽप्योति

छग्यम् \]यौवनं तरुणत्वं, विरिणद्याःपार्वत्यसरितः वेगोपनं प्रवाहरयतुल्यं, गिरिणदी

वीतोवत्अतिवेगवाहीत्यर्थः; मानुष्यं मनुष्यता, मानवजन्म इति यावत्, इतरजन्मदुर्लभज्ञानधर्म्माद्याधारभूत इति तात्पर्य्यं, जलविन्दुवस् वारिविन्दुवत्, लोलचपलं लक्षणया अतिशयचञ्चल, क्षयस्थायीत्यर्थः; जीवितं जीवनञ्च, फेनोपमं फेनवदस्थिरम्; अतः इत्यध्याहार्य्यं, निश्चलमतिः स्थिरबुद्धिः सन्, यो जनः, स्वर्गार्गवम्य स्वर्गदाररोधकश्चअर्गलस्य उद्घाटनम् उद्घाटनमेतुभूतं धर्म्मं,न करोति नसश्चिनीति, स जनः, जरापरिणतः करावस्तः, सन् पश्चातापहतः अनुतापक्लिष्टः, शोकाग्निना शोकरूपानलेन दह्यते स्वयमेवदग्धो भवति। एवमचिरस्थाविधनादिषु वनं विहाय, समये चिरस्थायिनि धर्म्मेमतिः कर्तव्या इति भावः। शार्दूलविक्रीडितं वृत्तम्॥२७९॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
,



निमित्तं दास्यामः”। राज्ञोक्तं, — “कस्मात् कारणात्?” तैरुक्तं,—"देवता अनेन पुरुषोपहारेण तुष्टा सती अस्माकं मनोरथं पूरयिष्यति”। राज्ञोक्तं, —"भी महाजनाः! अयमत्यन्ताल्पतनु[^450]ः, परं भीतश्च, अस्य शरीरोपहारेण देवतायाः का तृप्तिर्भविष्यति? तस्मादमुं मुञ्चत। अहमेव तदर्थं मम शरीरं दास्यामि। अहं पुष्टाङ्गः[^451]अस्मि, मम मांसोपहारेक देवतायाः महतीतृप्तिर्भविष्यति। अतो मां मारयत" इति भणन् तं मोचयित्वा, राजा स्वयमेव देवतायाः पुरतो गत्वा खङ्गं यावत् निजकण्ठे पातयति, तावद्देवतया खङ्गं धृत्वा भणितं,— “भो महासत्त्व!' तव धैर्य्येण परोपकारकरणेन च अहमतीव सन्तुष्टाऽस्मि वरं वृणीष्व"। राज्ञोक्तं, “भो देवि! यदि मयि प्रसन्नऽसि, तहि अद्य प्रभृति पुरुषमांसोपहारं परित्यज”। तच्छ्रुत्वा देवतया "तथास्तु" इति भणितम्। एतत्सर्वमालोक्य ते महाजना राजानं वदन्ति स्म,—“भो राजन्! त्वं स्वसु[^452]खानभिलाषी [][^452] सन् द्रुम[^454] इव, रार्थमेव नियतं खेदंवहसि[^455]। तथा हि, —

[^450]: " अत्यन्तील्पतनुः,— निरतिशयकृशदेहः।"

[^451]: "पुष्टाङ्गः, —स्थूलावयवः।"

[^452]: "स्वमुखेति।—स्वस्य आत्मनः सुखे सुखभोगे, अनभिलाषो इच्छाशून्यः, आत्मसुखेच्छा विहाय इत्यर्थः I"

[^454]: "द्रुमः, —वृक्षः ।"

[^455]: "खेदं— परदुःखेन शोकं, दुःखमित्यर्थः। वहसि—प्राप्नोषि।"

स्वःसुखनिरभिलाषः खिद्यसे लोकहेतीः  
प्रतिदिनमथवा ते सृष्टिरेवंविधैव।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

साधवः परहितव्रताः इत्यत्र वृक्षसादृश्येन निःस्वार्थ रोपकारवृत्तानां स्वभाववर्णनमुखेन राजानं प्रशंसन्नाह, स्वमुखेति। - —

प्रतिदिनं प्रत्यहं निरन्तरमित्यर्थः, स्वस्य आत्मनः,सुखेषु निरभिलाषः निष्कामः सन् लोकानां जनानां हेतोःनिमित्तं जनाना

खेदं— परदुःखेन शोकं, दुःखमित्यर्थः । वहसि—प्राप्नोषि ।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



**अनुभवति हि मूर्ध्ना पादपस्तीव्रमुष्णं  
शमयति परितापं छायया सश्रितानाम्॥२८०॥**

 नास्माभिः कदापि क्वचिदपि भवाादृशःपरार्थपरो दृष्टः तदनेन व्यवहारेण अतीव प्रीता वयं भवतः कल्याणमाशास्महे" इत्युक्ता सर्वे ते निष्क्रान्ताः। अथ राजाऽपि तेषाम् अनुज्ञांगृहीत्वा निजनगरमगमत्”।

 इति कथां कथयित्वा पुत्तलिका भोजम् अवदत्, —“भोः राजन्! त्वयि एवं धैर्य्यौदार्य्यपरोपकारादिगुणा विद्यन्ते चेत्, तर्हि अस्मिन् सिंहासने समुपविश”। राजा तूष्णीं स्थितः।

\[ इति विक्रमार्कचरिते सिंहासनोपाख्याने अप्सरा भोजसंवादे नरबलिनिवारणं  
नाम अष्टाविंशोपाख्यानम् \]॥२८॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सुखसम्पद्विधानार्थमित्यर्थः खिद्यसे परिश्राम्यसि। खिद्यसे इति यदुक्तं तत्तु अन्येषामपि सम्भवति, प्रतिनियतपरोपकारवृत्तानां भवादृशां न क्लेशदायकम् इति विभाव्य पूर्वोक्तमाक्षिपति, अथवेति।—अथवा पूर्वाऽऽक्षेपे, ते तव सृष्टिःनिर्म्माणम्, एवंविधैव ईदृश्येव; कल्याणविधानार्थं विधात्रात्वं परोपकारस्वभाव एव कृत इति भावः। हि तथाहि पादपः पादान् क्षरणान् पाति रक्षति इति पादपः रक्षणस्वभाव इत्यर्थः, ( अत एव न वृक्षादिपदमुपात्तम्) तरुः, मूर्द्ध्नाशिरोभागेण, (न तु अधोदेशेन ) तीव्रंदुःसहम्, उणम् उत्तापम्, अनुभवति स्वयं सहते, किन्तु छायया अनातपदानेन संश्रितानां स्वतलस्थितानां, शरणागतानामिति यावत्, परितापम् आतपखेदं शमयति नाशयति। मालिनी वृत्तम्॥२८०॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति अष्टाविंशोपाख्यानम् ।

**\_\_\_\_\_\_\_\_\_\_\_**



अथ दारिद्र्यमोचनं नाम एकोन-  
त्रिंशोपाख्यानम्।

![](../books_images/U-IMG-17216730128.jpg)

 पुनरपि राजा यावत् सिंहासने समुपविशति, तावदन्धया पुत्तलिकयोक्तं,—“भो राजन्! यस्य विक्रमस्येव औदार्य्यादयोगुणा विद्यन्ते, स एवात्र सिंहासने उपवेष्टं क्षमः"।भोजेनोक्तं, —“पुत्तलिके! कथय तस्य विक्रमस्यौदार्य्यगुण वृत्तान्तम्"।

 सा अब्रवीत्, —“श्रूयतां राजन्! एकदा विक्रमार्को राजकुमारैरुपास्यमानः[^456] सभायाम् उपविष्टोऽस्ति तदा कश्चित् स्तुतिपाठकः समागत्य, —

[^456]: "उपास्यमानः,—सेव्यमानः ।"

'यावद्बीचीतरङ्गान् वहति सुरनदी जाह्नवी पुण्यतोया  
यावच्चाऽकाशमार्गे तपति हि भुवनं भास्करो लोकपालः।  
यावद्वज्रेन्द्रनील-स्फटिकमणिशिला विद्यते मेरुशृङ्गे  
तावत्पुत्रैश्च पौत्रैःस्वजनपरिवृतो भुङ्क्ष्व राज्यं नृपाल!॥२८१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



यावदिति।—नृपाल! हे राजन्! पुण्यं पवित्रं तोयं जलं यस्याः सा तादृशी, सुरनदी देवसरित् जाह्नवी गङ्गा, यावत् यत्कालपर्य्यन्तं, वीथीतरङ्गान् प्रवाहान्, वहति अर्थात् यावत् गङ्गायाः प्रवाहः स्थास्यति, यावच्च लोकपालःलोकानां पालकः, भास्करः सूर्य्यः, आकाशमार्गे स्थितः सन् भुवनं त्रिलोकीं, तपति अर्थात् यावत् सूर्य्यतापः स्थास्यति, यावत् मेरुमेरुपर्व्वतशिखरे, वज्रंहीरकम्, इन्द्रनीलमणिः मणिविशेषः, स्फटिकमणिःश्वेतवर्णःमणिविशेषः, तेषां शिला नानाप्रकारमण्यात्मकप्रस्तरखण्ड इत्यर्थः, विद्यते तावत्कालपर्य्यन्तं पुत्रैः पौत्रैश्चसह, स्वजनपरिवृतः आत्मजनवेष्टितः सन्, राज्यं भुङ्क्ष्व राज्यभोगं कुरु। स्रग्धरा छत्तम्॥२८१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 इत्याशिषमुक्ता राजानं स्तौति, —“भो राजन्! —

यथा सरति जीमूते चातको ग्रीष्मपीड़ितः।  
तृषितो याचते तोयं तथाऽहं तव दर्शनात्॥२८२॥

 अहं हि दूरदेशवासी। तव कीर्त्तिं समाकर्ण्य, दूरात् आगतोऽस्मि। तव कोर्त्तिः सप्तार्णवमेदिनोमण्डिता (ङ)

कर्पूरादपि कैरवादपि दलत्कुन्दादपि स्वर्णदी-  
कल्लोलादपि राजतादपि चलत्कान्ताट्टगन्तादपि।  
निःशेषञ्चयथा कलङ्करहितात् शीतांशुखण्डादपि  
श्वेताभिस्तव कीर्त्तिभिर्धवलिता सप्तार्णवा मेदिनी॥२८३॥

  भो राजन्! त्वाम् अर्थि[^457]जनकल्पद्रुमम् आगत्य अद्य

[^457]: "अर्थीति।— अर्थिजनेषु याचकेषु, कल्पद्रुमं कल्पवृक्षमिव, ईप्सितवस्तुदायकत्वात् ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



स्वाभिप्रायं प्रकटयति, यथेति।— जीमूते मेघे, सरति उदीयमाने सति, ग्रीष्मेण उत्तापेन, पीडितःक्लिष्टः, चातकः पक्षिविशेषः, तृषितः तृष्णार्त्तः सन् यथा तोयं जल, याचते प्रार्थयते, तथा तद्वत् अहं तव दर्शनात् याचे इति शेषः। पथ्यावक्त्रंवृत्तम्॥२८२॥

 (ङ) सप्तेति। —सप्त—लवणेक्षुसुरासर्पिर्दधिदुग्धजलरूपाः सप्तसङ्ख्यकाः, अर्णवाः,—सागराः, तैः सहिता मेदिनो सप्तार्णवमेदिनी, सा मण्डिता—भूषिता यथा वा तथाभूता। \[ अथवा मण्डितमिति भावे क्तः, “कृदभिहितभावो द्रव्यवत् प्रकाशते” इति न्यायेन, सप्तार्णवमेदिन्याःमण्डितं मण्डनं या सा तथाभूता \]।

 राज्ञःकीर्तेरूत्कर्षं वर्णयति, कर्पूरादिति। कर्पूरादपि कर्पूरापेक्षयाऽपि कैरवादपि कुमुदपुष्पापेक्षयाऽपि दलत्कुन्दादपि प्रस्फुटितकुन्दपुष्पापेक्षयाऽपि, स्वर्णद्याःमन्दाकिन्याः, कल्लोलादपि तरङ्गापेक्षयाऽपि, राजतादपि शुभ्ररजतखण्डापेक्षयाऽपि, चलतः चञ्चलात् कान्तानां रमणीनां, दृगन्तादपि नेत्रप्रान्तापेक्षयाऽपि निःशेषञ्च सम्पूर्णं यथा तथा कलङ्करहितात् निष्कलङ्कात, शीतांशुखण्डादपि मोलियरहितचन्द्र-कलापिक्षयाऽपि श्वेताभिः अतिशुभ्राभिः, तत्रकीर्त्तिभिः यशोभिः सप्तार्णना सप्त-सागरसहिता, मेदिनीपृथिवी, धवलिता शुभ्रा सञ्जाता। अतिधवलन भवदीययज्ञसा भूमण्डलंशुभ्रं जातमित्यर्थः। ("यशसि धवलता—वर्ण्यते" इति कविसमयवशात् कीर्त्तेःश्वेतवर्षता वर्णिता )। शार्दूलविक्रीडितं वृत्तम्॥२८३

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



दारिद्र्य[^458]व्याधिमुक्तोऽस्मि। अन्यश्च–अस्मिन् देशे सकसकलार्थिकल्पद्रुमं भवन्तं विलोक्य,धनेश्वरनामा कश्चिद्राजा अस्माकं स्मृतिपथे[^459] उदेति। उत्तरस्यां दिशि ईशानभागे जम्बीरनगरे धनेश्वरनामा कश्चिद् राजा अर्थिनां दारिद्र्यदुःखनिवारणार्थं तेभ्यो धनं वितीर्णवान्। एकदा धनेश्वरेण माघशुक्लसप्तमीदिवसे वसन्तपूजायां कृतायां बहुदूरस्थाः अपि बहवः याचकाः समायाताः। तस्मिन् समये राज्ञादानार्थम् अष्टा[^460]दशकोटिसुवर्णं[][^461]दत्तम्। एवमत्यन्तमौदार्य्यवरिष्ठः (ञ)स इव राजा अस्मिन् देशे त्वमेव एकः दृष्टोऽसि"।

[^458]: "दारिद्र्यति। —दारिद्र्यंव्याधिरिव दुःखकरत्वात्; तस्मात् मुक्तः, दारिद्र्यव्याधिमुक्तः।"

[^459]: "स्मृतिपथे—स्मरणमार्गे।"

[^460]: "अष्टेति।—अष्टादशकोटिसंख्यकस्वर्णमुद्राः इत्यर्थः।"

[^461]: "अष्टेति ।—अष्टादशकोटिसंख्यक स्वर्णमुद्राः इत्यर्थः ।"

 तस्य वचनं श्रुत्वा विक्रमादित्यः भाण्डारिकमाहूय अभणत्, —“भो भाण्डारिक! अमुं स्तुतिपाठकं भाण्डारगृहे नीत्वा महार्हाणि रत्नानि दर्शय। ततोऽयं यावन्ति रत्नानि, अन्यान्यपि वस्तूनि गृहीतुमिच्छति, तावन्ति गृह्णातु”।

 तदनन्तरं भाण्डारिकस्तं भाण्डारे नीत्वा, दिव्यानि अनेकानि वस्तुनि अदर्शयत्। स्तुतिपाठकोऽपि स्वेप्सितवस्तुनि[^462] रत्नानि च गृहीत्वा,परिपूर्णमनोरथः[^463] राजसमीपमागत्य भणति,—“भो राजन्! महेश्वरस्य[^464] तव प्रसादात् अहं

[^462]: " स्वेप्सितवस्तूनि—स्वाभिलषितद्रव्याणि।"

[^463]: "परिपूर्णमनोरथः, —सिद्धाभिलाषः।"

[^464]: "महेति ।—महेश्वरस्य प्रभूतैश्वर्य्यशालिनः, सार्वभौमस्य वा; पक्षे—महादेवस्य।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ञ) औदार्य्यति।—औदार्य्येणमहत्त्वेन, वरिष्ठः श्रेष्ठः। \[ गुरुशब्दात् इष्ठनिवरादेशः\]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



धनपति[^465]ःजातोऽस्मि तव निधयो (ण)मम हस्तं प्राप्ताः। इदानीं तव चरित्रं सादृश्यमतिक्रान्तम्[^466]; तव सादृश्यं हरि-हर ब्रह्मादयोऽपि न बिभ्रति[^467]। तथाहि, —

[^465]: "धतपतिः —कुवेरः।"

[^466]: " सादृश्यमतिक्रान्तं —तुलनाऽतीतम् ।"

[^467]: " बिभ्रति—धारयन्ति।"

वेधा वेदायनाविष्टो गोविन्दोऽपि गदाधरः।  
शम्भुः शूलीविषादी च भवान् केनोपमीयते?”॥२८४॥

  एवं स्तुत्वा स्तुतिपाठकः "ब्रह्मायुः भव” (द) इत्याशिषमुक्त्वा निजस्थानं गतः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ण) निधयः,—शेवधयः, रत्नानि इति यावत्। निधयो यथा— "पद्मऽस्त्रियां सहापद्मः शङ्को मकरकच्छपौ। मकुन्दकुन्दनीलाश्च खर्व्वश्च निधयो नव।" इति।

 हरिहरब्रह्मादिभ्योऽपि राज्ञः उत्कर्षमाह भङ्ग्या, वेधा इति। —वेधाःविधाता ब्रह्मा, वेदायमाविष्टःवेदमार्गानुयायिकार्य्ये आविष्टचित्तः, अन्यत् किमपि कर्त्तुं तस्यावकाशोनास्ति इति भावः; गोविन्दः विष्णरपि, गदाधरः गदास्त्रधारौ सन्, युद्धादिकं कृत्वा लोकानां पालनकार्य्ये निरतः, अतः त्रिजगत्पालननिरतस्य तस्यापि कार्य्यान्तरावकाशो नास्ति इति भावः; शम्भुः शिवः, शूली त्रिशूलधारी'छिद्रान्वेषी' इति व्यङ्गार्थः, पक्षान्तरे —शूलरोगग्रस्तः, लोकसंहारकार्य्ये व्यापृतत्वात् निर्द्दयः इत्यर्थः, तथा विषादौ वैराग्यवान्, 'विषपायो' इति व्यङ्गार्थः, विषपायित्वात् उन्माद एव इति भावः; पक्षान्तर—रोगयुक्तदेहत्वात् अतीवविषयः अतः स कर्मानर्हः इति व्यङ्गार्थः अतः ब्रह्मादयः न तव साहश्यभाजः, यतस्ते एकैकस्मिन्नेव कार्य्येव्यापृताः, भवांस्तु एक एव सर्व्वकार्य्येकरोति, अतो भवतः सादृश्यं नास्ति, इत्याह—भवान् केन उपमीयते? न केनापीत्यर्थः। पथ्यावक्त्रंवृत्तम्॥२८४॥

 (द) ब्रह्मेति। — ब्रह्मण इव आयुः जीवनकालं यस्य तथाविधः, कल्पान्तं जीव इत्यर्थः। ब्रह्मायुष्कालो हि मानुषमानेन हासप्ततिसहस्रकल्पाः। तदुक्तं सूर्य्यसिद्धान्ते प्रथमाध्याये २०।२१ श्लोक, "इत्यं युगसहस्रेण भूतसंहारकारकः। कल्पो ब्राह्ममहः श्रोत्रं शर्व्वरी तस्य तावती॥ परमायुः शतं तस्य तयाऽहोरात्रसङ्ख्यया।आयुषोऽर्द्धमितं तस्यशेषकल्पोऽयमादिमः॥" ( आदिमः,— परार्द्धस्य प्रथमवासरः इत्यर्थः )। इति।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 इति कथां कथयित्वा पुत्तलिका भोजमवदत्, —“भो राजन्! त्वयि एवमौदार्य्यं[^468] विद्यते चेत्, तर्हि अस्मिन्सिंहासने समुपविश”। राजा तूष्णीमासीत्।

[^468]: "औदार्य्यम्—उदारता, त्यागशीलत्वमिति यावत्।"

\[ इति विक्रमार्कचरिते सिंहासनोपाख्याने अप्सरा-भोजसंवादे दारिद्र्य-  
मोचनं नाम एकोनत्रिंशोपाख्यानम् \]॥२९॥

\_\_\_\_\_\_\_\_\_\_\_\_

**अथ इन्द्रजालप्रदर्शनं नाम त्रिंशोपाख्यानम्।**

**![](../books_images/U-IMG-172167613717.jpg)**

 पुनरपि यावत् राजा सिंहासने समुपविशति, तावदन्या पुत्तलिका भणति,—“भो राजन्! यस्तु विक्रम इव औदार्य्यादिगुणयुक्तः, सोऽस्मिन् सिंहासने उपवेष्टुं योग्यः, अन्यो न”। राजाऽब्रवीत्, —“भोः पुत्तलिके! कथय तस्य विक्रमस्यौदार्य्यवृत्तान्तम्”।

 साऽब्रवीत्—“श्रूयतां राजन्! एकदा सकलसामन्तराजकुमारादिभिरुपास्यमानो राजा सिंहासने समुपविष्टोऽभूत्। तस्मिन् समये ऐन्द्रजालिकः (न)कश्चित् समागत्य, “ब्रह्मायुर्भव” इत्याशिषमुक्ता भणति—“भो देव! त्वं सकलकलाऽभिज्ञः, तव समीपमागत्य अनेक महैन्द्रजालिकैर्लाघवानि[^469] दर्शितानि; अद्य ममापि एकं लाघवं सुप्र-

[^469]: "लाघवानि—चातुर्य्याणि नैपुण्यानि इत्यर्थः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

इति एकोनत्रिंशोपाख्यानम्।

**\_\_\_\_\_\_\_\_\_\_\_\_\_**

 (न) ऐन्द्रजालिकः,—इन्द्रजालेन कुहकविद्यया, चरति इति ऐन्द्रजालिकः मायाकारकः इत्यर्थः; "वाजीकर" इति भाषा।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



सन्नेन निरीक्षणीयम्”। राज्ञोक्तं, —“नेदानीमवसरोऽस्माकं, स्नानभोजनवेला जाता, प्रभाते द्रक्ष्यामः” इति।

 ततः प्रभाते कश्चित् महाकायः, महाश्मश्रुभिर्देदीप्यमानवपुः, विपुलकन्धरः[^470], देदीप्यमानं खङ्गं धृत्वा, अतिमनोहरया स्त्रिया कयाचिद्युक्तः समागत्य सभायां समुपविष्टे राज्ञे नमश्चकार। तदा तत्रत्यैरधिकारिभिः[^471] तदकार्य्यं दृष्ट्वासविस्मयैर्भणितं, —“भो नायक[^472]! भवान् कुतः समागतः?” तेनोक्तम्,—“अहं महेन्द्रस्य[^473] सेवकः। कदाचित् स्वामिना शप्तः अधुना भूमण्डले तिष्ठामि। इयं मम भार्य्या। अद्यैव देवदैत्ययोः महत् युद्धं प्रारब्धं, तर्हि अहं तत्र गच्छामि। अयं विक्रमादित्यः जितेन्द्रियः (य)इति विचार्य्य, अस्य समीपे भार्य्यां निक्षिप्य, युद्धार्थं गमिष्यामि”।तत् श्रुत्वा राजा परं विस्मयं गतः।

[^470]: "विपुलकन्धरः,—विशालस्कन्धः, वृषस्कन्धः इति भावः।"

[^471]: "अधिकारिभिः,—अधिकृतैः, राजकार्य्येनियुक्तैःपुरुषः। तदकार्य्यं—सस्त्रीकं राजसभायामागमनरूपम् अनुचितकर्म्मम्।"

[^472]: " नायक !—सेनापते ! रसिकपुरुष वा।"

[^473]: "महेन्द्रस्य— इन्द्रस्य।"

 ततः स राज्ञः समीपे भार्य्यांनिक्षिप्य राजानं निवेद्य (र), खङ्गेन यावत्ग गगने उत्पतति[^474],तावदाकाशे महान् भैरवरवो जातः, —“रे! रे! मारय मारय घातय घातय” इति। सभायाम् उपविष्टाः सर्वेऽपि लोकाः ऊर्द्धमुखाः सकौतुकं पश्यन्ति स्म।

[^474]: " उत्पतति —ऊर्द्धं गच्छति।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (य)जितेन्द्रियः, — "श्रुत्वा दृष्ट्वा तथा स्पृष्ट्वा भुक्ता घ्रात्वा च यो नरः।न हष्यति म्लायति वा स विज्ञेयो जितेन्द्रियः।" इत्युक्तहर्षविषादशुन्यः शान्तो जनः।

 (र)निवेद्य—विज्ञाप्य, "अहमिदानीं गच्छामि" इत्येवरूपेण आमन्त्र्येत्यर्थः।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तदनन्तरं मुहूर्त्ते (व)गते राजसभामध्ये गगनात् खङ्गो रक्तलिप्तः, तथैको बाहुःपतितः। एवं सर्वैरवलोक्य भणितम्, —"अहो! एतस्याः स्त्रिया वीरः पतिः सङ्ग्रामे प्रतिभटैः[^475] हतः, तस्यैको बाहुः, खङ्गश्च पतितः"। एवं वदति सभाजने[^476] पुनः शिरश्चपतितं, ततः कबन्धोऽपि[^477] पतितः।

[^475]: "प्रतिभटैः,—प्रतिद्वन्द्रियोद्धृभिः।"

[^476]: " सभाजनः,— सभास्थः जनः तस्मिन्।"

[^477]: "कबन्धः, ―शिरः शून्यदेहः। ( “कबन्धोऽस्त्री क्रियायुक्तमपमूर्द्धकलेवरम्” इत्यमरः।"

 एतत् सर्व्वं दृष्ट्वा वीरस्य स्त्रिया भणितं, —“भो देव! मम भर्त्ता रणाङ्गणे युद्धं विधाय शत्रुभिर्निहतः, तस्येदं शिरः, सखङ्गो बाहुः, कबन्धोऽपि पतितः। तर्हिस मे प्रियो भर्त्ता दिव्याङ्गनाभिः व्रियते[^478]। यन्निमित्तमेतत् शरीरं स्थितं, स मम स्वामी रणाङ्गणे प्रतिभटैर्हतः; इदानीम् एतच्छरीरं कस्य कृते[^479]
रक्षामि? प्रमदाः पतिमार्गगा[^480]ःइति विचेतनैरपि ज्ञातम्। तथा हि,—

[^478]: "दिव्याङ्गनाभिः,— सुरस्त्रीभिः, अप्सरोभिरित्यर्थः। व्रियते—वरणार्थं वेट्यते॥"

[^479]: "कृते —निमित्तम् [ अव्ययमेतत् ]।"

[^480]: "पतौति।—पत्युः भर्त्तुः, मार्गे पन्थानं, गच्छन्ति अनुसरन्ति याः ताः, पत्यनुगामिन्यः भवन्तीति शेषः ।"

शशिना सह याति कौमुदी सह मेघेन तड़ित् प्रलीयते।  
प्रमदाः प्रतिमार्गगा इति प्रतिपन्नंहि विचेतनैरपि॥२८५॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (व) मुहूर्त्ते—दण्डद्वयमिते, “अष्टादशनिमेषास्तु काष्ठास्त्रिंशत्तु ताः कालः। तास्तु त्रिंशत् क्षणस्ते तु मुहर्त्तो द्वादशस्त्रियाम्॥" इत्यमरोक्तद्वादशक्षणमिते वा काले।

स्त्रीणां पत्यनुगामित्वं जड़दृष्टान्तेन प्रकटयति, शशिनेति।—कौमुदी ज्योस्ना, शशिमा चन्द्रेण सह, याति चन्द्रस्य अदृश्यावस्थायां विनश्यति; तड़ित विद्युत्,

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



किञ्च,—

या राका शशि-शोभना गतधना सा यामिनी यामिनी,  
या सौन्दर्य्यगुणान्विता पतिरता सा कामिनी कामिनी।  
या गोविन्द-रस-प्रमोद-मधुरा सा माधुरी माधुरी,  
या लोकद्वयसाधनो तनुभृतां सा चातुरी चातुरी॥२८६॥

तथा च स्मृतिः, —

मृते भर्त्तरि या नारी समारोहेद् हुताशनम् ।  
साऽरुन्धतीव पूज्या स्यात् स्वर्गलोके निरन्तरम्॥२८७॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

मेघेन जलदेन सह, प्रलीयते लयं गच्छति; एवं विचेतनैरपि जड़ैरपि पदार्थैः, प्रतिपन्नं प्रमाणीकृतं, यत् प्रमदाः स्त्रियः, पतिमार्गगाः पत्युः पथानुवर्त्तिन्यः भवन्तीति, हि निश्चये। सुन्दरी वृत्तम्॥२८५॥

 पतिपदानुसारिणी पत्नीएव पत्नीपदवाच्या, न तु उदाहमात्रेणैव, इति वर्णनावसरे असाधारण इन्द्रजालनैपुण्यप्रदर्शनेन राज्ञः सकाशात्
अर्थग्रहणरूपा इहलोकहितसाधिका चातुरी, तथा अमृतेऽपि पत्यौ मृतपतिकावत् शोकादिकं कृत्वा सभासमक्षे अग्निं प्रविशन्त्याः अपि स्वस्याः विद्याप्रभावेण अमरणरूपा अथ च पतिपदानुसरण

श्याजापरलीकहितसाधिका चातुरौ अपि अग्रे प्रकटीभविष्यति, इति व्यञ्जयितुमाह, येति। —शशिशोभना चन्द्रेण शोभमाना, गतघना मेधाऽऽवरणशून्या, राका सम्पूर्णचन्द्रा, ("पूर्ण राका निशाकरे" इत्यमरः) या यामिनी रात्रिः, सा यामिनी प्रशस्ता यामिनीत्यर्थः; सौन्दर्य्येण, गुणैश्च दयादाक्षिण्यादिभिः, अन्विता युक्ता अपि, पतिरता पतिव्रता, या कामिनी, सा कामिनी प्रशस्ता कान्तेत्यर्थः; या गोविन्दे कृष्णे, यो रसः अनुरागः, तेन यःप्रमोदःप्रहर्षः, प्रकृष्टाऽऽनन्द इत्यर्थः; तेन मधुरा मनोहारियो, माधुरी मधुरता, सा माधुरी प्रशस्ता माधुरीत्यर्थः; तनुभृतां शरीरियां, लोकद्वयसाधमी इहामुत्रोपकारियी, या चातुरी चातुर्य्यंनैपुण्यमित्यर्थः, सा चातुरो प्रशस्ता चातुरौत्यर्थः; अत्र द्वितीययामिन्यादिशब्दाः पौनरुक्त्यभिया सामान्ययामिन्यादिरूपमुख्यार्थे बाध्यमानाः, प्राशस्त्यादिगुणशालियामिन्यादिरूपमर्थं बोधयन्तीति मुख्यार्थस्य स्वविशेषरूपार्थान्तरेषु सङ्क्रमणात् अर्थान्तरसङ्क्रमितवाच्यत्वं ध्वनेरिति बोध्यम्। शार्दूलविक्रीडितं वृत्तम्॥२८६॥

 पत्यनुगामिनीनां स्त्रीणां प्रशस्यतामाह स्मृतिप्रमाणेन, मृते इति। —भर्त्तरि

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



यावच्चाग्नौ मृते पत्यौ स्त्री नात्मानं प्रदाहयेत्।  
तावन्न मुच्यते सा हि नरकाहि कथञ्चन॥२८८॥

मातृकं पैतृकं चाऽपि श्वशरस्य कुलं तथा।  
कुलत्रयं तारयेद्धिभर्त्तारं याऽनुगच्छति॥२८९॥

तथा च, —

तिस्रः कोट्योऽर्द्धकोटी च यानि रोमाणि मानवे।  
तावत्कालं वसेत् स्वर्गे भर्त्तारं याऽनुगच्छति॥२९०॥

व्यालग्राही यथा व्यालं बलादुद्धरते विलात्।  
तथा स्त्री पतिमुद्धृत्य सह तेनैव मोदते॥२९१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

स्वामिनि, मृते सति या नारी स्त्री, हुताशनम् अग्निं, समारोहेत् प्रविशेत् प्रतिशेत् इति भावः, सा नारी, निरन्तरं सदा, स्वर्गलोके अमरावत्याम्, अरुन्धतीव वसिष्ठपत्नीव, पूज्या स्यात्। इतः २९९ सङ्ख्यकश्लोकपर्य्यन्तं पथ्यावक्त्रंवृत्तम्॥२८७॥

 अनुगमने दोषमाह, यावदिति। — पत्यौ मृते सति, स्त्री नारी, यावत् यत्पर्य्यन्तम्, अग्नौ वह्नौ, आत्मानं निजदेहं न प्रदाहयेत् भस्मीकुर्य्यात्, तावत् सत्पर्य्यन्तं, सा नारी, कथञ्चनकेनापि प्रकारेण, नरकात् न मुच्यते नरकसुक्ता न भवति। हि निश्चये॥२८८॥

 पत्यनुगमने गुणान्तरमाह, मातृकमिति। या नारी, भर्त्तारं स्वामिनम्, अनुगच्छति अर्थात् अनुसरणं करोति, सा नारी, मातृकं मातृकुलं, पेतृकं पितृकुलं, तथा श्वशुरस्य कुलम्, एतत् कुलत्रयं वंशत्रयं, हि वारयेत् उद्धरेत्॥२८९॥

 गुणान्तरं दर्शयति, तिस्र इति।—या नारी, भर्त्तारं स्वामिनम्, अनुगच्छति अनुम्रियते सा मानवे मनुष्यदेहे, तिस्रः कोट्यःअर्द्धफोटीच सार्द्धत्रिकोटीसंख्यकाणि इत्यर्थः, यानि यावन्ति, रोमाणि सन्ति, तावत्कालं तत्यरिमितवर्षपर्य्यन्तम् अर्थात् सार्द्धत्रिकोटीवर्षपर्य्यन्तं, स्वर्गे वसेत्॥२९०॥

 अनुसृता स्त्री निरयगामिनमपि पतिमुद्धरते, इति प्रदर्शयितुमाह व्यालेति। व्यालग्राही आहितुण्डिकः, बलात् बलपूर्व्वकं व्यालं सर्पं, विलात् गर्त्तात्, यथा उद्धरते निष्काशयति तथा तद्वत्, स्त्री नारी, पतिं स्वामिनं दुष्कृतिकारिणमपीतिभावः, उद्धृत्य तेन पत्या, सदैव, मोदते हर्षं प्राप्नोति॥२९१॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



दुर्वृत्तं वा सुवृतं वा सर्व्वपापरतं तथा।  
भर्त्तारं तारयत्येषा भार्य्या धर्मेषु निष्ठिता॥२९२॥

अन्यश्च,—

जीवितं पतिहीनाया निष्फलञ्च भवेत् ध्रुवम्।  
दीनायाः पतिहीनायाः किं नार्य्या जीवितैः फलम्?॥२९३॥

मितं ददाति हि पिता मितं भ्राता मितं सुतः।  
अमितस्य च दातारं भर्त्तारं का न पूजयेत्?॥२९४॥

किञ्च, —

अपि बन्धुशता नारीबहुपुत्रैश्च संयुक्ता।  
शोच्या भवति सा नारीपतिहीना सुपस्विनी॥२९५॥

तथा च—

गन्धैर्माल्यैस्तथा धूपैर्विविधैर्भूषणैरपि।  
वासोभिः शयनैश्चैव विधवा किं करिष्यति?॥२९६॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 अमुमेवार्थं प्रकारान्तरेणाह, दुर्वृत्तमिति। धर्म्मेषु निष्ठिता धर्म्मपरायणा, एषा भार्य्यापत्नी, दुर्वृत्त दुश्चरितं सुवृतं सुचरितं वा, सर्व्वपापनिरतं वा सर्व्वविधपापाऽऽसक्तमपि वा, भर्त्तारं स्वामिनं, तारयति उद्धरति॥२९२॥

 पतिहीनायाः जीवनं दुःखाकरमेव, इति वक्तुं श्लोकमाह, जीवितमिति।—
पतिहीनायाःस्वामिविरहितायाःनार्य्याः, जीवितं जीवनं, ध्रुवं निश्चितमेव, निष्फलं निष्प्रयोजनं, भवेत् स्यात्; पतिहीनायाः विधवायाः, दीनायाः नार्य्याःस्त्रियाः, जीवितैः जीवनैः, किं फलम्? किं प्रयोजनम्? न किमपीत्यर्थः॥२९३॥

 स्त्रिणां भ

र्त्तनुगमने हेतुमाह, मितमिति। —पिता जनकः, मितं परिमितमेव, ददाति, भ्राता सहोदरः, सुतःपुत्रश्च, मितमेव ददाति; अमितस्य अपरिमितवस्तुनः, दातारं प्रदायकं, भर्त्तारं पतिं, का नारी, न पूजयेत्? सर्वैव पूजयेत् इत्यर्थः॥

२९४

॥

 पतिहीना सर्व्वथैव शोच्या इति वक्तुमाह, अपीति।—यत्तदीर्नित्यसम्बन्धात् अत्र वाइति कर्त्तृपदमध्याहार्य्यं, या नारी, पतिहीना विधत्रा, अत एव तपस्विनीदीना, सा नारी, बन्धुशता भ्रात्रादिभतवान्ववयुक्ताऽपि, तथा बहुपुत्रैश्चसंयुताऽपि, शोच्या शोचनीया भवति॥२९५॥

 विधवायाः सर्व्वाऽपि भोग्यसम्पत् निन्दनीया इत्याह गन्धैरिति। — विधवा पति-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तथा च,—

नातऽतन्वी विद्यते वीणा नाऽचक्री वर्त्तते रथः।  
नाऽपतिः सुखमाप्नोति नारीबन्धुशतैरपि॥२९७॥

दरिद्रो व्यसनी वृद्धो व्याधितो विकलस्तथा।  
पतितः कृपणो वाऽपि स्त्रीणां भर्त्ता परा गतिः॥२९८॥

नास्ति भर्त्तृसमो बन्धुर्नास्ति भर्त्तृसमा गतिः।  
वैधव्यसदृशं दुःखं स्त्रीणामन्यत् न विद्यते।  
धन्या मा योषितां मध्ये मत्रग्रे म्रियते हि या"॥२९९॥

 इत्युक्ता अग्निप्रवेशार्थं राज्ञः पादयोः पपात। राजा तस्या वचनं श्रुत्वाकरुणार्द्ररससिक्तकर्ण[^481]ः
सन्

[^481]: "करुणेति।—करुणा अनुकम्पया,आर्द्रःप्लावितः, अनुप्राणितः इति यावत्; यो रसः चित्तद्रवीकरणं तेन ग्रीष्मार्द्रवचनरूपरसेन, सिक्तौ सिञ्चितौ कर्णौ यस्य सः।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

हीना नारी, गन्धैःविलपनद्रव्यः, माल्यैःपुष्पमालादिभिः, धूपैः सुगन्धधूमैःतथा विविधैः नानाप्रकारैः, भूषणैःअलङ्कारैः, वासोभिः वस्त्रैः, शयनैःः उत्तमशय्यामित्र, किं करिष्यवि? न तासां किमपि तैः प्रयोजनमित्यर्थः॥२९६॥

 पतिहीनायाः दुःखभागिनीत्वमाह,नेति। —अतन्त्रीतन्त्रीरहिता, वीणान विद्यते नास्ति, नास्ति चक्रं यस्य सः अचक्री \[" सर्व्वधनो” इति वत्
इन्यन्तो बहुव्रीहिः\] चक्ररहितः, रणश्चन वर्त्तते नास्ति, अपतिःपतिहीना, नारीस्त्री, बन्धुशतैरपि भ्रात्रादिबहुबान्धवजनैरपि, सुखं नाप्नोति न लभते॥२९७॥

 यादृशः तादृशी भर्ता भवति, स एव स्त्रीणां भोगस्वर्गापवर्गदः, इत्यर्थे प्रमाणमाह, दरिद्र इति। — दरिद्रः धनहीनः, व्यसनौ द्यूतादिव्यसनामक्तः, बृद्धः जराग्रस्त,व्याधितः पीड़ाग्रस्तः, तथा विकलः विकलाङ्गः, पतितःपापचारी, कृपणःव्ययकुण्ठो वाऽपि, ( यादृगेव भवतु इत्याशयः ) भर्त्ता पतिरेव, स्त्रीयां परा श्रेष्ठा गतिः आश्रयः॥२९८॥

 भर्त्ता एव परमाश्रयः इत्यर्थे श्लोकान्तरमाह, नास्तीति।—स्त्रीयां नारीयां भर्त्तृसमः पतितुल्यः बन्धुः नास्ति, भर्त्तृसमा पतितुल्या, गतिः उपायः, नास्ति, वैधव्यसदृशं वैधव्यतुल्यम्, अन्यत् अपर, दुःखं न विद्यते नास्ति; या नारौ, भक्षग्रे भर्त्तुमरणात् पूर्वे, भ

ङ्गःसमक्षे वा, म्रियते देहं त्यजति सा नारी, योषितां नारीणां मध्ये धन्याप्रशंसनीया, भवति इति शेषः ॥२९९॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



श्रीखण्डादिभिः चितां विरचय्य, (घ) तस्यै अनुज्ञां ददौ। साऽपि राज्ञः सकाशात् अनुज्ञां लब्ध्वा, भर्त्तुःशरीरेण समम्[^482] अग्नि विवेश। ततः सूर्य्योऽस्तमगात्।

[^482]: "समम्—सह [ अव्ययमेतत् ] ।"

 प्रभाते राजा सन्ध्यादिकं कर्म्मसमनुष्ठाय, सिंहासने समुपविष्टो यावत्स कललमामन्त-राजकुमारादिभिरुपास्यते, तावत् स एव नायकः पूर्ववत् खङ्गहस्तः, अतिदीर्घाकारो देदीप्यमानवपुः ममागत्य, राज्ञः कण्ठे कल्पतरु[^483]।परिमलति। —परिमलेषु सौरभेषु, लुब्धा. लोलुपाः, मुग्धाःमूढाः, लोभोपहतचेतसः इति यावत्, ये मधुकराःभृङ्गाः, तेषां निकुरम्बैः समूहैः, निःनास्ति अन्तरम् अवकाशः, यत्रतां तथाविधाम्। माला—मालिकाम्।")कमलग्रथितां मालां परिमल लुग्धमुग्ध मधुकर निकुरम्ब निरन्तरां निधाय तस्मै नानाविधयुद्धगोष्ठों[^484]
वक्तुं प्रवृत्तः। तं समागतं दृष्ट्वा सर्वाऽपि सभा विस्मयं गता।

[^483]: "कल्पेति।— कल्पतरोः कल्पवृक्षात्, उद्भूतेन सञ्जातेन, कमलेन पद्मेन, ग्रथितां निबद्धाम्। ( कल्पतरी ईसितवस्तुप्रदत्वन तत्सन्निधौ कमललामी नायौक्तिकः

[^484]: " नानाविधयुद्धगोष्ठीं—युद्धविषयिणी विविधवार्त्ताम्।"

 पुनस्तेन भणितं, —“भो राजन्! मयि अस्मात् स्थानात् स्वर्गं गते, तत्र महेन्द्रस्य दैत्यानाञ्च महान् सङ्ग्रामोऽभूत्। तस्मिन् समये बहवो राक्षसा दैत्याश्च निपातिताः केचन पलाय्य गताः। युद्धावसाने देवेन्द्रेण सप्रसादम्[^485] अहं भणितः,—भो नायक! त्वया अद्य प्रभृति भूलोकं प्रति न गन्तव्यम्; तव शापस्यावसानं जातम्। तवाहं प्रसन्नोऽस्मि, गृहाणेदं वलयम्'

[^485]: " सप्रसादं—सानुग्रहम्।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (घ) श्रीखण्डादिभिः,—धबलचन्दनप्रभृतिभिः, दहनापयोगिद्रव्यैः। चिता—चितिं, शवदाहार्थेचुल्लोमित्यर्थः। विरचय्य—सज्जीकार्य्य, रचयित्वेत्यर्थः, \[ वि + रक्षि—ल्यप्, "ल्यपि लघुपूर्वात्" (६।४।५६पा०) इति णे अयादेशः\]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



इति रत्नखचितं स्वकरात् मुक्तावलयं मम हस्ते प्रदात्। पुनर्मया भणितं,—“भोः स्वामिन्! अत्राऽऽगमनसमये मया भार्य्या विक्रमार्कसमीपे निक्षिप्ता। तां गृहीत्वा झटिति पुनरागमिष्यामि, इति पुरन्दरम् उक्ता समागतोऽस्मि। त्वं धार्म्मिकचूड़ामणिः, सा मम भार्या दातव्या; तया सह पुनः स्वर्लोकं गमिष्यामि " इति।

 तद्वचनं श्रुत्वा राजा सर्वैः सह सभायां तटस्थो[^486]जातः परं विस्मयं गत्वा तूष्णीश्च स्थितः। पुनस्तेन गदितं—“भोः राजन्! किमिति जोषम्[^487]आस्यते?” राज्ञः समौपस्थैर्भणितं, —"तव भार्य्या अग्निं प्रविष्टा”। तेनोक्तं,—“किमर्थम्?” ते तु निरुत्तरोभूताः आसन्। तदा तेन भणितं,—"राज[^488]शिरोमणे! परनारीसहोदर! लोककल्पद्रुम! विक्रमभूमिपाल! किमिदम् अकार्य्यम् अनुष्ठीयते? देहि मे मत्पत्नोम्”। ततो राज्ञोक्तं,—"भो नायक! खड्गबाहुभ्यां पतितं भवच्छिरः कलेवरञ्च दृष्ट्वा भवन्तं युद्धनिहतं मत्वा सभासदां मम च अनुमतिं गृहीत्वा भवच्छरीरैः सह तव पत्नी अनलं प्रविष्टवती”। नायकेनोक्तं, —“राजन्! सुरूपां युवतीञ्च पर-

[^486]: "तटस्थः,—उदासीन इव, पक्षापक्षमनाश्रितः उदासीनो यथा सदसत् किमपि न वक्ति, तथा किमपि न उवाच, तूष्णीं स्थितः इत्यर्थः। यद्वातटस्थः, —नदीकूलस्थ द्रव सन्त्रस्तः। नदीतीरस्थो यथा कदाचित्तटभङ्गे पतनाशङ्कया भीत- भीत व सदा वर्त्तते, तहत् राजाऽपि भीतभीत इव स्थित इत्यर्थः।"

[^487]: " जोषं—तूष्णीं, मौनमिति यावत्।"

[^488]: "राजेति।—राज्ञां शिरसि धार्य्यःमणिरिव, तत्सम्बोधने, राजचूड़ामणे! परति। —परनार्यपरस्त्रियाः, सहोदरः भ्राता द्रव, तत्सम्बोधने, [ एतेन श्याल- सम्बोधनपचातुर्य्यमपि व्यज्यते ]। लोके—जगति, लोकेषु जनेषु वा, कल्पदुम इव वाच्छापूरक्रत्वात्, तत्सम्बोधने।"



ललनाम् अपि लोलुपदृशा[^489] दृष्ट्वा भवतैव गृहान्तरे गोपायिता सा; यतः मयि मृते अनलम् अप्रविश्य तथा स्वर्ग एव तच्छरीरेण गन्तव्यः इति नियम[^490]ःआसीत् । तदा सकलसभासदैरुंक्त,—“भोः सत्यमेव अस्माकं समक्षं सा अनलं प्रविष्टा”। ततः “न हि न हि” इत्युक्ता नायकः त्वरितमुत्याय, सिंहासनपश्चाद्वर्त्तिगृहाभ्यन्तरात् तामेव नायिकां करे धृत्वा राजसभामध्यमानोय, तद्वक्तावरणञ्चउन्मोच्यप्रदर्शितवान्। ततः सर्वे एव लज्जानम्राननाः परं विस्मयं जग्मुः ।

[^489]: " लोलुपदृशा—लालमदृष्ट्या, सानुरागवीक्षणेनेत्यर्थः।"

[^490]: " नियमः,— अङ्गीकारः ।"

 अथ स सहासं राजानं गदितवान्—“महाराज! सकलगुणगकैकभाजन! ब्रह्मायुर्भव; अहं स महैन्द्रजालिकः, तवपुरतः मया इन्द्रजालविद्यालाघवं दर्शितम्”। राजाऽपि विस्मयं गतः प्रसन्नोऽभूत्।

 तस्मिन्रवसरे भाण्डारिकेणाऽऽगत्य उक्तं,—“भो महाराज! पाण्डाराजेन स्वामिने करः प्रेषितः”। राज्ञोक्तं,—“किं किं प्रषितम् ?” तेनोक्तं, “स्वामिन्! अवहितं[^491] शृणु,—

[^491]: " अवहितं—सावधानम् ; मनः सयोगपूर्व्वकमित्यर्थः ।"

अष्टौहाटककोटयः, त्रिनवतिर्मुक्ताफलानां तुलाः  
पञ्चाशन्मधुगन्धलुब्धमधुपैः सशेभिताः सिन्धुराः।  
अश्वानां त्रिशतञ्चवै सुचतुरं पण्याङ्गनानां शतं  
श्रीमद्विक्रमभूमिपाल! भवतः श्रीपाण्ड्यराट्प्रेषितम्॥३००॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 

पाण्ड्यराजपरितानां वस्तूनां संख्यां वर्णयति,अष्टाविति।—अष्टौ हाटककीटयः, अष्टकोटिसंख्यवर्णमुद्राः, मुक्ताफलानां त्रिनवतिः तुलाः, त्रिनवतितुलापरिमितानि, सार्द्धद्विषष्ठ्यधिक एकादशशत शरावपरिमितानौत्यर्थः, मुक्ताफलानि उत्तममुक्ताः, मधुगन्धेन मदजलगन्धेन, लुब्धैः लोभाकृष्टैः, मधुपैः भमरैः, संशोभिताः, सिन्धुराःगजाः, पञ्चाशत् पञ्चाशत्संख्यकाः, तथा अश्वानां घीटकानां, त्रिशतं शतत्रयं तथा सूचतुरं

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 ततो राज्ञाभणितम्,—“एतत्सर्वम् ऐन्द्रजालिकाय देहि”। तो भाण्डारिकेण तत्सर्वं तस्मै दत्तम्"।

 इमां कथां कथयित्वा पुत्तलिका भोजराजमवदत्, —“भो राजन्! त्वयि एवम् औदार्य्यं विद्यते चेत्, तर्हि अस्मिन्सिंहासने समुपविश”। राजा अधोमुखो बभूव।

\[ इति विक्रमार्कचरिते सिंहासनोपाख्याने अप्सरा-भोजसंवादे इन्द्रजाल-  
प्रदर्शनं नाम त्रिंशोपाख्यानम् \]॥३०॥

\_\_\_\_\_\_\_\_\_\_\_\_

**अथ वेतालसिद्धिलाभो नाम  
एकविंशोपाख्यानम्।**

**![](../books_images/U-IMG-172182290930.jpg)**

 अथ राजा सिंहासने पुनः यावत् समुपविशति, तावदन्या पुत्तलिका वदति स्म, —“भोराजन्! सिंहासने स एव उपवेष्टुं क्षमः, यस्य विक्रमस्येव औदार्य्यादयां गुणा भवन्ति "। राजोक्तं,— भोः पुत्तलिक! कथय तस्य विक्रमस्यौदार्य्यवृत्तान्तम्”।

 सा कथयति,—“भो राजन्! श्रूयताम्,—विक्रमार्के राज्यं कुर्वति, एकदा कश्चिद्दिगम्बर[^492]ःसमागत्य, राज्ञो हस्ते फलं दत्त्वा आशिषं प्रयुज्य भणति, —“भो राजन्! अहंमार्गशीर्षे कृष्णचतुर्दशीदिवसे महाश्मशाने हवनं करिष्यामि।

[^492]: "दिगम्बरः,— दिक् शून्धमेव, अम्बरं वस्त्रं यस्य सः, मग्नक्षपणकभेदः ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सुमिपुणं, पण्याङ्गनानां वेश्यानां, शतञ्च हे श्रीमन्! विक्रमभूमिपाल! भगतः त्वदर्थं,श्रीपाण्ड्यराट्प्रेषितं पाण्ड्यराजेन एतत् सर्वैप्रेरितम्। शार्दूलविक्रीडित वृत्तम् ॥३००॥

इति त्रिंशोपाख्यानम् ।

\_\_\_\_\_\_\_\_\_\_\_\_

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



भवान् परोपकारी सत्त्वाधिकः इति मे विदितं तत्रममोत्तरसाधकेन[^493] त्वया भवितव्यम्। तस्य महाश्मशानस्य नातिदूरे शमीपादपः अस्ति, तत्र कश्चिद्वेताल[^494]ःलग्नस्तिष्ठति, स त्वया मौनेन एव नेतव्यः, अन्यथा मे कार्य्यसिद्धिः न भविष्यति”। राज्ञा "तथा करिष्यामि” इति प्रतिज्ञातम्।

[^493]: "उत्तरसाधकेन—पृष्ठपोषकेण, साहाय्यकारिणत्यर्थः ।"

[^494]: "वेतालः,—भूताधिष्ठितशवविशेषः।"

 अथ क्षपणकः सहः कृष्णचतुर्दशीदिवसे (द)महाश्मशाने होमसाधनद्रव्याणि गृहीत्वा स्थितः। अथ तेन दर्शितं शमीपादपस्थितं वेतालं दृष्ट्वा, स्कन्धेगृहीत्वा राजा यावत् मार्गे आगच्छति, तावत् वेतालेनोक्तं,— “भो राजन्! मार्गश्रमापनोदनाय[^495]
कामपि कथां कथय। राजा मौनभङ्गभयात्[^496]तूष्णीं स्थितः। पुनर्वेतालेनोक्तं—"त्वं मौनभङ्गभयात् कथां न कथयसि, अहं तावत् कथयिष्यामि। कथाऽवसाने मौनभङ्गभयान्न कथयिष्यसि चेत्, तव शिरः सहस्रधा भविष्यति” इति भणित्वा कथाम् आरभते,—

[^495]: " मार्गश्रमापनोदनाय—पथक्लान्तिदूरीकरणाय।"

[^496]: "मौनमङ्गभयात् —वाक्संयमव्रतनाशशङ्कातः।"

 “राजन्! श्रूयतां—हिमवतो दक्षिणपार्श्वे विन्ध्यवती नाम्नी नगरीआसीत्। तत्रसुविचारको नाम राजा प्रतिवसति स्म। तस्य पुत्रः मयसेनः। स एकदा आखेटनार्थं[^497]वनंगतः, वने हरिणमेकं दृष्ट्वा तदनुगतो महारण्यं प्रविष्टः। ततः कञ्चिन्नगरमार्गमासाद्य[^498] एकाकी यावदागच्छति,

[^497]: "आखेटनार्थं—मृगयानिमित्तम्।"

[^498]: "आसाद्य—प्राप्त।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (द) सह इति। —सहा—मार्गशीर्षः, ("मार्गशीर्षे सहा मार्ग आग्रहायणिकश्च सः" इत्यमरः) मार्गशीर्षकृष्णपक्षोयचतुर्ग्गश्यां तिथौ।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तावन्मध्ये एका नदी दृष्ट्वा। तत्र नदीतटे कश्चिद् ब्राह्मणः अनुष्ठानं[^499] करोति। राजपुत्रः तस्य समीपं गत्वा तमवदत्, —"भो ब्राह्मण! यावत् जलं पास्यामि, तावत् मम अश्वं गृहाण"। ब्राह्मणेनोक्तम्, “अहं किं तव प्रेष्य[^500]ः, यदश्वं धारयिष्यामि?” ततस्तेन कशया (म) ताड़ितःब्राह्मणः रुदन् राजसमीपमागत्य तं वृत्तान्तं निवेदयामास। तच्छ्रुत्वा राजा क्रोधात् अरुणलोचन[^501]ःसन्. पुत्रं स्वदेशात् निर्वासयितुम्[^502]आदिदेश। तस्मिन्नवसरे मन्त्रिणा भणितम्, —“अयं राज्यभोगे योग्यः कुमारो हि स्वदेशात्-न निर्वासनीयः। एतदुचितं[^503] न भवति”। राज्ञोक्तं,—“भो मन्त्रिन्! एतदुचितम् एव यतः अनेन ब्राह्मणशरीरं कशया ताड़ितं, तस्मादयं समीचीनदण्ड[^504]ः, हस्तच्छेदश्चकरणीयः। बुद्धिमता ब्रह्मद्वेषो न कर्त्तव्यः।

[^499]: "अनुष्ठान—शास्त्रविहिताऽऽचरणम्।"

[^500]: " प्रेष्यः,—परिचारकः, मृत्य इति यावत् ।"

[^501]: " अरुणलोचनः,—अरुणे लोचने यस्य, आरक्तनयन इत्यर्थः। ।"

[^502]: " निर्वासयितु — दूरीकर्तुम्।"

[^503]: "उचित—युक्तियुक्तम्।"

[^504]: "समीचीनदण्डः, —उपयुक्तशास्तिः, न्याय्यदण्डः इत्यर्थः।"

 भो मन्त्रिन्! किं त्वया पुराणानि न श्रुतानि? पुरा ब्राह्मणस्य शापात् ईश्वरस्य लिङ्गपातः(भ). जातः, नृगस्य कृकलास-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (म) 'कशया—अश्वताडन्या। ("अश्वानां ताड़नौ कशा" इत्यमरः)

 

(श) ईश्वरस्य—हरस्य । लिङ्गपातः,—लिङ्गपतनम् \। \[ पुरा किल स्ववशी-कर्तुकामेन स्मरेणानुसृतो भीतःशङ्करः, दिशि दिशि परिभ्रम्य सपत्नीकभार्गवात्रेयाद्य-ध्युषितदारुवनं प्रविश्य ऋषिवन्द कामादभयं ययाच। मौनव्रतिनस्तेव्रतभङ्गभयात् तूष्णींतस्थुः। हरं दृष्ट्वाऋते अरुन्धश्वनुसूयेसर्व्वाः भार्गवात्रेयादियोषितः कामार्त्ताः मदविह्वलिनेन्द्रियाः आश्रमं त्यक्त्वा महेश्वरमनुजग्मुः। तद्दष्ट्वा भार्गवादिभिः क्रुद्धैः"लिङ्गोऽस्य पततां भुवि” इति शापो दत्तः। ततो देवस्य लिङ्गं पतित्वा पृथिवीं विदार्य्य रसातलं विवेश। इति वामनपुराणीयषष्ठाध्यायी

क्तकथाऽत्रानुसन्धेवा\]।

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



त्वम् इन्द्रस्य दारिद्रायोगः, नहुषस्य महोरगत्वम्, (ष) स्वयं सम्पन्नोऽपि पूज्यान् न तिरस्कुर्य्यात्[^505]। उक्तञ्च, —

[^505]: "सम्पन्नोऽपि—सम्पदयुक्तोऽपि धनवान् अपीत्यर्थः। पूव्यान्—मान्यान् जनान्।न तिरस्कुर्य्यात् —नावमानयेत्।"

**अत्युन्नतपदं प्राप्तः पूज्यान् नैवावमानयेत् ।  
नहुषः सर्पतां प्राप्तश्चयतोऽगस्त्वावमाननात्॥  
अतस्ते ब्राह्मणाः सर्वे पूजनीयाश्च सर्वदा॥३०१**

**॥**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

 (ष) नृगस्य—तदाख्यस्य सूर्य्यवंशीयनृपभेदस्य। कृकलासत्वं—सरटत्वं, तदाख्यसरीसृपविशेषत्वम्। \[ उशीनरतनयः मृगो नाम सूर्य्यवंशीयः नरपतिःअज्ञानात् स्वकीयधेनुबुद्ध्याब्राह्मणधेनुं विप्राय दत्त्वा, ब्रह्मशापात् कृकलासत्वम्अवाप। इति महाभारतौवानुशासनपर्व्वणि ७० अध्यायोक्तकथा \]।इन्द्रस्य—पुरन्दरस्य। दारिद्रायोगः, —लक्ष्मीभ्रंशः। \[ अत्रेदं पुरावृत्तम्; —पुरा किल शचीनाथः कदाचित्कामुकः कस्मिंश्चित् महारण्ये रम्भया रममाणः कैलासं यान्तं सशिष्य दुर्व्वाससमालोक्य ससम्भ्रमं तमुपेत्य च शिरसा ननाम, तेन चातिप्रसन्नो मुनिः आशीर्वचनपुरःसरं विष्णुप्रसादं मोक्षप्रदं पारिजातकुसुममेकं तस्मै ददौ। धनमदेनातिप्रमत्तं तं तत्पुष्पमनादृत्य हस्तिमस्तके स्थापयन्तमालीक्यातिक्रुद्धो मुनिः “श्रीभ्रष्टोभव” इति शशाप तद्यथा ब्रह्मवैवर्त्तपुराणे प्रकृतिखण्डे ३

६ अध्याये,—“शक्रः पुष्पं गृहीत्वा च प्रमत्ती राजसम्पदा। भ्रमेण स्थापयामास तदेव हस्तिमस्तके॥ \*\*\*\*\*\*\*\* तत्पुष्पं त्यक्तवन्तञ्चदृष्ट्वाशक्रं मुमीश्वरः। तमुवाच महारुष्टः शशाप स रुषान्वितः॥ मुनिरुवाच, —अरे! श्रिया प्रमत्तस्त्व कथं मामवमन्यसे?। \* \* \*\* यस्मात् संस्थापितं पुष्पं गर्व्वेण हस्तिमस्तके। तस्मात् युष्मान् परित्यज्य यातु लक्ष्मोर्हरेः पदम्॥” इति \]।नहुषस्य—

तदाख्यचन्द्रवंशीयनृपविशेषस्य। महोरगत्वम्— अजगरत्वम्। \[ पुरा किल चन्द्रवंशीयो नहुषो नाम राजा इन्द्रत्वं प्राप्य शचींकामयाञ्चक्रे; ततः “ सप्तर्षिवाहितयानमध्यास्य यदि आगन्तुं शक्नोषि, तदा त्वां भजामि, अन्यथा” इति शचीवाक्यंनिशम्य तथा कृत्वा, शिविकास्कन्धान् असममन्दगामिनः अगस्त्यप्रमुखान् सप्तर्षीन् झटितिगमनाय “सर्प सर्प" इति नहुषवाक्येउच्चारिते "त्वं सर्पो भव” इति आगस्त्यशशाप। इति महाभारतवनपर्व्वणि १८१ अध्यायोक्तवार्त्ता \]।

 महताऽपि पून्यावमाननं न कार्य्यमित्यर्थे सदृष्टान्तं श्लोकमाह, अत्युन्नतेति।—अत्युन्नतपदम् उच्चपदं, प्राप्तः लब्धवान् अपि जृनः, पूज्यान् मान्यान् जनान् नैव

अव-

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



तथा च—

यैः कृतः सर्वभक्ष्योऽग्निरपेयश्च महोदधिः।  
क्षयैश्चाऽध्यासितश्चन्द्रः को न नश्येत् प्रकोष्य तान्?॥३०२॥

किञ्च,—

यद्धस्तेन सदाऽश्नन्ति हव्यानि त्रिदिवौकसः।  
कव्यानि चैव पितरः को भवेदधिकस्ततः?॥३०३॥

तथा च—

ये पूजिताः सुरैः सर्वैर्मनुष्यैश्चैव भारत !।  
तपोव्रतधरा ये च तांस्तान् विप्रान् समर्चयेत्॥३०४॥

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

मानयेत् मान्यानामपमानं न कुर्य्यात्; नहुषः राजा, अगस्त्यावमाननात् अगस्त्यस्यापमानकरणात्, सर्पतां प्राप्तः सर्परूपो भूत्वा, च्युतः स्वर्गात् पतितः। अतः ब्राह्मणादमाननायाःअपराधहेतुकत्वात्, ते पूज्याः, सर्वे समस्ताः, ब्राह्मणाः, सर्वदा पूजनीयाश्च अर्चनीया एव, जनेरिति शेषः। इतः ३०४ सङ्ख्यकश्लोकपर्यन्तं पथ्यावक्त्रंवृत्तम्॥१०१॥

 ब्राह्मणमाहात्म्यवर्णनमुखेन तदवमानने दोषमाह, यैरिति। यैःब्राह्मणेः, अग्निः पावकः, सर्व्वभक्ष्यः सर्व्वं भक्ष्यं यस्य स तादृशः कृतः विहितः; महोदधिः समुद्रः, अपेय लवणमयत्वात् पानायोग्यःकृतः; चन्द्रः शशी, क्षयैः क्षयकररोगसमूहे, यक्ष्मणा इतियावत्, अध्यासितःआक्रामितः, \[ पुरा किल रोहिण्यामेव रममाणस्य चन्द्रस्य अश्विन्यादयःषड्विंशतिः पत्न्यःपितरं दक्षंपत्युरनयं विज्ञापयामासुः, ततो दक्षेण दाक्षिण्यार्थमुपदिष्टोऽपि चन्द्रः तद्वाक्यस्य अप्रतिपालनात् "त्वं क्षयरोगग्रस्ती भव” इत्यभिशप्तः। इति पद्मपुराणम्वर्गखण्डीक्तगाथा \] तान् तादृशान्, विप्रान् प्रकोप्य प्रकृष्टेन कोपवित्वा, को जनः, न नश्येत् नाशं नाप्नुयात्? अपि तु सर्व्व एव ब्राह्मणकोपेन नश्येदित्यर्थ ॥३०२॥

 अपरमपि ब्राह्मणोत्कर्षप्रतिपादकं श्लोकमाह, यदिति।—तृतीया द्यौः इति

त्रिदिवः स्वर्गः, स एव ओकः स्थानं येषां ते चिदिवौकसः देवाःयद्धस्लेन येषां ब्राह्मणानां हस्तेन सहा निव्यं, हव्यानि होमसाधनद्रव्याणि घृतादीनि, तथा पितरः पितृगणाश्च, कत्र्यानि श्राद्धीयद्रव्याणि, अश्रन्ति भुञ्जते, ततः तेभ्यः ब्राह्मणेभ्यः, अधिकःको भवेत्? न कोऽपि ततोऽधिक इत्यर्थः॥३०३॥

 'ब्राह्मणस्य सर्व्वपूजनीवतां प्रतिपादयति, ये इति। —ये ब्राह्मणाः,

सर्वैः सकलैः,

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_



 तथा च, द्वारावत्यां स्वयं कृष्णेनाप्युक्तम्,—

**'शतं शपन्तं परुषं वदन्तं  
यो ब्राह्मणं नाऽर्चयते यथाऽहम्।  
स पापकृत् ब्रह्मदवाग्निमध्ये  
बध्यश्च दण्ड्यश्च सदाऽस्मदीयः॥३०५॥**

 किञ्च,—

**यश्च मां परयोभक्त्या आराधयितुमिच्छति।  
तेन विप्राः सदा पूज्या एवं तुष्टो भवाम्यहम्॥३०६॥**

 भो मन्त्रिन्! येन हस्तेन ताड़ितो ब्राह्मणः, तस्य हस्तस्य छेदः कार्य्यः” इत्युक्ता यावत् तस्य हस्तं छेदयति, तावत् स ब्राह्मणः समागत्य भणति, —“भो राजन्! तदा अज्ञानवशात्[^506] तथा कृतम्, अद्य प्रभृति एवमनुचितमयं न करिष्यति। मम अनुरोधात् राजपुत्रो रक्षणीयः, अहं प्रसन्नो जातोऽस्मि”। राजा

[^506]: "अज्ञानवशात्— ज्ञानाभावात् अज्ञताहेतोरित्यर्थः ।"

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

सुरैःदेवैः मनुष्यैश्चपूजिताःसमादृताः, ये च ब्राह्मणाः तपोव्रतधराः तपोनिष्ठाः, व्रतपरायणाश्व, हे भारत! तान् तान् तादृशान् विप्रान् ब्राह्मणान् समर्चयेत् अवश्यमेव तेषां पूजां कुर्य्यात्॥ ३०४॥

 अपकारिब्राह्मणापूजकस्यापि दण्डनीयतामाह भगवदुक्तिद्वारा, शतमिति। —अस्मदीयःअमत्सम्बन्धो, यो जन, शतं बहु, शपन्तं शापं ददानं, परुषं कठोरं, बदन्तं कथयन्तमपि ब्राह्मणं विप्रं यथाऽहम् अहमिव, नार्चयते न पूजयति, पापकृत् पापी, स जनः, सदा सर्व्वदा, दण्डाः दण्डनीयः, तथा ब्रह्मदवाग्निमध्ये ब्रह्मतेजोरूप- दावानलमध्ये, बध्यः मधार्हश्च, भवति। वृत्तमुपजातिः॥३०५॥

 ब्राह्मणार्चनेनैव भगवदर्चनं भवति, इत्याह यः इति। यश्चजनः, परया उत्तमया. भक्त्या अनुरागेण, माम् आराधयितुं सेवितुम इच्छति, तेन जनेन, विप्राः सदा सर्व्वकालं, पूज्याः पूजनीयाः, एवं सति अहं तुष्टी भवामि। ब्राह्मणापूजयैवाहं तुष्टो भवामौत्यर्थः। पथ्याक्त्रंवृत्तम्॥३०६॥



च तस्य वचनं श्रुत्वा स्वपुत्रं विससर्ज्ज[^507]। ब्राह्मणोऽपि निज निलयम् अगात्[^508]”।

[^507]: "विससर्ज्जे — मुमोच ।"

[^508]: "निजनिलयं—स्वावास, स्वगृहमित्यर्थः। अमात्—अगमत् [दुधातीर्लुङ् ]।"

 इमांकथा कथयित्वा वेतालो वदति, —“भो राजन् ! एतयोः मध्ये गुणाधिकः कः? ”राज्ञाविक्रमेण भणितं, —“राजा एव गुणाधिकः”। तत् श्रुत्वा, मौनभङ्गात् वेतालः शमीपादपं जगाम। राजाऽपि पुनस्तत्र गत्वा तं स्कन्धे समारोप्य यावत् आगच्छति, तावत् स पुनरपि कथां कथयति। एवं कथानां पञ्चविंशतिः कथिता वेतालेन। राजाऽपि सर्व्वासामेव यथायथं प्रत्युत्तरमदात्[^509]।

[^509]: " तत्प्रसङ्गस्तु अस्मदीयवेतालपञ्चविंशत्याख्यग्रन्थे द्रष्टव्यः।"

  तस्य सूक्ष्म[^510]

बुद्धिवैदग्ध्येनवेतालः प्रसन्नोजातः, विक्रमं जगाद, —"भो राजन्! अयं दिगम्बरः त्वां निहन्तुं प्रयत्नं करोति”। राज्ञोक्तं, —“तत् कथम्?” वेतालेनोक्तं, "त्वया मयि तत्र उपस्थापिते, 'त्वं श्रान्तोऽसि इदानीमग्निः कुण्ड प्रदक्षिणोत्य, दण्डवत् प्रणम्य निजस्थानं गच्छ' इति दिगम्बरवचनमाकर्ण्य त्वयि, दण्डवत् प्रणते सति, सः खङ्गेन त्वां निहत्य तव मांसेन होमं करिष्यति। एवं क्रियमाणे अणिमादयोऽष्टौ सिद्धयः तस्य वशीभूताः भवेयुः”। विक्रमेणोक्तम्, — “अधुना किं क्रियते?” वेतालेनोक्तं, —“त्वमेवं कुरु,— दिगम्बरेण 'त्वं दण्डवत्प्रणम्य निजस्थानं गच्छ' इति उक्त सति, त्वया एवं वक्तव्यम्, — 'अहं सार्व्वभौम[^511]ः, सर्व्वे राजानः

[^510]: "सूक्ष्मेति।—सूक्ष्मबुद्धिःकुशाग्रवत् या तीक्ष्णबुद्धिः, सर्व्वतोमुखी प्रतिभा इत्यर्थः, तस्याः वैदद्ध्येन नैपुण्येन।"

[^511]: "सार्व्वभौमः,— चक्रवर्त्तिनृपः, सम्राट् इत्यर्थः।"



मामेव प्रणामं कुर्व्वन्ति, मया कदाऽपि कस्याऽपि प्रणामो न कृतः; अतोऽहं प्रणामं कर्त्तुं न जानामि, त्वं प्रथमं प्रणामं कृत्वा दर्शय, तद् दृष्ट्वा पश्चादहं नंस्यामि'। ततः स यदा प्रणामं कर्त्तुं नम्रो भविष्यति, तदा त्वं तस्य शिरः छिन्ध[^512]। तेन तवैव अष्टौ सिद्ध्यःकरतलगताः भविष्यन्ति”।

[^512]: "छिन्धि—नाट्य, छेदन कुरु इत्यर्थः।"

 एवं वेतालेन उपदिष्टे राजा विक्रमस्तथैव अकरोत्। राज्ञोऽष्टौ महासिद्धयः जाताः। अथ वेतालेनोक्तं, "भोः राजन्! तवाऽहं प्रसन्नोऽस्मि वरं वृणीष्व"। राज्ञोक्तं,

—"यदि मम प्रसन्नोऽसि तर्हि यदाऽहं स्मरिष्यामि तदा त्वया मत्समीपे आगन्तव्यम्” स "तथाऽस्तु” इति प्रतिज्ञाय[^513]निजस्थानं गतः। राजाऽपि निजनगरीं विवेश"।

[^513]: "प्रतिज्ञाय— अङ्गीकृत्य।"

 इमां कथां कथयित्वा पुत्तलिका अवदत्, —"भो राजन्! त्वयि एवमौदार्य्यादयो गुणा विद्यन्ते चेत्, तर्हि अस्मिन् सिंहासने समुपविश”। राजा तूष्णीमासीत्।

\[ इति विक्रमार्कचरिते सिहांसनोपाख्याने अप्सरा–भोजसंवादे वेताल-  
सिद्धिलाभो नाम एकत्रिंशोपाख्यानम् \]॥३१॥

**अथ पुत्तलिका–शापमोचनं नाम  
द्वात्रिंशोपाख्यानम्।**

**![](../books_images/U-IMG-17216597653.jpg)**

 पुनरपि राजा सिंहासने यावदुपविशति, तावदन्या पुत्तलिका भणति, —"भो राजन्! अस्मिन् सिंहासने विक्रमार्क एव

इति एकविंशोपाख्यानम्।

**\_\_\_\_\_\_\_\_\_**



उपवेष्टुं क्षमः, नान्यः; तस्य विक्रमस्य सदृशो राजा भूमण्डले नास्ति। यः काष्ठमयेन[^514]खङ्गेन पृथिवीमध्ये भ्रमन्, सर्वान् पृथ्वीधरान्[^515] विजित्य एकच्छत्रेणराज्यमकरोत्; यो हि अन्येषां शङ्कां निराकृत्य, आत्मनःशङ्कां प्रावर्त्तयत्[^516]। भूमण्डले यावन्तो राजानः सन्ति, तेषां सर्वेषां वशीकरणमन्त्र[^517]ःप्रयुक्तः। समस्तान् दुर्जनजनान् निष्काश्य[^518] याचकानां दारिद्र्यं मोचयित्वा, दुर्भिक्षदुःखादीन निवार्य्य च, विक्रमेण पृथिवो पालिता। अतो विक्रमसदृशो राजा नास्ति। एवम् औदार्य्यादयो गुणास्त्वयि विद्यन्ते यदि, तर्हि अस्मिन् सिंहासने समुपविश”; तत् श्रुत्वा राजा भोजस्तूष्णीमासीत्।

[^514]: "काष्ठमयेन—काष्ठनिर्म्मितेन। राज्ञः प्रभावातिशय्यख्यापिकोक्तिरियम्, स्वप्रभावेणैव सर्वान् राज्ञः विजयते, खङ्गस्तु राजचिह्नमात्रम्। तस्य किमपि प्रयोजनं नासि इति काष्ठमयत्वेन निर्द्देशः कृतः।"

[^515]: "पृथ्वीधरान्—भूपालान्। विजित्य—पराभूय। एकच्छत्रेण—एकम् अद्वितीयं, छत्रंसार्व्वभौमनृपचिह्नम् आतपत्रं, तेन उपलब्धतः [ उपलक्षणे तृतीया ] एकच्छत्री, सम्राट् इत्यर्थः।"

[^516]: "यः इति। —अन्येषाम् — अन्यराजतः, इतरेभ्यो वा शङ्कां — भीतिं, निराकृत्य—निवार्य्य, आत्मनः, —स्वस्मात्, शङ्कां —त्रासं, प्रावर्त्तयत्—प्रवर्त्तनामकारयत्, उदपादयदित्यर्थः; जनाःअन्धेभ्यःपराभवशङ्कां विहाय, दुष्टदमकत्वेन तस्मादेव बिभ्यति इति भावः।"

[^517]: "वशीकरणमन्त्रः, —, अवशः प्रागनायत्तः, यशःआयतः, क्रियते अनेन इति वशीकरणं, तदर्थं मन्त्रः,— मन्त्रणा, वशक्रियासम्पादनार्थमन्त्रयाविशेषः। सर्पादयो यथा मन्त्रेण वशीभूताःनम्रशिरसश्च भवन्ति, तद्वत् तस्य मन्त्रणाकौशलेन सर्वे राजानःअधीनीभूताः प्रणमितमौलयश्चआसन् इति भावः।"

[^518]: "निष्काश्य — निःसार्य्य, दूरीकृत्य इत्यर्थः ।"

 पुनरपि द्वात्रिंशत्पुत्तलिका भोजराजमब्रवीत्, —“भो भोजराज! विक्रमादित्यो राजा तथाविधः, त्वमपि सामान्यो



न, युवां द्वौ नर[^519]नारायणावतारधारिणी। तस्मात् त्वत्तः[^520]परमपवित्रच्चरित्रः सकलकलाप्रवीणः, औदार्य्यगुणविशिष्टो राजा वर्त्तमानसमये नास्ति। तव प्रसादात् अस्माकं द्वात्रिंशत्पुत्तलिकानां पापक्षयो जातः शापाद् विमुक्तिरपि जाता"। भोजेनोक्तं, —“तत् कथम्? कथय शापस्य वृत्तान्तम्”।

[^519]: "नरेति।—नरश्च, नारायणश्च नरनारायणौ तयोः, अवतारम् अंशरूपेण प्रादुर्भावमिति यावत्, धारयति विभर्त्ति, तौ नरनारायणावतारधारिणी नरनारायणांशल्कपिणौइत्यर्थः।"

[^520]: "त्वत्तः—त्वदपेक्षया इत्यर्थः ।"

 पुत्तलिका अवदत्, —"श्रूयतां राजन्! द्वात्रिंशत् सुराङ्गनाः पार्वत्याः नर्त्तक्यः, तस्याः परमप्रेमास्पदीभूताश्च[^521] आसन्। प्रत्येकं नामधेयानि श्रूयन्ताम्;—मिश्रकेशी १, प्रभावती २, सुप्रभा ३, इन्द्रसेना ४, सुदती५, अनङ्गनयना ६, कुरङ्गनयना ७, लावण्यवती८, कामकलिका ९, चण्डिका १०, विद्याधरी ११, प्रज्ञावती १२, जनमोहिनी १३, विद्यावती १४, निरुपमा १५, हरिमध्या १६, मदनसुन्दरो १७, विलास-रसिका १८, शृङ्गारकलिका १९, मन्मथसञ्जीवनी २०, रतिलीला २१, मदनवती२२ चित्ररेखा २३, सुरतगह्वरा २४, प्रियदर्शना २५, कामोन्मादिनी २६, सुखसागरा २७, शशि-कला २८, चन्द्ररेखा २९, हंसगामिनी ३०, कामरसिका ३१, उन्मादिनो ३२ च।

[^521]: "परमप्रेमास्पदीभूता—अनुत्तमस्नेहभागिन्यः।"

 एकदा परमप्रेम्णा विलासेन[^522]चअन्योऽन्यम् ईक्षमाणौ[^523] विहारमन्दिरस्थौ शङ्करौ दुर्बुद्धिवशात् नारीजनसुलभ-

[^522]: " विलासेन—विभ्रमेय, साभिलाषभावविशेषेण ।"

[^523]: " ईक्षमाणौ— पश्यन्ती"





कौतुकाभिः अस्माभिः दृष्टा। तत् दृष्ट्वा देवी पार्वती सकोपमस्मान् अशपत्, —'भवत्यो निर्जीवाःपुत्तलिका भूत्वा इन्द्रस्य 'सिंहासने लगन्तु'। ततोऽस्माभिश्चसप्रणिपातं शापावसानं[^524] याचितम्। अथ सा देवी समवदत्—'यदा तत् सिंहासनं विक्रमेण अधिष्ठितं भूत्वा पुनः भोजस्य हस्तगतं भविष्यति, यदा च विक्रमचरितं भोजराजा युष्मत् श्रोष्यति, तदैव शापावसानं भविष्यति इति। सुचिरकालादनन्तरम् अद्य भवत्प्रसादात् वयं पार्व्वतीशचरणौ दृष्ट्वा मोदिष्यामः[^525]। त्वमपि एतत्सिंहासनस्योपरि देवालयं कारयित्वा, तत्र अष्टदले[^526]उमामहेश्वरमूर्तिं प्रतिष्ठाप्य, प्रतिदिनं षोड़शोपचारैःपूजां कारयतु, वर्णाश्रमधर्म्मनिरतान्[^527]लोकांश्च परिपालयन् उर्वीं[^528]भुनक्तु, तेन तौ तवोपरि प्रसन्नौभूत्वा सर्वाभीष्टं पूरयिष्यतः" इति।

[^524]: " शापेति ।—शापस्य अवसानं विरामः, शापात् मुक्तिरित्यर्थः ।"

[^525]: "मोदिष्याम,—प्रीतिमनुभविष्याम।"

[^526]: "अष्टदले—अष्टपत्रविशिष्टपद्मे।"

[^527]: "वर्णेति।—वर्णानां चतुर्वर्णानां, ये आश्रमाः ब्रह्मचर्य्यादयः, तेषु विहिते धर्म्मेअनुष्ठेये, निरतान् पवृत्तान् स्थितानित्यर्थ।"

[^528]: " उर्वीं—पृथिवीम् ।"

\[ इति विक्रमार्कचरिते सिंहासनोपाख्याने अप्सरा-भोजसंवादे पुतलिका-  
शापमोचनं नाम द्वात्रिंशोपाख्यानम् \]॥३२॥

इति द्वात्रिंशोपाख्यानम्।

**\_\_\_\_\_\_\_\_\_**



**उपसंहारः।**

**![](../books_images/U-IMG-17216621943.jpg)**

 एवमवसिते पुत्तलिकाऽऽख्याने "तव नर्त्तक्यस्ताः राज्ञः सकाशादनुज्ञां गृहीत्वा अत्रैव आगच्छन्ति, पश्य पश्य!!" पार्व्वत्यै एवमुक्ताविरत एव परमेश्वरे, ताःद्वात्रिंशत् कैलासशिखरं समागत्य, उमामहेश्वरयोः चरणौ प्रणेमुः। देवो अपि ताः दृष्ट्वा सहर्षम् आशिषा सम्बर्द्ध्य, परमेशं प्राह, —“भो नाथ! तदा क्रोधवेगं निरोद्धमक्षमया मया यः शापः आभ्यः[^529]दत्तः, तन्मूलिका[^530]सकललोकचित्तचमत्कारिणी, दयापरोपकारादिगुणेषु च प्रवृत्तिविधायिनो, तव मुखविनिर्गता इयं विक्रमकथा, सर्वप्राणिनां परोपकारादिषु उत्सववर्द्धिनो भूत्वा जगद्धिताय वर्त्तताम्; इमा अपि भवदनुग्रहात् नृत्यगीतादिकलासु सर्वत्रैव विजयन्ताम्[^531]”। देवोऽपि सस्मितमाह,—

[^529]: " आभ्यः,—एताभ्यः अमरोभ्यः इत्यर्थः।"

[^530]: "तन्मूलिका —शापजन्या इत्यर्थः।"

[^531]: "विजयन्ताम्—सर्वोत्कर्षेण वर्त्तन्ताम्।"

**“तथोम्”**

![](../books_images/U-IMG-172166251116.jpg)




\]
























































































































































































































































































































































































































































































































































[^453]: "स्वमुखेति।—स्वस्य आत्मनः सुखे सुखभोगे, अनभिलाषो इच्छाशून्यः, आत्मसुखेच्छा विहाय इत्यर्थः I"


[^426]: "नानेति । नानाविधाः बहुप्रकाराः, कामकथाः अरविषयकालापाः, तासां प्रस्तावेन प्रसङ्गेन, यः विनोदः चित्तरञ्जन, तदादिकं तत्प्रभृतिकम् ।"