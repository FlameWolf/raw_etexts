+++
title = "मुक्तिवादविचारः"
author = "रहररातरकवगीभट्टाचार्यः"
domain = "दर्शनानि"
sub-domain = "न्यायशास्त्रम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4062"
source_url = "https://www.ebharatisampat.in/readbook3.php?bookid=NDYxODE3NjM3NjM5OTgz&pageno=MjI0MjQyNjk5NTk="

+++
[[मुक्तिवादविचारः	Source: [EB](https://www.ebharatisampat.in/readbook3.php?bookid=NDYxODE3NjM3NjM5OTgz&pageno=MjI0MjQyNjk5NTk=)]]

\[

** मुक्तिवादविचारः**

** (1)कस्तावदपवर्गः**

**(1. C omits कस्तावदपवर्गः; B D read अथ (before कस्तावदo))**

** तत्रात्यन्तिकी दुःखनिवृत्तिरपवर्ग(2) इत्याचार्यप्रभृतयः(3)। तत्र निवृत्तिर्ध्वंसः। (4)तस्यात्यन्तिकत्त्वञ्च (5)स्वसमानाधिकरणदुः खप्रागभावासमानकालीनत्वम्, स्वसमाधिकरणदुः खासमानकालीनत्वं वा। मुक्त्यन्तरञ्च तस्य(6) पुंसो दुःखानुत्‌पादात्‌।**

**(2. B A oरेवापवर्गः)**

**(3. C omits प्रभृतयः)**

**(4. C omits तस्य)**

**(5. "स्व"पदमत्र मुक्त्यात्मकदुःखध्वंसपरमिति)**

**(6. A D omit तस्य)**

** मुक्त्यात्मक(7)दुःखध्वंसे तथाविधात्यन्तिकत्वं वर्तत एवेति समन्वयः(8)। तन्निवेशश्चेदानीन्तनदुःखध्वंसेऽतिव्याप्तिवारणाय। इदानीन्तनमुक्तेः पुरुषान्तरीयदुः खप्रागभाव(9)समानकालीनतयाऽसम्भव इत्यतः(10) स्वसमानाधिकरणेति।**

**(7. B मोक्षात्मक)**

**(8. B C omit एवेति समन्वयः)**

**(9. C D read प्रागभावादि)**

**(10. B C D read अव्याप्तिवारणाय (for असम्भव इत्यतः))**

** अथात्र स्वपदं तत्तद्‌दुःखध्वंसपरम्‌। दुःखध्वंससामान्य(11)परत्वे सर्वेषामेव(12) दुःखप्रागभावादीनां दुःखध्वंससमानाधिकरणतया अव्यावर्तकतापत्तेः(13)। एवञ्च तत्तद्‌दुःखध्वंससमानाधिकरणेत्यादि पर्यवसितम्‌।(14) तथाचाननुगमः। दुःखध्वंसानां विशिष्योपादाने असमानकालीनान्तविशेषणं व्यर्थम्‌।(15)**

**(11. C ध्वंस before परत्वे)**

**(12. C omits सर्वेषामेव)**

**(13. D reads समानाधिकरणत्वान्मुक्त्यात्मकध्वंसे तत्‌समानाधिकरणतयाऽव्याप्त्यापत्तेः (for दुःखध्वंससमानाधिकरणतयाऽव्यावर्तकतापत्तेः))**

**(14. A reads अथ स्वत्वस्यैक्याभावात्तत्तदुःखध्वंससमानाधिकरणदुःखप्रागभावासमानकालीनस्तत्तद्‌दुःखध्वंस इति पर्यवसितम्‌ (for अथात्र स्वपदं तत्तद्‌दुःखध्वंसपरम्‌--o समानाधिकरणेत्यादि पर्यवसितम्‌))**

**(15. A reads वैयर्थ्याच्च (for व्यर्थम्‌) वैयर्थ्याच्चेति पाठो न समीचीनतया प्रतीयते, पञ्चम्यर्थस्यान्वयानुपपत्तेः।)**

** यत्तु चरमदुःखध्वंसोऽपवर्गः। चरमत्वञ्च स्वसमानाधिकरणदुःखप्रागभावासमानकालीनदुःखगतो जातिविशेषः। न च तत्र मानाभावस्तत्त्वज्ञानजन्यतावच्छेदककोटिनिविष्टतयैव तत्‌सिद्धेः। दुःखध्वंसत्वस्य जन्यतावच्छेदकत्वे इदानीन्तनदुःखध्वंसे व्यभिचारात्‌, स्वसमानाधिकरणदुःखप्रागभावासमानकालीनदुःखध्वंसत्वस्य तथात्वे अननुगमेन कार्यकारणभावानन्त्यप्रसङ्गाद्‌ विजातीयदुःखध्वंसत्वस्यैव तथात्वादिति।**

** तदसद्‌, दुःखनिष्ठतादृश(16)जातेर्गोशधादिजन्यतावच्छेदकजात्या संकरप्रसङ्गात्‌।**

**(16. B C omit तादृश)**

** तथाहि गोवधजन्यतावच्छेदिका(17) जातिस्तत्त्वज्ञानानाश्य(18) दुःखे, तत्र न(19) तत्त्वज्ञाननाश्यतावच्छेदिका जातिः,(20) सा च तत्त्वज्ञाननाश्यब्राह्मणवधादिजन्यदुःखे, तत्र न गोवधादिजन्यतावच्छेदिका जातिः(21), तत्त्वज्ञाननाश्यगोवधजन्यदुःखे तयोः समावेशादि(22)ति।**

**(17. A जन्यतावच्छेदक)**

**(18. D भोगनाश्य (for तत्त्वज्ञानानाश्य))**

**(19. A omits न)**

**(20. A omits जातिः)**

**(21. A B C D omit जातिः, जातिरित्येतादृशपाठस्यासार्वत्रिकत्वेऽपि सुखबोधाय तदुपादानम्‌।)**

**(22. B reads उभयोः समावेश)**

** यत्तु(23) गोवधादिजन्यतावच्छेदकजातीनां तादृशजातिव्याप्यविरुद्धभेदा(24)न्नानात्वम्‌, अतो न संकरः(25)।**

**(23. A omits यत्तु,)**

**(24. A B C D भेदेन)**

**(25. A C read स्वीक्रियते before अतः। व्याप्यजाते र्न परस्परात्यन्ताभावसमानाधिकरणत्वं, विरुद्धजातेर्नैकाधिकरणवृत्तित्वमतो न सङ्कर इति भावः।)**

** न च(26) विनिगमनाविरहः(27), तत्त्वज्ञानजन्यता(28)वच्छेदकजातेर्नानात्वे तु दुःखनाशं प्रति तत्त्वज्ञानकारणताबाहुत्यम्‌, गोवध(29)जन्यतावच्छेदकजातेर्नानात्वे तु दुःखं प्रति तेषां कारणताबाहुल्यम्‌(30), तत्र च तत्त्वज्ञानकार्यतावच्छेदकस्य गुरुतया तत्‌कारणताबाहुल्यापेक्षया गोवधादिकारणताबाहुल्यौचित्येन तज्जन्यतावच्छेदकजातेर्नानात्वस्य न्याय्यत्वादिति(31)।**

**(26. A inserts तत्त्वज्ञाननाश्यतावच्छेदकजातेरेव नानात्वं किन्नोपेयत इत्यत्र after नच)**

**(27. B विनिगमकामाव इति वाच्यम् (for विनिगमनाविरहः))**

**(28. A D नाश्यता (for जन्यता))**

**(29. A B C read गोवधादि)**

**(30. A B C omit कारणताबाहुल्यम्)**

**(31. A reads oजन्यतावच्छेदकबाहुल्यस्यैवोचितत्वादिति (for oकारणताबाहुल्यौचित्येन तज्जन्यतावच्छेदकजातेर्नानात्वस्य न्याय्यत्वादिति।)**

** तन्न तत्त्वज्ञानजन्यता(32)वच्छेदकजातेरैक्ये सा जातिरेका, तद्‌व्याप्यविरुद्धभेदेन गोवध(33)जन्यतावच्छेदकजातिद्वयी(34), तथैव ब्रह्मवधजन्यतावच्छेदकजातिद्वयी(35), इति पञ्च जातयः। तत्त्वज्ञानस्य विजातीयदुःखनाशं प्रति एकं हेतुत्वम्‌, गोवधजन्यतावच्छेदकजातेर्द्वैविध्येन(36) दुःखं(37) प्रति कारणताद्वयम्(38), एवं ब्राह्मणवधस्यापि कारणताद्वयमिति कार्यकारणभावाः पञ्च।**

**(32. A नाश्यता (for जन्यता))**

**(33. D वधादि)**

**(34. A D read जातिर्द्वयी)**

**(35. A D read जातिर्द्वयी)**

**(36. A reads गोवधस्य कार्यतावच्छेदकद्वैविध्येन)**

**(37. D तत्तद्विजातीय before दुःख)**

**(38. D गोवधस्य before कारणता)**

** गोवधादिजन्यतावच्छेदकजातेरैक्यमते(39) तत्त्वज्ञाननास्यतावच्छेदकजातिद्वयम्‌(40), गोवधजन्यतावच्छेदकजातिरेका, एवं ब्रह्मवधजन्यतावच्छेदिका जातिरेकेति जातिचतुष्टयम्‌। गोवधब्रह्मवधयोरेकैकं दुःखकारणत्वम्‌, तत्त्वज्ञान(41)नाश्यातावच्छेदकजातेर्द्वैविध्येन दुःखनाशहेतुत्वं द्वयमिति कार्यकारणभावचतुष्टयमित्येवं रीत्या कल्पनालाघवेन तत्त्वज्ञाननाश्यतावच्छेदकजातेर्नानात्वस्यैवौचित्यात्‌। तथाचाननुगम(42)स्तदवस्थ एवेति।**

**(39. D reads गोबधजन्यतावच्छेदकजातिरेका, तद्व्याप्या च तत्त्वज्ञाननाश्यतावच्छेदकजातिरप्येका, सैव च ब्रह्मबधजन्यतावच्छेदकजातिविरुद्धा एव, ब्रह्मवधजन्यतावच्छेदकजातिरप्येका, तद्व्याप्या च तत्त्वज्ञाननास्यतावच्छेदकजातिरेका, सैव च गोवधादिजन्यतावच्छेदकजातिविरुद्धा इति जातिचतुष्टयम्‌ after जातेरैक्यमते)**

**(40. A D omit तत्त्वज्ञाननाश्यतावच्छेदकजातिद्वयम्‌)**

**(41. AC ज्ञानस्य च (for ज्ञान))**

**(42. तथाच तत्त्वज्ञानजन्यतावच्छेदककोटिप्रविष्टजातिपर्यवसन्नस्य चरमत्वस्य नानात्वादननुगम इति भावः।)**

** मैवम्‌, स्वसामानाधिकरण्य-स्वाधिकरणकालवृत्तित्वोभयसम्बन्धेन दुःखप्रागभाववदन्यत्वं, दुःखवदन्यत्वमेव वा आत्यन्तिकत्वम्‌। अत्र च(43) स्वपदं परिचायकमात्रं, न तु तदर्थोऽपि(44) निवेश्यः(45) प्रयोजनाभावात्‌। अन्यदीयसामानाधिकरण्यादेरन्यदीयसम्बन्धत्वाभावेनानुपपत्त्यभावात्‌(46)। अतो नाननुगमः।**

**(43. C omits अत्र च)**

**(44. A D तत्तदर्थोऽपि (for तदर्थोऽपि))**

**(45. All the Mss read निवेश्यते)**

**(46. B C सम्बन्धत्वाभावात् (for oभावेनानुपपत्त्यभावात्‌))**

** न च स्वाधिकरणकालवृत्तित्वमित्यत्र कालः क्षणः(47), अन्यथा मुक्त्यात्मकदुःखध्वंसस्यापि स्थूलकालमादाय दुःखप्रागभावसमानकालीनत्वसम्भवात्। तथाच क्षणत्वस्यानुगतस्य दुर्वचतयाऽननुगमो दुर्वार इति वाच्यम्‌; सम्बन्धाननुगमस्यादोषत्वात्‌।**

**(47. A C read स्वसमानकालवृत्तित्वमित्यत्र कालपदेन क्षणो निवेशनीयः (for स्वाधिकरणकालवृत्तित्वमित्यत्र कालः क्षणः))**

** वस्तुतस्तु स्वसामानाधिकरण्य-कालिकविशेषणत्वोभयसम्बन्धेन दुःखप्रागभाववदन्यत्वं दुःखवदन्यत्वं वा आत्यन्तिकत्वम्‌। स्वाधिकरणक्षणावृत्तिपदार्थे च स्वनिरूपितकालिकविशेषणताविरहात्‌, मुक्त्यात्मकदुःखध्वंसस्य तद्‌घटितोभयसम्बन्धेन दुःखप्रागभावादिमदन्यत्वमिति नानुपपत्तिः।**

** अत्रेदं विचारयन्ति(48),-आत्यन्तिकदुःखध्वंसो न मोक्षः(49), स्वोत्तरोत्‌पन्नविभुविशेषगुणरूपक्लृप्तहेतुबलादेव चरमदुःखध्वंसस्यापि(50) सम्भवेन तत्त्वज्ञान(51)-हेतुत्वाभावान्‌ मुक्तिमुद्दिश्य तत्त्वज्ञान-तदुपायादि(52) प्रवृत्त्यनुपपत्तेः।**

**(48. All the Mss read चिन्तयति,)**

**(49. A B read मुक्ति)**

**(50. A C oदुःखस्यापि नाश before सम्भवेन)**

**(51. A B ज्ञानस्य)**

**(52. All the Mss oदुपायादौ.)**

** न चेतरकारणबलात्तादृशकार्यनिर्वाहेऽपि(53) श्रुतिसिद्धं तत्त्वज्ञानस्य तद्धेतुत्वं(54)केनापि नापाकर्तुं शक्यत(55) इति वाच्यम्‌; क्लृप्तेतरकारणमात्रात्तादृशकार्यनिर्वाहे तत्त्वज्ञानस्यान्यत्र क्लृप्तेत्याद्यन्यथासिद्धत्वेन(56) तदभावघटितकारणताया एव बाधितत्वात्‌ तथाविधमुक्तितत्त्वज्ञानयोः कार्यकारणभावस्यैव श्रुत्या बोधयितुमशक्यत्वात्‌।**

**(53. A निर्वाहोऽपि.)**

**(54. D हेतुत्वं---(for तद्धेतुत्वं))**

**(55. A न केचिदपाकर्तुमीशते (for न केनापि नापाकर्तु शक्यते))**

**(56. A D read क्लृप्तनियतपूर्ववर्तिनः कार्यसम्भवे तत्‌सहभूतत्वमित्याद्यन्यथासिद्धिसत्त्वेन (for तत्त्वज्ञानस्यान्यत्र क्लृप्तेत्याद्यन्यथासिद्धत्वेन))**

** न चेतरहेतूनामुपदर्शितोभयसम्बन्धेन दुःखवदन्यदुःखध्वंसत्वावच्छिन्नोत्‌पादकत्वं(57) न सम्भवति, तादृशधर्मस्य त(58)ज्जन्यतानवच्छेदकत्वादतस्तदवच्छिन्नं प्रति तत्त्वज्ञानमनन्यथासिद्धमिति वाच्यम्‌, यथा शुकादिदुःखवदन्यदुःखध्वंसत्वादेः स्वानन्तरोत्‌पन्नविभुविशेष(59)गुणादिरूपकारणजन्यतानवच्छेदकत्वेऽपि तदवच्छिन्नोत्‌पादनिर्वाहकत्वं(60) तादृशकारणानां(61) तथैव तेषामुपदर्शितोभयसम्बन्धेन दुःखवदन्यदुःखध्वं(62) सत्वावच्छिन्नोत्‌पादनिर्वाहकताया अपि सम्भवात्‌।**

**(57. A C D o पादकता,)**

**(58. D omits तत्‌,)**

**(59. A C read oतदुत्तरोत्‌पन्नविशेष (for स्वानन्तरोत्‌पन्नविभविशेष))**

**(60. तथाच तद्रूपेण कारणत्वाकल्पनेऽपि न दोष इति हृदयम्‌।)**

**(61. B D गुणानां (for कारणनां))**

**(62. D omits दुःखध्वंस)**

** परन्तु(63) आत्यन्तिकदुःखसाधनध्वंस एव मोक्षः। दुःखसाधनञ्च(64) दुरितमेव। तथाच उपदर्शितोभयसम्बन्धेन(65) दुरितवदन्यो दुरितध्वंस एव मोक्ष इति निष्कर्षः।(66)**

**(63. D परे तु)**

**(64. B oसाधनत्ववत)**

**(65. A C D स्वसामानाधिकरण्य-कालिकविशेषणतोभयसम्बन्धेन)**

**(66. A omits निष्कर्षः)**

** अथैवमपि तादृशोभयसम्बन्धेन पुरुषान्तरीय(67)दुरितवदन्य-दुरित(68)-ध्वंसत्वस्येव(69) दुरितसामान्यवदन्यदुरितध्वंसत्वरूपमुक्तित्वस्याप्यर्थसमाजग्रस्ततया तत्त्वज्ञानजन्यतावच्छेदकत्वं नोपपद्यत इति चेन्न, अर्थसमाजग्रस्तस्य कार्यतानवच्छेदकत्वे प्रमाणाभाव एव वीजम्‌(70),**

**(67. D omits पुरुषान्तरीय)**

**(68. D reads दुरितध्वंसत्वरूपमुक्तित्वस्याप्यर्थसमाजo)**

**(69. B C read ध्वंसस्येव)**

**(70. A मूलम्‌)**

** अत्र चानुपपत्त्या तथात्वमावश्यकम्‌(71)। तथाहि तादृशदुरितध्वंसस्य क्लृप्तकारणेनानिर्वाहात्‌ तत्र तत्त्वज्ञानस्यानन्यथासिद्धतया हेतुत्वमावश्यकम्‌। तस्य जन्यतावच्छेदकं न दुरितध्वंसत्वं व्यभिचारात्‌। अतस्तादृशोभयसम्बन्धेन दुरितवदन्यत्वविशेषितं तथेति।**

**(71. C reads o तया)**

** नच दुःखध्वंसस्य मुक्तित्वानभ्युपगमे दुःखेनात्यन्तं विमुक्तश्चरतीति श्रुतिविरोध इति वाच्यम्‌; न ह्येतादृशश्रुत्या दुःखात्यन्तविमोक्षस्य(72) मुक्तिपदार्थत्वं बोध्यते, येन तद्विरोधः स्यादिति, किन्तु मोक्षदशायां तस्यासत्त्वं प्रत्याय्यते। तच्च तादृशदुरितध्वंसस्य मोक्षत्वेऽप्यक्षतमेव, मोक्षदशायामधर्मरूपकारणविरहेण दुःखानुत्‌पादादतो न विरोधः।**

**(72. A दुःखात्यन्ताभावे (for o विमोक्षस्य))**

** अथ दुरितध्वंसस्य सुखदुःखाभावतदन्यतरसाधनान्यत्वेन(73) पुरुषार्थ(74)-त्वा भावात्‌ कथं मोक्षरूपतेति चेन्न, यथाहि सुखदुःखाभावरूपेष्ट(75)साधनत्वादि(76) इच्छाप्रयोजकम्‌(77), तथा प्रतियोगिगोचरद्वेषोऽप्यभावेच्छाप्रयोजकः। एवञ्च दुरितस्य दुःखरूपद्विष्टसाधनत्वेन(78) द्वेषविषयतया ध्वंसरूपे तदभावेऽपीच्छासम्भवेनोपपद्यत एव तस्यापि पुरुषार्थत्वम्‌। अतएव पापनाशार्थितया प्रायश्चित्ते(79) प्रवृत्तिरिति।**

**(73. A reads oभावान्यत्वेन (for o भावतदन्यतरसाधनान्यत्वेन))**

**(74. यतः फलेच्छानधीनेच्छाविषयत्वं पुरुषार्थत्वमतः पुरुषार्थविशेष्यकेच्छाया नेष्टसाधनताज्ञानं कारणं, दुरितध्वंसस्यापुरुषार्थत्वेनेष्टसाधनताज्ञानस्यातिरिक्तकारणत्वेन तन्न सम्भवति, तस्ये (दुरितध्वंसस्य) ष्टसाधनत्वाभावादिति भावः।)**

**(75. D reads o भावत्वेष्ट (for oभावरूपेष्ट))**

**(76. C D oत्वानि (for oत्वादि))**

**(77. C D oजकानि (for oजकम्‌))**

**(78. B oसाधनरूपतया (for oसाधनत्वेन))**

**(79. A प्रायश्चित्तेऽपि)**

** यत्तु पापनाशार्थितया(80)न प्रायस्चित्ते प्रवृत्तिः किन्तु दुःखप्रागभावस्योत्तरकालसम्बन्धमुद्दिश्यै(81)वेति चेन्न, प्रागभावस्योत्तरकालसम्बन्धो यद्यु(82)त्तरकालस्वरूपः, तदा तत्‌सत्त्वसामग्रीत एव निर्वाहेण प्रायश्चित्तस्य तत्रान्यथासिद्धत्वात्, यदि च प्रागभावरूपस्तदा तस्याजन्यतया प्रायश्चित्तस्य तदजनकत्वात्‌ तदिच्छया तत्र(83) प्रवृत्त्यनुपपत्तेः।**

**(80. B D पापनाशेच्छया)**

**(81. B सम्बन्धिमुक्तिमुद्दिश्य (for सम्बन्धमुद्दिश्य))**

**(82. A हि (for यदि))**

**(83. B C D प्रायश्चित्ते (for तत्र))**

** नच प्रागभावस्यापि तत्‌सत्त्वेऽग्रिमक्षणे सत्त्वं(84) तेन विना अग्रिमक्षणेऽसत्त्व(85)मित्येवंरूपयोगक्षेमसाधारणजन्यताया अक्षतत्वान्नानुपपत्तिरिति वाच्यम्‌, तादृशजन्यताग्रहस्य प्रवृत्तिहेतुत्वे मानाभावात्‌।**

**(84. B C D तत्‌ सत्त्वं (for सत्त्वं))**

**(85. B C D तदसत्त्वं (for असत्त्वम्‌))**

** वस्तुतस्तु(86) कृत(87)गोवधादिप्रायश्चित्तानां(88) गोवधादिजन्यदुः खानुत्‌पादात्‌ दुःखप्रागभाव एव नास्ति, दुःखप्रागभावसत्त्वे दुःखोत्‌पादस्यावश्यकत्वात्‌। किञ्च, तत्‌प्रतियोगि नातीतं दुःखम्(89) (90)प्रागभावस्यातीताप्रतियोगिकत्वात्‌। नाप्यन्यदीयं भाविदुःखं (ख ?) प्रागभावस्य प्रतियोगिसमानदेशत्वात्‌(91)।**

**(86. नन्वन्वयव्यतिरेकानुविधायित्वज्ञानमेव हेतुत्वग्राहकं भविष्यतीत्यत आह वस्तुतस्त्विति।)**

**(87. C inserts कृत before गोबधo)**

**(88. C reads प्रायश्चित्तेन)**

**(89. All the Mss omit दुःखम्‌।)**

**(90. A C D read तादृशदुःख before प्रागभावस्य)**

**(91. D देशत्वनियमात्‌)**

** नापि तत्‌पुरुषीयं(92) तादृशभाविदुःखम(93)प्रसिद्धेः। तस्मात्तदर्थितया कथं प्रायश्चित्ते प्रवृत्तिरिति। एवञ्च पापनाशार्थितयैव प्रायश्चित्ते प्रवृत्तिरित्येवं युक्तम्‌। तच्च पापनाशस्यापुरुषार्थत्वमुपग (च्छ) तः कथमुपपद्यताम्‌।**

**(92. A पुरुषीय)**

**(93. A दुःखाप्रसिद्धेः)**

** नित्यसुखाभिव्यक्तिर्मुक्तिरिति भट्टाः। अभिव्यक्तिः साक्षात्‌कारः। अथ नित्यसुखे मानाभावः, न च नित्यं विज्ञानमानन्दं ब्रह्मेति श्रुतिस्तत्र मानमिति वाच्यम्‌; तत्र विज्ञानानन्दब्रह्मपदानामेकधर्मिबोधकत्वलक्षण(94) सामानाधिकरण्यान्यथानुपपत्त्या विज्ञानानन्दपदयोर्धर्मिपरताया आवश्यकत्वात्‌ तत्रैव नित्यपदार्थान्वयेन आनन्दस्य नित्यत्वाप्रतीतेः(95)।**

**(94. D रूप (for लक्षण))**

**(95. B नित्यताया अनुपपत्तेः (for नित्यत्वाप्रतीतेः))**

** न च ब्रह्मणो ज्ञानसुखाभेदोपगमाद्‌ विनैव(96) धर्मिलक्षणां(97) सामानाधिकरण्यमुपपद्यत इति वाच्यम्; ब्रह्मपदार्थस्यात्मनो ज्ञानसुखाभेदोपगमे वेदान्तमतप्रवेशापत्तेः। तत्‌ पुनरतीव मन्दम्‌। सुखज्ञानयोरात्माभेदोपगमे(98) अहं ज्ञानी, अहं सुखीत्याद्यबाधितप्रतीतिसिद्धस्यात्मज्ञानाद्याराधाराधेयभावस्यानुपपत्तेः। अहं सुखमहं ज्ञानमित्यादिप्रतीत्यापत्तेश्च।**

**(96. A oगमादिनैकo (for oगमाद्‌विनैव))**

**(97. A B C read धर्मिबोधकत्वलक्षणं)**

**(98. A अखण्डज्ञानयोः (for सुखज्ञानयोः))**

** अथ(99) सुखस्वरूपात्मनो ज्ञानाभेदे ज्ञानसुखयोरभेदाज्‌ ज्ञानस्य(100) तन्मते स्वप्रकाशतया तज्‌ज्ञानमेव सुखविषयकम्‌, तच्च नित्यतया संसारितादशायामप्यस्तीति संसारिणोऽपि नित्यानन्दसाक्षात्‌कारसत्त्वेन(101) मुक्तसंसारिणोरविशेषप्रसङ्गात्‌ त(102)द्धर्मिपरताया(103) आवश्यकत्वान्न तादृशश्रुत्या नित्यसुखसिद्धिः(104)।**

**(99. B C D omit अथ,)**

**(100. C reads ज्ञानसुखस्य,)**

**(101. B बोधकत्वेन (for सत्त्वेन))**

**(102. C D तस्मात् (for तत्‌))**

**(103. आनन्दपदादर्शादित्वादचि कृते धर्मिपरत्वमावश्यकमेव, अन्यथाऽऽनन्दपदस्य पुलिंगत्वापत्तेरिति विभावनीयम्‌।)**

**(104. A नित्यत्वसिद्धिः)**

** नच \`आनन्दं ब्रह्मणो रूपं तच्च मोक्षे प्रतिष्ठित' मिति श्रुतिरेव तत्र मानमिति वाच्यम्‌; तादृशश्रुत्या नित्यत्वाबोधनात्‌। मैवम्‌; आनन्दमित्यादिश्रुतेरानन्दस्य मोक्षदशायां(105) सत्त्वं लभ्यते; तस्य चोत्‌पादविनाशकल्पने गौरवाल्लाघवसहकृतात्‌ कुतश्चिदनु(106)मानात्तस्य नित्यत्वं सेत्‌स्यतीति।**

**(105. A C मोक्षतादशायां)**

**(106. B omits लाघवसहकृतात्‌ कुतश्चित्‌)**

** न(107) चानन्दमित्यादिश्रुतौ ब्रह्मपदमीश्वरपरम्‌; तथाच तादृशश्रुतिबलादीश्वरस्यैव नित्यसुखं सिध्यति, न जीवानामिति(108) वाच्यम्‌; ईश्वरस्य बन्धमोक्षयोरभावेन \`तच्च मोक्षे प्रतिष्ठित' मिति श्रुत्यर्थस्यानुपपत्त्या ब्रह्मपदस्येश्वरपरत्वाभावात्‌।**

**(107. A C D insert सुखनित्यत्वसिद्धिर्निष्प्रत्युहैवेति before नच)**

**(108. A B नच जीवात्मनामिति।)**

** तादृशश्रुतेरर्थस्तु(109), आनन्दं सुखम्‌, ब्रह्मणो जीवस्य(110), रूपं धर्मः, तच्च सुखञ्च(111), मोक्षे मोक्षदशायाम् प्रतिष्ठितं साक्षात्‌कारविषय इति।**

**(109. B omits तादृशश्रुतेरर्थस्तु)**

**(110. D omits जीवस्य)**

**(111. D आनन्दञ्च (for सुखञ्च))**

** अथैतादृशसाक्षात्‌कारो नित्यो जन्यो वा? नाद्यः, तथा सति संसारितादशायामपि तत्‌प्रसङ्गान्‌मुक्तसंसारिणोरविशेषापातात्‌। नान्त्यः, मुक्तस्य शरीरविरहेण ज्ञानोत्‌पादासम्भवात्‌, जन्यज्ञानं प्रति शरीरस्य हेतुत्वादिति चेन्न; शरीरजन्यतावच्छेदकमवच्छिन्नज्ञानत्वादिकम्(112), तथाच शरीरं विनापि निरवच्छिन्नज्ञानोत्‌पत्तौ बाधकाभावः।**

**(112. C o स्वावच्छिन्नज्ञानत्वं (for o अवच्छिन्नज्ञानत्वादिकम्‌))**

** न च अवच्छिन्नत्वस्य कार्यतावच्छेदकत्वे(113) गौरवमिति वाच्यम्‌; भवतामीश्वरज्ञानव्यावृत्तये जन्यत्वस्य निवेशनीयतया साम्यात्‌। वस्तुतो ज्ञानत्वमेव कार्यतावच्छेदकम्‌, कार्यतावच्छेदकप्रत्यासत्तिरवच्छेदकता, नित्यसुखसाक्षात्‌कारश्चावच्छेदकतासम्बन्धेन न कुत्राप्युत्‌पद्यते; अतस्तदुत्‌पत्तौ शरीरविरहोऽकिञ्चित्‌करः(114)।**

**(113. C D read कार्यतावच्छेदककोटिप्रवेशे)**

**(114. C reads अतः शरीरविरहेऽपि तदुत्‌पत्तौ बाधकविरहः)**

** अथ संसारितादशायामपि मनः(115)संयुक्तसमवायादिघटितसामग्रीबलान्नित्यसुखसाक्षात्‌कारप्रसङ्ग(116) स्यात्‌। न च तद्धेतुभूततत्त्वज्ञानविरहान्नापत्तिरिति वाच्यम्‌; तत्त्वज्ञानं विनापि तादृशसामग्र्या जन्यसुखे विषयतया साक्षात्‌कारजननात्‌ तादृशसामग्र्या नित्येऽपि सुखे सत्त्वेन तत्र विषयतया साक्षात्‌कारापत्तेर्वारयितुमशक्यत्वात्‌।**

**(115. B o दशायामात्ममनः)**

**(116. B D समवायप्रत्यासत्त्या नित्यसुखसाक्षात्‌कारप्रसंग इति भावः)**

** मैवम्‌; नित्यसुखान्यवृत्तिविषयतया प्रत्यक्षं प्रति नित्यसुखभेदत्वेन हेतुता कल्प्यते। तथा च मनः(117)संयुक्तसमवायघटितसामग्र्या(118) नित्यसुखभेदं निवेश्य एका व्याप्तिरुपेयते। अपरा च तत्त्वज्ञानं निवेश्य। तत्र प्रथमव्याप्तिबलात्‌ संसारितादशायां नित्यसुखे विषयतया न प्रत्यक्षापत्तिः(119), तत्र तद्भेदासत्त्वेन तद्‌घटितसामग्रीविरहात्‌। नापि द्वितीयव्याप्तिबलात्‌ तत्त्वज्ञानविरहेण(120) तद्‌घटितसामग्रीविरहादिति नानुपपत्तिलेशोऽपि(121)।**

**(117. C omits मनः)**

**(118. D तादृशसामग्य्रां.)**

**(119. नित्यसुखविषयकसाक्षात्‌कारापत्तिः)**

**(120. D तत्त्वज्ञानरूपसहकारिविरहात्‌ (for तत्त्वज्ञानविरहेण))**

**(121. B omits तद्‌घटितसामग्रीविरहादिति नानुपपत्तिलेशोऽपि.)**

** अथ शरीरं विना(122) तेषां ज्ञानाभ्युपगमे भवदनिभि(123)मतेश्वर सिद्धिर्निष्प्रत्यूहैवेति, अशरीरस्य न ज्ञानादिमत्त्व(124)मिति वाधकस्यानवकाशादिति चेन्न, तादृशवाधकविरहेऽपि साधकाभावरूपवाधकान्त(125)रस्य जागरूकत्वात्‌।**

**(122. B C D read विनापि)**

**(123. B C oदभिमत.)**

**(124. C D read ज्ञानादिकमनुपपन्नमित्येतादृश (for न ज्ञानादिमत्त्वमिति))**

**(125. A omits अन्तर)**

** अथ \`अशरीरं वाव सन्तं प्रियाप्रिये न स्पृशतः'। इति श्रुत्या मुक्तस्य सुखदुःखसम्बन्धा(126)भावः प्रत्याय्यते। तत्‌ कथमुपपद्यतां नित्यसुखाभिव्यक्ते-र्मुक्तित्वमते? न च तादृशश्रुत्या सुख-दुःखोभयाभाव एव प्रत्याय्यते, स च सुखसत्त्वेऽपि दुःखासत्त्वादेवाक्षत इति वाच्यम्‌; उभयाभावपरत्वे सुखोपादानवैयर्थ्यापत्तेः, सर्व(127)मुक्तात्मनां सुखसत्त्वेन दुःखाभावप्रयुक्तस्यैवोभयाभावस्य(128) सत्त्वात्‌ तदभाव(129)कथनमात्रस्यैवोचितत्वादिति चेन्न, स्पृश्‌धातोरुत्‌पत्त्यर्थकत्वात्‌ सुखदुःखोत्‌पत्त्यभावस्यैव प्रतीतेर्नित्यसुखसत्त्वेऽपि सुखोत्‌पत्त्यभावसत्त्वेनानुपपत्त्यभावात्‌। न चैवं लक्षणाप्रसङ्ग इति वाच्यम्‌(130); स्पृशेः सम्बन्धार्थकत्वेऽपि लक्षणाया आवश्यकत्वात्‌,--स्पार्शन(131)साक्षात्‌कार एव तस्य शक्तेः।**

**(126. B C read सुखदुःखाभावः)**

**(127. B C read सर्वत्र)**

**(128. D oप्रयुक्तस्यैवाभावस्य)**

**(129. B दुःखाभाव (for तदभाव))**

**(130. A C D omit वाच्यम्‌)**

**(131. B स्पार्शनरूप)**

** अत्रेदं चिन्तनीयम्‌,--आनन्दं ब्रह्मणो रूपमित्यत्रानन्दपदस्य धर्मपरत्वे (132)नपुंसकलिङ्गता नोपपद्यते। सुखवाचिनस्तस्य पुंलिङ्गत्वात्‌(133)। न च श्रुतौ लिङ्गस्य त्यागः; वक्ष्यमाणरीत्या विनैव लिङ्गत्यागमुपपत्तौ तत्‌कल्पनाया अनुचितत्वात्‌। तस्मान्मत्वर्थीयप्रत्ययान्ततया आनन्दपदमानन्दाश्रयपरम्‌, रूपपदञ्च स्वरूपपरम्‌, मोक्ष इति निमित्तसप्तम्यन्तम्‌(134)। तथाचानन्दाश्रयो ब्रह्मणः स्वरूपं मोक्षनिमित्तीभूतसाक्षात्‌कारविषय इत्यानन्दमित्यादिश्रुतेरर्थः। एवञ्च तादृशश्रुतेर्नित्यसुखासाधकतया नित्यसुखमप्रामाणिकमेवेति कथं नित्यसुखाभिव्यक्तिर्मुक्तिरिति।**

**(132. D inserts आनन्दपदस्य--before नपुंसक)**

**(133. C नपुंसकत्वाभावात्‌ (for पुंलिङ्गत्वात्‌))**

**(134. D inserts प्रतिष्ठितं साक्षात्‌कारविषयः (after निमित्तसप्तम्यन्तम्‌))**

** अथात्यन्तिकदुःखनिवृत्तेरात्यन्तिकतत्‌साधनध्वंसस्य वा(135) मुक्तित्वमते तादृशमुक्तित्वं तत्त्वज्ञानजन्यतावच्छेदकं वाच्यम्‌, तस्य च स्वसामानाधिकरण्यकालिकविशेषणतोभयसम्बन्धेन तादृशदुः खादिमदन्यदुःखादिध्वंसत्वरूपतया नित्यसुखसाक्षात्‌कारत्वापेक्षया गुरुशरीरतया नित्यसुखसाक्षात्‌कारो मुक्तिरित्येष एव कल्पः समीचीनः, तन्मते लघोर्नित्यसुखसाक्षात्‌कारत्वस्य जन्यतावच्छेदकत्वात्‌। नित्यत्वञ्च प्रकृते निरवच्छिन्नत्वम्‌।**

**(135. B दुःखध्वंसस्यात्यन्तिकदुःखसाधन दुःखध्वंसस्य वा)**

** वस्तुतस्तु एतन्मते अवच्छेदककोटौ सुखविषयत्व(136)मपि न निवेश्यते, निरवच्छिन्नसाक्षात्‌कारत्वस्यैव (137)जन्यतावच्छेदकतयोपपत्तेः। एवञ्चैतादृशलाघव(138)सहकृतमनुमानमेव नित्यसुखसाधकमिति चेन्न; आत्यन्तिकदुरितध्वंस एव मोक्षः। तादृशध्वंसे च तत्त्वज्ञानजन्यत्वं(139) भट्टेनाप्यङ्गीकार्यम्‌। अन्यथा मुक्तस्याधर्मसत्त्वेन दुःखोत्‌पादप्रसङ्गात्‌। एवञ्च नित्यसुखसाक्षात्‌कारं प्रति तत्त्वज्ञानस्य हेतुताकल्पनं तेषामधिकमिति गौरवम्‌।**

**(136. D omits विषयत्व)**

**(137. B oत्वस्य तथात्वाद्‌ एवञ्च before जन्यता)**

**(138. D inserts तर्क before सहकृत)**

**(139. A C हेतुत्वं (for जन्यत्वं),)**

** अथ(140) भट्टमते दुरितध्वंसं प्रति तत्त्वज्ञानस्य हेतुता (141)नास्ति। क्लृप्तभोगरूपकारणवशादेव तन्नाशसम्भवात्‌। न च तत्त्वज्ञान उत्‌पन्ने मुक्ते(142) रूत्‌पत्त्या भोगासम्भव इति वाच्यम्; तत्त्वज्ञानोत्‌पत्तावपि भोगेन दुरितक्षये सत्येव मुक्तिस्वीकारात्‌।**

**(140. B omits अथ)**

**(141. C D read कल्पनं before नास्ति)**

**(142. C D मुक्तेरेव)**

** न च तत्त्वज्ञानद्वितीयक्षणे मुक्तौ(143) बाधकाभाव इति वाच्यम्‌, मुक्तिं प्रति(144) दुरितस्य प्रतिबन्धकत्वोपगमात्‌ तस्यैव बाधकत्वादिति चेन्न, \`ज्ञानाग्निः सर्वकर्माणि भस्मसात्‌ कुरुतेऽर्जुन' इत्यादिश्रुतिभ्यः(145) \[स्मृतिभ्यः\], भिद्यते हृदयग्रन्थिश्छिद्यते कर्मबन्धनम्‌ \[श्छिद्यन्ते सर्वसंशयाः\]। क्षीयन्ते चास्य कर्माणितस्मिन्‌ दृष्टे परावरे।' इत्यादिश्रुतिभ्यश्च(146) तत्त्वज्ञानस्य धर्माधर्मनाशकत्वबोध सभ्भवाद्‌(147) दुरितध्वंसे तद्धेतुताया(148) उभयवादिसिद्धत्वात्‌।**

**(143. B D मुक्त्युत्पत्त्यौ)**

**(144. C omits प्रति)**

**(145. A B श्रुतिभिः)**

**(146. A B श्रुतिभिः)**

**(147. B C बोधनात्‌ (for बोधसम्भवात्‌))**

**(148. D तत्त्वज्ञानहेतुताया (for तद्धेतुताया))**

** न च तादृशश्रुतीनां धर्माधर्मनाशकत्वं(149) नार्थः, किन्तु तत्‌सम्पादकत्वम्‌।(150) तच्च कायव्यूहसम्पादनद्वारा(151) तन्नाश(152)निष्पादनेऽप्युपपद्यते, अतो न तज्जनकत्वमुभयवादिसिद्धमिति वाच्यम्‌; विनापि तत्त्वज्ञानं तपोयोगादिप्रभावेण सौभरिप्रभृतीनां कायव्यूहदर्शनेन(153) व्यभिचारादवश्यक्लृ प्तावयवसंयोगादिरूपकारणवशादेव कायव्यूहनिर्वाहेण(154) अन्यथासिद्ध्या च कायव्यूहं प्रति(155) तत्त्वज्ञानस्य हेतुत्वासम्भवात्‌ प्रयोजकताया अप्यनुपपत्तेस्त(156) ज्जनकताया आवश्यकत्वात्‌। कायव्यूहं(157) प्रति तज्जनकत्वे तु(158) अनन्तशरीरादेः(159) कल्पनापेक्षया धर्माधर्मनाशे साक्षात्तत्त्वज्ञानस्य हेतुताकल्पनस्यैवोचितत्वात्‌।**

**(149. A inserts बोध before कत्वं)**

**(150. B C D read प्रयोजकत्वं (for सम्पादकत्वम्‌))**

**(151. B omits सम्पादन)**

**(152. D inserts भोगेन before तन्नाश)**

**(153. B reads दर्शनात्तज्जनकताया अनावश्यकत्वात्‌ for दर्शनेन व्यभिचारात्‌o etc up to प्रयोजकताया अप्यनुपपत्तेः)**

**(154. C reads दर्शनेन (for निर्वाहेण))**

**(155. A omits च कायव्यूहं प्रति)**

**(156. अत्र तत्‌पदं दुरितनाशपरम्‌)**

**(157. B o व्यूहविशेषं)**

**(158. C reads तज्जनकत्वस्य (for तज्जनकत्वे तु))**

**(159. C inserts च before कल्पना)**

** न च माऽभुक्तं क्षीयते कर्म कल्पकोटिशतैरपीत्यादि(160)स्मृतिविरोधाद्‌ भोगं विनापि तत्त्वज्ञानस्य साक्षाद्‌धर्माधर्म(161) नाशकत्वमनुपपन्नमिति वाच्यम्‌; तत्र कर्मपदस्य तत्त्वज्ञानाद्य नाश्यकर्मपरत्वात्‌। विनैव भोगं(162) प्रायश्चित्तादिना अधर्मनाशा(163)त्तत्र सङ्कोचस्यावश्यकत्वात्‌। न चैवं भोगनाश्य(164)तावच्छेदककोटौ तत्त्वज्ञानाद्य(165) नाश्यत्वं व्यभिचारवारणाय निवेश्यमिति गौरवमिति वाच्यम्; अनन्तानामप्रामाणिकानां शरीरादीनां (166)कल्पनामपेक्ष्य तादृशगौरवसहिष्णुताया एव न्याय्यत्वात्‌।**

**(160. D inserts अवश्यमेव भोक्तव्यं कृतं कर्म शुभाशुभम्‌ before इत्यादि)**

**(161. B reads भोगं विना साक्षात्तत्त्वज्ञानस्य धर्माधर्म)**

**(162. B inserts तत्त्वज्ञानं before भोगं)**

**(163. C D Read कर्मनाशात्‌)**

**(164. A Read नच भोगस्य जन्यता)**

**(165. C omits द्य)**

**(166. B inserts हेतुता before कल्पना)**

** वस्तुतस्तु प्रायश्चित्तजन्यधर्मनाशे(167) व्यभिचारवारणाय प्रायश्चित्तानास्यादृष्टनाशत्वं भवतापि भोगजन्यतावच्छेदकं वाच्यम्; एवञ्च जनकत्वप्रतियोगित्वादिघटितसामानाधिकरण्य(168)--कालिकविशेषणतोभयसम्बन्धेन भोगवददृष्टनाशत्वस्यैव भोगजन्यतावच्छेदकत्वमुपेयते। (169)दशवर्षभोगं जनयित्वा विश्वेश्वरदर्शनादिना विनष्टशतवर्षभोगनाश्यतायोग्यादृष्टनाशस्य तादृशसामानाधिकरण्यसम्बन्धेन भोगवत्त्वाद्‌ भोगाजन्यत्वाच्च तत्र व्यभिचारवारणाय कालिकविशेषणता विशेषणम्‌। एवञ्च तत्त्वज्ञानजन्यादृष्टनाशेऽपि तत एव व्यभिचारवारणात्‌ तत्त्वज्ञानानाश्यत्वस्य(170) भोगजन्यतावच्छेदककोटिनिवेशं विनैवोपपत्तिः।**

**(167. B omits धर्मनाशे and C D read कर्मनाशे)**

**(168. B C D read जन्यतादिघटितगुरुतया तदपेक्षया लघोः स्वसामानाधिकरण्य (for जनकत्वप्रतियोगित्वादिघटितसामानाधिकरण्य))**

**(169. B C D omit from दशवर्षभोगं जनयित्वा up to कालिकविशेषणं)**

**(170. D reads oनाश्यत्वमपि (for नाश्यत्वस्य))**

** अथास्तु(171) तत्त्वज्ञानस्य साक्षादेव धर्माधर्मनाशकत्वम्‌, एवमप्यधर्मनाशस्थले स्वातन्त्र्येण न हेतुता कल्प्यते, धर्मनाशस्थलीयकार्यकारणभावेऽदृष्ट(172) नाशत्वस्यैव जन्यतावच्छेदकत्वोपगमेन तादृशकारणतयैव निर्वाहादिति(173) भवतामप्युपदर्शितदुरितनाशत्वरूपमुक्तित्वावच्छिन्नं प्रति तत्त्वज्ञानस्य हेतुताकल्पनमधिकमेवेति(174) चेन्न, मयापि तादृशदुरितनाशत्वरूपमुक्तित्वावच्छिन्नं प्रति तत्त्वज्ञानस्य हेतुता न कल्प्यते, त्वन्मतसिद्धोपदर्शितकार्यकारणभाबलादेव तदवच्छिन्नोत्‌पादनिर्वाहात्‌, मुक्तिसाधारणस्य यस्य कस्यचित्‌ धर्मस्य तत्त्वज्ञानजन्यताव(175)च्छेदकत्वेऽपि मुक्तिमुद्दिश्य तत्त्वज्ञानादौ प्रवृत्त्युपपत्तेर्मुक्तिपदप्रवृत्तिनिमित्तधर्मस्य तत्त्वज्ञानजन्यतावच्छेदकत्वाभावेऽपि क्षतिविरहात्‌। यथा हि स्वर्गकामो यजेत इत्यादौ स्वर्गत्वसामानाधिकरण्येनैव यागजन्यता प्रतीयते, तथा मुक्तितत्त्वज्ञानयोः कार्यकारणभावबोधकश्रुतेरपि(176) मुक्तिपदप्रवृत्तिनिमित्तीभूतधर्मसामानाधिकरम्यमात्रेणैव मुक्तौ(177) तत्त्वज्ञानजन्यता बुध्यते(178), न तु तदवच्छेदेनेति न तस्या (तासाम्‌ ?) अयोग्यताप्रसङ्गः।**

**(171. B reads अथास्य तत्त्वज्ञानस्य साक्षाद्धर्मनाशं प्रति हेतुत्वं एवञ्च धर्मनाशस्थले तस्य (for अथास्तु--एवमप्यधर्मनाशस्थले))**

**(172. A reads धर्म (for अदृष्ट))**

**(173. B reads एतादृशकार्यकारणभावनिर्वाहात्‌ (for तादृशकाणतयैव निर्वाहात्‌))**

**(174. B oमावश्यकमिति (for oमधिकमेवेति))**

**(175. A कार्यता (for जन्यता))**

**(176. C श्रुतिस्मृतिभ्यामपि (for श्रुतेरपि))**

**(177. A omits मुक्तौ)**

**(178. B oजन्यतां बोधयति)**

** अथ तत्त्वज्ञानस्य न(179) प्रारब्धकर्मनाशकता, तथा सत्युत्‌पन्नतत्त्वज्ञानिनां मन्वादीनां भोगानुपपत्तेः, अतः प्रारब्धकर्मणां भेदस्तत्त्वज्ञानजन्यतावच्छेदककोटाववश्यं निवेशनीयः। तथा च तत्त्वज्ञानादाहत्यैवा(180)त्यन्तिकदुरितनाशो(181) न सम्भवति, तदव्यवहितोत्तरक्षणोत्‌पत्तिकस्य(182) प्रारब्धान्यदुरितध्वंसस्य(183) सामानाधिकरण्य(184) -कलिकविशेषणतोभयसम्बन्धेन (185)दुरितवत्तया आत्यन्तिकत्वविरहात्‌, किन्तु प्रारब्ध(186) भोगानन्तरमेव। एवञ्चात्यन्तिकदुःखध्वंस इव आत्यन्तिकदुरितध्वंसेऽपि क्लृप्तकारणेनान्यथासिद्धतया तत्त्वज्ञानस्य हेतुता नास्तीति आत्यन्तिकदुःख(187) ध्वंसादिकस्य न मुक्तिपदार्थतोपपद्यत इत्यनायत्या नित्यसुखसाक्षात्‌कारो मुक्तिरित्येव स्वीकरणीयमिति चेन्न, तत्त्वज्ञाने जातेऽपि यावत्‌ प्रारब्धकर्मणां भोगादिना न क्षयस्तावत्‌ (188)प्रारब्धान्यकर्मणामपि न नाशः स्वीक्रियते, परन्तु भोगेन प्रारब्धकर्मनाश (189)एव तदितरदुरितानां नाशः, स एवात्यन्तिकतया मुक्तिपदार्थः। तत्र च क्लृप्तकारणेन तत्त्वज्ञानस्य नान्यथासिद्धिः, तादृशदुरितेन भोगाजननाद्‌ भोगादिघटिततत्तन्नाशकसामग्र्या अभावात्‌। अतस्तत्र तत्त्वज्ञानहेतुता निराबाधैव।**

**(179. B C omit न)**

**(180. B D तत्त्वज्ञानादात्यन्तिक (for तत्त्वज्ञानादाहत्यैव आत्यन्तिकं))**

**(181. C D ध्वंसो (for नाशो))**

**(182. B C D oत्पन्नस्य (for oत्पत्तिकस्य))**

**(183. D reads अप्रारब्धदुरितध्वंसस्य (for प्रारब्धान्यदुरितध्वंसस्य))**

**(184. B reads स्वसामानाधिकरण्य)**

**(185. C D insert प्रारब्ध before दुरित)**

**(186. All the Mss read प्रारब्धकर्मo)**

**(187. B C दुरित (for दुःख))**

**(188. D inserts कालं before प्रारब्ध)**

**(189. D reads काल एव)**

** अथैतदव्यवहितप्राक्‌क्षण(190) पर्यन्तं तत्त्वज्ञानस्यानवस्थितेः(191) कथं तत्र तत्त्वज्ञानस्य(192) हेतुतेति चेन्न, तावत्‌पर्यन्तं तत्त्वज्ञाना(193)सत्त्वेऽप्यदृष्टद्वारा तत्र(194) तत्त्वज्ञानहेतुतासम्भवात्‌।**

**(190. A D काल (for क्षण))**

**(191. C D ज्ञानानवस्थितेः (for ज्ञानस्यानवस्थितेः))**

**(192. C omits स्य)**

**(193. B reads पर्यन्तासत्त्वेऽपि (for oपर्यन्तं तत्त्वज्ञानासत्त्वेऽपि))**

**(194. B omits तत्र)**

** अथ तत्त्वज्ञानोत्‌पत्तौ तज्जन्यादृष्टविशेषोत्‌पत्ति(195)काले प्रारब्धान्यदुरितध्वंससामग्रीसमवधानात्‌ कथं तदुत्‌पत्तौ विलम्बः(196)? प्रारब्धकर्मणां प्रतिबन्धकत्वात्‌ सामग्र्येव नास्तीति चेत्‌ तर्हि प्रारब्धान्यादृष्टव्यावृत्तानुगतरूपस्य(197) निर्वक्तुमशक्यतया तेषां तत्तद्‌व्यक्तित्वेन प्रतिबन्धकता वाच्या, तथा च भट्टमते नित्यसुखसमाक्षात्‌कारत्वावच्छिन्नं प्रति तत्त्वज्ञानस्य हेतुताधिक्येऽपि तदेव साधीयः,-अनन्तप्रतिबन्धकतानामेतन्मते आधिक्यात्‌।**

**(195. B omits विशेष)**

**(196. B reads सत्त्वात्‌ कथं तदुत्पत्तिरित्यर्थः (for समवधानात्‌ कथं तदुत्पत्तौ विलम्बः.))**

**(197. B D प्रारब्धेतरादृष्टान्तर-व्यावृत्तानुगतरूपस्य (for प्रारब्धान्यादृष्टव्यावृत्ता o))**

** मैवम्‌; तत्त्वज्ञानजन्यादृष्टनाशं प्रति(198) प्रारब्धादृष्टानां भोगनाश्यादृष्टत्वेनैव(199) प्रतिबन्धकता कल्प्यते, न तु तत्तद्‌व्यक्तित्वेन प्रतिबन्धकता(200)। एतत्‌स्थलीयनित्यसुखसाक्षात्‌कारं(201) प्रति दुरितत्वावच्छिन्नस्य प्रतिबन्धकत्वं भट्टेनाप्यङ्गीकार्यम्‌, परन्तु तादृशप्रतिबध्यताप्रतिबन्धकतावच्छेदकीभूत-नित्यसुखसाक्षात्‌कारत्वदुरितत्वापेक्षया एतन्मते प्रतिबध्यताप्रतिबन्धकतावच्छेदकगौरवम्‌। तन्मते तु नित्यसुखसाक्षात्‌कारत्वावच्छिन्नं प्रति तत्त्वज्ञानस्य(202) हेतुतायां(203) मनःसंयुक्तसमवायघटित(204) सामग्रीवशा(205) दिदानीं नित्यसुखे विषयतया साक्षात्‌कारवारणाय नित्यसुखान्यवृत्तिविषयतासम्बन्धेन(206) साक्षात्‌कारं प्रत्युपदर्शितनित्यसुखभेदस्य(207) हेतुताया आत्मभेदेना(208)नन्तानां सुखानां साक्षात्‌काराणाञ्च कल्पनं महागौरवग्रस्तम्‌।**

**(198. C D read नाशे प्रारब्ध (for नाशं प्रति प्रारब्धः))**

**(199. C omits एव)**

**(200. C omits प्रतिबन्धकता)**

**(201. D inserts oकारत्वावच्छिन्नं before प्रति।)**

**(202. B C omit स्य)**

**(203. C D read तायाः (for तायां))**

**(204. B C inserts सामान्य (before सामग्री))**

**(205. B C बलात्‌ (for वशात्‌))**

**(206. B C D read विषयतया (for विषयतासम्बन्धेन साक्षात्‌कारं))**

**(207. B C D omit स्य)**

**(208. D omits आत्मभेदेन)**

** वस्तुतस्तु प्रारब्धकर्मणां नाशे सति तत्त्वज्ञानान्तरं(209) कल्प्यते, तत्रैव च तादृशदुरितनाशजनकतावच्छेदकजातिरुपेयते, अतः प्राथमिकज्ञानानन्तरमेव न तदापत्तिः। प्राथमिकतत्त्वज्ञानञ्च(210) धर्माधर्मजनकीभूतवासनोच्छेदद्वारा धर्माधर्मान्तरानुत्‌पाद(211) उपयुज्यते। एवञ्च(212) प्रारब्धादृष्टानां प्रतिबन्धकत्वमेव न कल्प्यत इति नोक्तगौरवावकाशः।**

**(209. B reads o ज्ञानानन्तरं)**

**(210. B C D तु (for ञ्च))**

**(211. D reads धर्माधर्मानुत्‌पादः)**

**(212. D omits एवञ्च)**

** एतेन तत्त्वज्ञानजन्यादृष्टनाशं प्रति भोगजन्यादृष्टनाशत्वेन प्रतिबन्धकत्वे भोगनाश्य(213) त्वस्य भोगजन्यनाशप्रतियोगित्वरूपतया जन्यत्वस्य चाव्यवहितोत्तरवर्तित्वादिघटिततया जन्यतायाश्चाननुगमात्‌ प्रतिबन्धकतानामानन्त्यमिति परास्तम्‌।**

**(213. D omits त्व.)**

** तत्त्वज्ञानञ्च आत्मविशेष्यकशरीरादिभेदज्ञानम्‌, तच्च (214)साक्षात्‌कारात्मकमेव मोक्षहेतुः, अन्यादृशस्य संसारिणोऽपि सत्त्वात्‌(215)। तस्य हेतुता च विजातीयज्ञानत्वेन लाघवात्, न तूक्तरूपेण। तन्निष्ठवैजा(216) त्यस्य कारणतावच्छेदकतयैव सिद्धिः।**

**(214. B D insert लौकिक before साक्षात्)**

**(215. A B omit सत्त्वात्‌)**

**(216. B reads वैजात्यञ्च एतादृशकारणताया एव सिद्धम्‌)**

** केचित्तु(217) आत्मविषयकनिर्विकल्पक(218) मेव हेतुः(219)। तमेव विदित्वातिमृत्युमेति, नान्यः पन्था विद्यतेऽयनाय इति श्रुतावात्मपर(220) तत्‌पदोत्तरमेवकारश्रवणादात्ममात्रविषयकज्ञानानन्तरं मुक्तिरित्यर्थलाभादिति।**

**(217. C omits केचित्तु)**

**(218. B omits निर्विकल्पक)**

**(219. B C D insert मोक्ष before हेतुः)**

**(220. B reads श्रुतेरात्मबोधक (for श्रुतावात्मपर))**

** तदसत्‌; तादृशस्यैवकारस्य विदित्वेत्यनन्तरं योजनया तद्विषयकज्ञानानन्तरमेव मुक्तिरित्यस्यैव तादृशश्रुत्या बोधनात्‌। नचैवं नान्यः पन्था इत्यादिकं निरर्थकम्‌ तथाविधैवकारादेव(221) तदर्थलाभादिति वाच्यम्‌; एवकारार्थविवेचनपरतया तत्‌सार्थक्यात्(222)।**

**(221. C एवकारेण (for एवकारादेव))**

**(222. A reads तस्य सार्थकत्वात्‌ (for तत्‌सार्थक्यात्‌))**

** न च विपर्यययोजना(223) कल्पने गौरवमिति वाच्यम्‌; भवन्मतेऽपि(224) मुक्तिजनकज्ञाने आत्मत्वादिभानप्रतिबन्धकताकल्पने गौरवात्‌। तदकल्पने तु(225) तत्र मनःसंयुक्तसमवाय(226) घटित(227) सामग्रीबलादात्मत्वादिभाने बाधकाभावात्‌(228)।**

**(223. B omits योजना)**

**(224. C omits अपि)**

**(225. B C D omit तु)**

**(226. C D read समवायादि)**

**(227. A inserts सामान्य before सामग्री)**

**(228. D प्रतिबन्धकाभावात्‌ (for बाधकाभावात्‌))**

** केचित्तु(229) ईश्वरात्मविषयक(230)-साक्षात्‌कार एव मोक्षहेतुः। \`वेदाहमेतं पुरुषं महान्तमादित्यवर्णं तमसः परस्ता'दित्येतादृशपूर्वप्रतीकेन ईश्वरात्मानमुपक्रम्य \`तमेव विदित्वे'त्यत्र तच्छव्देन(231) ईश्वरात्मपरामर्शादीश्वरात्मसाक्षात्‌कारस्यैव तादृशश्रुत्या बोधनात्‌। \`द्वे ब्रह्मणी वेदितव्ये शब्दब्रह्म परञ्च तत्‌। शब्दब्रह्मणि निष्णातः परं ब्रह्माधिगच्छति।' इत्यादि(232) परमब्रह्मप्रतिपाद्येश्वरवेदनस्यैव तथात्वबोधनात्‌। आत्मविषयकशरीरादिभिन्नत्वप्रकारकात्मसाक्षात्‌कारश्च अहं गौरः, अहं श्याम इत्याकारकमिथ्याज्ञानजन्यवासनानाशकतया(233) मुक्तावुपयुज्यते। तदनुत्‌पादे(234) वासनासत्त्वेन विहितनिषिद्धयोः प्रवर्तमानस्य तत्त्वज्ञानिनोधर्माधर्मान्तरोत्‌(235) पादसम्भवेनानिर्मोक्षप्रसङ्गात्‌। (236)नत्वीश्वरविषयकसाक्षात्‌कार आत्मविषयकमिथ्याज्ञानजन्यसंस्काररूपां वासनां निवर्तयितुमर्हति भिन्नविषयकत्वात्‌(237)। (238)समानविषयकविरोधिज्ञानस्यैव(239) संस्कारनाशकतायाः(240) क्लृप्तत्वात्‌।**

**(229. C omits केचित्तु)**

**(230. A C omit विषयक)**

**(231. B D तत्‌पदस्येश्वरपरामर्शकतया (for तच्छब्देन ईश्वरात्मपरामर्शात्‌))**

**(232. C inserts श्रुत्यापि after इत्यादि.)**

**(233. तथाच ईश्वरसाक्षात्‌कार एव मोक्षहेतुरात्मविषयकशरीरादिभेदज्ञानञ्च एतादृशवासनानाश एव हेतुः, न तु मोक्षे, किन्तु मुक्तावुपयुक्तमित्यर्थः। परम्परया प्रयोजकमिति भावः।)**

**(234. A तदनुपयोगे)**

**(235. D omits अन्तर)**

**(236. B D read न च (for न तु))**

**(237. C inserts प्रति after वासनां and reads वासनां प्रति नाशकत्वं स्वीकरणीयमिति वाच्यम्‌ (for निवर्तयितुमर्हतीति भिन्नविषयकत्वात्‌))**

**(238. B D insert किन्तु (before समान))**

**(239. D ज्ञानमेव (for ज्ञानस्यैव))**

**(240. C तया (for तायाः))**

** अथ संस्कारविरोधिज्ञानयोर्नाश्यनाशकभावो विषयभेदेन विभिन्न एव विषयनिवेशानुरोधात्‌। एवञ्च वासनात्मक(241) संस्कारनाशे विरोधिज्ञानस्य हेतुताया अक्लृप्तत्वात्‌ तत्र ईश्वरात्म(242) साक्षात्‌कारस्यापि(243) हेतुत्वं सम्भवतीत्यलमात्मविषयकशरीरादिभिन्नत्वप्रकारक(244) बुद्ध्येति चेन्न, घटादिधर्मिक(245) शरीरादितादात्म्य(246) धीजन्यसंस्कारस्य विनैवात्म(247) साक्षात्‌कारं तद्धर्मिकशरीरभेदबुद्ध्या विनाशात्तत्र तद्धेतुताकल्पनमावश्यकमिति। तत्र च धर्मिविशेषो न निवेश्यते, (248)धर्मिभेदेनानन्तनाश्यनाशकभावकल्पनापत्तेः। किन्तु समानधर्मिकत्व-स्वसामानाधिकरण्योभयसम्बन्धेन तादृशविरोधिज्ञानस्य प्रतियोगितासम्बन्धेन(249) तादृशसंस्कारनाशं प्रति हेतुता कल्प्यते। इत्थञ्च क्लृप्त(250) कार्यकारणभावेनोपपत्तावात्मविशेष्यकमिथ्याज्ञानजन्यसंस्कारनाशे(251) विरोधिज्ञानस्य कारणत्वान्तरं (न) कल्प्यते। ईश्वरविषयकसाक्षात्‌कारस्य तन्नाशकत्वोपगमे तु कार्यकारणभावान्तरकल्पनाप्रसङ्गः(252)। एवञ्च(253) आत्मविशेष्यकशरीरादिभेदबुद्धिरावश्यकी।**

**(241. B साधारणात्मक (for वासनात्मक))**

**(242. B C D insert विषयक (before साक्षात्‌कार).)**

**(243. All the Mss. read साक्षात्‌कारस्यैव (for oकारस्यापि))**

**(244. B C D omit भिन्नत्वप्रकारक and read शरीरदिभेदबुद्ध्येति)**

**(245. A C read विषयक (for धर्मिक))**

**(246. D inserts विषयक before धी.)**

**(247. B C D read ईश्वर (for आत्म))**

**(248. B inserts तदनुप्रवेशे च, C inserts तन्निवेशे before धर्मि)**

**(249. B omits प्रतियोगितासम्बन्धेन C reads प्रतियोगिज्ञानस्य (for प्रतियोगितासम्बन्धेन))**

**(250. C तादृश (for क्लृप्त))**

**(251. B नाशं प्रति (for नाशे)**

**(252. B reads oभावानन्तकल्पना (for o भावान्तर) and A omits कल्पना)**

**(253. BCD इति (for एवञ्च).)**

** न च तादृशबुद्धेरवश्यापेक्षणे(254) मुक्तिहेतुत्वमपि तस्या एवोचितम्‌, अन्यथा अक्लृप्तस्ये(255) श्वरसाक्षात्‌कारस्य(256) कल्पनया गौरवमिति वाच्यम्(257), उपदर्शितश्रुतिसिद्धाया ईश्वरविषयकसाक्षात्‌कारस्य(258) मुक्तिहेतुताया गौरवेणापाकर्तुमशक्यत्वात्‌।**

**(254. A oरावश्यकत्वापेक्षया (for oरवश्यापेक्षणे))**

**(255. D अन्यस्य (for अक्लृप्तस्य))**

**(256. B D insert विषयक before साक्षात्‌कारस्य)**

**(257. All the Mss गौरवप्रसङ्गाच्च इति वाच्यम्‌)**

**(258. B प्रत्यक्षस्य (for साक्षात्‌कारस्य))**

** न चेन्द्रियाप्रत्यासन्नतया महेश्वरस्य साक्षात्‌कार एव दुर्घट इति वाच्यम्‌, आत्मनी(259)वेतरत्रापि मनःसंयोगरूपप्रत्यासत्तिसत्त्वे(260) तन्मानस(261) साक्षात्‌कारे बाधकाभावात्‌। इदानीन्तु दुरितेन प्रतिबन्धाद्‌ विजातीयमनः संयोगविरहाद्वा(262) न (263)साक्षात्‌कारापत्तिरित्याहुः।**

**(259. C सत्त्वेन)**

**(260. C सत्त्वेन)**

**(261. C तद्‌गोचर (for तन्मानस))**

**(262. B omits वा and reads विरहान्न)**

**(263. C D insert तद्‌गोचर before साक्षात्‌कार)**

** तच्चिन्त्यम्‌(264), \`न वा अरे पत्युः कामाय पतिः प्रियो भवती'त्यादिश्रुत्या ईश्वरासम्भ(265) वि-प्रियत्वाख्यानेन(266) जीवमुपक्रम्य \`आत्मा वा अरे श्रोतव्यो मन्तव्यो निदिध्यासितव्यः साक्षात्‌कर्तव्यश्च, एतावदेव खल्वमृतत्व' मिति श्रुतौ(267) आत्मनः(268) साक्षात्‌कारस्य मोक्षहेतुत्वं प्रतिपादितमतो जीवात्मतत्त्वज्ञानस्यैव तथात्वं पर्यवसितम्‌(269)। एतावदेवेत्यस्यात्मविषयकश्रवणादिरूपवित्तिचतुष्टयमेवेत्यर्थः। अमृतत्वम्‌ अमृतत्वसाधनमित्यर्थः(270), कारणे कार्योपचारात्‌। ईश्वर(271) विषयकज्ञानस्य मुक्तिहेतुताबोधकश्रुत्यादीनाञ्च (न्तु) ईश्वराभिन्नत्वेन जीवात्मभावनायाः(272) परम्परया(273) मुक्तिप्रयोजकत्वे(274) तात्‌पर्यं तत्त्वमसीति वाक्यस्वरसादवसीयते, न त्वीश्वरविषयक(275) लौकिकसाक्षात्‌कारस्य मुक्तिजनकतायां तत्तात्‌पर्यम्, तथा सति तादृशलौकिकसाक्षात्‌कार-तत्‌सामग्र्यादीनां कल्पने गौरवादिति।**

**(264. B omits तच्चिन्त्यम्‌)**

**(265. A reads ईश्वरासम्मवे D सम्मवेन)**

**(266. D oख्यानमेव)**

**(267. B D श्रुत्या (for श्रुतौ))**

**(268. B D omit आत्मनः)**

**(269. B omits अतोजीवात्मतत्त्वज्ञानस्यैव तथात्वं पर्यवसितम्‌)**

**(270. C omits इत्यर्थः)**

**(271. C inserts आत्म before विषयक)**

**(272. A श्रुत्या इदानीन्तु ईश्वरादभिन्नत्वेन जीवात्मविषयकभावानायाः (for श्रुत्यादीनाञ्चेश्वराभिन्नत्वेन जीवात्मभावनायाः))**

**(273. C omits परम्परया)**

**(274. B हेतुत्वे (for प्रयोजकत्वे))**

**(275. A न त्वीश्वरात्मo (for न त्वीश्वरविषयक))**

** तत्त्वज्ञानन्तु कस्यचिद्‌ योगाभ्यासवशात्‌, कस्यचित्‌ काशीमरणात्‌, कस्यचिद्‌ भगवन्नामग्रहणपूर्वकमरणादितो जायते। नचैषां परस्परव्यभिचारेण कारणत्व(276) मसम्भवीति वाच्यम्‌, अनायत्या कारणवैशिष्ट्यं(277) कार्यतावच्छेदककोटौ निवेश्य(278) व्यभिचारवारणात्‌(279)।**

**(276. B हेतुत्वं)**

**(277. B C D read वैशिष्ट्यस्य)**

**(278. C D निवेशनेन (for निवेश्य))**

**(279. C D व्यभिचाराभावात्‌)**

** यत्तु तृणारणिमणिन्यायात्‌ कार्यनिष्ठवैजात्यो(280) पगमाद्‌ व्यभिचारनिवारणम्‌(281), तन्न, काशीमरणगङ्गामरणाद्युभयजन्ये उभयजन्यतावच्छेदक(282) वैजात्यसमावेशा(283) ज्‌जातिसाङ्गर्य(284) प्रसङ्गेन जातिकल्पनाया असम्भवात्‌। न चैकवैजात्यमेव तत्राभ्युपेयत(285) इति वाच्यम्‌, विनिगमनाविरहादुभयवैजात्यप्रयोजकोभयसत्त्वेनोभयजात्यवच्छिन्नोत्‌पत्तौ(286) बाधकाभावात्‌।**

**(280. D o मणिन्यायेन कार्यवैजात्योo)**

**(281. B reads तद्वारणम्‌ (for व्यभिचारनिवारणम्))**

**(282. A omits जन्यतावच्छेदक)**

**(283. A reads समावेश)**

**(284. A B D omit जातिसांकर्य)**

**(285. All the Mss read नचैकवैजात्यमुपेयते तत्रेति (for नचैकवैजात्यमेव तत्राभ्यु पेयत इति))**

**(286. B reads उभयप्रयोजकहेतुसत्त्वेन उभयवैजात्यसत्त्वे (for उभयवैजात्यप्रयोजकीभयसत्त्वेन उभयजात्यवच्छिन्नोत्‌पत्तौ))**

** न च चित्र(287) रूपवन्नानाहेतुसत्त्वे(288) विलक्षणमेव कार्यमुपेयत इति वाच्यम्(289), तन्नियामककार्यकारणभावान्तराणां प्रत्येकजन्यतावच्छेदकावच्छिन्नोत्‌पत्तिवारणाय प्रतिबद्यप्रतिबन्धकभावानाञ्च कल्पनाप्रसङ्गेन महागौरवात्‌।**

**(287. B तत्र (for चित्र))**

**(288. A हेतुं समुद्दिश्य (for सत्त्वे))**

**(289. A reads साम्प्रतं (for वाच्यम्‌))**

** अथ काशीमरणादीनां तत्त्वज्ञानोत्‌पादकत्वे(290) किं मानम्‌(291)? न च तेषां मुक्तिप्रयोजकताबोधकश्रुत्यादिरेव तत्र मानम्‌(292), तेषां(293) तत्त्वज्ञानानुत्‌पादकत्वे मुक्तिप्रयोजकत्वानुपपत्तिरिति वाच्यम्‌, तादृशश्रुतीनां साक्षान्मुक्तिजनकत्व एव(294) तात्‌पर्योपगमात्‌। अन्यथा शरीरान्तरतत्त्वज्ञानादिकल्पनाया महागौरवात्‌(295)।**

**(290. B जनकत्वे (for उत्पादकत्वे))**

**(291. C D read मानाभावः (for किं मानं))**

**(292. B काशीमरणादीनां मुक्तिप्रयोजिका श्रुतिरेव मानं (for तेषां मुक्तिः ......श्रुत्यादिरेव तत्र मानं))**

**(293. A inserts अन्यथा before तेषां)**

**(294. B D read मुक्तौ साक्षात्‌कारणत्व एव (for साक्षान्मुक्तिजनकत्व एव))**

**(295. All the Mss read कल्पनाया गौरवात्)**

** न च काशीमरणादितः साक्षान्मुक्तिस्वीकारे तादृशमुक्तौ तत्त्वज्ञानहेतुतायां व्यभिचारः(296)। एवं तत्त्वज्ञानादिजन्यमुक्तौ काशीमरणादीनामपि(297)। गोवधादिजन्यतावच्छेदकजात्या सङ्करप्रसङ्गेन मुक्तिप्रतियोगिदुरित(298) निष्ठवैजात्यस्य कार्यतावच्छेदकतया (299)कल्पयितुमशक्यत्वादिति वाच्यम्‌, काशीमरणादीनां तत्त्वज्ञानजनकत्वमते(300) (301)योगाभ्यास-काशीमरणादिहेतुतायां व्यभिचारेण(302) तत्रेवात्रापि कारणवैशिष्ट्यं निवेश्यैव व्यभिचारस्य वारणीयत्वात्। वैजात्यकल्पनायास्तत्रापि दूषितत्वात्‌।**

**(296. B reads हेतुताव्यभिचारः (for हेतुतायां व्यभिचारः))**

**(297. B omits काशीमरणादीनामपि)**

**(298. A reads दुःख (for दुरित))**

**(299. A reads तत्त्वज्ञानजन्यतावच्छेदकतया (for कार्यतावच्छेदकतया))**

**(300. A मतेऽपि)**

**(301. C D insert तत्र before योगाभ्यास)**

**(302. A reads व्यभिचारस्यावश्यकतया (for व्यभिचारेण))**

** मैवम्‌, तमेव विदित्वातिमृत्युमेति, नान्यः पन्था विद्यतेऽयनाय इति श्रुत्या तत्त्वज्ञानं विना न मुक्तिरिति प्रतिपादनात्‌ काशीमरणादिस्थलेऽपि तत्त्वज्ञानमावश्यकमेव(303)। एवं तत्त्वज्ञान(304) विशिष्टमुक्तित्वापेक्षया लाघवात्‌(305) किञ्चिदविशेषितस्य मुक्तित्वस्य तत्त्वज्ञान(306) जन्यतावच्छेदकत्वे(307) सिद्धे तादृशकारणत्वोपपादकस्य(308) काशीमरणादिजन्यतत्त्वज्ञानस्य कल्पनाया(309) स्तन्नियामककारणत्वकल्पनायाश्च फलमुखगौरवसम्पादकत्वेनादोषत्वमित्यपि युक्तमुत्‌पश्यामः(310)। एतेन लाघवानुरोधात्तादृशश्रुतेरर्थान्तरपरता(311) कल्पनमपि परास्तम्‌।**

**(303. D inserts कल्पनं before आवश्यकमेव)**

**(304. D reads काशीमरणादि (for तत्त्वज्ञान))**

**(305. B D omit लाघवात्‌)**

**(306. A omits तत्त्वज्ञान)**

**(307. D कार्यता (for जन्यता))**

**(308. C oत्वोपपादिकायाः (for oत्वोपपादकस्य))**

**(309. B C काशीमरणादितस्तत्त्वज्ञानकल्पनायाः)**

**(310. D reads श्रीहरिः सम्पूर्णोऽयं मुक्तिवादः after उत्पत्‌श्यामः.)**

**(311. B omits परता.)**

** यत्तु स्वाश्रमविहितसन्ध्यावन्दनादिसहकृतमेव तत्त्वज्ञानं निःश्रेयसहेतुः। तथाच स्मृतिः--"उभाभ्यामेव पक्षाभ्यां यथा खे पक्षिणां गतिः। तथैव ज्ञानकर्मभ्यां प्राप्यते ब्रह्म शाश्वतम्‌। इति, ज्ञानं प्रधानं न(312) च कर्महीनं कर्म प्रधानञ्च न बुद्धिहीनम्‌। तस्मात्तयोरेव भवेत्‌ प्रसिद्धिर्नह्येकपक्षो विहगः प्रयाति" इति। तदसत्‌; तादृशकर्मणां तत्त्वज्ञान(313) प्रतिबन्धकदुरितनिवर्तकतया प्रागपेक्षितत्वेनापातत उपकारकतयैव उभाभ्यामित्युपपत्तेस्तेषां मुक्तिकारणत्वे मानाभावादिति(314)।**

**(312. B reads नतु (for नच))**

**(313. C reads oज्ञानं and inserts प्रति before प्रतिबन्धक)**

**(314. A reads संक्षेपः, इति मुक्तिवादरहस्यम्‌ after मानाभावादिति।)**

** जीवात्मनः परमात्मनि लयो मोक्षः। लयो लिङ्गशरीरापगमः। लिङ्गशरीरञ्च एकादशेन्द्रियाणि, पञ्च महाभूतानि, सूक्ष्ममात्रया सम्भूयावस्थितानि जीवात्मनि सुखदुः खावच्छेदकानीति दण्डिन इति संक्षेपः।**

** इति महामहोपाध्यायश्रीहरिरामतर्कवागीश-भट्टाचार्यविरचितो मुक्तिवादविचारः सम्पूर्णः।**

** ॥श्रीहरये नमः॥**

** - - - - - \* \* \* - - - - - **

\]
