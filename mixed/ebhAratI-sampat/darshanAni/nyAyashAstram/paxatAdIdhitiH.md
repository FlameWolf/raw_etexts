+++
TITLE = "पक्षतादीधितिः"
DOMAIN = "दर्शनानि"
SUB-DOMAIN = "न्यायशास्त्रम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-4076"
url = "https://www.ebharatisampat.in/readbook3.php?bookid=MjcwMjExNDg2MDgyMTkz&pageno=MjI0MjQyNjk5NTk="
title = "पक्षतादीधितिः"

+++
[[पक्षतादीधितिः	Source: [EB](https://www.ebharatisampat.in/readbook3.php?bookid=MjcwMjExNDg2MDgyMTkz&pageno=MjI0MjQyNjk5NTk=)]]

\[





 

 ---

अथ पक्षतादीधितिः---





अनुमितिलक्षणैककार्यानुकूलत्वसंगत्याव्याप्त्यनंतरं पक्षधर्मतां निरूपयितुमाह \*व्याप्तीति\*संदिग्धैति\*यत्रसाध्यन्ययादृश संबंधीवगाहिनिर्णयनिवर्त्योयस्संशयः स तत्रतेनसंबंधेन साध्यानुमितौ पक्षतेत्यर्थः। तेननपक्षसाध्यविशेष्यकसंशयानमगमः। नवासंबन्धान्तरेणसंदेहे निर्णीतसंबन्धेन पक्षत्वं। नवातमः प्रभृतिषुसमवायेनाकाश्यादिसाधनेतद्वैकल्यम्। संशययोग्यतां निरस्यति\*नापीति\*साधकबाधकमाने\*सिद्धिबाधौ। केवलान्वयिनिचपक्षनिष्ठाभावप्रतियोगित्वधीरेव सुलभोबाधः। ननु तत्रापिपुनरसुमित्साततः परामर्शान्तरं स्मरणात्मकाद्वापरामर्शादनुमितीष्टसाधनताविषयकादनुमित्सासतोनुमितिरितिफलबलात्ल्पनीयमित्यतआह\*सिषाधयि षेति\*नचानुमितिजनकेच्छैवपक्षतासाचक्वबत्स्वनिष्ठेवसर्वत्रेश्वरनिष्टैवसुरभेतिवाच्यं। तस्यानित्यत्वेन सिद्धौसत्यामपिपक्षताप्रसंगात्। नचतस्यास्तदानींनतज्जनकत्वं। तद्धिनयोग्यता। अनपायात्। नतदुपधानं। अनुमितेः पूर्वंतदभावात्। नतत्सामग्रीसमवधानं। कारणमात्रस्य पक्षताकुक्षिनिक्षेपप्रसंगात्। शेषवैयर्थ्यात्। तदानींसामग्रीविरह प्रयोजकव्यतिरेक प्रतियोगिनः कारणंतरस्य वक्तव्यत्वापाताच्च \*सिषाधयिषेति\*यत्रानुमित्सानन्तरं साध्यतद्व्याप्यविसिष्ट पक्षस्मरणं,

अनुमितीषटसाधनताविषयकतादृशस्मरणाद्वानुमित्सा,

अनुमित्सापूर्वकालोत्पन्नविशेषणस्मरणा .......लोत्पन्नेंद्रिय सन्निकर्ष सहितात्साध्यतद्व्याप्य विशिष्टपक्षप्रत्यक्षम्,

तदनंतरं चानुमिति स्तर्तपक्षतासंपत्तये सहकृतांतं साधकमानविशेषणं। सिषाधयिषाच तत्साध्यविशिष्ट

तत्पक्षविषयकत्वं प्रकारकानुमिति विषयकेच्छा। यत्किंचिद्गोचरंज्ञानंजायतामितीच्छायामपिसिद्धिसत्वैऽनुमित्यनुतच्पातात्। अनुमितित्वाद्यप्रकारिकायामपि प्रत्यक्षाद्यतिरिक्तं पर्वतेवह्निज्ञानंजायतामितीच्छायां प्रत्यक्षाद्यनंतरं अनुमित्युत्पादाच्च। यादृशयादृशेच्छासत्वै सिद्धौनत्यामनुमिति स्तत्तदभावसमुदायस्यविशेषणत्वा दिच्छाया अननुगमेपि नक्षतिः। धूमेन वह्नीमनुमिनोमीतीच्छाया मालोकपरामर्शा दन त्यामपिसिद्धौ यदिनानुमितिः तदा तदन्यमात्रलिंगकसिद्धीच्छा। कामिनी जि

ज्ञासावत्पृथक्प्रतिबंधिका। यदिच तत्रानुमितिः तदासिद्धिसत्वे तत्रानुमितिवारणाय तल्लिंगकानुमितीच्छा तदन्यमात्रलिंगकानुमिती च्छातिरिक्तानुमितीच्छावावाच्या। लिंगविलशेषेणापि नियंत्रितं पक्षत्वं। तल्लिंगकानुमितौ सिद्धिकालीन तल्लिंगकानुमितीच्छा विरहविशिष्टान्य लिंगकानुमितीच्छैववा प्रतिबंधिका \*साधिकमासं\*साध्यनिश्चयः। पाषाणमयत्वादिना पर्वते तेजस्त्वादिना वह्नेःसिद्धावपि पर्वतत्वेन तत्रवह्नित्वेन तस्यानुमितेर्धर्मित्व साध्यत्वयोरवच्छेदकावनु प्रवेशनीया। यदिच पर्वतत्व सामानाधिकरण्येन एकत्र साध्यसिद्धापवि विना नुमित्सां अन्यत्र तादृशानुमिति रानुभाविकी तदाधर्मिविशेषोपि निदेश्यः। नान्यधा। पक्षतावच्छेदकस्यसामानाधिकरण्येन साध्यसिद्धौ न त्यामपि तदनच्छेदेनानुमिति दर्शनात् पक्षतावच्छेदकावच्छे देन अनुमितिं प्रतितदवच्छे देनसिद्धेः तत्सामानाधिकरण्येनानुमितिं प्रतितु सिद्धिमात्रस्यैव विरोधिद्वं। एवंच लिंगभेदन्यायोप्यनुसरणीयः साध्यविशेष्यक सिद्ध्यनंतरं पक्षविशेष्यकानुमितेः प्रामाणिक त्वेतां प्रतिपक्षविशेष्यिकैव सिद्धिर्विरोधिनी। एवंच पक्षविशेष्यक सिद्ध्यनंतरमपि साध्यविशेष्यकानुमितिर्जायते। तुल्यव्यायात् समानाकारक। सिद्धेःप्रतिबंधकत्वे पर्यवसानात्। तादृशुनुमितिं प्रतिसिद्धिमात्रं विरोधि। साध्यप्रसिद्धिरेववा। अतएवप्रसिद्धसाध्यकस्थले। पक्षविशेष्यकैवानुमितिरनुभूयतइति। अत्रचव्याप्तिस्मर्णादिवा पूर्वानुमित्सा नाशे। परामर्श कालेच सिद्धिसत्वेऽनुमित्सान्तरोत्पत्यैवअनुमितिः तथैवकारणीभूतस्य। विशिष्टाभावस्य संपत्तैरित्युपाध्यायाः। अन्येतुद्वित्रक्षणांतरिताया मप्यनुमित्सायां मनुमिति दर्शनात् अनुमित्सायोग्यतावाच्या साच नस्वोत्पत्त्यनंतरंस्वविषयसिद्ध्यनुत्पादः अनुमित्सोत्तरं अंतरानुमित्यनुत्पादे दिवसादिविलंबेनेंद्रियादिनीनिर्णीतेपि साध्येलिंगपरामर्शादिनानुमिति प्रसंगात्। किन्त्वनुमित्सानन्तरं लिंगदर्शनादिक्रमेण यावताकालेनोत्सर्गतः परामर्शोजायते तावानेवकालः। फलबलेनतधाकल्पनात्। अथवानुमित्सोत्पत्त्यनंतरं अनुमित्सानाशेपि सिद्धौसत्यां यावत्सालमध्येऽनुमितिर्जायते तावानेवकालोऽनुमित्सयोपलक्षितः। यदिच सिद्ध्यनंतरंतन्नाशे द्वित्रक्षणमध्येविनानुमित्सा मनुमित्यनुत्पादोनुभवसिद्धः तदासिद्ध्यापितावानेवकाल उपलक्षणीयः। विशिष्यक्षणनियमस्तु अवहितैः करणीय इतिवदन्ति॥ अत्रच साध्यनिर्णयोच्छानंतरं पूर्वोक्तन्यायेन साध्यतद्व्याप्यधर्मतादृशव्याप्यधर्मान्तरविशिष्टपक्षस्य तत्पक्षक तत्पाध्यतद्व्याप्यवत्तानुमित्योरिष्टसाधनतायाश्तैकं स्मरणं ततस्तयोरनुमित्सा ततः साध्यतिद्व्याप्यवत्तानुमितिः तत्रतदनन्तरमनुमितिप्रसंगः योग्यताविवक्षणेचसुतरामेवेतितदिच्छाविषयसिद्ध्यनुपहीतत्वंतद्विशेषणं। पक्षसाध्यभेदेनच पक्षतायाभेदात्पृथक्पृथगेव कार्यकारणभावः तथाचयत्रसिद्ध्यनंतरं कदाप्यनुमितिर्न जाता तत्रसिद्ध्यभावमात्रं कारणं नतु तत्रेच्छानिवेशेपि गोरवात्प्रयोजनाभावाच्च। तेनयत्पक्षकयत्साध्यकानुमितौकस्यापीच्छानजाता तत्रोक्तिसाधारण्यमात्रसंपादनायेश्वरेच्छानिवेशनायासोनोपादेयः॥ यत्तु सिषाधयिषाविरहविशिष्ट स्वक्षणाव्यवहितोत्तर क्षणोत्तत्तिकानुमितिकचिन्नायासिद्धिः सिषाधयिषाविरहविशिष्टायास्तस्या अभावःपक्षता अथ तृतीयक्षणव्यवधायक द्वितीयक्षणएव अव्यवहितत्व पर्यवसानात् यत्रा विरलक्रमेण सिद्धि सिषाधयिषानुमितयः तत्र द्वितीयक्षमे पक्षतासंपत्तये द्वितीयस्सिषाधयिषाविरहो विशेषणमस्तुसिद्धेः प्राथमिकस्तुस्वक्षणस्यकिमर्धमितिचेत् यत्रक्रमेणसिषाधयिषा प्रात्यक्षिकसिद्धि परामर्शानुमितयः तत्रतृतीयक्षणे पक्षतासम्पत्त्यर्धमिति॥ तन्न। यत्रानुमित्सा नाशकालेप्रात्यक्षिकसिद्धिः अथ परामर्शानुमिती तत्रपक्षताविरह प्रसंगात्। अथप्रथमक्षणमपेक्ष्य द्वितीयस्येव द्वितीयक्षणम पेक्ष्यतृतीयक्षणस्याप्यव्यवहितोत्तरत्वं स्वध्वंसाधिकरण कालध्वंसानधिकरणद्वसतिस्वाधिकरण कालध्वंसाधिकरणत्वं वा तत्राव्यवहितोत्तरत्वं वाच्यं तथाचयत्रक्रमेण सिद्धिसिषाधयिषानुमितयः तत्र प्रथमक्षणे पक्षतावारणायोत्तरक्षणे विशेषणंप्रथमविशिष्टांतं द्वितीयन्तुसिद्धे स्तत्रैवद्वितीयक्षणे पक्षतासंपत्तये यदि पुनरिच्छाजनिकासामाग्री प्रतिबध्नात्यनुमितिं तयानुमित्यव्यवहीतपूर्ववृत्ति सिद्धिभिन्नसिद्ध्यभावमात्रं पक्षतेति चेल्-तादृशसिद्धीनां तत्तद्व्यक्तित्वेनाभावःकारणं?

निरुक्त रूपविशिष्टत्वेनवा?

नाध्यः अनंतकार्यकारणभावप्रसंगात्। तादृश सकलसिद्धौ अनुमित्साविरहरूपविशेषणदानवैयर्थ्यात्। तत्तत्पमयिसंबंधव्यक्तीनांतत्तत्समयावच्छिन्नतत्तन्मनोयोगादीनांवाप्रतिबंधकत्वप्रसंगाच्छ। नांत्यः। सत्यषि परामर्शादौकप्याश्पित्सिद्धेरनंतरमनुमितिः कस्याश्चिन्नेत्यत्रनियमकाभावात्। नवा कारणतावच्छेदकावच्छिन्न समाजाधीनं कार्योत्पादादिकं कारणतावच्छेदककोवौनिविशते। तथासत्युत्पत्तिकालावच्छिन्नत्व विशेषितेन स्वक्षणाव्यवहितोत्तरक्षणोत्तत्तिक स्वसमानाधिकरणानुमितिकसविषयकत्वेन स्वसमानाधिकरणानुमित्यव्यवहितपूर्वक्षणोत्पन्न सविषयकत्वेन न्वक्षणाव्यवहितोत्तरक्षणानुत्पत्तिक स्वसमानाधिकरणानुमितिक भिन्नसविषयकत्वेनवाकिंवा स्वसमानाधिकरणानुमित्यव्यवहितपूर्वक्षण वृत्तित्वविशिष्टज्ञानत्वादिना कारणत्वं स्यात्। अव्यवहितोत्तरश्चद्वितीयक्षणएवेतिनातिप्रसंगः नचादिमेघत्रिषुपरामर्शस्थितिक्षणेयत्रविरोधिसिद्धिनाशः तत्रोत्तरक्षणेनुमिति र्नस्यात्परामर्शस्या तथात्वादितिवाच्यं। अनुमिति सामग्राविरोधिन्याः विरहेण तदानीमुत्पन्नादेवानु व्यवसायादेरन्ततस्संस्काराद्वातत्संभवात्। संस्कारजन्यत्वेनस्मृतित्वस्य प्रागेव निरासात् स्याद्वास्वसमानाधिकरणानुमित्यव्यवहित पूर्वक्षणवृत्ति भिन्नत्वेन स्वसमानाधिकरणानु मित्यव्यवहित पूर्वत्वानधिकरणक्षणवृत्तित्व विशिष्टत्वेन स्वसमानाधिकरणानु मित्युत्पत्त्यनधिकरण समयास्यवहित पूर्वक्षणवृत्तित्व विशिष्टत्वेनवा प्रतिबंधकत्वं। तत्तदव्यवहीतपूर्वत्वंद तदुत्पत्तिक्षणोत्पत्ति कध्वंस प्रतियोगित्वं। नचात्रप्रथमेयत्र सिद्ध्यात्मकपरामर्शानंतरं सिषाधयिषाया उत्पादकाले तत्पुरुषीयस्यकस्याषि धर्मस्यनविनाशः अनंतरंपुनरनुमितिः तत्र तुत्पादसमयेपि सास्यात्तत्पूर्वकालीनानां सर्वेषां तादृशपूर्ववृत्तित्वेना विरोधित्वाल् इतिवाच्यं। अनवरत परिस्पंदमाना परिमितपवनादि परमाणुचेतन संयोगसंतानांतःपातिव्यक्तीना मविरतमेवोपरमात्। फलानुत्पादबलेन तादृशकल्पना संभवात्। कारणांतरकल्पने गौरवात्। अन्वयव्यभिचारसंदेहन्यकारणत्व ग्रहाविरोधित्वात् उपादीयं तांवातत्तदात्मसमयविशेषसंबंधा एवतादृशपूर्ववृत्तिभिन्नाः। भवेद्वातत्तत्पुरुषीयानुमितिं प्रतितत्तदीयानुमित्यव्यवहित पूर्वक्षणत्वादिवा तादृशक्षणवृत्तित्व विशिष्टत्वादिनावाकारणत्वं। तथाचोवमानादेःप्रमाणांतरत्वंभज्येत। सर्वत्रानुमिति सामग्रीसंभवात्। विलीयेतचपरामर्शत्वादिना कारणत्वंबाधत्वादिनाचप्रतिबंधकत्वं। अनयैवरीत्या कार्यांतरेष्वपिक्लुप्तानांकारणानां प्रतिबंधकानांचातथात्वं अक्लुप्तानांचतथात्वंप्रसज्यते। अतएवनद्वितीयोपिप्रकारः। वैयर्ध्याच्चसिद्धेः॥ सिषाधयिषा विरहविशिष्टस्यसिद्ध्यनुमानातिरिक्तसाधकमानयोरन्यतरस्वाभावः कारणमिति केचित्॥ तन्न। साधकमानंहि सिद्धिस्वरूपयोग्यं तदुपहितं तत्सामग्रीवा। नाद्यः। चक्षुरादिसत्वे विनानुमित्सां अनुमित्यभावप्रसंगात् नद्वितीयः। सिद्धेःपूर्वंतदुपहितत्वाभावेन प्रत्यक्षसामग्रीसत्वेप्यनुमित्यापत्तेः,

अनुमानातिरिक्तेत्यस्य वैयर्ध्याच्च। नतृतीयः। अनुमिति सामर्ग्य भावत्वेन प्रत्यक्षकारणत्वं अनुमित्साविरहविशिष्ट प्रत्यक्षसामर्ग्य भावत्वेन चानुमिति कारणत्वमित्यन्योन्याश्रयात्। स्थाणुत्वाभावर्याप्यदर्शनक्षणे प्रतियोग्यारोपविरहेणाभाव प्रत्यक्षसामग्रीविरहात् प्रक्षतासत्वे स्थाणुत्वारोपक्षणे तदभरावानुमित्यापत्तेश्चेत्यपिकेचित्। वस्तुतस्तुस्वतन्त्रान्वयव्यतिरेकशालित्वान्नियमेनप्रथममुपस्थितत्वाल्लाघवाच्च प्रत्येकमेव तथात्वं। अन्यथाबाधादेरप्यत्रैवान्तर्भाव प्रसंगात्। नचानुमित्साविरहस्यप्रत्येकविशेषणत्वे गौरवं। शाब्दसिद्धौसत्यामशाब्दज्ञानं जायतामितीच्छायामनुमितेरुत्पादात् सिद्धावनुमिति विषयकेच्चाविरहस्य प्रत्यक्षसामग्री सत्वेच तादृशेच्छायामनुमितेः अनुत्पादात्साधकमानेअनुमितित्वादिप्रकारकेच्चा विरहस्य पृथगेव विशेषणताया स्त्वयापि वाच्यत्वात्। स्वनिवर्तकप्रत्यक्षादिसामग्री समवहितान्यत्वाना(दि)च तादृशेच्चयोरनुगवमेऽतिगौरवं। अन्यतरत्वं घटकान्योन्याभावयोर्मिथो विशेषणविशेष्य भावेविनिगमनाभावाच्च। आत्मनिष्ठश्च समवायेन सिद्धेरभावः कारणं भिन्नभिन्नेनचसंबंधेन तत्तदसाधारण कारणरूपायास्तत्सामग्र्याः मणिविशिष्टस्य वह्नेरिव इतर विशिष्ट मनोयोगादेः प्रतिबंधकत्वायोगात् तथाव कथमनुगतरूपेण तयोरभावः कारणं एवं सिद्धेस्सिषाधयिषाविरहेणसमंवैशिष्ट्यं एककाला वच्छेदेन एकात्मवृत्तित्वं प्रत्यक्षादिकारणचक्षुस्संयोगादे स्त्वन्यादृशमिति। सामग्री विशेषाभावस्य हेतुत्वेपिलाघवा त्सिध्यभरावएवपक्षताव्यवहारनिमित्तं। एतदेवाभिसंधाय \`

प्रवृत्तिनिमित्तमुक्तमितिवक्ष्यति'

फलानुपहितसिद्धीच्चाविरहविशिष्टसिद्ध्यभावापेक्षया भाधाभावस्य लघुत्वेपिसिद्धसाधनस्थले पक्षव्यवहारविरहेणतादृशसिद्ध्यभरावस्यावश्यक त्वेभाधाभावोननिविवेश्यते गोरवात्। विशिष्टसिद्ध्यभावस्य चात्मनिष्ठस्यैवहेतुत्वेपि तस्यपरंपरासंबंधादेव पर्वतातौ पक्षव्यवहारइतिध्येयं॥ एकस्य पुंसोनुमित्सा सत्वेपि अन्यस्य तद्विरहिणःप्रत्यक्षादिसामग्री सत्वेअनुमित्यनुत्पादात् तत्पुरुषीयानु मितिं प्रति तत्पुरुषीयानुमित्सा विरहकालीन तत्पुरुषीयसिद्धिसामग्रीविशेषविरहो नन्यगतिकत्वेन हेतुरुपेतव्य इतिवदन्ति॥ अधसिद्यनंतरानुमितौ सिषाधयिषा हेतुरस्तु। नचैवं मण्यादिस्थलीयदाहं प्रत्युत्तेजकस्य हेतुत्वापत्तिः। उत्तेजकानामननुगतत्वात् तावदभावविशिष्टमण्याद्यभावस्यानुगतत्वादितिचेत्इहाव्युपदर्शितोननुमगस्सिषाधयिषायाः सिद्ध्युत्तरानु मितित्वंचानुगतानति प्रसक्तं दुर्वचं। सिद्धिस्थितिकालीनां स्वेतरसिद्धिकालीनांवानुमितिं प्रतिहेतुत्वकल्पने विनासिषाधयिषां सिद्धिनाशकालेऽनुमित्युत्पादोदुर्वारः। एकस्य पुंसस्सिद्धिसत्वे अन्यस्यसिषाधयिषाशून्यस्यानुमित्यनुत्पाद प्रसंगः। अपिचसिद्धौ सत्यांविनापि सिषाधयिषां सामान्यसामग्रीतोनुमिति सामान्योत्पत्तिप्रसंगः। नहीदृशविशेष सामग्रींविनासामान्यसामग्र्या अनुमितिजनकत्वं नास्ति। नचान्यत्रापि तद्विशेषसामग्र्यं तरमस्ति। तत्कल्चनेचातिगौरवं। इह जायमानासासिद्ध्युत्त मेवस्यात् साचनजायते तत्कारणाभावादिति चेत् सामाजनिष्टअनुमितिसामान्यंतु स्यादेव कार्यानुत्पादविना कारणाभावमसम्भवात्। करणव्यापारत्वेन आवश्यककारणभावस्यपरामर्शस्यकारणतावच्छेदिकापक्षतान कारणमितितुभ्रमः। प्रतिबंधकांतराभाववदन्वयव्यतिरेकशालित्वेन हेतुत्वात्। अन्यथायथासंभवं निमित्तकारणस्य समवायिकारणत्वाद्य वच्छेदकत्वप्रसंगात्। अथानुमितिसाधारणसिद्धेःप्रतिबंधकत्वे तदभावस्य मण्याद्यभाववत् प्रतिबंधकाभावत्वेन कार्यकालवृत्तेरेव हेतुत्वात् अनुमितिकाले तदसंभवात्पानोत्पद्येतेतिचेन्न। यस्यमण्यभावादेः कार्यसमकालतयान्वय व्यतिरेकित्वं तस्यैव तथात्वेन हेतुत्वं नतुसर्वस्य। गोरवात्। अन्यथासमवायिकारणस्य कार्यसहवृत्तित्वेन हेतुत्वात्कारण मात्रस्य तथात्वप्रसक्तौ प्राभाकराएव विजयेरन्निति। प्राभाकरास्तु विनाप्यनुमित्सां क्वचित्परामर्शानुमिति प्रवाहस्या विरहस्यानुभविकत्वात् कालभेदकल्पनायांमानाभावाच्च पक्षतानानुमिति हेतुः। परार्थानुमितिं प्रतितुसिद्धसाधनमर्थांतर विधयादूषणमित्याहुः॥





 ----

इति पक्षतादीधितिः----



------------------------------------------------------------







![](include/loader.gif) **Please Wait....**

**End Of Book**

\]
