+++
title = "तत्त्वचिन्तामणिप्रकाशः"
author = "श्रीगङ्गेशोपाध्याय"
domain = "दर्शनानि"
sub-domain = "न्यायशास्त्रम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3629"
source_url = "https://www.ebharatisampat.in/read_chapter.php?bookid=ODM0OTQ3MzYzMDczODQz"

+++
[[तत्त्वचिन्तामणिप्रकाशः	Source: [EB](https://www.ebharatisampat.in/read_chapter.php?bookid=ODM0OTQ3MzYzMDczODQz)]]

\[

** ॥श्रीः॥**

** श्रीगङ्गेशोपाध्यायविरचितःतत्त्वचिन्तामणिः**

** रुचिदत्तकृतेन प्रकाशेन**

**  धर्मराजाध्वरीन्द्रकृतेन प्रकाशव्याख्यानेन तर्कचूडामणिना च संवलितः**

**  \[अनुमानखण्डस्य द्वितीयो भागः\]*अनुमानखण्डे हेत्वाभाससामान्यनिरुक्तिः***

   
   प्रकाशः  
 हेतुवदाभासमाना इति योगात् दुष्टो धर्म्येव हेत्वाभासपदवाच्य इति तल्लक्षणमाह---  
अनुमितीति।  
अनुमितिकारणीभूताभावप्रतियोगिपदेन यस्मिन् सत्यनुमित्यभावनियमस्तादृशं ज्ञानं---विवक्षितम्।  
तेन व्यभिचारित्वादि ज्ञानस्य १.कारणविघटनस्य संग्रहो भवति।  
अन्यथा यथाश्रुते तदभावस्य व्याप्तिज्ञानेनैवान्यथासिद्धतया अनुमित्यकारणतया तदसंग्रहापत्तेः।  
कारणपदस्य प्रयोजकपरत्वे उपाधिज्ञानस्यापि तादृशतया तत्रातिव्याप्त्यापत्तेः।  
२.यथोक्ते तु तत्र न प्रसङ्गः उपाधिज्ञानेऽपि व्यभिचाराननुमितौ अनुमित्यप्रतिबन्धात्।  
 ननु व्यभिचारादौ धर्मेऽतिव्याप्तिः।  
न च हेत्वभिमतत्वे सतीति पूरणीयमिति वाच्यम्।  
हेतुत्वाभिमानो हि कादाचित्को वा तत्कालीनो वा।  
आद्ये ३.व्यभिचारादावपि ४.कदाचित् तत्सत्त्वेऽतिव्याप्त्यपरिहारः।  
अन्त्ये साधारणानैकान्तिकादावनभिमानदशायामव्याप्तिः।  
 किं च यथार्थपदेन वह्निव्यभिचारितत्वादिभ्रमविषयधूमादावतिव्याप्तिवारणेऽपि समूहालम्बनीभूतैकहेत्वाभासविषयकतादृशज्ञानविषयेऽन्यत्र सद्धेतावतिव्याप्तिस्तदवस्थैव।  
न च तादृशज्ञाने यद्विषयतयानुमितिप्रतिबन्धकत्वं ५.तदेव विषयपदेन विवक्षितमिति वाच्यम्।  
बाधितस्य लिङ्गस्यासंग्रहापत्तेः।  
बाधज्ञानस्य पक्षनिष्ठसाध्याभावविषयतया तज्ज्ञानप्रमात्वविषयतया वा प्रतिबन्धकत्वेन १.लिङ्गविषयतयाप्रतिबन्धकत्वात्।  
 F.N. १.करण-क।  २.यथोक्ते तत्र--ख ३.तत्सत्त्वे व्यभिचारादावपि-क ४.कदाचित् सत्त्वे-ख   ५.तदेव विवक्षित-क 
१.तद्विषयतया.क

  ननु बाधायां हेतुरपक्षधर्मोऽनैकान्तिको वेति नियमात् तत्र व्यभिचारित्वेनैवोक्तलक्षणगमनं स्यादिति चेत्---२.न।  
बाधितत्वेन रूपेण विभागानुपपत्तेः।  
३.न ह्यन्येन रूपेण सामान्यलक्षणे रूपान्तरेण विभागः सम्भवति, तथापि वक्ष्यमाणासंकीर्णबाधस्थलेऽव्याप्तेर्वज्रलेपत्वात्।  
न ह्यत्रेव तत्रापि ४.व्यभिचारित्वादिसम्भवः।  
 F.N. २.चेत्-बाधित-क ३.न त्वन्येन--ख ४.व्यभिचरितत्वसम्भवः-क

 अपि च असिद्ध्यादिसंकीर्णसत्प्रतिपक्षे तेन रूपेण लक्षणगमनेऽपि सद्धेतौ तत्राव्याप्तिः।  
तत्र विरुद्धोभयव्याप्यगोचरसमूहालम्बनस्य प्रतिबन्धकत्वात् तस्य भ्रमत्वनियमात्।  
न च सद्धेतौ स्वगोचरपरामर्शस्य प्रमात्वनियमात् तत्पुरस्कारेणैवोक्तलक्षणगमनं स्यादिति वाच्यम्।  
ज्ञाने हि यावद्विषयतया प्रतिबन्धकत्वं तावति याथार्थ्यं विवक्षितम्, न वा? आद्ये अपरहेतुविषयतयापि सद्धेतुगोचरपरामर्शस्यानुमितिप्रतिबन्धकतया तदंशे २.चायथार्थत्वनियमेनोक्तदोषापरिहारः।  
अन्त्ये वह्निव्यभिचरितत्वादिभ्रमविषयीभूतधूमादावतिव्याप्तिस्तदवस्थैव।  
धूमांशे ३.तस्य यथार्थत्वात्।  
न च तस्य धूमविषतया प्रतिबन्धकत्वमेव नेति वाच्यम्।  
किंचिद्वह्निव्यभिचारीति ज्ञानेऽपि अनुमितिप्रतिबन्धाभावात्।  
धूमविषयत्वेनैव तस्य प्रतिबन्धकत्वात् न च सद्धेतुपरामर्शस्यापरहेतुविषयतया प्रतिबन्धकत्वे मानाभावः।  
४तदविषयकस्य तस्यानुमित्यनुकूलत्वेन ५.तद्विषयत्वेनैव प्रतिबन्धकत्वात्।  
 ननु सत्प्रति८पक्षयोरनयोर्विरुद्धयोरन्यतरस्मिन् व्याप्तिपक्ष७धर्मतान्यतरभङ्ग इति ज्ञानस्य यथार्थस्य तत्र प्रतिबन्धकतया तत्र नाव्याप्तिरिति चेत्---न।  
तादृशं हि ज्ञानं न प्रत्यक्षेण।  
किंतु विरुद्धोभयव्याप्यमुभयमेकत्र न वर्तत इति व्याप्त्यवधारणादनुमितिरूपं तद्वाच्यम्।  
तथा च यत्र विरुद्धद्वयपरामर्शानन्तरं विषयान्तरसञ्चारादिना व्याप्तिपक्षधर्मतान्यतरभङ्गानुमित्यनुकूलो व्याप्त्यादिपरामर्शो न जातः, तत्र ९सत्प्रतिपक्षेऽव्याप्तिस्तदवस्थैव।

 F.N.१.अत्र-क २.चायाथार्थ्यनियमेनोक्तदोष--क    ३.तस्यापि-ख
४.एतदविषयस्यानु--क  ५.तद्विषयकत्वेन प्रति-क
६.पक्षयोर्विरुद्धयो-क  ७.धर्मान्यतर--ख ८.धर्मान्यतर--क
९.सत्प्रतिपक्षते--ख 

 न च तादृशज्ञानाभावेन तत्रानुमित्यप्रतिबन्धात् संग्राह्य एव नेति वाच्यम्।  
विरुद्धोभयव्याप्यवत्त्वपरामर्शस्यैव विरोधिसामग्रीत्वेन प्रतिबन्धकत्वात्।  
न हि व्याप्त्याद्यन्यतरभङ्गज्ञानप्रतिबन्धकत्वपुरस्कारेण तस्य हेत्वाभासत्वम्।  
किं तु कदाचित् सामग्रीवशेन तदपि ज्ञानं तत्र भवतीति।  
अन्यथा तत्रापि कारणविघटकत्वापत्तौ बाधप्रतिरोधयोः साक्षादनुमिति प्रतिबन्धकत्वमिति सिद्धान्तो व्याहन्येत।  
 किं च ५यत्राविरुद्धं समीचीनं लिङ्गद्वयं ६.विरोधित्वभ्रमेण सत्प्रतिपक्षितम्, तत्र ७तादृशज्ञानस्याप्ययथार्थत्वेनाव्याप्तिर्वज्रलेपायितैव।  
 यत्तु ८सम्प्रति स्वसाध्यासाधकाविमाविति ज्ञानं सत्प्रतिपक्षे अनुमितिप्रतिबन्धकम्।  
तच्च यथार्थमेवेति नाव्याप्तिः।  
९अन्यथा असाधकतानुमानवैयर्थ्यापत्तेरिति तत्तुच्छम्।  
साध्यासाधकत्वं हि साध्यसिद्ध्यजनकत्वम्, अनुमितिप्रतिबन्धकतावच्छेदकरूपवत्त्वं वा।  
१०,तज्ज्ञानं च न साक्षादनुमितिप्रतिबन्धकम्।  
बाधवदनुमितिविषयविरोध्यनव११गाहनात्।  
नापि १२करणविघकम्, व्यभिचारादिज्ञानवत् परामर्शविघटकानवगाहनात्।  
अन्यथा असाधकत्वस्य व्यभिचारादिवद्धेत्वाभासान्तरतापत्तेः।  
असाधकतानुमानं च नानुमितिप्रतिबन्धकम्।  
किं तु तदप्युद्देश्यमित्यग्रे स्फुटमिति।  
  
 F.N. १.तत्संग्राह्यमेव-ख २.ज्ञानपुरस्कारेण-ख  ३.अस्यापि-ख
४.व्याकुप्येत-ख ५.यत्र विरुद्धं-क  ६.विरोधभ्रमेण-क
७.तज्ज्ञानस्याप्ययथार्थनियमेना-क  ८.यत्तु स्वसाध्य-ख ९.असाधकानुमिति-क १०.तच्च न-क  ११.गाहित्वात्--क १२.कारण--क

 किं चानुमितिप्रतिबन्धकयथार्थज्ञानविषयत्वं विशेषणमुपलक्षणं वा।  
नाद्यः, अज्ञायमाने नित्यदोषे विरुद्धादावव्याप्तिप्रसङ्गात्।  
न च तदा तदसंग्राह्यमेवेति वाच्यम्।  
साध्यव्यापकाभाव१प्रतियोगित्वादेर्विशेषलक्षणस्य २तदानीमपि सत्त्वेन संग्राह्यत्वात्।  
अन्यथा विशेषलक्षणानां तदतिव्यापकत्वापत्तेः।  
नापि द्वितीयः, सद्धेताव३साधारणे सद्धेतौ सत्प्रतिपक्षे च विशेषादर्शनदशायां तादृशज्ञानविषयत्वात् तद्दर्शनदशायामपि हेत्वाभासत्वापत्तेः।  
 अपि च यत्पुरुषीयतादृशज्ञानविषयत्वं यस्य तस्य तं प्रति परं हेत्वाभासत्वम् अन्यं प्रत्यपि वा।  
आद्ये येन पुरुषेण विरुद्धादि६विशेषो नित्यदोषो न गृहीतः तस्य तं प्रति हेत्वाभासत्वानापत्तेः।  
द्वितीयेऽपि विशेषादर्शनदशायामेकपुरुषं प्रति कृतकत्वादिहेतोर्हेत्वाभासत्वे विशेषदर्शनवतः पुरुषान्तरस्यापि हेत्वाभासतापत्तेरिति।  
 अत्रोच्यते।  
अनुमितिप्रतिबन्धकपदेन ज्ञानस्यानुमितिप्रतिबन्धकतावच्छेदकाः ७सव्यभिचारत्वादयः उपाधयो विवक्षिताः।  
अनुमितिप्रतिबन्धकहेतावच्छेदकत्वं तु लिङ्गान्यत्वे सति अऩुमिति १प्रतिबन्धकज्ञाने विषयतावच्छेदकत्वमेव विवक्षितम्।  
तद्वत्वगोचरयथार्थज्ञानविषयत्वं हेत्वाभासत्वमित्यर्थः।  
विषयत्वं च विशेष्यत्वम्।  
अतो न व्यभिचारादौ धर्मेऽतिव्याप्तिः।  
तद्वत्त्वगोचरत्वं २तु तात्कालिकतद्वत्त्वगोचरत्वम्।  
३तेन पाकाद्रक्ते श्यामोऽयमिति बुद्धेर्यथार्थत्ववत् कादाचित्कसम्बन्धपुरस्कारेण सत्प्रतिपक्षितत्वबुद्धेर्यथार्थत्वेन ४सत्प्रतिपक्षितोत्तीर्णसद्धेतौ नातिव्याप्तिः।

F.N.१.प्रतियोगित्वोपाधेः -क २.तथापि-क ३.साधारणे सत्प्रति-ख ४.प्रति हेत्वा-क ५.प्रति वा-क ६.विशेषो न-क ७.व्यभिचारादयः-क  १.प्रतिबन्धके-ख
२.च-क ३.तथा-क ४.सत्प्रतिपक्षोत्तीर्ण--क  
   
 न चैवं यथार्थपदवैयर्थ्यम्।  
५.तात्कालिकतद्वागोचरत्वविरहादेव सद्धेतावनतिप्रसङ्गात् इति वाच्यम्।  
तद्वत्त्वं न हि विषयविशेषणम्, किं तु ज्ञानविशेषणम्।  
तथा चेदानीं वह्निव्यभिचरितो धूम इति भ्रममादायातिप्रसङ्गतादवस्थ्यात्।  
तादृशज्ञानविशेष्यत्वं च ६विशेषणमेव नोपलक्षणम्।  
न चाज्ञायमानदशायां नित्यदोषेऽव्याप्तिरिति वाच्यम्।  
तस्येश्वरज्ञानस्यैवेदानीं तद्वदिदं लिङ्गमित्याकारकस्य ७तदापि सत्त्वात्।  
 न चैकं८. पुरुषीयसत्प्रतिपक्षतादशायां कृतकत्वादिहेतोः पुरुषान्तरं प्रत्यपि सत्प्रतिपक्षतापत्तिः।  
आपादकाभावात्।  
न हि तादृशज्ञानविषयः सर्वपुरुषं प्रति हेत्वाभास८. इति हेत्वाभासलक्षणार्थः।  
किं तु तादृशज्ञानविषयो हेत्वाभास इत्येतावतैव हेतुतदाभासविवेकोपपत्तेः।  
तत्पुरुषीयसमानबलोपस्थित्या प्रतिबद्धतत्पुरुषीयानुमितिरूपकार्यकलिङ्गत्वं प्रयोजकमिति न तदापत्तिः।

F.N.५.तद्वत्त्वविरहादेव-क ६.विशेषणमेव। न चा-क  ७.तथापि-क
८.पुरुषसत्प्रति--न ९.न तत्र-क १०तत्प्रकारकतया-ग १.पपत्तेः। विशिष्या-ख

 एवं सद्धेतावसाधारणेऽपि सामान्यत इष्टापत्तिः, विशिष्यापादकाभावात्।  
न च समूहालम्बनीभूतैकहेत्वाभासविषयकतादृशज्ञानविशेष्येऽन्यत्र सद्धेतावतिव्याप्तिः।  
२तदंशे तद्वत्त्वप्रकारकयथार्थज्ञानविशेष्यत्वस्य विवक्षितत्वात्।  
बाधितमिदमिति ज्ञानस्य यथार्थस्य विशेष्यत्वात् बाधिते लिङ्गे नाव्याप्तिः।  
  
 न च तथापि सत्प्रतिपक्षेऽव्याप्तिरेव।  
३तत्र विरोधिपरामर्शविषयीभूतस्य प्रतिसाधनस्यैव दोषत्वात् स्थापनाहेतौ तत्सम्बन्धाभावेन तद्वत्त्वगोचरयथार्थज्ञानाभावादिति वाच्यम्।  
इदं लिङ्गमनेन ४सत्प्रतिपक्षिमिति विशिष्टज्ञानस्य यथार्थत्वेन सकलसिद्धतया ज्ञानरूपसम्बन्धस्य स्वरूपसम्बन्धविशेषस्य वा ५कल्पनात् तत्सम्बन्धेन ज्ञानस्यापि यथार्थत्वाच्च।  
अत एव तत्सम्बन्धस्य अनित्यत्वादनित्यदोषत्वम्।  
न चैवं धूमो वह्निव्यभिचारीति ६ज्ञानरूपसम्बन्धमादाय धूमेऽपि व्यभिचारित्वसत्त्वादतिव्याप्तिः स्यादिति वाच्यम्।  
तज्ज्ञानस्यायथार्थत्वेन सकल१सिद्धतया तत्र २तत्सम्बन्धस्याकल्पनात्।  
अत्र चानन्यगत्या तत्कल्पनात्।  
  
F.N.२.तदंशतद्वत्व-ख ३.व्याप्तिरेव। विरोधि-ख ४.सत्प्रतिपक्षेण सत्प्रतिपक्षितत्वविशिष्टमिति-ख ५.कल्प्यत्वात्-ख. ६.ज्ञानं सम्बन्धमादाय-ख ७.एवं ग्रन्थार्थमाह-ग. १.सिद्धतया तत्सम्बन्ध-ख २.तत्समर्थत्वाकल्पनात्-२

 न च सम्बन्धिभूतज्ञानस्यैवानुमितिप्रतिबन्धकतया ३.तद्वत्त्वगोचरज्ञानस्य नानुमितिप्रतिबन्धकत्वमिति वाच्यम्।  
इष्टापत्तेः।  
न ह्यनुमितिप्रतिबन्धकीभूततादृशज्ञानविशेष्यत्वं ४लक्ष५णार्थः---अपि तु तादृशज्ञानविशेष्यत्वमात्रम्।  
तच्च ज्ञानं व्यभिचारित्वादिगोचरमनुमितिप्रतिबन्धकमपीत्यन्यदेतत्।  
अन्यथा बाधितेऽप्यव्याप्त्यापत्तेः।  
न हि लिङ्गविशेष्यकबाधितत्वादिज्ञानस्यानुमितिप्रतिबन्धकत्वम्।  
किं तु बाधमात्रविषयस्यैव तद्विषयतया विरोधाभावादित्युक्तम्।  
  
 अत्र च यत्किचित्सम्बन्धेन तद्वत्त्वगोचरयथार्थज्ञानविशेष्यत्वमतिप्रसक्तम्, तत्सम्बन्धेन यथार्थत्वमननुगतमिति चिन्त्यम्।

 F.N. ३.तद्गोचर-क ४.तत् for लक्षणार्थः-क ५.णार्थः। तच्च-ख ६.तज्ज्ञानं-क  ७.बाधितज्ञानस्य-क ८.दित्युक्तम्। ननु (पु १३) -ख

 ननु यथार्थत्वस्य विषयघटिततया विषयविशेषणीभूतमपि तद्वत्त्वं लब्धमेव।  
तथा च व्यर्थविशेषणत्वमित्यपरितोषात् तद्वत्त्वरूपं लक्षणं करोति--यद्विषयत्वेनेति ज्ञायमानमिति च।  
तत्रापि ज्ञानविषयीभूतस्य व्यभिचारादेर्न प्रतिबन्धकत्वम्, १.किं तु ज्ञानस्यैवेत्यपरितोषात् द्वितीयं १.लक्षणमिति मन्तव्यम्।  
अनेन २.व्यभिचचाराद्युपाधय एव लक्षिताः, तद्विषयत्वेनैव लिङ्गज्ञानस्यानुमितिप्रतिबन्धकत्वात्।

 F.N.१.वस्तुतः for किं तु-क १.लक्षणं समीचीनमिति-ख २.व्यभिचारादय उपाधयः-क

 अत्र च लक्षणद्वये तत्त्वमित्यर्थः।  
तेन व्यभिचारादौ धर्मे नातिव्याप्तिः।  
धर्मणि च लिङ्गे नासम्भवः।  
न च पक्षताविरहरूपाया ३.ज्ञानविरहरूपाया वा असिद्धेर्न संग्रह इति वाच्यम्।  
इष्टापत्तेः।  
ज्ञायमानदोषस्यैवात्र हेत्वाभासत्वेन लक्ष्यत्वात्।  
न चाज्ञानादि दोषो ज्ञायमानः।  
कारणाभावत्वेन ४स्वरूपसत एव प्रतिबन्धकत्वात्।  
  
 न चैवं सन्दिग्धासिद्ध्यादिकं कथायां नोद्भावनीयम्, अज्ञायमानदोषतया अहेत्वाभासत्वात् निग्रहस्थानान्तरत्वाभावाच्चेति वाच्यम्।  
'हेत्वाभासाश्च यथोक्ताः' इति सूत्रेऽनुक्तसमुच्चयार्थेन चकारेण तस्यापि निग्रहस्थानत्वप्रतिपादनात्।  
सिद्धसाधनस्य पक्षताविरहपर्यवसन्नस्यार्थान्तरत्वेनैवोद्भावनमिति सर्वमवदातम्।  
  
 नन्वेतल्लक्षणं सद्धेतौ सत्प्रतिपक्षेऽसाधारणे चाव्यप्तम्।  
व्याप्तिपक्षधर्मतया ५अनुमित्यनुकूलतया अनुमितिप्रतिबन्धकतावच्छेदकत्वाभिमतसत्प्रतिपक्षितत्वादेरभावादित्यत आह---दशेति।  
तथा च तत्काले तज्ञानस्यानुमितिप्रतिबन्धकत्वादनुमितिप्रतिबन्धकतावच्छेदकरूप१.सत्प्रतिपक्षत्वासाधारणत्वयोर्भावान्न तत्राव्याप्तिरिति भावः।  
 F.N.३.अज्ञायमानाया असिद्धेश्च-ख ४.स्वरूपतः-क ५.तस्यानुकूल-ख १.सत्प्रतिपक्षितत्वस्यासाधारणत्वस्य च --ख

 यद्यपीति।  
अत्र सत्प्रतिपक्षपदं विरोधिसामग्रीपरम्, तत्त्वेनैव सत्प्रतिपक्षस्य प्रतिबन्धकत्वात्, न तु सत्प्रतिपक्षहेत्वाभासपरम्।  
तस्य २.प्रत्यक्षाप्रतिबन्धकत्वादिति बोध्यम्।  
तथापीति ३.न ह्यनुमित्यसाधारणदोषत्वेनात्र लक्ष्यता, किं तु ज्ञायमानदोषत्वेनेत्यर्थः।

 F.N. २.प्रत्यक्षासम्भवादिति-ख ३.नानुमि-क ४.ज्ञायमानलिङ्गदोष-ख

अनुमित्यसाधारणदोषत्वमपि बाधसत्प्रतिपक्षयोराह---यद्वेति।  
बाधेनेत्युपक्षणम्, सत्प्रतिपक्षेण इत्यपि द्रष्टव्यम् प्रत्यक्षे प्रत्यक्षबाधत्वेन तत्सामग्रीत्वेन च प्रतिबन्धकत्वात् अपीतत्वानुमितावपि शङ्खे पीतत्वप्रत्यक्षोदयात्।  
अनुमितौ तु बाधमात्रस्यैव प्रतिबन्धकत्वात्।  
तथा च बाधेनेत्यस्य बाधमात्रेणेत्यर्थो द्रष्टव्यः।  
 ननु शब्देऽपि बाधमात्रस्यैव प्रतिबन्धकत्वम्, अयोग्यताज्ञानमात्रस्यैव प्रतिबन्धकत्वादिति चेत्--  
 'अत्यन्तासत्यपि २.ह्यर्थे ज्ञानं शब्दः करोति हि' इति ३.सिद्धान्तानुसारेण तत्प्रतिबन्धकत्वमङ्गीकृत्यास्याभिधानात्।  
४.न चान्यसिद्धान्तेऽपि बाधमात्रस्य न शाब्दप्रतिबन्धकत्वम्, नरशिरःशौचानुमानेन तदशौचबोधकस्यागमस्य बाधापत्तेरिति वाच्यम्।  
उपजीव्यजातीयत्वेन शब्दस्य बलत्वात् तद्विरोधेनानुमानस्यैव ५बाधित्वात्।  
अत एवागमबाधितोदाहरण१.मिदमित्यग्रे स्फुटम्।  
तद्वलत्वाज्ञानदशायां विशेषदर्शनवतः समुत्पन्नया २शौचानुमित्या शाब्दबाधापत्तेरिष्टत्वादिति।

 F.N. १.शब्दे बाधस्यैव-ख २.ज्ञानमर्थे-ख ३.परसिद्धान्ता-क ४.न चास्मिस्सिद्धान्ते-ख १.इदमेवात्र तद्बलत्वाज्ञान.ख २.समुत्पन्नयानुमित्या...

 ननु गौरवज्ञानस्य गुर्वर्थानुमितिप्रतिबन्धकत्वे गौरवस्यापि व्यभिचारादेरिव हेत्वाभासतोपाधित्वमस्तु।  
न च हेतुविषयतया तज्ज्ञानस्यानुमित्यप्रतिबन्धकत्वान्न तथात्वमिति वाच्यम्।  
बाधस्याप्यतथात्वापत्तेः।  
न हि तज्ज्ञानमपि हेतुविषयतया प्रतिबन्धकमित्युक्तमिति चेत्--न।  
यज्ज्ञाने सत्यवश्यमनुमितिप्रतिबन्धस्तस्यैव तथात्वेनाभिमतत्वात्।  
न च गौरवं तथा।  
फलसुखगौरवादेः प्रमाणसिद्धतया तज्ज्ञानस्याप्रतिबन्धकत्वादिति।  
 ते च पञ्चभिरुपाधिभिर्विभज्यन्त इत्याह----ते चेति।  
  इति श्रीरुचिदत्तमिश्रविरचिते तत्त्वचिन्तामणिप्रकाशे  
 अनुमानखण्डे हेत्वाभाससामान्यनिरुक्तिः॥ ---------

.  

 ***अथ साधारणप्रकरणम्***

  ननु तयोः संग्राह्यन्न दोषः१.इत्यनुशयेनाह---संयोगादिति।  
अतःऋ एवेति।  
अन्योन्याभावस्याव्याप्यवृत्तित्वादुक्तावतिव्याप्तेरेवेत्यर्थः।  
यद्वानुपसंहार्ये अतिव्याप्तेरेवेत्यर्थः।

F.N.१.इत्याशयेनह--ख

 अत एवाग्रे तद्व्यावृत्तं लक्षणमाह---नापीति।  
निश्चित-साध्यवद्वृत्तित्वे सति साध्यवदन्यवृत्तित्वमित्यर्थः।  
न तु निश्चितसाध्यवदन्यवृत्तित्वम्।  
तादृशपक्षवृत्तित्वेन धूमादावतिव्याप्त्यापत्तेरिति।

 अत एवेति।  
अमुके साध्यवदन्यस्मिन् अयं हेतुरित्येवोद्भाव्यत इत्यर्थः।  
नापीति।  
पूर्वं विपक्षत्वमन्योन्याभावगर्भम्, अग्रेऽत्यन्ताभावगर्भमुक्तमिति न पौनरुक्त्यम्।  
सपक्षपदं निश्चयाघटितमिति न पौनरुक्त्यम्।  
   
 १.न च व्यर्थविशेषणतेति।  
पक्षान्यपदव्यर्थता नेत्यर्थः।  
विरुद्धस्येति।  
साध्यानवगतसहचारित्वे सतीत्यादिरूपस्येत्यर्थः।

F.N.१.पौनरुक्त्यम्। विरुद्धस्येति--क

 सर्वेति।  
यत्किंचित्साध्यवदन्यवृत्तित्वं धूमादावपीत्यत उक्तम्---सर्वेति।  
साध्यवद्विशेषणम्, तद्वतोऽप्रसिद्धेः न १.सामान्यान्योभन्याभावाविवक्षायामिदम्।  
तद्विवक्षायां तु व्यर्थविशेषणत्वमेव द्रष्टव्यम्।

F.N.१.सामान्याभावस्याविवक्षायाम्--ख  
   
एकव्यक्तिकेति।  
एकव्यक्तिराश्रयरूपा यस्य साध्यस्य तदेकव्यक्तिकं साध्यम्।  
चानेकवाचिसर्वपदार्थासम्भवस्तत्रेति भावः।

 विपक्षवृत्तित्वमिति।  
ननु विपक्षत्वं निश्चितसाध्याभाववत्त्वं साध्याभाववत्त्वं वा।  
नाद्यः, असाधारणवदनित्यदोषतापत्तेः।  
न द्वितीयः, तन्निश्चयत्वेन प्रतिबन्धकत्वे सन्दिग्धानैतज्ज्ञानत्वेन प्रतिबन्धकत्वे च पक्षीयव्यभिचार१.संदेहस्यापि सत्त्वेनानुमितिमात्रोच्छेदापत्तेः.२।  
न च साध्याभावांशनिश्चयीभूततज्ज्ञानत्वेन प्रतिबन्धकत्वमिति वाच्यम्।  
साध्यांशनिश्चयीभूतज्ञानत्वेन प्रतिबन्धकत्वे असाधारणस्यापि नित्यदोषतापत्तेः।

 अपि च स श्यामो मित्रातनयत्वादित्यत्र पक्षातिरिक्ते मित्रातनये सर्वत्र श्यामत्वनिश्चयदशायां शाकपाकजत्वेन ३.उपाधितया सन्दिग्धेन व्यभिचारसंशयापादनं पक्ष एव कर्तव्यम्, अन्यत्र विशेषदर्शनात्।  
तथा च साध्याभावांशनिश्चयीभूतत्वाभावात् व्यभिचारसन्देहस्तत्र प्रतिबन्धको न स्यात्।  
न चैवमेवेति वाच्यम्।  
४.तत्रोपाधिसन्देहानुद्भावनप्रसङ्गात् अप्रसिद्धान्तापाताच्च।  
क्षितिः द्विकर्तृका कार्यत्वादित्यादावप्रयोजकत्वाहितसाध्याभावांशसंशयीभूतपक्षीयव्यभिचारसन्देहप्रतिबन्धकत्वस्य सर्वसिद्धत्वाच्च।

F.N.१.संशयस्यापि-ख २.उच्छेदप्रसङ्गात्-ख  ३.उपाधिना-क ४.अत्र-ख  
   
 किं च साध्याभावे प्रतियोगिवैयधिकरण्याप्रवेशे अयमेतत्कपिसंयोगी एतत्त्वादित्यादौ सद्धेतावतिव्याप्तिः।  
तत्प्रवेशे च १.साध्याधिकरणभिन्नाधिकरणवृत्तिसाध्याभावसामानाधिकरण्यमिति फलितार्थः।  
तथा च साध्याधिकरणभिन्नाधिकरणवृत्तित्वज्ञानमेव प्रतिबन्धकमस्तु, लाघवात्।  
  
 किं च साध्यवदन्यवृत्तित्वज्ञानस्यावश्यं प्रतिबन्धकतया अत्रानन्तर्भूतत्वादाधिक्यम्।  
२.एवं साध्यनिष्ठहेतुसामानाधिकरणात्यन्ताभावप्रतियोगित्वज्ञानस्य ३.हेतुनिष्ठसाध्यवन्मात्रवृत्तिभिन्नत्वज्ञानस्य हेतुनिष्ठसामानाधिकरण्यज्ञानस्य साध्यवन्निष्ठहेतुसामानाधिकरणान्योन्याभावप्रतियोगित्वज्ञानादेश्च प्रतिबन्धकत्वादाधिक्यम्।

F.N.१.साध्यवैयधिकरण्यावच्छेदेन साध्याभाव  २.एवं च -ख
३.हेतुनिष्ठसाध्यसम्बन्ध-सामानाधिकरण्य-अन्योन्याभावप्रतियोगित्वज्ञानादेश्च-क

 मैवम्।  
विपक्षत्वं साध्याभाववत्त्वमेव, न तु निश्चयगर्भम्।  
अतो नानित्यदोषता।  
१.तद्वृत्तित्वनिश्चयश्च सर्वदा अनुमितिप्रतिबन्धकः।  
यन्निश्चीयमानमनुमितिप्रतिबन्धकं भवत्येव तस्यैव नित्यदोषत्वम्।  
असाधारणे तु २.शब्दत्वादौ पक्षे साध्यसन्देहदशायां ३.सपक्षविपक्षव्यावृत्तनिश्चयः घटपटाद्यनित्यव्योमादिनित्य-व्यावृत्तत्वनिश्चयपर्यवसन्न एव प्रतिबन्धकः।  
पक्षे च साध्यपर्यवसन्न एव प्रतिबन्धकः।  
पक्षे च साध्यनिश्चयदशायां घटादिव्योमादिव्यावृत्तत्वनिश्चयो विद्यमानोऽप्यकिंचित्कर एव।  
न हि तत्त्वेन तस्य प्रतिबन्धकत्वम्।  
किं तु सकलसपक्षविपक्षव्यावृत्तत्वनिश्चयत्वेन। तथा च तदा पक्षस्यापि सपक्षतया ४.तन्निश्चयस्य तत्त्वं नास्तीति न प्रतिबन्धकत्वमिति तस्यानित्यदोषता।  
प्रतिबन्धकता च व्यभिचारज्ञानत्वेनैव।  
न चानुमितिमात्रोच्छेदः, तर्कविशेषदर्शनादिना संशयोच्छेदे अनुमानप्रवृत्तेः।

F.N.१.तद्वृत्तिनिश्चयश्च-क २.शब्दादौ-क  ३.पक्षविपक्ष-क
४.तन्निश्चयस्तत्र नास्तीति--ख

 यद्वा हेतुमत्तया निश्चिते उपाधिसन्देहाद्यनाहितो यो व्यभिचारसंशयः तदतिरिक्तव्यभिचारज्ञानत्वेन प्रतिबन्धकत्वम्।

 १.वस्तुतस्तु व्यभिचारसंशयतन्निश्चययोरेकं न प्रतिबन्धकतावच्छेदकम्।  
२.किं तु तत्संशयो व्यभिचारसंशयत्वेन एतन्निश्चयश्च व्यभिचाररूपग्राह्याभावनिश्चयत्वेन प्रतिबन्धकः।  
तन्निश्चयत्वेन रूपेणान्यत्रेवात्रापि प्रतिबन्धकत्वकल्पनात्।  
ग्राह्यसंशयस्य चान्यत्राप्रतिबन्धकत्वात्।  
अनन्यगत्या ३.तादृशस्यापि तस्य व्यभिचार ४.संशयत्वेनैव प्रतिबन्धकत्वं कल्प्यते।

 F.N.१.स्तुतो व्यभिचारनिश्चयतत्संशययोः-ख

२.तन्निश्चयस्याव्यभिचाररूपग्राह्याभावनिश्चयत्वेनैव प्रतिबन्धकत्वात्।  
तन्निश्चयस्य तेनैव रूपेणान्यत्रवात्रापि प्रतिबन्धकत्वकल्पनात्।

F.N.ग्राह्यसंशयस्य चान्यत्राप्रतिबन्धकत्वात्-ख ३.तादृशस्य तस्य-क 
४.संदेहत्वेनैव--क

 न च पक्षीयव्यभिचारसंदेहे तथाप्यतिप्रसङ्ग इति वाच्यम्।  
प्रतिबन्धकाननुगम.१स्यादोषत्वेन २.फलबलेन तत्तत्संदेहत्वेनैव प्रतिबन्धकत्वकल्पनात्।  
निश्चितहेतुमति उपाधिसंदेहाद्यनाहितसाध्यव्यभिचारसंशयातिरिक्तव्यभिचारसंशयत्वेनैवेति न किंचिदनुपपन्नम्।  
अत एव व्यभिचारसंशयत्वेनैव तदुद्भावनमपीति।  
साध्याभावे च प्रतियोगिवैयधिकरण्यं देयमेव।  
३.तज्ज्ञानेन हेतौ साध्याधिकरणभिन्नाधिकरणवृत्तित्वानवभासनात्।  
विरोधिविषयतया ४.गुरुविषयस्यापि तस्य प्रतिबन्धकत्वात्।

 न च साध्यवदन्य५.वृत्तित्वादिज्ञानानामपि प्रतिबन्धकत्वादाधिक्यम्।  
अत्यन्ताभावगर्भव्याप्तिप्रत्यक्षे अन्योन्याभावगर्भव्यभिचारज्ञानस्याप्रतिबन्धकत्वात्।  
अन्योन्याभावगर्भव्याप्तिप्रत्यक्षे ६.तु तद्गर्भव्यभिचारज्ञानस्यैव प्रतिबन्धकत्वात्।

F.N.१.स्यादोषतया-ख २.बलेन संदेह-ख   ३.तज्ज्ञाने हेतौ-ख
४.गुरुविषयकस्यापि-ख  ५.वृत्तित्वज्ञाना-ग ६.च-ख

 प्रतिबन्धकत्वे वा व्यभिचारज्ञानप्रतिबन्धकज्ञानविषयतावच्छेदकत्वेन व्याप्तिज्ञानकारणीभूतसहचारग्रहसहकार्यभावप्रतियोगिज्ञान१.विषयतावच्छेदकत्वेन वा सर्वेषामेकीकृत्य साधारणत्वेन विभजनात्।  
साध्यसम्बन्धस्यापि ग्राह्यतया २.तत्सम्बन्धाभावसामानाधिकरण्यस्यावश्यं विरोधितयत्संग्रहार्थमुक्तोपाधेरवश्यमनुसरणीयत्वात्।  
विरुद्धस्यापि साधारणत्वेन संग्राह्यत्वे उक्तोपाधिसत्त्वमेव ३.तद्विभाजकम्।  
४.तदसंग्राह्यत्वे सपक्षगामित्व५.सहकृततदुपाधिसत्त्वमेव तदिति सर्वमवदातम्।

 तत्त्वज्ञान इति।  
यद्यपि तत्त्वेन ६.ज्ञानदशायामपि साधारणत्वमस्येव, तस्य नित्यदोषत्वात्।  
तथापि तदा तन्नोद्भाव्यते, किं तु विरुद्धत्वमेवेति भावः।

F.N.१.विषयतावच्छेदकरूपवत्त्वेन-ख  
 २.तत्सम्बन्ध्यभाव-ख ३.तत्संग्राहकम्-ख  ४.तदनुग्राह्यत्वे-क
५.सहकृतैतदुपाधिमत्वमेव-ख  ६.ज्ञानज्ञान-ख 

 एतत्संग्राहकं च सामान्यलक्षणं प्रागेव दर्शितमिति विशेषलक्षणसंगृहीतस्य सामान्यलक्षणेनासंग्रहो न दोषः।

  यदि च दूषणोपाधिमात्रस्यैव सांकर्यम्, तदा दोषशङ्कापि नास्ति॥

  इति श्रीरुचिदत्तविरचिते तत्त्वचिन्तामणि प्रकाशे अनुमानखण्डे साधारणप्रकरणम्।  

.

***अनुमानखण्डे असाधारणप्रकरणम्***

सर्वनिश्चितसाध्यवदिति।  
अत्र सर्वेति निश्चितसाध्यवद्विपक्षयोरुभयेरपि विशेषणम्।  
१.तेन सद्धेतुधूमादिविरुद्धयोर्नातिव्याप्तिः।  
  ननु शब्दे नित्यत्वनिश्चयो यदा नास्ति शब्दत्वे ३.चाप्तवाक्यादेरनित्यत्वप्रतियोगिकव्यतिरेकव्याप्तिमात्रग्रहः ४.तदा तत्रातिव्याप्तिरिति चेत्---न।  
संशयविरोधिविशेषदर्शनविरहकालीनस्य सर्वसपक्षविपक्षव्यावृत्तत्वस्य विवक्षितत्वात्।  
 F.N.१.तेन सह सद्धेतु-ख २.यदा नित्यत्वनिश्चयो नास्ति-ख ३.चाप्तवाक्यादेवानित्यत्व-क ४.तथा-क -  
 हेत्वाभासत्वेन विशेषणान्न तत्रातिव्याप्तिरिति तु न वाच्यम्।  
पक्षान्तरे शब्दत्वस्य स्वरूपासिद्धतया हेत्वाभासत्वेन दोषतादवस्थ्यात्।  
 शब्दत्वानित्यत्वेति।  
१.तथा च तदा सपक्षव्यावृत्तत्वमपि नास्ति, अतो नातिव्याप्तिरिति भावः।  
अन्यथेति।  
सन्दिग्धसाध्यधर्मा पक्ष इति ३.मतमवलम्ब्यैतदुक्तम्।

 F.N.१.तथा च सपक्ष-ख २.अतोऽपि नाति-क ३.मतमालम्ब्य-क --  
 व्याप्तिग्राहकमिति।  
नन्वेवं व्याप्तिग्राहकसहचारग्रहविघटकतया स्वतो दूषकत्वाभावात् उपाधिवद्धेत्वाभासत्वं न स्यादिति चेत्----न।  
पूर्वपक्षिणस्तस्येष्टत्वादिति भावः।  
 तदुपजीव्यमिति।  
सपक्षव्यावृत्तत्वेनोदाहरणाभावात्, अन्यथोदाहरणमपि कुर्यादेवेत्यर्थः असाधारणेति।  
अप्रतिभादिना उदाहरणाप्रयोगसम्भवादिति भावः।  
व्यतिरेकिप्रयोगे सम्पूर्ण इति शेषः।  
तथा च तत्र न्यूनत्वाभावादिदमेवोद्भाव्यमिति भावः।  
अकिंचित्कारत्वादिति।  
तत्र सहचारज्ञानविघटनद्वारापि व्याप्तिग्रहप्रतिबन्धकत्वाभावादिति भावः।  
स्वार्थानुमान इति।  
तथा चोभयव्यावृत्तत्वस्य कुत्रापि न दूषकत्वमिति भावः।  
 अर्थादिति परमते व्यतिरेकितयेति स्वमते।  
साध्यतदभावोत्थापकतयेति।  
साध्यतदभावानुमित्यनुकूलव्यतिरेकव्याप्तिद्वयसहितपक्षधर्मताज्ञानविषयतयेत्यर्थः।  
न चैवं सत्प्रतिपक्षे असाधारणोद्भावनं कुत्रापि न स्यात्, तेनापि सत्प्रतिपक्षितत्वस्यैव करणादिति वाच्यम्।  
तदनुद्भावनस्यैव तत्रेष्टत्वादिति साम्प्रदायिकाः।  
 अत्र वदन्ति।  
यो नित्यत्वाभाववान् स शब्दत्वाभाववानिति व्यतिरेकव्याप्तिग्रहे शब्दत्वाभावरूपव्यापकाभावरूपस्य शब्दत्वस्य शब्दे निश्चयः अनित्यत्वाभावरूपस्य तु व्याप्यस्य तत्र संशय इति सन्दिग्धानैकान्तिकस्य प्रतिबन्धकत्वान्न व्याप्तिग्रह इति क्व सत्प्रतिपक्षत्वम्।  
न चानुमानमात्रोच्छेदकतया पक्षीयव्यभिचारसंशयो न दोष इति वाच्यम्।  
तावता व्याप्यवत्तया निश्चिते व्यापकसंशयस्यादोषत्वात् व्यापकाभाववत्तया निश्चिते २.तु व्याप्यसंशयस्य प्रतिबन्धकत्वे ३.हि न कस्यापि विप्रतिपत्तिः।  
 F.N.१.रूपस्य तस्य व्याप्यस्य तत्रासंशयः-क २.व्याप्य-ख ३.न कस्यापि-क
--  
 न चैवं व्यतिरेकिमात्रविलयापत्तिः, सर्वत्र व्यापकहेत्वाभावाभावरूपहेतुमत्तया निश्चते पक्षे साध्याभावरूपव्याप्यसंशयेन सन्दिग्धानैकान्तिकत्वादिति वाच्यम्।  
यत्र तर्कादिना पक्षीयसाध्यसन्देहव्युदासः तत्रैव तत्सम्भवात्।  
 १.यद्वा व्यतिरेकिण्यप्रसिद्धमेव साध्यं २.यस्य मते सिध्यति तन्मतेन वा तत्सम्भवात्।  
न चात्रापि परस्परविरुद्धतादृशतर्कावतारः सम्भवति।  
एककोटिकतर्कावतारे त्वेकविशेषदर्शनाद साधारण्यगन्धोऽपि नास्ति, कुतो व्यतिरेकव्याप्तिद्वयग्रहपुरस्कारेण सत्प्रतिपक्षत्वम्।  
अत एव पक्षतादशायां साध्यतदभावानिश्चयेन तस्य दोषत्वमित्यनन्तरमेवोक्तवान् ग्रन्थकारः।  
 किं चैवं दूषकताबीजभेदस्य हेत्वाभासभेदप्रयोजकत्वादत्र च तदभावात् सत्प्रतिपक्षभेदो न स्यात्।  
५.हेतुभेदमात्रस्याप्रयोजकत्वात् तावता सत्प्रतिपक्षविशेषतापत्तेश्च।  
 न चोभयपरामर्शविषयतापन्नप्रतिसाधनं सत्प्रतिपक्षः सपक्षविपक्षव्यावृत्तत्वं ७.हि ज्ञायमानं तद्भिन्नमेव प्रतिबन्धकम्।  
तज्ज्ञानस्य व्यतिरेकोभय८सहचारग्रहरूपतया विरोधिपरामर्शोत्थापकत्वादिति वाच्यम्।  
एवं हि १.व्यभिचारोत्थापकोपाधिवत् परमुखनिरीक्षकतया हेत्वाभासत्वमेव न स्यात् क्वान्तर्भावबहिर्भावचिन्ता।  
 F.N.१.व्यतिरेकि-ख २.यन्मते-क ३.तर्कावतारकाले विशेष-ख ४.व्याप्तिपुरस्कार-ख ५.हेतुभेदाभेद-ख ६.स च पक्ष-क ७.च-ख ८.सहचाररूप-ख  
किं चात्रनियमतः साध्यव्यापकाभावप्रतियोगित्वग्रहे विरुद्धान्तर्भावापत्तिः।                        
      
अपि च वृत्तिमतो धर्मस्यान्यतरवृत्तित्वनियमेन उभयव्यावृत्तत्वमेकत्र ग्रहीतुमशक्यमेव।  
वृत्तिमत्वेनान्यतराधिकरणवृत्तित्वनिश्चयेन उभयाधि४करणव्यावृत्तेः ग्राह्यस्य तद्विरहरूपतया अप्रतीतेः।  
सपक्षविपक्षव्यावृत्तत्वस्य च ज्ञानमेकत्र एकदा न विरुद्धम्।  
तृतीयकोटेः पक्षस्यापि सत्वेन ५.विरोधाभावात्।  
विरुद्धोभयव्याप्तिग्रहस्य च पक्षान्तर्भावेण विरोधस्यावश्यकत्वात्।  
सत्प्रतिपक्षे चासाधाररण्यं नोद्भाव्येत सत्प्रतिपक्षान्तरवत्।  
न चेष्टापत्तिः, कथकसम्प्रदायविरोधात्।  
६.तस्मादुभयव्यावृत्तग्रहसामग्रीत्वेन सत्प्रतिपक्षवदुभयप्रतिबन्धकतया असाधारणस्य दोषत्वम्।  
विरोध्यनुमितिसामग्र्य इव विरोधिव्याप्तिधिसामग्र्या अपि ७.तत्प्रतिबन्धकत्वाविशेषादिति।  
  अत्र ब्रूमः।  
८.सत्प्रतिपक्षतयैवास्य दोषत्वम्।  
न च पक्षीयव्यभिचारसंशयान्न व्याप्तिग्रह इति वाच्यम्।  
व्यतिरेकिविलयापत्तेः।  
न च तर्कादिना संशयव्युदासे तत्सम्भव इति वाच्यम्।  
एवं हि निश्चितहेतुमाति---९.पक्षे साध्यसन्देहेन व्यभिचारसंशयोऽपि प्रतिबन्धकः स्यात्।  
 F.N.२.वृत्तिनियमेन-क २.व्यावृत्तस्वरूपमुपयव्यावृत्तत्वमेकत्र-क ४.करणाग्राह्यविरहरूपतया-ख ५.विरोध्यभावत्-क ६.तदुभय-क ७.प्रतिबन्धक-क ८.सत्प्रतिपक्षरूपतयैव-ख ९.सपक्षे साध्यप्रसन्देहः-ख  
न चानुमानमात्रोच्छेदः।  
तर्कादिना तिन्निवृत्तौ तत्सम्भवात्।  
न चैवमेवेति वाच्यम्।  
अपसिद्धान्तात्।  
अत एव पृथिवित्वेन ते भवत एवेति ग्रन्थेन १.पक्षतासम्पत्तये घटादौ २.तत्सन्देहः प्रागुपपादितः।  
  तस्मात् प्रतिबन्धकत्वं फलबलकल्प्यम्।  
तथा च अन्वयिनि व्याप्यनिश्चये पक्षीयव्याप्यकसंशयः व्यतिरेकिणि च व्यापकाभावनिश्चये पक्षीयव्याप्यसंशयो न दोष इति फलबलात् कल्प्यते।  
३.न च सत्प्रतिपक्षाभेदः।  
हेतुभेदाभेदस्यैव तद्भेदहेतुत्वात्।  
न चैतावता विशेषेण ४.तद्विशेषत्वमेवोचितमिति वाच्यम्।  
स्वतन्त्रेच्छायाः नियोगपर्यनुयोगानर्हत्वात्।  
अन्यथा साक्षात्प्रतिबन्धकत्वेन बाधप्रतिरोधयोरप्यै५.क्यापत्तेः।  
  वस्तुतस्तु सत्प्रतिपक्षे उभयपक्षधर्मताविषयत्वेनैव परामर्शस्य प्रतिबन्धकत्वम्।  
अन्यथा अन्यतरहेतोः स्वरूपासिद्धत्वग्रहेऽपि सत्प्रतिपक्षतापत्तेः।  
अत्र चैकपक्षधर्मताविषयत्वेनेति तदन्तर्भावशङ्कापि नास्ति।  
तदिदमुक्तं द्वौ तथेति।

F.N.१.पक्षतौपपत्तये-क २.सन्देहः-क ३.न वा-ख ४.तद्विशेषत्वमेवेति-ख ५.ऐक्यापत्तेः।  
यत्तु-ख

 यत्तु परमुखनिरिक्षकतयोपाधिवदुभयव्यावृत्तत्वं न दोष इति।  
तत्तथैव।  
साध्यतदभावव्यापकाभावप्रतियोगित्वसहितपक्षधर्मताज्ञानमात्रस्यात्र प्रतिबन्धकतया तद्विषयीभूतस्यैव हेत्वाभासत्वात् तत्त्वस्यैव लक्षणत्वात्।  
 अत एव १.एकत्रानुकूलतर्कावतारे नातिप्रसङ्गः।  
न च विरुद्धान्तर्भावः।  
साध्यव्यापकाभावप्रतियोगित्वज्ञानस्य २.विरोध्यविषयकतया तत्र प्रतिबन्धकत्वानभ्युपगमादिति वक्ष्यते।  
 न च शब्दत्वादेर्वृत्तिमत्त्वग्रहे सति तदभावस्य न साध्यतदभावव्यापकग्रह इति वाच्यम्।  
३.न हि सकलव्याप्याधिकरणे व्यापकसम्बन्धो व्यापकत्वम्, येन साध्यतदधावान्यतरवति सकलाधिकरणे हेत्वभावसंबन्धस्य ग्रहात् हेतोर्वृत्तिमत्त्वं न गृह्येत।  
किं तु व्याप्यवन्निष्ठात्यन्तभावाप्रतियोगित्वम्।  
तथा च नित्यत्वानित्यत्वा न्निष्ठात्यन्ताभावप्रतियोगी ४.न शब्दत्वाभाव इति ज्ञानं न ५.शब्दत्ववृत्तिमत्वग्रहे प्रतिबन्धकम्, ग्राह्याभवासंस्पर्शात्।  
   
 अत एव हेतुवृत्तिमत्त्वज्ञानमपि न ज्ज्ञानप्रतिबन्धकम्।  
अन्यथा बाधस्यापि प्रतिबन्धकत्वानापत्तेः।  
साध्यव्याप्यवत्तया ६.निश्चिते पक्षे व्यापकसम्बन्धज्ञानस्यावश्यकतया तदभावावगाहिबाध७.ज्ञानानुदयात्।  
 ८.तस्माद्यथा व्याप्यवत्तया निश्चिते पक्षे बाधरूपव्यापकाभावनिश्चयः तथा व्याप्यभूतनित्यत्वानित्यत्वान्यतरवत्तया निश्चितेऽपि शब्दे व्यापकीभूतशब्दत्वाभावरूपस्य ९.शब्दत्वस्य निश्चय इति न किंचिदनुपपन्नम्।  
यदि च भिन्नप्रकारकत्वान्न तस्य प्रतिबन्धकत्वम् तदा, प्रकृतेऽपि तुल्यम्।  
सत्प्रति-पक्षे चैतदुद्भाव१,नमिष्टमेव।  
न चैवं कथकसम्प्रदायविरोधः, तस्य सन्दिग्धत्वात्।

F.N.१.एवैकत्रानुमाने तर्कावतारे-क २.विरोधिविषयतया-ख ३.न हि सकलसाध्यतदभावाधिकरणे-ख ४.शब्दत्वाभाव-ख ५.शब्दवृत्तिमप्यविग्रहप्रति-क ६.ज्ञाते-ख ७.ज्ञानस्यामुदयात्-ख ८.तस्माद्यदा-क ९.रूपस्य निश्चयः-क
१.अनिष्टमेव-क ----  
   
 यच्चोक्तम्------तस्मादुभयव्यावृत्तत्व२.ग्रहस्येत्यादि, तदपि चिन्त्यम्।  
सपक्षविपक्ष३.व्यावृत्तत्वज्ञानकालेऽपि शब्दादिना व्याप्तिग्रहादनुमित्युत्पत्तेरनुभव४.सिद्धत्वात्।  
अत एव व्यतिरेकासहचारेणान्वयव्याप्तिग्रहपक्षे विरोधावश्यकतया तत्सामग्र्याः सत्प्रतिपक्षतेत्यापास्तम्।

F.N.२.ग्रहभ्यैवेत्यादि-ख ३.वयवृत्तत्वादिज्ञान-ख ४.सिद्धत्वात्। किञ्च---क
-  
   
 किं चोभय१.व्यावृत्तत्वग्रहस्योभयसहचारग्रहमात्रतया नोभयव्याप्तिग्रहसामग्रीत्वम्, येन विरोधिसामग्रीत्वेन प्रातिबन्धकत्वं स्यात्।  
किं त्वनुकूलतर्कादिसहितस्य तस्य तथात्वम्।  
अत एवैकत्रानुकूलतर्काव३.तारे नासाधारण्यम्।  
न हीतरसामग्रीसमवहितस्यापि यज्ज्ञानस्य विरोधिसामग्रीत्वेनानुमितिप्रतिबन्धकत्वं तस्य हेत्वाभासत्व३.मभिमतम्।  
तथा सतीतरसामग्रीसमवहितस्योपाधिज्ञानस्य व्यभिचारसामग्रीत्वेन प्रतिबन्धकतया तस्यापि हेत्वाभासतापत्तेः।  
तज्ज्ञानं ग्राह्याभावानवगाहीति न प्रतिबन्धकमिति यदि, तदेतरत्रापि तुल्यम्।  
४.विरोधिसामग्रीत्वेन १.तत्त्वमुभयत्रापि तुल्यम्।  
बाधसामग्रीत्वेनाधिकरणोपस्थितेरपि प्रतिबन्धकत्वात्तद्विषयस्यापि हेत्वाभासान्तरता२.पत्तिश्च।  
३.बाधसामग्रीत्वेन प्रतिबन्धकस्य न स्वतो दूषणत्वमिति यदि तदेतरत्रापि तुल्यम्।

F.N.१.व्यावृत्तत्वस्योभय-ख २.तारकाले-क ३.मिति मतम्-क ४.विरोधभानसामग्री-क १.तत्त्वमुभयत्राप्यस्तीति--ख २.तापत्तेश्च--क ३.परसामग्रीत्वेन प्रतिबन्धकत्वमिति यदि---ख  
   
 केचित् साध्यतदभावोत्थापकतया---तदुभयसंशायकतेत्यर्थः।  
तथा च तत्परयैवा४.परोऽपि ग्रन्थो व्याख्येय इति। तन्न।  
पक्षे साध्यतदभावसंशयस्य प्रागपि सत्त्वात्।  
  
 किं च तत्संशयस्य ग्राह्याभावविषयतया प्रतिबन्धकत्वम्, हेतुविषयतयानैकान्तिकसंशयत्वेन वा।  
नाद्यः, ग्राह्याभावसंशयस्य प्रमाणप्रवृत्त्य५.प्रतिबन्धकत्वात्।  
न द्वितीयः तस्य पक्षीयव्यभिचारसन्देहत्वेनाप्रतिबन्धकत्वात्।  
नान्त्यः, पक्षीयसंदिग्धानैकान्तिकस्यानुमानमात्रोच्छेदकतयाप्रतिबन्धकत्वात्। न च संदिग्धोपाध्याहितव्यभिचारसंदेहवदसाधारणाहितोऽपि स प्रतिबन्धक एवेति वाच्यम्।  
६.एवं सति परमुखनिरीक्षकतया तद्वदेव हेत्वाभासतानुपपत्तेः।  
   
 F.N.४.अपरो ग्रन्थः-क ५.प्रतिबन्धकत्वात्। नान्त्यः-ख ६.तथा सति--ख  
यत्तु सपक्षविपक्षव्यावृत्तत्वे सति १.पक्षावृत्तित्वमसाधारणत्वम्।  
तज्ज्ञाने २.साधारणसंशयासामग्रीत्वेन ३.प्रतिबन्धकम्।  
यज्ज्ञानं यत्र प्रतिबन्धकं तत्सामग्र्यपि तत्र प्रतिबन्धिकेति व्याप्तेः।  
न चोपाधावतिप्रसङ्गः, ४.तस्यासामग्रीत्वादिति।  
 तत्तुच्छम्। तज्ज्ञानस्य हि सामग्रीत्वं किमितरनैरपेक्ष्येण साधारणसंशयजनकत्वम् ५.इतरकारणसमवहितस्य जनकत्वं वा।  
नाद्यः, असम्भवात्।  
न हि कोटिस्मरणविशेषादर्शनादिना विना कृतस्य तस्य तत्संशयजनकत्वम्।  
व्यभिचारेण तेषामन्यत्रापि ७.संशयजनकत्वानुपपत्तेः नान्त्यः, उपाधावतिप्रसङ्गात्।  
न हीतरकारणसमवहितस्याप्युपाधिज्ञानस्य न व्यभिचारज्ञान८.सामग्रीत्वम्।  
तथा सति ९.तस्यैतदजनकत्वमेव स्यात्।  
तथा चोपाधिव्युत्पादनर्थकं स्यात्।

F.N.१.पक्षव्यावृत्तत्वम्-ख २.तज्ज्ञानसाधारणं-ख ३.प्रतिबन्धकम्--तत्सामग्र्यपि-ख ४.तत्सामग्रीत्वाभावात्-क ५.इतरज्ञानसमवहितज्ञानजनकत्वम्-ख ६.विशेषदर्शनविना-ख ७.संशयाजनकत्वापत्तेः-ख ८.जनकत्वम्-ख ९.तस्य तदजनकत्वमेव--ख   
   
 किं चोभयव्यावृत्तत्वे सति पक्षवृत्तित्वज्ञानं साधारण्यसंशयमपि पक्ष एव जनयेत्।  
१.न च पक्षतिरिक्ते, तत्र २.तस्यावृत्तित्वेनैव हेतोर्ज्ञानेन ३.विशेषदर्शनात्।  
तथा च तादृशस्य पक्षीयव्यभिचारसंशयस्यैव नानुमितिप्रतिबन्धकत्वम्, ४.कुतस्तत्सामग्रीत्वेन, तज्ज्ञानस्य तादृशसंशयस्य ५.तत्पूर्वमपि सत्त्वेन तत्र तस्याप्रयोजकत्वादिति संक्षेपः।  
 यद्यपि परार्थानुमानेऽपि साध्यतदभावोत्थापकतयैवायं दोषः, तथापि परं प्रति विपक्षव्यावृत्तत्वांशो दोषत्वेन ६.नोद्भाव्य इत्याशयनोक्तं स्वार्थानुमान इति द्रष्टव्यम्।  
 ७.असाधारणत्वेनान्वयिप्रयोगे ८.न्यूनत्वादेरेवोद्भावनमुचितं न त्वसाधारणस्येत्यत आह----व्यतिरेकीति।  
यद्यपि साध्याभावप्रतियोगिकव्यतिरेकव्याप्तेरेव तत्साध्याभावोपापकत्वात्दुद्भावनमृचिम्, तथापि व्यभिचारज्ञापनायोपाधिरिव १.तद्व्यतिरेकव्याप्तिज्ञानद्वारा साध्याभावो इत्यपापकवादित्यर्थः।  
व्यर्थत्वादिति।  
साध्यभावो पादनेऽनङ्गत्यापवादित्यर्थः।

 F.N.१.न तु -ख २.तद्यावृत्तत्वेनेव-ख ३.तत्र विशेष-ख ४.क्व तत्सामग्री-ख ५.एतत्पूर्वमपि सत्त्वेनैतस्याप्र-ख ६.नोद्भाव्यते-ख ७.असाधारणेनान्वयि-ख ८.न्यूनत्वादिद्भावनं--ख ९.साध्याभावोपपादकत्वात्-क १.व्यतिरेक---ख  
 तद्व्याप्तज्ञानायैव तत्र सर्वसपक्षव्यावृत्तस्योद्भावनमिति भावः।  
साध्येति।  
 वस्तुगतिमुक्त्वा कथकसम्प्रदायानुरोधादाह----यद्वेति।  
लक्षणं त्विति।  
यद्यपि सर्वसपक्षव्यावृत्तेऽपि हेतौ यदा आप्तवाक्यदिना साध्यतदभावान्यतरप्रतियोगिकैकमात्रव्यतिरेकव्याप्तिग्रहः, ३.त्यदा वा तदधीनसान्यतदभावप्रतियोगिकव्यतिरेकव्याप्ति४.द्वयाग्रहस्तदातिव्याप्तिः।  
प्रथमस्य तद्धेतुत्वात्, द्वितीयस्य च व्याप्तेरज्ञानादज्ञानरूपासिद्धिमात्रयोगितया असाधारणवाभावात्।  
तथापि साध्यतदभावप्रतियोगिकव्यतिरेकव्याप्तिद्ववत्तया ज्ञायमानत्व५.मसाधारणलक्षणमित्यत्र तात्पर्यम्।  
असाधकतासाधनं तु तत्र सत्प्रतिपक्ष इव साध्याभावानुमितिसामग्री१.प्रतिबन्धकत्वादित्येवमेवेति तत्रापि न वैयर्थ्यशङ्केति ध्येयम्।  
यथेति।  
असाधकतानुमान इति शेषः।  
२.विरुद्धमपीति।  
अत्रानैकान्तिकसामान्यलक्षणायोगः पूर्ववदेव समाधेय इति ध्येयम्। ।  
  इति श्रीरुचिदत्तविरचिते तत्त्वचिन्तामणिप्रकाशे अनुमानखण्डे असाधारणप्रकरणम्॥  
   
F.N.२.व्यावृत्तत्वेऽपि-क ३.यथा वा न साध्य-क ४.द्धयसंग्रहः-क ५.असाधारण्यलक्षण--क १.प्रतिबध्यत्वात्--क २.विरुद्धमिति-ख  

.

\]
