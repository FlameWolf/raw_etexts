+++
TITLE = "न्यायसारः"
AUTHOR = "भासर्वज्ञः"
DOMAIN = "दर्शनानि"
SUB-DOMAIN = "न्यायशास्त्रम्"
LANGUAGE = "संस्कृतम्"
EDITOR = "सतीश्चन्द्रविद्याभूषणः"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-4034"
url = "https://www.ebharatisampat.in/readbook3.php?bookid=ODQzMDM5MTQ4ODQyNzgz&pageno=MjI0MjQyNjk5NTk="
title = "न्यायसारः"

+++
[[न्यायसारः	Source: [EB](https://www.ebharatisampat.in/readbook3.php?bookid=ODQzMDM5MTQ4ODQyNzgz&pageno=MjI0MjQyNjk5NTk=)]]

\[

<div id="page-content" class="page-content" style="line-height: 20px">

<div class="row" style="display: block;">

<div class="col-lg-12" style="height:800px;">

<div id="style2" class="content app scrollbar" finder-content="" finder-scroll-offset="175" finder-wrapper="">

<div id="content" class="content" style="line-height: 40px;">







** न्यायसारः।**

** प्रत्यक्षपरिच्छेदः।**

** ॥ श्रीगणपतये नमः ॥**



** प्रणम्य शम्भुं जगतः पतिम्परं **

** समस्ततत्त्वार्थविदं स्वभावतः।**

** शिशुप्रबोधाय मयाभिधास्यते **

** प्रमाणतद्भेदतदन्यलक्षणम्॥**

** सम्यगनुभवसाधनं प्रमाणम्। सम्यग्ग्रहणं संशयविपर्य्ययापोहार्थम्। तत्रानवधारणज्ञानं संशयः। सच समानधर्म्मानेकधर्म्मविप्रतिपत्त्युपलब्ध्यनुपलब्धिकारणभेदात् पञ्चधा भिद्यते। तद्यथा। समानधर्म्मात् किमयं स्थाणुः स्यात् पुरुषो वेति। अनेकधर्म्मादाकाशविशेषगुणत्वात् किमयं शब्दो नित्यः स्यादनित्यो वेति। विप्रतिपत्तेरेके भौतिकानीन्द्रियाण्याहुः अन्येत्वभौतिकानीति। उपलब्धेः किं सदुदकमुपलभ्यते उतासदिति। अनुपलब्धेः किं विद्यमानोऽपि पिशाचो नोपलभ्यते उताविद्यमान इति। अनवधारणत्वाविशेषादूहानध्यवसाययोर्न संशयादर्थान्तरभावः। तद्यथा। वाह्यालीप्रदेशे पुरुषेणानेन भवितव्यमित्यूहः। किंसंज्ञकोऽयं वृक्ष इत्यनध्यवसायः। मिथ्याध्यवसायो विपर्य्ययः। तद्यथा। द्वौ चन्द्राविति सुप्तस्य गजादिदर्शनं चेति। स्मरणज्ञानव्यवच्छेदार्थमनुभवग्रहणम्। सम्यगनुभवः प्रमा। प्रमाश्रयः प्रमाता। प्रमाविषयः प्रमेयमिति।**

** तत्रिविधं प्रमाणं प्रत्यक्षमनुमानमागमश्चेति। तत्र सम्यगपरोक्षानुभवसाधनं प्रत्यक्षम्। तद्द्विविधम्। योगिप्रत्यक्षमयोगिप्रत्यक्षञ्चेति। तत्रायोगिप्रत्यक्षं प्रकाशदेशकालधर्म्माद्यनुग्रहादिन्द्रियार्थसम्बन्धविशेषेण स्थूलार्थग्राहकम्। तद्यथा। चक्षुः स्पर्शनसंयोगाद् घटादिद्रव्यज्ञानम्। संयुक्तसमवायात्ताभ्यां घटत्वसंख्यापरिमाणादिज्ञानम्। चक्षुषैव रूपज्ञानम्। रसनेनैव रसज्ञानम्। घ्राणेनैव गन्धज्ञानम्। स्पर्शनेनैव स्पर्शज्ञानम्। श्रोत्रेणैव शब्दज्ञानम्। मनसैव सुखादिज्ञानमिति। एतेषु संख्यादिष्वाश्रितानां सामान्यानां स्वाश्रयग्राहकैरिन्द्रियैः संयुक्तसमवेतसमवायाद्ग्रहणम्। श्रोत्रसमवायाच्छब्दग्रहणम्। तदाश्रितसामान्यग्रहणं समवेतसमवायादित। तदेतत् पञ्चविधसम्बन्धसम्बन्धिविशेषणविशेष्यभावात् दृश्याभावसमवाययोर्ग्रहणम्। तद्यथा। घटशून्यं भूतलम्। इह भूतले घटो नास्तीति। एवं सर्व्वत्रोदाहरणीयम्। समवायस्य तु क्वचिदेव ग्रहणम्। यथा रूपसमवायवान् घटः। घटे रूपसमवाय इति।**

** योगिप्रत्यक्षन्तु देशकालस्वभावविप्रकृष्टार्थग्राहकम्। तद्द्विविधम्। युक्तावस्थायामयुक्तावस्थायाञ्चेति। तत्र युक्तावस्थायामात्मान्तः करणसंयोगादेव धर्म्मादिसहितादशेषार्थग्राहकम्। वियुक्तावस्थायाञ्चतुष्टयत्रयद्वयसन्निकर्षाद्ग्रहणम्। यथासम्भावनं योजनीयम्। अत्रैवार्षमप्यन्तर्भूतं प्रकृष्टधर्म्मजत्वाविशेषादिति। तच्च द्विविधं सविकल्पकं निर्विकल्पकं चेति। तत्र संज्ञादिसम्बन्धोल्लेखेन ज्ञानोत्पत्तिनिमित्तं सविकल्पकम्। यथा देवदत्तोऽयं दण्डीत्यादि। वस्तुस्वरूपमात्रावभासकं निर्विकल्पकं यथा प्रथमाक्षसन्निपातजं ज्ञानम्। युक्तावस्थायां योगिज्ञानञ्चेति। इति प्रत्यक्षपचिच्छेदः॥**

** ---- \*\*\*\*\* ----**







** अनुमानपरिच्छेदः।**

** **



**सम्यगविनाभावेन परोक्षानुभवसाधनमनुमानम्। स्वभावतः साध्येन साधनस्य व्याप्तिरविनाभावः। स द्विविधः। अन्वयव्यतिरेकभेदात्। तत्र साध्यसामान्येन साधनसामान्यस्य व्याप्तिरन्वयः। साधनसामान्याभावेन साध्यसामान्याभावस्य व्याप्तिर्व्यतिरेकः। साधनं लिङ्गम्। तद्द्विविधम्। दृष्टं सामान्यतोदृष्टञ्चेति। तत्र प्रत्यक्षयोग्यार्थानुमापकं दृष्टम्। यथा धूमोऽग्नेरिति। स्वभावविप्रकृष्टार्थानुमापकं सामान्यतोदृष्टम्। यथा रूपादिज्ञानञ्चक्षुरादेरिति।**

** तत् पुनः द्विविधम्। स्वार्थं परार्थं चेति। परोपदेशानपेक्षं स्वार्थम्। परोपदेशापेक्षं परार्थमिति। परोपदेशस्तु पञ्चावयववाक्यम्। प्रतिज्ञाहेतूदाहरणोपनयनिगमनान्यवयवाः। तत्र प्रतिपिपादयिषया पक्षवचनं प्रतिज्ञा यथा नित्यः शब्द इति। साधनत्वख्यापकं लिङ्गवचनं हेतुर्यथा तीव्रादिधर्म्मोपेतत्वादिति। स त्रिविधः। अन्वयव्यतिरेकी केवलान्वयी केवलव्यतिरेकी चेति । तत्र पञ्चरूपोऽन्वयव्यतिरेकी । रूपाणि तु प्रदर्श्यन्ते।**

** पक्षधर्म्मत्वं सपक्षे सत्त्वं विपक्षाद्व्यावृत्तिरबाधितविषयत्वसमत्प्रतिपक्षत्वं चेति। तत्र साध्यधर्म्मविशिष्टो धर्म्मी पक्षः। तत्र व्याप्यवृत्तित्वं हेतोः पक्षधर्म्मत्वम्। साध्यसमानधर्म्मा धर्म्मी सपक्षः। तत्र सर्वम्मिन्नेकदेशे वा हेतोर्वृत्तिः सपक्षे सत्त्वम्। साध्यव्यावृत्तधर्म्मा धर्म्मी विपक्षः। तत्र सर्वस्मिन् विपक्षे हेतोरवृत्तिर्विपक्षाद्व्यावृत्तिः। प्रमाणाविरोधिनि प्रतिज्ञातार्थे हेतोर्वृत्तिरबाधितविषयत्वम्। साध्यतद्विपरीतयोः साधनस्यात्रिरूपत्वमसत्प्रतिपक्षत्वमिति। स द्विविधः सपक्षवृत्तिभेदात्। तद्यथा। अनित्यः शब्दः कार्य्यत्वादिति सपक्षव्यापकः। सामान्यवत्त्वे सत्यस्मदादिवाह्येन्द्रियग्राह्यत्वादिति सपक्षैकदेशवृत्तिः। पक्षव्यापकः सपक्षवृत्तिरविद्यमानविपक्षः केवलान्वयी । स च पूर्व्ववद्द्विविधः। तद्यथा। विवादास्पदीभूतान्यदृष्टादीनि कस्यचित्प्रत्यक्षाणि प्रमेयत्वात्करतलामलकवदिति सपक्षव्यापिका सैव प्रतिज्ञा। मीमांसकानां प्रत्यक्षत्वादस्मत्मुखादिवदिति। सपक्षैकदेशवृत्तिः पक्षव्यापको विद्यमानसपक्षो विपक्षाद्व्यावृत्तः। केवलव्यतिरेकी यथा सर्व्वं कार्य्यं सर्व्ववित्कर्त्तृपूर्व्वकं कादाचित्कत्वात्। यत् सर्व्ववित्कर्त्तृपूर्व्वकं न भवति तत्कादाचित्कमपि न भवति। यथा आकाशादि। प्रसङ्घद्वारेण वा यथा नेदं निरात्मकं जीवच्छरीरम् अप्राणादिमत्त्वप्रसङ्गात् लोष्ट्रवदिति। एतेन हेत्वाभासानामहेतुत्वमुक्तं भवति ।**

** हेतुलक्षणरहिता हेतुवदवभासमाना हेत्वाभासाः। ते चानेकप्रकाराः। असिद्ध-विरुद्धानैकान्तिकानध्यवसितकालात्ययोपदिष्टप्रकरणसमाः। तत्रानिश्चितपक्षवृत्तिरसिद्धः। पक्षविपक्षयोरेव वर्त्तमानो हेतुर्विरुद्धः। पक्ष-सपक्ष-विपक्षवृत्तिरनैकान्तिकः। साध्यासाधकपक्षएव वर्त्तमानो हेतुरन्ध्यवसितः। प्रमाणबाधिते पक्षे वर्त्तमानो हेतुः कालात्ययोपदिष्टः। स्वपक्षपरपक्षसिद्धावपि त्रिरूपो हेतुः प्रकरणसमः। यद्यपि चैषां सूक्ष्मो भेदोऽनन्तत्वान्न शक्यते वक्तुं तथापि स्थूलदृष्टिमाश्रित्य कियन्तो भेदाः प्रदर्श्यन्ते।**

** असिद्धभेदास्तावत्। स्वरूपासिद्धो यथा अनित्यः शब्दश्चाक्षुषत्वात्। व्यधिकरणासिद्धो यथा। अनित्यः शब्दः घटस्य कृतकत्वात्। विशेष्यासिद्धो यथा। अनित्यः शब्दः सामान्यवत्त्वे सति चाक्षुषत्वात्। विशेषणासिद्धो यथा। अनित्यः शभ्दश्चाक्षुषत्वे सति सामान्यवत्त्वात्। भागासिद्धो यथा। अनित्यः शब्दः प्रयत्नानन्तरीयकत्वात्। आश्रयासिद्धो यथा अस्ति प्रधानं विश्वपरिणामित्वात्। आश्रयैकदेशासिद्धो यथा। नित्याः प्रधानपुरुषेश्वराः अकृतकत्वात्। व्यर्थविशेष्यासिद्धो यथा अनित्यः शब्दः कृतकत्वे सति सामान्यवत्त्वात्। व्यर्थविशेषणासिद्धो यथा। अनित्यः शब्दः सामान्यवत्त्वे सति कृतकत्वात्। सन्दिग्धासिद्धो यथा धूमबाष्पाद्यविवेकेनानिश्चये कश्चिदाह अग्निमानयं प्रदेशो धूमवत्त्वात्। सन्दिग्धविशेष्यासिद्धो यथा। अद्यापि रागादियुक्तः कपिलः पुरुषत्वे सत्यनुत्पन्नतत्त्वज्ञानत्वात्। सन्दिग्धविशेषणासिद्धो यथा। अद्यापि रागादियुक्तः कपिलः सर्व्वदा तत्त्वज्ञानरहितत्वे सति पुरुषत्वात्। विरुद्धविशेष्यासिद्धो यथा अनित्यः शब्दः अमूर्त्तत्वे सत्यकृतकत्वात्। विरुद्धविशेषणासिद्धो यथा अनित्यः शब्दः अकृतकत्वे सत्यमूर्त्तत्वात्। एतेऽसिद्धबेदा यदोभयवाद्यसिद्धत्वेन विवक्षितास्तदोभयासिद्धा भवन्ति। यदा त्वन्यतरवाद्यसिद्धत्वेन विवक्षितास्तदान्यतरासिद्धा भवन्ति।**

** विरुद्धभेदास्तु सति सपक्षे चत्वारो विरुद्धाः। पक्षविपक्षव्यापको यथा। नित्यः शब्दः कार्य्यत्वात्। विपक्षैकदेशवृत्तिः पक्षव्यापको यथा। नित्यः शब्दः सामान्यवत्त्वे सत्यस्मदादिवाह्येन्द्रियग्राह्यत्वात्। पक्षविपक्षैकदेशवृत्तिर्यथा। नित्यः शब्दः प्रयत्नानन्तरीयकत्वात्। पक्षैकदेशवृत्तिर्विपक्षव्यापको यथा। नित्या पृथिवी कृतकत्वात्।**

** असति सपक्षे चत्वारो विरुद्धाः। पक्षविपक्षव्यापको यथा। आकाशविशेषगुणः शब्दः प्रमेयत्वात्। पक्षविपक्षैकदेशवृत्तिर्यथा। आकाशविशेषगुणः शब्दः प्रयत्नानन्तरीयकत्वात्। पक्षव्यापको विपक्षैकदेशवृत्तिर्यथा। आकाशविशेषगुणः शब्दो वाह्येन्द्रियग्राह्यत्वात्। विपक्षव्यापकः पक्षैकदेशवृत्तिर्यथा। आकाशविशेषगुणः शब्दः अपदात्मकत्वात्।**

** ननु चत्वार एव विरुद्धभेदा नान्ये तेषामसिद्धलक्षणोपपन्नत्वात्। नैष दोषः। उभयलक्षणोपपन्नत्वेनोभयव्यवहारविषयत्वात्। तुलायां प्रमाणप्रमेयव्यवहारवत्।**

** अनैकान्तिकभेदास्तु। पक्षत्रयव्यापको यथा। अनित्यः शब्दः प्रमेयत्वात्। पक्षव्यापको विपक्षसपक्षैकदेशवृत्तिर्यथा। अनित्यः शब्दः प्रत्यक्षत्वात्। पक्षसपक्षव्यापको विपक्षैकदेशवृत्तिर्यथा। अयं गौर्विषाणित्वात्। पक्षविपक्षव्यापकः सपक्षविपक्षैकदेशवृत्तिर्यथा। नायं गौर्विषाणित्वात्। पक्षत्रयैकदेशवृत्तिर्यथा। अनित्या पृथिवी प्रत्यक्षत्वात्। पक्षसपक्षैकदेशवृत्तिर्विपक्षव्यापको यथा। द्रव्याणि दिक्कालमनांसि अमूर्त्तत्वात्। पक्षविपक्षैकदेशवृत्तिः सपक्षव्यापको यथा। न द्रव्याणि दिक्कालमनांसि अमूर्त्तत्वात्। सपक्षविपक्षव्यापकः पक्षैकदेशवृत्तिर्यथा। न द्रव्याण्याकाशकालदिगात्ममनांसि क्षणिकविशेषगुणरहितत्वात्।**

** अनध्यवसितभेदास्तु। अविद्यमानसपक्षविपक्षः पक्षव्यापको यथा। सर्व्वमनित्यं सत्त्वात्। अविद्यमानसपक्षविपक्षः पक्षैकदेशवृत्तिर्यथा। सर्व्वमनित्यं कार्य्यत्वात्। विद्यमानसपक्षविपक्षः पक्षव्यापको यथा। अनित्यः शब्दः आकाशविशेषगुणत्वात्। विद्यमानसपक्षविपक्षः पक्षैकदेशवृत्तिर्यथा। सर्व्वं द्रव्यमनित्यं क्रियावत्त्वात्। अविद्यमानविपक्षो विद्यमानसपक्षः पक्षव्यापको यथा। सर्व्वं कार्य्यं नित्यं उत्पत्तिधर्म्मकत्वात्। अविद्यमानविपक्षो विद्यमानसपक्षः पक्षैकदेशवृत्तिर्यथा। सर्व्वं कार्य्यं नित्यं सावयवत्वात्। (1) \[अविद्यमानसपक्षो विद्यमानविपक्षः पक्षैकदेशवृत्तिर्यथा। आकाशविशेषगुणः शब्दः अपदात्मकत्वात्।\] (1.The protion bracketed is omitted in mss. C.)**

** कालात्ययोपदिष्टभेदास्तु। प्रत्यक्षविरुद्धो यथा। अनुष्णोऽयमग्निः कृतकत्वात्। अनुमानविरुद्धो यथा। अनित्याः परमाणवो मूर्त्तत्वात्। आगमविरुद्धो यथा। अनित्याः परमाणवो मूर्त्तत्वात्। आगमविरुद्धो यथा। ब्राह्मणेन सुरा पेया द्रवद्रव्यत्वात् क्षीरादिवत्। प्रत्यक्षैकदेशविरुद्धो यथा। सर्व्वं तेजोऽनुष्णं रूपित्वात्। अनुमानैकदेशविरुद्धो यथा। नित्याश्रयाः द्रवत्वरूपरसगन्धस्पर्शा नित्याः अप्रदेशवृत्तिसमानजात्यारम्भकत्वे सति परमाणुवृत्तित्वात् तद्गतैकत्ववदिति। आगमैकदेशविरुद्धो यथा। सर्व्वेषां देवर्षीणां शरीराणि पार्थिवानि शरीरत्वादस्मदादिशरीरवदिति।**

** प्रकरणसमस्योदाहरणं यथा। नित्यः शब्दः पक्षसमपक्षयोरन्यतरत्वात् गगनवदिति(2)। (2.B. reads:--अनित्यः शब्दः पक्षसपक्षयोरन्यतरत्वात् सपक्षवदिति।) एकत्र तुल्यलक्षणविरुद्धहेतुद्वयोपनिपातो विरुद्धाव्यभिचारीत्येके। यथा नित्यमाकाशं अमूर्त्तद्रव्यत्वात् आत्मवदिति। एवमनित्यमाकाशमस्मदादिवाह्येन्द्रियग्राह्यविशेषगुणाधारत्वात् घटवत्। स खलु पुरुषविशेषमपेक्षमाणो हेत्वाभासो भवति अन्यतरासिद्धवदिति।**

** सम्यगदृष्टान्ताभिधानमुदाहरणम्। तद्द्विविधम्। साधर्म्योदाहरणं वैधर्म्यीदाहरणं चेति । तत्रान्वयमुखेन दृष्टान्ताभिधानं साधर्म्योदाहरणम्। यथा अनित्यः शब्दः तीव्रादिधर्मोपेतत्वात्। यद्यत्तीव्रादिधर्मीपेतं तत्तदनित्यं दृष्टं यथा सुखादि। व्यतिरेकमुखेन दृष्टान्ताभिधानं वैधर्म्योदाहरणम्। यथा यदनित्यं न भवति तत्तीव्रादिधर्म्मोपेतं न भवति। यथाकाशमिति। एतेनोदाहरणाभासानामनुदाहरणत्वमुक्तं भवति।**

** उदाहरणलक्षणरहिता उदाहरणवदवभासमाना उदाहरणाभासाः। ते चानेकप्रकाराः(3)। (3 C. adds:-- यथा साध्यविकलसाधनविकलोभयविकलाभयहीनाः।) यथा अनित्यं मनो मूर्त्तत्वादित्यस्मिन् प्रयोगे सर्वे उदाहरणाभासा उच्यन्ते। यन्मूर्त्तं तदनित्यं दृष्टं यथा परमाणुरिति साध्यविकलः। यथा कर्म्मेति साधनविकलः। यथाकाशमित्युभयविकलः। यथा खरविषाणमित्याश्रयहीनः। घटवदित्यव्याप्त्यभिधानम्। यदनित्यं न भवति तन्मूर्त्तमपि न भवति यथा परमाणुरिति साध्याव्यावृत्तः। यथा कर्म्मेति साधनाव्यावृत्तः। यथा घट इत्युभयाव्यावृत्तः। यथाकाशपुष्पमित्याश्रयहीनः। यथाकाशमित्यव्याप्त्यभिधानम्। यन्मूर्त्तं न भवति तदनित्यमपि न भवति यथाकाशमिति विपरीतव्याप्त्यभिधानम्। इत्येतौ वचनदोषौ।**

** तत्राद्याः षट् साधर्म्योदाहरणाभासाः। इतरे वैधर्म्मोदाहरणाभासः। अन्ये तु सन्देहद्वारेणापरानष्टावुदाहरणाभासान्वर्णयन्ति। सन्दिग्धसाध्यो यथा। माहाराज्यं करिष्यत्ययं सोमवंशोद्भूतत्वात् विवक्षितराजपुरुषवत्। सन्दिग्धसाधनो यथा नायं सर्व्वज्ञो रागादिमत्त्वात् रथ्यापुरुषवत्। सन्दिग्धोभयो यथा। स्वर्गं गमिष्यत्ययं विवक्षितः पुरुषः समुपार्जितशुक्लधर्म्मत्वाद्देवदत्तवत्। सन्दिग्धाश्रयो यथा। नायं सर्वज्ञो बहुवक्तृत्वात् भविष्यद्देवदत्तपुत्रवत्। सन्दिग्धसाध्याव्यावृत्तो यथा। यो माहाराज्यं न करिष्यति स सोमवंशोद्‌भूतो न भविष्यति यथाऽन्यो राजपुरुषः। सन्दिग्धसाधनाव्यावृत्तो यथा। यस्तु सर्वज्ञः स रागादिरहितः यथा समस्तशास्त्राभिज्ञः। सन्दिग्धोभयाव्यावृत्तो यथा। यः स्वर्गं न गमिष्यति स समुपार्जितशुक्लधर्म्मोऽपि न भवति यथा दुःस्थःपुरुषः। सन्दिग्धाश्रयो यथा। यः सर्वज्ञः स बहुवक्तापि न भवति यथा भविष्यद्देवदत्तपुत्रः।**

** दृष्टान्ते प्रसिद्धाविनाभावस्य साधनस्य दृष्टान्तोपमानेन पक्षे व्याप्तिख्यापकं वचनमुपनयः। स द्विविधः। साधर्म्योपनयो वैधर्म्योपनयश्चेति। तथाच तीव्रादिधर्म्मोपेतः शब्द इति साधर्म्योपनयः। तथा तीव्रादिधर्म्मोपेतः शब्दो न भवति इति वैधर्म्योपनयः। **

** उपनयानन्तरं सहेतुकं प्रतिज्ञावचनं निगमनम्। तदपि द्विविधम्। साधर्म्यवैधर्म्यभेदात्। तस्मादनित्य एवेति साधर्म्यं निगमनम्। नचेदमनर्थकम्। साध्यविरुद्धार्थाभावप्रतिपादकप्रमाणसूचकत्वादस्य। न च तदन्तरेण साध्यावधारणमुपपद्यते।**

** तथाचोक्तम्। विमृश्य पक्षप्रतिपक्षाभ्यामर्थावधारणं निर्णय इति। निगमनाभिधानमसाधनाङ्गमभ्युपगम्य बाधकं प्रमाणमभ्युपगच्छतो निग्रहस्थानं प्रसज्यते। निगमनार्थत्वाद्बाधकस्य निगमनार्थविप्रतिपत्तौ बाधकप्रमाणोपन्यासो युक्तः। हेत्वर्थविप्रतिपत्तौ तत्तत्माधकप्रमाणोपन्यासवदिति। सोऽयं परमो न्यायः विप्रतिपन्नपुरुषप्रतिपादकत्वात्कथाप्रवृत्तिहेतुत्वाच्च।**

** वादिप्रतिवादिनोः पक्षप्रतिपक्षपरिग्रहः कथा। सा द्विविधा। वीतरागकथा विजिगीषुकथा चेति। यत्र वीतरागो वीतरागेणैव सह तत्त्वनिर्णयार्थं साधनोपालम्भौ करोति सा वीतरागकथा वादसंज्ञयोच्यते। तथा चोक्तम्। प्रमाणतर्कसाधनोपालम्भः सिद्धान्ताविरुद्धः पञ्चावयवोपपन्नः पक्षप्रतिपक्षपरिग्रहो वादः। तं प्रतिपक्षहीनमपि वा कुर्य्यात् प्रयोजनार्थित्वेन। यथा शिष्यो गुरुणा सह प्रश्रद्वारेणैवेति। यत्र विजिगीषुर्विजिगीषुणा सह लाभपूजाख्यातिकामो जयपराजयार्थं प्रवर्त्तते सा विजिगीषुकथा। वीतरागो वा परानुग्रहार्थं ज्ञानाङ्कुरसंरक्षणार्थञ्च प्रवर्त्तते। सा चतुरङ्गा। वादिप्रतिवादिसभापतिप्राश्रिकाङ्गा। विजिगीषुकथा जल्पवितण्डासंज्ञोक्ता। तथाचाह। तत्त्वाध्यवसायसंरक्षणार्थं जल्पवितण्डे बीजप्ररोहसंरक्षणार्थं कण्टकशाखावरणवदिति।**

** यथोक्तोपपन्नच्छलजातिनिग्रहस्थानसाधनोपालम्भो जल्पः। स प्रतिपक्षस्थापनाहीनो वितण्डेति। वचनविघातोऽर्थविकल्पोपपत्त्या छलम्। तत्रिविधम्। वाक्छलं सामान्यच्छलमुपचारच्छलं चेति। यथा अविशेषेणाभिहितेऽर्थे वक्तुरभिप्रायादर्थान्तरकल्पना वाक्छलम्। यथा नवकम्बलोऽयं माणवक इत्युक्ते छलकवाद्याह। कुतोऽस्य नव कम्बला इति। तस्याप्रतिपत्तिलक्षणं निग्रहस्थानं वाच्यम्। नवः कम्बलो यस्येति वक्तुरभिप्रायापरिज्ञानादुत्तरापरिज्ञानाद्वा (4)\[विप्रतिपत्तिर्वा विपरीतपरिज्ञानादिति।\] (4.Portion bracketed is omitted in mss C.) सम्भवतोऽर्थस्यातिसामान्ययोगादसद्भूतार्थकल्पना सामान्यच्छलम्। अहो नु खल्वसौ ब्राह्मणश्चतुर्वेदाभिज्ञ इत्युक्ते केनचित् न्यायवाद्याह । किमत्राश्चर्य्यं सम्भवति ब्राह्मणे चतुर्वेदाभिज्ञत्वमिति। तत्र च्छलवाद्याह। न। व्रात्येनानैकान्तिकत्वात्। तस्यापि पूर्व्ववत् निग्रहस्थानं वाच्यम्। कस्माद्धेतुत्वेनाविवक्षितत्वात्। (5)किं (5.Mss. C reads:--ब्राह्मणे चतुर्व्वेदाभिज्ञत्वाशङ्का कथं तर्हि।)तर्हि ब्राह्मणत्वे सति चतुर्वेदाभिज्ञत्वमाश्चर्य्यकारणं न भवतीत्यभिप्रायः। सुक्षेत्रे शालिसम्पत्तिवदिति। उपचारप्रयोगे मुख्यार्थकल्पनया प्रतिषेध उपचारच्छलम्। यथा मञ्चा क्रोशन्तीत्युक्ते च्छलवाद्याह। पुरुषाः क्रोशन्ति न मञ्चास्तेषामचेतनत्वात्। तस्यापि पूर्व्ववन्निग्रहस्थानं वाच्यम्। उभयथा लोके शास्त्रे च शब्दप्रयोगदर्शनादिति।**

** प्रयुक्ते हेतौ समीकरणाभिप्रायेण प्रसङ्गो जातिः। पराजयनिमित्तं निग्रहस्थानमिति। बहवश्चानयोः सूक्ष्मा भेदास्तेषां कियन्तो भेदा लक्षणोदाहरणाभ्यां प्रदर्श्यन्त इति।**

** साधर्म्यवैधर्म्याभ्यामुपसंहारे तद्धर्म्मविपर्य्ययोपपत्तेः साधर्म्यवैधर्म्यसमौ। यथाऽनित्यः शब्दः कृतकत्वाद्धटवदित्युक्ते जातिवाद्याह। यद्यनित्यघटसाधर्म्यात्कृतकत्वादनित्यः शब्द इष्यते, तर्हि नित्याकाशसाधर्म्यादमूर्त्तत्वान्नित्यः प्राप्नोति। यदिच नित्याकाशवैधर्म्यात्कृतकत्वादनित्य इष्यते घटादिवत्, तर्हि अनित्यघटवैधर्म्यादमूर्त्तत्वान्नित्यः प्राप्नोति। विशेषाभावादिति। अनयोरुत्तरम्। अविनाभाविनः साधर्म्यस्य च वैधर्म्यस्य च हेतुत्वाभ्युपगमादप्रसङ्गो धूमादिवदिति।**

** साध्यदृष्टान्तयोर्धर्म्मविकल्पादुभयसाध्यत्वाच्चोत्कर्षापकर्ष (6) (6.In ms. C वर्ण्यावर्ण्य is omitted.) वर्ण्यावर्ण्यविकल्पसाध्यसमाः। साध्ये दृष्टान्तादनिष्टधर्म्मप्रसङ्ग उत्कर्षसमः। इष्टधर्म्मनिवृत्तिरपकर्षसमः। यदि कृतकत्वाद्धटवदनित्यः शब्दः तद्वदेव सावयवः स्यात्। अथ नैवमनित्योऽपि तर्हि न स्यादविशेषात्। अश्रावणश्च घटो दृष्टः शब्दोऽपि श्रावणो न स्यादविशेषादिति उत्कर्षापकर्षसमौ। (7)\[शब्दो यदि कृतकत्वानुमानेनानित्यो वर्ण्यते। तथा सति घटोऽपि कृतकत्वानुमानेनानित्यो वर्ण्यः स्यादिति वर्ण्यसमः। अथानवस्थाभयाद्धटस्तेनैवानुमानेनानित्यो वर्ण्यते। ततः शब्दोऽप्यवर्ण्यः स्यादविशेषादिति वर्ण्यावर्ण्यसमौ।\] (7.The portion bracketed is omitted in ms C.)**

** अथ विकल्पसमः। कृतकत्वाविशेषेऽपि यथा मूर्त्तत्वामूर्त्तत्वादिधर्म्मविकल्पस्तथा नित्यत्वानित्यत्वविकल्पोऽपि स्यादविशेषात्।**

** अथ साध्यसमः। यदि कृतकत्वादुभयोरनित्यत्वं तर्हि साध्यत्वमप्युभयोः स्यान्न वा कस्यचिदविशेषात्। एतेषामुत्तरम्। किञ्चित्साधर्म्यादुपसंहारसिद्धे वैधर्म्यादप्रतिषेधः। किञ्चित्साधर्म्याद्धूमवत्त्वादिलक्षणात् साध्यदृष्टान्तयोर्द्धर्म्मविकल्पेऽपि व्यवस्था दृष्टा । तदपलापे लोकादिविरोधः सर्व्वानुमानात् प्रामाण्यप्रसङ्गश्च।**

** प्राप्य साध्यमप्राय वा हेतोः प्राप्त्यविशिष्टत्वादप्राप्यासाधकत्वाच्च प्राप्त्यप्राप्तिसमौ । यद्ययं हेतुः प्राप्यसाध्यं साधयेदुभयोः प्राप्त्यविशिष्टत्वादङ्गुल्योरिव किं कस्य साधनं साध्यञ्चेति। अप्राप्यसाधनको नास्ति। काष्ठाग्निवदिति(8)। (8.Ms. C. adds here अनयोरुत्तरम्।) घटादिनिष्पत्तिदर्शनात्पीड़ने चाभिचारादप्रतिषेधः। प्राप्त्यप्राप्तिविशेषेऽपि प्रतिनियतार्थवृत्तय एवैते साध्यसाधनत्वादयो धर्म्मा दृष्टाः ते निराकर्त्तुमशक्याः। सर्व्वप्रमाणविरोधादिति।**

** प्रागुत्पत्तेः कारणाभावादनुत्पत्तिसमः। अनित्यः शब्दः कार्य्यत्वादित्युक्ते प्रागुक्तेरनित्यत्वे कारणं नास्तीति (9) (9.Ms. C. reads नित्यः प्रसक्तः। अत्रोत्तरम्।)नित्यः। प्रसक्तस्योपपत्तिरनुपपन्नेति तथा भावादुत्पन्नस्य कारणत्वोपपत्तेरप्रतिषेधः। अनुत्पन्नः शब्द एव नास्तीति कस्य नित्यत्वादिधर्म्माश्चिन्त्यन्ते।**

** त्रैकाल्यासिद्धेर्हेतोरहेतुसमः। यदि पूर्वं साधनं असति साध्ये कस्य साधनम्। अथ पश्चादविद्यमानं कथं साधनम्। अथ युगपत्तथापि किं कस्य साधनं साध्यञ्चेति । द्वयोस्तुल्यकालत्वादिति(10)। (10.Ms. C. adds here सव्येतरविषाणयोरिव।) अस्योत्तरम्। न हेतुतः साध्यसिद्धेः प्रवृत्त्यादिविरोधः सूत्रार्थः। प्रतिषेधानुपपत्तिश्च त्रैकाल्यासिद्धेः स्ववचनेनैव प्रतिषेधासिद्धौ हेतुसिद्धिरिति सूत्रार्थः।**

** एकधर्म्मोपपत्तेरविशेषे सर्व्वाविशेषप्रसङ्गात् सद्भावोपपत्तेरविशेषसमः। यदि घटशब्दयोरेकस्य कार्य्यत्वस्योपपत्तेरनित्यत्वेनाविशेष इष्यते। सर्व्वभावानां तर्हि सद्भावोपपत्तेरविशेषः प्रसज्येत। तत्रेदमुच्यते। सर्वथा विशेषे प्रत्यक्षादिविरोधः। अनित्यत्वेनाविशेषे अनुमानागमविरोधः। केनचिदविशेषे प्रमेयत्वादिना सिद्धसाधनमिति।**

** निर्दिष्टकारणाभावेऽप्युपलम्भादुपलब्धिसमः। पृथिव्यादिषु कार्य्यत्वसिद्धये निर्दिष्टस्य सावयवत्वस्याभावेऽपि बुद्ध्यादौ कार्य्यत्वमुपलब्धमिति। (11)सपक्षैकदेशस्यापि(11.Ms. C. adds here अत्रोत्तरम् ।) धूमादेर्गमकत्वदर्शनादप्रतिषेधः। कथं तर्हि बुद्ध्यादेः कार्य्यत्वसिद्धिरित्यत आह। कारणान्तरादपि तद्धर्म्मोपपत्तेरप्रतिषेधः। प्रमाणान्तरादपि कार्यत्वसिद्धेरित्यर्थः।**

** प्रमाणञ्चानुपलब्धिकारणेष्वसत्मु प्रागूर्द्धञ्चानुपलम्भात् घटादिवत्। तदनुपलब्धेरनुपलम्भादभावसिद्धौ तद्विपरीतोपलब्ध्युपपत्तेरनुपलब्धिसमः। तस्य बुद्ध्यादेः कार्य्यत्वस्यानुपलब्धेरनुपलम्भादभावसिद्धौ तद्विपरीतोपलब्ध्युपपत्तेः। प्रागूर्द्धमपि सद्भावः सेत्स्यतीत्यभिप्रायः। (12) (12.Ms. C. adds here अत्रोत्तरम्।) अनुपलम्भात्मकत्वादनुपलब्धेरहेतुः। नास्तीतिज्ञानमनुपलब्धिः। सा च तत्स्वभावतया प्रत्यात्मकसंवेद्या। तदनुपलब्धिरसिद्धेत्यभिप्रायः।**

** नित्यमनित्यभावादनित्येनित्यत्वोपपत्तेर्नित्यसमः। अनित्यत्वधर्म्मस्य नित्यं सर्व्वदा सद्भावे धर्म्मिणः शब्दस्य सर्व्वदा सद्भावः। अथानित्यत्वं सर्व्वदा नास्ति तथाप्यनित्यत्वाभावान्नित्य इति। अनित्यत्वस्य सर्व्वदाभ्युपगमान्नित्यत्वविरोधः। अनभ्युपगमे चासिद्धो हेतुः। प्रध्वंसश्चानित्यत्वम्। न च तस्मिन् सति शब्दसद्भाव इति। एतेनान्यत्वस्यात्मनोऽनन्यत्वादन्यत्वन्नास्तीत्यादीन्यसदुत्तराणि प्रत्युक्त्वानि । निमित्तान्तरात् संज्ञान्तरे योज्यमानेऽप्यर्थे तथा भावस्य निराकर्तुमशक्यत्वात्। आनन्त्यात् सर्व्वाणि जात्युत्तराण्युदाहर्तुं न शक्यन्ते। सूत्राणामप्युदाहरणार्थत्वादिति। उक्ता जातिभेदाः।**

** अथेदानीं निग्रहस्थानान्युच्यन्ते। तान्यपि विप्रतिपत्त्यप्रतिपत्त्योर्विकल्पानन्त्यादसंख्यातानीत्यतः सङ्घेपतो व्युत्पाद्यन्ते। (13)(13.The portion bracketed is omitted in ms. C.) \[तथाच सूत्रम्। प्रतिज्ञाहानिः प्रतिज्ञान्तरमित्यादि हेत्वाभासाश्चेत्यन्तम्\]। साध्ये प्रतिदृष्टान्तधर्म्माभ्यनुज्ञा प्रतिज्ञाहानिः। यदि कृतकत्वादनित्यः शब्द इष्यते तर्हि नित्याकाशवदमूर्तत्वान्नित्यः किं नेष्यन्ते। एवं प्रतिवादिनोक्ते वाद्याह। भवतु किं नो बाध्यते। तस्य नित्यत्वाभ्युपगमेनानित्यत्वप्रतिज्ञा हीयत इत्यतः प्रतिज्ञाहानिर्नाम निग्रहस्थानं भवति।**

** (14) (14.Ms. C. reads प्रतिज्ञातार्थप्रतिषेधे धर्म्मविकल्पात्तदर्थनिर्द्देशः प्रतिज्ञान्तरम्। सर्व्वमनित्यं सत्त्वादित्यत्र दृष्टान्ताभावेन प्रतिज्ञातार्थस्य प्रतिषेधः। instead of the portion bracketed.) \[प्रतिज्ञातार्थप्रतिषेधेऽप्युत्पन्ने\] धर्म्मो विवादास्पदीभूतत्वलक्षणस्तस्य विकल्पः। प्रतिज्ञातार्थविशेषणत्वेन योजनं तदर्थ इति प्रतिषेधनिवृत्त्यर्थः। यथा मशकार्थोऽयं धूम इति निर्देशः। विवादास्पदीभूतं सर्व्वमनित्यमित्येतत्प्रतिज्ञान्तरं निग्रहस्थानम्। हेत्वन्तरवदिति।**

** प्रतिज्ञाहेत्वोर्विरोधः प्रतिज्ञाविरोधः। यथा गुणव्यतिरिक्तं द्रव्यं भेदेनानुपलम्भादिति।**

** पक्षप्रतिषेधे प्रतिज्ञार्थापनयनं प्रतिज्ञासन्न्यासः। यथानुष्णोऽयमग्निरित्यस्य प्रतिषेधे वाद्याह। सम्पश्यध्वमहो मध्यस्थाः साक्षिणो नाहमनुष्णमग्निं ब्रवीमीत्यनुक्तोपालम्भोऽयमित्येतत्प्रतिज्ञासन्न्यासलक्षणं निग्रहस्थानमिति।**

** अविशेषोक्ते हेतौ प्रतिषिद्धे विशेषमिच्छतो हेत्वन्तरम्। यथा नित्या वेदाः अस्मर्यमाणकर्तृकत्वादित्यस्य जीर्णकूपारामादिभिरनैकान्तिकत्वेन प्रतिषेधे सम्प्रदायाविच्छेदे सतीति विशेषमिच्छतो हेत्वन्तरं (15) (15.Ms. C. reads here निग्रहस्थानम्।)पूर्व्वस्यासाधकस्योपादानात्।**

** प्रकृतादर्थादप्रतिसंबद्धार्थमर्थान्तरम्। यथा शब्दो नित्यः प्रमेयत्वादिति हेतुः। हेतुश्च हिनोतेर्द्धातोस्तुन् प्रत्यये कृते कृदन्तं पदमित्यादि प्रसक्तानुप्रसक्त्या प्रकृतार्थानुपयोगिशास्त्रान्तरमुपदिशतोऽर्थान्तरं निग्रहस्थानमिति।**

** वर्णक्रमनिर्देशवन्निरर्थकम्। यथा शब्दोऽनित्यः। कचटतपानां गजडदबत्वात्। झभघढधवदिति। परिषत्प्रतिवादिभ्यां त्रिरभिहितमपि अविज्ञातमविज्ञातार्थम्। यद्वाक्यं वादिना त्रिरभिहितमप्यप्रतीतप्रयोगादतिद्रुतोच्चारणादिना निमित्तेन परिषत्प्रतिवादिभ्यां न ज्ञायते तदज्ञानसंवरणायोक्तं निग्रहस्थानमिति। पौर्व्वापर्यायोगादप्रतिसम्बद्धार्थमपार्थकम्। यथा दशदाडिमानि षट् पूपाः कुण्डमजाजिनमित्येवमादि।**

** अवयवविपर्यासवचनमप्राप्तकालम्। प्रतिज्ञादीनामर्थवशात्क्रमस्तेषां विपर्य्ययेणाभिधानमप्राप्तकालं नाम निग्रहस्थानम्। हीनमन्यतमेनाप्यवयवेन न्यूनम्। साधनाभावेन साध्यस्यासिद्धेः(16)। (16.Ms. C. reads साध्यसिद्धेरयोगात्।)**

** हेतूदाहरणाधिकमधिकम्। एकेन कृतार्थत्वादितरानर्थक्यात्।**

** शब्दार्थयोः पुनर्वचनं पुनरुक्तम्। अन्यत्रानुवादात्। सार्थकं पुनरभिधानमनुवादः। तद्व्यतिरेकेण पुनरभिधानं पुनरुक्तम्। यथा नित्यः शब्दो नित्यः शब्द इति शब्दपुनरुक्तम्। नित्यो ध्वनिरविनाशी शब्द इत्यर्थपुनरुक्तम्। अर्थादापन्नस्य स्वशब्देन पुनर्वचनं पुनरुक्तम्। साधर्म्योदाहरणेऽभिहिते वैधर्म्योदाहरणमिति। कथं पुनस्तन्निग्रहस्थानम्। (17)कथावसानविरोधित्वादेकेन(17.Ms. C. reads कथावसानविरोधित्वादि तरानर्थक्यादिति।) कृतकत्वादितरानर्थक्यादिति।**

** विज्ञातार्थस्य परिषदा त्रिरभिहितस्याप्रत्युच्चारणमननुभाषणं प्रतिवादिनो निग्रहस्थानम्। अप्रत्युच्चारयन् किमाश्रयः परपक्षप्रतिषेधं कुर्यादिति। अविज्ञातार्थञ्चाज्ञानम्। यद्वाक्यं त्रिरबिहितमपि परिषदवगतार्थं प्रतिवादी प्रत्युच्चारयन्नपि नार्थतः सम्यगधिगच्छति, तदज्ञानं नाम प्रतिवादिनो निग्रहस्थानम्। कथामभ्युपगम्य तूष्णींभावः प्रतिभावादिप्रतिवादिनोर्निग्रहस्थानम्।**

** कार्य्यव्यासंगात् कथाविच्छेदो विक्षेपः। कथामभ्युपगम्य सभ्येषु मिलितेषु ब्रवीत्यद्य मे महत् प्रयोजनमस्ति तस्मिन्नवसिते पश्चात् (18) (18.Ms. B. reads करिष्यामीति।) कथयिष्यामीति कथाविच्छेदो विक्षेपः (19)। (19.Ms. C. omits the portion कथाविच्छेदो विक्षेपः।) स्वपक्षे दोषाभ्युपगमात्परपक्षे दोषप्रसङ्गो मतानुज्ञा। यः स्वपक्षे मनागपि दोषं न परिहरति केवलं परपक्षे दोषं प्रसञ्चयति। भवांश्चोर इत्युक्ते त्वमपि चोर इति तस्येदं निग्रहस्थानम्। स्वयं दोषाभ्युपगमात्परेणानुभ्युपगमादिति निग्रहं प्राप्तस्यानिग्रहः पर्य्यनुयोज्योपेक्षणम्। (20) (20.The portion bracketed is omitted in ms. C.) \[पर्य्यनुयोज्यो नाम निग्रहोपपत्त्या चोदनीयः। तस्योपेक्षणं निग्रहं प्राप्तोऽसीत्यननुयोगः। एतदुभाभ्यामनुक्तया परिषदा वक्तव्यम्।\]**

** अनिग्रहस्थाने निग्रहस्थानाभियोगो निरनुयोज्यानुयोगः(21)। (21.Ms. C. adds here निग्रहस्थानम्।) यथा सावयवत्वेन पृथिव्यादेः कार्य्यत्वसिद्धौ परो ब्रूते यावद्प्रयोजकोऽयं हेत्वाभास इति। तस्येदं निग्रहस्थानम्।**

** सिद्धान्तमभ्युपेत्यानियमात्कथाप्रसङ्गोऽपसिद्धान्तः। यथा मीमांसामभ्युपेत्य कश्चिदग्निहोत्रं स्वर्गसाधनमित्याह। कथं पुनरग्निहोत्रक्रिया ध्वस्ता सती स्वर्गसाधिका भवतीत्यनुयुक्तः प्राह। तया क्रियया आराधितः परमेश्वरः फलं ददाति। राजादिवत्। तस्येश्वराभ्युपगमादपसिद्धान्तो नाम निग्रहस्थानम्।**

** प्रतिज्ञातार्थविपर्य्ययस्तु प्रतिज्ञाहानिर्नापसिद्धान्तः। हेत्वाभासाश्च यथोक्ताः हेत्वाभासलक्षणेनैव यथोक्तेन लक्षिताः। हेत्वाभासा निग्रहस्थानानीत्यर्थः। एतेन दुर्वचनकपोलवादित्रादीनां साधनानुपयोगित्वेन निग्रहस्थानत्वं वेदितव्यम्। नियमकथायान्त्वपशब्दादीनामपीति॥**

** इति \[श्रीभासर्वज्ञविरचिते न्यायसारे\](22) (22.Ms. A omits the portion bracketed.) अनुमानपरिच्छेदः॥**

** ----- \*\*\*\*\* -----**

**\`**





** आगमपरिच्छेदः।**

** **



** अवसितमनुमानमागमस्येदानी लक्षणमेवोच्यते। समयबलेन सम्यक्‌परोक्षानुभवसाधनमागमः। स द्विविधः। दृष्टादृष्टार्थभेदात्। तत्र दृष्टार्थानां वाक्यानां प्रायेण प्रवृत्तिसामर्थ्यात्प्रामाण्यमवगम्यते। अदृष्टार्थानां पुनराप्तोक्तत्वेनेति। कथं पुत्रकामो यजेतेत्यादिवाक्यानां प्रवृत्तिसामर्थ्यात्प्रामाण्यमनुमाय तत्प्रणेतुरतीन्द्रियार्थदर्शित्वेन परमाप्तत्वमवधार्य्य तत्प्रणीतानां वाक्यानामप्रामाण्ये कारणाभावात्प्रामाण्यमनुमीयते। न नित्यत्वेन। वाक्यानां नित्यत्वे प्रमाणाभावात्। अनित्यत्वेन पुनर्वाच्यत्वाद्यनेकमनुमानम्। सर्वदोपलब्ध्यनुपलब्धिप्रसङ्गश्च। विपर्ययानियामकाभावात्। अभिव्यञ्जकाभावादनुपलब्धिरिति चेत्। न। तदनिर्देशात्। वायुसंयोगविभागाविति चेत्। न। सर्वशब्दानां युगपद्ग्रहणप्रसङ्गात्।**

** कथं श्रोत्रं तावत्समानेन्द्रियग्राह्यसमानदेशसमानधर्म्मापन्नार्थानां ग्रहणाय प्रतिनियतसंस्कारसंस्कार्यं न भवति। इन्द्रियत्वाच्चक्षुर्वत्। शब्दा वा प्रतिनियतसंस्कारसंस्कार्या न भवन्ति। समानेन्द्रियग्राह्यसमानधर्मापन्नत्वे सति युगपदिन्द्रियसंबद्धत्वात्। घटादिवत्। उत्पत्तिपक्षेऽप्ययं समानो दोष इति चेत्। न। मृत्पिण्डप्रदीपदृष्टान्ताभ्यां संस्कारव्यञ्जक वैधर्म्मसिद्धेरित्यलमलमतिप्रसङ्गेन। एवमेतानि त्रीण्येव प्रमाणानि।**

** एष्वेवोपमानार्थापत्तिसम्भवाभावैतिह्यादीनामन्तर्भावः। तत्र गौरिव गवय इत्युपमानं शब्देऽन्तर्भूतम्। अनेन सदृशी मदीया गौरित्युपमानमिति चेन्न। तस्य स्मृतित्वात्। पूर्वमेव हि सादृश्यविशिष्ट उपलब्धो गोपिण्डः। कस्मात् उपलब्धियोग्यत्वात्। अयोग्यत्वे वा न कदाचिदुपलभ्येतादृष्टवत्। निर्विकल्पकेन प्रत्यक्षेण पूर्वं सादृश्यमुपलब्धम्। तेन तदुपलब्ध्यभिमानो न भवति। निर्विकल्पकोपलम्भेऽपि संस्कारसहकारिसामर्थ्यादभावादिषु सविकल्पका स्मृतिदृष्टेति। संज्ञासंज्ञिसंबद्धप्रतिपत्तिराप्तवचनकार्य्या। तथा प्रश्रोत्तराभिधानादन्यप्रमाणनिर्देशाच्च। अस्य गवयशब्दः संज्ञेति प्रतिपत्तावुपमानसिद्धिः। तथा शब्दाश्च श्रावणादिति चेत्। एवं तर्हि गौरयमित्येवं सङ्केतेऽस्य गोशब्दः संज्ञेति प्रतिपत्तौ प्रमाणान्तरं वाच्यम्। समानन्यायत्वात् गोपिण्डान्तरेऽपि सङ्केतग्रहणे प्रमाणान्तराभिधानप्रसङ्ग इति। तथा शब्दानभिधानेऽपि प्रतिपादकप्रतिपत्रोरेवमेवाभिप्रायः। ईदृशस्य सर्वस्य गोशब्दः संज्ञेति सामर्थ्यादेवं प्रतिपत्तिरिति चेत् समानमेतदत्रापि गोसदृशो गवय इति शब्दादुभयोरेवमेवाभिप्रायो गोसदृशार्थस्य गवयशब्दः संज्ञेति सामर्थ्यादेवं प्रतिपत्तिः। न च प्रत्यक्षएवार्थे संज्ञासंज्ञिसंबन्धप्रतीतिदर्शनात् सूत्रविरोध इति चेत्। न। प्रमाणनिग्रहस्थानाभ्यां दृष्टान्तहेत्वाभासादीनामिव प्रयोजनवशेन पृथग्विधानात्।**

** तर्हि प्रयोजनं वाच्यम्। उच्यते। शब्दप्रामाण्यसमर्थनं प्रयोजनम्। कथं केचिदाहुः प्रत्यक्षानुमानविषयत्वे शब्दस्यानुवादकत्वम्। तदविषयत्वे संबन्धाग्रहणादवाचकत्वम्। पदार्थस्याप्रसिद्धत्वान्न पदेन संबन्धग्रहणमितरेतराश्रयत्वात्। वाक्यार्थस्तु प्रसिद्धानां पदार्थानामन्वयमात्रमिति। (1) (1.The portion bracketed is omitted in ms C.) \[वाक्यं तु पदानामन्वयमात्रमिति\]। तन्निराकरणार्थमुपमानं निदर्शनार्थत्वेन पृथगुक्तम्।**

** यथा कार्य्यार्थिनोऽप्रसिद्धगवयस्य प्रसिद्धगोसादृश्यमुपादायोपमानाख्येन वाच्येन संज्ञासंज्ञिसंबन्धप्रतिपत्तिः क्रियते। तथा किञ्चिन्निमित्तमुपादाय शक्रादिपदपदार्थयोरपीति। तस्मादन्यार्थत्वान्न सूत्रविरोधः। परीक्षात्वर्थापत्तिवत्प्रमाणस्य सतः प्रमाणेष्वन्तर्भावज्ञापनार्थम्। अन्तर्भावस्त्वनुमानएवास्य निराकृतो नागमे। चतुष्ट्वाभिधानं सूत्रेषु पञ्चत्वादिनिराकरणार्थं न त्रित्वप्रतिषेधार्थम्। प्रमाणसिद्धत्वादन्तर्भावस्य। त्रित्वानभिधानादयुक्तमिति चेन्नास्य सूत्रकारस्यैवं स्वभावात्। यत् स्वसिद्धान्तमपि क्वचिन्नाभिधत्ते। यथा कृत्स्नैकदेशविकल्पादिना अवयविनिराकरणे शिष्याणामूहातिशययुक्तानामेवात्राधिकार इति ज्ञापनार्थम्। तस्मादुपमानं शब्देऽन्तर्भूतम्।**

** अर्थापत्तेरप्यनुमान एवान्तर्भावोऽविनाभावबलेनार्घप्रतिपत्तिसाधनत्वात्। अन्यथा नोपपद्यत इत्युक्ते सत्येवोपपद्यत इति लभ्यते। अयमेवाविनाभाव इति। यत्र सामान्याकारेणाप्यन्वयग्रहणं नास्ति यथा मुख्यकारणत्वाप्रतिबद्धशक्त्योस्तत्रार्थापत्तिः पृथक् प्रमाणमिति चेन्न। तत्रापि केवलव्यतिरेक्यनुमानाव्यतिरेकात्। केवलव्यतिरेक्यर्थापत्तिरिति संज्ञाभेदमात्रम्। अन्वयाभावान्नैतदनुमानमिति चेन्न। केवलान्वयिनो व्यतिरेकाभावेन प्रमाणान्तरप्रसङ्गात्। अपिच। प्रत्यक्षादिभेदानां केनचिद्वैधर्म्येण प्रमाणान्तरत्वप्रसङ्गस्तस्मादविनाभावबलेनार्थप्रतिपादकत्वाविशेषादर्थापत्तिरनुमानमिति स्पष्टम्।**

** अल्पसंख्याविषयत्वे सति बहुत्वसंख्याविषयत्वस्य सर्वत्रोपलब्धत्वान्नानुमानात् सम्भवो भिद्यते। अभावस्य त्रिष्वपि यथासम्भवमन्तर्भावः। तथाहि। कौरव्याद्यभावप्रतिपत्तिरागमात्। आत्मादिषु रूपाद्यभावप्रतिपत्तिरनुमानात्। भूतलादिषु घटाद्यभावप्रतिपत्तिः प्रत्यक्षादिन्द्रियव्यापारभावभावित्वात्। अन्यत्र तद्भावभावित्वं पर्य्यवसितमिति चेन्न। रूपादिष्विव बाधकाभावात्। संबन्धाभावो बाधक इति चेन्न। स्वपरपक्षयोरसिद्धत्वात्। स्वपक्षे तावद्रूपादिष्विवापरोक्षानुभवकार्य्यानुमेयो योग्यताख्यः संबन्धः। परपक्षेऽपि संयुक्तविशेषणविशेष्यभावादिरिति। संयोगसमवायरहितस्य विशेषणविशेष्यभावानुपपत्तिरिति चेन्न। विशइष्टप्रत्ययवशेन तत्मिद्धेरिति। अनिर्द्दिष्टप्रवक्तृकं प्रवादपारंपर्यमैतिह्यमागमेऽन्तर्भूतम्। यथेह वटे यक्षः प्रतिवसतीति।**

** प्रयत्नजनिता शरीरतदवयवक्रिया चेष्टा। सा त्वनाद्यशास्त्रादिप्रसिद्धसमयबलेन पुरुषाभिप्रायमर्थविशेषं गमयतीति नागमाद्धिद्यते। लिप्यक्षरादर्थप्रतिपत्तिवदिति। तदेवं व्यवस्थितम्। एवमेतानि त्रीण्येव प्रमाणानि।**

** किं पुनरेभिः प्रमाणैः प्रमातव्यमिति। उच्यते। प्रमेयम्। किं लक्षणम्। यद्विषयं ज्ञानमन्यज्ञानानुपयोगित्वेन निःश्रेयसाङ्गं भवति तत्प्रमेयम्। तदेव तत्त्वतो ज्ञातव्यम्। सर्वदा भावयितव्यञ्च। नच कीटसंख्यादि तद्ज्ञानस्यानुपयोगित्वात्। तच्चतुर्विधम्। हेयं तस्य निर्वर्त्तकं हानमात्यन्तिकं तस्योपाय इति।**

** तत्र हेयं दुःखमनागतमेकविंशतिप्रकारम्। शरीरं षड़िन्द्रियाणि षड़्बुद्धयः मुखं दुःखं चेति। तत्र शरीरं दुःखायतनत्वाद्दुःखं इन्द्रियाणि विषया बुद्धयश्च तत्माधनभावात् सुखमपि दुःखानुषङ्गाद्दुःखम्। दुःखन्तु बाधापीड़ासन्तापात्मकं मुख्यतयैवेति। तस्य निर्वर्त्तकमसाधारणकारणम्। अविद्यातृष्णे धर्माधर्मौ चेति सम्यगध्यात्मविद्भिः प्रदर्शितार्थे।**

** विपरीतज्ञानमविद्या सह संस्कारेणेति। पुनर्भवप्रार्थना तृष्णा। सुखदुःखयोरसाधारणौ हेतू धर्म्माधर्म्माविति च। हानं दुःखविच्छेदः। आत्यन्तिकमिति न कदाचित्कथञ्चित् दुःखसंबन्ध इत्यर्थः। तस्योपायस्तत्त्वज्ञानमात्मविषयम्।**

** तथाचोक्तम्। आत्मा वारे द्रष्टव्यः श्रोतव्यो मन्तव्यो निदिध्यासितव्यश्चेति।**

** श्रोतव्यः श्रुतिवाक्येभ्यो मन्तव्यश्चोपपत्तिभिः।**

** मत्वा च सततं ध्येय एते दर्शनहेतवः॥**

** तरति शोकमात्मविदिति।**

** स च द्विविधः। परश्चापरश्चेति। तथाचोक्तम्। "द्वे ब्रह्मणी वेदितव्ये परं चापरं चेति"। तत्रैश्वर्य्यादिविशिष्टः संसारधर्म्मैरीषदप्यसंसृष्टः परो भगवान्महेश्वरः सर्वज्ञः सकलजगद्विधाता। स कथं ज्ञातव्यः। अनुमानादागमाच्च। तथाहि विवादाध्यासितमुपलब्धिमत्कारणपूर्व्वकं अभूत्वाभावित्वाद्वस्त्रादिवदिति सामान्यव्याप्तेरनवद्यत्वेन निराकर्त्तृमशक्यत्वात्तत्मामान्यसिद्धौ पारिशेष्यात्कार्य्यत्वाच्च कर्त्तृविशेषसिद्धिश्चित्रादिकार्य्यविशेषात्कर्त्तृविशेषसिद्धिवत्। एको रुद्रो न द्वितीयोऽथ तस्थे सूर्य्य इव इमांल्लोकानीशते ईशनीभिरित्यागमाच्चेति। संसारफलोपभोक्तानन्तो जीवोऽपरः।**

** स खलु बुद्ध्यादिगुणानामाश्रयभूतोऽनुमातव्यः। न हि कार्य्यमनाधारं किञ्चिदुपलब्धमिति। न चेन्द्रियाणामाश्रयत्वं युक्तमुपहतेन्द्रियस्य विषयस्मरणायोगात्। अन्यानुभूतेऽर्थेऽन्यस्य स्मरणायोगात्। अतएव शरीरस्यापि बालकौमारादिभेदेन भिन्नत्वान्न स्मरणमेतेन पूर्व्वबुद्ध्यनुभूतेऽर्थे उत्तरबुद्धेः कार्य्यकारणाभावात् स्मरणमपास्तम्। अन्यत्वाविशेषादिति। कार्पारक्ततावदिति चेन्न। साधनदूषणासम्भवात्। अन्वयाद्यभावान्न साधनत्वमसिद्धत्वाद्यनुद्भावनान्न दूषणम्।**

** न च कार्पासेऽपि निरन्वयविनाशोत्पादे रक्ततोपपद्यते कार्पासान्तरवदिति। एतेनैव क्षणिकत्वमपास्तम्। प्रत्यभिज्ञानाख्येन प्रत्यक्षेण स्फटिकादिष्वक्षणिकत्वं गृह्यते। प्रदीपादिष्विव भ्रान्तमिति चेत्। न। एकत्र बाध्यत्वेन भ्रान्तत्वे सर्वत्र भ्रान्तत्वकल्पनायामतिप्रसङ्गादनभ्युपगमाच्च। सादृश्यस्य क्षणिकत्वे भ्रान्तिबीजाभाव इति।**

** तत्मिद्धमेतच्छरीरादिव्यतिरिक्त आत्मा नित्यो व्यापक इति। नित्यत्वं कुत इति चेदनादित्वात्। तदेव कथम्। जातमात्रे जन्मान्तरानुभवसूचक्समरणलिङ्गस्य हर्षभयशोकमोहस्तन्यादेरुपलम्भात्। धर्म्मादेराश्रयसंयोगापेक्षस्य गुरुत्वादिवदाश्रयान्तरे वाय्वादौ क्रियाकर्त्तृत्वात्। अणिमाद्युपेतस्य युगपदनेकशरीराधिष्ठातृत्वाद्व्यापकत्वसिद्धिः। तथाचोक्तम्।**

** आत्मनो वै शरीराणि बहूनि मनुजेश्वर।**

** प्राप्य योगबलं कुर्य्यात् तैश्च कृत्स्नां महीं चरेत्॥**

** भुञ्जीत विषयान् कैश्चित्कैश्चिदुग्रं तपश्चरेत्।**

** संहरेच्च पुनस्तानि सूर्य्यस्तेजोगणानिव॥**

**तदेवमपरात्मतत्त्वज्ञानं परलोकसद्भावेन परलोकप्रवृत्त्युपयोगित्वादधर्म्मक्षयहेतुत्वाच्च निःश्रेयसाङ्गमिति।**

** आत्मतत्त्वज्ञानं तदुपासनाङ्गत्वेनापवर्गसाधनम्। स चोपासनविधिः क्लेशकर्म्मक्षयसमाधिलाभार्थमनुष्ठानम्। तथाचोक्तम्। तपःस्वाध्यायेश्वरप्रणिधानादिक्रियायोगः क्लेशतनूकरणार्थं समाधिलाभश्चेति। तत्रोन्मादकामादिव्यपोहार्थमाध्यात्मिकादिदुःखसहिष्णुत्वन्तपः। प्रशान्तमन्त्रस्येश्वरवाचिनोऽभ्यासः स्वाध्यायः। परमेश्वरतत्त्वस्य प्रबन्धेनानुचिन्तनमीश्वरप्रणिधानम्। (2) (2. Ms. C. reads:---अनुचिन्तनं पर्य्यालोचनं प्रणिधानम् ईश्वरस्य।) समासतो रागद्वेषमोहाः क्लेशाः समाधिप्रत्यनीकाः संसारापत्तिद्वारेण क्लेशहेतुत्वात्। इति॥**

** तथा यमनियमासनप्राणायामप्रत्याहारधारणाध्यानसमाधयोऽष्टाङ्गानि। तत्र देशकालव्यवस्थाभिरभिनियता बुद्धिशुद्धिहेतवो यमाः। अहिंसासत्यमस्तेयादयो देशकालव्यवस्थापेक्षिणः पुण्यहेतवः क्रियाविशेषा नियमाः देवताप्रदक्षिणसन्ध्योपासनजपादय इति। योगकर्म्मविरोधिक्लेशजयार्थं करणबन्ध आसनम्। पद्मकस्वस्तिकादि। कौष्ठस्य वायोर्गतिविच्छेदः प्राणायामो रेचकपूरककुम्भकप्रकारः। स च शनैर्जेतव्यो वनगजेन्द्रवत्। समाधिप्रत्यनीकार्थेभ्यः समन्ताच्चेतसो व्यावर्त्तनं प्रत्याहारः। चित्तस्य देशबन्धो (3) (3.C. reads देशसम्बन्धो।) धारणा। तत्रैकतानता ध्यानम्। तदेवार्थमात्रनिर्भासं स्वरूपशून्यमिव समाधिः। ध्यानोत्कर्षात् निर्वाताचलप्रदीपावस्थानमिवैकत्र चेतसो व्यवस्थानं समाधिरभिधीयते।**

** एवमेतानि योगाङ्गानि मुमुक्षुभिः सर्वेषु ब्रह्मादिस्थानेष्वनेकप्रकारदुःखभावनयानभिरतिसज्ञितं परं वैराग्यं महेश्वरे च परां भक्तिमाश्रित्यात्यन्ताभियोगेन सेवितव्यानि। ततोऽचिरेणैव कालेन भगवन्तमनौपम्यस्वभावं शिवमवितथं प्रत्यक्षतः पश्यति। तं दृष्ट्वा निरतिशयं श्रेयः प्राप्नोति। तथाचोक्तम्।**

** यदा चर्मवदाकाशं वेष्टयिष्यन्ति मानवाः।**

** तदा शिवमयं ज्ञात्वा (4) (4. Ms. C. reads:---विज्ञाय।) दुःखस्यान्तो भविष्यति॥ तमेव विदित्वातिमृत्युमेतीत्यादि च । तस्माच्छिव दर्शनान्मोक्ष इति।**

** कः पुनरयं मोक्ष इति। एके तावद्वर्णयन्ति। समस्तगुणोच्छेदे संहारावस्थायामाकाशवदात्मनोऽत्यन्तावस्थानं मोक्ष इति। कस्मात् सुखदुःखयोरविनाभावित्वाद्विवेकहानानुपपत्तेः। न च मुखार्थे च प्रेक्षावतां प्रवृत्तिः कण्टकादिपरिदुःखपरिहानार्थत्वेनापि प्रवृत्तेरुपलम्भात्। इति मोहावस्थामूर्च्छाद्यवस्थावदत्र विवेकिनां प्रवृत्तिर्नेत्याहुः।**

** अन्ये दुःखे सति सुखोपभोगस्यासम्भवात् कण्टकादिदुःखपरिहारोऽपि सुखोपभोग एवेत्यन्तसमो दृष्टान्तः। कुतो मुक्तस्य सुखोपभोग इति चेत्। आगमात्। उक्तं हि।**

** सुखमात्यन्तिकं यत्तद्बुद्धिग्राह्यमतीन्द्रियम्।**

** तञ्च मोक्षं विजानीयात् दुष्प्रापमकृतात्मभिः॥**

**तथा आनन्दं ब्रह्मणो रूपं तच्च मोक्षेऽभिलक्ष्यते। विज्ञानमानन्दं ब्रह्मेति।**

** मुख्यार्थे बाधकाभावान्नोपचारकल्पनान्यथासुखसंवेदनयोर्नित्यत्वात् मुक्तसंसारावस्थयोरविशेषप्रसङ्गः। इति चेन्न। न चक्षुर्घटयोः कुड्यादेरिव सुखसंवेदनयोः सम्बन्धो भवतीत्यतो नाविशेष्यः। तस्य कृतकत्वेन कदाचिन्नाशप्रसङ्ग इति चेन्न। न प्रध्वंसोऽनैकान्त्यात्। वस्तुतत्त्वे सतीति चेन्न। द्रव्यादिष्वनन्तर्भावे तदसिद्धत्वात्। अन्तर्भावे समवायादिभिः सह तत्संवेदनसम्बन्धो न स्यात्।**

** अदृष्टादिवशात् कर्म्म कारकं विषयः तज्जनितं ज्ञानं विषयीति चेत् न। ईश्वरज्ञानस्य नित्यार्थैः सह सम्बन्धाभावप्रसङ्गात्। तस्मात् कृतकत्वेऽपि सुखसंवेदनसम्बन्धस्य विनाशकारणत्वाभावान्नित्यत्वं स्थितम्। तत्सिद्धमेतत् नित्यसंवेद्यम्। अनेन सुखेन विशिष्टा आत्यन्तिकी दुःखनिवृत्तिः पुरुषस्य मोक्ष इति। (5) (5.Ms. C. adds here:-- जिताः समुद्रा गुरुभिर्मदीयैः रत्नं ददद्भिस्त्रिदशैरलभ्यम्।**

** प्रहीयमाणं सततं द्विजेभ्यः प्रवर्द्धते चैव करोति मुक्तम्॥**

** आचार्य्यसारभ्य मयापि लब्धं तन्न्यायरत्नं स्वपरोपकारि।**

** उत्सर्गितं स्वल्पपदैर्निबध्य संसारमुक्त्यै खलु सज्जनानाम्॥)**

**     इति श्रीभासर्वज्ञविरचिते न्यायसारे**

** आगमपरिच्छेदः।**

**  समाप्तोऽयं न्यायसारः।**

**   शुभमस्तु।**

** ----- \*\*\*\*\* -----**







</div>

<div id="alert" class="alert alert-danger text-center" style="display: none;">

![](include/loader.gif) **Please Wait....**

</div>

<div id="complete" class="alert alert-success text-center" style="display: block;">

**End Of Book**

</div>

</div>

</div>

</div>

</div>

\]
