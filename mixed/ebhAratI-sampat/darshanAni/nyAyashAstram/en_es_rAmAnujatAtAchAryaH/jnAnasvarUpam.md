+++
title = "ज्ञानस्वरूपम्"
author = "एन् एस् रामानुजताताचार्यः"
domain = "दर्शनानि"
sub-domain = "न्यायशास्त्रम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-4105"
source_url = "https://www.ebharatisampat.in/readbook3.php?bookid=MDEzMjQxNTc1NDYwNDkz&pageno=MjI0MjQyNjk5NTk="

+++
[[ज्ञानस्वरूपम्	Source: [EB](https://www.ebharatisampat.in/readbook3.php?bookid=MDEzMjQxNTc1NDYwNDkz&pageno=MjI0MjQyNjk5NTk=)]]

\[





 ज्ञानस्वरूपं

,

विषयता---प्रकारता----विशेष्यता-संसर्गतादिस्वरूपं च

 प्रे. रामानुजताताचार्यः-----पाण्डिचेरि

 न्यायसूत्रे प्रथमाध्याये---





\`

बुद्धिरुपलब्धिर्ज्ञानमित्यनर्थान्तरम्" (न्या.सू.1-1-15) इति पर्यायशब्दः पठिताः। तत्र भाष्ये अचेतनस्य करणस्य बुर्द्धर्ज्ञानं वृत्तिः

,

चेतनस्याकर्तुरुलब्धिरिति मतनिराकरणपरमिदं सूत्रम्। नाचेतनस्य करणस्य बुद्धेः ज्ञानं भवितुमर्हति

,

तर्हि तच्चेतनं स्यात्। ज्ञानवत एव चेतनत्वात् इति प्रत्यपादि। अनेन ज्ञानं न करणरूपबुद्धेः गुणः

,

अपि तु कर्तुरात्मनो गुण इत्येतावन्मात्रं सिध्यति।

 न्यायदर्शन एव तृतीयाध्यायद्वितीयाह्निके बुद्धिपरीक्षाप्रकरणे बुद्धेरनित्यत्वमात्मगुणत्वं च सयुक्तिकं समर्थितम्। तथा हि---



\`

कर्माकाशसाधर्म्यात् संशयः

' (

न्या.सू.3-2-1) अनित्ये कर्मणि नित्ये आकाशे च योऽस्पर्शत्वाख्यः समानधर्मः स बुद्धावुपलभ्यते। अतो बुद्धिर्नित्या अनित्या वेति संशयः। तत्र सांख्यमतेन नित्यत्वं पूर्वपक्षीकृत्य

\`

ज्ञास्यामि

,

जानामि

,

अज्ञासिषम्" इति कालत्रयसम्बन्धः उपजनापायावन्तरेणानुपपद्यमानः अनित्यत्वमवगमयतीति अनित्यत्वमेव बुद्धेः इति सिद्धान्तितम्। ततः---



\`

नेन्द्रियार्थयोस्तद्विनाशेऽपि ज्ञानावस्थानात्

' (

न्या.सू.3-2-19)

 बुद्धिः नेन्द्रियस्य न वा अर्थस्य गुणः। तन्नाशेऽपि ज्ञानस्य स्मरणस्य अवस्थानात् उत्पत्तेः। न ह्यनुभवितुरभावे स्मरणमुपपद्यते

,

अतिप्रसङ्गात्।

 " युगपत् ज्ञेयानुपलब्धेश्च न मानसः" (न्या.सू.3-2-20)

 युगपत् ज्ञानानुपलब्ध्या करणत्वेन सिद्धस्य मनसः न ज्ञानकर्तृत्वम्

,

धर्मिग्राहकमानेन करणत्वेनैव सिद्धेः।

 वस्तुतो युगपत् ज्ञेयानुपलब्धेः इत्यनेन मनसोऽणुत्वं सूचितम्। तथा च तद्गतसुखाद्यप्रत्यक्षता स्यात्। एवं कायव्यूहे तत्तद्देहावच्छेदेन ज्ञानादिकं न स्यादिति। अतः आत्मन एव बुद्धिर्गुणः इति साधितम्। ततः

 " अनित्यत्वग्रहात् बुद्धेः बुद्ध्यन्तराद्विनाशः शब्दवात्" (न्या.सू.3-2-25)

 बुद्धेः उत्पादविनाशयोरानुभविकत्वात् तत्कारणे कल्पनीये आत्ममनोयोगादेरुत्पादकत्वम्

,

अनन्तरोत्पन्नबुद्धेः संस्कारादेर्वा नाशकत्वं कल्प्यते। चरमबुद्धेस्तु अदृष्टनाशात् कालाद्वानाशः। बुद्धेर्बुद्ध्यन्तरनाश्यत्वेऽनुरूपं दृष्टान्तमाहशब्दवदिति। शब्दस्य यथा शब्दान्तरान्नाशः चरमशब्दस्य निमित्तनाशान्नाशः तथा बुद्धेरपीति भावः।

 बुद्धेः बुद्ध्यन्तराद्विनाश उक्तः

,

स च तृतीयक्षणवृत्तिध्वसप्रतियोगित्वसिद्धौ स्यात्। अतो बुद्धेः उत्पन्नापवर्गित्वं व्युत्पादनीयम्। तत्र सिद्धान्तसूत्रम्----



\`

कर्मानवस्थायित्वग्रहणात्

' (

न्या.सू.3-2-45)

 क्षिप्तस्य इष्वादेः कर्मधाराया अनवस्थायिन्याः प्रत्यक्षधारापि वाच्या। न चाद्यबुद्धेः उत्तरग्रहकत्वम्

,

विरम्य व्यापराभावात्। पूर्वपूर्वस्य च परतः परतोऽननुभवात् विनाशसिद्धौ आश्रयनाशादेरभावात् विरोधिगुणस्यैव नाशकत्वमिति। कर्मवत् बुद्धेः अनवस्तायित्वग्रहणात् इति वा अर्थः। तत्र शङ्कते---

 " अव्यक्तग्रहणमनवस्थायित्वात् विद्युत्सम्पाते रूपाव्यक्तग्रहणवत्"

 (न्या.सू.3-2-47)

 बुद्धिर्यदि आशुविनाशिनी स्यात् योग्याशेषविशेषधर्मविशिष्टधर्मिग्राहिणी न स्यात्

,

विद्युत्सम्पातकालीनवस्तुग्रहणवत्। न चैवम्

,

तस्मान्न तथेत्पर्थः। समाधत्ते---

 " प्रदीपार्चिस्सन्तत्यभिव्यक्तग्रहणवत् तद्ग्रहणम्" (न्य.सू.3-2-49)

 यथा प्रदीपार्चियां सन्तन्यमानानामनवस्थायित्वेऽपि अभिव्यक्तग्रहणं तथान्यत्रापि स्यात्। विद्युत्सम्पातस्थले या बुद्धिः उत्पन्ना सा स्वविषये व्यक्तैवेति भावः।

 एतावता बुद्धिः क्षणद्वयावस्थायिनी

,

प्रथमक्षणोत्पन्ना बुद्धिः तदनन्तरोत्पन्नेन आत्मविशेषगुणेन तृतीयक्षणे नश्यतीति सूत्रकारहृदयम्। न्यायमञ्जर्याम्---

 ननु क्रियावचनो धातुरिति जानातेरपि क्रियैव वाच्या स्यात्। सा च क्रिया ज्ञानात्मा पुरुषव्यापारः। नायं नियमः क्रियावचनो धातुरिति। " गडि वदनैकदेशे" इत्यपि दर्शनात्। यद्यपि वदनैकदेशक्रियैव धात्वर्थ इत्युक्तं वैयाकरणैः

,

अथापि " भू सत्तायाम्" " अस " भुवि " इत्यादौ सत्तादीनां सिद्धस्वरूपाणां धात्वर्थतायाः अवश्यवक्तव्यत्वेन प्रकृतेऽपि तथैवास्त्विति।

 अपि च घटमहं जानामीत्यत्र भवतः किं प्रतिभासते। घटमिति तावत् विषयः

,

अहमित्यात्मा। जानामीति तु चिन्त्यं किमत्र भासत इति। न व्यापारः

,

परोक्षत्वात्। फलं यद्यत्र प्रकाशते

,

तदेव तर्हि धातुवाच्यमभ्युपगतं भवति। तस्मान्न क्रियात्मकं ज्ञानम्।

 यदि च क्रियात्मकं ज्ञानमभविष्यत्

,

न भाष्यकारः क्रियातः पृथगेनं निरदेक्ष्यत्। निर्दिशति च

'

बुद्धिकर्मणी अपि हि प्रत्यभिज्ञायेते

,

ते अपि नित्ये प्राप्नुतः

'

इति। तस्मात् अन्यत् ज्ञानम् अन्या च क्रियेति न क्रियास्वभावत्वान्नित्वं परोङ्गं ज्ञानम्।

 यदि च नित्यपरोक्षो ज्ञातृव्यापारः स तर्हि प्रतिबन्धाग्रहणात् अनुमातुमपि न शक्यः। आत्माद्यनुमाने का वार्तेति चेन्न। तत्र सामान्यतो व्याप्तिग्रहणस्य सम्भवात् इति वक्ष्यामः। ज्वलनभरणाद्यतिरिक्तायाः पाकादिक्रियायाः निरस्तत्वात् तद्दृष्टान्तेन सामान्यतोदृष्टानुमानेनापि न साधनसम्भवः। एवं च क्रियातिरिक्तः गुणरूपः बुद्धिपदार्थः क्षणद्वयवर्ती इति साधितं भवति। तदेतत् ज्ञानं सविषयकम्। इदं जानामीति विषयसम्बन्धेनैव तदनुभवात्। तथा हि---

 विषयतास्वरूपविवेचनम्

 ज्ञानस्य अर्थेन घटादिना साकं विषयविषयिभावो नाम सम्बन्धः अङ्गीक्रियते। ज्ञाननिरूपिता विषयता घटादिनिष्ठा। घटादिनिरूपिता विषयिता ज्ञाननिष्ठा। विषयता च स्वरूपसम्बन्धविशेषो न त्वतिरिक्त इति प्राञ्चः।

 अत्र नव्याः---

 विषयतायाः किं ज्ञानस्वरूपत्वम् उत विषयस्वरूपत्वम्। ज्ञानस्वरूपत्वे घटवत् भूतलमित्यादिज्ञाननिरूपितानां घटभूतलादिनिष्ठविषयतानामेकज्ञानरूपत्वेन अभेदापत्त्या तादृश ज्ञानानन्तरं घटप्रकारकज्ञानवानहमित्यादि प्रतीतिवत् भूतलप्रकारकज्ञानवानहमित्यादि प्रतीतिप्रसङ्गात्। घटनिष्ठप्रकारतारूपविषयतायाः भूतलनिष्ठविशेष्यतारूपविषयतायाश्च ज्ञानरूपत्वेनाभिन्नत्वात्।

 एवं घटपटावित्यादिसमूहालम्बनज्ञानस्य भ्रमत्व प्रसङ्गः। घटनिष्ठविशेष्यतायाः पटनिष्ठविशेष्यतायाश्च तज्ज्ञानरूपत्वेनाभिन्नतया तज्ज्ञाननिरूपितघटनिष्ठविशेष्यताया इव पटनिष्ठनिशेष्यताया अपि घटत्वनिष्ठप्रकारतानिरूपितत्वमावश्यकमिति घटत्वनिष्ठप्रकारतानिरूपित घटत्वाभाववत्पटनिष्ठविशेष्यताशालितया भ्रमलक्षणाक्रान्तत्वात्।

 विषयतायाः विषयस्वरूपत्वे विषयभेदेन विषयताभेदस्यावश्यकतया यद्यपि पूर्वोक्तदोषवारणं सम्भवति

,

तथापरि घटभूतलसंयोगा इति समूहालम्बनज्ञानस्य घटवत् भूतलमिति विशिष्टज्ञानस्य च वैलक्षण्यं न निर्वहति। उभयोरपि ज्ञानयोः घटो भूतलं संयोगश्च विषयाः। तन्निष्ठाश्च विषयताः तत्तत्स्वरूपत्वेनाभिन्नाः इति।

 न च विशिष्टाज्ञाने सम्बन्धस्य सम्बन्धोऽपि अधिकतया भासते

,

समूहालम्बने तु नेति तयोः वैलक्षण्यमिति वाच्यम्। सम्बन्धसम्बन्धमादायापि समूहालम्बन सम्भवात्। तथा च घटभूतलसंयोगसमवायाः इति समूहालम्बनस्य घटवत् भूतलमिति ज्ञानस्य

,

च वैलक्षण्यानुपपत्तिः।

 तस्मात् ज्ञानविषयाभ्यामतिरिक्तमेव विषयत्वमिति अन्यगतिकतया स्वीकरणीयम्। तच्च आश्रयतया विषये

,

निरूपकतया ज्ञाने वर्तते।

 एवं विषयित्वमप्यरितिक्तः पदार्थः। विषयस्वरूपत्वे ज्ञानस्वरूपत्वे च पूर्वोक्तदोषाणां प्रसक्तेः। न च विषयतानिरूपकत्वमेव विषयित्वमस्तु

,

किं तस्यातिरिक्तत्वेनेति वाच्यम्। विषयित्वमेवातिरिक्तम्

,

विषयत्वं तु विषयितानिरूपकत्वमित्यस्यापि सुवचत्वात्। तस्मात् विनिगमनाविरहात् उभयमप्यतिरिक्तम्।

 सिद्धान्तलक्षणे दीधितिकारैः---

 " प्रतियोगित्वादिः स्वरूपसम्बन्धविशेषः" इति स्वयमुक्त्वा

,

 " विषयतातत्त्वादिवत् प्रतियोगित्वाधिकरणत्वतत्त्वसम्बन्धत्वादयोऽप्यतिरिक्ता एव पदार्थाः इत्येकदेशिनः" इत्युक्तम्। तत्र व्याख्यायां गदाधरभट्टाचार्यैः एवं निरटङ्कि।

 प्राचीनैकदेशिभिः विषयताया अतिरिक्तपदार्थत्वोपगमात् दृष्टान्तत्वेन तदुपन्यासः। तथा हि विषयतायाः विषयस्वरूपत्वे इदं द्रव्यमित्याकारकात् द्रव्यत्वावच्छइन्नघटविषयकज्ञानात् अयं घट इत्याकारकस्य घटत्वावच्छिन्नघटविषयकज्ञानस्य वैलक्षण्यं न स्यात्। उभयत्रापि घटस्यैव विषयत्वेन घटस्वरूपविषयतायां वैलक्षण्या भावात्। न च तयोर्ज्ञानयोः द्रव्यत्वघटत्वयोरपि विषयतया तदात्मकविषयतावैलक्षण्यात् वैलक्षण्यमिति वाच्यम्। तावतापि द्रव्यत्वेन घटं घटत्वेन च पटमवगाहमानात्

\`

इदं द्रव्यं घटश्च

'

इत्याकारकज्ञानात् घटत्वेन घटं द्रव्यत्वेन पटमवगाहमानस्य तदाकारकज्ञानस्य वैलक्षण्यं न स्यात्। द्रव्यत्वघटत्वयोः घटपटयोश्चोभयत्र ज्ञाने विषयतया द्रव्यत्वाद्यात्मकविषयतायां वैलक्षण्याभावात्। अतो विषयताया विषयस्वरूपत्वं दुर्भणम्। विषयतायाः ज्ञानस्वरूपत्वे

\`

घटपटौ

'

इत्यादिसमूहालम्बनज्ञानीयघटपटादिविषयतानां ज्ञानैक्येन एकतापत्त्या यथा तादृशज्ञानीयघटनिष्ठविषयताया घटत्वावच्छिन्नत्वं तथा तदीयपटनिष्ठविषयताया घटत्वावच्छिन्नतया स्वव्यधिकरणप्रकारावच्छिन्नविषयताशालितया तादृशज्ञानस्य भ्रमत्वापत्तिः। तद्वारणाय विषयतायाः ज्ञानविषयोभयस्वरूपत्वाङ्गीकारे जातिमान् घट इत्याकारकज्ञानीयघटत्वविषयतायाः वैलक्षण्यं न स्यात् विषयस्य घटत्वस्य ज्ञानस्य चैक्यात्। तथा च कैवलं जातिमान् इत्याकारकात् घट इत्याकारकाच्च ज्ञानात्

\`

जातिमान् घट

'

इत्याकारकज्ञानस्य वैलक्षण्यं न स्यात्। तस्मात् विषयता अतिरिक्तः पदार्थः। सा च विषयभेदेन भिन्ना। तासामनुगमकतया विषयतात्वं चातिरिक्तम्।

 प्रतियोगित्वम्

 एवं प्रतियोगित्वमप्यतिरिक्तः पदार्थः। तथाहि---प्रतियोगितायाः प्रतियोगिस्वरूपत्वे घटादिनिष्ठानां घटत्वद्रव्यत्वादिरूपनानाधर्मावच्छिन्नानां संयोगसमवायादिरूपनानासंबन्धावच्छिन्नानां च प्रतियोगितानां घटादिस्वरूपत्वेनैक्यापत्त्या अभाववैलक्षण्यानुपपत्तिः प्रतियोगिताया अभावस्वरूपत्वे घटाभावनिरूपितात् घटत्वावच्छिन्नात् प्रतियोगित्वात् पूर्वक्षणवृत्तित्वविशिष्टघटाभावाभावत्वावच्छिन्नप्रतियोगिताया वैलक्षण्यं न स्यात्। तदवैलक्षण्ये च घटत्वस्य घटाभावीयप्रतियोगित्वन्यूनवृत्तितया घटाभावीयप्रतियोगितावच्छेदकत्वानुपपत्तिः। किं च घटाभावीयप्रतियोगितायाः घटाभावस्वरूपत्वे पटे घटा भावसत्त्वेन घटाभावीयप्रतियोगित्वं स्यात्। अतः प्रतियोगित्वमतिरिक्तः पदार्थः।

 एवमधिकरणत्वं नाधिकरणस्वरूपं न वा आधेयस्वरूपम्। भूतले घटसंयोगदशायामिव परस्परासंयुक्ततया घटभूतलयोः सत्त्वदशायामपि इदानीं भूतलं घटवदिति प्रतीत्यापत्तिः। अधिकरणत्वस्य संयोगस्वरूपत्वे उक्तदोषवारणसम्भवेऽपि आधेयत्वस्यापि तुल्ययुक्त्या संयोगस्वरूपतया आधारत्वाधेयत्वयोरभेदप्रसङ्गेन भूतलं घटवत् इतिवत् घटो भूतलवान् इत्यपि प्रतीतिप्रसङ्गः। तस्मात् अधिकरणत्वमतिरिक्तः पदार्थः।

 एवं सम्बन्धत्वमपि क्लृप्तपदार्थान्तर्भावेन दुर्वचमिति तदप्यतिरिक्तः पदार्थः। एवमभावत्वमप्यतिरिक्तः पदार्थः।

 वस्तुतस्तु अभावत्वं प्रतियोगित्वात् नातिरिच्यते। घटाभावस्य घटनिरूपितप्रतियोगित्वात् इत्यादि निरूपितम्।

 विषयत्वादिकं तु विषयभेदेन भिद्यते। अन्यथा घटवद्भूतलमित्यादिज्ञानीयघटभूतलादिविषयतानां घटपटावित्यादिज्ञानीयविषयतानां चाभेदप्रसङ्गेन ज्ञानानां वैलक्षण्यानुपपत्तेः। न तु ज्ञानभेदेनापि विषयतानां भेदः प्रमाणाभावात्।

 प्रकारता---विशेष्यतादिभेदः

 विषयत्वं च द्विविधम्

,

विषयत्वानिरूपितं तन्निरूपितं चेति। तत्र निर्विकल्पकज्ञाननिरूपितविषयता विषयत्वानिरूपिता। निर्विकल्पकज्ञानीयघटत्वादिनिष्ठविषयतायां घटादि निष्ठविषयतानिरूपितत्वे प्रमाणाभावात्। विशिष्टबुद्धिविषयताश्च विषयत्वान्तरनिरूपिताः। तथा हि---घटवद्भूतलमिति ज्ञाने घटः संयोगः भूतलं च विषयाः। घटनिष्ठाप्रकारता भूतलनिष्ठा विशेष्यता संयोगनिष्ठा संसर्गता चेति तिस्रो विषयताः तासां परस्परं निरूप्यनिरूपकभावः स्वीक्रियते। घटनिष्ठा प्रकारता भूतलनिष्ठविशेष्यतानिरूपिता

,

भूतलनिष्ठा विशेष्यता घटनिष्ठप्रकारता निरूपितेत्येवम्। विशिष्टबुद्धिविषयतानां परस्परं निरूप्यनिरूपकभावानङ्गीकारे घटवद्भूतलं पर्वतो वह्निमानित्याकारकज्ञानविषयतायाः घटवान् पर्वतो वह्निमद्भूतलमित्याकारकज्ञानविषयतायाश्च अवैलक्षण्यप्रसङ्गेन तयोर्ज्ञानयोरवैलक्षण्यप्रसङ्गात्। परस्पपरं निरूप्यनिरूपकभावाङ्गीकारे च प्रथमे ज्ञाने घटनिष्ठप्रकारत्वभूतलनिष्ठविशेष्यत्वयोः वह्निनिष्ठप्रकारत्वपर्वतनिष्ठविशेष्यत्वयोश्च परस्परं निरूप्यनिरूपकभावः

,

द्वितीये ज्ञाने च घटनिष्ठप्रकारत्वपर्वतनिष्ठविशेष्यत्वयोः वह्निनिष्ठप्रकारत्वभूतलनिष्ठविशेष्यत्वयोश्च निरूप्यनिरूपकभाव इति वैलक्षण्योपपत्तिः।

 एवं घटवद्भूतलं घटवान् पर्वत इत्यादिसमूहाम्बने घटादिरूपैकप्रकारनिष्ठप्रकारताया अपि भूतलपर्वतादिनिष्ठविशेष्यताभेदेन भेदः

,

भूतलं घटवत् घटवच्चेत्यादि समूहालम्बने च भूतलाद्येकविशेष्यनिष्ठविशेष्यताया अपि घटपटादिनिष्ठप्रकारताभेदेन भेदश्च स्वकरणीयः। अन्यथा उभयविशेष्यतानिरूपितत्वस्यैकप्रकारतायां उभयप्रकारतानिरूपितत्वस्य चैकविशेष्यतायां स्वीकारे तादृशसमूहालम्बनेऽतिरिक्तविषयतायाः कल्पनप्रसङ्गात्। यतः घटवद्भूतलम् इति पटवद्भूतलमिति च प्रत्येकज्ञानीया विशेष्यता प्रकारता च भिन्नैव

,

उक्तसमूहाम्बनज्ञानीया तु अतथाभूतेति। मम मते तु घटवद् भूतलमित्याद्याकारकप्रत्येकज्ञाननिरूपिताभ्यां प्रत्येकविशेष्यतानिरूपितप्रकारताभ्यां प्रत्येकप्रकारतानिरूपितविशेष्यताभ्यामेवोपपत्तेः।

 प्रकारत्वलक्षणम्

 "तत्र तस्य प्रकारत्वं तत्र भासमानवैशिष्ट्यप्रतियोगित्वम्" इति प्रामाण्यवादे दीधितिः। भासमानं यत् तन्निष्ठं वैशिष्ट्यं तत्प्रतियोगित्वम् इत्यर्थः। अत्र वैशिष्ट्ये तत्रेत्यस्यान्वयोऽभिमतः। वैशिष्ट्ये भासमानत्वविशेषणात् पुरुष इत्यादिज्ञाने स्वरूपसम्पुरुषादिनिष्ठवैशिष्ट्यप्रतियोगित्वमादाय न दण्डादेः प्रकारता। तत्पदार्थेऽपि भासमानत्वं निवेश्यम्। अन्यथा घटो द्रव्यमित्यादौ घटादाविव

,

घटादावपि द्रव्यत्वादेः प्रकारतापत्तेः। प्रतियोगित्वमपि भासमानत्वेन निशेषणीयम्। अन्यथा

\`

दण्डपुरुष संयोगाः

'

इत्यादौ दण्डादेः प्रकारतापत्तेः।

 न चैवं वैशिष्ट्ये भासमानत्वविशेषणं व्यर्थम्। पुरुष इत्यादिज्ञाने दण्डस्य स्वरूपसत्पुरुषनिष्ठवैशिष्ट्यप्रतियोगित्वमादाय प्रकारत्वापत्तेः प्रतियोगित्वे भासमानत्वविशेषणादेव वारमसम्भवात्

,

तस्मिन् ज्ञाने दण्डनिष्ठप्रतियोगित्वस्याभानादिति वाच्यम्।

 प्रतियोगीः दण्डः पुरुषश्चेत्यादिज्ञाने दण्डस्य प्रकारतावारणाय वैशिष्ट्ये भासमानत्वविशेषणस्यावश्यकत्वात्।

 न चैवमपि संयोगप्रतियोगी दण्डः पुरुषश्चेत्यादौ दण्डादेः प्रकारतापत्तिः

,

भासमानं यत् संयोगरूपं वैशिष्ट्यं तदीयभासमानप्रतियोगित्वस्य दण्डे सत्त्वादिति वाच्यम्। स्वविषयतद्वर्मिनिष्ठं यत् संसर्गविधया स्वविषयीभूतं वैशिष्ट्यं तदीयसंसर्गविधया स्वविषयीभूतं यत् तदीयप्रतियोगित्वं तदेव स्वीयं तद्भर्म्यंशे प्रकारत्वमिति विवक्षणेनादोषात्। संयोगप्रतियोगी दण्डः पुरुषश्चेति ज्ञाने संयोगस्य प्रतियोगित्वस्य च प्रकारविधया भासमानत्वेन संसर्गविधया विषयत्वाभावात्। प्रतियोगितासम्बन्धेन पुरुषनिष्ठसंयोगप्रकारकदण्डविशेष्यकज्ञाने संयोगी दण्ड इत्याकारके दण्डस्य प्रकारतावारणाय वैशिष्ट्ये संसर्गविधया स्वविषयीभूतमिति विशेषणम्। स्वनिष्ठसंयोगप्रतियोगित्वसंबन्धेन पुरुषप्रकारकदण्डविशेष्यकज्ञाने पुरुषे दण्ड इत्याकारके दण्डस्य प्रकारत्वापत्तिः

,

संसर्गविधया विषयीभूतं यत् वैशिष्ट्यं तत्प्रतियोगित्वस्य दण्डे सत्त्वात्। अतः तद्वारणाय प्रतियोगित्वे संसर्गविदया विषयत्वविशेषणम्। उक्तपरम्परासंबन्धावगाहिज्ञाने संसर्गविधया भासमानस्य वैशिष्ट्यस्य संसर्गतया न प्रतियोगित्वभावमिति नातिप्रसङ्गः इति गदाधरभट्टाचार्यैः न्यरूपि।



विशिष्यत्वं प्रकारत्वं च द्विविधम्

----किंचिद्धर्मावच्छिन्नं निरवच्छिन्नं च। तत्र किंचिद्धर्मावच्छिन्नविशेष्यता भूतलत्वाद्येकविशेषणविशिष्टे घटादिरूपापरधमर्मावगाहिज्ञाने

,

तत्र घटादिप्रकारतानिरूपितभूतलविशेष्यतायाः भूतलत्वावच्छिन्नत्वात्। न च तत्र विशेष्यतायाः भूतलत्वानवच्छिन्नत्वे का क्षतिरिति वाच्यम्। एकत्र द्वयमिति रीत्या भूतले भूतलत्वं घटत्वं चावगाहमानात् भूतलं घटवदिति ज्ञानात् भूतलत्वविशिष्टे घटवैशिष्ट्यावगाहितादृशज्ञानस्य वैलक्षण्यार्थमेव तथा स्वीकारात्। अत्र ग्रन्थपातः।

 किंचिद्धर्मावच्छिन्नप्रकारत्वं च घटत्वादिविशिष्टघटवैशिष्ट्यावगाहिनि भूतलं घटवदित्यादिज्ञाने। तत्र घटादि प्रकारतायाः घटत्वाद्यवच्छिन्नत्वात्। अन्यथा केवलं विशेष्ये विशेषणं तत्र च विशेषणान्तरमिति रीत्या घटघटत्वाद्यवगाहिनः तथाविधज्ञानात् विशिष्टवैशिष्ट्यबोधस्य वैलक्षण्यानुपपत्तिः।

 अवच्छेदकत्वमपि द्विविधं------ सावच्छिन्नं निरवच्छिन्नं च। तत्र सावच्छिन्नमवच्छेदकत्वं जातिमत्। घटवदित्यादौ। तत्र भूतलत्वनिष्ठायाः विशेष्यतावच्छेदकतायाः जातित्वावच्छिन्नत्वा। निरवच्छिन्नमवच्छेदकत्वं तु भूतलं घवटदित्यादौ। तत्र भूतलत्वनिष्ठायाः विशेष्यतावच्छेदकतायाः निरवच्छिन्नत्वात्।

 विषयतावत् विशेष्यताप्रकारताभेदेनाननुगतानां विषयतानामनुगमकं विषयतात्वमपि अतिरिक्तम्। अन्यथा घटो ज्ञानविषयः पटो ज्ञानविषय इत्याकारिकाया अनुगताकारप्रतीतेरनुपपत्तेः। घटत्वादिविशिष्टविषयकबुद्धित्वावच्छिन्नं प्रति घटत्वादिविषयकज्ञानत्वादिना हेतुत्वानुपपत्तेः। घटत्वाद्येकैकवृत्तिविषयतानामेव प्रकारताविशेष्यताभेदेन नानाविधतया कारणतावच्छेदकभेदेन व्यभिचारप्रसङ्गात्।

 एकस्या एव विषयतायाः प्रकारतात्वं विशेष्यतात्वं च स्वीक्रियते। अतः प्रकारतात्वविशेष्यतात्वयोर्न विरोधः। घटवद्भूतलमित्यादिज्ञाने घटत्वनिष्ठप्रकारतानिरूपितघटनिष्ठविशेष्यतायाः भूतलनिष्ठविशेष्यतानिरूपितप्रकारतारूपतया तत्र प्रकारतात्वविशेष्यतात्वयोः समावेशात्।

 न च घटत्वनिष्ठप्रकारतानिरूपितघटनिष्ठविशेष्यता अन्या भूतलनिष्ठविशेष्यतानिरूपितघटनिष्ठप्रकारता अन्येत्येवास्तु

,

किं तयोरभेदाभ्युपगमेनेति वाच्यम्। तत्र तादृशप्रकारताविशेष्यतयोर्भेदे

\`

घटवद्बूतलं द्रव्यं च

,

द्रव्यवद् भूतलं घटश्च

'

इति ज्ञानयोर्वैलक्षण्यानुपपत्तेः। उभयत्रैव घटत्वप्रकारतानिरूपिताया द्रव्यत्वप्रकातानिरूपिताया एव घटविशेष्यतायाः घटप्रकारतानिरूपितभूतलविशेष्यतायाश्च सत्त्वात्। मम मते तु प्रथमे घटत्वप्रकारतानिरूपिता घटविशेष्यता भूतलनिष्ठविशेष्यतानिरूपितप्रकारत्वाभिन्ना

,

द्रव्यत्वप्रकारतानिरूपितविशेष्यता त तद्भिन्ना

,

द्वितीये द्रव्यत्वप्रकारतानिरूपितघटविशेष्यता भूतलविशेष्यतानिरूपितप्रकारत्वाभिन्ना

,

घटत्वप्रकारतानिरूपितविशेष्यता च तद्भिन्नेति वैलक्षण्योपपत्तेः।

 एवं रक्तदण्डवान् पुरुष इत्याकारकज्ञाने रक्तत्वप्रकारतानिरूपित दण्डत्वावच्छिन्न विशेष्यतैव पुरुषनिष्ठविशेष्यतानिरूपितप्रकारतारूपा वक्तव्या। तयोर्भेदे तु

\`

रक्तो दण्डः दण्डवान् पुरुष

' \`

इत्याकारकसमूहालम्बनज्ञानात् रक्तदण्डवान् पुरुष इति विशिष्टबुद्धेर्वैलक्षण्यानुपपत्तेः। उभयत्रैव रक्तत्वप्रकारतानिरूपित इदण्डविशेष्यतायाः दण्डनिष्ठप्रकारतानिरूपितपुरुषविशेष्यतायाश्च सत्त्वादिति।

 उद्देश्यता विधेयता च

 केचित्तु विशेष्यताप्रकारतावत् उद्देश्यताविधेयते अपि विषयताविशेषौ। न च किञ्चिद्धर्मावच्छिन्नविशेष्यत्वमेवोद्देश्यत्वम्

,

किञ्चिद्धर्मावच्छिन्नविशेष्यतानिरूपितप्रकारत्वमेव विधेयत्वमस्तु

,

किं तयोरतिरिक्तत्वस्वीकारेणेति वाच्यम्। तथा कसति वह्निमान् पर्वतो घटवानित्यनुमितेः वह्निनिष्ठविधेयताकत्वापत्तिः। पर्वतत्वावच्छिन्नविशेष्यतानिरूपितप्रकारतायाः वह्निनिष्ठायाः विधेयतारूपत्वात्। एवं च तदनन्तरं पर्वते वह्निमनुमिनोमीत्यनुव्यवसायापत्तिः। मन्मते तु तादृशज्ञानव्यावृत्तायाः पर्वतदनिष्ठविशेष्यतानिरूपितप्रकारताविलक्षणायाः पर्वतनिष्ठोद्देश्यतानिरूपितवह्निनिष्ठविविधेयताया एव तादृशानुव्यवसाय विषयत्वाभ्युपगमात् तत्र तदभावादेव तादृशानुव्यवसायापत्त्यसम्भवात्।

 किंचातिरिक्तायाः विधेयताया अनङ्गीकारे वह्निं नानुमिनोतीति प्रतीतेरनुमिति निष्ठो वह्निप्रकारकत्वाभाव आत्मनिष्ठो वह्निप्रकारकानुमितित्वावच्छिन्नाभावो वा विषयो वाच्यः। तथा च वह्निमान् पर्वतो घटवान्

,

वह्निमत्पर्वतवान् देश इत्याद्यनुमिति काले

\`

वह्निं नानुमिनोति

'

इति प्रतीतेरनुदयप्रसङ्गः

,

तादृशानुमितौ वह्निप्रकारकत्वाभावस्य आत्मनि च वह्निकारकानुमिति---त्वावच्छिन्नाभावस्यासत्वात्। विधेयत्वस्यातिरिक्तत्वे तु अनुमितौ वह्निविधेयकत्वाभावस्य

,

आत्मनि वह्निविधेयकानुमितित्वावच्छिन्नाभावस्य तादृशप्रतीतिविषयत्वोपगमेन नानुपपत्तिः।

 अथैवमपि विधेयत्वमेवातिरिक्तमास्ताम्

,

उद्देश्यत्वं तु विशेष्यत्वरूपमेवास्तु इति चेत्‌मैवम्। उद्देश्यताया विशेष्यतारूपत्वे पर्वते वह्निरिति वाक्यजशाब्दबोधस्य पर्वतोद्देश्यकत्वानुपपत्तेः। न च तत्र नास्त्येव पर्वतवह्न्योरुद्देश्यविधेयभावः

,

किं तु विशेष्यस्य वह्नेरुद्देश्यत्वम्

,

विशेषणस्य पर्वतवृत्तित्वस्य विधेयत्वमिति वाच्यम्। शाब्दबोधस्थले प्राङ्‌निर्दिष्टस्यैवोद्देश्यतया चरमनिर्दिष्टपदार्थस्यैव विधेयतया तादृशवाक्यजन्यशाब्दबोधे वह्निरुद्देश्यः पर्वतवृत्तित्वं विधेयम् इत्यनुपपत्तेः।

 एवं विधेयत्वदीनां प्रकारताविशेषादिरूपत्वे इतरत्वव्यापकीभूताभावप्रतियोगिमती पृथिवीत्याकारकपरामर्शजन्यायाः पृथिव्यामितरभेदः इत्याकारिकाया अप्रसिद्धसाध्यविशेष्यकानुमितेः इतरभेदविधेयकत्वानुपपत्तिः

,

प्रकारतारूपविषयताया इतरभेदे विरहात्।

 संसर्गता

 विशेष्यताप्रकारतावत् संसर्गत्वस्यापि विषयताविशेषात्मकत्वात् संसर्गस्यापि विशिष्टधीविषयत्वमङ्गीकार्यम्। केचित्तु---संसर्गस्य विशिष्टधीविषयत्वे मानाभावः। घट इत्यादि ज्ञानानान्तं समवायं जानामीत्याद्याकारकानुव्यवसायस्यासिद्धत्वात्

,

तादृशानुव्यवसायस्य समवायत्वविशिष्टवैशिष्ट्यावगाहितया समवायत्वप्रकारकज्ञानानन्तरमेव तत्सम्भवात् इत्याहुः।

 वस्तुतस्तु विशिष्टबुद्धेः संसर्गावनगाहित्वे बाधबुद्धिप्रतिबन्धकतायाः संसर्गविशेषनियन्त्रितत्वासम्भवात् कपालधर्मिकसंयोगसम्बन्धावच्छिन्नप्रतियोगिताकघटाभाववत्त्वानिश्चयस्य समानधर्मितावच्छेदके किंचिदेव घटादिप्रकारकं ज्ञानं प्रतिबध्यं न तु सर्वम् इत्यनुभवविरोधः।

 संसर्गतया च समं प्रकारताया विशेष्यतायाश्च निरूप्यनिरूपकभावाख्यः संबन्धविशेषोऽभ्युपगन्तव्यः। स च संबन्धः कार्यत्वकारणत्वाधेयत्वाधारत्वप्रतियोगित्वानुयोगित्वादीनां मिथस्तादृशसम्बन्ध इव स्वरूपविशेषः पदार्थान्तरमेव वा। अन्यथा " तत्र तेन संबन्धेन तत्प्रकारकमित्येतदर्थस्य दुर्वचत्वात्।

 न च तत्संसर्गकत्वे सति तन्निष्ठविशिष्यतानिरूपिततत्प्रकारताकत्वमेव तत्र तेन संबन्धेन तत्प्रकारकत्वमिति वाच्यम्। तथा सति भूतलादौ संयोगेन घटादिकं समवायेन च रूपादिकमवगाहमानायाः धियो भूतलांशे संयोगेन रूपादिप्रकारकत्वस्य

,

समवायेन च घटादिप्रकारकत्वस्य आपत्तेः। एवं समवायेन कपालांशे संयोगेन च भूतलांशे घटमवगाहमानाया बुद्धेः समवायेन भूतलांशे संयोगेन च कपालांशे घटप्रकारकत्वापत्तेः। संसर्गतायाः प्रकारतया विशेष्यतया च समं निरूप्यनिरूपकभावाङ्गीकारे च तन्निष्ठविशेष्यतानिरूपिततदीयसंसर्गतानिरूपिता या तदीयप्रकारता तन्निरुपकत्वमेव तदंशेतेन संबन्धेन तत्प्रकारकत्वम्। यस्य यः संबन्धो यत्र भासते तदीयविशेष्यतातदीयप्रकारताभ्यामेव तदीयसंसर्गताया निरूप्यनिरूपकभावान्नोक्तातिप्रसङ्गः।

 न च प्रकारतायाः संसर्गविशेषावच्छिन्नतया तत्संसर्गावच्छिन्नतदीयप्रकारकतानिरूपिततदीयविशेयताकत्वमेव तेन संबन्धेन तदंशे तत्प्रकारकत्वमस्तु

,

किमुक्तनिरूप्यन िरुपकभावोपगमेनेति वाच्यम्। संसर्गनिष्ठावच्छेदकतानिरूपकत्वरूपस्य संसर्गावच्छिन्नत्वस्य प्रकारतायां स्वीकारे संसर्गताप्रकारतयोर्निरूप्यनिरूपकभावस्य सिद्धेः

,

संसर्गनिष्ठावच्छेदकतायाः संसर्गतारूपत्वात्।

 न चैवमपि प्रकारतयैव समं संसर्गतायाः निरूप्यनिरूपकभावोऽस्तु

,

न तु विशेष्यतयापि समम्। पूर्वोक्तबुद्धिनिरूपितायाः समवायनिष्ठसंसर्गतानिरूपितघटप्रकारताया भूतलनिष्ठविशेष्यतानिरूपितत्वविरहात्

,

संयोगनिष्ठसंसर्गतानिरूपितघटप्रकारतायाश्चकपालनिष्ठविशेष्यतानिरूपितत्वविरहात् उक्तातिप्रसङ्गवारणादिति वाच्यम्। विनिगमनाविरहेणैव विशेष्यतयापि समं तस्या निरूप्यनिरूपकभावसिद्धेर्निष्प्रत्यूहत्वादिति।

 एवं च विशेष्यताप्रकारतयोः साक्षान्निरूप्यनिरूपकभावो नास्ति। किं तु प्रकारतायां विशेष्यतानिरूपितसंसर्गतानिरूपितत्वमेव विशेष्यतानिरूपितत्वम्। विशेष्यतायां प्रकारतानिरूपितसंसर्गतानिरूपितत्वमेव च प्रकारतानिरूपितत्वम्।

 एतावता प्रकारता----विसेष्यता---संसर्गतादयः अतिरिक्ताः पदार्थाः। तेषां च परस्परं निरूप्यनिरूपकभावः स्वीकरणीयः इति सिद्धम्।

 अवच्छेदकत्वम्।

 अथ अवच्छेदकत्वं निरूप्यते। प्रतियोगितावच्छेदकम् कारणातावच्छेदकमित्यादौ अवच्छेदकत्वं द्विविधं स्वरूपसम्बन्धरूपम् अनतिरिक्तवृत्तित्वरूपं च। अन्यूनानतिप्रसक्तधर्मस्यैव स्वरूपसम्बन्धरूपावच्छेदकत्वं स्वीक्रियते। स्वरूपसंबन्धरूपमवच्छेदकत्वं गुरुधर्मसमनियतलघुधर्मस्यैव न तु गुरुधर्मस्येति नियमः। यथा कम्बुग्रीवादिमान्नास्तीत्यादौ कम्बुग्रीवादिमत्त्वं नाभावप्रतियोगितावच्छेदकम्

,

तस्य स्वसमनियतघटत्वापेक्षया गुरुत्वात्। ज्ञानविषयतावच्छेदकत्वं तु गुरोः अतिप्रसक्तस्य न्यूनवृत्तेरपि धर्मस्य भवति। व्यधिकरणधर्मस्यापि भ्रमीयविषयतावच्छेदकत्वात्।

 ननु प्रतियोग्यवच्छेदकम्

,

कारणावच्छेदकम् इत्यादिनीत्यैव व्यवह्नियताम्। प्रतियोगितावच्छेदकम्

,

विषयतावच्छेदकम् इत्यादिरीत्या कुतो व्यवह्नियत इति चेत्---श्रूयताम्। घटो नास्ति पटो नास्तीत्यादौ प्रतियोगिविशेषणतापन्नस्य घटत्वादेः प्रतियोगितावच्छेदकत्वमिष्यते। अग्रे वृक्षः कपिसंयोगी न मूले इत्यादिसप्तम्यन्तोल्लेखिप्रतीत्या अग्रस्य कपिसंयोगावच्छेदकत्वं

,

मूलस्य कपिसंयोगाभावावच्छेदकत्वं चावगाह्यते। अत्र अग्रं कपिसंयोगाभावप्रतियोगिनः कपिसंयोगस्यावच्छेदकम्। एतादृशस्थले प्रतियोग्यवच्छेदकमिति व्यवह्नियते। घटो नास्तीत्यादौ घटत्वादिकं प्रतियोगितावच्छेदकमिति व्यवह्नियते। सप्तम्यन्तनिर्दिश्यमानगतावच्छेदकत्वापेक्षया प्रथमान्तनिर्दिश्यमानेषु यत् अवच्छेदकत्वं

,

तद्विलक्षणमिति सूचयितुं तथा व्यवहार इति।



 --------------\*\*\*\*\*\*\*\*\*-------------



****




\]
