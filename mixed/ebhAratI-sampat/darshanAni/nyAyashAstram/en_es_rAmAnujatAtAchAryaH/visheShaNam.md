+++
TITLE = "विशेषणम्"
AUTHOR = "एन् एस् रामानुजताताचार्यः"
DOMAIN = "दर्शनानि"
SUB-DOMAIN = "न्यायशास्त्रम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-4109"
url = "https://www.ebharatisampat.in/readbook3.php?bookid=ODk5MTExMDY1ODQ0NDkz&pageno=MjI0MjQyNjk5NTk="
title = "विशेषणम्"

+++
[[विशेषणम्	Source: [EB](https://www.ebharatisampat.in/readbook3.php?bookid=ODk5MTExMDY1ODQ0NDkz&pageno=MjI0MjQyNjk5NTk=)]]

\[















**विशेषणम्, उपलक्षणम्, उपाधिश्च**

**एन. एस्. रामानुजताताचार्यः**



** (Nirvikalpka and Savikalpaka kinds of knowledge have further been diveded into kinds---Visesanam and Upalaksanam. Besides thees two, \`Upadhi' has also been consedered as a kind of knowledge in Vedantaparibhasha and Advaita Siddhi. In this artile the writr has compiled and elucideted the various kinds of Savikalpaka and Nirvikalpaka kind of knowledge as mentioned in different works on philosophy.)**

** निष्प्रकारकं ज्ञानं निर्विकल्पकं, सप्रकारकं ज्ञानं सविकल्पकम् इति निर्विकल्पक सविकल्पकयोः लक्षणमुक्त्वा प्रकारो द्बिविधः विशेषणम् उपलक्षणं चेति द्बेधा प्रकारं विभज्य विशेषणोपलक्षणयोः लक्षणे निष्कृष्य प्रत्यपाद्येतां तत्त्वाचिन्तामणौ प्रत्यक्षखण्डस्यान्ते गङ्गेशोपाध्यायैः। उपाधिरित्यपि कश्चित ततीयः प्रकारोऽस्तीति अद्वै तसिद्धयादिग्रन्थेभ्यः अवगम्यते। एतेषां तत्त्वमधुना परिशील्यते। विशेषणोपलक्षणयोः पञ्चधा लक्षणे आदौ प्रदर्श्येते----**

** (1) प्रत्याय्यव्यावृत्त्यधिकरणतावच्छेदकत्वे सति व्यावर्तकं विशेषणम्, तदन्यत् व्यावर्तकम् उपलक्षणम्। प्रत्याय्या विशेषणेन बोधनीया या व्यावृत्तिः तदधिकरणतावच्छेदकत्वे सतीति सत्यन्तार्थः। तथा च यद्‌व्‌यावृत्त्यधिकरणतावच्छेदकं यत् तदेव तदव्यावत्तिबोधे विशेषणमित्यर्थः। व्यावृत्त्यधिकरणतावच्छेदकत्वं च व्यावृत्त्यन्यानातिरिक्तकालीनाविशेष्य-सम्बन्धवत्त्वम् इति प्रकाशकाराः। \`दण्डी पुरुषः' इत्यत्र दण्डो विशेषणम्। पुरुषो यदा दण्डसम्बन्धो वर्तते, तदानीमेव अदण्डव्यावत्तिः पुरुषे बुध्यत इति दण्डरहितपुरुषव्यावृत्त्यधिकरणतासमानकालीनविशेष्यसम्बन्धो दण्डे वर्तत इति दण्डो विशेषणम्। \`काकवन्तो देवदत्तगृहाः' इत्यत्र तु काकविरहकाले देवदतगृहे इतरव्यावृत्तिबुद्धेरुत्पत्त्या इतरव्यावृत्त्यधिकरणतासमानकालिकत्वाभावात् काकसम्बन्धस्य, स देवदत्तगृहस्योपलक्षणमिति कथ्यते। **

** (2) अथवा विवक्षितान्वयप्रतियोगितावच्छेदकं विशेषणम् तदनवच्छेदकमुपलक्षणम्। \`दण्डिनमानय इत्यादौ आनयने यदा पुरुषस्यान्वयो भवति तदा दण्डविशिष्ट एव पुरुषोऽन्वेति न दण्डरहितः। तथा च विवक्षितो योऽन्वयः आनयने पुरुषान्वयः तन्निरूपितपुरुषनिष्ठ प्रतियोगितावच्छेदकत्वं दण्डेऽस्तीति दण्डो विशेषणं भवति। यद्धर्मविशिष्ट प्रति योगिकान्वयो विवक्षितः स धर्मो विवक्षितान्वयप्रतियोगितावच्छेदकः, स एव विशेषणमिति फलितोऽर्थः। \`काकवन्तो देवदत्तगृहाः' इत्यत्र तु काकरहितस्यापि भवनस्य देवदत्तान्वयात् गृहनिष्ठान्वयप्रतियोगितायां काकस्यावच्छेदकत्वं नास्तीति काक उपलक्षणं भवति।**

** (3) अथवा यदन्विततया (यद्वत्तया) ज्ञात एव विशेष्ये तात्पर्यविषयेतरान्वयधीः तत् व्यवच्छेदकं विशेष्ये अनेवम्भूतं तत् उपलक्षणम्। यथा \`दण्डिनमानय' इत्यादौ दण्डान्वितत्वेन (दण्डवत्त्वेन) ज्ञात एव पुरुषे आनयनान्वयधीर्भवतीति दण्डो विशेषणम्। काकानन्विततया (काकरहिततया) ज्ञातेऽपि गृहे देवदत्तान्वयप्रतीत्या काक उपक्षणम्।**

** (4) यद्वा विशेष्यान्वयिना यस्यावश्यमन्वयः तत् अवच्छेदकं विशेषणम्, तदन्यत् उपलक्षणम्। यथा \`दण्‍डिनमानय' इत्यत्र विशेष्य पुरुषो यत्रान्वेति तस्मिन्नानयने दण्डस्याप्यवश्यमन्वयोऽस्तीति दण्डो विशेषणम्। काकस्य तु स्वसत्त्वदशायां विशेष्यगृहान्वियिनि देवदत्तेऽन्वयसम्भवेऽपि स्वविरहदशायां तदभावात् उपलक्षणत्वम्।**

** (5) अथवा तात्पर्यविषयान्वयप्रतियोगी धर्मो विशेषणम्, तदन्यत् उपलक्षणम्। विशेष्येऽतिव्याप्तिवारणाय धर्मपदम्। \`दण्डिनमानय' इत्यादौ आनयनान्वयप्रतियोगिधर्मत्वं दण्डस्यास्तीति दण्डो विशेषणम्। \`काकवन्तो देवदत्तगृहाः' इत्यत्र तु गृहान्वयप्रतियोगी काको न भवतीति काक उपलक्षणम्।**

** वेदान्तपरिभाषागतो निष्कर्षः**

** अद्वै तवेदान्तपरिभाषायाम्----(1) \`विशेषणं कार्यान्वयि व्यावर्तकम्, उपाधिश्च कार्यांनन्वयी व्यावर्तकः वर्तमानश्च' इति विशेषणोपाधी लक्षितौ। अत्र कार्यान्वयीत्यस्य अवच्छेद्यां यदन्वयि तदन्वयीत्यर्थः शिखामणावुक्तः। तथा च विशेष्यान्वयय्यन्वयित्वे सति व्यावर्तकत्वं विशेषणस्य लक्षणमिति फलति। परिभाषानुसारेण उपलक्षणापेक्षाया आतिरिक्तः उपाधिरिति कश्चन प्रभेदोऽस्तीति ज्ञायते। उपलक्षणं नाम विशेष्यान्वय्यनन्वितत्वे सति व्यावर्तमुच्यते। तत्रैव उपलक्षणलक्षणे \`वर्तमानम्' इत्यधिकपदप्रक्षेपे उपाधिर्भवति। यथा \`कर्णशुष्कल्यवच्छिन्नं नभःच श्रोत्रम्' इत्यत्र कार्णशष्कुली उपाधिः। न भोऽन्वयिनि श्रोत्रपदार्थे कर्णशष्कुल्याः अनन्वयेऽपि व्यावृत्तिधीकाले विशेष्ये वर्तमानत्वात् कर्णशष्कली उपाधिरित्युच्यते। काकवत् देवदत्तगृहम्' इत्यत्र विशेष्यगृहान्वयिदेवदत्तानन्वयिनोऽपि काकास्यावर्तमानत्वादुपलक्षणत्वमिति बोद्धव्यम्। तथा च व्यावर्तकधर्मः त्रिविधः विशेषणम् उपलक्षणम् उपाधिश्चेति सशिखामणिपरिभाषातो लभ्यते।**

** अद्वै तसिद्धिप्रदर्शितो विभागः**

** अद्वै तसिद्धौ (2) स्पष्टतया पूर्वोक्तं विभाग त्रयं प्रादर्शि। तथा हि-येन स्वोपरागात् विशेष्ये व्यावृत्तिबुद्धिर्जन्यते तत् विशेषणम्। व्यावृत्तिबुद्धिकाले विशेष्योपरञ्जकमित्यर्थः यथा गोत्वादि। येन च स्वोपरागमुदासीनं कुर्वता विशेष्यगतव्यावर्तकधर्मोपस्थापनेन व्यावृत्तिबुद्धिर्जन्यते तदुपलक्षणं यथा काकादि। यत्तु विशेष्ये नोपरञ्जकं, न वा धर्मांन्तरोपस्थापकम् अथ च व्यावर्तकं तदुपाधिः, यथा पङ्कजशब्दप्रयोगे पद्मत्वम्, यथा वा उद्भिदादिशब्दप्रयोगे यागत्वावान्तरजातिविशेषः। अत्र हि पद्मत्वयागत्वावान्तरधर्मो पङ्कजनिकर्तरि फलोद्भेदनकर्तरि च न धर्मांन्तरमुपस्थापयतः, अप्रतीतेः। न बा स्वोपरक्तां बुद्धि जनयतः, समुदाये शक्त्यन्तरानभ्पुपगमात्‌ अथ च कुमुदज्योतिष्टोमादिभ्यो व्यावर्तकत्वादुपाधी एव। इदं च प्राभाकराणां भाट्टानां च संमतमुदाहरणयुगलम्। तार्किकाणां तु आकाशशब्दप्रयोगे शब्दाश्रयत्वमुदाहरणम्‌इति ब्रह्मानन्दीये च(3)----**

** \`अत एव शब्दमणावपि प्राभाकरमते स्थित्वा**

** मणिकृता उक्तम्----यथा सर्वनामतत्त्वमहंपदेषु**

** बुद्धिस्थत्वसम्वोध्यत्बोच्चारयितृत्वानि प्रयोगोपाधयः,**

** तेन बुद्धिस्थत्वादिकं तैर्न बोध्यते। किंतु**

** तदुपलक्षितं तस्यैव तच्छक्यत्वात्। तथा पद्मत्वादिकं **

** पङ्कजादिपदेषु प्रयोगोपाधिः। तेन तत् तैर्न बोध्यते।**

** किं तु तदुपलक्षितम्।'**

**इति मणिग्रन्थो न्यादर्शि। संक्षेपशारीरके तु----(4)**

** \`स्वानुरक्तमिति जन्मकारणं**

** यत्पुनर्भवति लक्ष्यवस्तुनि।**

** तद्विशेषणतयास्य लक्षणं**

** केसरादिकमिवाश्ववस्तुनः॥**

** स्वानुरक्तमिति जन्महेतुतां**

** लक्ष्यवस्तुनि निरस्य लक्षणम्।**

** अस्वरूपमपि तस्य यद्भवेत्**

** काकवत्तदुपलक्षणं विदुः॥'**

**इति यद्यपि विशेषणोपलक्षणभेदेन द्बै विध्यमेव व्यावर्तकस्य प्रतिपादितम्, तथापि उपलक्षणपदेन उपलक्षणोपाध्योर्द्वयोरपि ग्रहणमभिप्रेतम्'; तयोः सम्भवतः अवान्तरलक्षणभेदस्यापलपितुमशक्यत्वादिति ब्रह्मानन्दसरस्वतीनामाशयः। तत्रैव ब्रह्मानन्दीये----(5)**

** \`व्यावृत्तिधीकाले व्यावर्तनीये विद्यमानं विशेष्या----**

** न्वयिन्यनन्वितं व्यावर्तकमुपाधिः। यत्तु तादृश---**

** विद्यमानं सत् विशेष्यान्वयिन्यान्वितं व्यावर्तकं तत्**

** विशेषणम्। यत्तु न तादृशविद्यमानं न वा विशेष्या---**

** न्वयिन्यन्वितं अथापि व्यावर्तकं तदुपलक्षणमिति**

** कल्पतर्वादावुक्तम्'**

**इति कथनात् कल्पतरुकाराणामप्ययं विभागः सम्मत इति ज्ञायते।**

** श्रीभाष्यव्याख्यायां श्रुतप्रकाशिकायां तु----(6) **

** " ज्ञाप्यबहिर्भूतः ज्ञाप्यप्रतीत्युपायः उपलक्षणम्।**

** ज्ञाप्यान्तर्भूतः ज्ञाप्यप्रतीत्युपायः विशेषणम्।"**

**इति उपलक्षणविशेषणयोर्लक्षणे अभ्यधायिषाताम्। विशेष्य विषयक प्रतीतौ विषयः सन् यः विशेष्यप्रतीतेरुपायः स विशेषणम्। विशेष्यविषयकप्रतीतावविषयः सन् यः विशेष्यप्रतीतेरुपायः स उपलक्षणमिति तदर्थ इति।**

** -------\*\*\*\*\*\*\*\*\*\*\*\*\*\*-------**







![](include/loader.gif) **Please Wait....**





**End Of Book**











\]
