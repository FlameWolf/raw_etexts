+++
TITLE = "शाब्दबोधे मुख्यविशेष्यः"
AUTHOR = "एन् एस् रामानुजताताचार्यः"
DOMAIN = "दर्शनानि"
SUB-DOMAIN = "न्यायशास्त्रम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-4107"
url = "https://www.ebharatisampat.in/readbook3.php?bookid=NDUxNzI2NzY1NjUyNDkz&pageno=MjI0MjQyNjk5NTk="
title = "शाब्दबोधे मुख्यविशेष्यः"

+++
[[शाब्दबोधे मुख्यविशेष्यः	Source: [EB](https://www.ebharatisampat.in/readbook3.php?bookid=NDUxNzI2NzY1NjUyNDkz&pageno=MjI0MjQyNjk5NTk=)]]

\[





  


** ॥श्रीः॥**

** शाब्दबोधे मुख्यविशेष्यः**


 शाब्दबोधो नाम शब्दजन्यं ज्ञानम्। शब्दो नाम परस्परान्वितार्यप्रतिपादकपदसमूहात्मकं वाक्यम्। आप्तवाक्यं शब्दः ति ह्याहुः। पदसमूहो वाक्यम् इत्येतावन्मात्रोक्तौ गौरश्वः पुरुषो हस्तीत्यादेः अनन्वितार्यकपदसमूहस्यापि। वाक्यत्वं स्यात्। अतः परस्परान्वितार्थकेत्युक्तम्। गौर्गच्छति, अश्वो धावति इत्यनमोः प्रत्येकं वाक्यत्वेऽपि तयोर्द्वयोः मिलित्वा एकवाक्यत्वं न भवति, द्वयोर्वाक्यार्ययोः परस्परमनन्वमात्। तस्मात् साक्षाद्वा परम्परया वा स्वार्यविशेषणीभूतार्थप्रतिपादकयावत्पदविशिष्टं विशेष्यभूतार्थ प्रतिपादकं पदमेकवाक्यमिति पर्यवस्यति। इदमेव \`अर्यैकत्वादेकं वाक्यं साकाङ्क्षं चेद्विभागे स्यात्' इति पूर्वमीमांसासूत्रे (2-1-46) उक्तम्। एकस्मिन्नर्ये अन्येषां विशेषणतया अन्वयः इत्येतत्सूचनामैन \`साकाङ्क्षं चेद्विभागे स्यात्' इत्युक्तम्। न च गावोधावन्तीत्यत्र गोपदोपस्याप्यानामनेकासां गवां विशेष्यत्वात् एकविशेष्यकत्वं नास्तीति कथमेकवाक्यत्वमिति वाच्यम्। एकविशेष्यकेत्यस्य एकपदोपस्थाप्यविशेष्यकेत्यर्यात्। अथवा एकधमविच्छिन्नविशेष्यकेत्यर्यः। गावो धावन्ती त्यत्र अनेकगोविशेष्यकस्यापि बोधस्यैकगोत्वावच्छिन्नविशेष्यकत्वमस्तीति न दोषः। देवदत्तयज्ञदत्तौ गच्छत इत्यत्र द्वित्वविशिष्टयोरेव देवदत्तयज्ञदत्तयोर्विशेष्यत्वात् ताट्टशवाक्यजन्यबोधस्यैकधर्मावाच्छिन्नविशेष्यकत्वमस्तीति एकवाक्यत्वमुपपद्यते। न चैवमपि देवदत्तः शुक्लां गां ददातीत्यत्र देवदत्तस्य क्रियां प्रतीव गोः गुलकत्वं प्रंति विशेष्यत्वात् एकविशेष्यकबोधजनकत्वाभावात् कथं तस्यैकवाक्यत्वमिति वाच्यम्। एकमुख्यविशेष्यकबोधजनकत्वमेकवाक्मत्वमिति विवक्षितत्वात्। प्रदशितिवाक्यजन्मबोधे देवदत्त एक एव मुख्यविशेष्य इति नानुपपत्तिः। मुख्यविशेष्यत्वंच इतराविशेषणत्वे सति विशेष्यत्वम्। शुक्लगुणं प्रति विशेष्यस्य गोः क्रियां प्रति विशेषणत्वात् न मुख्यविशेष्यत्वम्।  
 तत्र पदेषु बहुषुप्रयुज्यमानेषु कस्य किं विशेषणम्? किं किमवान्तरविशेष्यम् ? किं मुख्यविशेष्यमिति विचारणीयं भवति। तत्र वैयाकरणाः मीमांसकाः नैयामिकाश्र भिन्नभिन्नं पन्यानमाश्रयन्ते।  
 वैयाकरणमतम्  
 तथा हि वैयाकरणास्तावत् एवं मन्यन्ते---कारकाणां क्रियायामन्वयः इत्यनुभवात् क्रियापदे प्रायः सु बन्तानामन्वय इति ज्ञायते। नीलोत्पलमानयतीत्यत्र समासार्यस्य नीलत्वविशिष्टोत्पलस्य द्वितीयार्थे कर्मणि तस्य धात्वर्थे आनयनेऽन्वय इति नीलत्वविशिष्टोत्पलकर्मकमानयनमिति बोधो भवति। तथैव नीलमुत्पलमानयेति व्यासस्थलेऽपि नीलकर्मकमानयनम् उत्पलकर्मकमानमनमिति पृथक्‌पृथक् बोधस्या ननुभवात् द्विः कर्मत्वभानं विहायं समानाधिकरणयोनीलोत्पलपदयोः नीलत्वविशिष्टोत्पलरूपैकार्थपरत्वमङ्गीकृत्य तस्य धात्वर्ये आनयने द्वितीयार्थकर्मत्वद्वारा अन्वयस्वीकारात् नीलत्वविशिष्टोत्पलकर्मकमानमनमित्मेव बोधः। एवं च सविशेषणानां विशेषणरहितानां वा कर्त्रतिरिक्तानां सर्वेषां कारकाणां धात्वर्थक्रियान्वमस्य नैयाभिकादिभिरपि स्वीकृतत्वात् प्रथमान्तार्थस्य कर्तृकारकस्यापि तत्रैवान्वय उचितः, समानन्यामात्। तथा च देवदत्तः नीलेत्पलमानयतीत्यत्र द्वितीयार्थः कर्म, तत्र प्रकृत्यर्भस्य नीलत्वविशिष्टोत्पलस्याभेदसम्बन्धे नान्वयः। कर्मणः धात्वर्येऽन्वयः। तिङः कर्ता अर्थः। त्राभेदसम्बन्धेन प्रभमान्तपदार्थस्य देवदत्तस्यान्वयः। कर्तुरपि धात्वर्ये आनयनेऽन्वयः। तथाच नीलत्वविशिष्टोत्पलाभिन्नकर्मकं देवदत्ताभिन्नकर्तृकं चानयनमिति धात्वर्थमुख्यविशेष्यको बोधः।  
 अत्र विषये प्रमाणमुपपत्तिं च बूमः। निरुक्तकारः \`चत्वारि पदजातानि नामाख्यातोपसर्गनिपाताः' इत्युपक्रम्य \`सत्त्वप्रधानानि नामानि' इति नामलक्षणम्, \`भावप्रधानमाख्यातम्' इति आख्यातलक्षणंच निरूपयति। \`प्रकृतिः प्रत्ययो विभक्तिरित्येतावत् नाम, सत्ता द्वव्यं लिङ्गं संख्येति नामार्थः' इति निरुक्तभाष्यात् सुबन्तं नामपदेन विवक्षितम्। एवम् आख्यातशब्देन तिङन्तमुच्यते। \`आख्यातमाख्यातेन क्रियासातत्ये' इति कात्यायनवार्तिके आख्यातशब्देन तिङन्तस्यैव बोधनात्। \`सर्वं आख्यातजं नाम' इत्यत्र तु आख्यातशब्दः लक्षणया तिङन्तैकदेशं धातुमाचष्टे। न्यायवार्तिककारोऽपि \`ते विभकयन्ताः पदम्' (न्या.सू.2-2-57) इति सूत्रव्याख्यानावसरे \`द्वयी विभक्तिः स्वादयः तिबादयश्र। तत्र स्वाद्यन्तं नाम, तिबाद्यन्तमाख्यातम्' इति स्पष्टमभिदधे। एवं च आख्यातेन तिङन्तेन चत्वारोऽर्था उच्यन्ते भावः कालः कारकं संख्या चेति। तत्र भावः धातुना उच्यते कालकारकसंख्याः तिङा इति विवेकः। तेषु चतुर्ष्वर्येषु कः शाब्दबोधे विशेष्यतयाभासत इति जिज्ञासायामुक्तं---भावप्रधानमाख्यातमिति। भावो नाम धात्वर्ये व्यापारः तद्विशेष्यकबोधजनकं तिङन्तमिति निरुक्तवचनस्यार्यः। स्पष्टमुक्तं चेदं निरुक्तभाष्ये----\`भावकालकारकसंख्याश्रत्वारोऽर्या आख्यातस्य। तेषु भावः प्रधानम्। 'इति। तेन कालकारकसंख्याविशेषणकभावविशेष्यकबोधजनकत्वमाख्यातस्येति लभ्यते।  
 यद्यपि प्रकृत्यार्थपेक्षया प्रत्यमार्थस्य प्राधान्यम्' इति न्यायविरोधात् कथं प्रकृत्यर्थस्य भावस्य प्राधान्यभिति शङ्का अवतरति, तथापि \`भावप्रधानमाख्यातमिति विशेषस्मृतिवचनबलात् प्रत्ययार्थप्राधान्यविषयको न्यामः सुबर्थविषयकतया संकोचनीयः। सुबर्यो हि कर्मत्वादिः प्रकृत्यर्भापेक्षमा प्रधाने भवतीति। किं च चैत्रेण सुप्यते' इत्यादिभावाख्यातस्यले धात्वर्थस्यैव प्राधान्यात् प्रत्ययार्थप्राधान्यन्यमो न सार्वत्रिकः।  
 अपि च \`क्रियाप्रधानमाख्यातम्' इति महाभाष्यमपि धात्वर्भमुख्यविशेष्यकबोधे प्रमाणम्। न्यायभाष्यकारोऽपि पञ्चमेध्याये \`प्रकृतादर्थादसम्बद्धार्यमर्यान्तिरम्' (न्या.सू.5-2-7) इति सूत्रे \`क्रियाकालयोगाभिधायि आख्यातम्, धात्वर्थमात्रं च कालाभिधानविशिष्टम्' इत्यभाषिष्ट। कालेन अभिधानेन---कारकेण च विशिष्टं धात्वर्थमात्रमाख्यातार्थः इति तदर्थः। तेन च भाष्येण स्पष्टमेवावगम्यते यत् कालकारकान्वितो धात्वर्य एव आख्यातजन्मयबोधे मुख्यविशेष्यः इति। न्यायवार्तिककारश्र \`ते विभक्त्यन्ताः पदम्' इति सूत्रव्याख्यानावसरे, \`क्रियाकालयोगाभिधामि क्रियाप्रधानमाख्यातम् यथा पचतीति' इति वदन् क्रियाप्राधान्यं मन्यते। क्रियाप्रधानमाख्यातम् यथा पचतीति' इति वदन् क्रियाप्राधान्यं मन्यते। एवं च प्राचीननैयायिकानामपि क्रियामुख्यविशेष्यकबोध एव संमतः।  
 ननु पूर्वोक्तैर्वचनैः यत्र तिङन्तमात्रं प्रमुज्यते तत्र एकाभिन्नकर्तृविशिष्टो व्यापार इत्याकारको भावविशेष्यको बोधो भवतीत्येतावन्मात्रमवगम्यते। यत्र तिङन्तेन साकं प्रयमान्तमपि प्रमुक्तं तत्र देवदत्तः पचतीत्यत्र पाककर्त्रभिन्नोदेवदत्त इति प्रथमान्तार्थमुख्यविशेष्यक एव बोधोऽस्तु इति चेत्---अत्रोच्यते। तत्रैव निरुक्ते \`यत्रोभे, भावप्रधाने भवतः' इत्यनन्तरबाक्यात् प्रथमान्तपदसमभिव्याहत तिङन्तादपि धात्वर्थक्रियाविशेष्यकबोधस्यैव सूचितत्वात्। यत्र सुबन्ततिङन्ते प्रयुज्येते पृथक्‌पृभक्, तत्र सत्त्व प्रधानं नाम, भावप्रधानमाख्यातम्। यत्र तु एकस्मिन् वाक्ये सुबन्तं तिङन्तं चोभयं प्रमुज्यते तत्र कस्य प्राधान्यमिति जिज्ञासायामिदं वाक्यमवतीर्णम् \`यत्रोभे' इति। यत्र वाक्ये उभे नामाख्याते भवतः तत्र ते द्वे अपि भावप्रधाने इत्यर्थः। तथाच प्रथमान्तपदसमभिव्याहारस्थलेऽपि धात्वर्थस्यैव प्राधान्यं मन्यते निरुक्तकारः।  
 अपि च धात्वर्थक्रियाविशेषणकप्रभमान्तार्थमुख्यविशेष्यको बोधो यद्यङ्गीक्रियेत तदा \`पश्य मृगो धावतीत्यत्र \`तिङ्ङतिङः' इतिसूत्रस्भ महाभाष्यसंमता एकवाक्यता न स्यात्। धावति मृगः इत्यतो धावनानुकूलकृतिमान् मृगः इति बोधः, पश्येत्यतो दर्शनाश्रयस्त्वम् इति बोधश्र वाच्च कृतिमान् मृगः इति वाक्यार्थस्य भिन्नत्वात् एकमुख्यविशेष्यकबोधजनकत्वरूपमेकवाक्यत्वं न निर्वहति। नं च धाननानुकूलकृतिमन्मृगस्य कर्मतासम्बन्धेन धात्वर्थे दर्शनेऽन्वयः, तस्य चाश्रयतासम्बन्धेन त्वम्पदार्थेऽन्वय इति धावनानूकूलकतिमन्मगकर्मकदर्शनाश्रयस्त्वमित्याकारकस्य एकमुख्यविशेष्यकस्य बोधस्य जननात् एकवाक्यत्वमुपपद्यत इति वाच्यम्। नामार्थधात्वर्थयोः भेदेनान्वयस्याव्युत्पन्नतया कर्मत्वसम्बन्धेन मृगस्य दर्शनेऽन्वयासम्भवात्। अन्यथा कर्मत्वसम्बन्धेन तण्डुलस्य पाकेऽन्वमविवक्षया तण्डुलः पचतीति वाक्यस्यापि साधुतापत्तेः। अतः कर्मत्वस्य सम्बन्धविधया भानासम्भवात् प्रकारविधमैव भानं वक्तव्यमिति मृगपदोत्तरं कर्मत्वार्थकद्वितीयाविभक्तिः प्रसज्यते।  
 वैमाकरणमते तु मृगो धावतीत्यतो मृगकर्तृकं धावनं बोध्यते। तस्य कर्मतासम्बन्धेन दर्शनक्रियामामन्वयः। तथा च मृगकर्तृकबोध्यते। तस्य कर्मतासम्बन्धेन दर्शनक्रियामामन्वयः। तथा च मृगकर्तृकधावनकर्मकं दर्शनमिति बोधो भवति। अत्र न कोऽपि व्युत्पत्तिविरोधो लक्ष्यते। दर्शनरूपैकमुख्यविशेष्यकबोधजनकत्वात् भाष्यसिद्धमेकवाक्यत्वं चोपपन्नं भवति इति।  
 मीमांसकमतम्  
 मीमांसकास्तु तिङर्थभावनामुख्यविशेष्यकं बोधं वर्णमन्ति। तथा हि तण्डुलमित्यादीनि द्वितीयान्तानि पदानि क्रियापदं विनानिराकाङ्क्षं बोधं न जनयन्तीत्यनुभवसिद्धम्। तेन तिङन्तपदं विशेष्यसमर्पकमिति लभ्यते। तत्रापि \`प्रकृतिप्रत्ययौ प्रत्ययार्थं सह ब्रूतस्तमोस्तु प्रत्ययः प्राधान्येन' इति व्युत्पत्तिबलात् प्रत्ययार्थस्यैव प्राधान्य वक्तव्यमिति तिङर्यः भावनापरपर्माया कृतिरेव शाब्‌दबोधे मुख्यविशेष्यभूता। एवं च चैत्रस्तण्डुलं पचति इति वाक्ये द्वितीययाः कर्मत्वमर्थः। तत्र तण्डुलस्य आधेयतासम्बन्धेनान्वमः। कर्मत्वस्य निरुपकतासम्बन्धेन (स्वनिरुपकधात्वर्यानुकूलत्वपर्यवसितेन) तिङर्थकृतावन्वयः। धात्वर्थस्य पाकस्य स्वकरणकौदनोदेश्यकत्व म्बन्धेन कृतावन्वयः। चैत्रपदोत्तरप्रथमायाः \`प्रातिपदिकार्थलिङ्गपरिमाणवचनमात्रे प्रथमा' (पा.सू) इति सूत्रानुसारात् प्रातिपदिकार्थः चैत्रोऽर्थः। चैत्रपदं तात्पर्यग्राहकम्। प्रथमार्थस्य चैत्रस्य आधेयतासम्बन्धेन भावनामायान्वयः। आख्यातार्थकालसंख्यमोरपि भावनामेवान्वयः। संख्यायाः सामानाधिकरण्यसम्बन्धेनान्वयः, कालस्याधेयतासम्बन्धेनान्वय इति विशेषः। एवं च चैत्रनिष्ठा तण्डुलकर्मकपाककरणकौदनोद्देश्यिका वर्तमाना एका भावना इति बोधः। \`भावप्रधानमाख्यातम्' इति निरुक्ते आख्यातशब्द तिङ्परः। भावयतीति व्युत्पत्त्या णिजन्तात् भूधातोरचप्रत्यमान्तत्वेन निष्पन्नः भावशब्दः भावनावाची। तिङश्र संख्या कालः भावना इति त्रयोऽर्याः तेषु भावना प्रधानभूता इति भावनामुख्यविशेष्यकबोधमेव निरुक्तकारो मन्यते। इति।  
 नैयायिकमातम्  
 पण्डितश्रैत्रः इति वाक्यात् पण्डिताभिन्नश्रैत्र इति बोधोऽनुभुयते। तत्र तिङन्तपदाभावात् धात्वर्थस्य वा तिङर्थभावनायाः वा मुख्यविशेष्यतया भानं न स्मभवति। तथाचक्वचित् प्रथमान्तार्थमुख्यविशेष्यकबोधस्य स्वीकरणीयतमा तिङन्तसमभिव्याहारस्तलेऽपि तथैव बोधवर्णनं युक्तम्। द्वश्यन्ते च बहुलं तिङन्तरहिताः प्रयोगाः---  
 \`शर्शा दिवसधूसरः विगतयौवना कामिनी  
 सरो विगतवारिजं मुरवमनक्षरं स्वाकृतेः।  
 प्रभुर्थनपरामणः सततटुर्गतः सज्जनः  
 नृपाङ्गणगतः खलः मनसि सप्त शल्यानि मे॥' इत्यादयः। न च तत्रापि योग्यक्रियाध्याहारेणैव शाब्दबोध इति वाच्यम्। अनध्याहारेणैव निर्वाहे अध्याहारस्यामुक्तत्वात्। अपि च वैयाकरणभूषणे \`प्रायशो वाक्यस्य सुप्तिङन्तसमुदायत्वात् सुबन्तानां च प्रामः क्रियाविशेषणत्वात्' इति वदन्तः कौऽभट्टाः तिङन्तशून्यमपि वाक्यमभ्युपगच्छन्ति। तथा आख्यातार्थव्यापारश्रमत्वरूपस्य कर्तृत्वस्य निराकणावसरे \`आख्यातशून्ये देवदत्तः पला इत्यादौ देवदत्तस्याकर्तृत्वापत्तेः' इति भूषणसारेऽपि तिङन्तरहितवाक्यप्रामाण्याङ्गीकारः प्रीतमते। अपि च चैत्रे  
ण शयितव्यमिति सुबन्धचमात्वकं वाक्यमपीष्यते वैमाकरणैः अत एव \`सुप्तिङन्तचमो वाक्यम्' इत्यस्य सुबन्तचमः तिङन्तचयः, सुप्तिङन्तचयः इति मञ्जूषायां विवरणं कृतम्। एवं च तिङन्तासमभिव्याहारस्भले प्रथमान्तार्भविशेष्यकबोधस्य स्वीकर्यत्वात् चैत्रः पचतीत्यादावपि तथौव बोधवर्णनं युक्तम्। एव च \`चैत्रस्तण्डुलं पचति' इति वाक्ये तण्डुलपदोत्तरद्वितीयामाः कर्मत्वमर्थः। कर्मत्वे प्रकृत्यर्थस्य तण्डुलस्याधेयतासम्बन्धेनान्वयः। कर्मत्वस्य निरूपकतासम्बन्धेन धात्वर्थे पाकेऽन्वमः। आख्यातार्थः कृतिः। तत्रानुकूलतासम्बन्धेन धात्वर्थपाकस्यान्वयः। कृतेश्र आश्रयतासम्बन्धेन प्रथमान्तार्थे चैत्रेऽन्वयः। वर्तमानकालस्याख्यातार्यस्य कृतावेवान्वयः। आख्यातैकवचनस्य तु नैकत्वसंख्यार्थः। सुबेकवचनेनैव एकत्वलाभात्। तथा च तण्डुलनिष्ठकर्मतानिरूपकपाकानुकूलवर्तमानकृतिमान् एकश्रैत्र इति बोधः।  
 किं च \`सर्वनान्नामुत्सर्गतः प्रघानपरामर्शित्वम्' इति न्यायात् पूर्ववाक्यार्ये यः प्रधानं तस्यैव तच्छब्देन परामर्शो क्क्तव्य। धात्वर्थमुख्यविशेष्यकस्य आख्यातार्थकृतिमुख्यविशेष्यकस्य वा बोधस्याङ्गीकारे \`पुरुषः प्रयाति, तस्य पादयोरभिवादय' इत्यत्रानुपपन्तिः। तथा हि पुकषः प्रयाति इति वाक्ये प्रधानस्य गमनस्य कृतेर्वा तच्छब्देन परामर्शे पादयोरभिवादयइत्यनेनान्वयानुपपत्तिः। नैयायिकमते तु पुरुषस्यैव प्रधानतया तस्य तच्छब्देन परामर्शे पादयोरभिवादयेत्यनेनान्वयः साधु संगच्छते।  
 एवं व्याकरणमधीते वेत्तिवा इत्यर्थे \`तदधीते तद्वेद' इति सूत्रेण अण्‌प्रत्यमे वैमाकरमशब्दः निष्पद्यते। तत्र वैयाकरणशब्दात् व्याकरणाध्येता इति बोधो भवति। तत्समानार्थकात् व्याकरणमधीते इति वाक्यादपि व्यकरणाध्येता इति बोध एवोचित इति प्रथमान्तार्थविशेष्यकबोधः पाणिनिसंमतश्र। न्यायकुसुमाञ्जलौ पञ्चमस्तबके उदमनाचार्मैः----\`न ह्यन्ततराकाङ्क्षा अन्वयहेतुः अपितूभयकाङ्क्षा। प्रतिपदिकार्यो हि फलेनान्वयमलभमानः क्रियासम्बन्धमपेक्षते। भावनापि व्यापारभूता सती व्यापारिणमित्युभयाकाङ्क्षा अन्वयहेतुः। अत एवानुभेवोऽपि यावदुक्तं भवति पाकानुकूलवर्तमानमत्नवान् इति तावदुक्तं भवति पचतीति' इति वदद्धिः प्रथमान्तार्थप्राधान्यं सूचितम्।  
 यत्तु भावप्रधानमाख्यातमिति निरुक्तवचनमुदाहतम्, तदपि आख्यातार्थेषु भावनाकालसंख्यासु कस्य प्राधान्यं कस्यवा गुणत्वमिति जिज्ञासायां भावनायाः कृतेः प्राधान्यमिति वदति। एवं च तद्वचनं भावनेतराख्यातार्थनिष्ठप्रकारतानिरूपितविशेष्यत्वाख्यं प्राधान्यमेव बोधयति न तु प्रथमान्तार्थनिष्ठप्रकारतानिरूपितविशेष्यत्वमपि बोधयतीति न तद्वचनं बोधस्य प्रथमान्तार्थमुख्यविशेष्यकत्वे बाधकम्। \`यत्रोभे, भावप्रधाने भवतः' इति वाक्येनापि भावनायाः इतरकारकापेक्षया आर्थिकं प्राधान्यमेव बोध्यते, कारकाणां भावनिष्यत्त्यङ्गत्वात् इति न तद्विरोधः।  
 यदुक्तं नैयायिकमते पश्य मृगो धावतीत्यत्र एकवाक्यत्वानुपपत्तिरिति। तत्र त्रोधा निर्वाह उच्यते---उक्तस्थले नैयायिकैरपि वैमाकरणमतरीत्या मृगकर्तकधावनकर्मकं दर्शनमिति बोधस्यैव स्वीकारात्। न हि सर्वत्र प्रथमान्तार्थमुख्यविशेष्यक एव बोध इति नियमः। उक्तं हि गदाधरभट्टाचार्यैर्व्युत्पत्तिवादे---  
 \`अत एव यत्र विशेष्यवाचकसमानविभक्तिकपदं निपातपदंवा  
 नास्ति तत्र प्रथमान्तार्थस्य विशेष्यभासकसामस्यभावात्  
 असौ मुख्यविशेष्यतमैव भासते।  
 इति। चैत्र इत्यादौ समानविभक्तिकपदान्तरासत्त्वे प्रथमान्तार्थस्य चैत्रादेर्यद्विशेष्यं तद्भासकामग्र्यभावात् असौ प्रथमान्तार्थश्रैत्रादिर्विशेष्यतयैव भासते इति तदर्थः। एतेन चैत्र इत्यादौ एकत्वप्रकारकचैत्रमुख्यविशेष्यकबोधात् सति सम्भवेऽन्यत्रापि तथैव बोधः। सति सम्भवे इति कथनात् पचतीत्यतः पाकानुकूला कृतिरिति कृतिमुख्यविशेष्यकस्य \`चैत्रेण सुप्यते' इत्यादौ चैत्रकर्तृकः स्वाप इति धात्वर्थमुख्यविशेष्यकस्य च बोधस्य नैयामिकैः स्वीकारात् क्वचित् प्रथमान्तार्थस्य मुख्यविशेष्यत्वाभावेऽपि न क्षतिरिति गम्यते। तेनैव न्यायेन \`पश्य मृगौ धावतीत्यत्रापि बोधस्य धात्वर्थविशेष्यकत्वमिति प्रथमो निर्वाहः।  
 पश्य मृगोधावतीत्यत्र इतिपदं त्वंपदंचाध्याह्रियते। मृगो धावतीति त्वं पश्येत्यन्वयः। इति शब्देन कर्मण उक्तत्वान्न द्वितीयाप्रसक्तिः। तिङ्कृत्तद्धितनिपातादिभिरनभिहिते कर्मण्मेव द्वितीयाविधानात्। तथाच धावनानुकूलकृतिमन्मृगकर्मकदर्शनाश्रयस्त्वमित्येव बोधः इति द्वितीयो निर्वाहः।  
 अथ वा इति पदाध्याहारो नावश्यकः। यत्र पदार्थस्य कर्मत्वं तत्रैव द्वितीयप्रसक्तिः यथा तण्डुलं पचतीत्यादौ। अत्रतुधावनानुकूलकृतिमन्मृगरूपस्य वाक्यार्थस्य कर्मत्वात् न द्वितीयाप्रसक्तिः। वाक्यस्य प्रातिपदिकसंज्ञाविरहात्। अत एव \`जानामि सीता जनकप्रसूता' इत्यादयः प्रयोगा अप्युपपद्यन्ते।  
 अपि च आनय गौर्धावतीत्यादौ वैमाकरणामतेऽनुपपत्तेः गोकर्तृकधावनकर्मकमानमनमिति बोधस्यासम्भवात् धावनानुकूलकृतिमङ्गोकर्मकानमनमिति बोधस्यैव वक्तव्यत्वात् गौर्धावतीत्यतः प्रथमान्तार्थमुख्यविशेष्यकबोधस्यैव तैः स्वीकरणीमत्वात्।  
 एवं च तत्र तत्र मभामोग्यं यभानुभवंच बोधः स्वीकरणीभः। प्रथमान्तार्थमुख्यविशेष्यको बोध इत्युत्सर्गः। सति बाधके दात्वर्यदिविशेष्यकोऽपि बोध इति नैयायिकानां सिद्धान्तः। भूषणसारकारैरपि सूचितमिदम्---  
 \`उत्सर्गोऽमम्। विशेष्यत्वादिना बोधस्तु तथाव्युत्पत्त्यनुशेधात्।  
 अत एव नैयायिकानां प्रथमान्तविशेष्यक एव बोधः।  
 अत एव \`प्रधानप्रत्ययार्थवचनमर्थस्मान्यप्रमाणत्वात्'  
 (पा.सू.1-2-56) इति भागवान् पाणिनिः। प्रधानं  
 प्रत्ययस्यार्थ इति वचनं न कार्यम्। अर्थस्य तथा बोधस्य  
 अन्यप्रमाणत्वात् व्युत्पत्त्यनुसारित्वादिति तदर्थः'  
 इति वदद्भिः। अनेन स्पष्टमिदं यत् तत्तद्विशेष्यकबोधे नियामकं वचनं नापेक्षितम्। अनुभवानुसारिव्युत्पत्तिबलात् निर्णेममिति।  
 किं च प्रत्यक्षानुभवे यस्य येन सम्बन्धः प्रतीतस्तस्य तेन सम्बन्धं तयैव ज्ञपयितुं वाक्यं प्रयुज्यते। प्रत्यक्षेण च कारकाणां क्रियान्वय एवावगम्यते न तु कृत्यपरपर्यायभावनान्वयः। अतो मीमांसमतं नोचितम्। नापि वैयाकरणमतम्। प्रत्यक्षे धर्मस्य प्रकारतायाः धर्मिणो विशेष्यतायाश्रानुभवसिद्धतया धर्मभूतधात्वार्थापेक्षया धमिर्णः प्रथमान्तार्थस्यैव विशेष्यत्वौचित्मत्। तत्रापि प्रकृतिप्रत्ययार्थयोर्मध्ये प्रत्ययार्थस्य प्रधानत्वात् तिङ्वाच्यायाः कृतेः धात्वर्थं प्रति विशेष्यत्वात् ताट्टशकृत्याश्रमस्य देवदन्तादेर्विशेष्यत्वमुचितम्। सकलकर्मादिकारकप्रेरकस्य क्रियाकर्तुः सर्वापेक्षया प्राधान्यं हि आनुभविकम्।  
 अपि च पाणिनिः प्रातिपदिकार्येत्यादिना सूत्रेणप्रथमायाः प्रातिपदिकार्थ एवार्थ इति वदन् कारकार्थकत्वं नानुमन्यते। तेन च प्रथमान्तार्थस्य क्रियामामन्वयं नानुमनुतं इति स्पष्टम्। कारकार्थकत्वे हि क्रियाप्रधानकत्वनिर्बन्धः क्रियान्वयमूलकः इति। तस्मा त्प्रथमान्तार्थविशेष्यकबोध एवासति बाधके उचित इति नैयायिकसिद्धान्तसारः।  
 नूतनमताविष्कारः  
 एवमेतावता धात्वर्थमुख्यविशेष्यको बोधः आख्यातार्थभावनामुख्यविशेष्यको बोधः प्रथमान्तार्थमुख्यविशेष्यको बोधः इति प्रकारत्रयं क्रमशो वैयाकरण-मीमांसक-नैयायिकमतसिद्धमधिकृत्य परिशीलनमकार्ष्म। अथ आख्यातार्थकर्तृकर्ममुख्यविशेष्यको बोध इति चतुर्थं प्रकारमद्य यावत् बोधग्तन्येष्यनुट्टङ्कितं श्रीमद्वेदान्तदेशिकग्रन्थपरिशीलनेनावगतं विटुषां पुरतः निषेदयामि। न्यायपरिशुद्धिनामके ग्रन्थे---  
 \`प्रतिपत्तिप्रकारस्त यजेनेयायौ स्वव्यापारसाध्य  
 यागादिविशिष्ट इति कर्तृप्राधान्येनैव।'  
 इत्युक्तम्। तदिदं किंचित् विव्रियते। द्वितीयाद्यन्तपदार्थानां विभकयर्भद्वारा धात्वर्थान्वय इत्यविवादम्। धात्वर्थस्य तिङर्थेऽन्वय इत्यपि प्रत्यमार्भः प्रधानमिति न्यामसिद्धम्। तिङर्थ एव क इति विचारणीयम्। न तावत् कृतिः \`लः कर्मणिच भावेचकाकर्मकेभ्यः' इति सूत्रेण कर्तृकर्माद्यर्थे लकारानुशासनेन तद्विरोधात्। तथाच कर्तुः कर्मणो वा लकारार्थस्यैव विशेष्यत्वम्। प्रथमान्तार्थस्यापि तत्रैवाभेदेनान्वयः। तथा च देवदन्तस्तण्डुलं पचतीति वाक्यात् देवदत्ताभिन्नः। तण्डुलकर्मकपाककर्ता इति बोधः। देवदत्तेन पच्यते तण्डुक्तः इति वाक्यात् तण्डुलाभिन्नं देवदत्तकर्तृकपाककर्म इति बोधः। एव च \`पुरुषः प्रयाति, तस्य पादयोरभिवादय' इत्यत्र प्रधानस्य आख्यातार्थस्य कर्तुः तच्छब्देन परामर्शात् पादयोरभिवादमेत्यनेनान्वयोऽप्युपपन्नो भवति। \`पश्य मृगो धावति' इत्यत्रापि मृगो धावतीत्यतः मृगाभिन्नः धावनकर्ता इति बोधात् तिङर्थस्य कर्तुः कर्मत्वेन धावनेऽन्वयान्नानुपपत्तिः कापि। तिङर्थस्य कर्मत्वेऽपि तिङन्तस्य प्रातिपदिकसंज्ञाविरहान्न द्वितीयापत्तिः। अत्वदभिन्नः मृगाभिन्नधावनकर्तृकर्मकदर्शनकर्ता इति बोधः। आनय गौर्धावति इत्यत्रापि गवाभिन्नधावनकर्तृकर्मकानयनकर्ता इति बोध इति न काचिदनुपपत्तिः। भावप्रधानमाख्यातमिति निरुक्तवचनं तु आर्थिकप्राधान्यपरतया कथंचिन्नेयम्। सर्वैऽपि कथंचिदेव हि तद्वचनं निर्वहन्ति। अत इदमपि मतं युक्तियुक्तमेव प्रतिभाति ।

 

** -----------------------------------------------------**







![](include/loader.gif) **Please Wait....**

**End Of Book**

\]
