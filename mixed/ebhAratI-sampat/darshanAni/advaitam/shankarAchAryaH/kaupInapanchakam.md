+++
TITLE = "कौपीनपञ्चकम्"
AUTHOR = "शङ्कराचार्यः"
DOMAIN = "दर्शनानि"
SUB-DOMAIN = "अद्वैतम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-2548"
url = "https://www.ebharatisampat.in/readbook3.php?bookid=NjUyMTk2NTI0ODk1NDQy&pageno=MjI0MjQyNjk5NTk="
title = "कौपीनपञ्चकम्"

+++
[[कौपीनपञ्चकम्	Source: [EB](https://www.ebharatisampat.in/readbook3.php?bookid=NjUyMTk2NTI0ODk1NDQy&pageno=MjI0MjQyNjk5NTk=)]]

\[



कौपीनपंचकम् (शंकराचार्य)





 कौपीनपंचकम्



वेदान्तवाक्येषु सदा रमन्तो

भिक्षान्नमात्रेण च तुष्टिमन्तः ।

विशोकमन्तःकरणे चरन्तः

कौपीनवन्तः खलु भाग्यवन्तः ॥ १॥





मूलं तरोः केवलमाश्रयन्तः

पाणिद्वयं भोक्तुममन्त्रयन्तः ।

कन्थामिव श्रीमपि कुत्सयन्तः

कौपीनवन्तः खलु भाग्यवन्तः ॥ २॥





स्वानन्दभावे परितुष्टिमन्तः

सुशान्तसर्वेन्द्रियवृत्तिमन्तः ।

अहर्निशं ब्रह्मसुखे रमन्तः

कौपीनवन्तः खलु भाग्यवन्तः ॥ ३॥





देहादिभावं परिवर्तयन्तः

स्वात्मानमात्मन्यवलोकयन्तः ।

नान्तं न मध्यं न बहिः स्मरन्तः

कौपीनवन्तः खलु भाग्यवन्तः ॥ ४॥



ब्रह्माक्षरं पावनमुच्चरन्तो

ब्रह्माहमस्मीति विभावयन्तः ।

भिक्षाशिनो दिक्षु परिभ्रमन्तः

कौपीनवन्तः खलु भाग्यवन्तः ॥ ५॥





॥ इति श्रीमद् शङ्कराचार्यकृत कौपीन पञ्चकं संपूर्णम् ॥



![](include/loader.gif) **Please Wait....**

**End Of Book**

\]
