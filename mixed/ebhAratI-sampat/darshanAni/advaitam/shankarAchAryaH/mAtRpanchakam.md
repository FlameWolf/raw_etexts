+++
TITLE = "मातृपञ्चकम्"
AUTHOR = "शङ्कराचार्यः"
DOMAIN = "दर्शनानि"
SUB-DOMAIN = "अद्वैतम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-2592"
url = "https://www.ebharatisampat.in/readbook3.php?bookid=NDI4NzUzMDYyMjI4ODQy&pageno=MjI0MjQyNjk5NTk="
title = "मातृपञ्चकम्"

+++
[[मातृपञ्चकम्	Source: [EB](https://www.ebharatisampat.in/readbook3.php?bookid=NDI4NzUzMDYyMjI4ODQy&pageno=MjI0MjQyNjk5NTk=)]]

\[



मातृपञ्चकम्



अथ श्री मातृपञ्चकम् ।

मुक्तामणि त्वं नयनं ममेति

 राजेति जीवेति चिर सुत त्वम् ।

इत्युक्तवत्यास्तव वाचि मातः

 ददाम्यहं तण्डुलमेव शुष्कम् ॥ १॥

अंबेति तातेति शिवेति तस्मिन्

 प्रसूतिकाले यदवोच उच्चैः ।

कृष्णेति गोविन्द हरे मुकुन्द

 इति जनन्यै अहो रचितोऽयमञ्जलिः ॥ २॥

आस्तं तावदियं प्रसूतिसमये दुर्वारशूलव्यथा

 नैरुच्यं तनुशोषणं मलमयी शय्या च संवत्सरी ।

एकस्यापि न गर्भभारभरणक्लेशस्य यस्याक्षमः

 दातुं निष्कृतिमुन्नतोऽपि तनयस्तस्यै जनन्यै नमः ॥ ३॥

गुरुकुलमुपसृत्य स्वप्नकाले तु दृष्ट्वा

 यतिसमुचितवेशं प्रारुदो मां त्वमुच्चैः ।

गुरुकुलमथ सर्वं प्रारुदत्ते समक्षं

 सपदि चरणयोस्ते मातरस्तु प्रणामः ॥ ४॥

न दत्तं मातस्ते मरणसमये तोयमपिवा

 स्वधा वा नो दत्ता मरणदिवसे श्राद्धविधिना ।

न जप्त्वा मातस्ते मरणसमये तारकमनु

 रकाले संप्राप्ते मयि कुरु दयां मातुरतुलाम् ॥ ५॥

W

इथोउत्

S

अन्धि

अथ श्री मातृपञ्चकम् ।

मुक्तामणि त्वं नयनं मम इति राज इति जीव

इति चिर सुत त्वम् ।

इत्युक्तवत्याः तव वाचि मातः ददामि अहं

तण्डुलम् एव शुष्कम् ॥ १॥

अंबा इति तात इति शिव इति तस्मिन्

प्रसूतिकाले यदवोच उच्चैः ।

कृष्णेति गोविन्द हरे मुकुंद इति जनन्यै

अहो रचितोऽयं अञ्जलिः ॥ २॥

आस्तं तावद् इयं प्रसूतिसमये दुर्वारशूलव्यथा

नैरुच्यं तनुशोषणं मलमयी शय्या च संवत्सरी ।

एकस्यापि न गर्भभार भरण क्लेशस्य यस्य अक्षमः

दातुं निष्कृतिं उन्नतोऽपि तनयः तस्यै जनन्यै नमः ॥ ३॥

गुरुकुलमुपसृत्य स्वप्नकाले तु दृष्ट्वा

यतिसमुचितवेशं प्रारुदो मां त्वमुच्चैः ।

गुरुकुलमथ सर्वं प्रारुदत् ते समक्षं

सपदि चरणयोस्ते मातरस्तु प्रणामः ॥ ४॥

न दत्तं मातस्ते मरणसमये तोयमपिवा

स्वधा वा नो दत्ता मरणदिवसे श्राद्धविधिना ।

न जप्त्वा मातस्ते मरणसमये तारकमनुः

अकाले संप्राप्ते मयि कुरु दयां मातुरतुलाम् ॥ ५ ॥

इति श्रीमत् शङ्कराचार्य विरचितं मातृपञ्चकम् ।







![](include/loader.gif) **Please Wait....**

**End Of Book**

\]
