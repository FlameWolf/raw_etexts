+++
title = "निर्वाणषट्कम्"
author = "शङ्कराचार्यः"
domain = "दर्शनानि"
sub-domain = "अद्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2539"
source_url = "https://www.ebharatisampat.in/readbook3.php?bookid=ODU0OTA1OTU0NDM3MzQy&pageno=MjI0MjQyNjk5NTk="

+++
[[निर्वाणषट्कम्	Source: [EB](https://www.ebharatisampat.in/readbook3.php?bookid=ODU0OTA1OTU0NDM3MzQy&pageno=MjI0MjQyNjk5NTk=)]]

\[



निर्वाणषट्कम्





 मनोबुद्ध्यहंकारचित्तानि नाहं

 न च श्रोत्रजिह्वे न च घ्राणनेत्रे ।

 न च व्योमभूमिः न तेजो न वायुः

 चिदानंदरूपः शिवोऽहं शिवोऽहम् ॥ १॥

 न च प्राणसंज्ञो न वै पंचवायुः

 न वा सप्तधातुर्न वा पंचकोशः ।

 न वाक् पाणिपादौ न चोपस्थपायू

 चिदानंदरूपः शिवोऽहं शिवोऽहम् ॥ २॥

 न मे द्वेषरागौ न मे लोभमोहौ

 मदो नैव मे नैव मात्सर्यभावः ।

 न धर्मो न चार्थो न कामो न मोक्षः

 चिदानंदरूपः शिवोऽहं शिवोऽहम् ॥ ३॥

 न पुण्यं न पापं न सौख्यं न दुःखं

 न मंत्रो न तीर्थं न वेदा न यज्ञाः ।

 अहं भोजनं नैव भोज्यं न भोक्ता

 चिदानंदरूपः शिवोऽहं शिवोऽहम् ॥ ४॥

 न मे मृत्युशंका न मे जातिभेदः

 पिता नैव मे नैव माता न जन्म ।

 न बंधुर्न मित्रं गुरुर्नैव शिष्यः

 चिदानंदरूपः शिवोऽहं शिवोऽहम् ॥ ५॥

 अहं निर्विकल्पो निराकाररूपो

 विभुव्या।र्प्य सर्वत्र सर्वेन्द्रियाणाम् ।

 सदा मे समत्वं न मुक्तिर्न बन्धः

 चिदानंदरूपः शिवोऽहं शिवोऽहम् ॥ ६॥

॥ इति श्रीमच्छङ्कराचार्यविरचितं निर्वाणषट्कं सम्पूर्णम् ॥








\]
