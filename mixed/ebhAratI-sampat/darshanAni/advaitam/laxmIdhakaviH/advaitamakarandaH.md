+++
title = "अद्वैतमकरन्दः"
author = "लक्ष्मीधकविः"
"publish year" = "्"
domain = "दर्शनानि"
sub-domain = "अद्वैतम्"
pages = "5"
language = "संस्कृतम्"
"primary commentator" = "श्रीमन्नारायणाश्रमः"
"commentary name" = "टीका"
printer = "मेडिकल्-यन्त्रालयः"
"serial no." = "Ebharati-2115"
source_url = "https://www.ebharatisampat.in/readbook3.php?bookid=MDM1MjI3MjUwMjMwMzAy&pageno=MjI0MjQyNjk5NTk="

+++
[[अद्वैतमकरन्दः	Source: [EB](https://www.ebharatisampat.in/readbook3.php?bookid=MDM1MjI3MjUwMjMwMzAy&pageno=MjI0MjQyNjk5NTk=)]]

\[

\_\_\_\_\_\_\_\_\_\_\_\_\_\_\_\_

अद्वैत  
मकरन्दः \_\_\_\_\_\_\_\_\_\_\_\_\_\_\_\_

अद्वैतमकरन्दः कटाक्षकिरणाचान्तनमन्मोहाब्धये नमः। अनन्तान्दकृष्णाय जगन्मङ्गलमूर्तये॥ १ अहमस्मि सदा भामि कदाचिन्नाहमप्रियः। ब्रह्मैवाहमतः सिद्धं सच्चिदानन्दलक्षणम्॥ २ मय्येवोदेति चिढ्योम्नि जगत्-गन्धर्वपत्तनम्। अतोऽहं न कथं ब्रह्म, सर्वज्ञं सर्वकारणम्॥ ३ न स्वतः प्रत्यभिज्ञानान्निरंशत्वान्न चान्यतः। न चाश्रयविनाशान्मे विनाशः स्यादनाश्रयात्॥ ४ न शोषप्लोषविक्लेदच्छेदाश्चिन्नभसो मम। सत्यैरप्यनिलाग्नयम्भःशस्त्रैः किमुत कल्पितैः॥ ५ अभारूपस्य विश्वस्य भानं भासंनिधेर्विना। कदाचिन्नावकल्पेत भा चाहं तेन सर्वगः॥ ६ न हि भानादृते सत्त्वं नर्ते भानं चितोचितः। चित्संभेदोपि नाध्यासाते तेनाहमद्वयः॥ ७ \_\_\_\_\_\_\_\_\_\_\_\_\_\_\_\_

न देहो नेन्द्रियं चाहं न प्राणो न मनो न धीः। ममतापरिरब्धत्वाद् आक्रीडत्वादिदं धियः॥ ८ साक्षी सर्वान्वितः प्रेयान् अहं नाहं कदाचन। परिणामपरिच्छेदपरितापैरुपप्लवात्॥ ९ सुप्तेऽहमि न दृश्यन्ते दुःखदोषप्रवृत्तयः। अतस्तस्यैव संसारः न मे संसर्तृसाक्षिणः॥ १० सुप्तः सुप्तिं न जानाति नासुप्ते स्वप्नजागरौ। जाग्रत्स्वप्नसृषप्तीनां साक्ष्यतोऽहमतद्दशः॥ ११ विज्ञानविरतिः सुप्तिः तज्जन्म स्वप्नजागरौ। तत्साक्षिणः कथं मे स्युः नित्यज्ञानस्य ते त्रयः।१२ षड्विकारवतां वेत्ता निर्विकारोऽहमन्यथा। तद्विकारानुसन्धानं सर्वथा नावकल्पते॥ १३ तेन तेन हि रूपेण जायते लीयते मुहुः। विकारिवस्तु तस्यैषामनुसंधातृता कुतः॥ १४ न च स्वजन्म नाशं वा द्रष्टुमर्हति कश्चन। तौ हि प्रागुत्तराभावचरमप्रथमक्षणौ॥ १५ न प्रकाशेऽहमित्युक्तिः यत्प्रकाशनिबन्धना। स्वप्रकाशं तमात्मानम् अप्रकाशः कथं स्पृशेत्।१६ \_\_\_\_\_\_\_\_\_\_\_\_\_\_\_\_

तथाप्याभाति कोऽप्येषः विचाराभावजीवनः । अवश्यायश्चिदाकाशे विचाराऊदयावधिः॥ १७ आत्माज्ञानमहानिद्राजृम्भितेऽस्मिन् जगन्मये। दीर्घस्वप्ने स्फुरन्त्येते स्वर्गमोक्षादिविभ्रमाः॥ १८ जडाजडविभागोऽयम् अजडे मयि कल्पितः। भित्तिभागे समे चित्रचराचरविभागवत्॥ १९ चेत्योपरागरूपा मे साक्षितापि न तात्विकी। उपलक्षणमेवेयं निस्तरङ्गचिदम्बुधेः॥ २० अमृताब्धेर्न मे जीणिः मृषाडिण्डीरजन्मभिः। स्फटिकाइँन मे रागः स्वाप्नसंध्याभ्रविभ्रमैः॥ २१ स्वरूपमेव मे सत्वं न तु धर्मो नभस्त्ववत्। मदन्यस्य सतोऽभावान्न हि सा जातिरिष्यते॥ २२ स्वरूपमेव मे ज्ञानं न गुणः स गुणो यदि। अनात्मत्वमसत्वं वा ज्ञेयाज्ञेयत्वयोः पतेत्॥ २३ अहमेव सुखं नान्यद् अन्यच्चेन्नैव तत्सुखम्। अमदर्थं न हि प्रेयो मदर्थं न स्वतः प्रियम्॥ २४ न हि नानास्वरूपं स्यादेकं वस्तु कदाचन। तस्मादखण्ड एवास्मि विजहज्जागती भिदाम्॥ २५ \_\_\_\_\_\_\_\_\_\_\_\_\_\_\_\_

परोक्षतापरिच्छेदशाबल्यापोहनिर्मलम्। तदसीति गिरा लक्ष्यमहमेकरसं महः॥ २६ उपशान्तजगज्जीवशिष्याचार्येश्वरभ्रमम्। स्वतः सिद्धमनाद्यन्तं परिपूर्णमहं महः॥ २७ लक्ष्मीधरकवेः सूक्तिशरदम्भोजसंभृतः। अद्वैतमकरन्दोयं विद्वभृङ्गैर्निपीयताम्॥ २८

----------

\]
