+++
title = "अद्वैतानुभूतिः"
author = "आदिशन्कराचार्यः"
domain = "दर्शनानि"
sub-domain = "अद्वैतम्"
pages = "3"
language = "संस्कृतम्"
"serial no." = "Ebharati-2120"
source_url = "https://www.ebharatisampat.in/readbook3.php?bookid=MDQ2NDM5MzMwMjE1MzAy&pageno=MjI0MjQyNjk5NTk="

+++
[[अद्वैतानुभूतिः	Source: [EB](https://www.ebharatisampat.in/readbook3.php?bookid=MDQ2NDM5MzMwMjE1MzAy&pageno=MjI0MjQyNjk5NTk=)]]

\[

**Adi Sankara**

**Advaitanubhuti**

**Chapter 1**

अहमानन्दसत्यादिलक्षणः केवलः शिवः। सदानन्दादिरूपं यत्तेनाहमचलोऽद्वयः॥१.१॥

अक्षिदोषाद्यथैकोऽपि द्वयवद्भाति चन्द्रमाः। एकोऽप्यात्मा तथा भाति द्वयवन्मायया मृषा॥१.२॥

अक्षिदोषविहीनानामेक व यथा शशी। मायादोषविहीनानामात्मैवैकस्तथा सदा॥१.३॥

द्वित्वं भात्यक्षिदोषेण चन्द्रे स्वे मायया जगत्। द्वित्वं मृषा यथा चन्द्रे मृषा द्वैतं तथात्मनि॥१.४ ॥

आत्मनः कार्यमाकाशो विनात्मानं न संभवेत्। कार्यस्य पूर्णता सिद्धा किं पुनः पूर्णतात्मनः॥१.५ ॥

कार्यभूतो यथाकाश क व न हि द्विधा। हेतुभूतस्तथात्मायमेक व विजानतः॥१.६॥

एकोऽपि द्वयवद्भाति यथाकाश उपाधितः। एकोऽपि द्वयवत्पूर्णस्तथात्मायमुपाधितः ॥१.७ ॥

कारणोपाधिचैतन्यं कार्यसंस्थाच्चितोऽधिकम्। न घटाभ्रान्मृदाकाशः कुत्रचिन्नाधिको भवेत्॥१.८ ॥

निर्गतोपाधिराकाश क व यथा भवेत्। एक व तथात्मायं निर्गतोपाधिकः सदा॥१.९ ॥

आकाशादन्य आकाश आकाशस्य यथा न हि।

एकत्वादात्मनो नान्य आत्मा सिध्यति चात्मनः ॥१.१० ॥

मेघयोगाद्यथा नीरं करकाकारतामियात्। मायायोगात्तथैवात्मा प्रपञ्चाकारतामियात्॥१.११ ॥

वर्षोपल इवाभाति नीरमेवाभ्रयोगतः। वर्षोपलविनाशेन नीरनाशो यथा न हि॥१.१२ ॥

आत्मैवायं तथा भाति मायायोगात्प्रपञ्चवत्। प्रपञ्चस्य विनाशेन स्वात्मनाशो न हि क्वचित्॥१.१३ ॥

जलादन्य इवाभाति जलोत्थो बुद्बुदो यथा। तथात्मनः पृथगिव प्रपञ्चोऽयमनेकधा॥१.१४ ॥

यथा बुद्बुदनाशेन जलनाशो न कर्हिचित्। तथा प्रपञ्चनाशेन नाशः स्यादात्मनो न हि ॥१.१५ ॥

अहिनिल्र्वयनीजातः शुच्यादिर्नाहिमाप्नुयात्। तथा स्थूलादिसंभूतः शुच्यादिर्नाप्नुयादिमम्॥१.१६ ॥

त्यक्तां त्वचमहिर्यद्वदात्मत्वेन न मन्यते। आत्मत्वेन सदा ज्ञानी त्यक्तदेहत्रयं तथा॥१.१७ ॥

अहिनिर्ल्वयनीनाशादहेर्नार्शो यथा न हि। देहत्रयविनाशेन नात्मनाशस्तथा भवेत्॥१.१८ ॥

तक्रादिलवणोपेतमज्ञैर्लवणवद्यथा। आत्मा स्थूलादिसंयुक्तो दूष्यते स्थूलकादिवत्॥१.१९ । ।

अयःकाष्ठादिकं यद्वद्वह्निवद्वह्नियोगतः। भाति स्थूलादिकं सर्वमात्मवत्स्वात्मयोगतः॥१.२० ॥

दाहको नैव दाह्यं स्याद्दाह्यं तद्वन्न दाहकः। नैवात्मायमनात्मा स्यादनात्मायं न चात्मकः ॥१.२१॥

प्रमेयादित्रयं सार्थं भानुना घटकुड्यवत्। येन भाति स वाहं प्रमेयादिविलक्षणः ॥१.२२ ॥

भानुस्फुरणतो यद्वत्स्फुरतीव घटादिकम्। स्फुरतीव प्रमेयादिरात्मस्फुरणतस्तथा॥१.२३॥

पिष्टादिगुलसंपर्काद्गुलवत्प्रीतिमान्यथा। आत्मयोगात्प्रमेयादिरात्मवत्प्रीतिमान्भवेत्॥१.२४ ॥

घटनीरान्नपिष्टानामुष्णत्वं वह्नियोगतः। वनि विना कथं तेषामुष्णता स्याद्यथा क्वचित्॥१.२५ ॥

भूतभौतिकदेहानां स्फूर्तिता स्वात्मयोगतः। विनात्मानं कथं तेषां स्फूर्तिता स्यात्तथा क्वचित्॥१.२६॥

नानाविधेषु कुम्भेषु वसत्येकं नभो यथा। नानाविधेषु देहेषु तद्वदेको वसाम्यहम्॥१.२७ ॥

नानाविधत्वं कुम्भानां न यात्येव यथा नभः। नानाविधत्वं देहानां तद्वदेव नयाम्यहम्॥१.२८ ॥

यथा घटेषु नष्टेषु घटाकाशो न नश्यति। तथा देहेषु नष्टेषु नैव नश्यामि सर्वगः ॥१.२९ ॥

उत्तमादीनि पुष्पाणि वर्तन्ते सूत्रके यथा। उत्तमाद्यास्तथा देहा वर्तन्ते मयि सर्वदा॥१.३० ॥

यथा न संस्पृशेत्सूत्रं पुष्पाणामुत्तमादिता। तथा नैकं सर्वगं मां देहानामुत्तमादिता॥१.३१॥

पुष्पेषु तेषु नष्टेषु यद्वत्सूत्रं न नश्यति। तथा देहेषु नष्टेषु नैव नश्याम्यहं सदा॥१.३२॥

पर्यङ्करज्जुरन्ध्रेषु नानेवैकापि सूर्यभा। एकोऽप्यनेकवद्भाति तथा क्षेत्रेषु सर्वगः ॥१.३३॥

रज्जुरन्ध्रस्थदोषादि सूर्यभां न स्पृशेद्यथा। तथा क्षेत्रस्थदोषादि सर्वगं मां न संस्पृशेत्॥१.३४ ॥

तद्रज्जुरन्ध्रनाशेषु नैव नश्यति सूर्यभा। तथा क्षेत्रविनाशेषु नैव नश्यामि सर्वगः । ।१.३५ ॥

देहो नाहं प्रदृश्यत्वाद्भौतिकत्वान्न चेन्द्रियम्। प्राणो नाहमनेकत्वान्मनो नाहं चलत्वतः॥१.३६॥

बुद्धिर्नाहं विकारित्वात्तमो नाहं जडत्वतः। देहेन्द्रियादिकं नाहं विनाशित्वाद्धटादिवत्॥१.३७ ॥

देहेन्द्रियप्राणमनाबुद्ध्यज्ञानानि भासयन्। अहंकारं तथा भामि चैतेषामभिमानिनम्॥१.३८ ॥

सर्वं जगदिदं नाहं विषयत्वादिदंधियः। अहं नाहं सुषुप्त्यादौ अहमः साक्षितः सदा॥१.३९ ॥

सुप्तौ यथा निर्विकारस्तथावस्थाद्वयेऽपि च। द्वयोर्मात्राभियोगेन विकारीव विभाम्यहम् ॥१.४० ॥

उपाधिनीलरक्ताद्यैः स्फटिको नैव लिप्यते। तथात्मा कोशजैः सर्वैः कामाद्यैर्नैव लिप्यते॥१.४१॥

फालेन भ्राम्यमाणेन भ्रमतीव यथा मही। अगोऽप्यात्मा विमूढेन चलतीव प्रदृश्यते॥१.४२ ॥

देहत्रयमिदं नित्यमात्मत्वेनाभिमन्यते। यावत्तावदयं मूढो नानायोनिषु जायते॥१.४३ ॥

निद्रादेहजदुःखादि जाग्रद्देहं न संस्पृशेत्। जाग्रद्देहजदुःखादिस्तथात्मानं न संस्पृशेत्॥१.४४ ॥

जाग्रद्देहवदाभाति निद्रादेहस्तु निद्रया। निद्रादेहविनाशेन जाग्रद्देहो न नश्यति॥१.४५॥

तथायमात्मवद्भाति जाग्रद्देहस्तु जागरात्। जाग्रद्देहविनाशेन नात्मा नश्यति कर्हिचित्॥१.४६॥

हित्वायं स्वाप्निकं देहं जाग्रद्देहमपेक्षते। जाग्रद्देहप्रबुद्धोऽयं हित्वात्मानं यथा तथा॥१.४७ ॥

स्वप्नभोगे यथैवेच्छा प्रबुद्धस्य न विद्यते। असत्स्वर्गादिके भोगे नैवेच्छा ज्ञानिनस्तथा॥१.४८॥

भोक्त्रा बहिर्यथा भोग्यः सर्पो दृषदि कल्पितः। रूपशीलादयश्चात्मभोगा भोग्यस्वरूपकाः॥१.४९ ॥

ज्ञस्य नास्त्येव संसारो यद्वदज्ञस्य कर्मिणः। जानतो नैव भीर्यद्वद्रज्जुसर्पमजानतः॥१.५०॥

सैन्धवस्य घनो यद्वज्जलयोगाज्जलं भवेत्। स्वात्मयोगात्तथा बुद्धिरात्मैव ब्रह्मवेदिनः ॥१.५१॥

तोयाश्रयेषु सर्वेषु भानरेकोऽप्यनेकवत्। एकोऽप्यात्मा तथा भाति सर्वक्षेत्रेष्वनेकवत्॥१.५२ ॥

भानोरन्य इवाभाति जलभानुर्जले यथा। आत्मनोऽन्य इवाभासो भाति बुद्धौ तथात्मनः॥१.५३॥

बिम्बं विना यथा नीरे प्रतिबिम्बो भवेत्कथम्। विनात्मानं तथा बुद्धौ चिदाभासो भवेत्कथम्॥१.५४ ॥

प्रतिबिम्बचलत्वाद्या यथा बिम्बस्य कर्हिचित्। न भवेयुस्तथाभासकर्तृत्वाद्यास्तु नात्मनः ॥१.५५॥

जले शैत्यादिकं यद्वज्जलभानुं न संस्पृशेत्। बुद्धः कर्मादिकं तद्वच्चिदाभासं न संस्पृशेत्॥१.५६॥

बुद्धेः कर्तृत्वभोक्तृत्वदुःखित्वाद्यैस्तु संयुतः। चिदाभासो विकारीव शरावस्थाम्बुभानुवत्॥१.५७॥

शरावस्थोदके नष्टे तत्स्थो भानुर्विनष्टवत्। बुद्धेलये तथा सुप्तौ नष्टवत्प्रतिभात्ययम्॥१.५८ ॥

जलस्थाङ जलं चोर्मिं भासयन्भाति भास्करः। आत्माभासं धियं बुद्धेः कर्तृत्वादीनयं तथा॥१.५९॥

मेघावभासको भानुर्मेघच्छन्नोऽवभासते। मोहावभासकस्तद्वन्मोहच्छन्नो विभात्यंयम्॥१.६० ॥

भास्यं मेघादिकं भानुर्भासयन्प्रतिभासते। तथा स्थूलादिकं भास्यं भासयन्प्रतिभात्ययम्॥१.६१॥

सर्वप्रकाशको भानुः प्रकाश्येनैव दूष्यते। सर्वप्रकाशको ह्यात्मा सर्वैस्तद्वन्न दूष्यते॥१.६२ ॥

मुकुरस्थं मुखं यद्वन्मुखवत्प्रथते मृषा। बुद्धिस्थाभासकस्तद्वदात्मवत्प्रथते मृषा॥१.६३ ॥

मुकुरस्थस्य नाशेन मुखनाशो भवेत्कथम्। बुद्धिस्थाभासनाशेन नाशो नैवात्मनः क्वचित्॥१.६४ ॥

ताम्रकल्पितदेवादिस्ताम्रादन्य इव स्फुरेत्। प्रतिभास्यादिरूपेण तथात्मोत्थमिदं जगत्॥१.६५ ॥

ईशजीवात्मवद्भाति यथैकमपि ताम्रकम्। एकोऽप्यात्मा तथैवायमीशजीवादिवन्मृषा॥१.६६॥

यथेश्वरादिनाशेन ताम्रनाशो न विद्यते। तथेश्वरादिनाशेन नाशो नैवात्मनः सदा॥१.६७ ॥

अध्यस्तो रज्जुसर्पोऽयं सत्यवद्रज्जुसत्तया। तथा जगदिदं भाति सत्यवत्स्वात्मसत्तया॥१.६८ ॥

अध्यस्ताहेरभावेन रज्जुरेवावशिष्यते। तथा जगदभावेन सदात्मैवावशिष्यते॥१.६९॥

स्फटिके रक्तता यद्वदुपार्नीलताम्बरे। यथा जगदिदं भाति तथा सत्यमिवाद्वये॥१.७० ॥

स्फटिके रक्तता मिथ्या मृषा खे नीलता यथा। तथा जगदिदं मिथ्या कस्मिन्नद्वये मयि ॥१.७१॥

जीवेश्वरादिभावेन भेदं पश्यति मूढधीः। निर्भेदे निर्विशेषेऽस्मिन्कथं भदो भवेद्धवम् ॥१.७२ ॥

लिङ्गस्य धारणादेव शिवोऽयं जीवतां

कज्वठत्वलिङ्गनाशे शिवस्यास्य जीवतावेशता कुतः ॥१.७३॥

शिव व सदा जीवो जीव व सदा शिवः । वेत्त्यैक्यमनयोर्यस्तु स आत्मज्ञो न चेतरः॥१.७४ ॥

क्षाेरयोगाद्यथा नीरं क्षीरवदृश्यते मृषा। आत्मयोगादनात्मायमात्मवदृश्यते तथा॥१.७५ ॥

नीरात्क्षीरं पृथक्कृत्य हंसो भवति नान्यथा। स्थूलादेः स्वं पृथक्कृत्य मुक्तो भवति नान्यथा॥१.७६॥

क्षीरनीरविवेकज्ञो हंस व न चेतरः। आत्मानत्मविवेकज्ञो यतिरेव न चेतरः॥१.७७ ॥

अध्यस्तचोरजः स्थाणोर्विकारः स्यान्न हि क्वचित्। नात्मनो निर्विकारस्य विकारो विश्वजस्तथा॥१.७८ ॥

ज्ञाते स्थाणौ कुतश्चोरश्चोराभावे भयं कुतः। ज्ञाते स्वस्मिन्कुतो विश्वं विश्वाभावे कुतोऽखिलम्॥१.७९॥

गुणवृत्तित्रयं भाति परस्परविलक्षणम्। सत्यात्मलक्षणे यस्मिन्स वाहं निरंशकः॥१.८० ॥

देहत्रयमिदं भाति यस्मिन्ब्रह्मणि सत्यवत्। तदेवाहं परं ब्रह्म देहत्रयविलक्षणः ॥१.८१॥

जाग्रदादित्रयं यस्मिन्प्रत्यगात्मनि सत्यवत्। स वाहं परं ब्रह्म जाग्रदादिविलक्षणः॥१.८२ ॥

विश्वादिकत्रयं यस्मिन्परमात्मनि सत्यवत्। स व परमात्माहं विश्वादिकविलक्षणः ॥१.८३॥

विराडादित्रयं भाति यस्मिन्साक्षिणि सत्यवत्। स व सच्चिदानन्दलक्षणोऽहं स्वयंप्रभः ॥१.८४ ॥

\]
