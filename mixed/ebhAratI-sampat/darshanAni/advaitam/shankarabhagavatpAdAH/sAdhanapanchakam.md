+++
title = "साधनपञ्चकम्"
author = "शङ्करभगवत्पादाः"
domain = "दर्शनानि"
sub-domain = "अद्वैतम्"
pages = "2"
language = "संस्कृतम्"
"serial no." = "Ebharati-2157"
source_url = "https://www.ebharatisampat.in/readbook3.php?bookid=NDUyNDA5NDk4MzYwNzAy&pageno=MjI0MjQyNjk5NTk="

+++
[[साधनपञ्चकम्	Source: [EB](https://www.ebharatisampat.in/readbook3.php?bookid=NDUyNDA5NDk4MzYwNzAy&pageno=MjI0MjQyNjk5NTk=)]]

\[

साधन पञ्चकम्

**वेदो नित्यमधीयतां तदुदितं कर्म स्वनुष्ठीयताम्**

**तेनेशस्य विधीयताम् अपचितिः काम्ये मतिस्त्यज्यताम् ।**

**पापौघः परिधूयतां भवसुखे दोषोनुसन्धीयताम्**

**आत्मेच्छा व्यवसीयतां निजगृहात्तूर्णं विनिर्गम्यताम् ॥ १॥**

**सङ्गः सत्सु विधीयतां भगवतो भक्तिर्दृढाधीयतां**

**शान्त्यादिः परिचीयतां दृढतरं कर्माशु सन्त्यज्यताम् ।**

**सद्विद्वानुपसर्प्यतां प्रतिदिनं तत्पादुकासेव्यतां**

**ब्रह्मैकाक्षरमर्थ्यतां श्रुतिशिरो वाक्यं समाकर्ण्यताम् ॥ २॥**

**वाक्यार्थश्च विचार्यतां श्रुतिशिरःपक्षःसमाश्रीयतां**

**दुस्तर्कात् सुविरम्यतां श्रुतिमतस्तर्कोनुसन्धीयताम् ।**

**ब्रह्मवास्मि विभाव्यतां अहरहर्गर्वः परित्यज्यतां**

**देहेहंमतिरुज्यतां बुधजनैः वादः परित्यज्यताम् ॥ ३॥**

**क्षुद्व्याधिश्च चिकित्स्यतां प्रतिदिनं भिक्षौषधं भुज्यतां**

**स्वाद्वन्नं न तु याच्यतां विधिवशात् प्राप्तेन सन्तुष्यताम् ।**

**शीतोष्णादि विषह्यतां न तु वृथा वाक्यं समुच्चार्यताम्**

**औदासीन्यमभीप्स्यतां जनकृपा नैष्ठुर्यमुत्सृज्यताम् ॥ ४ ॥**

**एकान्ते सुखमास्यतां परतरे चेतः समाधीयतां**

**पूर्णात्मा सुसमीक्ष्यतां जगदिदं तद्बाधितं दृश्यतां ।**

**प्राक्कर्म प्रविलाप्यतां चितिबलान्नाप्युत्तरैः श्लिष्यतां**

**प्रारब्धं त्विह भुज्यतामथ परब्रह्मात्मना स्थीयताम् ॥ ५॥**

\]
