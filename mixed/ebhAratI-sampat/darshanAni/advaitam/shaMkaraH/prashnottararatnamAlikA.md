+++
TITLE = "प्रश्नोत्तररत्नमालिका"
AUTHOR = "शंकरः"
DOMAIN = "दर्शनानि"
SUB-DOMAIN = "अद्वैतम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-2585"
url = "https://www.ebharatisampat.in/readbook3.php?bookid=MDc4MDY2NjgyMDUxODQy&pageno=MjI0MjQyNjk5NTk="
title = "प्रश्नोत्तररत्नमालिका"

+++
[[प्रश्नोत्तररत्नमालिका	Source: [EB](https://www.ebharatisampat.in/readbook3.php?bookid=MDc4MDY2NjgyMDUxODQy&pageno=MjI0MjQyNjk5NTk=)]]

\[



॥श्रीः॥



॥प्रश्नोत्तररत्नमालिका॥



कः खलु नालंक्रियते दृष्टादृष्टार्थसाधनपटीयान्।



अमुया कण्ठस्थितया प्रश्नोत्तररत्नमालिकया॥ 1

॥



भगवन्किमुपादेयं गुरुवचनं हेयमपि च किमकार्यम्।



को गुरुरधिगततत्त्वः शिष्यहितायोद्यतः सततम्॥ 2

॥



त्वरितं किं कर्तव्यं विदुषां संसारसंततिच्छेदः।



किं मोक्षतरोर्बीजं सम्यक्ज्ञानं क्रियासिद्धम्॥ 3

॥



कः पथ्यतरो धर्मः कः शुचिरिह यस्य मानसं शुद्धम्।



कः पण्डितो विवेकी किं विषमवधीरणा गुरुषु॥ 4

॥



किं संसारे सारं बहुशोऽपि विचिन्त्यमानमिदमेव।



किं मनुजेष्विष्टतमं स्वपरहितायोद्यतं जन्म॥ 5

॥



मदिरेव मोहजनकः कः स्नेहः के च दस्यवो विषयाः।



का भववल्ली तृष्णा को वैरी यस्त्वनुद्योगः॥ 6

॥



कस्माद्भयमिह मरणादन्धादिह को विशिष्यते रागी।



कः शूरो यो ललनालोचनबाणैर्न च व्यधितः॥ 7

॥



पातुं कर्णाञ्जलिभिः किममृतमिह युज्यते सदुपदेशः।



किं गुरुताया मूलं यदेतदप्रार्थनं नाम॥ 8

॥



किं गहनं स्त्रीचरितं कश्चतुरो यो न खण्डितस्तेन।



किं दुःखमसंतोषः किं लाघवमधमतो याच्ञा॥ 9

॥



किं जीवितमनवद्यं किं जाड¬

ं पाठतोऽप्यनभ्यासः।



को जागर्ति विवेकी का निद्रा मूढता जन्तोः॥ 10

॥



नलिनीदलगतजलवत्तरलं किं यौवनं धनं चायुः।



कथय पुनः के शशिनः किरणसमाः सज्जना एव॥ 11

॥



को नरकः परवशता किं सौख्यं सर्वसङ्गविरतिर्या।



किं सत्यं भूतहितं प्रियं च किं प्राणिनामसवः॥ 12

॥



कोऽनर्थफलो मानः का सुखदा साधुजनमैत्री।



सर्वव्यसनविनाशे को दक्षः सर्वथा त्यागी॥ 13

॥



किं मरणं मूर्खत्वं किं चानर्घं यदवसरे दत्तम्।



आमरणाÏ

त्क शल्यं प्रच्छन्नं यत्कृतं पापम्॥ 14

॥



कुत्र विधेयो यत्नो विद्याभ्यासे सदौषधे दाने।



अवधीरणा क्व कार्या खलपरयोषित्परधनेषु॥ 15

॥



काहर्निशमनुचिन्त्या संसारासारता न तु प्रमदा।



का प्रेयसी विधेया करुणा दीनेषु सज्जने मैत्री॥ 16

॥



कण्ठगतैरप्यसुभिः कस्य ह्रात्मा न शक्यते जेतुम्।



मूर्खस्य शङ्कितस्य च विषादिनो वा कृतघ्नस्य॥ 17

॥



कः साधुः सद्वृत्तः कमधममाचक्षते त्वसद्वृत्तम्।



केन जितं जगदेतत्सत्यतितिक्षावता पुंसा॥ 18

॥



कस्मै नमांसि देवाः कुर्वन्ति दयाप्रधानाय।



कस्मादुद्वेगः स्यात्संसारारण्यतः सुधियः॥ 19

॥



कस्य वशे प्राणिगणः सत्यप्रियभाषिणो विनीतस्य।



क्व स्थातव्यं न्याय्ये पथि दृष्टादृष्टलाभाढ¬

े॥ 20

॥



कोऽन्धो योऽकार्यरतः को बधिरो यो हितानि न श्रृणोति।



को मूको यः काले प्रियाणि वक्तुं न जानाति॥ 21

॥



किं दानमनाकाङ्क्षं किं मित्रं यो निवारयति पापात्।



कोऽलंकारः शीलं किं वाचां मण्डनं सत्यम्॥ 22

॥



विद्युद्विलसितचपलं किं दुर्जनसंगतिर्युवतयश्च।



कुलशीलनिष्प्रकम्पाः के कलिकालेऽपि सज्जना एव॥ 23

॥



चिन्तामणिरिव दुर्लभमिह किं कथयामि तच्चतुर्भद्रम्।



किं तद्वदन्ति भूयो विधूततमसा विशेषेण॥ 24

॥



दानं प्रियवाक्सहितं ज्ञानमगर्व क्षमान्वितं शौर्यम्।



वित्तं त्यागसमेतं दुर्लभमेतच्चतुर्भद्रम्॥ 25

॥



किं शोच्यं कार्पण्यं सति विभवे किं प्रशस्तमौदार्यम्।



कः पूज्यो विद्वद्भिः स्वभावतः सर्वदा विनीतो यः॥ 26

॥



कः कुलकमलदिनेशः सति गुणविभवेऽपि यो नम्रः।



कस्य वशे जगदेतत्प्रियहितवचनस्य धर्मनिरतस्य॥ 27

॥



विद्वन्मनोहरा का सत्कविता बोधवनिता च।



कं न स्पृशति विपत्तिः प्रवृद्धवचनानुवर्तिनं दान्तम्॥ 28

॥



कस्मै स्पृहयति कमला त्वनलसचित्ताय नीतिवृत्ताय।



त्यजति च कं सहसा द्विजगुरुसुरनिन्दाकरं च सालस्यम्॥ 29

॥



कुत्र विधेयो वासः सज्जननिकटेऽथवा काश्याम्।



कः परिहार्यो देशः पिशुनयुतो लुब्धभूपश्च॥ 30

॥



केनाशोच्यः पुरुषः प्रणतकलत्रेण धीरविभवेन।



इह भुवने कः शोच्यः सत्यपि विभवे न यो दाता॥ 31

॥



किं लघुताया मूलं प्राकृतपुरुषेषु या याच्ञा।



रामादपि कः शूरः स्मरशरनिहतो न यश्चलति॥ 32

॥



किमहर्निशमनुचिन्त्यं भगवच्चरणं न संसारः।



चक्षुष्मन्तोऽप्यन्धाः के स्युर्ये नास्तिका मनुजाः॥ 33

॥



कः पङ्गुरिह प्रथितो व्रजति च यो वार्धके तीर्थम्।



किं तीर्थमपि च मुख्यं चित्तमलं यन्निवर्तयति॥ 34

॥



किं स्मर्तव्यं पुरुषैर्हरिनाम सदा न यावनी भाषा।



को हि न वाच्यः सुधिया परदोषश्चानृतं तद्वत्॥ 35

॥



किं संपाद्यं मनुजैर्विद्या वित्तं बलं यशः पुण्यम्।



कः सर्वगुणविनाशी लोभः शत्रुश्च कः कामः॥ 36

॥



का च सभा परिहार्या हीना या वृद्धसचिवेन।



इह कुत्रावहितः स्यान्मनुजः किल राजसेवायाम्॥ 37

॥



प्राणादपि को रम्यः कुलधर्मः साधुसङ्गश्च।



का संरक्ष्या कीर्तिः पतिव्रता नैजबुद्धिश्च॥ 38

॥



का कल्पलता लोके सच्छिष्यायार्पिता विद्या।



कोऽक्षयवटवृक्षः स्याद्विधिवत्सत्पात्रदत्तदानं यत्॥ 39

॥



किं शस्त्रं सर्वेषां युक्तिर्माता च का धेनुः।



किं नु बलं यद्धैर्यं को मृत्युर्यदवधानरहितत्वम्॥ 40

॥



कुत्र विषं दुष्टजने किमिहाशौचं भवेदृणं नणाम्।



किमभयमिह वैराग्यं भयमपि किं वित्तमेव सर्वेषाम्॥ 41

॥



का दुर्लभा नराणां हरिभक्तिः पातकं च किं हिंसा।



को हि भगवत्प्रियः स्याद्योऽन्यं नोद्वेजयेदनुद्विग्नः॥ 42

॥



कस्मात्सिद्धिस्तपसो बुद्धिः क्व नु भूसुरे कुतो बुद्धिः।



वृद्धोपसेवया के वृद्धा ये धर्मतत्त्वज्ञाः॥ 43

॥



संभावितस्य मरणादधिकं किं दुर्यशो भवति।



लोके सुखी भवेत्को धनवान्धनमपि च किं यतश्चेष्टम्॥ 44

॥



सर्वसुखानां बीजं किं पुण्यं दुःखमपि कुतः पापात्।



कस्यैश्वर्यं यः किल शंकरमाराधयेद्भक्त्या॥ 45

॥



को वर्धते विनीतः को वा हीयेत यो दृप्तः।



को न प्रत्येतव्यो ब्राूते यश्चानृतं शश्वत्॥ 46

॥



कुत्रानृतेऽप्यपापं यच्चोक्तं धर्मरक्षार्थम्।



को धर्मोऽभिमतो यः शिष्टानां निजकुलीनानाम्॥ 47

॥



साधुबलं किं दैवं कः साधुः सर्वदा तुष्टः।



दैवं किं यत्सुकृतं कः सुकृती श्लाघ्यते च यः सद्भिः॥ 48

॥



गृहमेधिनश्च मित्रं किं भार्या को गृही च यो यजते।



को यज्ञो यः श्रुत्या विहितः श्रेयस्करो नॄणाम्॥ 49

॥



कस्य क्रिया हि सफला यः पुनराचारवाञ्शिष्टः।



कः शिष्टो यो वेदप्रमाणवान्को हतः क्रियाभ्रष्टः॥ 50

॥



को धन्यः संन्यासी को मान्यः पण्डितः साधुः।



कः सेव्यो यो दाता को दाता योऽर्थितृप्तिमातनुते॥ 51

॥



किं भाग्यं देहवतामारोग्यं कः फली कृषिकृत्।



कस्य न पापं जपतः कः पूर्णो यः प्रजावान्स्यात्॥ 52

॥



किं दुष्करं नराणां यन्मनसो निग्रहः सततम्।



को ब्राहृचर्यवान्स्याद्यश्चास्खलितोध्र्वरेतस्कः॥ 53

॥



का च परदेवतोक्ता चिच्छक्तिः को जगत्भर्ता।



सूर्यः सर्वेषां को जीवनहेतुः स पर्जन्यः॥ 54

॥



कः शूरो यो भीतत्राता त्राता च कः स गुरुः।



को हि जगद्गुरुरुक्तः शंभुज्र्ञानं कुतः शिवादेव॥ 55

॥



मुकिं्त लभेत कस्माद्#

्मुकुन्दभक्तेर्मुकुन्दः कः।



यस्तारयेदविद्यां का चाविद्या यदात्मनोऽस्फूर्तिः॥ 56

॥



कस्य न शोको यः स्यादक्रोधः किं सुखं तुष्टिः।



को राजा रञ्जनकृत्कश्च श्वा नीचसेवको यः स्यात्॥ 57

॥



को मायी परमेशः क इन्द्रजालायते प्रपञ्चोऽयम्।



कः स्वप्ननिभो जाग्रद्व्यवहारः सत्यमपि च किं ब्राहृ॥ 58

॥



किं मिथ्या यद्विद्यानाश्यं तुच्छं तु शशविषाणादि।



का चानिर्वचनीया माया किं कल्पितं द्वैतम्॥ 59

॥



किं पारमार्थिकं स्यादद्वैतं चाज्ञता कुतोऽनादिः।



वपुषश्च पोषकं किं प्रारब्धं चान्नदायि किं चायुः॥ 60

॥



को ब्रााहृणैरुपास्यो गायत्र्यर्काग्निगोचरः शंभुः।



गायत्र्यामादित्ये चाग्नौ शंभौ च किं नु तत्तत्त्वम्॥ 61

॥



प्रत्यक्षदेवता का माता पूज्यो गुरुश्च कस्तातः।



कः सर्वदेवतात्मा विद्याकर्मान्वितो विप्रः॥ 62

॥



कश्च कुलक्षयहेतुः संतापः सज्जनेषु योऽकारि।



केषाममोघवचनं ये च पुनः सत्यमौनशमशीलाः॥ 63

॥



किं जन्म विषयसङ्गः किमुत्तरं जन्म पुत्रः स्यात्।



कोऽपरिहार्यो मृत्युः कुत्र पदं विन्यसेच्च दृक्पूते॥ 64

॥



पात्रं किमन्नदाने क्षुधितं कोऽच्र्यो हि भगवदवतारः।



कश्च भगवान्महेशः शंकरनारायणात्मैकः॥ 65

॥



फलमपि भगवद्भक्तेः किं तल्लोकस्वरूपसाक्षात्त्वम्।



मोक्षश्च को ह्रविद्यास्तमयः कः सर्ववेदभूरथ चोम्॥ 66

॥



इत्येषा कण्ठस्था प्रश्नोत्तररत्नमालिका येषाम्।



ते मुक्ताभरणा इव विमलाश्चाभान्ति सत्समाजेषु॥ 67

॥



इति श्रीमत्परमहंसपरिव्राजकाचार्यस्य श्रीगोविन्दभग-

वत्पूज्यपादशिष्यस्य श्रीमच्छंकरभगवतः कृतौ

प्रश्नोत्तररत्नमालिका संपूर्णा॥





![](include/loader.gif) **Please Wait....**

**End Of Book**

\]
