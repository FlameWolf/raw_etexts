+++
TITLE = "निर्वाणषट्कम्"
AUTHOR = "शंकरः"
DOMAIN = "दर्शनानि"
SUB-DOMAIN = "अद्वैतम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-2580"
url = "https://www.ebharatisampat.in/readbook3.php?bookid=MDY3ODQ0NTAzMDc2NzQy&pageno=MjI0MjQyNjk5NTk="
title = "निर्वाणषट्कम्"

+++
[[निर्वाणषट्कम्	Source: [EB](https://www.ebharatisampat.in/readbook3.php?bookid=MDY3ODQ0NTAzMDc2NzQy&pageno=MjI0MjQyNjk5NTk=)]]

\[



॥श्रीः॥



॥निर्वाणषट्कम्॥



मनोबुद्ध्यहंकारचित्तानि नाहं

न कर्णं न जिह्वा न च घ्राणनेत्रे।

न च व्योम भूमिर्न तेजो न वायु-



श्चिदानन्दरूपः शिवोऽहं शिवोऽहम्॥ 1

॥



न च प्राणसंज्ञो न वै पञ्चवायु-

र्न वा सप्तधातुर्न वा पञ्चकोशः।

न वाक्पाणिपादौ न चोपस्थपायू



चिदानन्दरूपः शिवोऽहं शिवोऽहम्॥ 2

॥



न मे द्वेषरागौ न मे लोभमोहौ

मदो नैव मे नैव मात्सर्यभावः।

न धर्मो न चार्थो न कामो न मोक्ष-



श्चिदानन्दरूपः शिवोऽहं शिवोऽहम्॥ 3

॥



न पुण्यं न पापं न सौख्यं न दुःखं

न मन्त्रो न तीर्थं न वेदा न यज्ञाः।

अहं भोजनं नैव भोज्यं न भोक्ता



चिदानन्दरूपः शिवोऽहं शिवोऽहम्॥ 4

॥



न मृत्युर्न शङ्का न मे जातिभेदः

पिता नैव मे नैव माता च जन्म।

न बन्धुर्न मित्रं गुरुर्नैव शिष्य-



श्चिदानन्दरूपः शिवोऽहं शिवोऽहम्॥ 5

॥



अहं निर्विकल्पो निराकाररूपो

विभुत्वाच्च सर्वत्र सर्वेन्द्रियाणाम्।

न चासंगतं नैव मुक्तिर्न बन्ध-



श्चिदानन्दरूपः शिवोऽहं शिवोऽहम्॥ 6

॥



इति श्रीमत्परमहंसपरिव्राजकाचार्यस्य

श्रीगोविन्दभगवत्पूज्यपादशिष्यस्य

श्रीमच्छंकरभगवतः कृतौ

निर्वाणषट्कं संपूर्णम्॥



![](include/loader.gif) **Please Wait....**

**End Of Book**

\]
