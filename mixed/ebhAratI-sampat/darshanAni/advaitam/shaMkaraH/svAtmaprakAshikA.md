+++
title = "स्वात्मप्रकाशिका"
author = "शंकरः"
domain = "दर्शनानि"
sub-domain = "अद्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2613"
source_url = "https://www.ebharatisampat.in/readbook3.php?bookid=Njg2ODQ0MTgxODM4MDUy&pageno=MjI0MjQyNjk5NTk="

+++
[[स्वात्मप्रकाशिका	Source: [EB](https://www.ebharatisampat.in/readbook3.php?bookid=Njg2ODQ0MTgxODM4MDUy&pageno=MjI0MjQyNjk5NTk=)]]

\[



॥श्रीः॥



॥स्वात्मप्रकाशिका॥



जगत्कारणमज्ञानमेकमेव चिदन्वितम्।



एक एव मनः साक्षी जानात्येवं जगत्त्रयम्॥ 1

॥



विवेकयुक्तबुद्ध्याहं जानाम्यात्मानमद्वयम्।



तथापि बन्धमोक्षादिव्यवहारः प्रतीयते॥ 2

॥



विवर्तोऽपि प्रपञ्चो मे सत्यवद्भाति सर्वदा।



इति संशयपाशेन बद्धोऽहं छिन्द्धि संशयम्॥ 3

॥



एवं शिष्यवचः श्रुत्वा गुरुराहोत्तरं स्फुटम्।



नाज्ञानं न च बुद्धिश्च न जगन्न च साक्षिता॥ 4

॥



गन्धमोक्षादयः सर्वे कृताः सत्येऽद्वये त्वयि।



भातीत्युक्ते जगत्सर्वं सद्रूपं ब्राहृ तद्भवेत्॥ 5

॥



सर्पादौ रज्जुसत्तेव ब्राहृसत्तैव केवलम्।



प्रपञ्चाधाररूपेण वर्तते तज्जगन्न हि॥ 6

॥



यथेक्षुमभिसंव्याप्य शर्करा वर्तते तथा।



आश्चर्यब्राहृरूपेण त्वं व्याप्तोऽसि जगत्त्रयम्॥ 7

॥



मरुभूमौ जलं सर्वं मरुभूमात्रमेव तत्।



जगत्त्रयमिदं सर्वं चिन्मात्रं सुविचारतः॥ 8

॥



ब्राहृादिस्तम्बपर्यन्ताः प्राणिनस्त्वयि कल्पिताः।



बुद्बुदादितरङ्गान्ता विकाराः सागरे यथा॥ 9

॥



तरङ्गत्वं ध्रुवं सिन्धुर्न वाञ्छति यथा तथा।



विषयानन्दवाञ्छा ते महदानन्दरूपतः॥ 10

॥



पिष्टं व्याप्य गुडं यद्वन्माधुर्यं न हि वाञ्छति।



पूर्णानन्दो जगद्व्याप्य तदानन्दं न वाञ्छति॥ 11

॥



दारिद्र¬

ाशा यथा नास्ति संपन्नस्य तथा तव।



ब्राहृानन्दनिमग्नस्य विषयाशा न संभवेत्॥ 12

॥



विषं दृष्ट्वामृतं दृष्ट्वा विषं त्यजति बुद्धिमान्।



आत्मानमपि दृष्ट्वा त्वं त्यजानात्मानमादरात्॥ 13

॥



घटावभासको भानुर्घटनाशे न नश्यति।



देहावभासकः साक्षी देहनाशे न नश्यति॥ 14

॥



निराकारं जगत्सर्वं निर्मलं सच्चिदात्मकम्।



द्वैताभावात्कथं कस्माद्भयं पूर्णस्य मे वद॥ 15

॥



ब्राहृादिकं जगत्सर्वं त्वय्यानन्दे प्रकल्पितम्।



त्वय्येव लीनं जगत्त्वं कथं लीयसे वद॥ 16

॥



न हि प्रपञ्चो न हि भूतजातं

न चेन्द्रियं प्राणगणो न देहः।

न बुद्धिचित्तं न मनो न कर्ता



ब्राहृैव सत्यं परमात्मरूपम्॥ 17

॥



सर्वं सुखं विद्धि सुदुःखनाशा-

त्सर्वं च सद्रूपमसत्यनाशात्।

चिद्रूपमेव प्रतिभानयुक्तं



तस्मादखण्डं परमात्मरूपम्॥ 18

॥



चिदेव देहस्तु चिदेव लोका

श्चिदेव भूतानि चिदिन्द्रियाणि।

कर्ता चिदन्तःकरणं चिदेव



चिदेव सत्यं परमार्थरूपम्॥ 19

॥



न मे बन्धो न मे मुक्तिर्न मे शास्त्रं न मे गुरुः।



मायामात्रविलासो हि मायातीतोऽहमद्वयः॥ 20

॥



राज्यं करोतु विज्ञानी भिक्षामटतु निर्भयः।



दोषैर्न लिप्यते शुद्धः पद्#

्मपत्रमिवाम्भसा॥ 21

॥



पुण्यानि पापकर्माणि स्वप्नगानि न जाग्रति।



एवं जाग्रत्पुण्यपापकर्माणि न हि मे प्रभोः॥ 22

॥



कायः करोतु कर्माणि वृथा वागुच्यतामिह।



राज्यं ध्यायतु वा बुद्धिः पूर्णस्य मम का क्षतिः॥ 23

॥



प्राणाश्चरन्तु तद्धर्मैः कामैर्वा हन्यतां मनः।



आनन्दामृतपूर्णस्य मम दुःखं कथं भवेत्॥ 24

॥



आनन्दाम्बुधिमग्नोऽसौ देही तत्र न दृश्यते।



लवणं जलमध्यस्थं यथा तत्र लयं गतम्॥ 25

॥



इन्द्रियाणि मनः प्राणा अहंकारः परस्परम्।



जाड¬

संगतिमुत्सृज्य मग्ना मयि चिदर्णवे॥ 26

॥



आत्मानमञ्जसा वेद्#

्मि त्वज्ञानं प्रपलायितम्।



कर्तृत्वमद्य मे नष्टं कर्तव्यं वापि न क्वचित्॥ 27

॥



चिदमृतसुखराशौ चित्तफेनं विलीनं

क्षयमधिगत एव वृत्तिचञ्चत्तरङ्गः।

स्तिमितसुखसमुद्रो निर्विचेष्टः सुपूर्णः



कथमिह मम दुखं सर्वदैकोऽहमस्मि॥ 28

॥



आनन्दरूपोऽहमखण्डबोधः

परात्परोऽहं घनचित्प्रकाशः।

मेघा यथा व्योम न च स्पृशन्ति



संसारदुःखानि न मां स्पृशन्ति॥ 29

॥



अस्थिमांसपुरीषान्त्रचर्मलोमसमन्वितः।



अन्नादः स्थूलदेहः स्यादतोऽहं शुद्धचिद्धनः॥ 30

॥



स्थूलदेहाश्रिता एते स्थूलाद्भिन्नस्य मे न हि।



लिङ्गं जडात्मकं नाहं चित्स्वरूपोऽहमद्वयः॥ 31

॥



क्षुत्पिपासान्ध्यबाधिर्यकामक्रोधादयोऽखिलाः।



लिङ्गदेहाश्रिता ह्रेते नैवालिङ्गस्य मे विभोः॥ 32

॥



अनाद्यज्ञानमेवात्र कारणं देहमुच्यते।



नाहं कारणदेहोऽपि स्वप्रकाशो निरञ्जनः॥ 33

॥



जडत्वप्रियमोदत्वधर्माः कारणदेहगाः।



न सन्ति मम नित्यस्य निर्विकारस्वरूपिणः॥ 34

॥



जीवाद्भिन्नः परेशोऽस्ति परेशत्वं कुतस्तव।



इत्यज्ञजनसंवादो विचारः क्रियतेऽधुना॥ 35

॥



अधिष्ठानं चिदाभासो बुद्धिरेतत्त्रयं यदा।



अज्ञानादेकवद्भाति जीव इत्युच्यते तदा॥ 36

॥



अधिष्ठानं न जीवः स्यात्प्रत्येकं निर्विकारतः।



अवस्तुत्वाच्चिदाभासो नास्ति तस्य च जीवता॥ 37

॥



प्रत्येकं जीवता नास्ति बुद्धेरपि जडत्वतः।



जीव आभासकूटस्थबुद्धित्रयमतो भवेत्॥ 38

॥



मायाभासो विशुद्धात्मा त्रयमेतन्महेश्वरः।



मायाभासोऽप्यवस्तुत्वात्प्रत्येकं नेश्वरो भवेत्॥ 39

॥



पूर्णत्वान्निर्विकारत्वाद्विशुद्धत्वान्महेश्वरः।



जडत्वहेतोर्मायायामीश्वरत्वं नु दुर्घटम्॥ 40

॥



तस्मादेतत्त्रयं मिथ्या तदर्थो नेश्वरो भवेत्।



इति जीवेश्वरौ भातः स्वाज्ञानान्न हि वस्तुतः॥ 41

॥



घटाकाशमठाकाशौ महाकाशे प्रकल्पितौ।



एवं मयि चिदाकाशे जीवेशौ परिकल्पितौ॥ 42

॥



मायातत्कार्यविलये नेश्वरत्वं च जीवता।



ततः शुद्धचिदेवाहं चिद्व्योमनिरुपाधितः॥ 43

॥



सत्यचिद्धनमनन्तमद्वयं

सर्वदृश्यरहितं निरामयम्।

यत्पदं विमलमद्वयं शिवं



तत्सदाहमिति मौनमाश्रये॥ 44

॥



पूर्णमद्वयमखण्डचेतनं

विश्वभेदकलनादिवर्जितम्।

अद्वितीयपरसंविदंशकं



तत्सदाहमिति मौनमाश्रये॥ 45

॥



जन्ममृत्युसुखदुःखवर्जितं

जातिनीतिकुलगोत्रदूरगम्।

चिद्विवर्तजगतोऽस्य कारणं



तत्सदाहमिति मौनमाश्रये॥ 46

॥



उलूकस्य यथा भानावन्धकारः प्रतीयते।



स्वप्रकाशे परानन्दे तमो मूढस्य भासते॥ 47

॥



यथा दृष्टिनिरोधार्तो सूर्यो नास्तीति मन्यते।



तथाज्ञानावृतो देही ब्राहृ नास्तीति मन्यते॥ 48

॥



यथामृतं विषाद्भिन्नं विषदोषैर्न लिप्यते।



न स्पृशामि जडाद्भिन्नो जडदोषान्प्रकाशयन्॥ 49

॥



स्वल्पापि दीपकणिका बहुलं नाशयेत्तमः।



स्वल्पोऽपि बोधो महतीमविद्यां शमयेत्तथा॥ 50

॥



चिद्रूपत्वान्न मे जाड

्य

ं सत्यत्वान्नानृतं मम।



आनन्दत्वान्न मे दुःखमज्ञानाद्भाति तत्त्रयम्॥ 51

॥



कालत्रये यथा सर्पो रज्जौ नास्ति तथा मयि।



अहंकारादि देहान्तं जगन्नास्त्यहमद्वयः॥ 52

॥



भानौ तमःप्रकाशत्वान्नाङ्गीकुर्वन्ति सज्जनाः।



तमस्तत्कार्यसाक्षीति भ्रान्तबुद्धिरहो मयि॥ 53

॥



यथा शीतं जलं वह्निसंबन्धादुष्णवद्भवेत्।



बुद्धितादात्म्यसंबन्धात्कर्तृत्वं वस्तुतो न हि॥ 54

॥



जलबिन्दुभिराकाशं न सिक्तं न च शुध्यति।



तथा गङ्गाजलेनायं न शुद्धो नित्यशुद्धतः॥ 55

॥



वृक्षोत्पन्नफलैर्वृक्षो यथा तृÏ

प्त न गच्छति।



मय्यध्यस्तान्नपानाद्यैस्तथा तृप्तिर्न विद्यते॥ 56

॥



स्थाणौ प्रकल्पितश्चोरः स स्थाणुत्वं न बाधते।



स्वस्मिन्कल्पितजीवश्च स्वं बाधितुमशक्यते॥ 57

॥



अज्ञाने बुद्धिविलये निद्रा सा भण्यते बुधैः।



विलीनाज्ञानतत्कार्ये मयि निद्रा कथं भवेत्॥ 58

॥



बुद्धेः पूर्णविकासोऽयं जागरः परिकीत्र्यते।



विकारादिविहीनत्वाज्जागरो मे न विद्यते॥ 59

॥



सूक्ष्मनाडीषु संचारो बुद्धेः स्वप्नः प्रजायते।



संचारधर्मरहिते स्वप्नो नास्ति तथा मयि॥ 60

॥



परिपूर्णस्य नित्यस्य शुद्धस्य ज्योतिषो मम।



आगन्तुकमलाभावाÏ

त्क स्नानेन प्रयोजनम्॥ 61

॥



देशाभावात्क्व गन्तव्यं स्थानाभावात्क्व वा स्थितिः।



पूर्णे मयि स्थानदेशौ कल्पितावहमद्वयः॥ 62

॥



प्राणसंचारसंशोषात्पिपासा जायते खलु।



शोषणानर्हचिद्रूपे मय्येषा जायते कथम्॥ 63

॥



नाडीषु पीड¬

मानासु वाय्वग्निभ्यां भवेत्क्षुधा।



तयोः पीडनहेतुत्वात्संविद्रूपे कथं मयि॥ 64

॥



शरीरस्थितिशैथिल्यं श्वेतलोमसमन्वितम्।



जरा भवति सा नास्ति निरंशे मयि सर्वगे॥ 65

॥



योषित्क्रीडा सुखस्यान्तर्गर्वाढ¬

ं यौवनं किल।



आत्मानन्दे परे पूर्णे मयि नास्ति हि यौवनम्॥ 66

॥



मूढबुद्धिपरिव्याप्तं दुःखानामालयं सदा।



बाल्यं कोपनशीलान्तं न मे सुखजलाम्बुधेः॥ 67

॥



एवं तत्त्वविचाराब्धौ निमग्नानां सदा नृणाम्।



परमाद्वेतविज्ञानमपरोक्षं न संशयः॥ 68

॥



इति श्रीमत्परमहंसपरिव्राजकाचार्यस्य श्रीगोविन्दभगवत्पूज्य-

पादशिष्यस्य श्रीमच्छंकरभगवतः कृतौ

स्वात्मप्रकाशिका संपूर्णा॥
































\]
