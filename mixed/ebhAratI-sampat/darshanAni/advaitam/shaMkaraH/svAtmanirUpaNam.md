+++
title = "स्वात्मनिरूपणम्"
author = "शंकरः"
domain = "दर्शनानि"
sub-domain = "अद्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2612"
source_url = "https://www.ebharatisampat.in/readbook3.php?bookid=NDYyNjAyNTgxMjQ3MDUy&pageno=MjI0MjQyNjk5NTk="

+++
[[स्वात्मनिरूपणम्	Source: [EB](https://www.ebharatisampat.in/readbook3.php?bookid=NDYyNjAyNTgxMjQ3MDUy&pageno=MjI0MjQyNjk5NTk=)]]

\[

॥श्रीः॥

॥स्वात्मनिरूपणम्॥

श्रीगुरुचरणद्वन्द्वं वन्देऽहं मथितदुःसहद्वन्द्वम्।

भ्रान्तिग्रहोपशाÏ

न्त पांसुमयं यस्य भसितमातनुते॥ 1.1

॥

देशिकवरं दयालुं वन्देऽहं निहतनिखिलसंदेहम्।

यच्चरणद्वयमद्वयमनुभवमुपदिशति तत्पदस्यार्थम्॥ 1.2

॥

संसारदावपावकसंतप्तः सकलसाधनोपेतः।

स्वात्मनिरूपणनिपुणैर्वाक्यैः शिष्यः प्रबोध्यते गुरुणा॥ 1.3

॥

अस्ति स्वयमित्यस्मिन्नर्थे कस्यास्ति संशयः पुंसः।

अत्रापि संशयश्चेत्संशयिता यः स एव भवसि त्वम्॥ 1.4

॥

नाहमिति वेत्ति योऽसौ सत्यं ब्राहृैव वेत्ति नास्तीति।

अहमस्मीति विजानन्ब्राहृैवासौ स्वयं विजानाति॥ 1.5

॥

ब्राहृ त्वमेव तस्मान्नाहं ब्राहृेति मोहमात्रमिदम्।

मोहेन भवति भेदः क्लेशाः सर्वे भवन्ति तन्मूलाः॥ 1.6

॥

न क्लेशपञ्चकमिदं भजते कृतकोशपञ्चकविवेकः।

अत एव पञ्च कोशान्कुशलधियः संततं विचिन्वन्ति॥ 1.7

॥

अन्नप्राणमनोमयविज्ञानानंदपंचकोशानाम्।

एकैकान्तरभाजां भजति विवेकात्प्रकाशतामात्मा॥ 1.8

॥

वपुरिदमन्नमयाख्यः कोशो नात्मा जडो घटप्रायः।

प्रागुत्पत्तेः पश्चात्तदभावस्यापि दृश्यमानत्वात्॥ 1.9

॥

कोशः प्राणमयोऽयं वायुविशेषो वपुष्यवच्छिन्नः।

अस्य कथमात्मता स्यात्क्षुत्तृष्णाभ्यामुपेयुषः पीडाम्॥ 1.10

॥

कुरुते वपुष्यहंतां गेहादौ यः करोति ममतां च।

रागद्वेषविधेयो नासावात्मा मनोमयः कोशः॥ 1.11

॥

सुप्तौ स्वयं विलीना बोधे व्याप्ता कलेवरं सकलम्।

विज्ञानशब्दवाच्या चित्प्रतिबिम्बो न बुद्धिरप्यात्मा॥ 1.12

॥

सुप्तिगतैः सुखलेशैरभिमनुते यः सुखी भवामीति।

आनन्दकोशनामा सोऽहंकारः कथं भवेदात्मा॥ 1.13

॥

यः स्फुरति बिम्बभूतः स भवेदानन्द एव सकलात्मा।

प्रागूध्र्वमपि च सत्त्वादविकारित्वादबाध्यमानत्वात्॥ 1.14

॥

अन्नमयादेरस्मादपरं यदि नानुभूयते किंचित्।

अनुभवितान्नमयादेरस्तीत्यस्मिन्न कश्चिदपलापः॥ 1.15

॥

स्वयमेवानुभवत्वाद्यद्यप्येतस्य नानुभाव्यत्वम्।

सकृदप्यभावशङ्का न भवेद्बोधस्वरूपसत्तायाः॥ 1.16

॥

अनुभवति विश्वमात्मा विश्वेनासौ न चानुभूयेत।

न खलु प्रकाश्यतेऽसौ विश्वमशेषं प्रकाशयन्भानुः॥ 1.17

॥

तदिदं तादृशमीदृशमेतावत्तावदिति च यन्न भवेत्।

ब्राहृ तदित्यवधेयं नो चेद्विषयो भवेत्परोक्षं च॥ 1.18

॥

इदमिदमिति प्रतीते वस्तुनि सर्वत्र बाध्यमानेऽपि।

अनिदमबाध्यं तत्त्वं सत्त्वादेतस्य न च परोक्षत्वम्॥ 1.19

॥

नावेद्यमपि परोक्षं भवति ब्राहृ स्वयंप्रकाशत्वात्।

सत्यं ज्ञानमनन्तं ब्राहृेत्येतस्य लक्षणं प्रथते॥ 1.20

॥

सति कोशशक्त्युपाधौ संभवतस्तस्य जीवतेश्वरते।

नो चेत्तयोरभावाद्विगतविशेषं विभाति निजरूपम्॥ 1.21

॥

सति सकलदृश्यबाधे न किमप्यस्तीति लोकसिद्धं चेत्।

यन्न किमपीति सिद्धं ब्राहृ तदेवेति वेदतः सिद्धम्॥ 1.22

॥

एवं मतिरहितानां तत्त्वमसीत्यादिवाक्यचिन्तनया।

प्रतिभात्येष परोक्षवदात्मा प्रत्यक्प्रकाशमानोऽपि॥ 1.23

॥

तस्मात्पदार्थशोधनपूर्वं वाक्यस्य चिन्तयन्नर्थम्।

देशिकदयाप्रभावादपरोक्षयति क्षणेन चात्मानम्॥ 1.24

॥

देहेन्द्रियादिधर्मानात्मन्यारोपयन्नभेदेन।

कर्तृत्वाद्यभिमानी बोधः स्यात्त्वंपदस्य वाच्योऽर्थः॥ 1.25

॥

देहस्य चेन्द्रियाणां साक्षी तेभ्यो विलक्षणत्वेन।

प्रतिभाति योऽवबोधः प्रोक्तोऽसौ त्वंपदस्य लक्ष्योऽर्थः॥ 1.26

॥

वेदावसानवाचा संवेद्यं सकलजगदुपादानम्।

सर्वज्ञताद्युपेतं चैतन्यं तत्पदस्य वाच्योऽर्थः॥ 1.27

॥

विविधोपाधिविमुक्तं विश्वातीतं विशुद्धमद्वैतम्।

अक्षरमनुभववेद्यं चैतन्यं तत्पदस्य लक्ष्योऽर्थः॥ 1.28

॥

सामानाधिकरण्यं तदनु विशेषणविशेष्यता चेति।

अथ लक्ष्यलक्षकत्वं भवति पदार्थात्मनां च संबन्धः॥ 1.29

॥

एकत्र वृत्तिरर्थे शब्दानां भिन्नवृत्तिहेतूनाम्।

सामानाधिकरण्यं भवतीत्येवं वदन्ति लाक्षणिकाः॥ 1.30

॥

प्रत्यक्त्वपरोक्षत्वे परिपूर्णत्वं च सद्वितीयत्वम्।

इतरेतरं विरुद्धं तत इह भवितव्यमेव लक्षणया॥ 1.31

॥

मानान्तरोपरोधान्मुख्यार्थस्यापरिग्रहे जाते।

मुख्याविनाकृतेऽर्थे या वृत्तिः सैव लक्षणा प्रोक्ता॥ 1.32

॥

निखिलमपि वाच्यमर्थं त्यक्त्वा वृत्तिस्तदन्वितेऽन्यार्थे।

जहतीति लक्षणा स्याद्गङ्गायां घोषवदिह न ग्राह्रा॥ 1.33

॥

वाच्यार्थमत्यजन्त्या यस्या वृत्तेः प्रवृत्तिरन्यार्थे।

इयमजहतीति कथिता शोणो धावतिवदत्र न ग्राह्रा॥ 1.34

॥

जहदजहतीति सा स्याद्या वाच्यार्थैकदेशमपहाय।

बोधयति चैकदेशं सोऽयं द्विज इतिवदाश्रयेदेनाम्॥ 1.35

॥

सोऽयं द्विज इति वाक्यं त्यक्त्वा प्रत्यक्परोक्षदेशाद्यम्।

द्विजमात्रलक्षकत्वात्कथयत्यैक्यं पदार्थयोरुभयोः॥ 1.36

॥

तद्वत्तत्त्वमसीति त्यक्त्वा प्रत्यक्परोक्षतादीनि।

चिद्वस्तु लक्षयित्वा बोधयति स्पष्टमसिपदेनैक्यम्॥ 1.37

॥

इत्थं बोधितमर्थं महता वाक्येन दर्शितैक्येन।

अहमित्यपरोक्षयतां वेदो वेदयति वीतशोकत्वम्॥ 1.38

॥

प्रायः प्रवर्तकत्वं विधिवचसां लोकवेदयोर्दृष्टम्।

सिद्धं बोधयतोऽर्थं कथमिव तद्भवति तत्त्वमस्यादेः॥ 1.39

॥

विधिरेव न प्रवृतिं्त जनयत्यभिलषितवस्तुबोधोऽपि।

राजा याति सुतोऽभूदिति बोधेन प्रवर्तते लोकः॥ 1.40

॥

ऐक्यपरैः श्रुतिवाक्यैरात्मा शश्वत्प्रकाश्यमानोऽपि।

देशिकदयाविहीनैरपरोक्षयितुं न शक्यते पुरुषैः॥ 1.41

॥

विरहितकाम्यनिषिद्धो विहितानुष्ठाननिर्मलस्वान्तः।

भजति निजमेव बोधं गुरुणा किमिति त्वया न मन्तव्यम्॥ 1.42

॥

कर्मभिरेव न बोधः प्रभवति गुरुणा विना दयानिधिना।

आचार्यवान्हि पुरुषो वेदेत्यर्थस्य वेदसिद्धत्वात्॥ 1.43

॥

वेदोऽनादितया वा यद्वा परमेश्वरप्रणीततया।

भवति परमं प्रमाणं बाधो नास्ति स्वतश्च परतो वा॥ 1.44

॥

नापेक्षते यदन्यद्यदपेक्षन्तेऽखिलानि मानानि।

वाक्यं तन्निगमानां मानं ब्राहृाद्यतीन्द्रियावगतौ॥ 1.45

॥

मानं प्रबोधयन्तं बोधं मानेन ये बुभुत्सन्ते।

एधोभिरेव दहनं दग्धुं वाञ्छन्ति ते महात्मानः॥ 1.46

॥

वेदोऽनादिरमुष्य व्यञ्जक ईशः स्वयंप्रकाशात्मा।

तदभिव्यक्तिमुदीक्ष्य प्रोक्तोऽसौ सूरिभिः प्रमाणमिति॥ 1.47

॥

रूपाणामवलोके चक्षुरिवान्यन्न कारणं दृष्टम्।

तद्वददृष्टावगतौ वेदवदन्यो न वेदको हेतुः॥ 1.48

॥

निगमेषु निश्चितार्थं तन्त्रे कश्चिद्यदि प्रकाशयति।

तदिदमनुवादमात्रं प्रामाण्यं तस्य सिध्यति न किंचित्॥ 1.49

॥

अंशद्वयवति निगमे साधयति द्वैतमेव कोऽप्यंशः।

अद्वैतमेव वस्तु प्रतिपादयति प्रसिद्धमपरोंऽशः॥ 1.50

॥

अद्वैतमेव सत्यं तस्मिन्द्वैतं न सत्यमध्यस्तम्।

रजतमिव शुक्तिकायां मृगतृष्णायामिवोदकस्फुरणम्॥ 1.51

॥

आरोपितं यदि स्यादद्वैतं वस्त्ववस्तुनि द्वैते।

तदयुक्तमेव यस्मात्सत्येऽध्यासो भवत्यसत्यानाम्॥ 1.52

॥

यद्यारोपणमुभयोस्तद्व्यतिरिक्तस्य कस्यचिदभावात्।

आरोपणं न शून्ये तस्मादद्वैतसत्यता ग्राह्रा॥ 1.53

॥

प्रत्यक्षाद्यनवगतं श्रुत्या प्रतिपादनीयमद्वैतम्।

द्वैतं न प्रतिपाद्यं तस्य स्वत एव लोकसिद्धत्वात्॥ 1.54

॥

अद्वैतं सुखरूपं दुःसहदुःखं सदा भवेद्द्वैतम्।

यत्र प्रयोजनं स्यात्प्रतिपादयति श्रुतिस्तदेवासौ॥ 1.55

॥

निगमगिरा प्रतिपाद्यं वस्तु यदानन्दरूपमद्वैतम्।

स्वाभाविकं स्वरूपं जीवत्वं तस्य केचन ब्राुवते॥ 1.56

॥

स्वाभाविकं यदि स्याज्जीवत्वं तस्य विशदविज्ञप्तेः।

सकृदपि न तद्विनाशं गच्छेदुष्णप्रकाशवद्वह्नेः॥ 1.57

॥

यद्वदयो रसविद्धं काञ्चनतां याति तद्वदेवासौ।

जीवः साधनशक्त्या परतां यातीति केचिदिच्छन्ति॥ 1.58

॥

तदिदं भवति न युक्तं गतवति तÏ

स्मश्चिरेण रसवीर्ये।

प्रतिपद्यते प्रणाशं हैमो वर्णोऽप्ययःसमारूढः॥ 1.59

॥

जीवत्वमपि तथेदं बहुविधसुखदुःखलक्षणोपेतम्।

गतमिव साधनशक्त्या प्रतिभात्येव प्रयाति न विनाशम्॥ 1.60

॥

तस्मात्स्वतो यदि स्याज्जीवः सततं स एव जीवः स्यात्।

एवं यदि परमात्मा परमात्मैवायमिति भवेद्युक्तम्॥ 1.61

॥

यदि वा परेण साम्यं जीवश्चेद्भजति साधनबलेन।

कालेन तदपि कियता नश्यत्येवेति निश्चितं सकलैः॥ 1.62

॥

तस्मात्परं स्वकीयं देहं मोहात्मकं च संसारम्।

स्वज्ञानेन ग्रसित्वा पूर्णः स्वयमेव शिष्यते नान्यत्॥ 1.63

॥

सत्यं ज्ञानमनन्तं प्रकृतं परमात्मरूपमद्वैतम्।

अवबोधयन्ति निखिलाः श्रुतयः स्मृतिभिः समं समस्ताभिः॥ 1.64

॥

अद्वैतबोधकानां निखिलानां निगमवाक्यजालानाम्।

वाक्यान्तराणि सकलान्यभिधीयन्तेऽस्य शेषभूतानि॥ 1.65

॥

यस्मिन्मिहिरवदुदिते तिमिरवदपयान्ति कर्तृतादीनि।

ज्ञानं विरहितभेदं कथमिव तद्भवति तत्त्वमस्यादेः॥ 1.66

॥

कर्मप्रकरणनिष्ठं ज्ञानं कर्माङ्गमिष्यते प्राज्ञैः।

भिन्नप्रकरणभाजः कर्माङ्गत्वं कथं भवेज्ज्ञप्तेः॥ 1.67

॥

अधिकारिविषयभेदौ कर्मज्ञानात्मकावुभौ काण्डौ।

एवं सति कथमनयोरङ्गाङ्गित्वं परस्परं घटते॥ 1.68

॥

ज्ञानं कर्मणि न स्याज्ज्ञाने कर्मेदमपि तथा न स्यात्।

तत्कथमनयोरुभयोस्तपनतमोवत्समुच्चयो घटते॥ 1.69

॥

तस्मान्मोहनिवृत्तौ ज्ञानं न सहायमन्यदर्थयते।

यद्वद्धनतरतिमिरप्रकरपरिध्वंसने सहरुाांशुः॥ 1.70

॥

ज्ञानं तदेवममलं साक्षी विश्वस्य भवति परमात्मा।

संबध्यते न धर्मैः साक्षी तैरेव सच्चिदानन्दः॥ 1.71

॥

रज्ज्वादेरुरगाद्यैः संबन्धवदस्य दृश्यसंबन्धः।

सततमसङ्गोऽयमिति श्रुतिरप्यमुमर्थमेव साधयति॥ 1.72

॥

कर्तृ च कर्म च यस्य स्फुरति ब्राहृेव तन्न जानाति।

यस्य न कर्तृ न कर्म स्फुटतरमयमेव वेदितुं क्रमते॥ 1.73

॥

कर्तृत्वादिकमेतन्मायाशक्त्या प्रपद्यते निखिलम्।

इति केचिदाहुरेषा भ्रान्तिब्र्राहृातिरेकतो नान्यत्॥ 1.74

॥

तस्मिन्ब्राहृणि विदिते विश्वमशेषं भवेदिदं विदितम्।

कारणमृदि विदितायां घटकरकाद्या यथावगम्यन्ते॥ 1.75

॥

तदिदं कारणमेकं विगतविशेषं विशुद्धचिद्रूपम्।

तस्मात्सदेकरूपान्मायोपहितादभूदिदं विश्वम्॥ 1.76

॥

कारणमसदिति केचित्कथयन्त्यसतो भवेन्न कारणता।

अङ्कुरजननी शक्तिः सति खलु बीजे समीक्ष्यते सकलैः॥ 1.77

॥

कारणमसदिति कथयन्वन्ध्यापुत्रेण निर्वहेत्कार्यम्।

किं च मृगतृष्णिकाम्भः पीत्वोदन्यां महीयसीं शमयेत्॥ 1.78

॥

यस्मान्न सोऽयमसतो वादः संभवति शास्त्रयुक्तिभ्याम्।

तस्मात्सदेव तत्त्वं सर्वेषां भवति कारणं जगताम्॥ 1.79

॥

जगदाकारतयापि प्रथते गुरुशिष्यविग्रहतयापि।

ब्राहृाकारतयापि प्रतिभातीदं परात्परं तत्त्वम्॥ 1.80

॥

सत्यं जगदिति भानं संसृतये स्यादपक्वचित्तानाम्।

तस्मादसत्यमेतन्निखिलं प्रतिपादयन्ति निगमान्ताः॥ 1.81

॥

परिपक्वमानसानां पुरुषवराणां पुरातनैः सुकृतैः।

ब्राहृैवेदं सर्वं जगदिति भूयः प्रबोधयत्येषः॥ 1.82

॥

अनवगतकाञ्चनानां भूषणधीरेव भूषणे हैमे।

एवमविवेकभाजां जगति जनानां न तात्त्विकी धिषणा॥ 1.83

॥

अहमालम्बनसिद्धं कस्य परोक्षं भवेदिदं ब्राहृ।

तदपि विचारविहीनैरपरोक्षयितुं न शक्यते मुग्धैः॥ 1.84

॥

अहमिदमिति च मतिभ्यां सततं व्यवहरति सर्वलोकोऽपि।

प्रथमा प्रतीचि चरमा निवसति वपुरिन्द्रियादिबाह्रार्थे॥ 1.85

॥

वपुरिन्द्रियादिविषये याहंबुद्धिर्महत्यसौ भ्रान्तिः।

तद्बुद्धिरतस्मिन्नित्यध्यासत्वेन शास्यमानत्वात्॥ 1.86

॥

तस्मादशेषसाक्षी परमात्मैवाहमर्थ इत्युचितम्।

अजडवदेव जडोऽयं सत्संबन्धाद्भवत्यहंकारः॥ 1.87

॥

तस्मात्सर्वशरीरेष्वहमहमित्येव भासते स्पष्टः।

यः प्रत्ययो विशुद्धस्तस्य ब्राहृैव भवति मुख्योऽर्थः॥ 1.88

॥

गोशब्दार्थो गोत्वं तदपि व्यक्तिः प्रतीयतेऽर्थतया।

अहमर्थः परमात्मा तद्वद्भ्रान्त्या भवत्यहंकारः॥ 1.89

॥

दग्धृत्वादिकमयसः पावकसङ्गेन भासते यद्वत्।

तद्वच्चेतनसङ्गादहमि प्रतिभान्ति कर्तृतादीनि॥ 1.90

॥

देहेन्द्रियादिदृश्यव्यतिरिक्तं विमलमतुलमद्वैतम्।

अहमर्थ इति विदित्वा तद्व्यतिरिक्तं न कल्पयेÏ

त्कचित्॥ 1.91

॥

यद्वत्सुखदुःखानामवयवभेदादनेकता देहे।

तद्वदिहासति भेदेऽप्यनुभववैविध्यमात्मनामेषाम्॥ 1.92

॥

किमिदं किमस्य रूपं कथमिदमासीदमुष्य को हेतुः।

इति न कदापि विचिन्त्यं चिन्त्यं मायेति धीमता विश्वम्॥ 1.93

॥

दन्तिनि दारुविकारे दारु तिरोभवति सोऽपि तत्रैव।

जगति तथा परमात्मा परमात्मन्यपि जगत्तिरोधत्ते॥ 1.94

॥

आत्ममये महति पटे विविधजगच्चित्रमात्मना लिखितम्।

स्वयमेव केवलमसौ पश्यन्प्रमुदं प्रयाति परमात्मा॥ 1.95

॥

चिन्मात्रममलमक्षयमद्वयमानन्दमनुभवारूढम्।

ब्राहृैवास्ति तदन्यन्न किमप्यस्तीति निश्चयो विदुषाम्॥ 1.96

॥

व्यवहारस्य दशेयं विद्याविद्येति भेदपरिभाषा।

नास्त्येव तत्त्वदृष्ट¬

ा तत्त्वं ब्राहृैव नान्यदस्त्यस्मात्॥ 1.97

॥

अस्त्यन्यदिति मतं चेत्तदपि ब्राहृैतदस्तितारूपम्।

व्यतिरिक्तमस्तिताया नास्तितया शून्यमेव तत्सिद्धम्॥ 1.98

॥

तत्त्वावबोधशक्त्या सुस्थितया बाधितापि सा माया।

आदेहपातमेषामाभात्यात्मानमपि निजं विदुषाम्॥ 1.99

॥

एष विशेषो विदुषां पश्यन्तोऽपि प्रपञ्चसंसारम्।

पृथगात्मनो न किंचित्पश्येयुः सकलनिगमनिर्णीतात्॥ 1.100

॥

किं चिन्त्यं किमचिन्त्यं किं कथनीयं किमप्यकथनीयम्।

किं कृत्यं किमकृत्यं निखिलं ब्राहृेति जानतां विदुषाम्॥ 1.101

॥

निखिलं दृश्यविशेषं दृग्रूपत्वेन पश्यतां विदुषाम्।

बन्धो नापि न मुक्तिर्न परात्मत्वं न चापि जीवत्वम्॥ 1.102

॥

असकृदनुचिन्तितानामव्याहततरनिजोपदेशानाम्।

प्रामाण्यपरमसीम्नां निगमनमिदमेव निखिलनिगमानाम्॥ 1.103

॥

इति बोधितः स गुरुणा शिष्यो ह्मष्टः प्रणम्य तं पदयोः।

स्वानुभवसिद्धमर्थं स्वयमेवान्तर्विचारयामास॥ 1.104

॥

अजरोऽहमक्षरोऽहं प्राज्ञोऽहं प्रत्यगात्मबोधोऽहम्।

परमानन्दमयोऽहं परमशिवोऽहं भवामि परिपूर्णः॥ 1.105

॥

आद्योऽहमात्मभाजामात्मानन्दानुभूतिरसिकोऽहम्।

आबालगोपमखिलैरहमित्यनुभूयमानमहिमाहम्॥ 1.106

॥

इहपरसुखविमुखोऽहं निजसुखबोधानुभूतिभरितोऽहम्।

इतिमतिदूरतरोऽहं भावेतरसुखनिषक्तचित्तोऽहम्॥ 1.107

॥

ईशोऽहमीश्वराणामीष्र्याद्वेषानुषङ्गरहितोऽहम्।

ईक्षणविषयमतीनामीप्सितपुरुषार्थसाधनपरोऽहम्॥ 1.108

॥

उदयोऽहमेव जगतामुपनिषदुद्यानकृतविहारोऽहम्।

उद्वेलशोकसागरबाडबमुखहव्यवाहनार्चिरहम्॥ 1.109

॥

ऊर्जस्वलनिजविभवैरूध्र्वमधस्तिर्यगश्नुवानोऽहम्।

ऊहापोहविचारैरुररीकृतवत्प्रतीयमानोऽहम्॥ 1.110

॥

ऋषिरहमृष्यगणोऽहं दृष्टिरहं दृश्यमानमहमेव।

ऋद्धिरहं वृद्धिरहं तृप्तिरहं तृप्तिदीपदीप्तिरहम्॥ 1.111

॥

एकोऽहमेतदीदृशमेवमितिस्फुरितभेदरहितोऽहम्।

एष्टव्योऽहमनीहैरन्तः सुकृतानुभूतिभूतोऽहम्॥ 1.112

॥

ऐक्यावभासकोऽहं वाक्यपरिज्ञानपावनमतीनाम्।

ऐशमहमेव तत्त्वं नैशतमःप्रायमोहमिहिरोऽहम्॥ 1.113

॥

ओजोऽहमोषधीनामोतप्रोतायमानभुवनोऽहम्।

ओंकारसारसोल्लसदात्मसुखामोदमत्तभृङ्गोऽहम्॥ 1.114

॥

औषधमहमशुभानामौपाधिकधर्मजालरहितोऽहम्।

औदार्यातिशयोऽहं विविधचतुर्वर्गवितरणपरोऽहम्॥ 1.115

॥

अङ्कुशमहमखिलानां महत्तया मत्तवारणेन्द्राणाम्।

अम्बरमिव विमलोऽहं शम्बररिपुजातविकृतिरहितोऽहम्॥ 1.116

॥

अस्तविकल्पमतीनामस्खलदुपदेशगम्यमानोऽहम्।

अस्थिरसुखविमुखोऽहं सुस्थिरसुखबोधसंपदुचितोऽहम्॥ 1.117

॥

करुणारसभरितोऽहं कबलितकमलासनादिलोकोऽहम्।

कलुषाकृतिविधुरोऽहं कल्मषसुकृतोपलेपरहितोऽहम्॥ 1.118

॥

खानामगोचरोऽहं खातीतोऽहं खपुष्पभवगोऽहम्।

खलजनदुरासदोऽहं खण्डज्ञानापनोदनपरोऽहम्॥ 1.119

॥

गलितद्वैतकथोऽहं देहीभवदखिलमूलह्मदयोऽहम्।

गन्तव्योऽहमनीहैर्गत्यागतिरहितपूर्णबोधोऽहम्॥ 1.120

॥

घनतरविमोहतिमिरप्रकरप्रध्वंसभानुनिकरोऽहम्।

घटिकावासररजनीवत्सरयुगकल्पकालभेदोऽहम्॥ 1.121

॥

चरदचरदात्मकोऽहं चतुरमतिश्लाघनीयचरितोऽहम्।

चपलजनदुर्गमोऽहं चञ्चलभवजलधिपारदेशोऽहम्॥ 1.122

॥

छन्दःसिन्धुनिगूढज्ञानसुखास्वादमोदमानोऽहम्।

छलपदविहितमतीनां छन्नोऽहं शान्तिमार्गगम्योऽहम्॥ 1.123

॥

जलजासनादिगोचरपञ्चमहाभूतमूलभूतोऽहम्।

जगदानन्दकरोऽहं जन्मजरामरणरोगरहितोऽहम्॥ 1.124

॥

झंकृतिहुंकृतिशिञ्जितबृंहितमुखविविधनादभेदोऽहम्।

झटितिघटितात्मवेदनदीपपरिस्फुरितह्मदयभवनोऽहम्॥ 1.125

॥

ज्ञानमहं ज्ञेयमहं ज्ञाताहं ज्ञानसाधनगणोऽहम्।

ज्ञातृज्ञानज्ञेयविनाकृतमस्तित्वमात्रमेवाहम्॥ 1.126

॥

तत्त्वातीतपदोऽहं तनुरहमस्मीति भावरहितोऽहम्।

तामसदुरधिगमोऽहं तत्त्वंपदबोधबोध्यह्मदयोऽहम्॥ 1.127

॥

दैवतदैत्यनिशाचरमानवतिर्यङ्महीधरादिरहम्।

देहेन्द्रियरहितोऽहं दक्षिणपूर्वादिदिग्विभागोऽहम्॥ 1.128

॥

धर्माधर्ममयोऽहं धर्माधर्मादिबन्धरहितोऽहम्।

धार्मिकजनसुलभोऽहं धन्योऽहं धातुरादिभूतोऽहम्॥ 1.129

॥

नामादिविरहितोऽहं नरकस्वर्गापवर्गरहितोऽहम्।

नादान्तवेदितोऽहं नानाविधनिखिलनिगमसारोऽहम्॥ 1.130

॥

परजीवभेदबाधकपरमार्थज्ञानशुद्धचित्तोऽहम्।

प्रकृतिरहं विकृतिरहं परिणतिरहमस्मि भागधेयानाम्॥ 1.131

॥

फणधरभूधरवारणविग्रहविधृतप्रपञ्चसारोऽहम्।

फालतलोदितलोचनपावकपरिभूतपञ्चबाणोऽहम्॥ 1.132

॥

बद्धो भवामि नाहं बन्धान्मुक्तस्तथापि नैवाहम्।

बोध्यो भवामि नाहं बोधोऽहं नैव बोधको नाहम्॥ 1.133

॥

भक्तिरहं भजनमहं भुक्तिरहं भुक्तिमुक्तिरहमेव।

भूतानुशासनोऽहं भूतभवद्भव्यमूलभूतोऽहम्॥ 1.134

॥

मान्योऽहमस्मि महतां मन्दमतीनाममाननीयोऽहम्।

मदरागमानमोहितमानसदुर्वासनादुरापोऽहम्॥ 1.135

॥

यजनयजमानयाजकयागमयोऽहं यमादिरहितोऽहम्।

यमवरुणयक्षवासवराक्षसमरुदीशवह्निरूपोऽहम्॥ 1.136

॥

रक्षाविधानशिक्षावीक्षितलीलावलोकमहिमाहम्।

रजनीदिवसविरामस्फुरदनुभूतिप्रमाणसिद्धोऽहम्॥ 1.137

॥

लक्षणलक्ष्यमयोऽहं लाक्षणिकोऽहं लयादिरहितोऽहम्।

लाभालाभमयोऽहं लब्धव्यानामलभ्यमानोऽहम्॥ 1.138

॥

वर्णाश्रमरहितोऽहं वर्णमयोऽहं वरेण्यगण्योऽहम्।

वाचामगोचरोऽहं वचसामर्थेन गम्यमानोऽहम्॥ 1.139

॥

शमदमविरहितमनसां शास्त्रशतैरप्यगम्यमानोऽहम्।

शरणमहमेव विदुषां शकलीकृतविविधसंशयगणोऽहम्॥ 1.140

॥

षड्भावविरहितोऽहं षड्गुणरहितोऽहमहितरहितोऽहम्।

षट्कोशविरहितोऽहं षट्त्रिशत्तत्त्वजालरहितोऽहम्॥ 1.141

॥

संवित्सुखात्मकोऽहं समाधिसंकल्पकल्पवृक्षोऽहम्।

संसारविरहितोऽहं साक्षात्कारोऽहमात्मविद्यायाः॥ 1.142

॥

हव्यमहं कव्यमहं हेयोपादेयभावशून्योऽहम्।

हरिरहमस्मि हरोऽहं विधिरहमेवास्मि कारणं तेषाम्॥ 1.143

॥

क्षालितकलुषभयोऽहं क्षपितभवक्लेशजालह्मदयोऽहम्।

क्षान्ताद्यक्षरसुघटितविविधव्यवहारमूलमहमेव॥ 1.144

॥

बहुभिः किमेभिरुक्तैरहमेवेदं चराचरं विश्वम्।

शीकरफेनतरङ्गाः सिन्धोरपराणि न खलु वस्तूनि॥ 1.145

॥

शरणं न भवति जननी न पिता न सुता न सोदरा नान्ये।

परमं शरणमिदं स्याच्चरणं मम मूÐ

ध्न देशिकन्यस्तम्॥ 1.146

॥

आस्ते देशिकचरणं निरवधिरास्ते तदीक्षणे करुणा।

आस्ते किमपि तदुक्तं किमतः परमस्ति जन्मसाफल्यम्॥ 1.147

॥

कारुण्यसारसान्द्राः काङ्क्षितवरदानकल्पकविशेषाः।

श्रीगुरुचरणकटाक्षाः शिशिराः शमयन्ति चित्तसंतापम्॥ 1.148

॥

कबलितचञ्चलचेतोगुरुतरमण्डूकजातपरितोषा।

शेते ह्मदयगुहायां चिरतरमेकैव चिन्मयी भुजगी॥ 1.149

॥

मयि सुखबोधपयोधौ महति ब्राहृाण्डबुद्बुदसहरुाम्।

मायामयेन मरुता भूत्वा भूत्वा पुनस्तिरोधत्ते॥ 1.150

॥

गुरुकरुणयैव नावा प्राक्तनभाग्यानुकूलमारुतया।

दुःसहदुःखतरङ्गैस्तुङ्गः संसारसागरस्तीर्णः॥ 1.151

॥

सति तमसि मोहरूपे विश्वमपश्यं तदेतदित्यखिलम्।

उदितवति बोधभानौ किमपि न पश्यामि किं न्विदं चित्रम्॥ 1.152

॥

इत्यात्मबोधलाभं मुहुरनुचिन्त्यं प्रमोदमानेन।

प्रारब्धकर्मणोऽन्ते परं पदं प्राप्यते हि कैवल्यम्॥ 1.153

॥

मोहान्धकारहरणं संसारोद्वेलसागरोत्तरणम्।

स्वात्मनिरूपणमेतत्प्रकरणमन्तर्विचिन्त्यतां सद्भिः॥ 1.154

॥

इति श्रीमत्परमहंसपरिव्राजकाचार्यस्य

श्रीगोविन्दभगवत्पूज्यपादशिष्यस्य

श्रीमच्छंकरभगवतः कृतौ

स्वात्मनिरूपणं संपूर्णम्॥

\]
