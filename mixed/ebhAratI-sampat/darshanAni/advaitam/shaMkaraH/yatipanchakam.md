+++
title = "यतिपञ्चकम्"
author = "शंकरः"
domain = "दर्शनानि"
sub-domain = "अद्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2594"
source_url = "https://www.ebharatisampat.in/readbook3.php?bookid=ODY2MjQ4MjUyNDEwOTQy&pageno=MjI0MjQyNjk5NTk="

+++
[[यतिपञ्चकम्	Source: [EB](https://www.ebharatisampat.in/readbook3.php?bookid=ODY2MjQ4MjUyNDEwOTQy&pageno=MjI0MjQyNjk5NTk=)]]

\[



यतिपञ्चकम्



वेदान्तवाक्येषु सदा रमन्तो

 भिक्षान्नमात्रेण च तुष्टिमन्तः ।

विशोकवन्तः करणैकवन्तः

 कौपीनवन्तः खलु भाग्यवन्तः ॥ १॥

मूलं तरोः केवलमाश्रयन्तः

 पाणिद्वयं भोक्तुममत्रयन्तः ।

कन्थामिव श्रीमपि कुत्सयन्तः

 कौपीनवन्तः खलु भाग्यवन्तः ॥ २॥

देहादिभावं परिमार्जयन्त

 आत्मानमात्मन्यवलोकयन्तः ।

नान्तं न मध्यं न बहिः स्मरन्तः

 कौपीनवन्तः खलु भाग्यवन्तः ॥ ३॥

स्वानन्दभावे परितुष्टिमन्तः

 संशान्तसर्वेन्द्रियदृष्टिमन्तः ।

अहर्निशं ब्रह्मणि ये रमन्तः

 कौपीनवन्तः खलु भाग्यवन्तः ॥ ४॥

पञ्चाक्षरं पावनमुच्चरन्तः

 पतिं पशूनां हृदि भावयन्तः ।

भिक्षाशना दिक्षु परिभ्रमन्तः

 कौपीनवन्तः खलु भाग्यवन्तः ॥ ५॥

इति श्रीमत्परमहंसपरिव्राजकाचार्यस्य

श्रीगोविन्दभगवत्पूज्यपादशिष्यस्य

श्रीमच्छङ्करभगवतः कृतौ

यतिपञ्चक संपूर्णम् ॥
















\]
