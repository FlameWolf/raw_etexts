+++
title = "अनात्मश्रीविगर्हणप्रकरणं"
author = "शंकरः"
domain = "दर्शनानि"
sub-domain = "अद्वैतम्"
language = "संस्कृतम्"
"serial no." = "Ebharati-2536"
source_url = "https://www.ebharatisampat.in/readbook3.php?bookid=MjkxMjg3MDc0NjQ0MzQy&pageno=MjI0MjQyNjk5NTk="

+++
[[अनात्मश्रीविगर्हणप्रकरणं	Source: [EB](https://www.ebharatisampat.in/readbook3.php?bookid=MjkxMjg3MDc0NjQ0MzQy&pageno=MjI0MjQyNjk5NTk=)]]

\[

॥श्रीः॥

॥अनात्मश्रीविगर्हणप्रकरणम्॥

लब्धा विद्या राजमान्या ततः किं

प्राप्ता संपत्प्राभवाढ¬

ा ततः किम्।

भुक्ता नारी सुन्दराङ्गी ततः किं

येन स्वात्मा नैव साक्षात्कृतोऽभूत्॥ 1.1

॥

केयूराद्यैर्भूषितो वा ततः किं

कौशेयाद्यैरावृतो वा ततः किम्।

तृप्तो मृष्टान्नादिना वा ततः किं

येन स्वात्मा नैव साक्षात्कृतोऽभूत्॥ 1.2

॥

दृष्टा नाना चारुदेशास्ततः किं

पुष्टाश्चेष्टा बन्धुवर्गास्ततः किम्।

नष्टं दारिद्र¬

ादिदुःखं ततः किं

येन स्वात्मा नैव साक्षात्कृतोऽभूत्॥ 1.3

॥

स्नातस्तीर्थे जह्नुजादौ ततः किं

दानं दत्तं द्व्यष्टसंख्यं ततः किम्।

जप्ता मन्त्राः कोटिशो वा ततः किं

येन स्वात्मा नैव साक्षात्कृतोऽभूत्॥ 1.4

॥

गोत्रं सम्यग्भूषितं वा ततः किं

गात्रं भस्माच्छादितं वा ततः किम्।

रुद्राक्षादिः सद्धृतो वा ततः किं

येन स्वात्मा नैव साक्षात्कृतोऽभूत्॥ 1.5

॥

अन्नैर्विप्रास्तर्पिता वा ततः किं

यज्ञैर्देवास्तोषिता वा ततः किम्।

कीत्र्या व्याप्ताः सर्वलोकास्ततः किं

येन स्वात्मा नैव साक्षात्कृतोऽभूत्॥ 1.6

॥

कायः क्लिष्टश्चोपवासैस्ततः किं

लब्धाः पुत्राः स्वीयपत्न्यास्ततः किम्।

प्राणायामः साधितो वा ततः किं

येन स्वात्मा नैव साक्षात्कृतोऽभूत्॥ 1.7

॥

युद्धे शत्रुर्निर्जितो वा ततः किं

भूयो मित्रैः पूरितो वा ततः किम्।

योगैः प्राप्ताः सिद्धयो वा ततः किं

येन स्वात्मा नैव साक्षात्कृतोऽभूत्॥ 1.8

॥

अब्धिः पद्भ्यां लङ्घितो वा ततः किं

वायुः कुम्भे स्थापितो वा ततः किम्।

मेरुः पाणावुद्धृतो वा ततः किं

येन स्वात्मा नैव साक्षात्कृतोऽभूत्॥ 1.9

॥

क्ष्वेलः पीतो दुग्धवद्वा ततः किं

वह्निर्जग्धो लाजवद्वा ततः किम्।

प्राप्तश्चारः पक्षिवत्खे ततः किं

येन स्वात्मा नैव साक्षात्कृतोऽभूत्॥ 1.10

॥

बद्धाः सम्यक्पावकाद्यास्ततः किं

साक्षाद्विद्धा लोहवर्यास्ततः किम्।

लब्धो निक्षेपोऽञ्जनाद्यैस्ततः किं

येन स्वात्मा नैव साक्षात्कृतोऽभूत्॥ 1.11

॥

भूपेन्द्रत्वं प्राप्तमुव्र्यां ततः किं

देवेन्द्रत्वं संभृतं वा ततः किम्।

मुण्डीन्द्रत्वं चोपलब्धं ततः किं

येन स्वात्मा नैव साक्षात्कृतोऽभूत्॥ 1.12

॥

मन्त्रैः सर्वः स्तम्भितो वा ततः किं

बाणैर्लक्ष्यो भेदितो वा ततः किम्।

कालज्ञानं चापि लब्धं ततः किं

येन स्वात्मा नैव साक्षात्कृतोऽभूत्॥ 1.13

॥

कामातङ्कः खण्डितो वा ततः किं

कोपावेशः कुण्ठितो वा ततः किम्।

लोभाश्लेषो वर्जितो वा ततः किं

येन स्वात्मा नैव साक्षात्कृतोऽभूत्॥ 1.14

॥

मोहध्वान्तः पेषितो वा ततः किं

जातो भूमौ निर्मदो वा ततः किम्।

मात्सर्यार्तिर्मीलिता वा ततः किं

येन स्वात्मा नैव साक्षात्कृतोऽभूत्॥ 1.15

॥

धातुर्लोकः साधितो वा ततः किं

विष्णोर्लोको वीक्षितो वा ततः किम्।

शंभोर्लोकः शासितो वा ततः किं

येन स्वात्मा नैव साक्षात्कृतोऽभूत्॥ 1.16

॥

यस्येदं ह्मदये सम्यगनात्मश्रीविगर्हणम्।

सदोदेति स एवात्मसाक्षात्कारस्य भाजनम्॥ 1.17

॥

अन्ये तु मायिकजगद्भ्रान्तिव्यामोहमोहिताः।

न तेषां जायते क्वापि स्वात्मसाक्षात्कृतिर्भुवि॥ 1.18

॥

इति श्रीमत्परमहंसपरिव्राजकाचार्यस्य

श्रीगोविन्दभगवत्पूज्यपादशिष्यस्य

श्रीमच्छंकरभगवतः कृतौ

अनात्मश्रीविगर्हणप्रकरणं

संपूर्णम्॥

\]
