+++
title = "सदाचारानुसंधानं"
author = "शंकरः"
domain = "दर्शनानि"
sub-domain = "अद्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-2607"
source_url = "https://www.ebharatisampat.in/readbook3.php?bookid=NDUxNDk5MzAyMjYyMDUy&pageno=MjI0MjQyNjk5NTk="

+++
[[सदाचारानुसंधानं	Source: [EB](https://www.ebharatisampat.in/readbook3.php?bookid=NDUxNDk5MzAyMjYyMDUy&pageno=MjI0MjQyNjk5NTk=)]]

\[

॥श्रीः॥

॥सदाचारानुसंधानम्॥

सच्चिदानन्दकन्दाय जगदङ्कुरहेतवे।

सदोदिताय पूर्णाय नमोऽनन्ताय विष्णवे॥ 1

॥

सर्ववेदान्तसिद्धान्तैग्र्रथितं निर्मलं शिवम्।

सदाचारं प्रवक्ष्यामि योगिनां ज्ञानसिद्धये॥ 2

॥

प्रातःस्मरामि देवस्य सवितुर्भर्ग आत्मनः।

वरेण्यं तद्धियो यो नश्चिदानन्दे प्रचोदयात्॥ 3

॥

अन्वयव्यतिरेकाभ्यां जाग्रत्स्वप्नसुषुप्तिषु।

यदेकं केवलं ज्ञानं तदेवास्मि परं बृहत्॥ 4

॥

ज्ञानाज्ञानविलासोऽयं ज्ञानाज्ज्ञाने च शाम्यति।

ज्ञानाज्ञाने परित्यज्य ज्ञानमेवावशिष्यते॥ 5

॥

अत्यन्तमलिनो देहो देही चात्यन्तनिर्मलः।

असङ्गोऽहमिति ज्ञात्वा शौचमेतत्प्रचक्षते॥ 6

॥

मन्मनो मीनवन्नित्यं क्रीडत्यानन्दवारिधौ।

सुस्नातस्तेन पूतात्मा सम्यग्विज्ञानवारिणा॥ 7

॥

अथाघमर्षणं कुर्यात्प्राणापाननिरोधतः।

मनः पूर्णे समाधाय मग्नकुम्भो यथार्णवे॥ 8

॥

लयविक्षेपयोः संधौ मनस्तत्र निरामिषम्।

स संधिः साधितो येन स मुक्तो नात्र संशयः॥ 9

॥

सर्वत्र प्राणिनां देहे जपो भवति सर्वदा।

हंसः सोऽहमिति ज्ञात्वा सर्वबन्धैर्विमुच्यते॥ 10

॥

तर्पणं स्वसुखेनैव स्वेन्द्रियाणां प्रतर्पणम्।

मनसा मन आलोक्य स्वयमात्मा प्रकाशते॥ 11

॥

आत्मनि स्वप्रकाशाग्नौ चित्तमेकाहुतिं क्षिपेत्।

अग्निहोत्री स विज्ञेयश्चेतरा नामधारकाः॥ 12

॥

देहो देवालयः प्रोक्तो देही देवो निरञ्जनः।

अर्चितः सर्वभावेन स्वानुभूत्या विराजते॥ 13

॥

मौनं स्वाध्ययनं ध्यानं ध्येयं ब्राहृानुचिन्तनम्।

ज्ञानेनेति तयोः सम्यङ्निषेधात्तत्त्वदर्शनम्॥ 14

॥

अतीतानागतं किंचिन्न स्मरामि न चिन्तये।

रागद्वेषं विना प्राप्तं भुञ्जाम्यत्र शुभाशुभम्॥ 15

॥

देहाभ्यासो हि संन्यासो नैव काषायवाससा।

नाहं देहोऽहमात्मेति निश्चयो न्यासलक्षणम्॥ 16

॥

अभयं सर्वभूतानां दानमाहुर्मनीषिणः।

निजानन्दे स्पृहा नान्ये वैराग्यस्यावधिर्मता॥ 17

॥

वेदान्तश्रवणं कुर्यान्मननं चोपपत्तिभिः।

योगेनाभ्यसनं नित्यं ततो दर्शनमात्मनः॥ 18

॥

शब्दशक्तेरचिन्त्यत्वाच्छब्दादेवापरोक्षधीः।

प्रसुप्तः पुरुषो यद्वच्छब्देनैवावबुद्ध्यते॥ 19

॥

आत्मानात्मविवेकेन ज्ञानं भवति निश्चलम्।

गुरुणा बोधितः शिष्यः शब्दब्राहृातिवर्तते॥ 20

॥

न त्वं देहो नेन्द्रियाणि न प्राणो न मनो न धीः।

विकारित्वाद्विनाशित्वाद्दृश्यत्वाच्च घटो यथा॥ 21

॥

विशुद्धं केवलं ज्ञानं निर्विशेषं निरञ्जनम्।

यदेकं परमानन्दं तत्त्वमस्यद्वयं परम्॥ 22

॥

शब्दस्याद्यन्तयोः सिद्धं मनसोऽपि तथैव च।

मध्ये साक्षितया नित्यं तदेव त्वं भ्रमं जहि॥ 23

॥

स्थूलवैराजयोरैक्यं सूक्ष्महैरण्यगर्भयोः।

अज्ञानमाययोरैक्यं प्रत्यग्विज्ञानपूर्णयोः॥ 24

॥

चिन्मात्रैकरसे विष्णौ ब्राहृात्मैक्यस्वरूपके।

भ्रमेणैव जगज्जातं रज्ज्वां सर्पभ्रमो यथा॥ 25

॥

तार्किकाणां तु जीवेशौ वाच्यावेतौ विदुर्बुधाः।

लक्ष्यौ च सांख्ययोगाभ्यां वेदान्तैरैक्यता तयोः॥ 26

॥

कार्यकारणवाच्यांशौ जीवेशौ यौ जहच्च तौ।

अजहच्च तयोर्लक्ष्यौ चिदंशावेकरूपिणौ॥ 27

॥

कर्मशास्त्रे कुतो ज्ञानं तर्के नैवास्ति निश्चयः।

सांख्ययोगौ भिदापन्नौ शाब्दिकाः शब्दतत्पराः॥ 28

॥

अन्ये पाषण्डिनः सर्वे ज्ञानवार्तासुदुर्लभाः।

एकं वेदान्तविज्ञानं स्वानुभूत्या विराजते॥ 29

॥

अहं ममेत्ययं बन्धो ममाहं नेति मुक्तता।

बन्धमोक्षौ गुणैर्भाति गुणाः प्रकृतिसंभवाः॥ 30

॥

ज्ञानमेकं सदा भाति सर्वावस्थासु निर्मलम्।

मन्दभाग्या न जानन्ति स्वरूपं केवलं बृहत्॥ 31

॥

संकल्पसाक्षि यज्ज्ञानं सर्वलोकैकजीवनम्।

तदेवास्मीति यो वेद स मुक्तो नात्र संशयः॥ 32

॥

प्रमाता च प्रमाणं च प्रमेयं प्रमितिस्तथा।

यस्य भासावभासन्ते मानं ज्ञानाय तस्य किम्॥ 33

॥

अर्थाकारा भवेद्वृत्तिः फलेनार्थः प्रकाशते।

अर्थज्ञानं विजानाति स एवार्थः प्रकाशते॥ 34

॥

वृत्तिव्याप्यत्वमेवास्तु फलव्याप्तिः कथं भवेत्।

स्वप्रकाशस्वरूपत्वात्सिद्धत्वाच्च चिदात्मनः॥ 35

॥

चित्तं चैतन्यमात्रेण संयोगाच्चेतना भवेत्।

अर्थादर्थान्तरे वृत्तिर्गन्तुं चलति चान्तरे॥ 36

॥

निराधारा निर्विकारा या दशा सोन्मनी स्मृता।

चित्तं चिदिति जानीयात्तकाररहितं यदा॥ 37

॥

तकारो विषयाध्यासो जपारागो यथा मणौ।

ज्ञेयवस्तु परित्यागाज्ज्ञानं तिष्ठति केवलम्॥ 38

॥

त्रिपुटी क्षीणतामेति ब्राहृनिर्वाणमृच्छति।

मनोमात्रमिदं सर्वं तन्मनो ज्ञानमात्रकम्॥ 39

॥

अज्ञानं भ्रम इत्याहुर्विज्ञानं परमं पदम्।

अज्ञानं चान्यथाज्ञानं मायामेतां वदन्ति ते॥ 40

॥

ईश्वरं मायिनं विद्यान्मायातीतं निरञ्जनम्।

सदानन्दे चिदाकाशे मायामेघस्तटिन्मनः॥ 41

॥

अहंता गर्जनं तत्र धारासारा हि वृत्तयः।

महामोहान्धकारेऽस्मिन्देवो वर्षति लीलया॥ 42

॥

तस्या वृष्टेर्विरामाय प्रबोधैकसमीरणः।

ज्ञानं दृग्दृश्ययोर्भावं विज्ञानं दृश्यशून्यता॥ 43

॥

एकमेवाद्वयं ब्राहृ नेह नानास्ति किंचन।

क्षेत्रक्षेत्रज्ञयोज्र्ञानं तज्ज्ञानं ज्ञानमुच्यते॥ 44

॥

विज्ञानं चोभयोरैक्यं क्षेत्रज्ञपरमात्मनोः।

परोक्षं शास्त्रजं ज्ञानं विज्ञानं चात्मदर्शनम्॥ 45

॥

आत्मनो ब्राहृणः सम्यगुपाधिद्वयवर्जितम्।

त्वमर्थविषयं ज्ञानं विज्ञानं तत्पदाश्रयम्॥ 46

॥

पदयोरैक्यबोधस्तु ज्ञानविज्ञानसंज्ञितम्।

आत्मानात्मविवेकस्य ज्ञानमाहुर्मनीषिणः॥ 47

॥

अज्ञानं चान्यता लोके विज्ञानं तन्मयं जगत्।

अन्वयव्यतिरेकाभ्यां सर्वत्रैकं प्रपश्यति॥ 48

॥

यत्तत्तु वृत्तिजं ज्ञानं विज्ञानं ज्ञानमात्रकम्।

अज्ञानध्वंसकं ज्ञानं विज्ञानं चोभयात्मकम्॥ 49

॥

ज्ञानविज्ञाननिष्ठोऽयं तत्सद्ब्राहृणि चार्पणम्।

भोक्ता सत्त्वगुणः शुद्धो भोगानां साधनं रजः॥ 50

॥

भोग्यं तमोगुणः प्राहुरात्मा चैषां प्रकाशकः।

ब्राहृाध्ययनसंयुक्तो ब्राहृचर्यारतः सदा॥ 51

॥

सर्वं ब्राह

्मे

ति यो वेद ब्राहृचारी स उच्यते।

गृहस्थो गुणमध्यस्थः शरीरं गृहमुच्यते॥ 52

॥

गुणाः कुर्वन्ति कर्माणि नाहं कर्तेति बुद्धिमान्।

किमुग्रैश्च तपोभिश्च यस्य ज्ञानमयं तपः॥ 53

॥

हर्षामर्षविनिर्मुक्तो वानप्रस्थः स उच्यते।

स गृही यो गृहातीतः शरीरं गृहमुच्यते॥ 54

॥

सदाचारमिमं नित्यं योऽनुसंदधते बुधः।

संसारसागराच्छीघ्रं स मुक्तो नात्र संशयः॥ 55

॥

इति श्रीमत्परमहंसपरिव्राजकाचार्यस्य

श्रीगोविन्दभगवत्पूज्यपादशिष्यस्य

श्रीमच्छंकरभगवतः कृतौ

सदाचारानुसंधानं संपूर्णम्॥

\]
