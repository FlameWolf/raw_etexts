+++
TITLE = "वाक्यवृत्तिः"
AUTHOR = "शंकरः"
DOMAIN = "दर्शनानि"
SUB-DOMAIN = "अद्वैतम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-2600"
url = "https://www.ebharatisampat.in/readbook3.php?bookid=MDAyNzkyMDMyMDk1OTQy&pageno=MjI0MjQyNjk5NTk="
title = "वाक्यवृत्तिः"

+++
[[वाक्यवृत्तिः	Source: [EB](https://www.ebharatisampat.in/readbook3.php?bookid=MDAyNzkyMDMyMDk1OTQy&pageno=MjI0MjQyNjk5NTk=)]]

\[



॥श्रीः॥



॥वाक्यवृत्तिः॥



सर्गस्थितिप्रलयहेतुमचिन्त्यशकिं्त

विश्वेश्वरं विदितविश्वमनन्तमूर्तिम्।

निर्मुक्तबन्धनमपारसुखाम्बुराशिं



श्रीवल्लभं विमलबोधघनं नमामि॥ 1

॥



यस्य प्रसादादहमेव विष्णु-

र्मय्येव सर्वं परिकल्पितं च।

इत्थं विजानामि सदात्मरूपं



तस्याङ्घ्रिपद्#

्मं प्रणतोऽस्मि नित्यम्॥ 2

॥



तापत्रयार्कसंतप्तः कश्चिदुद्विग्नमानसः।



शमादिसाधनैर्युक्तः सद्गुरुं परिपृच्छति॥ 3

॥



अनायासेन येनास्मान्मुच्येय भवबन्धनात्।



तन्मे संक्षिप्य भगवन्केवलं कृपया वद॥ 4

॥



साध्वी ते वचनव्यक्तिः प्रतिभाति वदामि ते।



इदं तदिति विस्पष्टं सावधानमनाः श्रृणु॥ 5

॥



तत्त्वमस्यादिवाक्योत्थं यज्जीवपरमात्मनोः।



तादात्म्यविषयं ज्ञानं तदिदं मुक्तिसाधनम्॥ 6

॥



को जीवः कः परश्चात्मा तादात्म्यं वा कथं तयोः।



तत्त्वमस्यादिवाक्यं वा कथं तत्प्रतिपादयेत्॥ 7

॥



अत्र ब्राूमः समाधानं कोऽन्यो जीवस्त्वमेव हि।



यस्त्वं पृच्छसि मां कोऽहं ब्राहृैवासि न संशयः॥ 8

॥



पदार्थमेव जानामि नाद्यापि भगवन्स्फुटम्।



अहं ब्राहृेति वाक्यार्थं प्रतिपद्ये कथं वद॥ 9

॥



सत्यमाह भवानत्र विगानं नैव विद्यते।



हेतुः पदार्थबोधो हि वाक्यार्थावगतेरिह॥ 10

॥



अन्तःकरणतद्वृत्तिसाक्षी चैतन्यविग्रहः।



आनन्दरूपः सत्यः सÏ

न्क नात्मानं प्रपद्यसे॥ 11

॥



सत्यानन्दस्वरूपं धीसाक्षिणं ज्ञानविग्रहम्।



चिन्तयात्मतया नित्यं त्यक्त्वा देहादिगां धियम्॥ 12

॥



रूपादिमान्यतः पिण्डस्ततो नात्मा घटादिवत्।



वियदादिमहाभूतविकारत्वाच्च कुम्भवत्॥ 13

॥



अनात्मा यदि पिण्डोऽयमुक्तहेतुबलान्मतः।



करामलकवत्साक्षादात्मानं प्रतिपादय॥ 14

॥



घटद्रष्टा घटाद्भिन्नः सर्वथा न घटो यथा।



देहद्रष्टा तथा देहो नाहमित्यवधारय॥ 15

॥



एवमिन्द्रियदृङ् नाहमिन्द्रियाणीति निश्चिनु।



मनो बुद्धिस्तथा प्राणो नाहमित्यवधारय॥ 16

॥



संघातोऽपि तथा नाहमिति दृश्यविलक्षणम्।



द्रष्टारमनुमानेन निपुणं संप्रधारय॥ 17

॥



देहेन्द्रियादयो भावा हानादिव्यापृतिक्षमाः।



यस्य संनिधिमात्रेण सोऽहमित्यवधारय॥ 18

॥



अनापन्नविकारः सन्नयस्कान्तवदेव यः।



बुद्ध्यादींश्चालयेत्प्रत्यक्सोऽहमित्यवधारय॥ 19

॥



अजडात्मवदाभान्ति यत्सांनिध्याज्जडा अपि।



देहेन्द्रियमनःप्राणाः सोऽहमित्यवधारय॥ 20

॥



अगमन्मे मनोऽन्यत्र सांप्रतं च स्थिरीकृतम्।



एवं यो वेद धीवृतिं्त सोऽहमित्यवधारय॥ 21

॥



स्वप्नजागरिते सुप्ति भावाभावौ धियां तथा।



यो वेत्त्यविक्रियः साक्षात्सोऽहमित्यवधारय॥ 22

॥



घटावभासको दीपो घटादन्यो यथेष्यते।



देहावभासको देही तथाहं बोधविग्रहः॥ 23

॥



पुत्रवित्तादयो भावा यस्य शेषतया प्रियाः।



द्रष्टा सर्वप्रियतमः सोऽहमित्यवधारय॥ 24

॥



परप्रेमास्पदतया मा न भूवमहं सदा।



भूयासमिति यो द्रष्टा सोऽहमित्यवधारय॥ 25

॥



यः साक्षिलक्षणो बोधस्त्वंपदार्थः स उच्यते।



साक्षित्वमपि बोद्धृत्वमविकारितयात्मनः॥ 26

॥



देहेन्द्रियमनःप्राणाहंकृतिभ्यो विलक्षणः।



प्रोज्झिताशेषषड्भावविकारस्त्वंपदाभिधः॥ 27

॥



त्वमर्थमेवं निश्चित्य तदर्थं चिन्तयेत्पुनः।



अतद्व्यावृत्तिरूपेण साक्षाद्विधिमुखेन च॥ 28

॥



निरस्ताशेषसंसारदोषोऽस्थूलादिलक्षणः।



अदृश्यत्वादिगुणकः पराकृततमोमलः॥ 29

॥



निरस्तातिशयानन्दः सत्यः प्रज्ञानविग्रहः।



सत्तास्वलक्षणः पूर्णः परमात्मेति गीयते॥ 30

॥



सर्वज्ञत्वं परेशत्वं तथा संपूर्णशक्तिता।



वेदैः समथ्र्यते यस्य तद्ब्राहृेत्यवधारय॥ 31

॥



यज्ज्ञानात्सर्वविज्ञानं श्रुतिषु प्रतिपादितम्।



मृदाद्यनेकदृष्टान्तैस्तद्ब्राहृेत्यवधारय॥ 32

॥



यदानन्त्यं प्रतिज्ञाय श्रुतिस्तत्सिद्धये जगौ।



तत्कार्यत्वं प्रपञ्चस्य तद्ब्राहृेत्यवधारय॥ 33

॥



विजिज्ञास्यतया यच्च वेदान्तेषु मुमुक्षुभिः।



समथ्र्यतेऽतियत्नेन तद्ब्राहृेत्यवधारय॥ 34

॥



जीवात्मना प्रवेशश्च नियन्तृत्वं च तान्प्रति।



श्रूयते यस्य वेदेषु तद्ब्राहृेत्यवधारय॥ 35

॥



कर्मणां फलदातृत्वं यस्यैव श्रूयते श्रुतौ।



जीवानां हेतुकर्तृत्वं तद्ब्राहृेत्यवधारय॥ 36

॥



तत्त्वंपदार्थौ निर्णीतौ वाक्यार्थश्चिन्त्यतेऽधुना।



तादात्म्यमत्र वाक्यार्थस्तयोरेव पदार्थयोः॥ 37

॥



संसर्गो वा विशिष्टो वा वाक्यार्थो नात्र संमतः।



अखण्डैकरसत्वेन वाक्यार्थो विदुषां मतः॥ 38

॥



प्रत्यग्बोधो य आभाति सोऽद्वयानन्दलक्षणः।



अद्वयानन्दरूपश्च प्रत्यग्बोधैकलक्षणः॥ 39

॥



इत्थमन्योन्यतादात्म्यप्रतिपत्तिर्यदा भवेत्।



अब्राहृत्वं त्वमर्थस्य व्यावर्तेत तदैव हि॥ 40

॥



तदर्थस्य च पारोक्ष्यं यद्येवं किं ततः श्रृणु।



पूर्णानन्दैकरूपेण प्रत्यग्बोधोऽवतिष्ठते॥ 41

॥



तत्त्वमस्यादिवाक्यं च तादात्म्यप्रतिपादने।



लक्ष्यौ तत्त्वंपदार्थौ द्वावुपादाय प्रवर्तते॥ 42

॥



हित्वा द्वौ शबलौ वाच्यौ वाक्यं वाक्यार्थबोधने।



यथा प्रवर्ततेऽस्माभिस्तथा व्याख्यातमादरात्॥ 43

॥



आलम्बनतया भाति योऽस्मत्प्रत्ययशब्दयोः।



अन्तःकरणसंभिन्नबोधः स त्वंपदाभिधः॥ 44

॥



मायोपाधिर्जगद्योनिः सर्वज्ञत्वादिलक्षणः।



पारोक्ष्यशबलः सत्याद्यात्मकस्तत्पदाभिधः॥ 45

॥



प्रत्यक्परोक्षतैकस्य सद्वितीयत्वपूर्णता।



विरुध्यते यतस्तस्माल्लक्षणा संप्रवर्तते॥ 46

॥



मानान्तरविरोधे तु मुख्यार्थस्यापरिग्रहे।



मुख्यार्थेनाविनाभूते प्रतीतिर्लक्षणोच्यते॥ 47

॥



तत्त्वमस्यादिवाक्येषु लक्षणा भागलक्षणा।



सोऽयमित्यादिवाक्यस्थपदयोरिव नापरा॥ 48

॥



अहं ब्राहृेति वाक्यार्थबोधो यावद्दृढीभवेत्।



शमादिसहितस्तावदभ्यस्येच्छ्रवणादिकम्॥ 49

॥



श्रुत्याचार्यप्रसादेन दृढो बोधो यदा भवेत्।



निरस्ताशेषसंसारनिदानः पुरुषस्तदा॥ 50

॥



विशीर्णकार्यकरणो भूतसूक्ष्मैरनावृतः।



विमुक्तकर्मनिगलः सद्य एव विमुच्यते॥ 51

॥



प्रारब्धकर्मवेगेण जीवन्मुक्तो यदा भवेत्।



किञ्चित्कालमनारब्धकर्मबन्धस्य संक्षये॥ 52

॥



निरस्तातिशयानन्दं वैष्णवं परमं पदम्।



पुनरावृत्तिरहितं कैवल्यं प्रतिपद्यते॥ 53

॥



इति श्रीमत्परमहंसपरिव्राजकाचार्यस्य

श्रीगोविन्दभगवत्पूज्यपादशिष्यस्य

श्रीमच्छंकरभगवतः कृतौ

वाक्यवृत्तिः समाप्ता॥



![](include/loader.gif) **Please Wait....**

**End Of Book**

\]
