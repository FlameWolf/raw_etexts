+++
title = "प्रणवकल्पः"
author = "श्रीमदानन्दतीर्थभगवत्पादाचार्याः"
domain = "दर्शनानि"
sub-domain = "द्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3183"
source_url = "https://www.ebharatisampat.in/readbook3.php?bookid=NjIyOTI2OTMwNjU1NTAz&pageno=MjI0MjQyNjk5NTk="

+++
[[प्रणवकल्पः	Source: [EB](https://www.ebharatisampat.in/readbook3.php?bookid=NjIyOTI2OTMwNjU1NTAz&pageno=MjI0MjQyNjk5NTk=)]]

\[



    
 ॥ श्रीः ॥

   श्रीमदानन्दातीर्थभगवत्पादप्रणीतसर्वमूलग्रन्थाः  
  ----------------------------

  प्रणवकल्पः

॥ श्रीमद्धनुमद्भिममध्वान्तर्गतरामकृषअणवेदव्यासात्मकश्रीलक्ष्मीहयग्रीवाय नमः ॥

 समिच्चर्वाज्यकान्हुत्वा सम्यक्पुरुषसूक्ततः ।  
 सर्वेषामभयं(1) दत्वा (2)विरक्तः (3)प्रव्रजेद्धरिम् ॥ 1 ॥

 (4)श्रुत्वा भागवतं शुद्धमाचार्यं शरणं व्रजेत् ।  
 अधीहि भगवो ब्रह्मेत्यस्मै ब्रूयाद्गुरः परम् ॥ 2 ॥

 (5)उच्चारयंस्त्रिस्तारं दक्षिणे श्रवणे तथा ।  
 ऋषिच्छन्दोदैलतानि ब्रूयात्तस्य क्रमात्सुधीः ॥ 3 ॥

 अन्तर्यामीति गायत्री परमात्मेत्यनुक्रमात् ।  
 विश्वश्च तैजसः (6)प्राज्ञस्तुर्यश्चाक्षरदेवताः ॥ 4 ॥

 कृष्णो रामो नृसिंहश्च वराहो विष्णरेव च ।  
 परञ्ज्योतिः परंब्रह्म वासुदेव इति क्रमात् ॥ 5 ॥

 अकारादेस्तथा शानतातिशान्तान्तस्य देवताः ।  
 एवमुक्त्वा तु तद्ध्यानं (7)ब्रूयाच्छिष्याय सद्गुरुः ॥ 6 ॥

 अष्टपत्रे तु (8)हृत्पद्ममध्ये सूर्येन्दुवह्निगम् ।  
 पीठं (9)तन्मध्यपगद्मस्थं नारायणमनामयम् ॥ 7 ॥

 ुद्यदादित्यसङ्काशं तेजसाऽनुपमं सदा ।  
 सहस्रेणापि सूर्याणां सञ्ज्ञानानान्दरूपिणम् ॥ 8 ॥

 अतिरक्ततलं (10)भास्वन्नखराजिविराजितम् ।  
 वृत्तजङ्घं वृत्तजानुं हस्तिहस्तोरुमूश्वरम् ॥ 9 ॥

 महाकटितटाबद्धकाञ्जीपीताम्बरोज्ज्वलम् ।  
 (11)निम्ननाभिं सुत्रिवलं सुवृत्तोदरबन्धनम् ॥ 10 ॥

 (12)विशालवक्षसं भ्राजत्कौस्तुभामुक्तकन्धरम् ।  
 वनमालाधरं (13)हारवैजयंत्यादिभिर्युतम् ॥ 11 ॥

 पृथुदीर्घचतुर्बाहुं (14)शङ्खचक्रगादाम्बुजैः ।  
 युक्तमुन्निद्रपद्माक्षं स्फुरन्मकरकुण्डलम् ॥ 12 ॥

 पूर्णचन्द्रायुतोद्रिकान्तिमन्मुखपङ्कजम् ।  
 सुभ्रुवं सुललाटान्तं किरीटाबद्धमूर्धजम् ॥ 13 ॥

 (15)निःशेषदुःखशमनं (16)नित्यानन्दशुचिस्मितम् ।  
 विश्वादींश्चैव कृष्णादीनेवंभूतान्सनातनान् ॥ 14 ॥

 अभिन्नानेव सततं तस्माद्विष्णोः परात्मनः ।  
 वराभयोद्यतकरान्नित्यानन्दैकरूपिणः ॥ 15 ॥

 एवमक्त्वा गुरुर्ध्यानं शपथं कारयेत्ततः ।  
 न विष्णु (17)वैष्णवांश्चैवाप्युत्सृजेयमिति त्रिशः ॥ 16 ॥

 न चान्यदेवतासाम्यं तदैक्यमथवा हरेः ।  
 (18)चिन्तयेयं मृतो वाऽपि न चाप्येकत्ववादिभिः ॥ 17 ॥

 समत्ववादिभिर्वाऽहं सङ्गच्छेयं (19)कथञ्चन ।  
 तन्निन्दकैश्च तद्बक्तनिन्दकैर्वा महामुने(20) ॥ 18 ॥

 एवं कृते तु शपथे मस्तके हस्तपङ्कजम् ।  
 निधायोत्तीर्य संसारात्सुखी भवः हरेः प्रियः ॥ 19 ॥

 सर्वदुःखादिभिर्मुक्तो (21)नित्यानन्दैकरूपिणः ।  
 सम्प्राप्य विष्णुसामीप्यं तत्रापि हरिभक्तिमान् ॥ 20 ॥

 बक्तिमांश्चान्यदेवेषु तारतम्यं च (22)सर्वदा ।  
 सर्वोत्कर्षं स्मरन्विष्णोर्बूयाश्चैव सदा सुखी ॥ 21 ॥

 न मुक्तौ विष्णुनैक्यं वा मुक्तानां साम्यमेव वा ।  
 स्मरेथा इति (23)चोक्त्वा तु समयाननुशिक्षयेत् ॥ 22 ॥

 नित्यशश्च हरेः पूजा जपध्यानसमर्पणम् ।  
 कर्तव्यं तु त्वया वत्स जपश्च त्रिसहस्रकः ॥ 23 ॥

 मध्यमः (24)प्रणवस्योक्तो योऽवरः स सहस्रकः ।  
 त्रिसहस्रात्परो यस्तु स उत्तमजपः स्मृतः ॥ 24 ॥

 आत्मानं प्रतिबिम्बत्वे ध्यायन्बिम्बं जनार्दनम् ।  
 (25)ध्यायंश्च सततं वत्स (26)सपर्या नित्यशः कुरु ॥ 25 ॥

 (27)मानसैर्वाथ पुष्पैर्वा प्रणवेन समाहितः ।  
 अन्यांश्च वैष्णवान्मन्त्राञ्जपेथा भक्तिपूर्वकम् ॥ 26 ॥

 (28)शृणुष्व वैष्णवं शास्त्रं सदा वेदार्थतत्परः ।  
 वेदान्मन्त्रानुपनिषत्सहितान्वसर्वदा शृणु ॥ 27 ॥

 (29)इतिहासपुराणे च पञ्चरात्रं तथैव च ।  
 तदर्थान्ब्रह्मसूत्रैश्च सम्यङ्निर्णीय तत्त्वतः ।  
 (30)विष्णोः (31)सर्वोत्तमत्त्वं तु सर्वदा (32)प्रतिपादय(33) ॥ 28 ॥

 ॥ इति श्रीमदानन्दतीर्थभगवत्पादाचार्यविरचितः (34)प्रणवकल्पः समाप्तः ॥

  ॥ इति प्रणवकल्पः ॥

  ॥ श्रीकृष्णार्पणमस्तु ॥

F.N.

1. अभयं सर्वभूतेभ्यो दत्वा नैष्कर्म्यमाचरेत् ॥ -भारते। (आश्व.317)  
 यो दत्वा सर्वभूतेभ्यः प्रव्रजत्यभयं गृहात् ।  
 तस्य तेजोमया लोका भवन्ति ब्रह्मवादिनः ॥ -मनुस्मृतिः 6/39

2. न सर्वकर्मणां त्यागः कस्यचिद्भवति क्वचित् ।  
 त्यागिनो यतयोऽपि स्युः सङ्कोचाद्बाह्यकर्मणाम् ॥ इत्यादि ।  
    -गीताभाष्ये 2/12

3. \`श्रोतवमयं च श्रुतं चैव वक्तव्यं कार्यमेव च ।  
 निवर्त्यं च हकेः पूजेत्येवं कुर्यान्न चाक्रमात् ।  
 एवं कृत्वा तु संन्यासी सर्वोत्सङ्गाद्धरौ स्मृतः ।  
 अन्था नैव संन्यासी निष्क्रियोऽपि शिला यथा' इति कर्मविवेके ॥  
    -भा.ता.11/12/9

 \`नाहं कर्ता तु सर्वस्य कर्तैको विष्णुरव्ययः ।  
 इति वित्त्वा तु सन्यीसी नान्यथेति कथञ्चन' इति निवृत्ते ॥  
    -भा.ता.11/12/9  
 \`इदं ज्ञानं न सर्वत्रैत्येवं न्यासो हरौ स्मृतः' इति च ॥  
    -भा.ता.11/19/1

 \`गार्हस्थ्यं च यतित्वं च देवेष्वेकत्वमागतम् ।  
 प्राधान्योक्तिर्यतित्वस्य गार्हस्थस्य क्कचित्क्वचित्' इत्याश्रमविवेके ॥  
    -भा.ता.11/16/19

 \`संन्यासस्तु तुरीयो यो निष्क्रियाख्यः सधर्मकः ।  
 न तस्मादुत्तमो धर्मो लोके कश्चन विद्यते ।  
 तद्भक्तोऽपि हि यद् गच्छेत् तद्गृहस्थो न धार्मिकः ।  
 मद्भक्तश्च विरक्तिस्तदध्कारो निगद्यते ।  
 यदाऽधिकारो भवति ब्रह्मचार्यपि प्रव्रजेत्' इति नारदीये ।  
    -भाताभाष्ये 5/2

 \`ब्रह्मचर्यादेव प्रव्रजेत्', \`यदहरेव विरजेत्' इति च ।-गीताभाष्ये 5/2

 \`संन्यासे तु तुरूये वै प्रीतिर्मम गरीयसी ।  
 येषामत्राधिकारो न तेषां कर्मेति निश्चयः' इत्यादेश्च ब्राह्मे ।  
    -गीताभाष्ये 5/2  
 \`ब्रह्मचारी गृहस्थो वा वानप्रस्थो यतिस्तथा ।  
 यदीच्छेन्मोक्षमास्थातुमुत्तमाश्रममाश्रयेत्' व्यसस्मृतिः ।  
    -गी.भा.18/5

 शोचमासा च धर्माङ्गे प्राणायामोऽपरिग्रहः ।  
 अहिंसा सत्यमस्तेयं ब्रह्मचर्या तपस्तथा ॥  
 तुष्टिर्यज्ञादयो धर्माः स्वाध्यायोऽभ्यर्चनं हरेः ।  
 धारणा श्रवणं चाथ मननं ध्यानमेव च ॥  
 समाधिर्निगमान्तानां व्याख्यानं भक्तिरेव च ।  
 उत्तरोत्तरमेतानि कर्तव्यनि विशेषतः ॥  
 सौलभ्ये श्रवणादीनामन्यस्तङ्कोचमर्हति ।  
 ततोऽप्यल्पत्वमिच्छेच्चेत्पारिव्राज्यं चरेत्पुमान् ॥  
    -योगदीपिकायाम् (4/84-87)

 त्यायाश्रमस्तु प्रायत्यार्थो भगवत्तोषणार्थश्च। अप्रयतत्वमेव हि प्रायो गृहस्थादीनाम् । इतरकर्मोद्येगात्। अप्रयतानां च न ज्ञानम्। तथाहि श्रुतिः - \`नाशान्तो नासमाहितः' इति। महांश्च यत्याश्रमे तोषो भगवतः । तथाह्याह-

 \`यत्याश्रमं तुरूयं तु दीक्षां मम सुतोषिणीम्'। इति नारायणाष्टाक्षरकल्पे ।  
    -गी.भा.3/4

4. स्मृत्वा (पा.)

5. उच्चारयेत्त्रिशस्तार (प्रा.)

6. प्राज्ञस्तुरीयश्चाक्षरदेवताः (पा.)

7. ब्रूयाद्भक्ताय (पा.-प्र.)

8. हृत्पद्मे मध्ये (पा.)

9. तत्पद्ममध्यस्थं (प्र.)

10. भास्वन्नखव्रातविभूषतम् (पा.)

11. सुनिम्ननाभिं त्रिवलिं (प्र.); निम्ननाभिं च त्रिविलिसमवृतोदरबन्धनम् (पा.)

12. विस्तारिवक्षसम् (पा.)

13. हारवैजयंत्यादिभिर्वृतम् (प्र.)

14. चक्रशङ्खगदाम्बुजैः (प्र.)

15. निःशेषदुःखदमनं (प्र.)

16. नित्यानन्दं शुचिस्मितम् (पा.)

17. वैष्णवांश्चैव विसृजेयमिति (प्र.)

18. चिन्तयेयं मृतौ (पा.)

19. कदाचन (पा.)

20. भूतं किमपि न द्रुह्यान्न वदेत्परुषं वचः ।  
 किञ्चिच्च नापि क्रुद्ध्येत जपकाले तु देवताम् ।  
 विना नान्यं चिन्तयीत चिन्तिते निष्फलं भवेत् ॥ इति यतिनियमः ।  
    -विष्णुतीर्थीये

 पतितान्नं न भिञ्जीत द्विषदन्नं तथैव च ।  
 लशुनं गृञ्जनं चैव कोविदारपलाण्डुके ॥  
 करञ्जोदुम्बरालाबून् बृहन्निष्पावमेव च ।  
 न भुञ्जेद्यदि भुञ्जीत प्रायश्चित्तीयते द्विजः ॥  
 श्वेतवृन्ताकतैले च हिङ्गुं चैव मसूरिकाम् ।  
 निष्पावमाढकीं चैव कुलस्थं नैव भक्षयेत् ॥  
 यातयामं गतरसं पूति पर्युषितं च यत् ।  
 केशजं तु स्वेदजु(दु)ष्टं भूयः पक्वमसंस्कृतम् ॥  
 आक्रानतं च तथोच्छिष्टं परस्य स्वस्य वाऽपि वा ।  
 रसत्वेनान्यथा जातं शरीरापथ्यदानि च ।  
 न भिञ्जीत तथा कास्ये यत्यादौ वर्जयेन्मधु ॥  
 सव्यहस्तेन नैवाद्यादुभाभ्यां च तथैव ह ।  
 तिष्ठन् शयानो नैवाद्यादुभाभ्यां च तथैव ह ।  
 सन्ध्याकालेषु च त्रिषु नैवाद्यात् कश्चन क्वचित् ।  
 इत्याद्यास्तु सदाचाराः ज्ञेयाः क्लृप्तास्तु विष्णुना ॥ यतिनिषिद्धानि ।  
    विष्णुतूर्थीये ।  
 कार्यास्तु सर्वदा सद्भिः महद्भिर्यदुदाहृतम् ।  
 कार्यं तदेव चीर्णं न कार्यं धर्मबहुत्वतः ॥  
 देशतः कालतश्चैव पुरुशादापदस्तथा ।  
 सर्वैर्धर्मस्य वेत्तुस्तदशक्यत्वान्न कार्यता ॥  
 तस्य तस्मान्महत्प्रोक्तमाचारं सर्वदा चरेत् ।  
 वयं तु महतां पादपांस्वनुग्रहयोगिनः ॥  
    -विष्णुतीर्थीये

21. नित्यानन्दैकरूपकः (पा.); (प्र.)

22. संस्मरन् (पा.प्र.)

23. चोक्त्वाऽथ (प्र.); चोक्त्वा तत्समयाननुशिक्षयेत् (पा.)

24. \`ओतमस्मिञ्जगद्यस्मादोमित्युक्तो हरिः सदा ।  
 तमेव जगदाधारं यतयः पर्युपासते' इति मानसंहितायाम् ।  
    -कर्मनिर्णये

25. ध्यायस्व (प्र.; प्र.)

26. ज्ञानयज्ञविद्याभयदानब्रह्मचर्यादितपसो हि ते । अतो यद्वचोऽन्यथा प्रतीयते, अधिकारभेदेन तद् योज्यम् । अन्यथेतरेषां गत्यभावात्॥  
    -गीतातात्पर्ये 3/14-16  
 वाचिको मानसो यज्ञो न्यासिनां तु विशेषतः ।  
 शुश्रूषाद्यात्मको यज्ञो विहितो ब्रह्मचारिणः ।  
 विद्याऽभयादिदानं च सर्वेषामपि सम्मतम् ।  
 गृहिणो वित्तदानं तु ववस्थस्यान्नपूर्वकम् ।  
 सर्वैः कार्यं तपो घोरमिति सर्वे त्रिकर्मिणः' इति नारदीये ।  
    -गीतातात्पर्ये 3/14-16  
 \`निष्कामं ज्ञानपूर्वं च निवृत्तमिह चोच्यते ।  
 निवृत्तं सेवमानस्तु ब्रह्माभ्येति सनातनम् ।  
 बुद्ध्याऽविहिसन्पुष्पैर्वा प्रणवेन समर्चयेत् ।  
 वासुदेवात्मकं ब्रह्म मूलमन्त्रेण वा यतिः ।  
    -गीतातात्पर्ये  
 \`परेच्छयाऽपि ये काम्यं कर्म कुर्युर्न तु क्वचित् ।  
 न्यासिनो नाम तेऽन्येभ्यः फलत्यागिभ्य उत्तमाः'  
    गीतातात्पर्ये 18/12  
 तत्रस्थशुद्धसत्त्वास्तु परहंसाः प्रकीर्तिताः ।  
 हंसो बहूदकः कुटिजो वनस्थो नैष्ठको गृही ।  
 क्रमाद् रजोधिका बाह्यं कर्मैषामधिकं यतः ।  
 धर्माः परमहंसानां ब्राह्म एव शमादिकाः ।  
    गीतातात्पर्ये 18/40,41  
 \`प्रणवेन हरिं ध्यायन् ब्रह्मलोकं समेत्य च ।  
 ज्ञानं चतुर्मुखात् प्राप्य मुच्यते नात्र संशयः' ॥  
    -षट्प्रश्नोपनिषद्भाष्ये

 चतुर्थाश्रमिणोऽप्यग्निः क्रिया चोक्ता \`दैवमेव' इत्यादौ ।  
 \`अग्निर्ब्रह्म च तत्पूजा क्रिया न्यासाश्रमे स्मृता' इति च ।  
    -गीताभाष्ये 3/1  
 उदकैश्च नमस्कारैः स्तुतिभिर्मनसा तथा ।  
 यतिभिश्चापि सम्पूज्या देवा मक्षमियासुभिः ।  
 मध्ये विषअणुमनुस्मृत्य नान्यथा तु कथञ्चन-इति समयाचारे।  
    -भा.ता.11/5/43

27. मानसेनाथ (पा.)

28. \`नाप्रयोदनपक्षी स्यानन वृथा शिष्यबन्धकृत् ।  
 न चोदासीनशास्त्राणि न विरुद्धानि चाभ्यसेत् ॥  
 न व्याख्यायोपजीवेत न निषेद्धान्समाचरेत् ।  
 एवंभूतो यतिर्याति तदेकशरणो हरिमं' इति समाचारे ॥  
    -भा.ता.4/13/7,8  
 श्रद्धा भागवते तन्त्रे वेदे भारतपञ्चमे ।  
 विष्णेरव्यधानेन वत्क्तृत्वात्सर्वथा भवेत् ।  
 कला विद्यास्वनिन्दा च व्यवधानेन केशवे ।  
 प्रवेशाद्यतिभिः कार्या ह्यन्यथा नरकं व्रजेत् ।  
 श्रन्नामास्तिक्यबुद्धिः स्यात्सा चैव द्विविधा मता ।  
 अत्रोक्तमस्तीत्येकाऽत्र ममात्रास्ति प्रयोजनम् ।  
 इत्यन्या तत्र पूर्वा तु यतेः कार्या कलास्वपि ।  
 द्वितीया न तु कर्तव्या पञ्चरात्रविरोधिषु ।  
 सदैव निन्दा सर्वैश्च ब्रह्मादिस्थावरान्तकैः ।  
 सम्यक्कार्या तद्विना च तमो यान्ति विनिश्चयात् ।  
 कुर्वन्त्येव सुरास्तत्र तदन्येषां तमो भवेत् ।  
 पञ्चरात्रं च वेदाश्च मूलरामायणं तथा ।  
 पुराणं भागवतं चैव भारतं च विभिद्यते ।  
 एतेष्विष यता विष्णोराधिक्यप्रतिपादनम् ।  
 तद्भक्तानां च क्रमशः स एवार्थो न चापरः ।  
 अन्यथा गृश्यमां तु मोहायैव विनिर्दिशेत् ।  
 तस्मात्सर्वेषु शास्त्रेषु विष्णोराधिक्यमेव तु ।  
 क्रमेण च तदीयानां प्रतिपाद्यं न चापरम्' इति ब्राह्मण्डे ।  
     -भा.ता. 11//327

29. इतिहासपुराणं च (प्र.)

30. अथ व्याख्यां सगा कुर्यात्सच्छिष्याणां सदा स च ।  
 उक्तमत्वस्य सर्वस्माद्गुणपूर्तेस्तथैव च ॥  
 दोषायुक्तस्य च हरेरविरोधेन बुद्धिमान् ।  
 ब्रह्मादितारतम्यस्य यथा रोधो न जायते ।  
 महातात्पर्ययमेतद्धि तस्मादेवं वदेद् बुद्धः ।  
   -विष्णुतीर्थीये

31. सर्वोत्तमत्वं च (प्र.)

32. तस्मादच्युतकैवल्यं प्राप्नोत्येव न संशयः ।  
   -(इति अधिकं क्वचित् कोशे)

33. श्रीगरुड उवाच ।  
 के हंसाः कः परो हंसः के च पारावता गणाः ।  
 के च तित्तिरयस्तत्र के शुकाः के च वायसाः ।  
 श्रीभागवानुवाच ।  
 परो हंसोऽहमेवैको हंसा ब्रह्माण एव तु ।  
 पारावता देवतास्तु मुनयस्तित्तिराः स्मृताः ।  
 मानुषास्तु शुकाः प्रोक्ता आसुराश्चैव वायसाः ।  
 प्राप्यं प्राप्तं यतो नित्यं पूर्णं सर्वोत्तमं मया ।  
 अतः परमहंसोऽहं मदनन्तरमेव तु ।  
 यतः प्राप्तमिवाशेषं सर्वजीवोत्तमं शुभम् ।  
 अतो ब्रह्मपदे योग्या जीवा हंसाः प्रतीर्तिताः ।  
 तेषां परम्पराप्राप्तं यैर्ज्ञानं नियमेन तु ।  
 ते मुच्यनते नैव चान्ये गुरुर्ब्रह्मा यतो नृणाम ।  
 दैवतं त्वहमेवैको मामवित्त्वा न मुच्यते ।  
 परं प्रति यतो नीचा ब्रह्मणः सर्वदेवताः ।  
 पारावतास्ततः पोक्तास्तैस्तीर्णा संसृतिर्यतः ।  
 तित्तिरा मुनयस्तस्मात्कासुखत्वात्तु मानुषाः ।  
 शुका इति समुद्दिष्टा वयोमात्रसुखत्वतः ।  
 वयसोऽन्ते तु दुःखित्वादसुरा वायसाः स्मृताः ।  
 एवं पञ्चविधा जीवाः षष्ठोऽहं परमेश्वरः ।  
 न मत्समोऽधिको वापि कश्चिदस्ति द्विजोत्तम' इति गारुडे ॥

    -भा.ता.10/94/41

34. यतिप्रणवकल्पः (प्र.); ॐ तत्सत्प्रणवकल्पः (पा.)

   ----------






\]
