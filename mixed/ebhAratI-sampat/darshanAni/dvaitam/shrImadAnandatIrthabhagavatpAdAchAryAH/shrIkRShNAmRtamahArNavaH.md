+++
title = "श्रीकृष्णामृतमहार्णवः"
author = "श्रीमदानन्दतीर्थभगवत्पादाचार्याः"
domain = "दर्शनानि"
sub-domain = "द्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3169"
source_url = "https://www.ebharatisampat.in/readbook3.php?bookid=ODEzNTMyMjkwMjEyNDAz&pageno=MjI0MjQyNjk5NTk="

+++
[[श्रीकृष्णामृतमहार्णवः	Source: [EB](https://www.ebharatisampat.in/readbook3.php?bookid=ODEzNTMyMjkwMjEyNDAz&pageno=MjI0MjQyNjk5NTk=)]]

\[



  । श्रीः ॥  
 श्रीमदानन्दतीर्थभगवत्पादप्रणीतसर्वमूलग्रनथाः  
 ----------------------------  
    
  कृष्णामृतमहार्णवः  
॥ श्रीमद्धनुमद्भीममध्वान्तर्गतरामकृष्णवेदव्यासात्मकश्रीलक्ष्मिहयग्रीवाय नमः ॥

 अर्चितः संस्मृतो ध्यातः कीर्तितः कथितः श्रुतः ।  
 यो ददात्यमृतत्वं हि स मां रक्षतु केशवः(1) ॥ 1 ॥

 तापत्रयेण सन्तप्तं यदेतदखिलं जगत् ।  
 वक्ष्यामि शान्तये तस्य कृष्णामृतमहार्णवम् ॥ 2 ॥

 ते नराः पशवो लोके किं तेषां (2)जीविते फलम् ।  
 यैर्न लब्धा हरेर्दीक्षा नार्चितो वा जनार्दनः ॥ 3 ॥

 (3)संसारेऽस्मिन् महाघोरे जन्मरोगभयाकुले(4) ।  
 अयमेको महाभागः पूज्यते यदधोक्षजः ॥ 4॥

 स नाम सुकृती लोके कुलं (5)तेन ह्यलङ्कृतम् ।  
 आधारः सर्वभूतानां येन विष्णुः प्रसादितः ॥ 5 ॥

 यज्ञानां तपसां चैव शुभानां चैव कर्मणाम् ।  
 तद्विशिष्टफलं नॄणां सदैवाराधनं हरेः ॥ 6 ॥

 कलौ कलिमलध्वंसिसर्वपापहरं हरिम् ।  
 येऽर्चयंति सदा नित्यं (6)ते च वंद्या यथा हरिः ॥ 7 ॥

 नास्ति श्रेयस्तमं नॄणां विष्णोरारधनान्मुने ।  
 युगेऽस्मिंस्तामसे लोके सततं पूज्यते (7)हरिः ॥ 8 ॥

 आर्चिते देवदेवेशे शङ्खचक्रगदाधरे ।  
 अर्चिताः(8) सर्वदेवाः स्युर्यतः सर्वगतो हरिः ॥ 9 ॥

 स्वर्चिते सर्वलोकेशे सुरासुरनमस्कृते ।  
 केशवं कंसकेशिघ्ने न याति नरकं नरः ॥ 10 ॥

 सकृदभ्यर्च्य गोविन्दं बिल्वपत्रेण मानवः ।  
 (9)मुक्तिभागी निरातङ्की विष्णुलोके (10)महीयते ॥ 11 ॥

 (11)सकृदभ्यर्चितो येन (12)हेलयाऽपि नमस्कृतः ।  
 स याति परमं स्थानं यत्सुरैरपि दुर्लभम् ॥ 12 ॥

  (13)श्रीनारदः  
   
 समस्तलोकनाथस्य देवदेवस्य शार्ङ्गिणः ।  
 साक्षाद्भगवतो विष्णोः पूजनं जन्मनः फलम् ॥ 13 ॥

  पुलस्त्यः(14)

 भक्त्या दूर्वाङ्कुरैः पुम्भिः पूजितः पुरुषोत्तमः ।  
 हरिर्ददाति हि फलं सर्वयज्ञैश्च दुर्लभम् ॥ 14 ॥

 विधिना देवदेवेशः शङ्खचक्रधरो हरिः ।  
 फलं ददाति सुलभं सलिलेनापि पूजितः ॥ 15 ॥

  नारदः

 नरके पच्यामानस्तु यमेन परिभाषितः ।  
 किं त्वया नार्चितो देवः केशवः क्लेशनाशनः ॥ 16 ॥

  शङ्करः

 (15)द्रव्याणामप्यभावे तु सलिलेनापि पूजितः ।  
 यो ददाति स्वकं स्थानं स त्वया कि न पूजितः ॥ 17 ॥

  (16)धर्म उवाच

 नरसिंहो हृषीकेशः पुण्‍डरीकनिभेक्षणः ।  
 स्मरणान्मुक्तिदो नॄणां स त्वया किं न पूजितः ॥ 18 ॥

  ब्रह्मोवाच

 गर्भस्थिता मृता वाऽपि मुषितास्ते सुदूषिताः ।  
 न प्राप्ता यैर्हरेर्दीक्षा सर्वदुःखविमोचनी ॥ 19 ॥

  मार्कण्डेयः

 सकृदभ्यर्चितो येन देवदेवो जनार्दनः ।  
 यत्कृतं तत्कृतं तेन सम्प्राप्तं परमं पदम् ॥ 20 ॥

 धर्मार्थकाममोक्षाणां नान्योपायस्तु विद्यते ।  
 सत्यं ब्रवीमि देवेश हृषीकेशार्चनादृते ॥ 21 ॥

 तस्य यज्ञवराहस्य विष्णोरमिततेजसः ।  
 प्रणामं ये प्रकुर्वंति तेषामपि नमो नमः ॥ 22 ॥

  (17)मरीचिः

 अनाराधितगोविन्दैर्नरैः स्थानं नृपात्मज ।  
 न हि सम्प्राप्यते श्रेष्ठं तस्मादाराधयाच्युतम्(18) ॥ 23 ॥

  अत्रिः  
   
 परः पराणां (19)पुरुषस्तुष्टो यस्य जनार्दनः ।  
 स चाप्नोत्यक्षयं स्थानमेतत्सत्यं मयोदितम् ॥ 24 ॥

  अङ्गिराः

 यस्यान्तः सर्वमेवेदमच्युतस्यावययात्मनः(20)।  
 तमाराधय गोविन्दं स्थानमग्य्रं यदिच्छसि ॥ 25 ॥

   
  (21)पुलस्त्यः

 परं ब्रह्म परं धाम योऽसौ ब्रह्म (22)सनातनम् ।  
 तमाराध्य हरिं (23)याति (24)मुक्तिमप्यतिदुर्लभाम्(25) ॥ 26 ॥

 (26)ऐन्द्रमिन्द्रः परं स्थानं यमाराध्य जगत्पतिम् ।  
 प्राप यज्ञपतिं विष्णुं तमाराधय सुव्रत(27) ॥ 27 ॥

 प्राप्नोत्याराधिते विष्णौ मनसा यद्यदिच्छति ।  
 त्रैलोक्यान्तर्गतं स्थानं किमु (28)लोकोत्तरोत्तरम्(29) ॥ 28 ॥

 (30)ये स्मरन्ति सदा विष्णुं शङ्खचक्रगदाधरम् ।  
 सर्वपापविनिर्मुक्ताः परं ब्रह्म (31)विशन्ति ते ॥ 29 ॥

 ततोऽनिरुद्धं देवेशं प्रद्युम्नं च ततः परम् ।  
 ततः सङ्कर्षणं देवं वासुदेवं परात्परम् ॥ 30 ॥

 वासुदेवात् परं नास्ति इति वेदान्तनिश्चयः ।  
 वासुदेवं प्रविष्टानां पुनरावर्तनं कुतः ॥ 31 ॥

  (32)अत्रिः

 यो यानिछेन्नरः कामान्(33) नारी वा वरवर्णिनी ।  
 तान्समाप्नोति विपुलान्समाराध्य जनार्दनम् ॥ 32 ॥

 बाहुभ्यां सागरं तर्तुं क इच्छेत पुमान् भुवि ।  
 वासुदेवमनाराध्य को मोक्षं गन्तुमिच्छति ॥ 33 ॥

 अनाराधितगोवन्दा ये नरा दुःखभागिनः ।  
 आराध्य वासुदेवं स्युर्नित्यानन्दैकभागिनः ॥ 34 ॥

  शङ्कारः

 कृते पापेऽनुतापो वै यस्य पुंसः प्रजायते ।  
 प्रायश्चित्तं तु तस्योक्तं हरिसंस्मरणं परम् ॥ 35 ॥

 न ह्यपुण्यवतां लोके मूढानां कुटिलात्मनाम् ।  
 भक्तिर्भवति गोविन्दे स्मरणं कीर्तनं तथा ॥ 36 ॥

 तदैव पुरुषो मुक्तो (34)जन्ममृत्युजरादिभिः ।  
 जिकेन्द्रियो विशुद्धात्मा यदैव स्मरते हरिम् ॥ 37 ॥

 प्राप्ते कलियुगे घोरे धर्मज्ञानविवर्जिते ।  
 न कश्चित्स्मरते लोके (35)कृष्णं कलिमलापहम् ॥ 38 ॥

 न कलौ देवदेवस्य (36)जन्मदुःखापहारिणः ।  
 करोति मर्त्या मूढात्मा स्मरणं कीर्तनं हरेः ॥ 39 ॥

 ये स्मरन्ति सदा विष्णुं विशुद्धेनान्तरात्मना ।  
 ते प्रयान्ति (37)भवं त्यक्त्वा विष्णुलोकमनामयम् ॥ 40 ॥

 (38)गर्भदुःखजरारोगदन्मसंसारबन्धनैः ।  
 (39)न बाध्यते नरो नित्यं (40)वासुदेवमनुस्मरन् ॥ 41 ॥

 यममार्गं महाघोरं नरकाणि यमं तथा ।  
 (41)स्वप्नेऽपि नैव पश्येत यः स्मरेद्गरुडध्वजम् ॥ 42 ॥

 (42)हृदि रूपं मुखे नाम नैवेद्यमुदरे हरेः ।  
 पादोदकं च निर्माल्यं मस्तके यस्य सोऽच्युतः(43) ॥ 43 ॥

 गोविन्दस्मरणं पुंसां (44)पापाराशिमहाचलम् ।  
 असंशयं दहत्याशु तूलराशिमिवानलः ॥ 44 ॥

  अगस्त्यः

 स्मरणादेव कृष्णस्य (45)पापसङ्घातपञ्जरः ।  
 शतधा भेदमायाति गिरिर्वज्रहतो यथा ॥ 45 ॥

 कृष्णे रताः (46)कृष्णमनुस्मरन्तस्तद्भावितास्तद्गतमानसाश्च ।  
 (47)भिन्नेऽपि देहे प्रविशन्ति कृष्णं हविर्थया मन्त्रहुतं हुताशे(48)  
     ॥ 46 ॥

 सा हानिस्तन्महच्छिद्रं सा चान्धजडमूकता ।  
 यन्मूहूर्तं क्षणं वाऽपि वासुदेवो न चिन्त्यते ॥ 47 ॥

 नारायणो नाम नरो नराणां (49)प्रसिद्धचोरः कथितः पृथिव्याम् ।  
 अनेकजन्मार्जितपापसञ्चय (50)हरत्यशेषं (51)स्मृतमात्र एव ॥ 48 ॥

 यस्य संस्मरणादेव वासुदेवस्य (52)चक्रिणः ।  
 कोटिजन्मार्जितं पापं तत्क्षणादेव नश्यति ॥ 49 ॥

 किं तस्य बहुभिस्तीर्थैः किं तपोभिः किमध्वरैः ।  
 यो नित्यं ध्यायते देवं नारायणमनन्यधीः ॥ 50 ॥

 ये मानवा विगतरागपरावरज्ञा (53)नारायणं सुरगुरं सततं स्मरन्ति ।  
 ध्यानेन तेन हतकिल्बिषचेतनास्ते मातुः पयोधररसं न पुनः पिबन्ति(54) ॥ 51॥

 हे चित्त (55)चिन्तयस्वेह वासुदेवमहर्निशम् ।  
 नूनं यश्चिन्तितः पुंसां हन्ति संसारबन्धनम् ॥ 52 ॥

 आलोड्य सर्वशास्त्राणि विचार्य च पुनः पुनः ।  
 इदमेकं सुनिष्पन्नं ध्योयो नारायणः सदा(56) ॥ 53 ॥

 स्मृते सकलकल्याणभाजनं यत्र जायते ।  
 पुरुषस्तमजं नित्यं व्रजामि शरणं हरिम् ॥ 54 ॥

 वेदेषु यज्ञेषु तपस्तु चैव दानेषु तीर्थेषु व्रतेषु (57)यच्च ।  
 इष्टेफु पूर्तेषु च यत्प्रदिष्ठं (58)पुण्यं स्मृते तत्खलु वासुदेवे ॥55॥

  (59)और्वः

 आराध्यैवं नरो विष्णुं मनसा यद्यदुच्छति ।  
 फलं (60)प्राप्नोति विपुलं भूरि स्वल्पमथापि वा ॥ 56 ॥

 यन्नामकीर्तनं भक्त्या (61)विलापनमनुत्तमम् ।  
 मैत्रेयाशेषपापानां धातूनामिव पावकः ॥ 57 ॥

 (62)कलिकल्मषमत्युग्रं नरकार्तिप्रदं नृणाम् ।  
 प्रयाति विलयं सद्यः कसृत्सङ्कीर्तितेऽच्युते ॥ 58 ॥

 अनायासेन (63)चायान्ति मुक्तिं (64)केशवसंश्रिताः ।  
 तद्विघाताय जायन्ते शक्राद्याः परिपन्थिनः ॥ 59 ॥

 चतुः सागरमासाद्य जम्बूद्वीपोत्तमे क्वचित् ।  
 न पुमान्केशवादन्यः सर्वपापचिकित्सकः ॥ 60 ॥

 यदभ्यर्च्य हरिं भक्त्या कृते वर्षसहस्रकम् ।  
 (65)फलं प्राप्नोत्यविकलं कलौ सङ्कीर्त्य केशवम् ॥ 61 ॥

 (66)क्षीयते तु यदा धर्मः प्राप्ते घोरे कलौ युगे(67) ।  
 तदा न कीर्तयेत्कश्चिन्मुक्तिदं देवमच्युतम् ॥ 62 ॥

 (68)अवशेनापि यन्नाम्नि कीर्तिते सर्वपातकैः ।  
 पुमान्विमुच्यते सद्यः (69)सिंहत्रस्तमृगैरिव ॥ 63 ॥

  ब्रह्मा

 नारायणेति मन्त्रोऽस्ति वागस्ति वशवर्तिनी ।  
 तथाऽपि नरके घोरे (70)पदन्तीत्येतदद्भुतम्(71) ॥ 64 ॥

 आर्ता (72)विषण्णाः शिथिलाश्च भीता घोरेषु च व्याधिषु वर्तमानाः ।  
 सङ्कीर्त्य नारायणाशब्दमात्रं विमुक्तदुःखां सुखिनो भवन्ति ॥ 65 ॥

  कौशिकः

 (73)अनाराधितगौव्न्दा ये नरा दुःखभागिनः ।  
 आराध्य वासुदेवं स्युः सदानन्दैकभोगिनः ॥ 66 ॥

 (74)सकृदुच्चरितो यैस्तु कृष्णेति न विशन्ति ते ।  
 (75)गर्भागारगृहं मातुर्यमलोकं च दुःसहम् ॥ 67 ॥

 (76)क्व नाकपृष्टगमनं पुनरावृत्तिलक्षणम् ।  
 क्व जपो वासुदेवेति मुक्तिबीजमनुत्तमम्(77) ॥ 68 ॥

 बुद्ध्या (78)बुध्वा वदस्वैनं हरिरित्यक्षरद्वयम् ।  
 (79)स्मरणात्कीर्तनाद्यस्य (80)न पुनर्जायते क्वचित् ॥ 69 ॥

 हे जिह्वे मम निस्नेहे हरिं किं (81)नु न भाषसे ।  
 हरिं वदस्व कल्याणि संसारोदधिनौर्हरिः ॥ 70 ॥

 असारे खलु संसारे सारात्सारतरो हरिः ।  
 पुण्यहीना न विन्दन्ति सारङ्गाश्च यथा जलम् ॥ 71 ॥

 कुरुक्षेत्रेण किं तस्य किं काश्या (82)पुष्करेण किम् ।  
 जिह्वाग्रे वर्तते यस्य हरिरित्यक्षरद्वयम्(83) ॥ 72 ॥

  (84)ब्रह्मा

 असारे खलु संसारे सारमेकं निरूपितम् ।  
 समस्तलोकनाथस्य सारमाराधनं हरेः ॥ 73 ॥

 (85)सा जिह्वा या हरीं स्तौति तच्चितं (86)यत्तदर्पणम् ।  
 तावेव (87)केवलौ श्लाघ्यौ यौ (88)तत्पूजाकरौ करौ ॥ 74 ॥

 यस्तु विष्णुपरो नित्यं दृढभक्तिर्जितेन्द्रियः ।  
 (89)स्वगृहेऽपि वसन् याति तद्विष्णोः परमं पदम् ॥ 75 ॥

  (90)शङ्करः

 साधु साधु महाभाग साधु (91)दानवनाशन ।  
 यन्मां पृच्छसि धर्मज्ञ केशवाराधनं प्रति ॥ 76 ॥

 निमिषं निमिषार्धं वा मुहूर्तमपि भार्गव ।  
 (92)नादग्धाशेषपापानां भक्तिर्भवति केशवे ॥ 77 ॥

 किं तेन मनसा कार्यं यन्न तिष्ठति केशवे ।  
 (93)मनो मुक्तिफलावाप्तौ कारणं सुप्रयोजितम् ॥ 78 ॥

 नूनं तत्कण्ठशालूकमथवाऽप्युपजिह्विका ।  
 रोगो नाम न सा जिह्वा या न वक्ति हरेर्गुणान्(94) ॥ 79 ॥

 (95)भारभूतैः करैः कार्यं (96)किं तस्य नृपशोर्द्विजाः ।  
 यैर्हि न क्रियते विष्णोर्गृहसंमार्जनादिकम्(97) ॥ 80 ॥

 चरणौ तौ तु (98)सफलौ केशवालयगामिनौ ।  
 ते च नेत्रे महाभागे याभ्यां सन्दृश्यते हरिः ॥ 81 ॥

 किं तस्य चरणैः कार्यं वृथासंचरणैर्द्विजाः ।  
 यैर्हिं न व्रजते जन्तुः केशवालयदर्शने ॥ 82 ॥  
   
 वेदवेदान्तविदुषां मुनीनां भावितात्मनाम् ।  
 ऋषित्वमपि धर्मज्ञ विज्ञेयं (99)तत्प्रसादजम् ॥ 83 ॥

 विचित्ररत्नपर्यङ्के (100)महाभोगे च भोगिनः ।  
 रमन्ते (101)नाकिरामाभिः केशवस्मरणात् फलम् ॥ 84 ॥

 अश्वमेधसहस्राणां यः सहस्रं समाचरेत् ।  
 नासौ तत्फलमाप्नोति तद्भक्तैर्यदवाप्यते ॥ 85 ॥

 रे रे मनुष्याः पुरुषोत्तमस्य करौ न (102)कस्मान्मुकलीकुरुध्वम् ।  
 क्रियाजुषां को भवतां प्रयासः उलं हि यत्तत्पदमच्युतस्य ॥ 86 ॥

 विष्णोर्विमानं यः कुर्यात्सकृद्भक्त्या प्रदक्षिणम् ।  
 अश्वमेधसहस्रस्य (103)फलमाप्नोति मानवः ॥ 87 ॥

 प्रदक्षिणं तु यः (104)कुर्याद्धरिं भक्त्या समन्वितः ।  
 हंसयुक्तविमानेन (105)विष्णुलोकं स गच्छति ॥ 88 ॥

 तीर्थकोटिसहस्राणि (106)व्रतकोटिशतानि च ।  
 नारायणप्रणामस्य कलां नार्हन्ति षोडशीम् ॥ 89 ॥

 उरसा शरसा दृष्ट्या मनसा वचसा तथा ।  
 पद्भ्यां कराभ्यां जानुभ्यां प्रणामो।ञष्टाङ्ग ईरितः ॥ 90 ॥

 शाठ्येनापि नमस्कारं कुर्वतः शार्ङ्गपाणये ।  
 शतजन्मर्दितं पापं नश्यत्येव न संशयः ॥ 91 ॥

 संसारार्णवमग्नानां नराणां पापकर्मणाम् ।  
 (107)नान्योद्धर्ता जगन्नार्थं मुक्त्वा नारायणं (108)परम्(109) ॥ 92 ॥

 रेणुकुण्ठितगात्रस्य कणा यावन्ति भारत ।  
 तावद्वर्षसहस्राणि विष्णुलोके महीयते ॥ 93 ॥

 पावनं विष्णुनैवेद्यं सुभोज्यमृषिभिः स्मृतम् ।  
 अन्यदेवस्य नैवेद्यं भुक्त्वा चानद्रायणं चरेत्(110) ॥ 94 ॥

 कोट्यैन्दसहस्रैस्तु मासोपोषणकोटिभिः ।  
 (111)यत्फलं लभ्यते (112)पुम्भिर्विष्णोर्नैवेद्यभक्षणात् ॥ 95 ॥

 त्रिकात्रफलदा नद्यो याः काशदचिदसमुद्रगाः(113) ।  
 समुद्रागास्तु पक्षस्य मासस्य सरितां पतिः ॥ 96 ॥

 षण्मासफलदा गोदा वत्सरस्य तु जाह्नवी(114) ।  
 (115)विष्णुपादोदकस्यैताः कलां नार्हन्ति षोडशीम् ॥ 97 ॥

 गङ्गाप्रयागगयपुष्करनैमिषाणि(116) संसेवितानि बहुशः कुरुजाङ्गलानि ।  
 कालेन तीर्थसलिलानि पुनन्ति पापं पादोदकं भगवतः प्रपुनाति सद्यः ॥ 98 ॥

 यानि कानि च तीर्थानि (117)ब्रह्माण्डानतर्गतानि च ।  
 विष्णुपादोदकस्यैते कलां नार्हन्ति षोडशीम्(118) ॥ 99 ॥

 स्नानं पादोदकं विष्णोः पिबन् शिरसि (119)धारयन् ।  
 सर्वपापविनिर्मुक्तो वैष्मवीं सिद्धिमाप्नुयात् ॥ 100 ॥

 यथा पादोदकं पुण्यं निर्माल्यं चानुलेपनम् ।  
 नैवंद्यं (120)धूपशेषं च आरार्तिश्च तथा हरेः ॥ 101 ॥

 तुलस्यास्तु रजोजुष्टनैवेद्यस्य च भक्षणम् ।  
 निर्माल्यं शिरसा धार्यं महपातकनाशनम् ॥ 102 ॥

 भक्त्या(121) वा यदि वाब्यक्त्या चक्राङ्कितशिलां प्रति ।  
 दर्शनं स्पर्शनं वाऽपि सर्वपापप्रणाशनम् ॥ 103 ॥

 (122)सालग्रामोद्भवो देवो देवो द्वारवतीभवः ।  
 उभयोः स्नानतोयेन ब्रह्महत्यां व्यपोहति ॥ 104 ॥

 म्लैच्छदेशेऽशुचौ वाऽपि चक्राङ्को यत्र तिष्ठति ।  
 योजनानि तथा त्रीणि मम क्षेत्रं वसुन्दरे ॥ 105 ॥

 सालग्रामोद्भवो देवो शैलं (123)चक्राङ्कमण्डितम् ।  
 यत्रापि नीयते तत्र वाराणस्याः शतीधिकम् ॥ 106 ॥

 सालग्रामोद्भवो देवो देवो द्वारवतीभवः ।  
 उभयोः सङ्गमो यत्र मुक्तिस्तत्र न संशयः ॥ 107 ॥

 हरिणा मुक्तिदानीह मुक्तिस्थानानि सर्वशः ।  
 स यस्य सर्वभावेषु तस्य तैः किं प्रयोजनम्(124) ॥ 108 ॥

 हरिर्याति हरिर्याति दस्युव्याजेन यो वदेत् ।  
 सोऽपि सद्गतिमाप्नोति गतिं सुकृतिनो यथा ॥ 109 ॥

 वासुदेवं परित्यज्य योऽन्यं (125)देवमुपासते ।  
 त्यक्त्वाऽमृतं स मूढात्मा भुङ्क्ते (126)हालाहलं विषम् ॥ 110 ॥

 त्यक्त्वाऽमृतं यथा कश्चिदन्यपानं(127) पिबेन्नरः ।  
 तथा हरिं परित्यज्य (128)चान्यं देवमुपासते ॥ 111 ॥

 स्वधर्मं (129)तु परित्यज्य परधर्मं (130)यथा चरेत् ।  
 तथा हरिं परित्यज्य (131)योऽन्यं देवमुपासते ॥ 112 ॥

 (132)गां च त्यक्त्वा विमूढात्मा(133) गार्दभीं वन्दते यथा ।  
 तथा हरिं परित्यज्य चान्यं देवमुपासते ॥ 113 ॥

 वासुदेवं परित्यज्य योऽन्यं देवमुपासते ।  
 तृषितो जान्हवीतिरे कूपं खनति दुर्मतिः ॥ 114 ॥

 यथा गङ्गोदकं त्सक्त्वा पिबेत् कूपोदकं नरः ।  
 तथा हरिं परित्यज्य योऽन्यं देवमुपासते ॥ 115 ॥

 स्वमातरं परित्यज्य श्वपाकीं वन्दते यथा ।  
 तथा हरिं परित्यज्य (134)चान्यं देवमुपासते ॥ 116 ॥

 यावत्स्वस्थमिदं पिण्डं निरुजं करणान्वितम् ।  
 तावत्कुरुष्वात्महितं पश्चात्तापेन तप्यसे ॥ 117 ॥

 यावत्स्वास्त्थ्यं शरीरेषु करणेषु च पाटवम् ।  
 तावदर्चय गोविन्दमायुष्यं सार्थकं कुरु ॥ 118 ॥

 (135)स्मर्यतां तु हृषीकेशो हृषीकेषु दृढेषु च ।  
 अदृढेषु हृषीकेषु हृषीकेशं स्मरन्ति के ॥ 119 ॥

 यावच्चिन्तयते जन्तुर्विषयान् (136)विषसन्निभान् ।  
 तावच्चेत्स्मरते विष्णुं को न मुच्येत बन्धनात् ॥ 120 ॥

 यावत्प्रलपते (137)जन्तुर्लोकवार्तादिभिः(138) सदा ।  
 (139)तावच्चेद्वन्दते विष्णुं को न मुच्येत बन्धनात् ॥ 121 ॥

 ज्ञात्वा (140)विप्रास्तिथिं सम्यग् दैवज्ञैः समुदीरिताम् ।  
 कर्तव्य उपवासस्तु ह्यन्यथा नरकं व्रजेत्(141) ॥ 122 ॥

 (142)क्षये वाऽप्यथवा वृद्धौ सम्प्राप्ते वा (143)दिनक्षये ।  
 उपोष्या द्वाददशी पुण्या पूर्वविद्धां (144)परित्यजेत् ॥ 123 ॥

 पूर्वविद्धां प्रकुर्वाणो नरो धर्मान् निकृन्तति ।  
 सन्ततेस्तु विनाशाय सम्पदो हरणाय च(145) ॥ 124 ॥

 कलावेधेऽपि विप्रेन्द्र दशम्यैकादशीं त्यजेत् ।  
 सुराया बिन्दुना स्पृष्टं गङ्गाम्भ इव सन्त्यजेत्(146) ॥ 125 ॥

 श्वदृतौ पञ्चगव्यं च दशम्या दूषितां त्यजेत् ।  
 एकादशीं द्विजश्रेष्ठाः पक्षयोरुभयोरपि(147) ॥ 126 ॥

 तस्माद्विप्रा न विद्धा हि कर्तव्यैकादशी क्वचित् ।  
 विद्धा हन्ति पुरापुण्यं श्राद्धं च वृषलीपतिः(148) ॥ 127 ॥

 (149)जप्तं दत्तं स्नातं तथा पूजा कृता हरेः ।  
 तत्स्रवं विलयं याति तमः सूर्योदये यथा ॥ 128 ॥

 एकादश्यां यदा ब्रह्मन् दिनक्षयतिथिर्भवेत् ।  
 उपोष्या द्वादसी (150)तत्र त्रयोदशयां तु पारणम् ॥ 129 ॥

 प्रतिपत्प्रभृतयः सर्वा उदयादुदयाद्रवेः ।  
 सम्पूर्णा इति विज्ञेया हरिवासरवर्जिताः ॥ 130 ॥

 (151)अरुणोदयवेलायां(152) दशमी (153)यदि दृश्यते ।  
 न तत्रैकादशी कार्या धर्मकामारथनाशिनी ॥ 131 ॥

 अरुणोदयवेलायां दशमी यदि दृश्यते ।  
 पापमूलं तदा (154)ज्ञेयमेकादश्युपवासनम् ॥ 132 ॥

 चतस्रो घटिकाः प्रातररुणोदय उच्यते ।  
 यतीनां स्नानकालोऽयं गङ्गाम्भः सगृशं जलम् ॥ 133 ॥

 उदयात्प्राग्यदा विप्रा मुहूर्तद्वयसंयुता ।  
 सम्पूर्णैकादशी नाम तत्रैवोपवसेद्गृही(155) ॥ 134 ॥

 उदयात्प्राग्त्रिघटिकाव्यापिन्यैकादशी यदा ।  
 (156)सन्दिग्धैकादशी नाम वर्ज्या (157)धर्मार्थकाङ्क्षिभिः ॥ 135 ॥

 (158)पुत्रपौत्रविवृद्ध्यर्थं (159)द्वादश्यामुपवासयेत् ।  
 तत्र क्रतुशतं पुण्यं त्रयोदश्यां तु पारणम् ॥ 136 ॥

 उदयात्प्राग् द्विघटिका व्यापिन्यैकादशी यदा ।  
 सङ्कीर्णैकादशी नाम वर्ज्या धर्मार्थकाङ्क्षिभिः ॥ 137 ॥

 पुत्रराज्यविवृद्ध्यर्थं द्वादश्यामुपवासनम् ।  
 तत्र क्रतुशतं पुण्यं त्रयोदश्यां तु पारणम् ॥ 138 ॥

 दशमीशेषसंयुक्ता गान्धार्यां समुपोषिता ।  
 तस्याः पुत्रशतं नष्टं तस्मात्तां परिवर्जयत् ॥ 139 ॥

 (160)अपीषद्दशमीविद्धा तदा तां परिवर्जयेत् ।  
 सुराबिन्दुसमायुक्तां प्रवदन्ति मनीषिणः(161) ॥ 140 ॥

 बह्वागमविरोधेषु ब्राह्मणेषु विवादिषु ।  
 उपोष्या द्वादशी (162)तत्र त्रयोदश्यां तु पारणम्(163) ॥ 141 ॥

 एकादश्यां तु विद्धायां सम्प्राप्ते श्रवणे तथा ।  
 उपोष्या द्वादशी पुण्या पक्षयोरुभयोरपि ॥ 142 ॥

 उपरागसहस्राणि व्यतीपातायुतानि च ।  
 अमालक्षं तु द्वादश्याः कलां नार्हन्ति षोडशीम् ॥ 143 ॥

 शुद्धाऽपि द्वादशी ग्राह्या परतो द्वादशी न चेत् ।  
 विषं तु दशमी (164)ज्ञेयाऽमृतं चैकादशी तिथिः ।  
 विषप्राधाना वर्ज्या साऽमृता ग्राह्या (165)प्रयत्नतः ॥ 144 ॥

 द्वादश्यां भोजनं चैव विद्धायां हर्युपोषणम् ।  
 यः कुर्यान्मन्दबद्धित्वान्निरयं सोऽधिगच्छति ॥ 145 ॥

 यानि कानि च वाक्यानि (166)विद्धोपाषापराणि तु ।  
 धनदार्चापराणि स्युर्वैष्णवी न दशायुता ॥ 146 ॥

 अथवा मोगनार्थाय मोहिन्या(167) भगवान् हरिः ।  
 अर्थितः कारयामास व्यसरूपी जनार्धनः ॥ 147 ॥

 धनदार्चाविवृद्ध्यर्थं महावित्तलयस्य च ।  
 असुराणा मोगनार्थं (168)पाषण्डानां विवृद्धये ।  
 आत्मस्वरूपाविज्ञप्त्यै (169)स्वलोकाप्राप्तये तथा ॥ 148 ॥

 (170)एवं विद्धां परित्यज्य (171)द्वादश्यामुपवासिनाम् ।  
 कोटिदन्मार्जितं पापमेकयैव विनश्यति ॥ 149 ॥

 ततः कोटिगुणं (172)वाऽपि (173)निषिद्धस्येतरैर्जनैः ।  
 यदनादिकृतं पापं तदूर्ध्वं यत्करिष्यति ॥ 150 ॥

 तत्सर्वं विलयं याति परेषामुपवासनात् ।  
 न च तस्मात्प्रियतमः केशवस्य ममापि (174)वा ॥ 151 ॥

 (175)एकादश्या ह्यवेधे तु द्वादशीं न परित्यजेत् ।  
 पारणे मरणे चैव तिथिस्तात्कालिकी स्मृता ॥ 152 ॥

 ब्रह्मचारी गृहस्थो वा वानप्रस्थौ यतिस्तथा ।  
 ब्राह्मणः क्षत्रियो वैश्यः शूद्रो भर्तृमती तथा ॥ 153 ॥

 अभर्तृका (176)तथाऽन्ये वा (177)सूतवैदेहिकादिकाः ।  
 एकादश्यां न भुञ्जीत (178)पक्षयोरुभयोरपि(179) ॥ 154 ॥

 एकादश्यां तु यो भुङ्क्ते (180)मोहेनावृतचेतनः ।  
 शुक्लायामथ कृष्णायां निरयं (181)याति स ध्रुवम्(182) ॥ 155 ॥

 विवेचयतति यो मोहाच्छुक्ला कृष्णेति पापकृत् ।  
 एकादशीं स वै याति निरयं नात्र संशयः ॥ 156 ॥

 यथा गौर्नैव हन्तव्या शुक्ला कृष्णेति भामिनि ।  
 एकादश्यां न भिञ्जीत पक्षयोरुभयोरपि ॥ 157 ॥

 यानि कानि च वाक्यानि कृष्णैकादशिवर्जने ।  
 (183)भरण्यादिनिषेधेन तानि काम्यफलार्थिनाम् ॥ 158 ॥

 कामिनोऽपि (184)नियत्सर्थं कुर्युरेवोपवासनम् ।  
 प्रीणानाय हरेर्नित्यं न तु (185)काम्यव्यपेक्षया ॥ 159 ॥

 तस्माच्छुक्लामथो कृष्मां भरण्यादियुतामपि ।  
 प्रत्यवायनिषेधार्थमुपवासीत नित्यशः ।  
 प्रीणनार्थं हरेश्चापि विष्णुलोकस्य चाप्तये ॥ 160 ॥

 (186)कला वा घटिका वाऽपि परतो द्वादशी यदि ।  
 द्वादशद्वादशीर्हन्ति पूर्वद्युः पारणे कृते ॥ 161 ॥

 (187)अतिरिक्ता द्वादशी (188)चेत्स तां नोपोषयेद्यदि ।  
 द्वादश द्वादशीर्हन्ति द्वादशी चातिलङ्घिता ॥ 162 ॥

 द्वादश्यामतिरिक्तायां यो भुङ्क्ते पूर्ववासरे ।  
 द्वादश द्वादशीर्हन्ति द्वादशीं न परित्यजेत्(189) ॥ 163 ॥

 द्वादशीं वणोपेतां यो नोपोष्यात् सुमन्दधीः ।  
 पञ्चसंवत्सकृतं पुण्यं तस्य विनश्यति ॥ 164 ॥

 एकादशीमुपोष्याथ द्वादशीमप्यपोषयेत् ।  
 न तत्र विधिलोपः स्यादुभयोर्देवता हरिः(190) ॥ 165 ॥

 (191)अल्पायामपि विप्रेन्द्र पारणं तु कथं भवेत् ।  
 पारयित्वोदकेनापि भुञ्जानो नैव दुष्यति(192) ॥ 166 ॥

 (193)यदाल्पां द्वादशीं दृष्ट्वा निशीथादूर्ध्वमेव तु ।  
 आमध्याह्नाः क्रियाः सर्वाः कर्तव्याः शम्भुशासनात्(194) ॥ 167 ॥

  व्यासः  
 उषसि द्वे तु कर्तव्ये प्रातर्माध्याह्निकक्रिये ।  
 भुजेर्यदाऽपकर्षस्य तदन्तर्न्यायतो भवेत् ॥ 168 ॥

 कर्तुं साध्यं यदा नालं द्वादश्यद्भिस्तु पारयेत् ।  
 क्रातवल्पाशिवत् पश्चात् भुञ्जीतेत्यपरे जगुः ॥ 169 ॥

 (195)अशितानशिता यस्मादापो विद्वद्भिरीरिताः ।  
 अम्भसा (196)केवलेनैव करिष्ये व्रतपारणम् ॥ 170 ॥

 न काशी न गया गङ्गा न रेवा न च (197)गौतमी ।  
 न चापि कौरवं क्षेत्रं (198)तुल्यं भूप हरेर्दिनात्(199) ॥ 171 ॥

 (200)अश्वमेधसहस्राणि (201)वाजपेयायुतानि च ।  
 एकादश्युपवासस्य कलां नार्हन्ति षोडशीम् ॥ 172 ॥

 (202)एकादशीसमुत्थेन वह्निना पातकेन्धनम् ।  
 बस्मीभवति राजेन्द्रे अपि जन्मशतोद्भवम् ॥ 173 ॥

 (203)नेदृशं पावनं किञ्चिन्नराणां भुवि विद्यते ।  
 यादृशं पद्मनाभस्य दिनं पातकहानिदम् ॥ 174 ॥

 तावत्पापानि देहेऽस्मिन् तिष्टनति मनुजाधिप ।  
 यावन्नोपोषयेज्जन्तुः पद्मनाभदिनं (204)शुभम् ॥ 175 ॥

 एकादशेन्द्रियैः पापं यत्कृतं भवति प्रभो ।  
 एकादश्युपावासेन तत्सर्वं विलयं (205)भवेत्(206) ॥ 176 ॥

 एकादशीसमं किञ्चित् (207)पापत्राणं न विद्यते ।  
 व्याजेनाति कृता राजन्न दर्शयति भास्करिम्(208) ॥ 177 ॥

  (209)श्रीव्यासः

 स ब्रह्महा स गोघ्नश्च (210)स्तेनः स गुरुतल्पगः ।  
 एकादश्यां (211)हि भुञ्जानः पक्षयोरुभयोरपि(212) ॥ 178 ॥

 वरं स्वमातृगमनं वरं गोमांसभक्षणम् ।  
 वरं हत्या (213)सुरापनमेकादश्यां(214) तु भोजनात्(215) ॥ 179 ॥

 एकादशीदिने प्राप्ते (216)भिञ्जते ये नाराधमाः(217) ।  
 अवलोक्य मुखं तेषामादित्यमवलोकयेत्(218) ॥ 180 ॥

 (219)पृथिव्यां यानि पापानि ब्रह्महत्यादिकानि च ।  
 अन्नमाश्रित्य तिष्ठन्ति सम्प्राप्ते हरिवासरे(220) ॥ 181 ॥

  रुक्माङ्गदः

 अष्टवर्षधिको(221) (222)यस्तु ह्यशीतिर्नहि पूर्यते ।  
 यो भुङ्क्ते मानवः पापी विष्णोरहनि चागते ॥ 182 ॥

 पिता वा यदि वा पुत्रो भार्या वाऽपि सुहृज्जनः ।  
 (223)पद्मनाभदिने भुङ्क्ते निग्राह्यो दस्युवद्भवेत्(224) ॥ 183 ॥

   ब्रह्मा

 (225)उपोष्या द्वादशी पुण्या सर्वपापक्षयप्रदाम् ।  
 न पश्यति यमं वाऽपि (226)नरकाणि (227)न यातनाः ॥ 184 ॥

 (228)रटन्ति हि पुराणानि भूयो भूयो वरानने ।  
 न भोक्तव्यं नभोक्तव्यं सम्प्राप्ते हरिवासरे(229) ॥ 185 ॥

 द्वदशी न प्रमोक्तव्या यावदायुः प्रवर्ततेः ।  
 अर्चनीयो हृषीकेशो विशुद्धेनान्तरात्मना(230) ॥ 186 ॥

 भक्त्या ग्राह्यो हृषिकेशो (231)न धनैर्धरणीसुराः ।  
 भक्त्या सम्पूर्जितो विष्णुः फलं (232)धत्ते समीहितम्(233) ॥ 187 ॥

 जलेनापि जगन्नाथः पूजितः क्लेशनाशनः ।  
 परितोषं (234)प्रत्यात्याशु (235)तृषार्तास्तु यथा जलैः(236) ॥ 188 ॥

 आसीनस्य शयानस्य तिष्ठतो ब्रजतोऽपि वा ।  
 रमस्व पुण्डरीकाक्ष हृदये मम सर्वदा ॥ 189 ॥

 सर्वगश्चैव सर्वात्मा सर्वावस्थासु चाच्युत ।  
 रमस्व पुण्डरीकाक्ष नृसिंह हृदये मम ॥ 190 ॥

 करावलम्बनं देहि श्रीकृष्ण कमलेक्षण ।  
 भवपङ्कार्णवे घोरे मज्जतो मम (237)शाश्वत ॥ 191 ॥

 त्राहि त्राहि जगन्नाथ (238)वासुदेवाच्युताव्यय(239) ।  
 मां समुद्धर गोवन्द (240)दुःखसंसारसगरात् ॥ 192 ॥

 एतत्पुण्यं परं गुह्यं पवित्रं पापनाशनम् ।  
 आयुषयं च यशस्यं च (241)कलौ दुःखप्रणाशनम् ॥ 193 ॥

 कलौ पापं कियन्मात्रं हत्यास्तेयादिसम्भवम् ।  
 स्मृते मनसि गोविन्दे दह्यते तूलराशिवत्(242) ॥ 194 ॥

 कलौ केशवभक्तानां न भयं विद्यते क्वचित् ।  
 स्मृते सङ्कीर्तिते ध्याते सङ्क्षयं याति पातकम् ॥ 195 ॥

 अध्येतव्यमिदं शास्त्रं (243)श्रोतव्यं च प्रयत्नतः ।  
 बक्तेब्यश्च प्रदातव्यं धार्मिकेभ्यः पुनः पुनः ॥ 196 ॥

 (244)अधीयाना इदं नित्यं विष्णोर्माहात्म्यमुत्तमम् ।  
 (245)सर्वपापविनिर्मुक्ताः (246)प्राप्नुवन्ति परं पदम् ॥ 197 ॥

 श्रुत्वा धर्मं विजानाति श्रुत्वा त्यजति दुर्मतिम् ।  
 श्रुत्वा ज्ञानमवाप्नोति श्रुत्वा मोक्षं च (247)विन्दति ॥ 198 ।

 तस्मादिदं (248)सदा (249)श्रातव्यं च सदैव हि ।  
 कुतर्कदावदग्धेभ्यो न दातव्यं (250)कदाचन ॥ 199 ॥

 संसारविषपानेन ये मृताः प्राणिनो भुवि ।  
 अमृताय (251)स्मृतस्तेषां कृषअणामृतमहार्णवः ॥ 200 ॥

 क्लिन्नं पादोदकेनैव यस्य नित्यं कलेवरम् ।  
 तीर्थकोटिसहस्रैस्तु स्नातो भवति प्रत्यहम् ॥ 201 ॥

 तोयं यदि पिबेन्नित्यं शालग्रामशिलाच्युतम् ।  
 तीर्थकोटिसहस्रैस्तु सेवितैः किं प्रयोजनम् ॥ 202 ॥

 शालग्रामशिलास्पर्शं ये कुर्वन्ति दिने दिने ।  
 वाञ्छन्ति करसंस्पर्शं तेषां देवाः सवासवाः ॥ 203 ॥

 दुःकहो नारको वह्निर्दुःसहा यमकिङ्कराः ।  
 विषमश्चान्तकपथः प्रेतत्वं (252)चातिदारुणम् ॥ 204 ॥

 (253)विचिन्त्य मनसाऽप्येवं पातकाद्विनिवर्तयेत् ।  
 स्मरणं कीर्तनं विष्णोः सदैव न परित्यजेत्(254) ॥ 205 ॥

  (255)व्यासः

 (256)तीर्थकोटिसहस्रैस्तु सैवितैः किंप्रयोजनम् ।  
 (257)अच्युतानन्तगोविन्दनामोच्चारणभेषजाः ।  
 नश्यन्ति सकला रोगाः सत्यं सत्यं वदाम्यहम्(258) ॥ 206 ॥

 सत्यं सत्यं पुनः सत्यमुद्धृत्य भुजमुच्यते ।  
 वेदशास्त्रात्परं नास्ति न दैवं केशवात् परम् ॥ 207 ॥

 सकृदुच्चारितं येन हरिरित्यक्षरद्वयम् ।  
 बद्धः परिकरस्तेन मोक्षाय गमनं प्रति(259) ॥ 208 ॥

 एवं ब्रह्मादयो देवा ऋषयश्च तपोधनाः ।  
 कीर्तयन्ति सुरश्रेष्ठं देवं नारायणं प्रभुम् ॥ 209 ॥

 (260)किं तस्य दानैः किं तीर्थैः किं तपोभिः किमध्वरैः ।  
 यो नित्यं ध्यायते देवं नारायणमनन्यधीः (261) ॥ 210 ॥

 (262)नित्योत्सवो भवत्तेषां नित्यश्रीर्नित्यमङ्गलम् ।  
 येषां हृदिस्थो भगवान् मङ्गलायतनं हरिः(263) ॥ 211 ॥

 (264)जीवंश्चतुर्दशादूर्ध्वं पुरिषो नियमेन तु ।  
 स्त्री वाऽप्यनूनदशकं देहं (265)मानुषमार्जते ॥ 212 ॥

 चतुर्दशोर्ध्वजीविनि संसारश्चादिवर्जितः ।  
 (266)अविदित्वा परं देवं मोक्षाशा का महामुने(267) ॥ 213 ॥

 आचतुदर्शमाद्वर्षात् कर्माणि नियमेन तु ।  
 दशावराणां देहानां कारणानि करोत्ययम् ।  
 अतः कर्मक्षयान्मुक्तिः कुत एव भविष्यति ॥ 214 ॥

 समानां विषमा पूजा विषमाणां समा तथा ।  
 क्रियते येन देवो।़पि स्वपदाद्भ्रश्यते हि सः (इति पाद्मे)(268) ॥ 215 ॥

 वित्तं बन्धुर्वयः कर्म विद्या चैव तु पञ्चमी ।  
 एतानि मान्यस्थानानि गरीयो (269)ह्युत्तरोत्तरम्(270) ॥ 216 ॥

 (271)गुणानुसारिणीं पूजां समां दृष्टिं च यो नरः ।  
 सर्वभूतेषु कुरुते तस्य विष्णुः प्रसीदति(272) ॥ 217 ॥

 यथा सुहृत्सु कर्तव्यं (273)पितृशत्रुसुतेषु च ।  
 तथा करोति (274)पूजादि समबुद्धिः स उच्यते(275) ॥ 218 ॥

 तिर्यक्पुण्ड्रं न कुर्वीत सम्प्राप्ते मरणेऽपि वा ।  
 न चान्यन्नाम विब्रूयात् (276)परं नारायणादृते(277) ॥ 219 ॥

 (278)नैवेद्यशेषं देवस्य यो भुनक्ति दिने दिने ।  
 सिक्थे सिक्थे भवेत्पुण्यं चान्द्रायणशताधिकम् ॥ 220 ॥

 ऊर्ध्वपुण्ड्रमृजुं सौम्यं ललाटे (279)यस्य दृश्यते ।  
 स चण्डालोऽपि शुद्धात्मा पूज्य एव न संशयः(280) ॥ 221 ॥

 अशुचिर्वाऽप्यनाचारो मनसा पापमाचरन् ।  
 शुचिरेव भवेन्नत्यंमूर्ध्वपुण्ड्राङ्कितो(281) नरः ॥ 222 ॥

 ऊर्ध्वपुण्ड्रविहीनस्य श्मशानसदृशं मुखम् ।  
 अवलोक्य मुखं तेषामादित्यमवलोकयेत् ॥ 223 ॥

 यज्ञो दानं तपश्चैव (282)स्वाध्यायः पितृतर्पणम् ।  
 व्यर्थं भवति तत्सर्वंमीर्ध्वपुण्ड्रं विना कृतम् ॥ 224 ॥

 (283)गोपीचन्दनलिप्ताङ्गो यं यं पश्यति चक्षुषा ।  
 तं तं शुद्धं विजानीयान्नात्र कार्या विचारणा ॥ 225 ॥

 आस्फोटयनति पितरः प्रनृत्यन्ति पिताहाः ।  
 वैष्णवोऽस्मत्कुले जातः स नः सन्तारयिष्यति ॥ 226 ॥

 जीवितं विष्णुभक्तस्य वरं पञ्चदिनान्यपि ।  
 न तु (284)कल्पसहस्रैस्तु भक्तिहीनस्य (285)केशवे ॥ 227 ॥

 किं तेन जातमात्रेण भूभरेणान्नशत्रुणा ।  
 यो जातो नार्चयेद्विष्णुं न स्मरेन्नापि कीर्तयेत् ॥ 228 ॥

 यो ददाति द्विजातिभ्यश्चन्दनं गोपिमर्दितम् ।  
 अपि सर्षपमात्रेण पुनात्यासप्तमं कुलम् ॥ 229 ॥

 (286)ज्ञानी च कर्माणि सदोदितानि ।  
 किर्यादकामः(287) सततं भवेत् ॥ 230 ॥

 अतीतानागतज्ञानि त्रैलोक्योद्धरणक्षमः ।  
 एतादृशोऽपि नाचारं श्रौतं स्मार्तं परित्यजेत् ॥ 231 ॥

 (288)यदेव विद्यया करोति श्रद्धयोपनिषदा  
 तदेव वीर्यवत्तरं भवति(289) ॥ 232 ॥

 (290)कुर्वन्नेवेह कर्माणि जिजीविषेच्छतं समाः ।  
 एवं त्वयि नान्यथेतोऽस्ति न कर्म (291)लिप्यते नरे ॥ 233 ॥

 आचारश्चैव (292)साधूनामात्मनस्तुष्टिरेव च ।  
 वेदप्रणिहितो धर्मो ह्यधर्मस्तद्विपर्ययः ॥ 234 ॥

 (293)निष्कामं ज्ञानपूर्वं तु निवृत्तमिह चोच्यते ।  
 निवृत्तं सेवमानस्तु (294)ब्रह्माभ्येति सनातनम्(295) ॥ 235 ॥

 श्रीमदानन्दतीर्थार्यसहस्रकिरणोत्थिता(296) ।  
 गोततिः सततं सेवया गीर्वाणैः (297)सिद्धिदा भवेत् ॥ 236 ॥

 यस्य त्रीण्युदितानि वेदवचने रूपाणि दिव्यानयलं  
  बट् तद्दर्शतमित्थमेव निहितं देवस्य भर्गो महत् ।  
 वायो रामचोनयं प्रथमकं पृक्षो द्वितीयं वपु-  
  मध्वो यत्तु तृतीयमेतदमुना ग्रन्थः कृतः केशवे ॥ 237 ॥

 (298)यः सर्वगिणसंपूर्णः सर्वदोषविवजितः ।  
 प्रीयतां प्रीत एवालं विष्णुर्मे परमः सुहृत् ॥ 238 ॥

 ॥ इति श्रीमदानन्दतीर्थभगवत्पादाचार्यविरचितः श्रीकृष्मामृतमहार्णवः(299)समाप्तः ॥

  ॥ इति (300)श्रीकृष्णामृतहार्णवः ॥

  ॥ श्रीकृष्णार्पणमस्तु ॥

--------------------------------------------------------------------------  
F.N.

1. यत्कीर्तनं यत्स्मरणं यदीक्षणं यद्वन्दनं यच्छ्रवणं यदर्हणम् ।  
 लोकस्य सद्यो विधुनोति कल्मषं तस्मै सुभद्रश्रवसे नमो नमः ॥  
    -इति भागवते (2/4/15)

2. जीवने फलम् (पा.) 

3. अज्ञोऽर्चयेदेवार्चायामन्यथा दोषवान् भवेत् ।  
 ज्ञस्त्वर्चयन् स गुणवान यथा दोषवान्न तु ॥  
    -इति कापिलेये ।-भा.ता.3/30/10  
 जन्मनोऽर्चादिहीनस्य पुंसो विष्णोः परात्मनः ।  
 श्वपचो।ञपि महाराज विष्णुभक्तो द्विजाधिकः ।  
    -इति विष्णुतीर्थीये

4. अग्निहोत्रादि तु तत्कार्यायैव तु तद्दर्शनात् (ब्रह्मसूत्रम् 4/1/13)  
 फलवान् मोक्ष्हेतुत्वात् नित्यानन्दादपार्थकः ।  
 जीवात्मनस्तु संसारः स्वप्नवच्चंचलत्वतः ॥  
  -इति तत्त्वविवेके (भागवततात्पर्ये)(11/28/13)

5. तेनाभ्यलङ्कृतम् । (पा.)

6. तेऽपि (पा.)

7. नृभिः (पा.)

8. यथा तरोर्मूलनिषेचनेन तृप्यन्ति तत्स्कन्धभिजोपशाखाः ।  
 प्राणोपहाराच्च यतेन्द्रियाणां तथैव सर्वार्हणमच्युतेज्या ॥  
    भागवते (4/31/14)  
 सर्वदेवेष्वपि हरिः सर्वदेवनियामकः ।  
 नामवान् सर्वदेवानां सर्वपूजां तथाऽत्त्यसौ ॥  
    -इति भा.ता. (10/38/6)

9. सकृदभ्यर्चितो येन देवदेवो जनार्दनः ।  
 यत्कृतं तत्कृतं तेन सम्पराप्तं परमं पदम् ॥  
    -इति अधिकं क्वचित् ।

10. चिरं वसेत् (पा.)

11. अत्रादौ शकरः इति क्वचित् ।

12. नारायणोऽयमित्यन्यहेलनविषयत्वेनोक्तमघहरम् ।  
 \`सर्वथाऽघहरं विषअणोर्नाम तद्भक्तिपूर्वकम् ।  
 अभक्त्योदाहृतं नैव फलदातृ भविष्यति ।  
 नामस्वामितया तस्य स्मरणं जायते यतः ।  
 भक्तस्यातो नामकीर्तिः सङ्केतादावपीरिता ।  
 अजामिलोऽपि स्मरणाद्भक्त्या मृत्योरमुच्यते' इति नारदीये।  
   -भा.ता 6/2/14

13. नारदः (पा.)

14. पुलहः इति क्वचित् ।

15. अविद्वांसोऽप्यशक्ताश्चेज्जलैः कुर्युः परार्चनम् । (योगदीपिका)

16. यमः इति क्वचित् ।  
   
17. पुलहः (पा.)


18. विष्णुपुराणे ध्रुवं प्रति (1/11/43)

19. विष्णुपुराणे ध्रुवं प्रति (1/11/44)

20. विष्णुपुराणे ध्रुवं प्रति (1/11/45)  
 अव्ययः आत्मा देहोऽपि इत्यव्ययात्मा ।  
   -इति गीताभाष्ये (5/6)

21. पुलहः (पा.)

22. \`नादेन शब्देन सह वर्तते इति सनादन एव सनातनः' -गीतातात्पर्ये 2/24

23. यानति (पा.)

24. मुक्तिमप्यथ दुर्लभां (पा.)

25. विष्णुपुराणे ध्रुवं प्रति (1/11/46)

26. विशेषस्तु भागवते (4/8/19-21)

27. विष्णुपुराणे ध्रुवं प्रति (1/11/47)

28. लोकोत्तरोत्तरान् (पा.)

29. विष्णुपुराणे ध्रुवं प्रति (1/11/49)

30. येऽर्चयन्ति (पा.)

31. व्रजन्ति ते (पा.)

32. आत्रेयः (पा.)

33. अकामः सर्वकामो वा मोक्षकाम उदारधीः ।  
 तीव्रेण भक्तियोगेन यजेत पुरुषं परम् ॥  
   -इति भागवते । (2/3/10)  
 अकामो धर्मकामो वा मोक्षकामोऽपि वा भवेत् ।  
 अथवा सर्वकामो यः विष्णुं पुरुषं यजेत् ॥ इति स्कान्दे  
    (भा.ता.2/3/10)

34. जन्मदुःखजरादिभिः (पा.)

35. विष्णुं (पा.) 

36. सर्वदुःखापहारिणः (पा.)

37. भयं (पा.)

38. गर्भजन्मजरारोगदुःखसंसारबन्धनैः । (पा.)

39. नरो न बाध्यते नित्यं (पा.)

40. नारायणमनुस्मरन् (पा.)

41. स्वप्नेऽपि च न पश्येत (पा.)

42. स्कान्दवचनम् (वैष्णवखण्डे 5/46)

43. अच्युतताम् - च्युतिवर्जनम् - इति भागवततात्पर्ये (7/7/56)

44. पापराशिं महाचलं (पा.)

45. पापसङ्घातपञ्जरम् (पा.)

46. कृष्णमनुस्मरन्ति (पा.)

47. ते भिन्नदेहाः (पा.)

48. प्रणवो धनुः शरो ह्यात्मा ब्रह्म तल्लक्ष्यमुच्यते ।  
 अप्रमत्तेन वेद्धव्यं शरवत्तन्मयो भवेत् ॥  
    -आथर्वणोपनिषत्

49. प्रसह्यचोरः (पा.)

50. दहत्यशेषं (पा.)

51. स्मृतिमात्रयैव (पा.)

52. शार्ङ्गिणः (पा.)

53. \`नारायणं सुरगुरुं' इति महाभारताद्यपद्ये च ।

54. इति वामनपुराणे (31/71,72/)

55. चिन्तय स्नेहात् (पा.)

56. महाभारते (13/124/12)

57. चैव (पा.)

58. पुंसां (पा.)

59. क्वचिन्न पठ्यते (पा.)

60. प्राप्नोत्यविकलं (पा.)

61. विलायन....(पा.)

62. कलिमलहुतवह सुभग महोत्सव शरणद कल्कीश हे भव मम शरणम् ।  
     -द्वादशस्तोत्रे

63. ते यान्ति (पा.)

64. केशवमाश्रिताः (पा.)

65. फलमाप्नोति विपुलं (पा.)

66. समारब्धं कलियुगं यदा दुर्योधनोऽपतत् ।  
 षट्त्रिंशाब्दं पुनः कृष्णः कृतमेवान्ववर्तयत् ॥  
 कृतादपि विशेषोऽयं यत्पुण्यस्याधिकं फलम् ।  
 अल्पमेव च पापस्य कालात् कृष्णाज्ञया तथा ॥  
   -म.भा.ता.नि 32/10,11

67. कलेर्दोषनिधे राजन्नस्ति ह्योको महान् गुणः ।  
 कीर्तनादेव कृष्मस्य मुक्तसङ्गः परं व्रजेत् ॥  
   -इति भागवते (12/3/51)  
 कलौ न राजन् जगतो परं गुरुं त्रिलोकनाथानतपादपङ्कजम् ।  
 प्रायेण मर्त्या भगवन्तमच्युतं यक्ष्यन्ति पाखण्डविभिन्नचेतसः ॥  
 यन्नमधेयं म्रियमाण आतुरः पतन् स्खलन् वा विविशो गृणन् पुमान् ।  
 विमुक्तकर्मार्गल उतमां गतिं प्राप्नोति यक्ष्यन्ति न ते कलौ जनाः ॥  
    -इति बागवते (12/3/43,44)  
 कलिकालकाकितगुणे धरातले सुजनो न नूनमधुनाऽस्ति योग्यधीः ।  
 परतत्त्ववर्णनमयोग्यतावते ननु हव्यदानमवि निन्द्यते शुने ॥  
    -सुमध्वविजये 8/49

68. इति विष्णुस्मृतौ 15/16

69. सिंहत्रस्तैर्मृगैरिव (पा.)

70. मज्जन्तीत्येतदद्भुतम् (पा.)

71. वायुपुराणे माघमाहात्म्ये (49)

72. विषादो नाम मोहनिमित्तिकात् शोकात् यन्मनोदौर्बल्यम् । यस्मिन् सति सर्वव्यापारोपरमः स इति ज्ञेयम् ॥  
    -इति गीताभाष्यप्रमेयदीपिकायाम् ।

73. क्वचिन्न पठ्यते । (पा.)

74. सकृदुच्चारितम् (पा.)

75. गर्भागारं गृहम् (पा.)

76. श्रीभगवानुवाच -इति क्वचित्

77. इति पाद्मो (उत्तरखण्डे 72/17)

78. बुद्ध्वाऽभ्यसेदेतत् (पा.)

79. स्मरणादेव कुष्णस्य (पा.)

80. न पुनर्जायते भुवि (प्र.)

81. नानुभाषसे (पा.)

82. पुष्करेण वा (पा.)

83. इति वामने(37/32)

84. क्वचिन्न पठ्यते

85. बले बतोरुक्रमान्ये न श्वण्वतः कर्णपुटे नरस्य ।  
 जिह्वाऽसती दादुरुकेव सूत न चेत्प्रगायत्युगायगाथाम् ॥  
 भारः परं पट्टकिरीटजुष्टमप्युत्तमाङ्गं न नमेन्मुकुन्दम् ।  
 शावौ करौ नो कुरुतः सपर्यां हरेर्लसत्काञ्चनकङ्कणौ वा ॥  
 बर्हायिते ते नयने नराणां लिङ्गानि विष्णोर्न निरीक्षतो ये ।  
 पादौ नृणां तौ द्रुमजन्मभाजौ क्षेत्राणि नानुव्रजतो हरेर्यौ ॥  
 जीवच्छवो भागवताङ्घ्रिरेणुं न जातु मर्त्योऽमिलषेत यस्तु ।  
 श्रीविष्णुपाद्या मनुजस्तुलसाः श्वसंच्छवो यस्तु न वेद गन्धम् ॥  
 तदश्मसारं हृदयं बतेदं यद्गृह्यमाणैर्हरिनामधेयैः ।  
 न विक्रयेताथ मुखे विकारो नेत्रे जलं गात्ररुहेषु हर्षः ॥  
   -इति श्रीमद्भागवते (2/3/20-24)

86. यत्तदर्पितम् (पा.)

87. केवलम् (पा.)

88. त्वत्पूजाकरौ । (पा.)

89. भयं प्रमत्तस्य वनेष्वपि स्याद् यतः स आस्ते सहषट्सपत्नः ।  
 जितेन्द्रियस्यात्मरतेर्बुधस्य गृहाश्रमः किं नु करोत्यवद्यम् ॥  
    -इति भागवते (5/1/17)  
 दान्तस्य किमरण्येन तथाऽदान्तस्य भारत ।  
 रागद्वेषौ यदि स्यातां तपसा किम्प्रयोजनम् ।  
 तावुभौ यदि न स्यातां तपसा किं प्रयोजनम् ॥  
    -इति गीताभाष्योद्धृतप्रमाणवचनम् ।

90. क्वचित् पठ्यते (पा.)

91. दानवनाशक (पा.)

92. जन्मान्तरसहस्रेषु तपोज्ञानसमाधिभिः ।  
 नराणां क्षीणपापानां कृष्णे (विष्णोः)भक्तिः प्रजायते ॥  
     -विष्णुतीर्थीये

93. मनो मुक्तिपलावाप्त्यै कारणं सप्रयोजनम् (पा.)

94. इति वामने (67/34)

95. भारभूतैः कार्यमेभिः किं तस्य नृपशोर्द्विज । (पा.)

96. आक्षिप्यते किमित्येतत् यतोऽल्पफलता भवेत् ।  
 वस्तुनो यत्र चाल्पत्वं पुंसो वा नेति चोच्यते ॥  
    -इति प्रकाशसंहितायाम्(भागवततात्पर्ये)

97. न पठ्यते क्वचित् ।  
   
98. सुभगौ इति क्वचित् ।

99. षड्वर्गनिग्रहनिरस्तसमस्तदोषा ध्यायन्ति विष्णुमृषयो यदपाङ्गलेशम् ।  
 आश्रित्य यानपि समेत्य न याति दुःखं श्रीर्यत्कृटाक्षबलवत्यजितं नमामि ॥  
    -इति द्वादशस्तोत्रे ।

100. महाभोगेन (पा.)

101. नाकनारीभिः । (पा.)

102. कस्मान्मुकुलीकुरुध्वे (पा.)

103. फलं प्राप्नोति (पा.)

104. कुर्याद्धरिभक्त्या (पा.) कुर्यात्सकृद्भक्त्या (पा.)

105. विष्णोर्लोरं (पा.)

106. तीर्थकोटिशतानि च (पा.); वामने च\`तीर्थकोटिशतानि च' इत्येव-67/62

107. नान्यो धर्त्ता (पा.)

108. प्रभुम् (पा.); विभुम् इति क्वचित् ।

109. तेषामहं समुद्धर्ता मृत्युसंसारसागरात् ।  
 भवामि न चिरात् पार्थ मय्यावेशितचेतसाम् ॥  
    -इति गीता(12/7)

110. अन्येषां देवतानां च न गृह्णीयाच्च भक्तितः ।  
 अभक्तानां च पक्कान्नं भुक्त्वा च नरकं व्रजेत् ।  
   -इति स्कान्दे -मार्गशीर्षमाहात्म्ये  
 नैवेद्यभोजनं ज्ञेयः सर्वेषां च तदाऽवदत् ।  
 भगवान्व्यासरूपी तु कर्मालेपाय वै सताम् ।  
 भुक्त्वाऽन्यदेवनैवेद्यं द्विजश्चान्द्रायणं चरेत् ।  
 भुक्त्वा केशवनैवेद्यं कोटिकोट्यैन्दवं फलम् ॥  
 ब्रह्मचारिगृहस्थैश्च वानप्रस्थैश्च भिक्षुभिः ।  
 विष्णोर्नैवेद्यं भोक्तव्यं नात्र कार्या विचारणा ॥  
   -इति विष्णुतीर्थीये 

111. तत्फलं (पा.)

112. पुम्भिर्विष्णुनैवेद्यभक्षणात् (पा.)

113. त्रिरात्रयज्ञफलदा याः काश्चिदसमुद्रागाः । इति वायुपुपाणे (माघमाहात्म्ये)

114. जाह्नवी वत्सराख्यस्य यज्ञस्य फलदा स्मृता ॥ वायुपुराणे (माघमाहात्म्ये)

115. विष्णुपादोदकस्यैते (पा.)

116. ......नैमिशानि (पा.)

117. अचेतनाद्यतस्त्वण्डाद् ब्रह्मा समजनि स्फुटम् ।  
 अतो ब्रह्माण्डमित्याहुर्विराड् ब्रह्मा प्रकाशनात् ॥  
    -इति भागवततात्पर्ये (3/23/54)  
   
118. न ह्यम्मयानि तीर्थानि न देवा मृच्छिलामयाः ।  
 ते पुनन्त्युरुकालेन दर्शनादेव साधवः ॥  
    -इति भागवते (10/83/11)

119. धारयेत् (पा.)

120. धूपशेषश्च (पा.)

121. भक्तिः षोडशधा प्रोक्ता भवबन्धविमुक्तये ।  
    -इति पाद्मे उत्तरखण्डे(252/24-28)

122. \`ब्रह्मादिस्थावरान्तेषु न विशेषो हरेः क्वचित् ।  
 व्यक्तिमात्रविशेषेण तारतम्यं वदन्ति च' इति ॥ -भा.ता.7/15/39

123. चक्राङ्कसङ्ख्याविषये विशेष उक्तः पञ्चरात्रे ।  
 \`चक्राङ्कमिथुनं पूज्यं सालिग्रामं प्रति प्रति' इति ॥

124. अग्रौ क्रियावतां विष्णुर्योगिनां हृदये हरिः ।  
 प्रतिमास्वप्रबुद्धानां सर्वत्र विदितात्मनाम् ॥  
    -इति सूत्रभाष्ये ।

125. दैवमुपासते । (पा.)

126. तदा जगद्गासि विषं समुत्थितं त्वदाज्ञया वायुरधात् करे निजे ।  
 कलेः स्वरूपं तदतीव दुःसहं वराद्विधातुः सकलैश्च दुस्पृशम् ।  
  -इति हालाहलस्वरूपमुक्तं महाभारततात्पर्यनिर्णये (10/13,14)

127. सुरापानस्य नरकहेतुत्वमुक्तं श्रीमद्भागवते ।-  
 यस्तु ह वै व्प्रो राजन्यो वैश्यो वा सोमपीथस्तत्कलत्रं वा सुरां व्रतस्थोऽपि वा पिबति प्रमादतस्तेषां निरयं नीतानामुरसि पदाऽऽक्रम्यास्ये वह्निना द्रवमाणं कार्ष्णायसं निक्षिपन्ति - (5/23/29)

128. योऽन्यम् (पा.) 

129. \`श्रेयान् स्वधर्मो विगिणः परधर्मात् स्वनुष्ठितात्'।  
 स्वधर्मे निधनं श्रेयो परधर्मो भयावहः ॥  
   -इति गीतासु (3/35)  
 गङ्गायां तृषितो दूरे मृगतृष्णां हि गच्छति ।  
 यथैवं हृदिसंस्थं तं हरिं ध्यानादिकर्मभिः ॥  
 अपहायास्य कर्माणि कृत्वा संसारतापितः ।  
 अन्ततस्तम् एवासौ याति विष्णोरनादरात् ॥  
   -इति विष्णुतीर्थीये

130. चरेद् यथा । (पा.)

131. चाऽन्यं (पा.)

132. क्वचिदयं श्लोको न पठ्यते ।

133. रासभीं (पा.)

134. योऽन्यं (पा.)

135. रतिः परात्मनि हरौ अन्यत्रारतिरैव च ।  
 पुमर्थसाधनं ज्ञेयं नातोऽन्यन्मुखमिष्यते ॥  
   -इति भागवततात्पर्ये (4/22/20)

136. \`सुखवद्दूरतो दृश्यं तत्काले दुःखमेव यत् ।

137. जन्तुर्विषयान् विषसन्निभान् । (पा.)  
 मृगतृष्णेत्यतः प्राहुर्भोगं वैषयिकं बुधाः' इति शब्दनिर्णये ॥  
    -भा.ता.4/29/20

138. तदलं बहुलोकविचिन्तनया प्रवणं कुरुमानसमीशपदे ॥  
    -इति द्वादशस्तोत्रे

139. तावच्चेत्स्मरते (पा.)

140. विप्रैस्तिथिं (पा.)

141. इति नारदीये उत्तरभागे (2/36)

142. (1.व्याख्यातं चैतत् त्रिविक्रमपण्डिताचार्यवचनत्वेन श्रीवादिराजतीर्थश्रीचरणैः एकादशीनिर्णये। दृश्यते चैतद्वाक्यं श्रीमदाचार्यकृतत्वेनाभिमततिथि निर्णयाख्याग्रन्थेऽपि ।)एकातिद्वादशीवृद्धौ नो चेद्वृद्धौ तु षोडश। द्व्येकलिप्ती समे ह्नासे चतुष्कादुत्तरं विदम् । अतिवृद्धाष्टयुगं वृद्धावष्ट समे चतुः। द्व्येकलिप्ती समे ह्वासे चतुष्तादुत्तरं त्विदम् ।  
  -इति श्रीमदानन्दतीर्थभगवत्पादकृततिथिनिर्णये  
 "द्वौ तिथ्यन्तावेकरात्रे यस्मिन्स स्याद्दिनक्षयः । एकस्मिन्वासरे स्याच्चेत्तिथीनां त्रितयं यदा । तदा दिनक्षयः प्रोक्तस्तत्र साहस्रिकं फलम्' तरङ्गमालायामुद्धृतपाद्मवचनम् ।

143. इति नारदीये उत्तरभागे (2/25)

144. विवर्जयेत् (पा.)

145. इति नारदीये उत्तरभागे (2/37)

146. इति नारदीये उत्तरभागे (2/38)

147. इति नारदीये उत्तरभागे (2/39)

148. इति नारदीये उत्तरभागे (245)

149. यत्तु जन्मसहस्रेण सदा पुण्यार्जितं फलम् ।  
 अरुणोदयविद्धाया उपवासाद्व्यपोहति ।  
 निवारितस्तु विद्वद्भिः जन्मकोटियुतं उलम् ।  
   -इति विष्णुतीर्थीयोदाहृतस्कान्दवचनम्

150. शुद्धा (पा.); पुण्या (पा.)

151. अरुणोदयकाले तु (पा.)

152. दशमीमिश्रितां त्यक्त्वा विद्दायामरुणोदये ।  
 उपोष्यैकादशीं शुद्धां द्वादशीं वाऽपि वैष्णवः ॥  
   -इति वृद्धहारीतस्मृतिः (5/340)

153. यदि विद्यते (पा.)

154. ज्ञेयमेकाजश्युपवासिनाम् (पा.)

155. तत्रैवोपवसेद्व्रती (पा.)

156. सङ्कीर्णैकादशी (पा.)

157. धर्माथनाशनी (पा.)

158. पुत्रराज्यविवृद्ध्यर्थम् (पा.)

159. द्वादश्यामुपवासनम् (पा.)

160. क्वचिन्न पठ्यते । (पा.)

161. इति नासरदीये उत्तरभागे (2/29)

162. पुण्या (पा.)

163. इति नारदीये उत्तरभागे (2/30)  
 बहुवाक्यविरोधेन सनेदेहो जायते सदा ।  
 द्वादशी तु तदा ग्राह्या त्रयोदश्यां तु पारणम् ॥  
    -इति कालहेमाद्रौ ।  
 सन्दिग्धेषु च वाक्येषु द्वादश्यां समुपोषयेत् ।  
 विवादेषु च सर्वेषु द्वादश्यां समुपोषणम् ॥  
 पारणं च त्रयोदश्यामाज्ञेयं मामकी मुने ॥  
    -इति मार्कण्डेये ।

164. ज्ञेयाऽमृता (पा.)

165. प्रधानतः (पा.)

166. विद्धोपास्यापराणि तु (पा.)

167. मोहिनीप्रसङ्गः नारदीयपुराणे व्यक्तः । (उत्तरार्धे. अ 37)

168. पाशुपतादीनां पाषण्डत्वं भागवते व्यक्तम् । (4/12/28)  
 भवव्रतधरा ये च ये च तान् समनुव्रताः ।  
 पाखण्डिनस्ते भवन्तु सच्छास्त्रपरिपन्थितः ॥ इति ।

169. स्वरूपाप्राप्तये तथा (पा.)

170. एवं विद्धां परित्यज्य द्वादश्यामुपवासने ।  
 कोटिजन्मार्जितं पापमेकयैव विनश्यति ।  
 ततः कोटिगुणं वाऽपि निषिद्धस्य च वर्जने ॥  
   -इति विष्णुतीर्थीयोदाहृतस्कान्दपुराणवचनम् ।

171. द्वादश्यामुपवासनात् (पा.); द्वादश्यामुपवासने इति क्वचित् (पा.)

172. चापि (पा.)

173. निषिद्धस्य च वर्जने (पा.)

174. च (पा.)

175. एकादश्यां ह्यविद्धायां (प्र.)

176. तथा।ञन्ये च (पा.)

177. सूतवैदेहिकादयः (पा.)

178. पक्षयोः शुक्लकृष्णयोः । इति क्वचित्

179. गृहस्थो ब्रह्मचारी वा आहिताग्निर्यतिस्तथा ।  
 एकादश्यां न भुञ्जीत पक्षयोरुभयोरपि ॥  
   -इति आग्नेये  
 वर्णानामाश्रमाणां च स्त्रीणां च वरवर्णिन् ।  
 एकादश्युपवासस्तु कर्तव्यो नात्र संशयः ॥  
   -इति पाद्मोत्तरपुराणे  
 एकादश्युपवासश्च सर्वेषां सर्वदा भवेत् ।  
 यत् किञ्चिच्च न भक्षेत शुभेप्सुः सर्वथा दिने ॥  
 तस्मिंस्तु मृतिपर्यन्तं रोगाभावे पुमान् क्वचित् ॥  
   -विष्णुतीर्थीये (3/173)

180. मोहेनावृतचेतसा (प्र.)

181. यात्यसंशयः (पा.)

182. यदीच्छेद्विष्णुसायुज्यं श्रियं सन्ततिमात्मनः ।  
 एकादश्यां न भिञ्जीत पक्षयोरुभयोरपि ॥  
    -इति कूर्मपुराणे  
 संसारसागरोत्तारमिच्छन् विष्णुपरायणः ।  
 ऐश्वर्यं सन्ततिं स्वर्गं मुक्तिं वा यद्यदिच्छति ॥  
 एकादश्यां न भुञ्जीत पक्षयोरुबयोरपि ॥  
    -इति कात्यायनस्मृतिः  
 यदीच्छेद् विपुलान् भोगान् मुक्तिं चात्यन्तदुर्लभाम् ।  
 एकादश्यामुपवसेद् पक्षयोरुभयोरपि ॥ -इति स्कान्दे


183. भरणयादिनिषेधेऽपि (पा.); भरण्यादिनिषेधे च (पा.)

184. हि नित्यार्थं (पा.)

185. कामव्यपेक्षया (पा.)

186. "निमिषस्त्रिलवो ज्ञेय आम्नातस्ते त्रयः क्षणः ।  
 क्षणान्पञ्च विदुः काष्ठां लघु ता दश पञ्च च ।  
 लघूनि च समाम्नाता नाडिका दश पञ्च च ।"  
   -इति भागवते 3/11/7,8  
 अरुणोदयतः पूर्वं कलावेधविदूषिता ।  
 कलेति घटिका प्रोक्ता महावृद्धौ महीपते ॥  
   -इति स्कान्दे (तरङ्गमालायाम्)

187. "दशमीवेधरहिता परतो द्वादशी यदि ।  
 अतिरिक्ता तु सा ज्ञेया सर्वपापप्रणशनी" । इति स्मृतिः

188. चेद्यस्तां नोपोषयेद्यदि (पा.)

189. (आधुनिकाः).....दशम्यादिदिनत्रये अधिकसिद्धान्तेन गणनाकर्तव्यत्वसिद्धेऽपि द्वादश्याः आर्यभटेन गणनं नास्ति किन्तु सिद्धान्तेनैवेति मत्वा हरिवासरानन्तरं पूर्वदिने एव पारणं कुर्वते । अस्मद्गुरुशिरोमणयस्तु यथा संप्रदायमाचरन्तीति सर्वमनवद्यम् ।  
    -इति स्मृतिमुक्तावलौ कृष्णाचार्याः ।  
 ब्राह्मेण पैतृकादीनि देवकार्याणि सौरतः ।  
 द्वादश्यादिव्रतं तत्र आर्येणैव तु कारयत् ॥ (निर्णयसारे)

190. \`शुक्ला वा यदि वा कृष्णा द्वादशी श्रवणान्विता ।  
 तत्रोपवासं कुर्वीत एकादश्याः शतं फलम् ' (नारदीये)

 "मध्याह्नव्यापिनी श्रोणा सदोपोष्या विचक्षणैः"  
 द्वादश्यामाद्यापादस्तु सङ्गावात् परतो यदि ।  
 उपवासद्वयं कार्यमन्यथा नरकं व्रजेत् ॥ - इति वाराहे

191. पाद्मे उत्तरखण्डे (262/3); इत्यर्धं क्वचित् न पठ्यते ।

 यदा भवेदतीवाल्पा द्वादशी पारणादिने ।  
 उषः काले द्वयं कुर्यात् प्रातर्माध्यान्हिकं च यत् ॥ - इति स्कान्दपुराणे

 सङ्कटे विषमे प्राप्ते द्वादश्यां पारयेत् कथम् ।  
 आद्भिस्तु पारणं कुर्यात् पुनर्भुक्तं न दोषकृत् ॥ - इति देवलः

192. साधनद्वादश्यां आह्निकविचारः -  
 कलार्धं द्वादशीं दृष्ट्वा निशीथादूर्ध्वमेव तु ।  
 आमध्यान्हाः क्रियाः सर्वाः कर्तव्याः शम्भुशासनम् ॥  
   -इति श्रीमदानन्दतीर्थभगवत्पादकृततिथिनिर्णये ।  
 त्रयो यामास्त्रियामायास्तत्राद्यौ संत्यजेद् बुधः ।  
 भागे तृतीये स्नात्वा तु नित्यकर्माणि कारयेत् ॥  
 आमध्याह्नानि कर्माणि रात्रावेव विधाय च ।  
 स्वल्पायामपि भद्रायां पारणं रविदर्शने ॥  
 यदा तु सूर्योदयात् पूर्वं घटिकैकाऽवशिष्यते ।  
 स वै सूर्योदयो नाम मुनिभिः परिकीर्तितः ॥  
 तत्पूर्वघटिकैका तु प्रातःकाल इतीरितः ।  
 माध्याह्निकं तदा कुर्याद्धोमं सूर्योदये तथा ॥

 वैश्वदेवं ततः कृत्वा ब्रह्मयज्ञं च तर्पणम् ।  
 आपोशनं विधायैव प्रतीक्षेद्रविदर्शनम् ॥  
 अरुणोदयतः पूर्वं कृतं स्नानं वृथा भवेत् ।  
 यतः पर्युषितं तत् स्यात् साधनद्वादशीं विना ।  
 साधनीयाऽतियत्नेन यतः सा साधनी मता ॥  
    -इति वाराहे  
 दिनत्रयनियमाः :-  
 शारं तैलं दिवास्वापं पुनर्भोजनेमेथुने ।  
 उष्णोदकात्यम्बुपानं दशम्यां वैष्णवस्त्यजेत् ॥  
 असकृज्जलपानं च हिंसां वैरमसत्यताम् ।  
 ताम्बूलं दन्तकाष्ठं च दिवासुप्तिं च सङ्गमम् ॥  
 धूतक्रीडां निशानिद्रां वर्जयेद् हरिवासरे ।  
 शाकं मधु पराननं च पुनर्भोजनमेथुने ॥  
 चणकं च दिवास्वापं ताम्बूलं तिलपिष्टकम् ।  
 कांस्यं तैलं पुनर्भुक्तं वर्जयेद् द्वादशीदेने ॥  
   -इति स्मृतिमुक्तावल्याम् ।  
 दिनत्रये आहत्य चत्वारि भोजनानि त्याज्यानीति तिथिनिर्णये श्रीमदानन्दतीर्थ भगवत्पादविरचिते (27)-  
 उपवासफलप्रेप्सुर्जह्याद् भुक्त(भुक्ति)चतुष्टयम् ।  
 पूर्वापरे तु सायाह्ने सायंप्रातस्तु मध्यमे ॥ इति  
दिनत्रये परान्नभोजनं पुण्यहानिः -  
 परान्नं यो हि भुञ्जीत दशम्यां द्वादशीदिने ।  
 एकादशीव्रतस्यास्य दशम्यां तुर्यभागतः ।  
 द्वादश्यामर्धभागश्च दातारमधिगच्छति । -इति वाराहे  
परपाकः सर्वदा वर्ज्य इति ह्युक्तं तात्पर्यनिर्णये ।  
 परपाको गृहस्थस्य क्षत्रियस्य विशेषतः । न योग्यः । -इति (23/4)  
एकादश्यां दन्तधावननिषेधः :-  
 दशम्यामेकभुग् भूत्वा खादयेत् दन्तधावनम् ।  
तत्र दशम्यामेकभुक्तं कृत्वा रात्रौ दन्तधावनं कुर्यात् ।  
   -इति स्मृतिमृक्तावल्याम् ।  
 अपराह्ने पुनः कुर्याद् विधिना दन्तधावनम् ।  
   -इति पाद्मे क्रियायोगसारखम्डे (22/84)  
 अभावे दन्तकाष्ठानां निषिद्धे च तथाऽहनि ।  
 अपां द्वादशगण्डूषैः पर्णैर्वा दन्तधावनम् ।-इति योगदीपिकायाम् (2/26)  
दशम्यादिदिनत्रयसङ्कल्पमन्त्राः  
 दशमीदिवसे प्राप्ते व्रतस्थोऽहं जनार्दन ।

 त्रिदिनं देवदेवेश निर्विंघ्नं कुरु केशव ॥ -इति दशम्याम्  
 एकादश्यां निराहारः स्थित्वाऽहनि परे ह्यहम् ।  
 भोक्ष्यामि पुण्डरीकाक्ष शरणं मे भवाच्युत ॥ -इति एकादश्याम्  
 (अद्य श्वश्च निराहारो भूत्वाऽहं द्वादशीदिने ।  
 विधास्ये पारणं देव प्रीतो भव ममानिशम् ॥) -इति उपवासद्वये विशेषः  
 अज्ञानतिमिरान्धस्य व्रतेनानेन केशव ।  
 प्रसीद सुमुखो नाथ ज्ञानदृष्टिप्रदो भव ॥ -इति द्वादश्याम्

193. प्रचलितकोशेष्वयं न पठ्यते ।

194. यदा तु द्वादशी स्वल्पा निशीथादूर्ध्वमेव तु ।  
 आमध्याह्नाः क्रियाः सर्वाः कर्तव्या शंभुशासनात्। नारदीये उत्तरभागे 1/10  
  -इति श्रीमदाचार्यकृतत्वेनाभिमततिथिनिर्णये उद्धृतं वचनम् ।

195. आहुरप्भक्षणं विप्रा अशितं नाशितं च यत् ।  
 अभ्यसा केवलेनाथ करिष्ये व्रतपारणम् ॥ (9/4/40)

196. केवलेनाथ (पा.)

197. गोदावरी-गौतमेन समानीता गौतमी तेन कीर्तिता। पाद्मे (उ.खं237/54)

198. समाः (पा.)

199. रुद्रोऽपि सर्वदेवानामात्मनः सर्वदेहिनाम् ।  
 एकादश्युपवासं च कर्तव्यत्वेन शंसति ॥  
   -इति विष्णुतीर्थीये (3/184)

200. नारदीये उत्तरभागे (1/12)

201. वाजपेयशातानि च (पा.)

202. पाद्मे उतरखण्डे (162/10)

203. नारदीये उत्तरभागे (1/15)

204. शिवम् (पा.)

205. व्रजेत् (पा.); नयेत् (पा.)

206. इति वायुपुराणे माघमाहात्म्ये

207. पवित्रं न हि विद्यते (पा.)

208. एकादशीसमं किञ्चित् पापत्राणं न विद्यते ।  
 स्वर्गमोक्षप्रदा ह्येषा राज्यपुत्रप्रदायिनी ॥  
 सुकलत्रप्रदा ह्येषा शरीरारोग्यदायिनी ॥  
   -इति कात्यायनस्मृतिः

209. श्रीवेदव्यास उवाच (पा.)

210. स स्तेनो गुरुतल्पगः (पा.)

211. तु (पा.)

212. मातृहा पितृहा चैव भ्रातृहा गुरुहा तथा ।  
 एकादश्यां तु यो भुङ्क्ते पक्षयोरुभयोरपि ॥ -इति नारदीये  
 न शैवो न सौरो वा नाश्रमी तीर्थसेवकः ।  
 यो भुङ्क्ते वासरे विष्णोः श्वपचादधिको हि सः ॥ -इति स्कान्दे

213. सुरापानमेकादश्यन्नभोजनात् (पा.)

214. निष्कृतिर्मद्यपस्योक्ता धर्मशास्त्रे मनीषिभिः ।  
 एकादश्यन्नकामस्य निष्कृतिः क्वापि नोदिता ।  
 मद्यापानान्मुनिश्रेष्ठ पातैव नरकं व्रजेत् ।  
 एकादश्यन्नकामस्तु पितृभिः सह मज्जतिः -स्मृतिः

215. नारदीये उतरभागे (3/8)

216. यजन्ते (पा.)

217. नारदीये उत्तरभागे (3/10)

218.  \`धर्मभूषणः'  
 प्रातर्हरिदिने लोकास्तिष्ठध्वं चैकभोजनाः ।  
 अक्षारलवणाः सर्वे हविष्यान्ननिषेविणः ॥  
 अवनीतल्पशयनाः प्रियासङ्गमवर्जिताः ।  
 स्मरध्वं देवदेवेशं पुराणपुरुषोत्तमम् ॥  
 सकृद्भोजनसंयुक्ता ह्युपवासे भविष्यथ ।  
 अकृतश्राद्धनिचया जलपिण्डोदकक्रियाः ॥ इत्यादि अधिकं क्वचित् ॥  
   इति नारदीयपुराणे इति निर्णयसिन्धौ ॥

219. यानि कानि च पापानि ब्रह्महत्यादिकानि च ।(पा.)

220. \`यानि कानि च पापानि' इति बृहन्नारदीये च (21/8)  
 पापानि कानिचिद्यानि ब्रह्महत्यसमानि च ।  
 अन्नमाश्रित्य तिष्ठन्ति सम्प्राप्ते हरिवासरे ।  
 तानि पापान्युपाश्रान्ति भुञ्जानो हरिवासरे ॥  
    -इति नारदीये  
 हरिवासरतः पूर्वं दशम्यां भोजनं स्मृतम् ।  
 तस्मिन्नतीते कर्तव्यं द्वादश्यां पारणं बुधैः ॥  
    -इति वाराहे  
 (उद्धृतं चैतत् दिनत्रयमीमांसायाम् "छलारी शेषाचार्यकृत" निर्णयरत्ने च)  
 दशम्यामेकभुक्तस्तु नारीसङ्गमवर्जितः ।  
 अवनीतल्पशायी च परेऽहनि वसेच्छुचिः ॥  
    -इति पाद्मे (162/24)  
 समुद्रमथनं एकादश्यां जातमिति पाद्मे (उ.खं.26o/7,8)  
 एकादश्यां तु शुद्धायां मध्यमाने महाम्बुधौ ।  
 उपोष्य ऋषयस्यर्वे जेपुः श्रीमन्त्रमुत्तमम् ।  
 काङ्क्षमाणाः श्रियो जन्म लक्ष्मीनारायणं हरिम् ॥  
    पाद्मे उ.खं. (230/7,8)

221. अष्टवर्षाधिको मर्त्यो ह्यशीतिन्यूनवत्सरः ।  
 एकादश्यामुपवसेत्पक्षयोरुभयोरपि ॥-इति कात्यायनस्मृतिः ।

222. यस्याशीतिर्नपूर्यते, अशीतिर्न हि पूर्यते (पा.)

223. पद्मनाभः केशवादिषु एकादशः- अतो हरिदिनं पद्मनाभदिनम् ।

224. धर्मविभूषणः  
 प्रातर्हरिदिने लोकास्तिष्ठध्वं चैकभोजनाः ।  
 अक्षारलवणाः सर्वे हविष्यान्ननिषेविणः ॥  
 अवनीतल्पशयनाः प्रियासङ्गाविनर्जिताः ।  
 स्मरध्वं देवदेवेशं पुराणपुरुषोत्तमम् ॥  
 सकृद्भोजनसंयुक्ता ह्युपवासे भविष्यथ ।

 अकृतश्रद्धनिचया जलपिण्डोदकक्रियाः ॥ -इति श्लोकत्रयमधिकं क्वचित् ॥

225. उपोष्य द्वादशी पुण्यां सर्वपापक्षयप्रदाम् । (पा.)

226. नरकान् (पा.)

227. न यातनाम् (पा.)

228. रटन्तीह ( पा.)

229. पाद्मे (उमां प्रति महेश्वरवचनम्) उत्तरखण्डे  
 महादोषमयं चान्नमेकादश्यां भवेद्यतः ।  
 न दातव्यं न भोक्तव्यं न घ्रातव्यं विशेषतः ।  
   -स्म-दिमुक्तावल्याम्  
 सर्वथा नान्नमश्नीयाम्नियमाणोऽपि वैष्णवः ।  
 महापद्यपि योऽश्नीयादन्नमेकादशीदेने ॥  
 तस्यापराधं न सहे लक्ष्म्यादिप्रार्थितोऽपि सन् ॥  
   -इति वराहपुराणे (चातुर्मास्यकल्पे)  
अन्नलक्षणं तूक्तं तत्रैव-  
 तण्डुलोऽग्न्यम्बुसंयोगाल्लवणं पिष्टयोगतः ।  
 फलं त्रितयसंयोगादन्नं भवति तत्क्षणात् ॥  
 माषं च लवणं मांसं योऽश्नीयात् तिलमात्रतः ।  
 एकादश्यां ततः सर्वं व्रतं निष्फलतां व्रजेत् ॥  
   -इति वराहपुराणे  
एकादशी सकृदपि न त्याज्या ।  
 एकदाऽपि च यो हन्याद् व्रतमेन्नराधमः ।  
 स कल्पमात्रं नरके रौरवे पतति ध्रुवम् ॥  
   -इति वाराहे ।  
अज्ञानादिना व्रतलोपे प्रायाश्चितम् -  
 अज्ञानाद्वा प्रमादाद्वा योऽन्नमति हरेर्दिने ।  
 नमस्कारस्य लक्षं तत्प्रायश्चित्तं प्रकीर्तितम् ॥  
 दश गावोऽथवा देया प्राजापत्यानि वा दश ॥  
   -इति वाराहे ।  
एकादश्यां जागरणं कार्यम् :-  
 अश्वमेधसहस्रस्य वाजपेयशतस्य च ।  
 पुण्यं कोटिगुणं गौरि विष्णोर्जागरणे कृते ॥  
 सत्यं शौचं तपोऽधीतं दत्तमिष्ठं श्रुतं तथा ।  
 तस्य सर्वमिदं व्यर्थं विना जागरणं हरेः ।  
   -इति स्कान्दे  
एकादश्यामन्ननैवद्यस्यापि निषेधः-  
 हरिश्च देवताः सर्वाः पितरश्च महर्षयः ।  
 नाश्नन्ति गर्हितान्नं तु सम्प्राप्ते हरिवासरे ॥  
   -इति विष्णुरहस्ये  
एकादश्यां श्राद्धहोमादि निषेधः-  
 न श्राद्धं तत्र कुर्वीत न होमं न च तर्पणम् ।  
 यदि मोहात्प्रकुर्वीत व्रतहानिर्भवेद् ध्रुवम् ॥  
अत्र विशेषः  
 \`सुदर्शनहोमस्तु शयनबोधेनैकादशीदिने कर्तव्यः :- इत्यभिधानात् तस्य च विष्णुमात्रविषयत्वात् घृतेनैव कार्यत्वाच्च तत्करणे न दोषः ।  
   -इति स्मृतिमुक्तावल्याम् ।  
एकादशी-द्वादशी-त्रयोदशीतिदिनत्रयाणां श्राद्धं द्वादश्यामेव कार्यम्। तथोक्तं नृसिंहपुराणे  
 साधनद्वादशी यत्र कलामात्राधिका स्मृता ।  
 तदा दिनत्रयश्राद्धं द्वादश्यामेव कारयेत् ॥  
   -इति आह्निककौस्तुभे श्रीनिवासतीर्थविरचिते  
 औपासनं तथा श्राद्धं ब्रह्मयज्ञादिपञ्चकम् ।  
 न तत्र विदिलोपः स्याज्जयन्त्यां हरिवासरे ॥  
   -इति दत्तात्रेयसंहितायाम् ।  
एकादश्यां श्राद्धनिषेधः :-  
 यथाऽऽशौचगतं श्राद्धमाशौचान्ते विधीयते ।  
 तथैवैकादशीश्राद्धं द्वादश्यामेव कारयेत् ॥  
   -इति पञ्चसंस्कारसङ्ग्रहे ।  
श्रुतिषु एकादशीविधिः  
 देवा वै प्राजापतिमव्रुवन् केन वै मनुष्यास्तरन्तीति । स होवाच ज्ञानिकर्मणोस्तरन्तीति। ज्ञानमुपदिष्टं कर्म व्याख्यास्यामो नित्यं नैमित्तिकम्। तद्भेदाः सन्ध्याहोमव्रतादयो व्रतेऽप्यह्नि परब्रह्मणः उपवसेत् स हि श्रेष्ठं परं पारं तारयतीति। ते होचुः कथं भगव इति स होवाच । तस्मिन् ब्रह्मदिवसे नाग्निं जुहुयान्न श्राद्धं कुर्यात् न किमपि नित्यनैमित्तिकादि। देवर्षिपितॄन्न तर्पयेत् स्वाध्यायं विना पञ्चमहायज्ञान् । तस्माद्यदिह वा व तर्पयेत् स पितृहा स देवहा सोऽग्निहा स सर्वहा भवतीति स ब्रह्मणः सायुज्यतां सलोकतां न गच्छति एवं वेद इत्युपनिषत्(1.उदाहृतैषा श्रुतिः नारायणपण्डिताचार्यैः दिनत्रयमीमांसायां छलारीशेषाचार्यैः निर्णयरत्ने च ।)  
    -बाभ्रवयश्रुतिः (शतपथब्राह्मणम्)  
अथेदानीं ज्ञानोपसर्गा राजन् मोहजालस्यैते योनयः अथ ये चान्ये व्रतविलोपिनो विकर्मस्थाः हरिदिने ह वै नित्यनैमित्तिकश्राद्धहोमतर्पणादिकारणः(2.उदाहृतैषा छलारी नरसिंहाचार्यैः \`स्मृत्यर्थसागरे', छलारी शेषाचार्यैः निर्णयरत्ने च ।) ॥  
    -इति मैत्रावरुणोपनिषदि  
 एकादश्यां न भुञ्जीत पक्षयोरुभयोरपि ।  
 न श्राद्धहोमौ कुर्वीत देवादीन्न तु तर्पयेत्(3.छलारीशेषाचार्यैः निर्णयरत्ने उद्धृता ।) ॥  
    -इति पैङ्गिश्रुतिः


230. एकादश्युपवासश्च सर्वेषां सर्वदा भवेत् ।  
 यत्किञ्चन न भक्षेत शुभेप्सुः सर्वथा दिने ॥  
 नास्मिंस्तु मृतिपर्यन्तं रोगाभावे पुमान् क्वचित् ॥  
   -इति विष्णुतीर्थीये (सं.प.3/173)  
 परमापदमापन्नोऽहर्षे वा समुपस्थिते ।  
 नैकादशीं त्यजेद्यस्तु यस्य दीक्षाऽस्ति वैष्णवी ॥  
 समात्मा सर्वजीवेषु सदाचारादविच्युतः ।  
 विष्णर्पिताखिलाचारः स हि वैष्णव उच्यते ॥  
   -इति स्कान्दे ।  
 एकादश्याः प्रान्तभागो द्वादश्याः पूर्व एव च ।  
 हरिवासरनामासौ सर्वकालोत्तमः स्मृतः  
 ब्रह्महत्या सुरापानं स्तेयं गुर्वङ्गनागमः ।  
 तस्मिंस्तु भुञ्जतः पापोन्येकस्तानि भवत्युत ॥  
 यानि कानि च पापानि ब्रह्महत्यादिकानि च ।  
 अन्नमाश्रित्य तिष्ठन्ति सम्प्राप्ते हरिवासरे ॥  
   -इति विष्णुतीर्थीये

231. दानतीर्थतपोयज्ञपूर्वाः सवेऽपि सर्वदा ।  
 अङ्गानि हरिसेवायां भक्तिस्त्वेका विमुक्तये ।  
   -इति महाभारततात्पर्यनिर्णयोद्धृतभविष्यत्पर्ववचनम्  
 नाहं वेदैर्न तपसा न दानेन न चेज्यया ।  
 शक्य एवंविधो द्रुष्टं दृष्टवानसि यन्मम ।  
 भक्त्या त्वनन्यया शक्य अहमेवंविधोऽर्जुना ॥ -इति गीतासु ॥  
 न वेदैर्न च दानैश्च न यज्ञैर्न व्रतैरपि ।  
 प्राप्तुं च शक्यं गिरिजे विष्णुलोकः सनातनः ॥  
 भक्त्या त्वनन्यया प्राप्तुं शक्यं विष्णुपदं नृणाम् ।  
 तस्मात् संपूजयेन्नित्यं भक्त्या देवं जनार्दनम् ॥  
   -पाद्मे उ.ख.247/152,3)

232. दत्ते (पा.)

233. नारदीयपुराणे उत्तरभागे (3/3)

234. व्रजत्याशु (पा.)

235. तृषार्तस्तु (पा.)

236. नारदीयपुराणे उत्तरभागे (3/5)

237. शाश्वते (पा.)

238. वासनाद्वासुदेवोऽसि वासितं ते जगत्त्रयम् ।  
 सर्वभूतनिवासोऽसि वासुदेव नमोऽस्तु ते ॥ -(स्मृतिः)

239. अनित्यत्वं देहहानिर्दृःखप्राप्तिरपूर्णता ।  
 नाशश्चतुर्विधः प्रोक्तस्तदभावो हरेः सदा ॥  
   -इति गीताभाष्योदाहृतमहावराहवचनम्(2/17)

240. मृत्युसंसारसागरात्(पा.)

241. कलिदुःस्वप्नाशनम् (पा.)

242. कलेर्दोषनिधे राजन्नस्ति ह्येको महान् गुणः ।  
 कीर्तनादेव कृष्णस्य मुक्तसङ्गः परं व्रजेत् ॥ -भागवते (12/3/41)

243. श्रोतव्यमनसूयया (पा.)  
 इदं ते नातपस्काय नाभक्ताय कदाचन ।  
 न चाशुश्रीषवे वाच्यं न च मां योऽभ्यसूयति ॥ -इति गीतासु(18/67)

244. अधीयान इदं सत्यं (पा.)

245. सर्वपापविनिर्मुक्तः (पा.)

246. प्राप्नोति परमं पदम्। (पा.)प्राप्नोति च परं पदम् हि क्वचित् ।

247. गच्छति (पा.)

248. समाश्राव्यं(पा.)

249. सेव्यं (पा.)

250. कथञ्चन (पा.)

251. समाधिनाऽनुस्मर यद्विचेष्टितम् । (भागवते) 1/5/13)  
 स्मरणं ग्रनथकृतिः - इति भागवततात्पर्यवचनम् ।

252. सुखं दुःखं तथा निन्दां बहुमां जयाजयौ ।  
 शोकं दुःखं च हानिं च लाभालाभौ जरामृती ॥  
 पूर्वकर्मानुरूपेण दैवमेव ददाति हि ।  
 यस्मिन् काले यदा देशे वयसा यादृशेन च ॥  
 यादृगेव कृतं कर्म जीवैः संसारवर्तिभिः ।  
 तस्मिन् काले च देशे च वयसा तादृशेन च ॥  
 अवश्यं वै जनैरेव तादृगेवानुभूयते ॥  
    -इति वायुपुराणे माघमाहात्म्ये

253. \`निषिद्धं मनसा कल्प्य भितो विहितमाचरेत् ।  
 अज्ञो ज्ञस्य तु सङ्कल्पः स्वभावाद्विहितानुगः ।  
 शरीरधर्मिणः क्वापि निषिद्धेऽपि मनो व्रजेत् ।  
 तथापि तस्य नानर्थो मोक्षे चैवान्यथा व्रजेत्' धर्मतत्त्वे ।  
    -भा.ता.11/18/38

254. \`नियमाद्भुज्यते पुम्भिर्धर्माधर्मफलं मृतौ ।  
 कैश्चिदत्रापि भुज्येत तस्मान्नाधर्ममाचरेत्' इति भारते ॥  
    -भा.ता.7/1/20

255. श्रीवेदव्यासः (पा.)

256. ब्रह्मज्ञानं विना मुक्तिर्न कथञ्चिदपीष्यते ।  
 प्रयागादेस्तु या मुक्तिर्ज्ञानोपायत्वमेव हि ॥ -इति गीताभाष्ये (3/20)   
 यानि तीर्थादिवाक्यनि कर्मादिविषयाणि च ।  
 स्तावकान्येव तानि स्युरज्ञानां मोहकानि वा ॥  
 भवेन्मोक्षस्तु मद्दृष्टेर्नान्यतस्तु कथञ्चन ॥ इति नारदीये  
    -इति च तत्रैव ।

257. अच्युतानन्तगोविन्दनामोटच्चारणभीषिताः (पा.);.....भेषजात् (पा.)

258. अच्युतानन्तगोविन्द इति नामत्रयं हरेः ।  
 यो जपेत् प्रयतो भक्त्या प्रणवाद्यं नमोऽन्तकम् ॥  
 तस्य मृत्युभयं नास्ति विषरोगाग्निजं महत् ।  
 नामत्रयं महामन्त्रं जपेद्यः प्रयतात्मवान् ॥  
 कालमृत्युभयं चापि तस्य नास्ति किमन्यतः ।  
 इति नामत्रयेणैव पीतं देवि मया विषम् ॥  
    -पाद्मे उ.खं.(26/18-20)

259. पाद्मे उत्तरखण्डे 1/164

260. \`किं ज्ञातेन' इति वक्ष्यमाणस्याधिकफलत्वज्ञापकमेव । अन्यथोक्तेरेव वैयर्थ्यात् ।  
 \`अन्याधिक्यज्ञापनार्थं शुभं चाक्षिप्यते क्वचित् ।  
 न तावताऽस्य निन्द्यत्वं ज्ञेयैवान्यवरिष्ठता ।  
 उभयं मिलितं चैव ततोऽप्यधिकशोभनम्' इति च ॥-गीताभाष्ये 10/42

 \`रागद्वेषौ यदि स्यातां तपसा किं प्रयोजनम् ।  
 तावुभौ यदि न स्यातां तपसा किं प्रयोजनम्' ॥ -गीताभाष्ये 10/42

 इत्यादौ प्राधान्यं च सिद्धमेकत्र दर्शनात् सर्वत्र भगवद्दर्शनस्य  
 \`यो मां पश्यति सर्वत्र' इत्यादौ ॥ -गीताभाष्ये 10/42

 \`आक्षिप्यते किमित्येतद्यतोऽल्पफलता भवेत् ।  
 वस्तुनो यस्य चाल्पत्वं पुंसो वा नेति चोच्यते' इति प्रकाशसंहितायाम् ॥  
     -भा.ता. 2/7/43

261. विष्णुस्मृतौ श्लो. 99

262. नित्योत्सवो नित्यता च नित्यश्रीर्नित्यशो जयः । (पा.)

263. लाभस्तेषां यशस्तेषां कुतस्तेषां पराभवः ।  
 येषामिन्दीवरश्यामो हृदयस्थौ जनार्दनः ॥ -इति पाद्मे उ.खं. 8/165

264. आचतुर्दशकाद्वर्षान्न भविष्यति पातकम् ।  
 परतः कुर्वतामेवं दोष एव भविष्यति ॥  
  -इति भारते यमं प्रति -अणीमाण्डव्यवचनम्(आदि. 107/17)  
 \`वर्षाच्चतुर्दशादूर्ध्वं ये न विद्युः शुभाशुभम् ।  
 तेषामज्ञानजो दोषः सुमहान्कर्मजादपि ।  
 तिरश्चामिन्द्रियासक्तेर्न दोषोऽज्ञानजो भवेत् ।  
 गुणोऽपि नैव कश्चित्स्याद्यतो ज्ञानबहिष्कृताः' इति च ॥  
    -भा.ता. 11/21/16

 मुनिः सुकर्मशीलोऽपि जीवन्नेकदिनेन वै ।  
 दशावराणां देहानां कारणं प्रतिपद्यते ॥ -इति वायुपुराणे  
 वर्षाच्चतुर्दशादूर्ध्वं ये न विद्युः शुबाशुभम् ।  
 तेषांमज्ञानजो दोषः सुमहान् कर्मजादपि ।  
 तरश्चामिन्द्रियासक्तेर्न दोषोऽज्ञानजो भवेत् ।  
 गुणोऽपि नैव कश्चित्स्याद्यतो ज्ञानबहिष्कृता ॥  
 -अतो मूर्खाणामदोष इति न ॥ -भा.ता. 1902  
 आ चतुर्दशकाद् वर्षान्न बविष्यति पातकम् ।  
 परतः कुर्वतामेवं दोष एव भविष्यति ॥ -इति भारते आदि 107/17

265. मानुषमार्जयेत् (पा.)

266. अतोऽवित्वा (पा.)

267. ब्रह्माण्डपुराणवचनत्वेन पठितं गीताभाष्ये (3/4)

268. \`अतेकनमयोग्यं च तथैवातात्त्विकं क्वचित् ।  
 नोपासीत परोऽनर्थः स्यात्तथोपासनाकृतः । -छानदोग्योपनिषद्भाष्ये  
 \`अचेतनासत्यायोग्यान्यान्यनुपास्यान्यफलकत्वविपर्ययाभ्याम्'  
   -इति सङ्कर्षणसूत्रम् । -छान्दोग्योपनिषद्भाष्ये

269. यद्यदुत्तरम् (पा.);

270. मानव(मनुस्तृति (2/136) वचनमिति गीताभाष्ये (6/9)  
 विद्या कर्म वयो बन्धुर्वित्तं भवति यस्य वै ।  
 मान्यस्थानानि पञ्चाहुः पूर्वं पूर्वं गुरूणि च । इति औशनसस्मृतिः 1/49  
 विद्या कर्म वयो बन्धुर्वित्तं भवति पञ्चमम् ।  
 मान्यस्थानानि पञ्चाहुः पूर्वं पूर्वं गुरुत्तरात्॥इति कूर्मपुराणे2/6/12

271. नतु साधुपापादीनां पूजादिसाम्यम् । तत्र दोषस्मृतेः- गीताभाष्ये 6/9  
 सुहृदादिषु शास्त्रोक्तपूजादिकृतिरन्यूनाधिका या साऽपि समा । तदप्याह\`यथा सुहृत्सु कर्तव्यं पितृशत्रुसुतेषु च ।  
 तथा करोति पूजादिं समबुद्धिः स उच्यते' इति गारुडे। -गीताभाष्ये 6/9

272. ब्रह्मवैवर्तवचनत्वेन पठितं गीताभाष्ये (6/9)

273. पितृमातृसुतेषु च (पा.)

274. पूजां वै (पा.)

275. गारुडवतनमिति गीताभाष्ये (6/9)  
 यस्य यत्र यथा वृत्तिर्विहिता वर्तनं तथा ।  
 ज्ञानं वाऽपि समत्वं तद्विषमत्वमतोऽन्यथा' इति महाविष्णुपुराणे९।  
    -गीतातात्पर्ये 6/9

276. परान्नारायणदृते (पा.)

277. तिर्यक्पुण्ड्राद्गतिस्तिर्यगूर्ध्वपुण्ड्रजथोर्ध्वगा ।  
 मुद्रा हि ध्रियते नित्यं ब्रह्मनाड्यनुसारिणी ॥  
 इति श्लोराश्च बहुशो ज्ञायन्ते व्यासनिर्मताः ॥ इति विष्णुतीर्थीये (3/53)

278. त्वयोपभिक्तस्रग्गन्धवासोलङ्कारचर्चिता ।  
 उच्छिष्टभोजिनो दासास्तव मायां जयेमहि ॥ (11/6/46)  
   -भागवपते श्रीकृष्णं प्रति उद्धववचनम् ।

279. तस्य दृश्यते (पा.)

280. स्कन्दे मार्गशीर्षमाहात्म्ये (पाद्मे च उत्तरखण्डे 6/84)

281. गोपीचन्दनधारणविधिः सर्ववर्णाश्रमसाधारणः ।  
 "तस्मात् सर्वैश्च कार्याणि नरैस्तानि बुभूषुभिः ।  
 न विशेषोऽत्र वर्णानामाश्रमाणां तथैव च ।  
 अयं भागवतो धर्मः सङ्कलृप्तो हरिणा स्वयम्"  
    -इति विष्णुतीर्थीयवचनात् (3/47)


282. स्वाध्यायलक्षणं तूक्तं महाभारते आश्वमेधिकेः-  
 दर्भेषु दर्भपाणिः सन् स्वाध्यायं तु समारभेत् ।  
 वेदमादौ समारभ्य ततोपर्युपरिक्रमात् ।  
 यदधीतेऽन्वहं शक्त्या तत् स्वाध्यायं प्रचक्षते ॥ इति ।

283. मृदा गोपिकया चोर्ध्वपुण्ड्रं कुर्यात्समाहितः ।  
 के ललाटे च नाभौ च हृदये कण्ठ एव च ।  
 दक्षपार्श्वे भुजे कण्ठे सव्यापर्श्वे भुजे गले ।  
 पृष्ठमूले च कण्ठे च स्तनपार्श्वे तथैव च ॥  
 स्थानानि चैवमुक्तानि वच्मि सामान्यतः क्रमात् ॥ -विष्णुतीर्थीये 3/35  
 आचम्य पुनराचम्य गोप्या पुण्ड्राणि धारयेत् ।  
 सलिलैर्वाऽप्यसौ कुर्यात् ललाटोदरहृद्गले ॥  
 दक्षिणे पार्श्वदोर्मूले कण्ठापार्श्वेषु सव्यतः ।  
 पृष्ठमूले च ककुदि मूर्धन्याद्यन्तयोरपि ॥  
 तन्मनुर्द्वादशार्णः स्यादपरे केशवादयः ।  
 सुदर्शनं च शङ्खं च मुद्रयेद् बाहुमूलयोः ॥ योगदीपिकायाम् (2/42-25)

284. कल्पायुषां स्थानजयात् पुनर्भावात्  
 क्षणायुषां भारतभूजयो वरः । (इति भागवते 5/19/23)  
 जन्मान्तरसहस्रेषु मानुषत्वं हि लभ्यते ।  
 तल्लब्ध्वाऽपीह यो धर्मं न करोति स वञ्चितः ॥  
 जन्मान्तरसहस्रेषु मानुषत्वं हि लभ्यते ।  
 तल्लब्ध्वापीह यो धर्मं न करोति स वञ्चितः ॥  
 जन्मान्तरसहस्रेषु तपोज्ञानसमाधिभिः ।  
 यत्र कुत्रापि भद्रेषु ब्राह्मणेषूपजायते ॥ इति विष्णुतीर्थीये (1/32,33)

285. कं ब्रह्मणमीशं रुद्रं वर्तयतीति केशवः ।  
 तथाहि निरुक्तिः कृता हरिवंशेषु रुद्रेण कैलासयात्रायाम् ।  
 \`हिरण्यगर्भः कः प्रोक्त ईशः शङ्कर एव च ।  
 सृष्ट्यादिना वर्तयति तौ यतः केशवो भवान्' इति वचनान्तराच्च । गी.भा.2/54

286. \`जानतामपि कर्तव्यं कर्मात्मसदृशं सदा ।  
 तत्रात्मसदृशाज्ञानाद्रागाद्यैर्वा विमाहिताः ।  
 जानन्तोऽपि ह्यसदृशं कर्म कुर्युर्ऋते विभुम् ।  
 चतुरास्यं स नायोग्यं कर्म कुर्यात्कथञ्चन' इति नारदीये ॥  
    -भा.ता.7/3/11

 ज्ञानात्पूर्वणि कर्माणि शुभानि ज्ञानसिद्धये ।  
 अकाम्यानि निषिद्धानि ज्ञानरोधाय भुक्तये ॥  
    -अनुव्याख्याने 3/4/214

 \`यथावत्कर्म कर्तुस्तु ज्ञानसाहाय्यकारकम् ।  
 अन्यथाकुर्वतः कर्म निरयाय भविष्यति ।  
 तथाऽपि कर्म निन्दन्ति न यतः कर्तुमञ्जसा ।  
 शक्यं ज्ञानउलस्यापि बहुत्वान्मोहनाय च' इति ब्रह्माणेडे ॥  
    -भा.ता.4/25/8

 कर्तृत्वामात्मनो यस्माज्ज्ञाननिष्ठो न मन्यते ।  
 अतः कुर्वन्नपि सदा दोषबुध्द्या न निन्दितम् ।  
 गुणबुध्द्या न विहितं किन्त्वीशप्रेरितोऽस्म्यहम् ।  
 स एव च मयि स्थित्वा निन्द्यानिन्द्ये करोत्यजः ।  
 न मे दोषो न च गुणः कर्तृत्वाभावतः स्फुटम् ।  
 स्वतन्त्रत्वान् चेशस्य येऽज्ञास्तेषु भवेदपि ।  
 इति मत्वा निवर्तेत निन्द्यात्कुर्याद्गुणानपि' इति बोद्धव्ये ॥  
 \`अनित्या मे गुणा न स्युर्दोषा नैव कथञ्चन ।  
 इति मत्वा शुभं कुर्यान्निवर्तेदशुभादपि ।  
 ज्ञानी त्वकर्तृतामानादीशकर्तृत्वनिश्चयात् ।  
 किन्तु पूर्णगुणायैव न तु दोषापनुत्तये ।  
 न चाल्पगुणासिधद्यर्थं बालवत्कृतनिश्चयः' इति वैशारद्ये ॥  
    -भा.ता.11/4/11-12

287. निषिद्धकामयुक्तानामसतां तु विशेषतः ।  
 दुर्ज्ञेयो भगवान् विष्णुर्हृदिसथोऽस्मृतहारवत् ।  
 अकामत्वेन भजतां ददात्यभयमन्तकात् ।  
 पूर्णानन्दादि तेऽश्नन्ति पूणानन्दादिकाः स्वतः ॥  
   -इति भागवततात्पर्योद्धृतपब्रह्मतर्कवचनम् (10/94/49)

288. छान्दोग्योपनिषत् (1/1/1)।

289. \`ज्ञानिनो मोक्षनियमस्तथाऽपि शुभकर्मणा ।  
 आनन्दवृद्धिरन्येन ह्नासो ज्ञानं तु कर्मणः' इति परमश्रुतेः  
    -गीतातात्पर्ये 3/3

290. ईशावस्योपनिषत् (2)

291. श्रेष्ठापराधान्नन्यदोषस्य लेपस्तेजीयसां निर्णयोऽयं हि शास्त्रे ।  
   -म.भा.ता.नि.20/159

292. .....विरोधे च बहूननुवर्तेत वैष्णवान् । इति म.भा.ता.निर्णये (29/23)

293. स्वर्गाद्यर्थं प्रवृतं स्यात् निवृत्तं मुक्तये तु यत् ।  
 स महानियमो नाम कर्म यत्त्वाधिकारिकम् ।  
 महतो नियमाद् विष्णोः प्रीत्या मुक्तौ सुखौन्नतिः । -इति भविष्यत्पुराणे ।  
    -भा.ता.4/4/17

294. ब्रह्मात्येति (पा.)

295. मानवे -इति गीताभाष्ये (3/4)

296. अपि त्रिलोक्या बहिरुल्लसन्ती तमो हरन्ती मुहुरान्तरं च ।  
 दिश्यादृशं नो विशदां जयन्ती मध्वस्य कीर्तिदिननाथदीप्तिम् ॥-सु.वि.(1/3)

297. शुद्धिदा इति क्वचित् ।

298. महाभारततात्पर्यनिर्णयेऽपि पठ्यते (32/178)

299. (1.ग्रामश्रेष्ठं \`कोक्कड' इत्यपभ्रष्टसंज्ञकम् । (विश्व.))क्षेत्राग्यं त्रिभुवनवैद्यनाथनातं प्रस्थायं प्रचुरतारान्तरः प्रभावि ।  
 श्रीकृष्णामृतपरमार्णवाभिधानं चक्रे सद्वचनततिं(2.स्वभक्तस्य अपभ्रष्टभाषया \`इडेप्पाडित्ताय' इति । (विश्व.))स्वभक्तभूत्यै ॥
-सुमध्वविजये

300. कृष्णामृतमहार्णववचनत्वेन कोशान्तरेषु पट्यमानाः श्लोकाः--

 सकृदभ्यर्चितो येन देवदेवो जनार्दनः ।  
 यत् कृतं तत् कृतं तेन सम्प्राप्तं परमं पदम् ॥  
 विष्णोनैवेद्यशेषेण यो भुनिक्ति दिने दिने ।  
 सिक्थे सिक्थे लभेत् पुण्यं चान्द्रायणसताधिकम् ॥  
 नैवेद्यशेषं तुलसीविमिश्रितं विशेषतः पादजलेन सिक्थम् ष।  
 योऽश्नाति नित्यं पुरतो मुरारेः प्राप्नोति यज्ञायुतकोटिपुण्यम् ॥  
 शालग्रामशिला यत्र तत्र सन्निहितो हरिः ।  
 तत्र स्नानं च दानं च वाराणास्याः शताधिकम् ॥  
 अपीशद्दसमीविद्धा सदा तां परिवर्जयेत् ।  
 सुराबिन्दुसमायुक्तां प्रवदन्ति मनीषिणाः ॥  
 अन्नं निवेदयेन्मह्यं प्राप्ते मद्वासरे शुभे ।  
 तस्यापि नरकप्राप्तिः किम्पुनर्भोजने कृते ॥  
 एकादश्यां न भिञ्जीत न सुरां वा पिबेत् क्वचित् ।  
 ब्राह्मणो नैव हन्तव्य इत्येषा वैदिकी स्मृतिः ॥  
 अनर्पयित्वा गोविन्दे यो भुङ्क्ते मानवाधमः ।  
 श्वानविष्टासमं चान्नं नीरं च सुरया समम् ॥  
 कवले कवले तु यः कुर्याद्गोविन्दस्यानुकूर्तनम् ।  
 जीवन्मुक्तोऽन्यथा कुर्वन् केवलोदरपूरणम् ॥  
 सर्पिः कर्पूरसदृशमर्पितं शेषशायिने ।  
 अनर्पितं तु यत्सर्पिः कर्पूरतुलजं यथा ॥  
 ऊर्ध्वपुण्ड्रं महासूक्ष्मं ललाटे यस्य दृश्यते ।  
 स चण्डालोऽपि शुद्धात्मा पूज्य एव न संशयः ॥  
 नाम्नोऽस्ति यावती शक्तिः पापनिर्हरणे हरेः ।  
 तावत् कर्तुं न शक्नोति पतकं पातकी जनः ॥  
 त्वयोपभुक्तस्रग्गन्धवासोऽलङ्कारचर्चिताः ।  
 उच्छिष्ठबोजिनो दासास्तव मायां जयेमहि ॥  
 पुष्पमन्नं फलं तोयं शिवस्थं न स्पृशेत् क्वचित् ।  
 लङ्घयेन्नैव निर्माल्यं कूपे सर्वं विनिक्षिपेत् ॥  
 द्वादशाक्षरमन्त्रेण ह्यभिषिच्य विधानतः ।  
 सालिग्रामजलैः स्नातः सर्वतीर्थेषु सर्वदा ॥  
 यः क्रमादभिषिच्याथ तत्तोयैः स्वशिरो नरः ।  
 अभिषिच्य यदि पिबेद्याति विष्णोः परं पदम् ॥  
 गंगा गोदावरी रेवा नद्यो मुक्तिप्रदाश्च याः ।  
 निवसन्ति सर्वतीर्थाः सालग्रामशिलाजले ॥  
 सालग्रामशिलाचक्रं वज्रकीटविनिर्मितम् ।  
 अधिष्ठानं हि तद्विष्णोः सर्वपापप्रणाशनम् ॥  
 सालग्रामशिलारूपी यत्र तिष्ठति केशवः ।  
 तत्र देवाः सुरा यज्ञा भुवनानि चतुर्दश ॥  
 यथा काष्ठगतो वह्निर्मथ्नस्थाने प्रकाशते ।  
 तथा सर्वगतो विष्णुः सालग्रामे प्रकाशते ॥  
 न तथा रमते लक्ष्म्या न तथा स्वपुरे हरिः ।  
 सालग्रामशिलाचक्रे यथा स रमते सदा ॥  
 शिला द्वादश वे वैश्य सालग्रामसमुद्भवाः ।  
 विधिवत् पूजिता येन तस्य पुण्यं वदामि ते ॥  
 कोटिद्वादशकैर्लिङ्गैः पूजितैः स्वर्णपङ्कजैः ।  
 यत्स्याद्द्वादशकल्पेषु दिनेनैकेन लभ्यते ॥  
 सालग्रामशिलायां तु यः श्राद्धं कुरुते नरः ।  
 पितरस्तस्य तिष्ठन्ति तृप्ताः कल्पशतं दिवि ॥  
 सालग्रामशिलाग्रे यः श्राद्धं दद्याद्विचक्षणः ।  
 पितरस्तस्य तृप्यन्ति मुक्तिं यान्ति न संशयः ॥  
 आशंसन्ते सदा देवाः पितरः सर्व एव हि ।  
 यमिष्ट्वादौ महाविष्णुं पश्चात्तेन पितॄन् सुरान् ॥  
 यस्तर्पयेत्स वै पुत्रः सभार्यः स तु जीवतु ।  
 पाद्मे ।  
 विष्णोर्निवेदितान्नेन यष्टव्यं देवतान्तरम् ।  
 पितृभ्यश्चापि तद्देयं तदानंत्याय कल्पते ॥  
 पुतृशेषं ति यो दद्याद्धरये परमात्मने ।  
 रेतोधाः पितरस्तस्य भवन्ति क्लेशभागिनः ॥  
 गारुडे ।  
 यः श्राद्धकाले हरिभुक्तशेषं ददाति भक्त्या पितृदेवतानाम् ।  
 तनैव पिण्डैः सुतिलैर्विमिश्रेराकल्पकोट्यः पितरः सुतृप्ताः ॥  
 सालग्रामशिलायास्तु मूल्यमुद्धाटयेन्नरः ।  
 विक्रीता चानुमन्ता च यः परीक्ष्यानुमोदयेत् ॥  
 सर्वे ते नरकं यान्ति यावदाभूतसम्प्लवम् ।  
 अतश्च वर्जयेद्विद्वान् चक्रस्य क्रयविक्रियम् ॥  
 किम्बहूक्तेन कर्तव्यमर्चनं पापभीरुणा ।  
 चक्राभ्यां सह चक्रं च सदा पूज्यं मुमुक्षुभिः ॥  
 ये पिबन्ति सदा नित्यं सालग्रमशिलाजलम् ।  
 पञ्चगव्यसहस्रैस्तु प्राशितैः किं प्रयोजनम् ॥  
 रुद्रः ।  
 शङ्खोदकं च नैवेद्यं निर्माल्यं पादर्योजलम् ।  
 आरार्तिर्धूपशोषश्च ब्रह्महत्यापहारकाः ॥  
 शङ्खमध्ये स्थितं तोय भ्रामितं केशवोपरि ।  
 अङ्गलग्नं मनुष्याणां ब्रह्महत्यायुतं दहेत् ॥  
 न ग्राहा न च कूष्माण्डाः पिशाचोरगराक्षसाः ॥  
 दृष्ट्वा शङ्खोदकं मूर्ध्नि विद्रवन्ति दिशो दश ।  
 षड्भिर्मासोपवासैस्तु यत्पलं परिकीर्तितम् ।  
 विष्णोर्निवेदितान्नेन तत्फलं भुञ्जतां कलौ ॥  
 विष्णोर्निमाल्यशेषेण योऽङ्गानि परिमार्जयेत् ।  
 दुरितानि विनश्यन्ति व्याधयो परिमार्जयेत् ।  
 दुरुतानि विनश्यन्ति व्याधयो यान्ति खण्डशः ।  
 अकालमृत्युमथनं सर्वव्याधिविनाशनम् ।  
 सर्वदुरितोपशमनं विष्णुपादोदकं शुभम् ॥  
 कौतुरं श्रुणु मे देवि विष्णोरारार्तिवह्निना ।  
 तापितं नाशमायाति ब्रह्महत्यादिपातकम् ॥  
 विष्णोरङ्गारशेषेण योऽङ्कानि परिमार्जयेत् ।  
 दुरितानि विनश्यनति व्याधयो यान्ति खण्डशः ॥  
 यदल्पद्वादशी दृष्टा निशीथादूर्ध्वमेव तु ।  
 आमध्याह्नाः क्रियाः सर्वाः कर्तव्याः शम्भुशासनात् ॥  
 ऊर्ध्वपुण्ड्रं ललाटे तु दण्डाकारं सुशोभनम् ।  
 मध्ये छिद्रेण संयुक्तं तच्छिद्रं मम मन्दिरम् ॥  
 श्वपाकमिव नेक्षेत लोके विप्रमवैष्णवम् ।  
 वैष्णवो वर्णबाह्योऽपि पुनाति भुवनत्रयम् ॥  
 यमः ।  
 वैष्णवो यद्गृहे भुङ्क्ते येषां वैष्णवसङ्गतिः ।  
 तेऽपि वः परिहर्तव्याः सत्सङ्गहतकिल्बिषाः ॥  
 विष्णुभक्तस्य ये दासाः वैष्णवान्नभुजश्च ये ।  
 तेऽपि तद्वद्दूजा वैश्य गतिं यान्ति निराकुलाः ॥  
 प्रार्थयेद्वैष्णवस्यान्नं प्रयत्नेन विचक्षणः ।  
 सर्वपापविनिर्मुक्तो विष्णुलोके महीयते ॥  
 महापातकसंयुक्तो व्रजेद्वैष्णवमन्दिरम् ।  
 याचयेदन्नममृतं तदभावे जलं पिबेत् ॥  
 सर्वपापविशुद्ध्यर्थं विष्णुभक्तगृहं व्रजेत् ।  
 तं नमस्कृत्य भक्त्या तु याचयेदन्नमुत्तमम् ॥  
 साङ्गं समुद्रं सन्यासं सऋषिछन्ददैवतम् ।  
 सदीक्षाविधिवत्स्नानं सयन्त्रं द्वादशाक्षरम् ॥  
 अष्टाक्षरं च मन्त्रैशं जपन्तस्ते हि वैष्णवाः ।  
 तान् दृष्ट्वा ब्रह्महा शुद्धः स्यादन्यो वैष्णवः स्वयम् ॥  
 कृतघ्नो वाऽछ गोघ्नो वा हैतुकः सर्वपातकः ।  
 गोपीचन्दनसम्पर्कात् पूतो भवति मानवः ॥  
 नावैष्णवाय दातव्यं नोदबिन्दुं न तण्डुलम् ।  
 चक्राङ्किताय दातव्यं हव्यं कव्यं द्विजातये ॥  
 व्यासः ।  
 दक्षिणे तु भुजे विप्रो बिभृयाद्वै सुदर्शनम् ।  
 वामे शङ्खं च बिभृयात्तद्विष्णोरिति वै ॠचा ॥  
 उपवीति बद्धशिखौ ब्राह्मणो भुजमूलयोः ।  
 झारयेदब्जचक्रे तु पवित्रं ते इति श्रुतिः ॥  
 रुद्रः ।  
 पञ्चायुधाति धार्याणि भक्तिश्रद्धोपबृंहितैः ।  
 ललाटे मूर्ध्रि हृद्वाह्वोरेकैकं तु पृथक् पृथक् ॥  
 ललाटे तु गदा धार्या मूर्ध्नि चापं शरं तथा ।  
 ह्त्पद्मं नन्दकं चैव शङ्खचक्रे भुजद्वये ॥

  ॥ श्रीकृष्मार्पणमस्तु ॥

 






\]
