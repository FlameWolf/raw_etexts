+++
title = "श्रीनरसिंहनखस्तोत्रम्"
author = "श्रीमदानन्दतीर्थभगवत्पादाचार्याः"
domain = "दर्शनानि"
sub-domain = "द्वैतम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3179"
source_url = "https://www.ebharatisampat.in/readbook3.php?bookid=ODM1OTU2NDUwMjcxNTAz&pageno=MjI0MjQyNjk5NTk="

+++
[[श्रीनरसिंहनखस्तोत्रम्	Source: [EB](https://www.ebharatisampat.in/readbook3.php?bookid=ODM1OTU2NDUwMjcxNTAz&pageno=MjI0MjQyNjk5NTk=)]]

\[



श्रीगुरुभ्यो नमः  
नरसिंहनखस्तोत्रम् ॥  
पान्त्वस्मान् पुरुहूतवैरिबƒवन्मातङ्गमाद्यद्घटाकुम्भोच्चाद्रिविपाटनाधिकपटुप्रत्येकवज्रायिताः ।  
श्रीमत्कण्ठीरवास्यप्रततसुनखरादारितारातिदूरप्रध्वस्तध्वान्तशान्तप्रविततमनसा भाविता नाकिवृन्दैः ॥1॥  
ƒक्ष्मीकान्त समन्ततो विकƒयन्नैवेशितुस्ते समं पश्याम्युत्तमवस्तु दूरतरतोपास्तं रसो योष्टमः ।  
यद्रोषोत्करदक्षनेत्रकुटिƒप्रान्तोत्थिताग्निस्फुरत्खद्योतोपमविस्फुिƒङ्गभसिता ब्रह्मेशशक्रोत्कराः ॥2॥  
इति श्रीमदानन्दतीर्थभगवत्पादाचार्यविरचितं नरसिंहनखस्तोत्रम् ॥

1. प्रतत दारितारातिदूर प्रध्वस्तध्वान्त शान्त श्रीमत्कण्ढीकवास्य ते नाकिवृन्दैः भाविता सुनखराः अस्मान् पान्तु इति वा अन्वयक्रमः ।

2. भूरिभागौः (पा.)

3. लक्ष्मीकान्त इत्यनेन भगवतः अक्षकपुरुषोत्तमत्वं, .....ब्रह्मोशशक्रोत्कराः .....भसिता ब्रह्मोशशक्रोत्कराः इत्यनेन बगवतः क्षरपुरुषोत्तमत्वं सूचितं वेदितव्यं तथा च भगवान् क्षरक्षरपुरुषोत्तमः, इत्यर्थः, नरसिंहशब्दार्थोपि पुरुषोत्तमः इत्येव ।

4. एषां भूतानां पृथिवी रसः पृथिव्या आपो रसोऽपामोषधयो रस ओषधीनां पुरुषो रसः पुरुषस्य वाग्रसो वाच ऋग्रस ऋचः साम रसः सान्म उद्गीथो रसः स एष रसानां रसतमः परमः परार्ध्योऽष्टमो य उद्गीथः ॥  
    -छान्दोग्योपनिशत्  
 पृथिवी सर्वभूतेभ्यः सदा सर्वगुणैर्वरा ।  
 रसः सारो वरश्चेति शब्दा एकार्थवाचकाः ।  
 पृथिव्या वरुणः श्रेष्ठस्तस्मादोषधिदेवता ।  
 सोमस्तस्मात्तु पुरुषो रुद्रो यत्पौस्यदेवता ।  
 तस्मात्सरस्वाती वाग्धि श्रेष्ठाऽस्या ऋक्स्वरूपिणी ।  
 सैव श्रेष्ठा ततो वायुर्वरिष्ठस्सामनामकः ।  
 समत्वात्सर्वभूतेषु साम साम्नां च देवता ।  
 ततः श्रेष्ठतमो विष्णुः श्रेष्ठश्रेष्ठतमः सदा ।  
 श्रेष्ठाच्छ्रेष्ठतमाच्चापि परमात्परमो विभुः ।  
 परमर्धियुतत्वाच्च परार्ध्य इति कीर्तितः' इति सारनिर्णये ।  
    -छान्दोग्योपनिषद्भाष्ये  
 




\]
