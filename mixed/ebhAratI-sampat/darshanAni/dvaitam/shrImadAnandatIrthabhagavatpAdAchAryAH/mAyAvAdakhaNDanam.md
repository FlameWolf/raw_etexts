+++
title = "मायावादखण्डनम्"
author = "श्रीमदानन्दतीर्थभगवत्पादाचार्याः"
domain = "दर्शनानि"
sub-domain = "द्वैतम्"
language = "संस्कृतम्"
"serial no." = "Ebharati-3537"
source_url = "https://www.ebharatisampat.in/readbook3.php?bookid=NDE2NjQ0OTA3ODM1OTMz&pageno=MjI0MjQyNjk5NTk="

+++
[[मायावादखण्डनम्	Source: [EB](https://www.ebharatisampat.in/readbook3.php?bookid=NDE2NjQ0OTA3ODM1OTMz&pageno=MjI0MjQyNjk5NTk=)]]

\[




  ॥ श्रीः ॥  
 श्रीमदानन्दतीर्थभगवत्पादप्रणीतसर्वमूलग्रन्थाः  
 ----------------------------

  मायावादखम्यनम्  
॥ श्रीमद्धनुमद्भीममध्वान्तर्गतरामकृषअणवेदव्यासात्मकश्रीलक्ष्मीहयग्रीवाय नमः ॥

 (1)नरसंहोऽखिलानमतध्वान्तदिवाकरः ।  
 जयत्यमितसज्ज्ञानसुखशक्तिपयोनिधिः ॥

 विमतमनारम्भिणीयम्, अन्यथाप्रतिपादकत्वात्, यदित्थं तत्तथा, यथा सम्प्रतिपन्नम् ।  
 न हि ब्रह्मात्मैक्यस्य याथार्थ्यं तत्पक्षेः अद्वैतहानेः स्वरूपातिरेके । अनतिरेके स्वप्रकाशत्वादात्मनः सिद्धसाधनता ।  
   
 (2)निर्विशेषत्वादात्मनो नानाधिगतो विशेषः । सिद्धत्वात्स्वरूपस्य विशेषाभावाच्च नाज्ञानं कस्यचिदावरकम्। अनधिगतार्थगन्तृ प्रमाणमिति(3) (4)च तन्मतम् ।

 (5)अज्ञानासम्भवोदव तन्मतमखिलमपाकृतम् ।  
 मिथ्यात्वे चैक्यस्यातत्त्वावेदकत्वमागमस्य स्यात्। सत्यता च भेदस्य ।

 एवमेव प्रयोजनमपि निरस्तम्। स्वरूपत्वान्मोक्षस्य पूर्वमेव सिद्धत्वात्। अज्ञानासम्भवेन चतुर्थप्रकाराभावात्पञ्चमप्रकारताऽपि निरस्ता। (6)विषयप्रयोजनाभावादेवाधिकारी(7) च । तदभावादेव सम्बन्धोऽपि ॥

 \`द्वाविमौ पुरुषौ लोके क्षरश्चाक्षर एव च ।  
 क्षरः सर्वाणि भूतानि कूटस्थोऽक्षर उच्यते ॥  
 उत्तमः पुरुषस्त्वन्यः परमात्मेत्युदाहृतः ।  
 यो लोकत्रयमाविश्य बिभर्त्यव्यय ईश्वरः ॥  
 यस्मात्क्षरमतीतोऽहमक्षरादपि चोत्तमः ।  
 अतोऽस्मि लोके वेदे च प्रथितः पुरुषोत्तमः ॥  
 यो मामेवमसम्मूढो जानाति पुरुषोत्तमः ।  
 स सर्वविद्भजति मां सर्वभावेन भारत ॥  
 इति गुह्यतमं शात्रमिदमुक्तं मयाऽनघ ।  
 एतद्बुद्ध्वा बुद्धिमान्स्यात्कृतकृत्यश्च भारत'(8) ॥  
 \`इन्द्रियेभ्यः परा ह्यर्था अर्थेभ्यश्च परं मनः ।  
 मनसस्तु परा बुद्धिर्बुद्धेरात्मा महान्परः ॥  
 महतः परमव्यक्तमव्यक्तात्पुरुषः परः ।  
 पुरुषान्न परं किञ्चित्सा काष्ठा सा परा गतिः'(9) ॥  
 (10)\`भूम्नः क्रतुवज्ज्यायस्त्वं तथा च दर्शयति'(11)।

 इति विष्णोः पुरुषेत्तमत्वमेव सर्वशास्त्रार्थत्वेन भगवता श्रुत्या चाभिहितम् ॥

 इति सर्वज्ञमुनिना मायावादतमोऽखिलम् ।  
 निरस्तं तत्त्ववादेन सतां संशयनुत्तये ॥  
 (12)नास्ति नारायणसमं न भूतं न भविष्यति ।  
 एतेन सत्यवाक्येन सर्वार्थान्साधयाम्यहम् ॥

 ॥ इति श्रीमदानन्दतीर्थभगवत्पादाचार्यविरचितं (13)मायावादखण्डनम् समाप्तम् ॥

  ॥ इति मायावादखण्चनम् ॥

  ॥ श्रीकृष्णार्पमस्तु ॥

F.N.

1. नृसिंहादिकमन्यच्च दुरितादिनिवृत्तये। ब्रह्मतर्के।  
   -ब्रह्मसूत्रभाष्ये 3/3/61  
 नृसिंहमूर्त्या च तथा यां चान्यां पर्दिशेद्गुरुः। स्वाभाव्ये  
    -भा.ता. 11/5/35

2. निर्विशेषत्वाच्चत्मनो (पा.)

3. एतद्भाट्टानां प्रमाणलक्षणम् । \`व्यवहारे भट्टनयः'  
 इति मायावादिभिरङ्गीकृतत्वात्तन्मतनमित्युक्तम् ॥ - इति टीका

4. इति तन्मतम् (पा.)

5. अतोऽधिकारिविषयफलयोगादिवर्जितम् ।  
 अनन्तदोषदुष्टं च हेयं मायामतं शुभैः ॥ -अनुव्याख्याने 1/1/34

6. विषयप्रयोजनाभावादधिकारी च (पा.)

7. \`अधिकारं फलं चैव प्रतिपाद्यं च वस्तु यत् ।  
 स्मृत्वा प्ररभत्तो ग्रन्थं करोतीशो महत्फलम्' ॥ वामेन।
-भा.ता.1/1/2  
   
 \`धर्मपुष्पस्त्वर्थपत्रः कामपल्लवसंयुतः ।  
 महामोक्षफलो वृक्षो वेदोऽयं समुदीरितः । -भा.ता.1/1/3

8. गीता (15/16-20)

9. कठोपनिषत् ।

10. ब्रह्मसूत्रम् (3/3/59)

11. प्राचीनपाठे कठोपनिषद्वचनं ब्रह्मसूत्रञ्च न पठ्येते । (पा.)

12. भारते (आदि.1/18 P.P.S.Edotion)

13. मायावाददूषणम् (पा.)






\]
