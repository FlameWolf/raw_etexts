+++
TITLE = "संन्यासपद्धतिः"
AUTHOR = "श्रीमदानन्दतीर्थभगवत्पादाचार्याः"
DOMAIN = "दर्शनानि"
SUB-DOMAIN = "द्वैतम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-3187"
url = "https://www.ebharatisampat.in/readbook3.php?bookid=NDE5ODk1NDIwMDQ5NTAz&pageno=MjI0MjQyNjk5NTk="
title = "संन्यासपद्धतिः"

+++
[[संन्यासपद्धतिः	Source: [EB](https://www.ebharatisampat.in/readbook3.php?bookid=NDE5ODk1NDIwMDQ5NTAz&pageno=MjI0MjQyNjk5NTk=)]]

\[



  ॥ श्रीः ॥

 श्रीमदानन्दतीर्थभगवत्पादप्रणीतग्रन्थाः  
 -----------------------

  (1)संन्यासपद्धतिः(2)

॥ श्रीमद्धनुमद्भीममध्वान्तर्गतरामकृष्णवेदव्यासात्मकश्रीलक्ष्मीहयग्रीवाय नमः ॥

 (3)नत्वा नारायणं देवं पूर्णं ब्रह्मक्षरोदितम् ।  
 यतेराचरणं वक्ष्ये पूर्णं शास्त्रानुसारतः ॥ 1 ॥

 (4)अरुणोदयवेलायामुत्थाय हरिमानसः ।  
 शौचादिकं यथान्यायं कृत्वा (5)दन्तांश्च शोधयेत् ॥ 2 ॥

 कटीशौचं मृदा (6)कुर्यात् स्नानार्थं जलसंस्थितः ।  
 स्नानं कुर्याद् यथोक्तेन विधिना नियतो यतिः(7) ॥ 3 ॥

 धृत्वोर्ध्वपुण्डं (8)विधिवत् प्रकल्प्यासनमच्युते ।  
 मनो निवेश्याष्टमन्त्रान् यथाशक्ति जपेच्छुचिः ॥ 4 ॥

 (9)द्वादशसहस्रावृत्ति परं ब्रह्माक्षरं जपेत् ।  
 दण्डोदकं जपस्यान्ते दद्याद् विधिविधानतः ॥ 5 ॥

 देवतां परमां सम्यक् पुजयेच्च विधानतः ।  
 भिक्षाकाले विधानेन चरेद् भिक्षाटनं यतिः ।  
 एकत्र भिक्षाचरणं जघन्यमिति चोच्यते ॥ 6 ॥

 अनेकभिक्षाचरणं मुख्यधर्मो (10)यतेर्यतः ।  
 (11)त्रिसप्तपञ्चषष्ठं वा निर्गच्छेन्न ततोऽधिकम् ॥ 7 ॥

 भिक्षाग्रहणकाले तु गृह्णीयाद् (12)पात्रतो जलम् ।  
 (13)भिक्षान्ने तु जलं प्रोक्ष्य पुनर्ग्राह्मं विदा जलम् ॥ 8 ॥

 निवेदयेत् तदन्नं तु (14)वारिजस्थोदकेन तु ।  
 प्रोक्ष्य देवाय महते मूलमन्त्रेण वाग्यतः ॥ 9 ॥

 तदन्नं भक्षयेत् स्वस्थो ह्यजवद्धरिमानसः ।  
 त्रिवारमुदकस्नानं यतेः शास्त्रेषु चोदितम् ॥ 10 ॥

 अशक्तस्य यतेः शास्त्रे द्विवारं स्नानचोदना ।  
 अत्यन्ताशक्तविषये त्वेकं स्नानं स्मृतं बुधैः ॥ 11 ॥

 (15)वेदान्तशास्त्राभ्यसनं मुख्यधर्मो यतेः स्मृतः ।  
 (16)ध्यायेन्नारायणं देवं सृष्टिस्थित्यन्तकारकम् ।  
 भक्तानां मुक्तिदं नित्यमन्यथाज्ञानिनां तमः ॥ 12 ॥

 पूर्णप्रज्ञेन मुनिना व्यासवाक्यसमुद्धतिः ।  
 न्यासधर्मस्य विषये शुभा सङ्क्षेपतः कृता ॥ 13 ॥

 ॥ इति श्रीमदानन्दतीर्थभगवत्पादकृता (17) सन्यासपद्धतिः समाप्ता ॥


F.N.

1. \`पारिव्राज्यं ब्रह्मसत्रं न्यास इत्यभिधीयते' इत्यभिधानम् ॥  
    -भा.ता.4/31/2  
 \`हरुमेधास्तु संन्यासो हरौ मेधाऽत्र यद्भवेत्'इति षाड्गुण्ये ॥  
    -भा.ता.4/31/2

2. "भगवत्पादकृतप्रणवकल्पसन्न्यासपद्धत्यादौ कार्त्स्न्येन कर्मसम्बन्धिधर्माणां स्फुटाप्रतिभानात् भगवत्पादाज्ञामकुटं शिरसि परमादरेण धृत्वा प्रणवकल्पादिविवृतिरूपं श्रीविष्णुतीर्त्थीयाख्यामद्ध्यायचतुष्टयात्मकं ग्रन्थं निर्मम इत्याम्नायः" इति । (श्रीविष्णुतीर्थीयव्याख्याने) श्रीसुरोत्तमतीर्थश्रीचरणवचनात् अस्य श्रीमदाचार्यकृतितानिश्चयः ।

3. नरनारायणं नत्वा (पा.)

4. चतस्नो घटिकाः प्रातररुणोदय उच्यते ।  
 यतीनां स्नानकालोऽयं गङ्गाभः सदृशः स्मृतः ॥ -श्रीकृष्मामृतमहार्णवे ।  
 एतच्छौचं गृहस्थस्य ब्रह्मचारिणः ।  
 वानप्रस्थस्य त्रिगुणं यतीनां च चतुर्गुणम् ॥ -विष्णुतीर्थीये ।

5. दन्तान् विशोधयेत् (पा.)

6. कुर्याच्छुद्ध्यर्त्थं (पा.)

7. हरौ (पा.)

8. विधिना (पा.)

9. पुनराचा च परमहंसानां प्रणवेन तु ।  
 आचामाद्यखिलं प्रोक्तं स्नानानन्यतथैव च ।  
 जपेदेकाक्षरं मन्त्रंमन्यान् मन्त्रनपि ध्रुवम् ।  
 ततो जपेच्च सावित्रीं तिष्ठन्नेवोदयाद्रवेः ।  
 अष्टोत्तरं सहस्रं वा शतं वा उदयतः परम् ।  
 हंसादीनां यतीनां तु नाभिवादनमिष्यते ॥ -विष्णुतीर्थीये

 भूतं किमपि न द्रुह्यान्न वदेत् परुषं वचः ।  
 किञ्चिच्च नापि क्रुध्येत जपकाले तु देवताम् ।  
 विना नान्यं चिन्तयीत चिन्तितं निष्फलं भवेत् ॥ -विष्णुतीर्थीये ।

 अथशुद्धस्थले शुद्धपीठे तूपविशेद्रहः ।  
 पद्मस्वस्तिकवीराह्वा आसनेषु प्रधानकाः ।  
 तेषामेकतरं भाव्यं मनो यन् प्रसीदति ।  
 प्राङ्मुखोदङ्मुखो वा प्रागुदण्ड्मुख एव वा ॥ -विष्णुतीर्थीये

10. यतेः स्मृतः (पा.)

11. त्रिपञ्चसप्तसद्मानि गच्छेन्नातोऽधिकं पुनः (पा.)

12. दातृतो जलम् (पा.)

13. भिक्षान्ने तज्जलं (पा.)

14. वारिजस्योदकेन तु (पा.)

15. शृणुष्व वैष्णवं शास्त्रं सदा वेदार्थतत्परः ।  
 वेदान्मन्त्रानुपनिषत्सहितान्सर्वदा शृणु ॥  
 इतिहासपुराणे च पञ्चरात्रं तथैव च ।  
 तदर्थान्ब्रह्मसूत्रैश्च सम्यङ्निर्णीय तत्त्वतः ।  
 विष्णोः सर्वोत्तमत्त्वं तु सर्वदा प्रतिपादय ॥ -इति प्रणवकल्पे 27,28

16. देवो नारायणो नित्यं सृष्टिस्थित्यन्तकारकः ।  
 भक्तानां मुक्तिदो नित्यमन्यथाज्ञानिनां तमः ॥ (पा.)


 स्तुवीतैव रमेशं सः एनं मुक्तं करिष्यते । -इति विष्णुतीर्थीये ।  
 ऋतुमेकं तथा द्वौ वा वसेदेवं समाहितः ॥ -इति विष्णुतीर्थीये ।

 अधिमासे समुत्पन्ने मासान् त्रीन् पञ्च वा वसेत् ॥  
 अधिमासमृते सङ्ख्या स्यादृतूनां सदापि च ॥ -विष्णुतीर्थीये

17. न्यासपद्धतिः (पा.)







![](include/loader.gif) **Please Wait....**

**End Of Book**

\]
