+++
TITLE = "तत्त्वोद्योत-विषमपदवाक्यार्थविवरणम्"
AUTHOR = "केशवः"
DOMAIN = "दर्शनानि"
SUB-DOMAIN = "द्वैतम्"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-3201"
url = "https://www.ebharatisampat.in/readbook3.php?bookid=MjI4Mjk5MTc5MzgyNzAz&pageno=MjI0MjQyNjk5NTk="
title = "तत्त्वोद्योत-विषमपदवाक्यार्थविवरणम्"

+++
[[तत्त्वोद्योत-विषमपदवाक्यार्थविवरणम्	Source: [EB](https://www.ebharatisampat.in/readbook3.php?bookid=MjI4Mjk5MTc5MzgyNzAz&pageno=MjI0MjQyNjk5NTk=)]]

\[

<div id="page-content" class="page-content" style="line-height: 20px">

<div class="row" style="display: block;">

<div class="col-lg-12" style="height:800px;">

<div id="style2" class="content app scrollbar" finder-content="" finder-scroll-offset="175" finder-wrapper="">

<div id="content" class="content" style="line-height: 40px;">



अथ श्रीपाण्डुरङ्गिकेशवाचार्यकृता तत्वोद्योतटीकाटिप्पणी (गुरुराजीया) प्रारभ्यते ।  
यद्विद्याधीशगुरोः शुश्रषान्या न रोचते तस्मात्‌ ।  
अस्त्वेषा भक्तियुता श्रीविद्याधीशपादयोः सेवा ॥ 1 ॥  
तत्वोद्योतस्य विवृतेर्विद्याधीशोक्तमार्गतः ।  
विवृतिर्भावगूढायाः क्रियते भावशुद्धये ॥ 2 ॥  
यत्स्पष्याथर्ं पदं वाक्यं तन्न व्याक्रियते मया ।  
ग्रन्थगौरवभीरुत्वान्न चोद्ग्रन्थं बहूच्यते ॥ 3 ॥  
ग्रन्थातौ मङ्गलमाचरन्नेव शिष्यावधानार्थं चिकीर्षितं निर्दिशति - विश्ऱ्वेति ॥ ननु इन्द्राग्नी इत्यत्र तत्र तत्र सावकाशव्यन्ताजाद्यदन्तशास्त्रयोरुभयोरपि प्रसङ्गेऽपि विप्रतिषेधे परमिति न्यायेन परत्वादजाद्यदन्तशस्त्रस्यैव प्रवृत्त्या इन्द्रशब्दस्यैव पूर्वनिपातवत्‌ अजाद्यदन्तमित्यस्य ईशकृष्णावित्यत्र अल्पाच्तरमित्यस्य च प्लक्षन्यग्रोधावित्यत्र सावकाशत्वेन उत्पत्तिस्थितीत्यत्र वागिन्द्रावित्यादाविव उत्पत्तिशब्द्यादन्तत्वाभावेन तदुभयाप्रसङ्गेऽपि अल्पाच्तरशास्त्रस्यैव प्रवृत्त्या सिथतिशब्दस्यैव पूर्वनिपातः स्यादिति चेदत्र स्वामिनः । "लक्षणहेत्वोः क्रियायाः' "समुद्राभ्राद्धः' "समानाधिकणजातीत्ययोः' इत्यादिषु यथायथं व्यभिचारं कुर्वता सूत्रकृता एतत्प्रकरणस्यानित्यताया ज्ञापितत्वेन तस्यानित्यत्वसिद्धया अत्राप्रवृत्त्युपपत्तेः । अभिप्रेतञ्चानित्यत्वमल्पाच्तरशास्त्रस्य टीकाकाराणाम्‌ । "अल्पाच्तरमित्यस्यानित्यत्वात्‌ शकुनिसूत्रयोरिति साधु' इति अन्यत्रापि टीकाकारैरुक्तत्वादिति ध्येयम्‌ ।  
रमणमिति ॥ रमत इति रमणः । कर्तरि ल्युट्‌ । ल्युड्‌भावे करणाधिकरणयोश्चेति भावकरणाधिकरणेषु ल्युड्‌िवधानानन्तरं कृत्यल्युटो बहुलम्‌ (3-3-113) इति सूत्रारम्भसामर्थ्यादेव कर्त्रादावपि तत्सिद्धेरिति ध्येयम्‌ । यत्तु बाहुलकात्कर्तरि ल्युडिति तन्न । सूत्रारम्भसामर्थ्यादेव कतर्रि तत्सिद्धिसम्भवे बाहुलकपदर्यन्तानुधावनानर्था स्यात्‌ । तस्य प्रयोजनान्तरार्थताया एवाऽकरे स्थितत्वेन बाहुलकेन कर्तरि ल्युड्‌व्युत्पादनस्य परेषडामसम्मतत्वाच्चेति ।  
ननु क्रियाकारकसम्बन्धस्य वाक्यार्थत्वात्‌ तस्य च क्रियासम्बन्धसापेक्षत्वेनासति क्रियासम्बन्धे तदनुपपत्तेरत्र क्रियाभिसम्बन्धाभावो दोषायेत्यतो यत्र वाक्यस्य क्रियाभिसमबन्धे तात्पर्यं तत्र क्रियाभिसमबन्धाभावस्य दोषत्वेऽपि यत्र विरोधिधर्मान्तरव्यावृत्तौ तात्पर्यान्न क्रियाभिसम्बन्धे तात्पर्यं तत्र न तस्य दोषत्वम्‌ । यथा नीलमुत्पलं राज्ञोऽयं पुरुष इत्यादि । तत्र नीलमुत्पलं न रक्तं, राज्ञोऽयं पुरुषो न देवदत्तस्येति विशेषणान्तर व्यावृत्तेः प्रतीत्या तद्वयावृत्तौ तात्पर्यस्य, नीलमुत्पलमस्ति राज्ञः पुरुषोऽस्तीत्यप्रतीत्या च क्रिर्याभिसमबन्धे तात्पर्याभावस्य च अनभिहितसूत्रे समर्थितत्वात्‌ । अतोऽत्रापि विरोधिधर्मान्तरव्यावृत्तावतात्पर्ये तत्प्रसङ्गेन विशेष्यप्रसशंसाया असिद्धिप्रसङ्गेन तत्र तात्पर्यस्याभिमतत्वेन क्रियाभिसम्बन्धे तात्पर्याभावान्न क्रियाभिसम्बन्धाभावो दोषायेत्याशयेनाह - देवतास्तुतिमात्रपरत्वादिति ।  
अन्ये तु अस्तिर्भवतिपरोऽप्रयुज्यमानोप्यस्तीति न क्रियाभिसम्बन्धाभावः । अन्यथा नैराकांक्ष्याभावेन वाक्यापर्यवसानप्रसङ्गात्‌ । विधिं निषेधं वाअनवगाहमानायाः प्रतीतेः सत्त्वापाताच्च । तस्माद्रमापतिर्नः पालयत्वित्यादिविशेषक्रियाभिसमबन्धाभावाभिप्रायक एवायं ग्रन्थः । ततश्च रमापतिः सर्वखिलसच्छक्तिरस्तीत्येतावतैव देवतास्तुतेरुपपन्नत्वात्‌ नः पालयत्वित्यादिविशेषक्रियासम्बन्धाभावो न दोष इत्यर्थ इत्याहुः । तन्न । नीलमुत्पलमित्यादौ व्यभिचारेण अस्तिर्भवातिपर इत्यस्यौत्सर्गिकत्वसिद्धया तद्बलेनात्र अस्तीतिक्रियासम्बन्धस्यैवासिद्धेः । नीलमुत्पलमित्यादाविव तदभावेऽपि नैराकांक्ष्येण वाक्यपर्यसानस्याप्युपपत्तेः । "स्तम्भोयमित्यादिप्रतीतिर्न यद्यपि सदित्याकारा तथापि स्तम्भादीनां सद्विशेषत्वान्न तां व्यभिचरति' इत्युत्तरटीकाग्रन्थानुरोधेन स्तम्भादिप्रतीतेः अस्तीत्यादिपदाभावेऽपि सत्त्वावगहित्वात्‌ अत्रापि असत्यपि अस्तीति क्रियाभिसम्बन्धे सत्त्वावगाहित्वोपपत्तेश्च । अत एव विशेषक्रियासम्बन्धाभावाभिप्रायकत्वकल्पनमपि अनवकाशञ्च । उक्तरीत्या अस्तीतिक्रियाभिसम्बन्धस्यात्रासिद्धतया यथास्थितार्थताया अनुपपत्त्यभावादित्यास्तां तावत्‌ ।  
नन्वेवं विशेषणानामेतेषां सङ्गतिकथनमनर्थकमापद्येत । सङ्गतेरनपेक्षितत्वेनानपेक्षिताभिधानत्वात्‌ । विरुद्धञ्च । सङ्गतिकथनेन प्रयोजनान्तराथर्त्वस्यापि प्राप्त्या स्तुतिमात्रपरत्वभञ्जकत्वादित्यभिप्रेत्य हेतुकथनपूर्वकं सङ्गत्यनाकांक्षामाशंकते - यद्यपीति ॥ न विशेषणानां सङ्गतिरत्र प्रयोजनान्तरार्थतया उच्यते । किं नाम विशेषणान्तराणि विहायैतैरेव स्तवनस्यासति प्रयोजनविशेषे अनुपपन्नतया तत्सापेक्षत्वात्‌ तस्य च विशेषणसङ्गतिकथनं विना असिद्धेस्तदर्थतयैव । ततश्च न तदानर्थक्यम्‌ । तेन विना नियमप्रयोजनस्यासिद्धेः । नापि विशेषणानां स्तुतिपरत्वभङ्गः । सङ्गतिकथनस्य नियमप्रयोजनाथर्त्वेन विशेषणप्रयोजनार्थत्वाभावादित्यभिप्रेत्य समाधत्ते तथापीति ॥ ननु रमापतिः सर्वत्राखिलसच्छक्तिरित्यादिरूपेण योजनायां वाक्यभेदो दोषः स्यादित्यत आह - अत एवेति ॥ विशेष्यमात्रप्रशंसापरत्वेन विशेषणानां परस्परनिराकांक्षतया एकवाक्यत्वासम्भवादेव न वाक्यभेदो दोष इत्यर्थः ।  
सम्भवत्येकवाक्यत्वे वाक्यभेदो हि दूषणम्‌ ।  
इत्यङ्गीकारेणैकवाक्यतासम्भवे तस्य दोषत्वेऽपि तदसम्भवे तस्य गुणत्वेन दोषत्वाभावादिति भावः । यद्वा वक्ष्यमाणरीत्या विशेषणानां विभागे साकांक्षत्वादीश्ऱ्वरसिद्धिरूपैकप्रवयोजनवत्त्वेनैकार्थत्वादेकवाक्यताप्रयोजकरूपद्वयलाभेनैकवाक्यताया विद्यमानत्वादत्र वाक्यभेद एव नास्ति । तस्य देषत्वं तु दूरनिरस्तमित्यर्थः ।  
किमपि प्रयोजनमभिधीयत इत्युक्तम्‌ । तद्वक्तुं गूढाभिसन्धिराक्षिपति - नन्विति ॥ किं प्रमाणं न किमपीत्यर्थः । तद्धि न तावत्प्रत्यक्षम्‌ । तस्यापाततस्तदभावावेदकत्वात्‌ । नाप्यनुमानम्‌ । तत्प्रतिबद्धलिङ्गागावात्‌ । नाप्यागमः । तस्य प्राभाकररीत्या कार्यनिष्ठत्वेन सिद्धरूपेश्ऱ्वरपरत्वासम्भवात्‌ । नाप्यर्थापत्तिः । तस्या अनुमानानतिरेकेण तत्पक्षोक्तदोषात्‌ । नाप्युपमानाभावौ । तयोनिर्यतविषयत्वादित्याशयः । गूढाभिसन्धिरेव परिहरति - आगममिति ॥ अनुमानस्याप्युत्तरत्र कथनात्तावदित्युक्तम्‌ । ननु आगमः किं प्रत्यक्ष उताऽनुमानिकः । नाद्यः । तदनाकलनात्‌ । नान्त्यः । तदनुमापकलिङ्गाभावादित्यतः प्रथमं कल्पमङ्गीकृत्य तत्पक्षोक्तदोषमसिद्धया परिहरति - श्रूयते हीति ॥ पूर्ववादी स्वाशयमुद्घाटयति - केवलसिद्धार्थेति ॥  
ननु कार्यान्विततया यूपाहवनीयादाविव उपासनाकार्यशेषतया सिद्धरूपेऽपीश्ऱ्वरे "द्यावाभूमी जनयन्‌ देव एकः' इत्यागमप्रामाण्यसम्भवात्‌ कथं कार्य एव प्रामाण्यत्यिवधारणमित्यतो न सर्वथा आगमस्य तत्र प्रामाण्यं निराकुर्मः । किं तु सिद्दान्त्यभिमतमकार्यशेषतया स्वप्रधाने ईन्वरे तत्प्रामाण्यमेवेति युक्तमवधारणमिति भावेन केवलत्वेन सिद्धविशेषणम्‌ । केवलत्वञ्च सिद्धस्य कार्यान्वयरहितत्वम्‌ । स्वप्रधानत्वमिति यावत्‌ ।  
अयमाशयः । यद्यपि बोधकत्वेनैव प्रमाणानां प्रामाण्यम्‌ । ज्ञापनमेव साक्षाद्वाक्यस्य प्रयोजनम्‌ । तथापि स एवार्थो वाक्येन ज्ञापनीयो यज्ज्ञानं परस्य क्वचित्‌ प्रवृत्तिं क्वचिन्निवृत्तिं कुर्यात्‌ । परप्रवृत्तिनिवृत्त्यभिप्रायेण वाक्यप्रयोगात्‌ । प्रवृत्त्यादिकारणञ्च कार्यज्ञानमेव । "अग्निहो जुहुयात्स्वर्गकामः' इत्यादिकार्यपरवाक्यश्रवणात्‌ प्रवृत्त्यादिदर्शनात्‌ । न केवलसिद्धज्ञानम्‌ । "काकस्याष्यौ दन्ताः' सति सिद्धपरवाक्यश्रवणशत्प्रवृत्त्याद्यदर्शनात्‌ । अतः प्रवृत्त्यादिकारणं कार्यमेव वाक्यबोध्यमिति तत्रैवागमस्य प्रामाण्यं नेश्ऱ्वर इति ।  
कथमिष्यत्वोक्तिमात्रेणोक्तशंकापरिहार इत्यतो नायमस्ति नियमः कार्यमेव वाक्यबोध्यं नान्यदिति । किं तु यद्धि यस्य बुभत्सितं तदेव वाक्येन तं प्रति बोधनीयं नान्यदिति । अन्यथा अपिपासुं प्रति जलाशयोपदेशस्यापि प्रामाण्यप्रसङ्गात्‌ । ईश्ऱ्वरश्चेष्यत्वाद्बुमुत्सित इति युक्तं तत्प्रतिपादकत्वमागमस्येति बुभुत्सितत्वनियामकेष्यत्वकथकत्वात्‌ युक्तोऽनेनोक्तशंकापरिहार इत्यभिप्रेत्येश्ऱ्वरबोधकतामुपपादयति - यद्धीति ॥ इष्यं बुभुत्सितमित्यर्थः ।  
ननु "अग्निहोत्रं जुहुयात्स्वर्गकामः' इत्यादौ वाक्यजन्यज्ञानस्य प्रवृत्त्यादिजनकतया प्रयोजनवत्त्वदर्शनादीश्ऱ्वरज्ञानस्य च तदजनकत्वात्‌ कथं प्रयोजनवत्त्वमित्याशंक्य तद्वाक्याथर्स्य निरुपाध्यनुकूलत्वाभावेन तज्ज्ञानस्य स्वतः प्रयोजनत्वासम्भवेन प्रयोजनान्तरसाधनतयैव प्रयोजनविषयत्वेन तदर्थतया प्रवृत्त्यादिजनकत्वावश्यम्भावेऽपि प्रकृते बाध्यस्येश्ऱ्वरस्य निरुपाध्यनुकूलतया तज्ज्ञानस्य स्वतःपुरुषाथर्त्वेन प्रयोजनान्तरानपेक्षणान्न प्रवृत्त्याद्यजनकत्वेऽपि प्रयोजनत्वव्याघात इत्याशयेनाह - न चेत्यादिना ॥ तत इति । तस्येत्यर्थः । ज्ञानमात्रस्य प्रयोजनान्तरसाधनतया प्रयोजनत्वनियमादिष्यानुभवस्यापीश्ऱ्वरज्ञानस्य प्रयोजनान्तरापेक्षा स्यादेव । अन्यथा प्रयोजनत्वानिर्वाहादित्यतो व्यभिचारान्नोक्तनियमो युक्त इत्याह - न हीति ॥ बुभुत्सितत्वप्रयोजकस्येष्यत्वस्यैवेश्ऱ्वरेऽसिद्धेः न तस्य बुभुत्सितत्वमिति कथं वाक्यबोध्यत्येत्यभिप्रेत्य तस्येष्यत्वाभावमाशंकते - स्वाश्रित इति ॥ उत्तमाधिकारिणामिति । पुरुषार्थान्तराभिलाषशून्यानामित्यर्थः । कुतः प्रमाणात्तन्निश्चय इत्यतः उत्तमाधिकारिस्वरूपविवरणपूर्वकं तत्र प्राणमप्याह - सन्तीति ॥ एकान्तानां नियतानामुत्तमभक्तानाम्‌ । न कस्याचिदर्थे । स एव परमपुरुषार्थ इत्यर्थः । एक एवान्तोन्तं गतः अस्मादसावुचच इति तारतम्यक्रमस्यान्तगतो हरिर्वेद्यतया येषां ते एकान्ता इति वा अर्थः ।  
अस्मादसावुच्च इति क्रमस्यान्तगतं हरिम्‌ ।  
एकमेव तु ये विद्युस्ते ह्येकान्तिन ईरिताः ॥  
इति छान्दोग्यभाष्यानुसारादिति ध्येयम्‌ । अस्त्वेवमुत्तमाधिकारिणः प्रतीष्यत्वेन भगवतो बुभुत्सितत्वाद्वाक्यबोध्यत्वं तथापि तदितरान्‌ प्रति न तद्बोधकत्वमागमस्य सम्भवति । तत्प्रयोजकीभूतबुभत्सितत्वप्रयोजकाभावादित्यतो न निरुपाध्यनुकूलत्वमात्रं बुभुत्सिततायां प्रयोजकम्‌ । किं तु तत्साधनत्वमपि । ततश्चेतराधिकारिणः प्रति भगवत इष्यत्वाभावेऽपि इष्यसाधनत्वेन बुभुत्सितत्वोपपत्तेर्युक्तमेव तान्‌ प्रत्यपि ईश्ऱ्वरबोधकत्वमागमस्येत्याह - इतरान्‌ प्रतीति ॥  
कुरुपाण्डवन्यायेनेति ॥ यथा पाण्डवानां कुरुत्वेऽपि सामान्यविशेषापेक्षया "सन्तानबीजं कुरुपाण्डवानां' इत्यादौ कुरुभ्य; पृथग्वचनं तथा चितश्चेत्यत्वेऽपि चेत्यात्पृथग्वचनमुपपद्यत इत्यर्थः । चिच्चेत्ये यन्तेति विग्रह इति । द्वितीयान्तस्य चिच्चेत्यशब्दस्य तृन्नन्तेन यन्तृशब्देन द्वितीयासमास इत्यर्थः ।  
यद्यपि यन्तृशब्दो न श्रितादिषु पठितस्तथापि श्रितादिषु गमिगम्यादीनामुपसंख्यानात्‌ तदुपपत्तिरिति बोध्यम्‌ ।  
एतच्च द्वितीयासमासाश्रयणं कर्मत्वविवक्षां षष्ठीतत्समासयोर्नित्यत्वाविवक्षाञ्चाश्रित्य द्रष्यव्यम्‌ । न तु यन्तृशब्दस्य तृजन्तत्वतृन्नन्तत्वयोः षष्ठीसमासानुपपत्तिभिया । तता हि । अस्तु तावद्यन्तृशब्दस्तृजन्तः । न चैवं सति कर्तरि चेति वा तृजकाभ्यामिति वा षष्ठीसमासनिषेधप्रसङ्गः । ताभ्यां कृल्लक्षणषष्ठीसमासस्यैव प्रतिषेधात्‌ । न हि यावद्वस्तुनि वर्तते तावदवश्यं प्रयोगे विवक्षितव्यमिति नियमः । तथा ति वृक्षस्य शाखेत्यादावधिकरणत्वावेदेर्विद्यमानत्वेन विवक्षापत्त्या षष्ठयभावप्रसङ्गात्‌ । ततश्च तद्योगे कर्तृकमर्णोः कृतीति प्राप्तषष्ठयाः समासासम्भवेऽपि शेषषष्ठयाः समासे न काप्यनुपपत्तिः । अत एवाह कैयटः "कथं तर्हि घटानां निर्मातुस्त्रिभुवनविधातुश्च कलह इति । शेषषष्ठया समासः' इति ।  
कर्मत्वविवक्षायामपि न कर्तृकर्मणोः कृतीतिप्राप्तल्लक्षणषष्ठीसमासानुपपत्तिः । "जनिकर्तुः प्रकृतिः' "तत्प्रयोजको हेतुश्च' "जातिवाचकः' "गुणो गुणिविशेषकः' इत्यादित्रिमुनिनिर्देशेन कर्तरि चेति तृजकाभ्यां कर्तरीति वा निषेधस्यानित्यत्वज्ञापनेन क्वचिदप्रवृत्तिप्रसङ्गात्‌ । अत एव "भीष्मः कुरूणां भयशोकहन्ता हितकारकः' इत्यादिप्रयोग उपपद्यते ।  
एवं यन्तृशब्दस्य तृन्नन्तत्वेऽपि न दोषः । न च तृन्योगे न लोकेति षष्ठया निषेधात्‌ षष्ठयेव न । समासस्तु दूरनिरस्त इति वाच्यम्‌ । कारकषष्ठीनिषेधेन तृन्योगे तस्याः समासासम्भवेऽपि शेषषष्ठयनिषेधेन तस्याः समासे दोषाभावात्‌ । अवश्यञ्चैतदेवं यन्न लोकेति न षष्ठीमात्रनिषेधः किं तु कारकषष्ठया एवेति । अन्यथा ब्रह्मरस्य कुर्वन्नित्यादौ षष्ठयनुपपत्तिप्रसङ्गात्‌ । एवं कारकषष्ठयास्तृन्नन्तेन समासाश्रयणेपि न दोषः । तृजकाभ्यां कतर्रीत्यत्र तृचस्सानुबन्धकस्य निर्देशेन तृन्‌व्यावृत्त्यर्थेन न लोकेतिनिषेधस्यानित्यत्वज्ञापनेन प्रकृते अप्रवृत्तिसम्भवात्‌ । न ह्यसत्यां षष्ठयां समासप्रसङ्गोऽस्ति । अत एवोक्तं न्यासकारेण "तृन्नन्तमेतत्‌ । न लोकेति निषेधस्त्वनित्यः । त्रकाभ्यामिति वक्तव्ये तृचस्सानुबन्धकस्य ग्रहणाज्ज्ञापकात्‌' इति ।  
नन्वेवमपि कर्मणि चेति कर्मणि षष्ठयाः समासप्रतिषेथात्‌ कथं समास इति चेन्न । तस्योभयप्राप्तौ कर्मणीतिप्राप्तषष्ठीसमासनिषेधकत्वेऽपि कृल्लक्षणषष्ठीसमासनिषेधकत्वाभावादिति दिक्‌ ।  
यत्तु "न लोकाव्ययनिष्ठाखलर्थतृनाम्‌' इति षष्ठीनिषषधाद्द्वितीयासमासोयमित्येतदभिप्रायवर्णनं तदसत्‌ कारकषष्ठीनिषेधकत्वेन शेषषष्ठयनिषेधकत्वस्यानित्यत्वस्य चाकर एव स्थितत्वेन षष्ठीतत्समासयोरुपपन्नत्वात्‌ ।  
यदपि कर्तरि चेतिप्रतिषिद्धस्य याजकादिभिश्चेति प्रतिप्रसवात्‌ तृजन्तेन षष्ठयाः समासमाशंक्य तृन्नन्तत्वे वक्ष्यमाणरीत्या तर्कपराहतिपरिहारसिद्धेस्तृजन्तत्वे तदभावान्न षष्ठीसमास इति समाधानमुक्तं तदप्यसत्‌ । कर्तरि चेत्यस्य कृल्लक्षणषष्ठीसमासप्रतिषेधकत्वस्य शेषषष्ठीसमासाप्रतिषेधकत्वस्य समर्थितत्वेन प्रतिषेधशास्त्रप्रवृत्तेरेवासम्भवात्‌ । कथचित्सम्भवेऽपि कर्तृशब्दस्य -  
स्युर्याजकोद्वर्तककतर्ृकारकाः प्रयोजकोत्साहकभर्तृवक्तृकाः ।  
अध्यापकस्तापकगोप्तृपूजकाः .........॥  
इत्यादिना याजकादिगणपाठे पठितत्वेन याजकादितया वेदकतया वेदकर्तुरित्यादौ प्रतिप्रसवेपि यन्तृशब्दस्य तत्रापठितत्वेन याजकादित्वाभावेन चिच्चेत्ययन्तेत्यत्र प्रतिप्रसवाप्रसङ्गेन तृजन्तेन षष्ठीसमासशंकाया अनवसरात्‌ । तृन्नन्तत्वेन वक्ष्यमाणतर्कपराहतिपरिहारसूचनस्य षष्ठीसमासद्वितीयासमासयोरविशेषेण तृन्नन्तत्वमात्रेण द्वितीयासमासानिर्वाहाच्चेत्यास्तां तावत्‌ ।  
नन्वभिप्रेतानुमाने चिच्चत्यरूपे पक्षे अतादृशत्वहेतोरसिद्धया पक्षधर्मत्वासिद्धिः । दृष्यान्ताभावेन व्याप्त्यग्रहणाद्वयाप्यत्वासिद्धिः ।
केनचिन्नियतत्वसिद्धावपीश्ऱ्वरनियतत्वासिद्धयाश्ऱ्वरासिद्धेरनुमानेनेश्ऱ्वरसिद्धिरिति प्रतिज्ञाहानिश्चेत्येताः शंकाः परिहरन्ननुमानप्रकारं सूचयितुमाह - इदमुक्तं भवतीति ॥ अस्य च रमापतिरिति इति वक्ष्यमाणेनेतिशब्देनान्वयः । तथा च श्रुतिरिति ॥ देवस्य अयं जगत्सृष्ययादिविषयः । एषः इच्छापूर्विका प्रवृत्तिरिति यावत्‌ । स्वभाव एव न प्रयोजनाय । कुतः । आप्तकामस्य प्रयोजनस्पृहाऽसम्भवादित्यर्थः । "अयमेषः इयमिच्छा' इति गीताभाष्यटीकाया अप्ययमेवार्थः । परतन्त्रताव्यावृत्तिरेव स्वातन्त्ऱ्यमिति भ्रमनिरासाय -  
स्वेच्छानुसारितामेव स्वातन्त्ऱ्यं हि विदो विदुः ।  
इत्यनुव्याख्यानानुसारेण स्वतन्त्रशब्दार्थमाह - स्वतन्त्र इति ॥ न च भगवदिच्छाधीनप्रवृत्तित्वस्य रमाब्रह्मादावपि सत्त्वात्तत्रापि प्रसङ्ग इति वाच्यम्‌ । स्वपदस्य समभिव्याहृतपरत्वेन भगवत्परत्वाभावात्‌ । रमाब्रह्मादेश्च स्वतःशक्तिमात्रशून्यत्वेन स्वेच्छाधीनप्रवृत्तित्वानुपपत्तेः । "यत्स्वसत्तादौ स्वाधीनं न तु परापेक्षम्‌' इत्यादिटीकाकारीयोक्तिस्तु विशेषे विवदमानं प्रति परानधीनत्वमेव लक्षणमस्त्वित्यभिप्रेत्यैव । न तु स्वाधीनत्वस्य रमादिसाधारणत्वेन लक्षणत्वानुपपत्त्या तद्विवरणमेतदित्यभिप्रेत्य । तथा सति - स्वेच्छानुसारितामेव स्वातन्त्ऱ्यं हि विदो विदुः । इत्यनुव्याख्यानेन "अत एव स्वतन्त्र इत्यस्य परतन्त्राताव्यावृत्तिरर्थ इत्ययुक्तम्‌' सति निरवकाशटीकाकारीत्यतत्वनिर्णयग्रन्थेन च विरोधप्रसङ्गात्‌ । देशस्य सर्वगतत्ववत्‌ कालस्य कालसम्बन्धवच्च ईश्ऱ्वरस्यापि विशेषबलेन स्वेच्छाधीनप्रवृत्तिरूपस्वाधीनत्वसम्भवाच्चेत्यवधेयम्‌ । यत्तु स्वातन्त्ऱ्यस्य स्वसत्तादौ परानपेक्षत्वरूपत्वेन तदभावरूपपरापेक्षत्वस्यैव केनचिन्नियतत्वे हेतूकर्तव्यत्वात्‌ साध्यावैशिष्ययशंकापरिहारायेदं व्याख्यानमिति तन्न । स्वसत्तादौ परानपेक्षत्वस्य स्वतन्त्रशब्दमुख्यार्थत्वाभोन तमादाय साध्यावैशिष्ययशंकाया अनुचितत्वात्‌ । अन्यथा अनुमानमात्रविलपातात्‌ । अमुख्यार्थमादाय साध्यावैशिष्ययशंकायाः सर्वत्र सम्भवादित्यास्तां तावत्‌ ।  
नियम्यनियामकभावस्येति ॥ ननु अटुपधत्वात्‌ "पोरदुपधात्‌' इति पूर्वसूत्रेणैव यमेरपि यत्प्रत्यसिद्धेः "गदमदचारयमश्चानुपसर्गे' इति पुनर्यमग्रहणं अनुपसर्गादेव यमेर्यथा स्यात्सोपसर्गान्मा भूदिति नियमाथर्मित्याकारे स्थितम्‌ । ततश्च सोपसर्गात्‌ यमेर्यतोऽसम्भवेन ऋहलोर्ण्यत्‌' इति ण्यप्रत्यये प्रयाम्यमितिवत्‌ नियाम्यमित्येव भवितव्यम्‌ । तथा च नियाम्यनियामकभावस्येति वक्तव्यम्‌ । नियम्यनियामकभावस्येति तु कथमिति चेदत्र केचित्‌ उपसर्गप्रतिरूपकनिशब्दत्वादस्यानुपसर्गत्वेनात्र यत्प्रत्ययसम्भवादिति । केवलयमर्यतं कृत्वा अनन्तरं निशब्देन समासाददोष इत्यपरे । अन्ये तु "ऋदोरप्‌' इत्यतोऽप्‌ इत्यनुवृत्तौ "यमः समुपनिविषु च' इति यमेर्धातोर्भावे यतोऽपवादेन वैकल्पिकस्य अप्प्रत्ययस्य विधानात्‌ सप्तमीसमर्थात्‌ "तत्र साधुः' इति तद्धिते यत्प्रत्यये सति नियम्यशब्दस्य निष्पत्तिरित्याहुः ।  
वस्ततस्तु न "अनुपसर्गे' इत्युपसर्गमात्रपूर्वकात्‌ यमेर्यत्प्रत्ययनिषेधः शक्यतेऽङ्गीकतर्ुम्‌ । "तेन तत्र न भवेद्विनियम्यम्‌' इति वार्तिकप्रयोगदर्शनेन निपूर्वाद्यमेर्यत्प्रत्ययस्य सिद्धत्वात्‌ । त्रिमुनिव्याकरणमते चोत्तरोत्तरप्राबल्याश्रयणेन सूत्रकारापेक्षया वातिर्ककारस्य प्रबलत्वात्‌ । ततश्च प्राद्युपसर्गपूर्वकाद्यमेर्यत्प्रत्ययनिषेधेऽपि निपूर्वाद्यमेस्तदनिषेधेन यत्प्रत्ययसम्भवान्नानुपपत्तिरिति द्रष्यव्यम्‌ ।  
यद्वा निपूर्वाद्यमेर्ण्यति च सति सञ्ज्ञापूर्वकत्वात्‌ वृद्धयभावे नियम्यशब्दनिष्पत्तिः । अत एव वार्तिकप्रयोगस्यापि ण्यदन्ततया अन्यथासिद्धत्वान्न तस्यापि निपूर्वाद्यमेर्यत्प्रत्ययज्ञापकत्वमित्यवधेयम्‌ ।  
अविशेषितत्वादिति ॥ अविशेषणीयत्वादित्यर्थः । विशेषणे तादृशभेदस्य दृष्यान्ते परं प्रत्यसिद्धत्वेन साध्यवैकल्यप्रसङ्गादिति भावः ।  
एकत्र धर्मिणीति ॥ एकस्मिन्‌ धर्मिणि भासमानविरुद्धनानाकोटिकज्ञानमित्यर्थः । अत्र च घटपटाविति समूहालम्बने दैवाद्विरोधभानदशायामतिप्रसङ्गवारणायोक्तमेकस्मिन्‌ धर्मिणीति । घटोऽयमिति निश्चयेऽतिप्रसङ्गवारणायोक्तमनेकाकारेति । द्रव्यं घयश्चेत्यत्रातिप्रसङ्गवारणाय विरुद्धत्युक्तम्‌ । स्थाणुः पुरुश्चेति विपर्ययेऽतिप्रसङ्गपरिहाराय भासमानतया विरोधो विशेषितः ।  
यत्तु "उक्तरूपविशिष्यज्ञानं समानसामग्रीजन्यत्वेन अनाहार्यत्वेन वा अवश्यं विशेषणीयम्‌ । तेन धूमांशे चक्षुरादिजन्यतया धूमाभावांशे आपादकप्रत्ययजन्यतया भिन्नसामग्रीजन्ये आहार्ये च "धूमवानयं पर्वतो यदि निर्वह्निः स्यात्‌ तर्हि धूमोऽपि न स्यात्‌' इति तर्के एकत्र पर्वते धूमतदभावावगाहिनि नातिव्याप्तिः' इति केषाञ्चिद्वयुत्पादनं तदसत्‌ । तर्कस्यैककोटिकत्वेनोक्तलक्षणस्य तत्राभावात्‌ । तथा हि, अनेककोटिकत्वं स्वमतेन किं वा परमतेन । नाद्यः । निरग्निकत्वं प्रति निर्धूमत्वस्य व्यापकत्वं लिङ्गम्‌ । तज्ज्ञानं करणम्‌ । निरग्निकत्वाभावं प्रति निर्धूमत्वाभावस्य व्याप्यत्वं लिङ्गम्‌ । तज्ज्ञानं फलमिति पक्षे, आपादकरूपं निरग्निकत्वं लिङ्गं तस्य पक्षे अभ्युपेतत्वमेव पक्षसम्बन्धः निर्धूमत्वमेव लिङ्गि तस्य पक्षे अभ्युपगमनीयत्वमेव पक्षसम्बन्ध इति पक्षे, निरग्निकत्वेनाङ्गीकृतत्वं लिङ्गं निर्धूमत्वेनाङ्गीकर्तव्यत्वञ्च लिङ्गीति पक्षे वा करणांशे वा फलांशे वा स्वमते अनेककोटिकत्वाभावात्‌ । नान्त्यः । तन्मते "निर्धूमः स्यात्‌' इत्येतावन्मात्रस्यैव तर्कस्वरूपत्वेन तत्रोक्तलक्षणागमनान्नातिव्याप्तिः । फले करणविशेषे उक्ताकारत्वेपि वा तत्र दूमतदभावयोः विरोधाभावेन विरोधभानघटितलक्षणाभावेन, कथञ्चित्तदुपपादनेपि वा तस्य संशयत्वेन लक्ष्यतया तत्रातिव्याप्तिशंकानुदयात्‌ । स्वमते तर्कस्यानाहार्यत्वेन तेन तत्रातिव्याप्तिपरिहारासम्भवात्‌ । स्वकीयलक्षणव्याख्यानावसरे पररीत्या अतिव्याप्तिशंकापरिहारयोरत्यन्तासङ्गतत्वाच्चेत्यन्यत्र विस्तरः ।  
कारणादिविमशर्वत इति ॥ प्रेक्षावत इत्यर्थः । अयं भावः । विकल्पः प्रश्ऱ्नो हि सन्देहमूलक इत्यपपादितमधस्तात्‌ । सन्देहश्च समानधर्मदर्शनादिना निर्णायकाभावसहकृतेन भवतीति तावदविवादम्‌ । ततश्च समानधर्माद्यभावे निर्णायकसद्भावे वा यः सन्दिग्धे, विकल्पांश्च पृच्छति स नूनमविद्यमानमेव समानधर्मादिकं प्रतिपन्नो न प्रतिपन्नश्च निर्णायकसद्भावमित्यनुमीयत इति । न हि कार्यमकारणं भवितुमर्हति । ननु समानधर्मादिकार्यस्य संशयस्य कथं तदभावावेपि भ्रमरूपज्ञानमात्रेणोत्पादः स्यादिति चेन्न । सत्यपि समानधर्मादौ तदज्ञानात्‌ संशयानुदयादसत्यपि तस्मिंस्तज्ज्ञानमात्रेण संशयोदयादन्वयव्यतिरेकाभ्यां समानधर्मज्ञानस्यैव तत्कारणत्वावधारणेन समानधर्मादेः संशयकारणत्वाभावात्तस्य च भ्रमप्रमासाधारणत्वात्‌ साधारणधर्मादिप्रमयेव तद्भ्रमेणापि संशयोत्पादस्याविरुद्धत्वादित्याशयेनाऽह - ज्ञानजन्येष्विति ॥ ज्ञानत्वावच्छिन्नकारणताकेष्वित्यर्थः । "दृश्यते हि सर्पभ्रमादिना भयकम्पादिकार्योत्पादः' सति सुधाया अप्ययमेवाभिप्रायः ।  
यत्तु कारणविपर्यासादित्यस्याकारणे कारत्वभ्रमादित्यर्थमभिधाय "ननु ज्ञानजन्यकार्ये प्रमाण एव जनकत्वात्‌ कथमारोप्यमाणकोटिभ्रमात्संशयोत्पत्तिः' सत्याशंकापरिहारकतया ज्ञानजन्येष्विति वाक्यमवतार्य "न ज्ञानजन्ये कार्ये प्रमाया एव जनकत्वमिति नियमः । तथात्वे सर्पज्ञानजन्यभयादेः प्रमासाध्यत्वापत्त्या तद्भ्रमातदुत्पत्तिरनुभवसिद्धा न स्यात्‌' सति तात्पर्यमाचक्षते । तत्तु स्वपरदशर्नापरिशीलनमूलकमेवेति स्पष्यमेवेत्ययुक्तत्वादुपेक्ष्यम्‌ ।  
कोटिप्रतीततामात्रेणेति ॥ आरोप्यमाणकोटिप्रतीतामात्रेणेत्यर्थः ।  
ननु इदं नीलमितिवत्‌ इदमनिर्वचनीयमिति प्रत्यक्षानुपलम्भात्‌ कथं प्रत्यक्षस्य प्रमाणीकरणमित्यतः प्रत्यक्षानुपलम्भेनोपपादनानपेक्षस्य प्रत्यक्षस्य तत्र प्रमाणत्वासम्भवेपि उपपादनसापेक्षस्य नेदं9 रजतमित्यादिप्रत्यक्षस्य तत्र प्रमाणत्वं स्यादेव । तथा हि । नेदं रजतमिति ज्ञानानन्तरं मिथ्यैव रजतं प्रत्यभादित्यनुवादान्यथानुपपत्त्या बाधकज्ञानस्य शुक्तिरजतमिथ्‌यात्वविषयकत्वसिद्धया तदनिर्वचनीयत्वविषयकत्वसिद्धया तत्र प्रामाण्यसम्भवादिति भावेन तदुपपादयति - मिथ्यैव रजतमिति ॥ ननु मिथ्यैव रजतं प्रत्याभादित्यनुवादस्य मिथ्यात्वविषयकत्वेन तदन्यथानुपपत्त्या तन्मूलभूतबाधकप्रत्ययस्य मिथ्यात्वविषयकत्वसिद्धया मिथ्यात्वे प्रामाण्यप्राप्तावपि नानिर्वचनीयत्वे प्रामाण्यप्राप्तिः । तन्नियामकस्यानिर्वचनीयविषयकत्वस्यासिद्धत्वादित्यतो मिथ्याशब्दानिर्वचनीयशब्दयोः पर्यायत्वान्मिथ्यात्वविषयकत्वेनैवानिर्वचनीयत्वविषयकत्वसिद्धेः नानुपपत्तिरित्यभिप्रेत्य तयोः पर्यायतामुपदर्शयति - यावदुक्तं भवतीति ॥ ननु बाधकप्रत्ययस्य रजमिथ्यात्वाविषयकत्वेपि तदनुवादोपपत्तेः नानुवादान्यतानुपपत्त्या बाधकप्रत्ययस्य तन्मिथ्यात्वविषयकत्वसिद्धिरित्यत आह - न चाप्रतीतमिति । अप्रतीतेति हेतुगर्भं विशेषणम्‌ । अन्यथा आप्तत्वानुपपत्तिप्रसङ्गादिति भावः । ननु बाधकप्रत्ययस्य भ्रमत्वेप्यनुवादसम्भवेन तदन्यथानुपपत्तेरेवाभावान्नोक्तरीत्या बाधकज्ञानस्य रजतमिथ्यात्वविषयकत्वसिद्धिरित्यत आह - न चेति ॥ अन्यथाविज्ञातस्य सम्यग्विज्ञानस्यैव बाधकत्वादिति भावः । ननु बाधकप्रत्ययस्य प्रमात्वेपि तस्य लिङ्गादिजन्यत्वेनापि अनुवादोपपत्त्या कथं तेनोक्तविधप्रत्यक्षकल्पनमित्यत आह - नापि लिङ्गादिजन्य इति ॥ व्याप्त्याद्यनुसन्धानविधुराणामपि जायमानत्वान्न तस्य लिङ्गादिजन्यत्वमिति भावः । भ्रान्त्युत्थितस्येति । भ्रान्त्विनिश्चयवत इत्यर्थः । अनुमीयत इति । भ्रान्त्युत्थितः अनिर्वचनीयविषयकप्रत्ययवान्‌ तदा तद्वाचकशब्दप्रयोक्तृत्वात्‌ सम्प्रतिपन्नवदित्यनुमीयत इत्यर्थः । निरर्थकत्वे चेति । अर्थवदधातुरप्रत्ययः प्रातिपदिकमिति प्रातिपदिकसञ्‌ज्ञायां सुप्तिङन्तं पदमिति पदत्वं सिद्धयेत्‌ । निरर्थकत्वे च तन्न सिद्धयेदिति भावः । तथा सतीति । पौनरुक्त्यापातादित्यर्थः । नास्ति रजतमिति प्रतियागिप्राधान्येन मथ्याशब्दार्थमभिधाय अभावप्राधान्यमाश्रित्यापि तदर्थमाह - रजतात्यन्ताभावोऽस्तीति ॥ किमिह कथं का कथन्तेत्यर्थः । धम्यभावे कतं धर्म इति पराभिसन्धिमुद्घाट्य दूषयति - न हीति ॥ रूपादिकं यथा धर्मिसत्तासापेक्षं न तथा प्रतियागित्वम्‌ । घटप्रागभावादिदशायामसतोऽपि घटादेः तत्प्रतियोगित्वदर्शनात्‌ । कालान्तरे सत्त्वस्येदानीमनुपयोगादिति भावः । नन्वभावज्ञानोपयोगिज्ञानविषयत्वमधिकरणस्याप्यस्ति । अतः कथं तत्‌ प्रतियोगित्वमित्यतस्तज्ज्ञानहेतुभूतज्ञानविषयत्वविशेषस्यैव प्रतियोगित्वरूपत्वाङ्गीकारेण तज्ज्ञानहेतुभूतज्ञानविषयत्वमात्रस्य तद्रूपत्वानङ्गीकारान्नानुपपत्तिरित्याह - अभावज्ञानेति ॥ नन्वसतः प्रतीतेरभावात्तदपि कथमित्यतः असद्वैलक्षण्यज्ञानान्यथानुपपत्त्या तस्या उपपादयिष्यमाणत्वान्नानुपपत्तिरित्याह - असतोपीति ॥  
नन्वत्र वदतिः किं वचनक्रियावाची किं शब्दजन्यप्रतीतिवाची । नाद्यः । तता सति वचनक्रियां प्रति कमर्त्वेन कर्मणि द्वितीयेति द्वितीयाप्राप्त्या शब्दं वदतीति प्रयोगापत्तेः । न द्वितीयः । शब्दजन्यप्रतीतिं प्रति शब्दस्य करणत्वेन कर्तृकरणयोस्तृतीयेति तृतीयायां मिथ्याशब्देनानिर्वचनीयं वदतीति स्यात्‌ । उभयथापि शब्दो वदतीत्यनुपपन्नमिति भावेन शंकते - नन्विति ॥ शाब्दप्रततिवाचीतिद्वितीयं पक्षमेवाङ्गीकुर्मः । न चैवं तृतीयाप्रयोगप्रसङ्गः । प्रधानक्रियायां करणस्यापि शब्दस्य प्रतिपादनरूपवान्तरक्रियायां कर्तृत्वेन तद्विवक्षया मिथ्याशब्दो वदतीति कतर्ृत्वव्यपदेशो युक्तः । देवदत्तः काष्ठैः स्थाल्यामोदनं पचतीत्यादौ देवदत्तप्राधान्यव्यपदेशदर्शनात्‌ । अन्यथा काष्ठानि ज्वलन्तीति प्रयोगाभावप्रसङ्गात्‌ । न च सिद्धे क्रियाद्वैविध्ये अवान्तरक्रियाप्राधान्यविवक्षया कर्तृत्वव्यपदेशः समर्थनीयः । क्रियाद्वैविध्यमेव कुतः सिद्धमिति वाच्यम्‌ । अवान्तरव्यापारवतः कारणस्यैव करणत्वदर्शनेन कारकत्वेनैवावान्तरव्यापारसिद्धया क्रियाद्वैविध्यस्यावश्यकत्वादित्याशयेनाह - अवान्तरव्यापारवतो हीत्यादिना ॥ अन्यथेति । अवान्तरव्यापारवत्त्वाभावेपि कारकत्वे कालादेरपि कारकत्वं स्यादित्यतिप्रसङ्गादित्यर्थः । शाब्दप्रतीतिमात्रेपीति । तथा च मिथ्याशब्देनानिर्वचनीयं वदतीत्यस्यानिर्वचनीयावाचकत्वेपि सम्भवान्न वाचकत्वपक्षज्ञानमित्यर्थः । मूले पक्षद्वयनिरासाप्रतिभासादुक्तरीत्या विकल्पेन ग्रन्थोत्थानानुपपत्तिमाशंक्य आद्यपक्षनिरासकत्वेन योजितस्य मूलग्रन्थस्यैव तदुत्तरत्वान्नानुपपत्तिरित्याशयेनाह - द्वितीयेपीति ॥ अत्र पक्षे पूर्वोक्तयोजनाया बाधितत्वात्‌ प्रकारान्तरेण योजयति - न हीत्यादिना ॥ वाक्यार्थानुपपत्त्यादिदर्शनस्य वाक्याप्रामाण्येनाप्युपपत्त्या अमुख्यार्थप्रत्यायकत्वं न भवतीत्यत उक्तम्‌ - वक्तुराप्तत्वनिश्चये सतीति । यथोक्तं कर्मनिर्णये विरोधादमुख्यवृत्तिर्वा आप्तत्वनिश्चये । आप्तत्वानिश्चये प्रामाण्यमेव न भवतीति । तात्पर्यवादिमतमाश्रित्य वाक्यार्थानुपपत्त्यादीति । आदिपदेन तात्पर्यानुपपत्तिपरिग्रहः । ननु प्रकृतेपि रजतस्यानिर्वचनीयत्वेन मिथ्याशब्दमुख्यार्थस्यासत्त्वस्यासम्भवेन मुख्यार्थानुपपत्त्यदिरूपज्ञापकप्रमाणसद्भावेनावाचकेनापि मिथ्याशब्देनानिर्वचनीयव्यवहारस्सम्भवतीति शंकते - अनिर्वचनीयत्वादिति ॥ मुख्यार्थानुपपत्ताविति । मिथ्याशब्दस्यासत्त्वरूपमुख्यार्थानुपपत्तावित्यर्थः। ननु मिथ्याशब्दस्यानिर्वचनीयपरत्वकल्पनेन तद्वयवहारमूलप्रत्यक्षकल्पने तेनानिर्वचनीयत्वसिद्धिरित्यर्थः । ननु मिथ्याशब्दस्यानिर्वचनीयत्वपरत्वकल्पनस्य शुक्तिरजतादेरनिर्वचनीयत्वसिद्धयधीनत्वेपि शुक्तिरजतादेरनिर्वचनीयत्वसिद्धेर्न मिथ्याशब्दस्यानिर्वचनीयत्वपरत्वकल्पनाधीनत्वम्‌ । प्रमाणान्तरेणैव तस्यानिर्वचनीयत्वसिद्धेः । ततश्च परस्परसिद्धिसापेक्ष्याभावान्नान्योन्याश्रय इत्याशंक्याह - प्रमाणान्तरेणेति ॥ किमनेनेति । प्रत्यक्षोपपादनेनेत्यर्थः । अस्तु तर्हि तदेव प्रमाणमित्यत आह - तच्चेति ॥ निरसिष्यते अनुपदमेवेति शेषः । पृ. 180 ॥

एवं प्रत्यक्षं निराकृत्यानुमानमपि निराचिकीर्षुस्तावत्‌ किं निरवकाशं सावकाशं वेति कल्पद्वयं मनसि निधायाद्यमुत्थाप्य दूषयति - मा भूदिति ॥ नन्वनेनैवानुमानेनानिर्वचनीयत्वरूपपक्षविशेषणस्य प्रसिद्धत्वात्कथमप्रसिद्धविशेषणत्वमित्यत एतदनुमानसाध्यानिर्वचनीयत्वप्रसिद्धेर्नैतदनुमानप्रवृत्त्युपयुक्तम्‌ । तता सति "अनिर्वचनीयत्वप्रसिद्धावेतदनुमानप्रवृत्तिः एतदनुमानप्रवृत्तौ च तेनानिर्वचनीयत्वप्रसिद्धिरित्यन्योन्याश्रयप्रसङ्गादित्याशयेनाह - एतदनुमानादिति ॥ तदेकदेश इति लक्षणाबीजभूतशक्यसम्बन्धकीतर्नम्‌ । अत्र पक्षे पक्षशब्दस्य लक्षणा आश्रयणीया भवतीत्यपरितोषात्‌ पक्षान्तरमाह - यद्विशेषणेनेति । ततश्च अप्रसिद्धं विशेषणं यस्मिन्निति मुख्यार्थ एव पक्षशब्द इति भावः । अथेति । अतिप्रसङ्गेन स्वतोऽसाधकत्वहेतुत्वासम्भवात्‌ । एतदुन्नेयदोषान्तराप्रतिभासेन तदुन्नायकत्वेनाप्यसाधकत्वे हेतुत्वासम्भवादिति भावः । दोषान्तरोन्नायकत्वेनैवास्य हेतुत्वमित्यभिप्रेत्य सिद्धान्तयति - व्याप्तीति ॥ ननु साद्‌यस्याप्रसिद्धत्वे कथं व्याप्तिपक्षधर्मताविरह इत्यतो व्याप्तिविरहं तावदुपपादयति - न हीति ॥ ससम्बन्धिकपदार्थज्ञानस्य सम्बन्धिज्ञानाधीनत्वेन तदभावे असम्भवादिति भावः । पक्षधर्मताविरहमप्युपपादयति - सन्दिग्धेति ॥ न चेति । कोटिप्रसिद्धेः सन्देहकारणत्वेन तदभावे तस्यासम्भवादिति भावः । गूढाभिसन्धिः केषाञ्चिन्मतमुपन्यस्यति । न चेति । आशयमजानानः परिहरति - तथा सतीति ॥ केवलव्यतिरेकिण्यप्रसिद्धविशेषणत्वस्य दूषणत्वाभाव इत्यर्थः । अन्यत्र केवलान्वयिन्यन्वयव्यतिरेकिणि चेत्यर्थः । तत्कथायाः अप्रसिद्धविशेषणत्वस्य दूषणत्वकथायाः । तत्र सपक्षसद्भावादिति भावः । किञ्च व्याप्तिपक्षधर्मताविरहोन्नायकत्वेनाप्रसिद्धविशेषणत्वस्य दूषणताया उपपादितत्वाद्दूषणत्वोपयुक्तप्रकारनिरासपूर्वकमेव तददूषणत्वस्य शंकनीयत्वेन दूषणत्वोपयुक्तं प्रकारमनिरस्यादूषणत्वशंकाया राज्ञामाज्ञामात्रत्वेन निर्दलत्वाच्चेत्याह - दूषणत्वोपयुक्तेति ॥ इदानीं शंकिता स्वाभिप्रायमुद्घाटयति - व्यतिरेकेति ॥ उपलक्षणमेतत्‌ । पक्षधर्मताया अपि सन्देहघटितत्वाभावान्न तद्विरहोपीति द्रष्यव्यम्‌ । तस्यां व्याप्तौ साध्याभावसाधनाभावयोरेव सम्बन्धित्वेन तज्ज्ञानस्य तज्ज्ञानाधीनत्वेऽपि साध्यासाधनयोरसम्बन्धित्वेन तज्ज्ञानस्य तज्ज्ञानधीनत्वाभावे साध्याप्रसिद्धावपि व्यतिरेकव्याप्तिज्ञानस्याप्रत्यूहत्वादिति भावः । व्यतिरेकव्याप्तौ साध्याभावसाधनाभावयोरेव सम्बन्धित्वेन साध्यसाधनज्ञानस्य सम्बन्धिज्ञानत्वेन तज्ज्ञानेऽनपेक्षयामपि तत्सम्बन्धिभूतसाध्याभावज्ञानाथर्तया प्रतियोगिज्ञानत्वेन साध्यज्ञानस्यापेक्षितत्वात्‌ असति तस्मिन्‌ प्रतियोगिज्ञानाभावेन तदधीनसाध्याभावज्ञानासम्भवेन सम्बन्धिज्ञशनविरहान्न व्यतिरेकव्याप्तिग्रहोपि सम्भवतीत्याशयेनाह - प्रतियोगिप्रतीतिमन्तरेणेति ॥ एवं सतीति । केवलव्यतिरेकिणि सपक्षाभावेनाप्रसिद्धविशेषणत्वावश्यम्भावेन व्याप्तिपक्षधर्मताविरहध्रौव्यादिति भावः । किं सम्प्रतिपन्नप्रमाणभावानां केवलव्यतिरेकिणां भङ्गः आपाद्यत्वेनाभिमतः उत तदन्येषामिति विकल्पं मनसि निधायाद्यं दूषयति - सामान्यप्रसिद्धयेति ॥  
अयमाशयः । ये हि सम्प्रतिपन्नप्रमाणभावाः केवलव्यतिरेकिणस्तेषु सामान्यतोऽन्वयव्याप्तिरेवाभिधातव्या । तथा हि । प्राणादिमत्त्वेन जीवच्छरीरस्य सात्मकत्वे साध्ये यद्यत्‌ कार्यवत्‌ तत्तत्‌ कारणवत्‌ यथा अंकुरवती भूमिर्बीजगर्भेति, तथा गन्धवत्त्वेन भुवोऽन्यभेदसाधने यत्यदसाधारणधर्मवत्‌ तत्‌ तदन्यतो भिद्यते यथा अवादीति, एवमीश्ऱ्वरस्य सर्वकर्तृत्वेन सार्वज्ञ्यसाधने यो यस्य कर्ता स तस्य कारणं प्रयोजनञ्च जानाति यता कुलाल इति, एवं शब्दः पृथिव्याद्यष्यद्रव्यतिरिक्तद्रव्याश्रितः पृथिव्यादिवृत्तौ बाधकोपपन्नत्वे सति गुणत्वात्‌ इत्यादौ यो यद्वृत्तौ बाधकोपपन्नत्वे सति गुणः स ततोन्यद्रव्यवृत्तिः यथा गन्धः इत्यादिरूपेण सामान्यतो व्याप्तिरभिधातव्या । यद्वा सामान्यतो विशेषणप्रसिद्धिं विधायकेवलव्यतिरेकी प्रोयोक्तव्यः । यता ज्ञानतारतम्यं क्वचितिद्वश्रान्तं तारतम्यत्वादित्यनेन सामान्यतः सार्वज्ञ्यसिद्धौ तस्येश्ऱ्वरसम्बन्धः केवलव्यतिरेकिणा साध्यते, यथा च इच्छादयः क्वचिदाश्रिता गुणत्वाद्रूपवत्‌ यश्चेच्छादीनामाश्रयस्स एवात्मेति सामान्येनात्मसिद्धौ तत्सम्बन्धो जीवच्छरीरस्य केवलव्यतिरेकिणा साध्यते । एवमन्यत्रापि यथासम्भवं द्रष्यव्यम्‌ ।  
क्वचित्पक्षैकदेश एव विशेषणप्रसिद्धिमाश्रित्य केवलव्यतिरेकी प्रवर्तते । यथा पृथिवी इतरेभ्यो भिद्यते पृथिवीत्वात्‌ न यदेवं न तदेवं यथा जलादीत्यत्र घटादावेव विशेषणप्रसिद्धेर्नाप्रसिद्धविशेषणता । न चैवं सपक्षसम्भवेन केवलव्यतिरेकित्वङ्गः। घटादेः पक्षैकदेशत्वात्‌ । न चांशे सिद्धसाधनता । एकैकत्र प्रसिद्धावपि आपरमाणोः आच भूगोलकादसिद्धरिति ।  
द्वितीयं दूषयति - तदभाव इति ॥ एतेष्वन्यतमस्याप्यभावे तद्भङ्ग इष्य एवेत्यथर्ः । यदत्र जीवच्छरीरं सात्मकं प्राणादिमत्त्वादिति व्यतिरेकिविशेषमात्रपरतया शंकासमाधानाभिप्रायवर्णनं दार्शनिकम्मन्येन कृतं तत्तु एतद्ग्रन्थविवरणरूपोदाहृततात्पर्यसुधाग्रन्थादर्शनतदर्ताज्ञानग्रन्थद्वयैकवाक्यताननुसन्धानमूलकमिति स्पष्यमेवेत्ययुक्तत्वादुपेक्ष्यम्‌ । तदनुसारेण केवलव्यतिरेकिमात्रविषयकत्वसिद्धया तद्विशेषविषयकत्वाश्रयणस्य तद्विरुद्धत्वात्‌ ।  
अभाव इति । निरात्मकत्वाद्यभाव इत्यर्थः । अयमाशयः । अप्रसिद्धविशेषणत्वं हि व्याप्तिग्रहप्रतिबन्धकत्वेन दूषणमभिमतम्‌ । तच्च यत्र भावः केवलव्यतिरेकिणा साध्यते तत्रैव भवति । तत्र साध्याभावस्याभावतया भावरूपसाध्यात्मकप्रतियोगिज्ञानाधीनत्वेन साध्याप्रसिद्धौ भावरूपसाध्यात्मकप्रतियोगिज्ञानाभावेन दुर्ज्ञानतया तदज्ञाने च सम्बन्धिज्ञानाभावेन ससम्बन्धिकपदार्थरूपव्यतिरेकव्याप्तेः दुर्ग्रहत्वात्‌ । न तु यत्रभावः केवलव्यतिरेकिणा साध्यस्तत्रापि । तत्राभावरूपं यत्साध्यं तदभावरूपस्य भावस्यैव व्यतिरेकव्याप्तिं प्रति सम्बन्धित्वेन ज्ञातव्यतया तद्ग्रहे अभावरूपसाध्यात्मकप्रतियोगिज्ञानानपेक्षणेन साध्याप्रसिद्धावपि तज्ज्ञानसम्भवेन व्याप्तिग्रहस्य सुशकत्वात्‌ । तथा चाप्रसिद्धस्य व्यतिरेकिणा साधनासम्भवेऽपि तादृशाभावस्य साधनमविकलम्‌ । यस्य भावस्य व्यापकतया हेत्वभावो गृहीतस्तदभावस्य व्यापकाभावाभावरूपेण हेतुना पक्षष सिद्धिसम्भवात्‌ । व्यापकाभाववत्तया ज्ञाते व्याप्याभावज्ञानावश्यम्भावात्‌ ।  
तथा हि । पृथिवी इतरेभ्यो भिद्यते पृथिवीत्वादित्यत्र इतरत्वस्य जलत्वादेर्व्यापकः पृथिवीत्वाभावो गृहीत इति पृथिवीत्वाभावभावरूपेण पृथिवीत्वेन पृथिव्यामितरान्योन्याभावोऽप्रसिद्ध एव सिद्धयति । प्रतियोगज्ञानस्य वृत्तत्वात्‌ । प्रत्यक्षेण भूतले घटाभाववत्‌ । न च विशेषणज्ञानसाध्यत्वाद्विशिष्यज्ञानस्य साध्याप्रसिद्धौ कतं तद्विशिष्यज्ञानमिति वाच्यम्‌ । "भूतले घटाभावः' इति घटाभावविशेष्यकप्रत्ययानन्तरं "घटाभाववद्भूतलम्‌' इति तद्विशेषणकप्रत्यवत्‌ । पक्षविशेषणकसाध्यविशष्यकप्रतीत्यनन्तरं साध्यविशेषणकपक्षविशेष्यकप्रत्ययस्योपपन्नत्वात्‌ । ननु साध्यभावव्यापकाभावाभावरूपहेतुमत्तया पक्षज्ञानस्य व्यतिरेकिगमकतौपयिकत्वात्‌ साध्यप्रसिद्धिं विना च तादृशप्रतिसन्धानासम्भवान्न तत्राप्रसिद्धसाध्यसिद्धिः । वस्तुगत्या यः साध्याभावस्तद्वयापकाभावप्रतियोगिमत्तया ज्ञानस्यैव तद्गमकतौपयिकत्वे च व्यतिरेक्याभासानुपपत्तिरिति चेन्न । योऽभावो यस्याभावस्य व्यापकत्वेन गृहीतस्तदभावाभावेन तस्य व्याप्यस्याभावः पक्षे साध्यत इत्यनुगतानतिप्रसक्तस्य गमकतौपयिकत्वादिति दिक्‌ ।  
प्रतिषेधाकारबुद्धेरिति । व्यतिरेकिणि साध्यस्याभावतया तदभावस्य वस्तुतो भावत्त्वेपि तस्य साध्‌याभावत्वेन ज्ञानमावश्यकम्‌ । साध्याभावत्वेन ज्ञायमानसाद्याभावव्यापकाभावप्रतियोगिरूपहेतुमत्तया पक्षज्ञानस्य व्यतिरेकिणि गमकतौपयिकत्वात्‌ । न च साध्यप्रसिद्धिं विनैतादृशप्रतिसन्धानं भवतीति कथं न तस्य दोषत्वम्‌ । न च वस्तुतो यः साध्याभावस्तद्वयापकाभावप्रतियोगिहेतुमत्तया ज्ञानमेव लाघवात्तत्र गमकम्‌ । न तूक्तरूपम्‌ । गौरवात्‌ । तच्च व्याप्यत्वेनाभिमतस्य भावस्य साध्याभावत्वेनाज्ञानेऽपि सम्भवतीति न साध्यप्रतीतिसापेक्षत्वमिति वाच्यम्‌ । तथा सति यत्र घटादै पटाद्यभावत्वमारोप्य तद्वयापकतया लोष्ठत्वादि गृहीतं तत्र लोष्ठत्वाद्यभावेन पटाद्यननुमानप्रसङ्गेन व्यतिरेक्याभासविलयप्रसङ्गात्‌ । न च योऽभावो यस्याभावस्य व्यापकतया गृहीतस्तदभावाभावरूपेण हेतुना तस्य व्याप्यस्याभावः पक्षे साध्यत इत्येतदेव तत्र गमकम्‌ । व्यापकाभाववत्तया ज्ञाते व्याप्यभावज्ञानवश्यम्भावादिति वाच्यम्‌ । तथा सति विवादपदं पृथिवीत्वाभाववत्‌ तद्वयापकश्दाश्रयत्वाभावरहितत्वात्‌ यत्‌ यद्वयापकशून्यं तत्तदभाववत्‌ यथा सम्प्रतिपन्नमित्यन्वयित्वप्रसङ्गेन व्यतिरेकित्वभङ्गप्रसक्तेः । तथा च व्यतिरेकिणः पृथक्त्वमभिलषता पूवर्ोक्तमेव प्रयोजकं तत्राङ्गीकार्यम्‌ । तत्र च व्याप्यतया अभिमतस्य भावस्य साध्याभवत्वेन ज्ञातव्यत्वात्‌ साध्यज्ञानाभावे च तदसम्भवाद्वयाप्तिग्रहानुपपत्तिरेवेति युक्तमप्रसिद्धविशेषणत्वसय दूषणत्वमित्यन्यत्र विस्तरः ।  
एवं तर्हि जीवच्छरीरं सात्मकं प्राणादिमत्त्वादित्यादाविव विवादपदमनिर्वचनीयं बाध्यत्वादित्यत्रापि सामान्यतः सदसद्विलक्षणत्वरूपसाध्यप्रसिद्धिसम्भवान्नाप्रसिद्धविशेषणत्वस्य दूषणत्वमित्याशयेन शंकते - सत्त्वासत्त्व इति ॥ यौ धर्मौ तौ एकधर्मिनिष्ठात्यन्ताभावप्रतियोगिनौ यथा रूपरसावित्यनुमानार्थ; । अत्र च  
भिन्नाधिकरणनिष्ठात्यन्ताभावप्रतियोगितयाअर्थान्तरतानिरासायैकत्वेन धर्मी विशेषितः । रूपमात्रस्य रसमात्रस्य वा दृष्यान्ततयोपादाने तस्यैकधर्मिनिष्ठरूपात्यन्ताभावप्रतियोगित्वस्य रूपे तादृशरसात्यन्ताभावप्रतियोगित्वस्य रसे सत्त्वेऽपि एकधर्मिनिष्ठौ यावत्यन्ताभावौ तत्प्रतियोगित्वस्य रूपे वा रसे वा अभावेन दृष्यान्तस्य साध्यवैकल्यप्रसङ्गादुभयस्य दृष्यान्ततयोपादानम्‌ । न च एको यो धर्मी तन्निष्ठो योऽत्यन्ताभावस्तत्प्रतियोगत्वस्य साध्यार्थत्वेन विवक्षितस्य रूपमात्रे सरमात्रे वा सत्त्वान्न साध्यवैकल्यमिति वाच्यम्‌ । तथा सति "पक्षीकृतयोः सत्त्वासत्त्‌वयोरेकधमिर्निष्ठौ यौ सत्त्वासत्त्वयोरत्यन्तभावौ तत्प्रतियोगित्वेऽपि) एकधर्मिनिष्ठो योऽत्यन्ताभावः सत्त्वस्य वा असत्त्वस्य वा तत्प्रतियोगित्वस्य सत्त्वासत्त्वयोरन्यतरस्मिन्‌ सत्त्वेऽपि पक्षीकृतयोः सत्त्वासत्त्वयोस्तदभावेनेष्यापत्त्या तादृशसाध्याथर्स्य विवक्षितुमशक्यत्वात्‌ । विस्तरस्तु नयनप्रसादिन्यां दृष्यव्यः केवलव्यतिरेकिणेति ॥ विवादपदमनिर्वचनीयं बाध्यत्वादात्मवदिति व्यतिरेकिणेत्यर्थः । नन्वभधेयत्वस्यापि पक्षतुल्यत्वात्‌ कथं व्यभिचार"न हि पक्षे पक्षतुल्ये वा व्यभिचारः' इति हि प्राचां वाचः। तत्कथमेतदित्यत आह - तस्यापीति ॥ व्याघातमेवोपपादयति - अभिधेयत्वादीति ॥ तस्येति । यन्निष्ठात्यन्ताभावप्रतियोगित्वं साध्यं तस्य किञ्चिदादिशब्दाभिदेयत्वाद्वयाघात इत्यर्थ । किञ्च पक्षतुल्यत्वादिना अभिदेयत्वादाव्यभिचारं परिहृतवतस्तव धर्ममात्रस्य यत्किञ्चिन्निष्ठात्यन्ताभावप्रतियोगित्वमित्यभिमतम्‌ । केवलान्वयिधर्माणामपि किञ्चिन्निष्ठात्यन्ताभावप्रतियोगित्व्यतिरेकिधर्माणां तथात्वस्य कैमुतिकन्यायसिद्धत्वात्‌ । तथा च धमर्ात्यन्ताभावाधिकरणत्वे व्यभिचारः । तत्र








हेतूकृतस्य धर्मत्वात्‌ । साध्यस्यास्वात्‌ । तथा च व्यभिचार इत्याह - किञ्च सकलधर्माणामिति ॥ तस्यापि पक्षतुल्यत्वात्कथं व्यभिचार इत्यत आह - तस्यापीति ॥  
अविरुद्धत्वञ्चेति ॥ रूपरसयोरेकधर्मिनिष्ठात्यन्ताभावप्रतियोगित्वरूपसाध्यत्त्वात्‌ सहावस्थितत्वेनाविरुद्धत्वरूपोपाधेरपि सत्त्वेन साध्यव्यापकत्वात्‌ साधनवति पक्षे वक्ष्यमाणरीत्या उपाधेरभावेन साधनाव्यापकत्वादविरुद्धत्वमुपाधिश्चेत्यर्थः । न च गोत्वाश्ऱ्वत्वादौ महिष्यादिरूपैकधर्मिनिष्ठात्यन्तभावप्रयोगित्वरूपसाध्यस्यैवोपाधितयाअभिमतत्वेन गोत्वाश्ऱ्वत्वादौ तादृशविरोधाभावस्यापि सत्त्वेन





तदनवकाशात्‌ । न च घटतद्‌ध्वंसयोरेकधर्मिनिष्ठात्यन्ताभावप्रतियोगित्वेपि उक्तोपाधिविरहात्‌ तत्र साध्याव्यापकत्वमिति वाच्यम्‌ । प्रतियोगितदत्यन्ताभावत्वरूपविरोधाभावस्य विवक्षितत्वेन तदनवकाशात्‌ । न च संयोगतदत्यन्ताभावयोः प्रतियोगितदत्यन्ताभावत्वलक्षणस्य विरोधस्यैव सत्त्वात्साध्याव्यापकत्वमिति वाच्यम्‌ । प्रदेशभेदेन वृत्तेरनुभूयमानत्वेन संयोगः स्वात्यन्ताभावसमानाधिकरण इत्यावयोरसम्मतत्वेन तदप्रसङ्गादिति भावः ।  
साधनव्यापकत्वमाशंक्य परिहरति - न चेति ॥ अनिर्वचनीयेति । तथा चान्योन्याश्रय इति भावः । परसिद्धमिति । अप्रसिद्धविशेषणत्वदूषणतावादिनो नैयायिकस्य सिद्धमित्यर्थः । न तु मायिसिद्धमित्यर्थः । तन्मतेऽपि तददूषणत्वादिति भावः । अन्यत्रेति ॥  
"आश्रयसाध्यव्यधिकरणासिद्धयो न दूषणम्‌'  
"आश्रयव्याश्रयासिद्धी साध्यासिद्धिश्च दूषणम्‌'  
इत्यादिना प्रमाणलक्षणानुव्याख्यानादावित्यर्थः । स्वव्याघादादीति । यद्यनिर्वचनीयत्वं निर्वचनानर्हत्वं तदा स्वव्याघातः । तत्किमिति पृष्ये इदमित्युक्तौ तेनैव शब्देन तस्य निरुक्तत्वात्‌ । अन्यथा मूलकत्वप्रसङ्गात्‌ । यदि च सदसद्विलक्षणं तदा सन्न भवतीत्युक्ते असत्त्वमेव लब्धम्‌ । सत्त्वप्रतिक्षेपरूपत्वादसत्त्वस्य । पुनः असन्न भयतीत्युक्तं कथं न स्वव्याहतिः । एवमसन्न भवतीत्यभिहिते सत्त्वमेवाभिहितम्‌ । पुनः सन्न भवतीत्युक्तौ कथं न स्वव्याहतिः' इति सुधोपपादितप्रकारेण व्याघातो द्रष्यव्यः ।  
अयमस्याः सुधाया आशयः । असन्न भवतीति निषेधविशिष्यसन्निषेधस्य विशेषणभूतनिषेधविषयकत्वस्य लाघवमूलकसविशेषणे हीतिन्यायसिद्धत्वात्‌ निषेधनिषेधरूपातिशयलाभाय च नञ्‌द्वयसार्थक्यसम्भवात्‌ निषेधनिषेधे सत्त्वविधिरेव सिद्धो भवति । तथा चायं प्रयोगः । सत्‌ असन्न भवतीति वाक्यलभ्यं एकेन नञर्थेन विशिष्यतया तद्वाक्यप्रतिपाद्यत्वे सति तन्नञर्थविशिष्यान्वयितद्वाक्यप्रतिपाद्यनञर्थान्तरत्वात्‌ । यद्वस्तुस्वरूपं एकेन नञर्थेन विशिष्यतया तद्वाक्यप्रतिपाद्वत्ये सति नञर्थविशिष्यान्वयितद्वाक्यप्रतिपाद्यनञर्थान्तरवत्‌ तत्तल्लभ्यम्‌ । यथा अघटो न भवतीति वाक्यलभ्यो घटः । तत्र हि अघट इति नञर्थेन निषेधेन विशिष्यो घट एवोच्यते । तद्विषयश्च द्वितीयो निषेधो विशेषणीभूतेन निषेधेनैव सम्बद्धयते । विशिष्यविषययोर्विधिनिषेधयोः विशेषणोपसंक्रामकत्वस्य "लोहितोष्णीषा ऋत्विजः पचरन्ति' "न जीर्णमलवद्वासाः स्नातकःस्यात्‌' इत्यादौ प्रसिद्धत्वात्ततश्च निषेधे निषिद्धे घट एवोक्तो भवतीति । स्वव्याघातादीत्यादिपदेन मानव्याहततायाः परिग्रहः । यत्तु आदिपेन व्याप्तिविरहपरिग्रह इति "तत्तु न केवलं प्रमाणव्याहतेयं प्रतिज्ञा अपि तर्हि स्वव्याहतापि' इत्यादिशब्दव्याख्यानरूपटीकाग्रन्थादर्शनमूलकत्वादुपेक्ष्यम्‌ । तदनुसारेण प्रमाणव्याहतताया एव आदिशब्दार्थतया दार्शनिकम्मन्येन परेण व्याख्यातत्वादिति द्रष्यव्यम्‌ ।  
नन्वप्रसिद्धविशषणत्वेनानुमानं प्रागेव दूषितमिति कथं तच्छंपरिहार इत्यतः पूर्वानुमानदोषस्यात्राप्रसक्तिं दर्शयति - मिथ्यात्वस्येति ॥ उपपादयिष्यमाणत्वेनेति । "असतः प्रतीतिं निवना असद्वैलक्षण्यज्ञानानुपपत्तेः' इत्यादिनेति शेषः । ततश्चेह सामान्यसिद्धेरसत्त्वमादायैव पर्यवसानसम्भवेनानिर्वचनीयमादाय पर्यवसास्याकल्पनीयत्वाननानेनाप्यनुमानेनानिर्वचनीयसिद्धिरिति भावः ।  
नन्वेवं परिशेषात्‌ प्राक्‌ क्वाप्यप्रसिद्धविशेषस्याप्रसिद्धया असदाश्रयसामान्याभावेन सामान्यसिद्धेः सामायविषयकत्वासम्भवेन प्रसिद्धविशेषमात्रविषयकत्वापत्तौ तद्विशेषप्रतिषेधकपरिशेषस्य सामान्यसिद्धिविरोधित्वेन परस्परप्रतिबन्धकत्वात्‌ सामान्यसिद्धिपरिशेषाभ्यामपूर्वविशेषसिद्धिः क्वापि न स्यादित्यवश्यमसदाश्रयसामान्येऽङ्गीकर्तव्ये तत्रत्यदूषणाभावे वा गवेषणीये स एव न्यायोऽनिर्वचनीयत्वसाधनेपीत्याशयवानुदाहरणविशेषमाश्रित्य शंकते - नन्विति ॥ स्वमते साधनद्वयाभावेन सामान्यविशेषयोः नेदमुदाहरणमित्यभिप्रेत्य समाधत्ते - न स्यादिति ॥ यन्मते साधनद्वयं तन्मतीयैतद्दूषणपरिहारोपायो ममापि सम इत्यभिप्रेत्य पुनः शंकते - ये त्विति ॥ मिथ्यात्वसाधननिराकरणे ईश्ऱ्वरसाधननिराकरणमपि स्यादित्यापादयता हि आपाद्यापादकयोः विशेषव्याप्तेः वक्तुमाशक्यत्वेन यदविशिष्यस्यैकस्य यद्भवति तदविशिष्यस्यापरस्यापि तद्भवतीति सामान्यव्याप्तेरेव वक्तव्यतया प्रकृते च विशेषान्नेदमापादनं तन्मतेपि सङ्गच्छत इत्याह - न यत इति ॥ अविशेषवादिना हि कर्तृत्वस्यैवासार्वज्ञ्यरूपत्वेन तत्साधनस्यैव तत्साधनत्वात्‌ सामान्यसिद्धित्वभिमतस्यासार्वज्ञ्यप्रतिषेधसाधकेन पतिपक्ष इत्येवंरूपेणाविशेष इत्यभिप्रेतं आहोस्वित्‌ सामान्यसिद्धया कर्तृसिद्धिमङ्गीकृत्य कर्तृत्वस्यासार्वज्ञ्यव्याप्तत्वात्तत्सिद्धक्षित्यादिकर्तअपक्षकतत्सिद्धकर्तृत्वहेतुकासार्वज्ञ्यसाधकानुमानस्य असार्वज्ञ्यप्रतिषेधसाधकेन प्रतिपक्ष इत्येवंरूपेण वा । आद्ये अविशेषव्याप्तावपि मया त्रैकालिकनिषेधप्रतियोगित्वरूपपराभिप्रेतमिथ्यात्वातिरिक्तासत्त्वानङ्गीकारेण, लोके असांव्यावहारिकत्वेन च मिथ्यात्वसाधने असत्त्वस्यैव प्रतीत्या तत्साधकस्यैव तत्साधकत्वात्‌ असत्त्वप्रतिषेधसाधकेन वा असार्वज्ञ्येन अभेदस्य वादिप्रतिवादिभ्यामनङ्गीकारात्‌ असांव्यावहारिकत्वाच्च अनुमितेः व्यापकतावच्छेदकप्रकारतानैयत्येन च कर्तृसाधने तत्प्रतीतेरसम्भवेन तत्साधकस्य तत्साधकत्वाभावेन सामान्यसिद्धेरसार्वज्ञ्यप्रतिषेधसाधकेन प्रतिपक्षायोगेन तत्पक्षस्यैवायोग इत्याह - यन्मिथ्यात्वेति ॥ द्वितीयं शंकते - यः कर्तेति ॥ तर्हि उक्तरीत्या मिथ्यात्वस्यैवासत्त्वरूपत्वेन मिथ्यात्वेनासत्त्वासाधनेन सामान्यसिद्धयुपजीवनेन प्रवृत्तस्य प्रतिरोधादिना अनिराकरणात्‌ । सामान्यसिद्धत्वेन पराभिमतमिथ्यात्वसाधनस्यैव च आश्रयासिद्धौ सामान्याभावेनासत्त्वमात्रविषयकत्वापत्तावसत्त्‌वप्रतिषेधकप्रतिरोधादिना निराकरणान्न साम्यलेशोपीति भावेन समाधत्ते - न प्रकृत इति ॥  
न चैवं न्यासाम्याभावेपि कर्तृसामान्यसिद्धयुपजीवनप्रवृत्तासार्वज्ञ्यानुमानस्य तत्प्रतिषेधकानुमानविरोधः कतं वस्तुतः समाधेयं इति वाच्यम्‌ । वैषम्योपपादनमात्रेण प्रकृततर्करूपबाधकपरिहारे तत्समाधिकथनस्यानवसरग्रस्तत्वादिति भावः ।  
अन्ये तु क्षित्यादिकर्तृपक्षकासार्वज्ञ्यानुमाने कर्ता यदि सिद्धस्तर्हि धर्मिग्राहकमानेन सर्वज्ञत्वेनैव सिद्धत्वादसार्वज्ञ्यसाधने धर्मिग्राहकप्रमाणबाधः । असिद्धत्वे चाऽश्रयासिद्धिरित्याहुः ।  
तत्र क्रमः । यत्तावदुक्तं क्षित्यादिकर्ता किं सिद्ध इत्यादि तत्र सिद्ध इत्येवोत्तरम्‌ । न चैवं धर्मिग्राहकमानविरोधः । "कार्यत्वेन कतर्ृमात्रसिद्धिमङ्गीकृत्य सार्वज्ञ्यादिसिद्धौ परिशेषेण प्रयतन्ते' इत्यादिपूर्वग्रन्थपर्यालोचनयास्वरूपमात्रस्यैव तेन सिद्धत्वे सार्वज्ञ्यस्य धर्मिग्राहकमानासिद्धत्वात्‌ । अन्यथा क्षित्यादिकर्तृत्वादसर्वज्ञ्नेति परिशेषानुमानेपि कर्तुः सिद्धत्वे धर्मिग्राहकमाने तस्यासर्वज्ञतयैव सिद्धत्वाद्धर्मिग्राहकमानविरोधः असिद्धत्वे चाऽश्रयासिद्धिरिति साम्येनेश्ऱ्वरसिद्धेः दौर्लभ्यं तदवस्थमेव स्यात्‌ । न च धर्मिग्राहकमानं नासर्वज्ञविषयकम्‌ । प्रकृतेपि तुल्यमित्युक्तत्वादित्यास्तां तावत्‌ ।  
असच्छब्दे नञः पर्युदासार्थत्वे सद्भिन्नस्य शशविषाणादेरसच्छब्देन प्राप्त्या तस्यानिर्वचनीयस्य चाभावेन मिथ्यात्वसामान्याश्रयत्वेन पराभिप्रेतयोरुभयोर्दार्ष्यान्तिके अभावेऽपि धूमत्वसामान्यानाश्रयत्वेनोदाहृतयोः बाष्पारोपितधूमसद्धूमयोः बाष्पारोपितधूमस्यैकस्यैवासत्त्वेऽपि आश्रयगतैकत्वद्वित्वाविवक्षया आश्रयाभावप्रयुक्तसामान्याभाववत्त्वमात्रेण साधारण्याभिप्राये दृष्यान्तदार्ष्ठान्तिकभावोपपत्तेः । नञः प्रतिषेधार्थकत्वे असच्छब्देन सन्निषेधस्य प्राप्त्या तस्य च सत्त्वेनानिर्वचनीयस्याभावेन दार्ष्यान्तिकेपि दृष्यान्तवदेकसत्त्वस्यापरासत्त्वस्य च सम्भवेन सुतरां दृष्यान्तदार्ष्यान्तिकभावोपपत्तिरित्याशयेनाह - असदितिनिर्देशस्येत्यादिना ॥ असदितिनिर्देशस्य प्रतियोगिप्रधानत्वे उपपत्त्यन्तरमाह - बाष्पेति ॥ मूले धूमत्ववदिति सामान्येनोक्तेरिति भावः ।  
ननु न धूममात्रं वह्निव्याप्यम्‌ । तस्य शान्ताग्नवापि सत्त्वेन व्यभिचारात्‌ ।किं तु बहुलोर्ध्वताऽऽदिविशिष्यम्‌ । तथा तन्मात्रमपि न वह्निव्याप्यम्‌ । तस्य बाष्पारोपितधूमेऽपि सत्त्वात्‌ । किं तु आभासविविक्तत्वविशिष्यमेव । तच्च न बाष्परोपितधूमस्थल इति न तत्र व्यभिचार इति शंकते - बहुलोर्ध्वतादीति ॥ ननु बाष्पारोपितधूमो नात्यन्तासन्‌ । तथा सति प्रतीतिविरोधात्‌ । किं तु भ्रान्तिप्रतिपन्नतया अनिर्वचनीय एव । तथा च व्यावहारिके प्रातिभासिके च धूमे धूमत्वसामान्याङ्गीकारस्य तन्मूलकत्वान्न निर्मूलत्वमित्याशंक्याह - भ्रान्तिप्रतिपन्नानामिति ॥ अन्यथा अन्योन्याश्रयापत्तेरिति भावः ।  
क्वचित्प्रदेश इति ॥ शास्वोपशास्वारूप इत्यर्थः । ननु न चानिर्वचनीयं क्वचिदागमो वक्ति इत्येव वक्तव्यम्‌ । न चार्निवचनीये किञ्चिन्मान्‌ इत्रत लक्ष्यप्रक्रमानुसारात्‌ । भावाभावविलक्षणं न वक्ति इति तु कथम्‌ । न चायं तलतलक्षणानुवादः । लक्ष्यानुवादं विहाय लक्षणानुवादस्य असति प्रयोजने अयुक्तत्वादित्यतः प्रयोजनसद्भावाल्लक्षणानुवादो युक्त इत्याह - निरवकाशेति । तस्येति -  
प्रत्येकं सदसत्त्वाभ्यां विचारपदवीं न यत्‌ ।  
गाहते तदनिर्वाच्यमाहुवेदान्तवेदिनः ॥  
इति तदुक्तेरिति भावः । योगेनेति । भवतीति भावः सन्‌ । न भवतीत्यभावोऽसन्निति योगेनेत्यर्थः । केनापि प्रकारेणेति । तथा च भावाभावविलीणत्वमप्यनिर्वाच्यलक्षणमेवेति भावः । तर्हि "प्रत्येकं सदसत्त्वाभ्याम्‌' इति तदुक्तेः का गतिरित्यत आह - सदसद्विलक्षणन्त्विति ॥ अत एवेति । सदसद्विलक्षणत्वस्य केनापि प्रकारेण निवर्क्तुमशक्यत्वोपलक्षणत्वादेवेत्यर्थः । अन्यथा भिन्नाभिन्नत्वादिना ब्रह्मणो निर्वक्तुमशक्यत्वेऽपि सत्त्वासत्त्वाभ्यां तदभावेन ब्रह्मणोऽनिर्वचनीयत्वापादनस्यानुपपत्तिप्रसङ्गादिति भावः । ननु तथापि प्रसिद्धलक्षणस्यैव मूलकारेणानुवदनीयत्वात्तत्परित्यागेनाप्रसिद्धलक्षणानुवादे किं निमित्तमित्यत आह - प्रसिद्धेति ॥ उत्तरार्थः उत्तरशंकाग्रन्थोपपादनार्थ इत्यर्थः । तच्चेति । उत्तरार्थत्वं तु शंकाग्रन्थ एव वक्ष्याम इत्यर्थः ।  
अनिर्वचनीयामविद्यामिति ॥ तथा चानिर्वचनीयत्वस्याविद्यायामेव प्रसिद्धत्वान्नाप्रसिद्धिरिति भावः । यदुक्तं प्रसिद्धातिक्रमस्तूत्तरार्थः इति तत्प्रतिपादयितुमाह - न चासतः सव्वेति ॥ भावाभावपरत्वेनेति । अभावस्य सत्त्वेन प्रसक्तिरस्त्येवेति न प्रतिषेधानुपपत्तिरिति भावः । अत्र वाक्ये तमः सन्न भवति असन्न भवतीति सत्त्वादिप्रकाराणामनिषेधादाह - सदसदभावाभिधानेनेति ॥ यदि तमसः सत्त्वमसत्त्वं वा स्यात्तर्हि तमस एव सतोऽसतो वा सत्त्वेन तदभावाभिधानं न स्यादिति भावः ।  
अन्यस्येति ॥ सदसत्त्वस्य विरुद्धत्वेनाप्रसङ्गादित्यर्थः । यदीदमिति । पारिशेष्येणानिर्वचनीयत्वाङ्गीकारे तदानीं ब्रह्मणः परिशिष्यत्वेन ब्रह्मण एवानिर्वचनीयत्वं स्यादिति यद्यतिप्रसङ्गोऽभिधीयेत तदा नायमतिप्रसङ्गः प्राप्तो भवति । युक्तस्तमसः प्रतिषेधः । तस्यानेन वाक्येन प्रकृततया प्रतिषेधेन सन्निहितत्वात्‌ । न तु ब्रह्मणः । तस्यास्मिन्‌ प्रकरणे अश्रुतत्वेन प्रतिषेधेनासन्निहितत्वात्‌ एतत्प्रकरणप्रकृतस्यैव सत्त्वादिप्रतिषेधस्य तेन क्रियमाणत्वादित्यर्थः ।  
अर्थान्तरमावश्यकमेवेति । अपौरुषेयत्वेन निर्दोषतया सर्वथा निर्विषयत्वलक्षणाप्रामाण्यस्य वक्तुमशक्यत्वादिति भावः । तत्रेत्यतः पूर्वमत इति शेषः ।  
द्वितीयापक्षनिरासायेति ॥ उतानिर्वचनीयमिति । सावकाशागमः इति द्वियिपक्षेत्यर्थः । अनिर्वचनीयताऽङ्गीकारार्हेति । तथा सति तस्य परमार्थत्वेनाङ्गीकृतत्वेनापसिद्धान्त इत्रत भावः । नन्वज्ञेयमित्यनेन प्रत्यक्षाज्ञेयत्वे उक्ते तदन्तर्गतमनोवृत्त्यविषयत्वस्यापि लब्धत्वेन अचिन्त्यमिति पृथक्तदुक्तिरयुक्तेत्यतः पृथक्तदुक्तिमुपपादयति - मनोवृत्तेरिति ॥  
ननु ऋ गतावित्यस्य धातुव्याख्यानत्वेन धातुत्वाभावात्‌ ऋ गतावित्यस्य धातुत्वोक्तिरयुक्तेत्यत आह - धातोरिति धातुव्याख्यानादिति ॥ गत्यर्थानामवगत्यर्थत्वेनेति । धातूनामनेकार्थत्वादिति भावः । निष्ठाप्रत्ययस्येति । क्तप्रत्ययस्येत्यर्थः । कित्त्वान्न गुण इति भावः । ननु पूर्वावगतवत्स्थितेरितरसाधारण्यात्‌ कथमनेन ब्रह्मोक्तिरित्यत आह - अस्यैवेति ॥ शुभत्वादिति ।  
सद्भावे साधुभावे च सदित्येतत्प्रयुज्यते ।  
इति वचनादिति भावः । सतामिवासतामपि सर्वाधारे ब्रह्मणि स्थितत्वात्‌ सल्लक्षणस्यासत्स्वतिव्याप्तिरित्यतो व्याख्याति - तन्निष्ठबुद्धय इति ॥  
ते आसुरा इति - प्रवृत्तिश्च निवृत्तिञ्च जना न विदुरासुराः ।  
इति तेषामेव प्रकृतत्वादिति भावः । अन्योन्याश्रयापत्त्या परस्परसम्भूतत्वाभावः सर्वैरप्यभ्युपगन्तव्यः । तत्कथमासुराणामेवेदं विशिष्याभिधानमित्यतोऽभिप्रायमाह - एकस्मादेकस्येति । तैः प्रपञ्चस्याविद्याहेतुकत्वोक्तावपि कामहेतुकत्वानुक्तेरसदनुवादोयमित्यतः कामपदमविद्यापरत्वेन व्याख्याति - काम इतीति ॥ लक्षणाहेतुभूतशक्यसम्बन्धकथनं तत्कारणमिति । कामकारणमित्यर्थः । उदाहृतवाक्ये जगत्सत्यताया अनुक्तत्वात्तदुदाहरणानुपपत्तिमाशंक्य तदनुक्तावपि तदवगमकत्वात्तदुपपत्तिरित्याशयेनाह - अत्रेति ॥  
"मघवन्यशस्विन्‌ धनवन्‌ मखपते' इति कर्मनिर्णयं मनसि निधाय मघवानावित्येतद्वयाख्याति - धनादिमन्ताविति ॥ "द्विवचनश्रुतेरपि न निरवकाशत्वम्‌ । विष्णोरेव द्विरूपत्वात्‌' इति भगवत्पादोक्तं मनसि निधायाह - द्विरूप प्रतीति ॥ अस्यां श्रुतौ सत्यत्वानुक्तेरस्याः सत्यत्वे प्रमाणत्वेनोदाहरणानुपपत्तिमाशंक्य आगमतया तत्साधकत्वाभावेऽपि अर्थतस्तदवगमकत्वाद्युक्तमुदाहरणमित्यभिप्रेत्य तदुपपादयति - कर्मणामिति ॥ जगत्सृष्ययादिलक्षण इति । अत्रापि पूर्ववत्सत्यत्वावगमकत्वादुपयोग इति द्रष्यव्यम्‌ । कर्मानुक्तेरुक्तं तमिति । महिमानमित्यर्थः ।  
एवम्भूतोऽपि सार्वज्ञ्यात्कविरित्येव शब्द्यते ।  
इत्यादीशावास्यभाष्योदाहृतप्रमाणानुसारेण कविर्मनीषीति श्रुतिं व्याख्याति - कविः सर्वज्ञ इत्यादिना ॥  
ननु तर्हि विमतमनिर्वचनीयं बाध्यत्वे सति प्रतीयमानत्वादित्यनुमानेन तत्सिद्धिरस्त्वित्यत आह - अनुमानञ्चेति ॥  
अर्थापत्तेः पृथक्प्रामाण्यमङ्गीकृत्याप्याह - अथ वेति ॥  
बाधकञ्चेति । प्राचीनसाधकोक्त्या बाधकोक्तेः समुच्चयद्योतकश्चशब्दः । पृ. 335 असतो वैलक्षण्यमिति विग्रहमाश्रित्य व्याख्याय असच्च तद्वैलक्षण्यञ्चेत्यपि विग्रहमाश्रित्य व्याख्याति - यद्यत्यन्तासत इति ॥ प्रातिभासिकतयेति । अत्यन्तासत्‌ यत्‌ प्रतिभासिकवैलक्षण्यं तदपरोक्षज्ञानमित्यर्थः । रजते प्रातिभासिकवैलक्षण्यस्यात्यन्तासत्त्वोपपदनाय प्रातिभासिकतया अर्थक्रियानर्हस्येत्युक्तम्‌ । अयमर्थः । रजतं प्रातिभासिकम्मन्यमानस्यापि मते तत्किं प्रातिभासिकतया प्रतीयते उत तद्वैलक्षण्येन । न प्रथमः । तथा प्रतीत्यनुपलम्भात्‌ । तथा प्रतीतौ प्रवृत्त्यभावप्रसङ्गाच्च । न हि प्रातिभासिकं कदाचिदनेनार्थक्रियासूपयुक्तं दृष्यम्‌ । येन तद्भावं प्रतीत्यापि प्रवर्तेत । द्वितीये तत्प्रातिभासिकवैलक्षण्यं सदुत्तासदिति । नाद्यः । तथा सति रजतस्य प्रातिभासिकत्वानुपपत्तेः ।न हि यस्य प्रातिभासिकवैलक्षण्यं सत्तत्प्रातिभासिकमिति सम्भवति । न द्वितीयः । तथा सति प्रातिभासिके प्रातिभासिकवैलक्षण्यस्यासतो भ्रान्तिरूपापरोक्षज्ञानविषयत्वे असतोऽपरोक्षज्ञानप्राप्तेरिति ।  
किञ्चासतो रजतस्यापरोक्षप्रतीतिविषयत्वे बाधकाभावेनाप्रयोजकतया यदसत्तन्नापरोक्षतया प्रतीयत इति व्याप्त्यसिद्धया असत्त्वेनापरोक्षप्रतीतिविषयत्वाभावापादनानुपपत्त्या नापरोक्षप्रतीतिविषयत्वेनासत्त्वाभावसिद्धिरित्याशयेन असतोऽपरोक्षप्रतीतिविषयत्वानङ्गीकारे निमित्तं पृच्छति - किंनिबन्धनश्चेति ॥ इधं रजतमिति प्रतीतेः निरालम्भनत्वे अयं घट इत्यादिप्रतीतेरप्यविशेषेण निरालम्बनत्वापत्त्या तत्प्रसङ्गस्यैव विपक्षे बाधकत्वेन अप्रयोजकत्वाभावात्‌ "यदसत्‌ तन्नापरोक्षतया प्रतीयते' इति व्याप्तिसिद्धया असत्त्वाभावसिद्धिरित्याशयः । तर्हि असतः परोक्षप्रतीतिविषयत्वेऽपि परोक्षज्ञानमात्रे असद्विषयकत्वशंकाप्रसङ्गस्यैव विपक्षे बाधकत्वस्य वक्तुं शक्यत्वेन अप्रयोजकत्वानापत्त्या "यदसत्‌ तन्न परोक्षतया प्रतीयते' इति व्याप्तिसिद्धया तन्मूलकं परोक्षप्रतीतिविषयत्वस्याप्यनङ्गीकर्तव्यत्वापत्त्या परोक्षप्रतीत्यङ्गीकारेण असद्वैलक्षण्यज्ञानोपपादनानुपपत्तिप्रसङ्गादित्याशयेनाह - तत्किमिति ॥  
किञ्चैवं प्रातिभासिकविषयत्वे अयं घट इत्यादिप्रतीतेरपि तदापत्त्या तत्प्रसङ्गस्यैव विपक्षे बाधकत्वेन अप्रयोजकत्वाभावेन "यत्प्रातिभासिकं तदपरोक्षतया न प्रतीयते' इति व्याप्तिसिद्धया रजतस्य प्रातिभासिकत्वे अपरोक्षतया प्रतीतिविषयत्वाभावापादनोपपत्त्या अपरोक्षप्रतीतिविषयत्वेन प्रातिभासिकत्वाभावसाधनस्य वक्तुं शक्यत्वेन अपरोक्षप्रतीतेरसद्विषयत्वानङ्गीकारात्‌ प्रातिभासिकविषयत्वस्याप्यनङ्गीकर्तव्यत्वेन प्रातिभासिकस्य तदङ्‌गीकारोप्यनुपपन्नः स्यादित्याशयेनाह - समानश्चेति ॥ ननु च इदं रजतमिति प्रतीतेः प्रातिभासिकविषत्वेऽपि न घटादिप्रतीतेः प्रातिभासिकविषयत्वं प्रसज्ज्यते । बाधकभावाभावाभ्यां विशेषेण तत्प्रसङ्गमूलभूताविशेषव्याप्त्यसिद्धेः । ततश्च नापरोक्षप्रतीतिविषयत्वेनाप्रातिभासिकत्वासिद्धिरिति भावेन शंकते - बाधकाद्विवेक इति चेदिति ॥ हन्त तर्हि बाधकभावाभावाभ्यां विशेषेण प्रसङ्गमूलभूताविशेषव्याप्त्यसिद्धया इदं रजतमिति प्रतीतेरसद्विषयत्वेऽपि घटादिप्रतीतेरसद्विषयकत्वप्रसङ्गानवकाशेन असतोऽपि रजतस्य इदं रजतमित्यपरोक्षप्रतीतित्तिषयत्वोपपत्त्या नापरोक्षप्रतीतिविषयत्वेन शुक्तिरजतस्यासत्त्वाभावसिद्धिरिति सममेवेत्याशयेनाह - समं प्रकृतेपीति ॥  
एवं प्रसङ्गमूलभूतविशेषव्याप्तेरभावात्‌ बाधकभावाभावाभ्यां विशेषेण अविशेषव्याप्तेरप्यसिद्धेः घटादिप्रतीतेरसद्विषयत्वशंकाप्रसङ्गं निरस्य इदं रजतमितिप्रतीतेः निरालम्बनत्वाभावेनाऽपादकस्यैवासिद्धेर्न घटाऽदिप्रतीतेस्तत्प्रसङ्गावकाश इत्याशयेनाह - न च वयमिति ॥ यावद्धि अस्मिन्‌ प्रत्यये भासते तस्य सवर्स्याप्यसत्त्वे निरालम्बनत्वं स्यात्‌ । न चैवमङ्गीक्रियत इत्यर्थः । तत्कथमित्यत आह - शुक्तीति ॥ तस्याश्च सत्त्वादिति भावः । तर्हि कथमिदं रजतमिति प्रतीतेरसद्विषयत्वमित्यत आह - केवलमिति ॥ संविद्विरुद्धमिति । भासमानत्वातिरिक्तालम्बनत्वाभावात्‌ अन्यावभासिज्ञाने अन्यावभासनं विचार्य संविद्विरुद्धमित्यर्थः । एवच्च संविद्विरुद्धत्वस्वरूपं नयवीथ्यां स्पष्यम्‌ ।  
अत्र ब्रूमो य एवार्थो यस्यां संविदि भासते ।  
वेद्यः स एव नान्यः स्याद्वेद्यो वेद्यस्य लक्षणम्‌ ॥ 1 ॥  
इदं रजतमित्यत्र रजतञ्चावभासते ।  
तदेव तेन वेद्यं स्यान्न च शुक्तिरवेदनात्‌ ॥ 2 ॥  
तेनान्यस्यान्यथा भानं प्रतीत्यैव पराहतम्‌ ।  
परस्मिन्‌ भासमाने हि न परं भासते यतः ॥ 3 ॥ इति  
यच्च संविद्विरुद्धमित्यस्य तदनुव्यवसायरूपसंविद्विरुद्धमित्यर्थकथनं तत्तु संविद्वरुद्धस्वरूपोपदर्शकोदाहृतनयवीथ्यदर्शनमूलकत्वेनायुक्तत्वादुपेक्ष्यम्‌ । असिद्धिरिति । शुक्तिसंनिकृष्यकरणजन्यत्वेन शुक्तिविषयत्वस्यैव सिद्धया रजतसन्निकृष्यकरणाजन्यत्वेन रजतविषयत्वाभाधसिद्धेरिति भावः । ननु "यदाकारं यद्विज्ञानं तत्तद्विषयम्‌' इति व्याप्त्या रजतज्ञानस्य रजताकारत्वेन तद्विषयत्वसिद्धेः नासिद्धिरित्यतः "यदाकारा या प्रमितिः सा तद्विषया' इत्येव व्याप्तौ रजताकारत्वेन रजतप्रमितेस्तद्‌ित्तषयत्वसिद्धावपि तद्भ्रमस्य रजताकारत्वेन तद्विषयत्वासिद्धया असिद्धिरेवेत्याशयेनाह - यदाकारमिति ॥  
यत्तु अनिर्वचनीयहेतुसिद्धमिति । प्रतीकमुपादाय अनिर्वचनीयत्वहेतुसिद्धमिति व्याख्यानं तत्तु स्वकीयपुस्तकपाठदर्शनेन अयुक्तत्वादुपेक्ष्यम्‌ । सार्वजनीनचिरन्तनाचिरन्तनपुस्तकेषु अनिर्वचनीयत्वहेतुसिद्धमित्येव पाठदर्शनेन स्वपुस्तके अन्यथापाठस्य लेखकदोषमात्रमूलकत्वावधारणात्‌ ।  
परस्पराश्रयप्रसङ्गादिति ॥ सिद्धे अनिर्वचनीयत्वे तेन बाध्यत्वसिद्धिः । तत्सिद्धौ च तदन्यथानुपपत्त्या अनिर्वचनीयत्वसिद्धिरिति परस्पराश्रयप्रसङ्गादित्यर्थः । ननु दृश्यत्वादिहेतुभिरेवाम्बरादेर्ज्ञाननिवर्त्यत्वसिद्धेः क्व परस्पराश्रयत्वप्रसङ्ग इत्यत आह - दृश्यत्वादयस्त्विति ॥ "दृश्यत्वाद्यनुमानेष्वप्येत एव दोषाः' इत्यादिनेति शेषः । ननु -  
विकल्पो विनिवर्तेत कल्पितो यदि केनचित्‌ ।  
उपदेशादयं वादो ज्ञाते द्वैतं न विद्यते ॥  
इति श्रुतिः । "विकल्पः प्रपञ्चः यदि केनचित्कल्पितः स्यात्तदा निवर्तेत' इति यद्युपनिबन्धात्‌ निवर्तेति लिङ्‌श्रवणाच्चात्र तर्क एवोपनिबद्धः । तर्कस्य च न वस्तुस्थितिः । तर्कस्य च न च निवर्तते तस्मान्नं कल्पितः इति विपर्ययपर्यससानमावश्यकम्‌ । अन्यथा तर्काभासत्वप्रसङ्गात्‌ । अतोऽज्ञानिनांमते द्वैतं न विद्यत इत्येवमर्थपरत्वं तु तत्वनिर्णयादावुपपादितमित्यर्थः ।  
ननु "तरति शोकमात्मवित्‌' इत्यादिना ज्ञानान्मोक्ष श्रूयते । बन्धनिवृत्तिर्हि मोक्षः। तस्य च ज्ञानसाध्यत्वमज्ञानोपादानकत्वेनोपपद्यते । ज्ञानेनाज्ञाननिवृत्तेः । उपादाननिवृत्तावुपादेयनिवृत्तेरावश्यकत्वादज्ञानोपादानकबन्धनिवृत्तिध्रौव्यात्‌ । न सत्यत्वे । यतो "ज्ञानमज्ञानस्यैव निवर्तकम्‌' इति व्याप्त्या ज्ञानस्य साक्षादज्ञाननिवर्तकत्वस्य अज्ञाननिवृत्तिद्वारा तत्कार्यनिवर्तकत्वस्य सिद्धत्वेन बन्धस्य सत्यत्वे ज्ञाननिवर्त्यत्वानुपपत्तेरित्यतः सत्यस्यापि पापस्य सेतुदशर्नेन तादृशविषयस्य च गरुडध्यानेन निवृत्तिदर्शनेन ज्ञानस्याज्ञानमात्रनिर्वतकत्वासिद्धया सत्यस्यापि ज्ञाननिवर्त्यताया अनुव्याख्यानादवुपपादितत्वेन अन्यथानुपपत्तेरेवाभावान्न तया दुःखादिरूपबन्धस्य मिथ्यात्वसिद्धिरित्याशयेनाह - ज्ञानान्मोक्षाभिधानमिति ॥  
शिष्यः शकंते - नन्विति ॥ ननु पराङ्गीकारबलेनापि अज्ञानस्य तदुपादानकस्य च अधिष्ठानयाथात्म्यज्ञाननिवर्त्यत्वमेवावगम्यत इति पृच्छति - किन्नामेति ॥ पराभिप्रायकथनेनोत्तरयति - प्रतिपन्नेति ॥  
तत्त्वमस्यादिवाक्यार्थसम्यग्धीन्ममात्रतः ।  
अविद्या सह कार्येण नासीदस्ति भविष्यति ॥  
इति वचनादिति भावः । न घटत इति । तत्रोक्तरीत्या बाध्यत्वेन तदभावप्रयुक्तसद्वैलक्षण्यासिद्धिरूपमिदं दूषणमित्यर्थः । प्रागुक्तेति । रजतस्यात्यन्तासत्त्वेनैवोपपत्तेरित्युक्तान्यथैवोपत्तिरूपदूषणेनेत्यर्थः ।  
युक्तिसमुच्चयकापिशब्दानुरोधात्‌ बाध्यत्वमपि इत्युत्तरग्रन्थस्य युक्त्यन्तरेण बाध्यत्वाभावोपपादकत्वमित्यभिप्रेत्य ततपरतयोत्तरग्रन्थं योजयति - किञ्चेति ॥ अपसिद्धान्तादीत्यादिपदेन बाध्यत्वे व्यभिचारपरिग्रहः । अत एव "तस्य सत्त्वे तेनैव अनैकान्तिकत्वात्‌' इति वक्ष्यतीति द्रष्यव्यम्‌ । युक्तिसमुच्चयाथर् इति । "बाध्यत्वमपि हि' इत्यादिवाक्योक्तयुक्तेः "न च बाध्यं जगदित्यत्र किञ्चिन्मानम्‌' इति पूर्ववाक्योक्तबाध्यत्वाभावसाधकप्रमाणाभावरूपयुक्त्या समुच्चयार्थ इत्यर्थः । अत एव वक्ष्यति "तथा च न केवलं प्रमाणाभावेन जगतो बाध्यत्वाभावः । किं नाम परन्यायेनापि' इति भावः ।  
यत्तु "युक्तिर्व्याप्यं लिङ्गमिति यावत्‌ । तथा च बाध्यत्वरूपसाध्यसाधकत्वेनाभिमता युक्तिरपि मिथ्येत्यर्थः' इति तन्न । युक्तिसमुच्चयार्थकापिशब्दस्वारस्यलब्ध "किञ्च' इत्यादिरूपैतन्मूलग्रन्थावतारेण "तथा च न केवलं प्रमाणाभावेन जगतो बाध्यत्वाभावः । किं नाम । परन्यायेनापि' इत्युत्तरग्रन्थेन च विरुद्धत्वात्‌ तद्ग्रन्थद्वयपर्यालोचनया बाध्यत्वाभावसाधकप्रमाणाभावतत्साधकपरन्यायरूपयुक्त्योरेव समुच्चयस्य तदर्थतायाः स्पष्यत्वात्‌ । अपसिद्धान्तादीत्यादिपदेन व्यभिचारपरिग्रहः ।  
परन्यायेनापीति । बाध्यत्वाभाव इति वतर्ते । परन्यायेन बाध्यत्वं मिथ्येति परोक्त्येत्यर्थः । तथा च "अबाध्यत्वं स्यात्‌' इत्येतत्‌ बाध्यत्वाभावः प्राप्त इति व्याख्यातं भवति ।  
ननु जगति सत्त्वानुपपत्त्यर्थमुपन्यस्तस्य बाध्यत्वस्याभाव एव तन्मिथ्यात्वेन साधनीयः । न त्वबाध्यत्वसत्यत्वम्‌ । तस्य प्रकृतानुपयोगादित्यतः बाध्यत्वाभावसाधनप्रयोजनानुवादपूर्वकं अबाध्यत्वसत्यतासमथर्नप्रयोजनमाह - न केवलमिति ॥ जगत्‌ सत्यं सत्याबाध्यत्वकत्वात्‌ इत्यनुमानं मनसि निधायाह - प्रत्युतेति । तत्किमुत्तरवाक्येनेति । अत्रापि बाध्यत्वाभावस्यैव प्रतिपादनात्‌ । न चाबाध्यत्वसत्यत्वमपि जगत्सत्यता सिद्धयर्थं प्रतिपाद्यत इति सार्थक्यम्‌ । बाध्यत्वाभावोपपादनस्य सद्विलक्षणत्वासिद्धयुपयुक्तत्ववत्‌ अबाध्यत्वसत्यत्वेन जगत्सत्यताकथनस्य सद्विलक्षणत्वासिद्धयनुपयुक्तत्वादिति भावः ।  
यद्वा पूर्ववाक्ये बाध्यत्वस्य मिथ्यात्वं प्रतिपादितम्‌ । तच्च बाध्यत्वाभावे पर्यवसितम्‌ । बाध्यतवाभावस्य सत्यतवमेवेति विवक्षितलाभस्तत्रैव जातः । अत उत्तरवाक्यमनुपयुक्तम्‌ । तेनैव तत्साधनायोगादिति भावः । ननु तथापि अस्मन्मते मिथ्यात्वमसत्त्वमेवेति बाध्यत्वं मिथ्येत्युक्ते तदसिद्धिरुक्ता स्यादित्यत आह - परन्यायेनेति ॥ अत इति । यतो बाध्यत्वं मिथ्येत्युक्त्या न बाध्यत्वासिद्धिरुक्तेत्यर्थः । व्याप्तिबलेनेति । यन्मिथ्याभूतबाध्यताकं न तद्बाध्यम्‌ । यन्मिथ्याभूतबाध्यताकं तत्सत्यभूताबाध्यताकम्‌ । यत्सत्यभूताबाध्यताकं तत्सत्यं यथा आत्मा इति व्याप्तिबलेनेत्यर्थः । सत्यत्वञ्चोपपादयितुमिति । तथा च जगति सद्वैलक्षण्यसाधने सत्प्रतिपक्षतारूपदोषान्तरकथकत्वेनापि सार्थक्यमिति भावः । उभयोपपादनं विवक्षितमित्यत्रोपष्यम्भकमाह - अत एवेति ॥  
सज्जातीत्यनेन कथं पक्षद्वयलाभ इत्यतस्तं दर्शयति - सतो जातिरित्यादिना ॥ बहुत्वमनेकत्वमिति । नित्यमेकमनेकानुगतं सामान्यमिति परकीयतल्लक्षणोक्तेरिति भावः । व्याघातेनेति । जातेरेकमात्राश्रितत्वे अनेकाश्रितत्वघटिततल्लक्षणायोगादिति भावः । उपदेशादिनैवेत्यादिशब्देन वृद्धव्यवहारादिपरिग्रहः जातीवादिभिरिति । नैयायिकादिभिरित्यर्थः । अर्थान्तरप्रसङ्गादिति । बाध्यत्वाबाध्यत्वविप्रतिपत्तौ जगतो जातिजातिमद्वैलक्षण्यसाधनस्यानुपयोगादिति भाव; । चेच्छब्दो यद्यर्थ इति । स्वविकल्पितपक्षानुसारेण यदिशब्दस्यव स्वारस्यादिति भावः । दोषस्योक्तत्वादिति । सिद्धसाधनत्वस्येत्यर्थः ।  
युक्त्येति । तर्केणेत्यर्थः । भेदव्याप्त वेति । तथा च व्याप्याङ्गीकारे तद्वयापकभेदस्याप्यङ्गीकारसिद्धिरिति भावः । इष्यत इति । अन्यथा अद्वैतवादित्वानुपपत्तेरिति भावः । निरस्तत्वादिति । यदि सत्ताजात्यनाधारत्वं तर्हि सद्बहुत्वम्‌ । यदि ब्रह्मत्वानाधारत्वं तदा सिद्धसाधनमिति निरस्तत्वादित्यर्थः । निराकरिष्यमाणत्वादिति । सत्त्वासत्त्वरपविधिसमुच्चयस्यैकत्र विरुद्धत्ववत्तन्निषेधसमुच्चयस्याप्येकत्र विरुद्धत्वेनासम्भवित्यादिति निराकरिष्यमाणत्वादित्यर्थः ।  
तत्कथमिति । समानसत्ताकयोरेव भावाभावयोर्विरोधादिति भावः ।  
"अनिर्वचनीयासिद्धेश्च' इति चशब्दस्वारस्यानुरोधादाह - अथ वेति ॥ सदसतोरनिर्वचनीयतापातादिति । सत्त्वेन निर्वक्तुमशकयत्वस्यासति असत्त्वेन निर्वक्तुमशक्यत्वस्य सति सत्त्वेनातिव्याप्त्यापत्तेरित्यर्थः । समुच्चितस्येति । सत्त्वविशिष्यासत्त्वेन निर्वक्तुमशक्यत्वस्य लक्षणत्व इत्यर्थः । सतः सन्मात्रात्मकत्वादसतश्चासन्मात्रात्मकत्वात्तयोः सत्त्वेनासत्त्वेन निर्वक्तुमशक्यत्वाभावेपि सतोऽसतश्च सदसदात्मत्वाभावेन सत्त्वविशिष्यसत्त्वेन निर्वक्तुमशकत्वस्य सत्त्वात्‌ तत्रातिव्याप्तिरेवेत्यर्थः । ननु सदसदात्मकताया विरुद्धत्वेऽपि न तदभावौ विरुद्धौ । सत्त्वासत्त्वाभावयोः प्रत्येकं सति असति चावृत्तावपि अनिर्वचनीये वियदादौ शुक्तिरूप्यादौ च सत्त्वात्‌ । गोत्वाश्ऱ्वत्वयोरेकत्र समावेशाभावेन विरुद्धत्वेऽपि तदभावयोः महिष्यादौ समावेशस्याविरुद्धत्वादिति शंकते - अनिर्वचनीयवादिना इति ॥  
अपसिद्धान्तादीत्यादिपदेन साध्याप्रसिद्धिपरिग्रहः। लिङ्गवचनस्यादूषितत्वादाह - हेतुशब्देनेति ॥ लिङ्गमुच्यते लक्षणया प्रतिपाद्यत इत्यर्थः । तदर्थ इति लक्षणाहेतुभूतशक्यसम्बन्धकथनम्‌ । एवं हेतत्वदिविषये विकल्पदोषप्रकारमभिधाय तन्निरासप्रकारमाह - आसतामिति । नन्वत्रेति । यत्र शंकायामाधिक्यं परिहारस्य चाविशिष्यत्वं तत्रैवातिदेशप्रवृत्तिनियमादिति भावः ।  
तदुभयं कथमित्यतस्तदुपपादयितुमाह - तथा हीति ॥ एकस्यैवेति । सजातीयविजातीयस्वगतभेदशून्यस्येत्यर्थः । अन्योन्याश्रयत्वप्रसङ्गवारणाय परमार्थसतः इत्युक्तम्‌ । हिशब्दो हेतौ । यस्मादविद्याकल्पितस्तस्मादपरमार्थ इति । अविद्याविलसितत्वं त्रयाणामपि नैकप्रकारमित्याह - ब्रह्मैवेति ॥ अविद्योपादानक इति । अविद्यासमानसत्ताकस्तत्परिणाम इति यावत्‌ । ब्रह्मविवर्त इति । ब्रह्मसत्ताशून्यसत्ताकोऽन्यथाकार इत्यर्थः । ब्रह्मव्यतिरिक्तस्यापारमार्थिकत्वे किं प्रमाणमित्यत आह - अत्रेति ॥ अत्र स्वरूपासिद्धयुपपादनाय मिथ्यात्वसाधनं कृतम्‌ । प्रमाणविरोधव्युत्पादनाय भेदाभावसाधनम्‌ । उपधिप्रतिपक्षग्रस्ततया मिथ्यात्वानुमानस्य भेदाभावसाधकानुमानस्य चाऽभासताशंकापनोदाय तदनुग्राहकतयोभयत्र क्रमेण श्रुत्युदाहरणं कृतमिति द्रष्यव्यम्‌ ।  
ननु कर्तृत्वाभाववत्कर्तृत्वाध्यासरूपबन्धस्याविद्योपादानकत्वानुक्त्या अपारमार्थिकत्वाभावेन वास्तवतया ततो मुक्तत्वस्य भावात्‌ कथं तदसिद्धिरित्यतः बन्धस्याप्यविद्योपादानकत्वेनापारमार्थिकत्वेन वास्तवत्वाभावात्ततो मुक्तत्वाभावेन मुक्तत्वहेत्वसिद्धिरवर्जनीयेत्याह - सैषेति ॥ यद्विलसितो जीवेश्ऱ्वरजडरूपः प्रपञ्चः सैषेत्यथर्ः ।  
ननु निवर्तकशून्यत्वेनाविद्याया निवृत्त्यसम्भवान्न तदुपादानकस्य कर्तृत्वभोक्तृत्वाद्यध्यासरूपबन्धस्य निवृत्तिः स्यादित्यतः अविद्याया आत्मज्ञाननिवर्त्यत्वेन तन्निवृत्तौ बन्धस्याप्यवश्यं निवृत्तिसम्भवान्न तन्निवृत्त्यनुपपत्तिरिति भावेनाविद्यानिवृत्तौ बन्धनिवृत्तिमुपपादयितुं अविद्यानिवृत्तिं निवर्तकोक्त्योपपादयति - संसारनिवर्तकेनाऽत्मज्ञानेनेति । नन्वस्तु बन्धस्याविद्योपादानकत्वम्‌ । किमेतावता सिद्धमित्यतः "असिद्धेः प्रमाणविरोधाच्च' सति प्रतिज्ञातं दोषद्वयं सिद्धमित्याशयेन तदुपपादयति - सति चैवमिति ॥ बन्धस्याविद्योपादानकत्वे अविद्यायाश्चाऽत्मयाथात्म्यज्ञानेन निवर्त्यत्वे सिद्धे सतीत्यर्थः ।  
मुक्तपरमात्मनोः भेदस्य बहुजीववादिमते सत्त्वात्तन्मतेऽपि नियम्यनियामकभावोपपत्तेर्न भेदाभावेन तदाक्षेपो युक्त इत्यतः सत्यं, बहुजीववादिमते भेदोऽस्ति तथापि नासौ मुक्तप्रतीतिगोचरः । यथा हि लोके अनेकेषु मायामयान्‌ गजतुरगादीन्‌ पश्यत्सु यस्य कारणविशेषेण माया अपगच्छति स एव तान्न पश्यति । अन्ये तु पश्यन्त्येव । एवं यस्य द्वैतदर्शनकारणमज्ञानमपगतं स एव तन्न पश्यति । अन्यषां तु भेदादिदर्शनं वर्तत एवेति भेदस्य मुक्तप्रतीतिगोचरत्वाभावस्य तन्मते अन्यत्र व्युत्पादितत्वान्न भेदसद्भावमात्रेण नियम्यनियामकभावो युक्त इति युक्त एव तदाक्षेप इत्याह - बहुजीववाद इति ॥  
"मिथ्याशब्दो द्वयर्थः । असद्वचनोऽनिर्वचनीयवचनश्च' इति पञ्चपादिकोक्तं दूषणसौकर्याय विकल्पयति - मिथ्याशब्देनेति ॥ अपसिद्धान्तप्रसङ्गादिति । यद्यपि नायमत्र पूर्वं दोष उक्तः तथापि मिथ्यात्वानुमानखण्डने उक्तत्वाभिप्रायेण वा तदनुसारेण अत्राप्युक्तत्वाभिप्रायेण वा उक्तदोष इत्यभिप्रायकत्वादुक्त दोष इत्युक्तेरविरोध सति द्रष्यव्यम्‌ । बाधित इति । नेदमसत्‌ प्रतीतत्वादित्यनुमाने प्रतिक्षिप्त इत्यर्थः । मिथ्यात्वेति। आश्रयासिद्धौ तदाश्रितसामान्यासिद्धेरिति भावः । नाप्रसिद्धविशेषणतेति । असति प्रसिद्धत्वादिति भावः । भेदनिराकरणेति । तथा सति भेदातिरिक्तस्य विवेकशब्दार्थस्य वक्तुमशक्यतया भेदाङ्गीकारप्रसङ्गात्‌ । अङ्गीकारनिराकरणयोः व्याहतत्वेन भेदनिराकरणानुपपत्तिश्चेत्यर्थः । कुतो नेत्यतस्तदुत्तरतया आचार्यवाक्यमेव व्यापारयति - बाध्यत्वमपि हि तेषां मिथ्येति ॥ ननु बाध्यत्वस्य सत्यतायाः सम्भवात्कुतो मिथ्यात्वमित्यतस्तत्पक्षे तेषां हीति सूचितं दोषं प्रकटयितुं किं दृश्यत्वादिमत्‌ उत न इत्रत विकल्पद्वयं मनसि निधायाऽद्यं दूषयति - सत्यत्व इति ॥ दृश्यत्वादिमत्त्वे चेति शेषः । तेनैव बाध्यत्वेनैव ।  
ततश्चायमर्थः । बाध्यत्वस्य सत्यत्वे दृश्यत्वादिहेतूनां तत्रैव व्यभिचारः । बाध्यत्वे दृश्यत्वादिहेतुवृत्तावपि तस्य सत्यत्वेन मिथ्यात्वाभावादिति । नेति पक्षं दूषयति - दृश्यत्वाऽद्यभावे चेति ॥ बाध्यत्वस्य दृश्यत्वाभावे अनुमितिरूपसिद्धिविषयत्वाभावेन तस्यासाध्यत्वम्‌ । उक्तहेतूनां साध्यज्ञप्त्यर्थत्वात्‌ तस्यादृश्यत्वे अनुमानवैयर्थ्यम्‌ । जडत्वपरिच्छिन्नत्वयोरभावे सुधोक्तरीत्या अपसिद्धान्तः स्यादित्यर्थः । यद्यपि बाध्यत्वस्य जडत्वपरिच्छिन्नत्वाभावे अपसिद्धान्तः स्पष्यत्वान्नोक्तः तथापि जडत्वपरिच्छिन्नत्योः जडत्वपरिच्छिन्नत्वाभावे तस्योक्त्या समानन्यायतया सूचितत्वात्‌ आदिशब्देन तत्परिग्रहो युक्त इति द्रष्यव्यम्‌ ।  
यत्तु "बाध्यत्वमबाध्यं बाध्यं वेति । आद्ये किं ब्रह्ममात्रं तदतिरिक्तं वा । नाद्यः । सोपाधिकस्य निरुपाधिकब्रह्ममात्रत्वायोगादिति आद्यं बहिरेव निरस्य द्वितीयपक्षनिरासकतया बाध्यत्वमपीति ग्रन्थमवतार्य सत्यभूतस्य बाध्यत्वस्य ब्रह्मातिरिक्तत्वाङ्गीकारे अपसिद्धान्तः' इति एतद्ग्रन्थार्तनिरूपरणम्‌ । तन्न । उक्तयोजनायां सोपाधिकस्य निरुपाधिकब्रह्ममात्रत्वायोगादिति दूषणस्य प्रागनुक्ततया अनुक्तदूषणातिदेशप्रसङ्गात्‌ । तेषां हीत्युक्तस्य तत्सत्यत्वपक्षेदोषस्य इह टीकायां सत्यत्व इत्यादिना उत्तरत्र प्रतिपादने अप्रसक्तप्रतिपादनप्रयासानर्थक्याच्च । न च सत्यमपि बाध्यत्वं दृश्यमदृश्यं वा । आद्ये सत्यत्व इति द्वितीये दृश्यत्वाद्यभाव इत्येवं दूषणान्तरपरत्वात्‌ सत्यत्व इत्यादिग्रन्थस्य तेषां हीत्यस्योक्तदूषणपरत्वमिति वाच्यम्‌ । चशब्दादिदूषणान्तरपरत्वज्ञापकाभावेन उत्तरग्रन्थस्य तत्परत्वायोगात्‌ । "तेषां हीत्यपसिद्धान्तादिप्रसङ्गं सूचयति' सति पूर्वग्रन्थानुसारेण अपसिद्धान्तस्येव व्यभिचारस्यापि तद्ग्रन्थसूचितत्वसिद्धया तदसूचितदूषणान्तरपरत्वाश्रयणस्य निर्निबन्धनत्वाच्च ।  
कथञ्चिद्दूषणान्तरपरत्वेपि दृश्यत्वादीनामित्युत्तरग्रन्थानुरोधेन सत्यमपि बाध्यत्वं दृश्त्वादिमन्न वेति विकल्पनीयत्वेन दृश्यमदृश्यं वेति विकल्पस्योत्तरग्रन्थाननुसारित्वेन अनुत्थानमेव ।  
यच्च "जडत्वपरिच्छिन्नत्वयोरभावे चेतनत्वापरिच्छिन्नत्वप्राप्त्या प्रत्यक्षविरोधस्यादिशब्देन परिग्रहः' इति तन्न । दृश्यमदृश्यं वेत्येव विकल्पस्योपदर्शितत्वेन जडत्वादिमत्त्वतदभावविकल्पानुपदर्शनेन तदभावे प्रत्यक्षादिविरोधस्य आदिशब्देन परिग्रहवर्णनस्य त्वदीयपूर्वग्रन्थाननुगुणत्वात्‌ । सुधानुसारेण दोषान्तरस्यैव आदिशब्देन ग्रहणसम्भवे तत्परित्यागेन दोषान्तरस्य आदिशब्दार्थत्वकल्पनस्य निर्निबन्धनत्वाच्च ।  
दृश्यत्वादिकं दृश्यत्वादिमन्न वा । दृश्वत्वे दृश्यत्वाभावे अज्ञानासिद्धिः । जडत्वे जडत्वस्य परिच्छिन्नत्वे परिच्छिन्नत्वस्यावृत्तौ अपसिद्धान्त इत्यभिप्रेत्य आद्यं दूषयति - तैरेवेति ॥ दृश्यत्वादिभिरेवेत्यर्थः । तत्र दृश्यत्वादिरूपहेतुवृत्तावपि मिथ्यात्वाभावादिति भावः ।  
यत्तु दृश्यत्वादीनामदृश्यत्वे अमानासिद्धिरिति भाववर्णनं तदसत्‌ । दृश्यत्वे दृश्यत्वावृत्तावज्ञानासिद्धिप्राप्तावपि जडत्वपरिच्छिन्नत्वयोस्तदवृत्तौ अपसिद्धान्तप्राप्तावपि अज्ञानासिद्धेरप्रसङ्गात्‌ । दृश्यत्वादीनां दृश्यत्वाभाववत्त्वस्यैव तत्रानैकान्त्याभावोपपादकत्वात्‌ "दृशत्वाद्यभावे च' इत्येव वक्तव्यतया अदृश्यत्व इत्युक्तेरज्ञानमात्रमूलत्वाच्च ।  
ननु न सत्यं मिथ्या वा दृश्यत्वादि । किन्तु उभयानुगतसामान्यमेव । न च सामान्येन प्रयुक्तहेतोविशेषकल्पनेन निराकरणं सम्भवति । तथा सति धूमाद्धूमध्वजानुमानेप्युक्तरीत्या विशेषविकल्पेन निराकरणसम्भवात्तदुच्छेदप्रसङ्गासिदत्यत आह - न चेति ॥ बाष्पारोपितसत्यधूमानुगतधूमत्वसामान्यस्येव सत्यानिर्वचनीयसाधारणदअश्यत्वासामान्यस्याप्याश्रयासिद्धया असिद्धत्वेन तदसम्भवादिति भावः ।  
ननु बाष्पारोपितधूमे सत्यधूमे च धूमत्वसामान्यस्य मया अङ्गीकृतत्वात्‌ दृष्यान्तो विप्रतिपन्न इत्यत आह - दिगिति ॥ तदर्थस्तु पूर्वोक्तरीत्या आकर एव स्पष्यः ।  
असिद्धयव्याप्त्यन्यतरत्वाभावादनैकान्तिकत्वस्य हेतुदोषत्वाभावात्तदुद्भावनमनुपपपन्नमित्यतः अनैकान्तत्यपदेन साध्यसम्बन्धनियमाभावरूपाव्याप्तेरेव विवक्षितत्वान्न तदुद्भावनानुपपत्तिरित्याशयेनाह - साध्यमिथ्यात्वेति ॥ ततोऽपि कुतो न साधकत्वमित्यतः कोटिद्वयसहचरितत्वेन सन्देहहेतुत्वान्न तदित्यभिप्रेत्य तदुपपादयति - अनैकान्तिकश्चेति ॥ अन्यथा ऊर्ध्वत्वादिकमपि अन्यतरकोटिनिर्णायकं स्यादिति भावः । आत्मनो दृश्यत्वानङ्गीकारे बाधकोक्तेरिव साधकोक्तेरपि तत्साधकत्वान्मूलकारीयविपक्षबाधकोक्तिमात्रस्यानुपपन्नतामाशंक्य बाधकोक्तेः साधकोक्त्युपलउक्षणत्वान्नानुपपत्तिरित्यभिप्रेत्य स्वयं साधकं वक्तुं स्वयं साधकाभावमाशंक्य परिहरति - नन्वात्मन इत्यादि ॥  
आत्मनः आत्मज्ञानत्वाभावापादनस्येष्यसाधनतामप्रयोजकताञ्चाशंक्य परिहरति - तज्ज्ञानत्वाभिमतस्येति शेष इति ॥  
न चेत्यादिवाक्यद्वयमुपपाद्योपपादकभावापन्नैकातिप्रसङ्गसमर्पकत्वेन व्याख्याय वाक्यद्वयोक्तमर्थं पूर्ववाक्यार्थत्वेनैव वर्णयित्वा द्वितीयं वाक्यमतिप्रसङ्गान्तरसमर्पकत्वेन व्याचष्ये - अथ वेति ॥ किं तदतिप्रसङ्गान्तरं यत्समर्पकत्वं द्वितीयवाक्यस्याश्रीयते इत्यतस्तदेवोपदर्शयति - तथा हीति ॥ इतीत्यस्य इति अतिप्रसङ्गान्तरमिति पूर्वेण सम्बन्धः ।  
न कोपीति ॥ आतमाऽकारज्ञानस्यैवात्माज्ञाननिवर्तकत्वान्न तदनिवृत्तिप्रसङ्गः । आत्माऽकारज्ञानस्यैवात्मज्ञानत्वान्न वेदान्तजनितविज्ञानस्याऽत्मज्ञानत्वानुपपत्तिरित्येवं प्रागुक्तं प्रसङ्गद्वयं नेत्यर्थः । तत्परतयैवेति । वेदान्तजनितज्ञानस्याऽत्माऽकारत्वपरतयैवेत्यर्थः । अनात्मविषयत्वात्‌ आत्मविषयत्वाभावात्‌ ।  
तद्विषयत्वाभावेऽपि शशविषणादिज्ञानस्य तदाकारत्वदर्शनात्‌ कथं तद्विषयत्वस्यैव तदाकारत्ववर्णनमिति भावेन शंकते - कुत इति ॥ परिशेषयति - परिशेषादिति ॥ आद्यपक्षमात्रनिरासकत्वाद्वाक्यस्य कथं पक्षद्वयनिरासकत्वेन व्यापार इत्यतः एकशब्दस्यैकाथर्त्वे प्रथमपक्षनिरासकत्ववत्‌ सदृशार्थकत्वे द्वितीयपक्षनिरासकत्वस्यापि सम्भवाद्युक्तः पक्षद्वयनिरासकत्वेनास्य व्यापार इत्यभिप्रेत्य तत्सिद्धयर्थं तथापि योजयति - एवमिति ॥ अत्यन्तसादृश्येति । ज्ञानज्ञेयमात्रनिष्ठधर्मेण सादृश्यस्येत्यथर्ः । घटज्ञानत्वस्य घटे घटत्वस्य च घटज्ञाने असव्वेनात्यन्तसादृश्यस्यानुभवबाधितत्वादिति भावः । यद्यपि निराकारत्वयुक्त्या अयं पक्षः प्रागेव दूषितः तथापि साकारत्वमङ्गीकृत्य पृथग्दूषणाभिधानमेतदिति द्रष्यव्यम्‌ । प्रागिवेति । वेदान्तजनितविज्ञानस्य आत्मनेव घटेनापि सत्तया सदृशत्वनाऽत्मज्ञानत्ववद्घटज्ञानत्वस्यापि प्रसङ्गादित्यर्थः । स आकार इवेति विषयस्याऽकारसादृश्यमुक्तम्‌ । तन्नात्यन्तम्‌ । अनुभवबाधितत्वात्‌ । नापि सत्तया । पूर्ववदतिप्रसङ्गित्वादित्यत उक्तम्‌ । व्यावर्तकत्वेनेति । आधाराधेयभावाभावेन कथं व्यावर्तकत्वमपि तस्येत्यत उक्तम्‌ - विषयतयेति ॥ यदि तर्हीति । यदि तद्विषयत्वमेव तदाकारत्वं तर्हीति सम्बन्धः । अनेनेति । तदाकारत्वस्य परिशेषेण तद्विषयत्वे पर्यवसानवर्णनेनेत्यर्थः ।  
केचित्तु "किन्नाम । सामान्यविशेषवचनौ' इत्यत्र वृक्षशिंशुपाशब्दाविवेति शेषः । वृक्षत्ववत्तदाकारत्वस्य सामान्यतायाः शिंशुपात्ववत्तद्विषयत्वस्य विशेषतायाः सत्त्वादित्यर्थः । एवं तर्हि "न च तदाकारम्‌ । अतद्विषयत्वादेव' इति कथं विशेषाभावेन सामान्याभावसाधनम्‌ । व्यभिचारात्‌ । न हि शिंशुपात्वाभावेन वृक्षत्वाभावसाधनं युक्तमिति चेन्न । यावद्विशेषाभावेन सामान्याभावसाधनात्‌ । अत एवोक्तं प्राक्‌ "ततश्च वेदान्तजनितविज्ञानं आत्माविषयञ्चेत्तटदाकारमपि न भवेत्‌' इति । अत एव च "अतद्विषयत्वादेव' इति हेतुमुक्त्वा "तद्विषयत्वमेव हि तदाकारत्वम्‌' इत्युपपाद्य कथं तद्विषयत्वमेव तदाकारत्वम्‌ । तदाकारत्वस्य तद्‌ित्तषयत्वपरित्यागेनापि "तदाकार एवाकारो यस्य' इत्यादिव्युत्पत्त्या निर्विषये घटादावपि सत्त्वात्‌ इत्याशंकापरिहारपरं "न हि ज्ञानज्ञेययोरेकाऽकारता' इति मूलं प्रसक्तप्रतिषेधपरतया प्रवृत्तमित्याहुः ।  
उचितमिति ॥ उपक्रान्तशब्देनैव व्यवहारस्य खटित्यर्थोपस्थापकत्वेन प्रतिपत्तिलाघीवादिति भावः । अनात्मकर्मकपमीति । आत्मकर्मकत्वरहितमपीत्यर्थः । ननु शशविषाणज्ञानस्य निर्विषयत्वेऽपि ज्ञानत्वे बाधकाभावादप्रयोजकतेत्यतः तथा सति निर्विषयस्य घटस्यापि ज्ञानत्वप्रसङ्ग इति विपक्षे बाधकस्य सत्त्वात्‌ न तदित्याशयेनाह - घटवदिति ॥ विषयत्वं नामेति ।  
अयमर्थः । न विषयत्वं घटत्वादिवत्‌ त्तिषयहेतुकृतम्‌ । नापि पाकजरूपादिवद्बुद्धिभिन्नाऽगन्तुकस्वहेतुकृतम्‌ । किन्तु बुद्धिहेतुकृतमेवेति । तर्हि कर्मत्वप्यनिवार्यमेवेत्याह - कर्मत्वमपीति ॥ तस्यापि बौद्धत्वेन वस्तुसामर्थ्यकृतत्वाभावादित्यर्थः । अत एवोक्तमन्यथाख्यातित्वादीयसुधायां "बौद्धमेवाभावाश्रयत्वम्‌ । न वस्तुकृतम्‌ । अतो न विरोधः' इत्यादिना ॥  
विषयत्वातिरिक्तं कर्मत्वं शंकते - जनकत्वमिति चेदिति । तत्किं ज्ञानत्वावच्छेदेनाभिमतं जन्यज्ञानत्वावच्छेदेन वा लौकिकापरोक्षज्ञानत्वावच्छेदेन वा । न प्रथमद्वितीयावित्याह - ज्ञानं प्रत्यर्थस्य जनकताऽसम्प्रतिपत्तेरिति ॥ ज्ञानत्वावच्छेदेन विषयस्य जनकत्वे ऐश्ऱ्वरज्ञानस्य नित्यत्वेनाथर्जन्यत्वाभावादर्थविषयत्वाभावप्रसङ्गात्‌ । प्रत्यभिज्ञानस्य च तत्तांशजन्यत्वाभावेन तद्विषयकत्वाभावप्रसङ्गादिति भावः । तदुक्तं सुधायाम्‌ "तथा सतीश्ऱ्वरज्ञानस्य नित्यस्यार्थो विषयो न स्यात्‌ । प्रत्यभिज्ञानस्य च तदंशो न विषयो भवेत्‌' इति । तृतीयमनूद्य दूषयति - अपरोक्षज्ञानेपीति ॥ लौकिकापरोक्षज्ञानेपीत्यर्थः । तत्र विषयस्य नियतपूवर्वृत्तिकत्वेऽपि करणसन्निकर्षनिष्पादकत्वेनानन्यथासिद्धत्वविशिष्यनियतपूर्ववृत्तित्वाभावान्न कारणत्वमिति भवः ।  
न चैवं चक्षुषोऽपि करणसन्निकर्षनिष्पत्तावेवोपक्षीणत्वेनान्यथासिद्धत्वेन विशिष्यकारणलक्षणाभावादकारणत्वप्रसङ्ग इति वाच्यम्‌ । "रूपाद्युपलब्धिः सकरणिका क्रियात्वाच्छिदिक्रियावत्‌' इति चक्षुरादेः करणत्वे सिद्धे अवान्तरव्यापारवतः कारणस्यैव करणत्वात्तन्निर्वाहार्थं कल्प्यमानसन्निकर्षस्य सन्निपातलक्षणो विधिरनिमित्तं तद्विघातस्य' इति न्यायेन स्वोपजीव्यचक्षुःकरणत्वाविधातकत्वात्‌ । न चैवं "रूपाद्युपलब्धिः सकमिर्का क्रियात्वाच्छिदिक्रियावत्‌' इति कर्मणः कारणत्वमुपजीव्य तन्निर्वाहार्थं कल्पितस्यार्थसन्निकर्षकस्योक्तन्यायेनैव स्वोपजीव्यार्थकारणत्वाविघातकत्वानुपपत्त्या नार्थस्याप्यन्यथासिद्धिः स्यादिति वाच्यम्‌ । अव्यभिचारात्‌ क्रियात्वेन करणजन्यत्वानुमानसम्भवेऽपि अकर्मकक्रियायां व्यभिचारेण "या क्रिया सा कर्मजन्या' इति व्याप्त्यसिद्धया क्रियात्वेन सकर्मकत्वस्यानुमातुमशक्यत्वेनोक्तन्यायाप्रवृत्त्या वैषम्येन अन्यथासिद्धत्वावश्यम्भावादिति भावः ।  
नन्वेवं चक्षुरादेः करणस्य करणत्वसिद्धयर्थं कर्मसन्निकर्षरूपव्यापारजननद्वारा क्रियाजनकत्ववत्‌ कर्मणः अन्यथासिद्धत्वेनाजनकत्वेऽपि करणसन्निकर्षनिष्पत्तावुपयोगित्वेन तत्सत्त्वांश्यम्भावात्‌ कथमसतः शशविषाणादेः ज्ञानकर्मत्वं स्यादित्यत आह - यत्र त्विति ॥ मीमांसकाभिमतं कर्मलक्षणमाशंकते - कर्तुरन्यत्व इति । कर्तुरन्यत्वे सति । क्रियाजन्यफलशालित्वेनैव कर्मत्वे देवदत्तसमवेतगतिक्रियाजन्यफलसंयोगशालिग्रामस्येव संयोगशालिनो देवदत्तस्यापि कर्मत्वं स्यात्‌ । ततश्च "देवदत्तं ग्रामं गच्छति' इति द्वितीयापत्तिः । अतः सत्यन्तोपादानम्‌ ।  
नन्वत्र अन्यसमवेतत्वं क्रियाविशेषणं फलविशेषणं वा अभिमतम्‌ । आद्येपि अन्यत्वं क्रियाश्रयापेक्षया विवक्षितं फलाश्रयापेक्षया वा । नाद्यः । क्रियाश्रयादन्यत्र क्रियाया असम्भवात्‌ । न द्वितीयः । "ग्रामं गच्छति' इत्यदौ गमनक्रियायाः संयोगरूपफलाश्रयाद्देवदत्तशरीरादन्यत्र असमवेतत्वेन ग्रामादेरकर्मत्वप्रसङ्गात्‌ । न द्वितीयः । उक्तविकल्पक्रमेणातिव्याप्त्यसम्भवप्रसङ्गात्‌ । गमनक्रियाश्रयदेवदत्तान्यग्रामनिष्ठसंयोगरूपफलभागिनि देवदत्त एवातिव्याप्तेः । फलाश्रयादन्यत्र फलासम्भवाच्च । अथ कर्मापेक्षयैवान्यत्त्वं विवक्ष्यते तदा आत्माऽश्रयप्रसङ्गः । कर्तर्यतिव्याप्तेश्च ।  
एतेन "कर्तुरेवान्यपदार्थत्वेन कर्तृसमवेतक्रियाफलशालित्वस्यैव लक्षणार्तत्वान्नाऽत्माऽश्रयप्रसङ्गः' इति निरस्तम्‌ । तावतापि कर्तर्यतिव्याप्तेरपरिहारात्‌ । तत्कथमिदं कर्मलक्षणमिति चेन्न । तत्क्रियानधिकरणत्वे सति तत्क्रियाफशालित्वस्यैव समुदायार्थत्वेन विवक्षितत्वात्‌ ।  
ननु संयोगादिना क्रियाजन्यव्यवहारानाश्रयत्वान्न शशविषाणादेः कर्मत्वमित्याशंकते - साक्षादिति ॥ तथा सति साक्षात्सम्बन्धेन गत्यादिरूपक्रियाजन्यसंयोगरूपफलाश्रयत्वस्य समवायेन संयोगवति ग्रामेसत्त्वेपि ज्ञानकर्ममात्रे घटादौ संयोगादिना ज्ञानरूपक्रियाजन्यव्यीवहारानाश्रयतया अभावाज्ज्ञानकर्ममात्रे लक्षणाभावप्राप्त्या अव्याप्तत्वादलक्षणत्वं स्यादित्यत आह - एवं तर्हीति ॥  
ननु ज्ञानकर्ममात्रे साक्षात्सम्बन्धेन ज्ञानजन्यव्यवहारानाश्रयत्वेऽपि ज्ञानजन्यज्ञाततारूपफलाश्रयत्वस्य सत्त्वान्न ज्ञानकर्मस्वव्याप्तिरित्यतः भवेदेवं यदि ज्ञाततैव स्यात्‌ । न च सास्ति । साधकाभावेन बाधकसद्भावेन च तस्याः - ज्ञानव्यतिरिक्तज्ञाततायां प्रमाणाभावात्‌ ।  
न च प्रमाणतोन्या स्यात्प्रमितिर्नाम कुत्रचित्‌ ॥  
मानाभावाद्गौरवाच्च कल्पनायाः किमेतया ॥  
इत्यादिना प्रमाणलक्षणानुव्याख्यानयोः निरस्तत्वेन न ज्ञानजन्यज्ञाततारूपफलाश्रयत्वेन कर्मलक्षणसमर्थनमित्याशयेनाह - ज्ञाततायास्त्विति ॥ एतेनेति ॥ दृग्जन्यफलाश्रयत्वस्य कर्मलक्षणत्वनिराकरणेनेत्यर्थः। आत्मनीति । प्रकाशरूपत्वादात्मन अनाधेयातिशयत्वेन तत्र ज्ञानजन्यप्रकाशोदयासम्भवादित्यर्थः । अयमाशयः । यथा घटादौ तदाकरवृत्त्या स्फुरणरूपोऽतिशय आधीयते नैवमात्मनि । तस्यैव स्फुरणरूपत्वादिति । आत्मन इति । "आत्मनो यदि दृक्कर्मत्वं न स्यात्तदा वेदान्तजनितं विज्ञानमात्मज्ञानं न स्यात्‌ । भवति च तत्‌ तज्ज्ञानम्‌ । तस्मात्‌ अस्त्येवात्मनो दृक्कर्मत्वम्‌' सति विपर्यये पर्यवसानासम्भवेनाऽभासोयं प्रसङ्ग इति निरस्तमित्यर्थः । दृग्जन्यफलाश्रयत्वस्य कर्मलक्षणत्वनिराकरणादिति भावः ।  
ननु परेणापि परोक्षवृत्तौ न तदाधेयस्फुरणमङ्गकृतम्‌ । परोक्षवृत्तेरेव तत्र ज्ञानत्वाभ्युपगमात्‌ । अन्यथा स्फुरणस्यापरोक्षैकरसत्वेन अभिव्यक्तापरोक्षैकरसस्फुरणसम्बन्धेन परोक्षवृत्तिविषयस्यापि अतीतादेः नित्यातीन्द्रियस्य धर्मादेश्च आपरोक्ष्यप्रसङ्गात्‌ । एवञ्च परोक्षवृत्तेरिवापरोक्षवृत्तेरपि ज्ञानत्वोपपत्तौ तदाधेयस्फुरणमप्रामाणिकमिति प्रतिवादिनो भागासिद्धिः स्यादित्याशयेनाह - किञ्चेति ॥ पृ. 473 ॥

आत्माज्ञाननिवर्तकतयेति ॥ आत्मकर्मकज्ञानप्रतिबन्धकत्वस्यैवात्माज्ञानत्वादिति भावः । भवेदेतदेवम्‌, यदि तत्कमर्कज्ञानप्रतिबन्धकमेवाज्ञानं स्यात्‌ । न चैतदस्ति इत्याह - आत्माश्रितमिति ॥ ननु आश्रयाश्रयिभावसम्बन्धेन आत्मव्यावर्तितमज्ञानमात्माज्ञानमिति वक्तव्यम्‌ । न चाज्ञानं ज्ञातव्यपरमात्माऽश्रितम्‌ । मानाभावात्‌ । किन्तु ज्ञात्राश्रितमेव । "अहमज्ञः' "घटमहं न जानामि' इत्याद्यनुभवात्‌ । तथा चोक्तानुपपत्तिरेवेति शंकते - न च वक्तव्यमिति ॥ न च ज्ञातृज्ञातव्याऽत्मनोरभेदाज्ज्ञात्राश्रितत्वे ज्ञातव्यपरमात्माऽश्रितत्वस्यैव सिद्धत्वान्नानुपपत्तिरित्यत आह - भेदाभावेपीति ॥ भेदाङ्गीकारे हेतुमाह - ज्ञातृज्ञेयभावसिद्धय इति ॥ यादृशतादृशभेदस्यापि तयोरभावे तद्वयाप्तज्ञातृज्ञेयभावस्यैवानुपपत्तेरिति भावः । इति इत्यस्य न च वक्तव्यमिति पूर्वेण सम्बन्धः । अज्ञानस्येति ।  
आश्रयत्वविषयत्वभागिनी निर्विशेषचितिरेव केवला ।  
पूर्वसिद्धतमसो हि पश्चिमो नाश्रयो भवति नापि गोचरः ॥  
इति तदुक्तेरिति भावः ।  
अज्ञानस्य घटाश्रितत्वस्य परैरप्यनङ्गीकारात्पक्षान्तरसूचकवाशब्दानुपपत्तिरित्यस्तं व्याचष्ये - वाशब्द उपमायामिति ॥ ननु घटाज्ञानदृष्यान्तेन ब्रह्माज्ञानस्य तदाश्रितत्वनिराकरणमयुक्तम्‌ । घटाज्ञानस्यैव अभावात्‌ । तथा हि, घटज्ञानोत्पत्तेः प्राक्प्रसक्तप्रकाशप्रतिबन्धार्थं वा अभ्युपेयं ज्ञानोत्पत्तिप्रतिबन्धार्थं वा । नाद्यः । घटस्य जडत्वेन स्वतः प्रकाशप्रसक्त्यसम्भवेन प्रमाणत एव तत्प्रसक्तिर्वाच्या । एवञ्च प्रमाणप्रवृत्त्यभावदशायां प्रमाणाभावादेव तदप्रकाशोपपत्त्या प्रतिबन्धकाज्ञानकल्पनस्यैव वैयर्थ्यात्‌ । न द्वितीयः । ज्ञानोत्पत्त्यनन्तरं घटस्य प्रकाशमानत्वेन अज्ञानकल्पकविषयानवभासस्यैवाभावेन तत्कल्पनवैयर्थ्यात्‌ । न चैवं ब्रह्मण्यप्यज्ञानस्य नाङ्गीकतर्व्यत्वप्रसङ्गः । तत्कल्पकभावाभावाभ्यां विशेषेण अविशेषासिद्धया तदप्रसङ्गादित्याशयेन शंकते - नन्विति ॥ तत एवेति । ज्ञानस्योत्पन्नत्वादेवेत्यर्थः । सुतरां घटज्ञानं नास्तीति सम्बन्धः । माऽस्तु घटाऽदीनां प्राप्तप्रकाशप्रतिबन्धार्थमज्ञानम्‌ । अतदाकारप्रतिभासरूपविक्षेपार्थं तु भविष्यति । सत्यामपि प्रमाणप्रसक्तौ यथावदनवभासस्यानन्यनिमित्तत्वादित्याशयेन परिहरति - मैवमिति ॥ ननु घटादेरतदाकारप्रतिभासस्य दोषादेवोपपत्तेर्न तस्यानन्यनिमित्तत्वमित्यत आह - अन्यथेति ॥ यद्यपि परेण तत्राज्ञानं नाङ्गीक्रियत इति नेदमनिष्यं तथापि शास्त्रार्थं न जानामीत्यनुभवबलाद्ब्रह्माज्ञानवत्‌ शुक्तिं न जानामीत्यनुभवबलायातस्य शुक्त्यज्ञानस्यानङ्गीकारानुपपत्तेः । न चावरणरूपप्रयोजनाभावो दोषः । प्रयोजनाभावे प्रमाणसिद्धवस्तुनस्त्यागायोगात्‌ । अन्यथा कटकशौक्लयस्यापि प्रयोजनाभावयुक्त्या त्यागप्रसङ्गादिति भावः । उपलक्षणञ्चैतत्‌ । ज्ञानप्रतिबन्धकाज्ञानातिरिक्तदोषस्य त्वया अनभ्युपगमात्‌ । अभ्युपगमे च तेनैव ब्रह्मप्रकाशप्रतिबन्धसम्भवेन तदज्ञानस्याप्यसिद्धिप्रसङ्गादित्यपि द्रष्यव्यम्‌ ।  
ज्ञातव्यपरब्रह्माऽश्रितत्वेऽपि पुङ्गतत्वानपायात्तद्भ्रान्तिनिरासाय पुङ्गतमित्येतद्वयाचष्ये - ज्ञातृपुरुषगतमिति ॥ परिशेषत इति । विमतमज्ञानं ज्ञातृपुरुषाऽश्रितं तदन्यानाश्रयत्वे सति साश्रितत्वादिति एवकारसूचितपरिशेषादित्यर्थः । यता खल्विति ॥ अनेन अज्ञानं ज्ञानसमानाऽश्रयं ज्ञाननिवर्त्यत्वात्‌ । यद्येन निवर्तते तत्तत्समानाऽश्रयं यता तमः प्रकाशेन इति सामान्यव्याप्तिमूलकमनुमानमुक्तं भवति । नन्वज्ञानस्य ज्ञानसमानाऽश्रयत्वसिद्धावपि न पुरुषगतत्वसिद्धिः । ज्ञानस्यापि ज्ञातव्यगतत्वेन तद्गतस्याज्ञानस्य तत्समानाऽश्रयत्वोपपत्त्या अर्थान्तरत्वादित्य आह - ज्ञानाश्रयश्चेति ॥  
ननु दृष्यान्ताभावेनोक्तविधया आपाद्यापादकयोः व्याप्त्यसिद्धद्धया मूलशैथिल्यात्तर्काभासत्वमित्यतो विशेषव्याप्तेरभावेपि "यदविशिष्यस्य यस्य यद्भवति तदविशिष्यस्यापरस्यापि तत्‌' सत्यविशेषलक्षणसामानयव्याप्तेरविकलतया तन्मूलकत्वाद्युक्तस्तर्क इत्याशयेनाह - अनात्मविषयत्वाविशेषादिति ॥  
नन्वात्माज्ञाननिवर्तकत्वे तदन्याविषयकत्वमेव तन्त्रम्‌ । घटादिज्ञानञ्‌चान्यविषयमिति वैषम्यान्नाविशेषलक्षणा व्याप्तिरित्याशयेन शंकते - नन्विति ॥ ग्रस्तमिति । तद्विषयकमित्यर्थः । निर्विषयमेवेति । सविषयत्वे किमात्मविषयमुत तदन्यविषयकम्‌ । आद्ये आत्मनि व्यभिचारः । द्वितीये आत्माज्ञाननिवर्तकत्वानुपपत्तिप्रसङ्गादिति भावः ।  
अविषयत्वं नामासद्विषयत्वमिति सम्भ्रान्तश्चोदयति - नन्विति ॥ एतदिति ॥ निविर्षयत्वेन ज्ञानत्वाभावापादनमित्यर्थः । तथा सति तज्ज्ञानस्याप्यसद्विषयकत्वेन ज्ञानत्वाभावापातादिति भावः । निरालम्बन्त्वमिति । विषयानुल्लेखित्वमित्यर्थः । कयापि विधयेति । तदाकारत्वतदज्ञाननिवर्तकत्वादिशंकितप्रकारेणेत्यर्थः ।  
चेत्यत्वं जडत्वमिति तन्निर्वचनान्तरस्यापि सम्भवात्कथमप्रमातृत्वमेवेत्यवधारणमित्यतस्तद्ग्रहणे बाधकस्य सत्त्वाद्युक्तमवधारणमिति भावेन तद्ग्रहणे बाधकमाह - तथा च दृश्यत्वग्रहणेनैव प्राप्त्या पृथक्‌ परकीयतदुक्त्ययोगादिति भावः । पूर्ववाक्यद्वयगतहेत्वर्थचशब्दद्वयसम्बन्धं दर्शयन्नेव वाक्यं व्याचष्ये - यस्मादिति ॥ ननु मायावादिना आत्मनो दृश्यत्वानङ्गीकारात्कथं दृश्यत्वहेतोरनैकान्त्यमिति विशेषकथनमित्यत आह - आत्मन इति ॥ अङ्गीकारानङ्गीकारयोः साधकबाधककथनेनेति शेषः । तस्यैवेति । पारमार्थिकप्रमातृत्वस्यैवेत्यर्थः । पारार्थिकप्रमातृत्वस्य प्रमाणप्रमेयसिद्धिसाहित्यनियतत्वेन तदङ्गीकारे तयोरप्यङ्गीकारप्रसङ्गेन अद्वैतपक्षभङ्गप्रसङ्गादिति भावः । संसारेति । कर्तृत्वात्वभोक्तृत्वप्रमातृत्वाध्यासप्रवाहस्यैव संसारत्वेन तदतिरिक्तसंसाराभावादित्यर्थः । अप्रामाणिकत्वादीत्यादिशब्देन बादकपरिग्रहः । आरोपितप्रमातृत्वाभावस्यैव हेतुत्वेन मया अङ्गीकृतत्वादात्मनि चारोपितप्रमातृत्वस्यैव च सत्त्वेन नानैकान्त्यमिति शंकते - आत्मनीति ॥ एवं तर्हि मास्त्वनैकान्त्यम्‌ । भागासिद्धया हेतोराभासत्वं दुर्वारमेवेत्याह - एवं तर्हीति ॥ अङ्गीकृत्य चैतदुक्तम्‌ । वस्तुतस्तु नानैकान्त्यपरिहारोऽपि । तथा सति यत्रानैकान्त्यमायाति तत्र सर्वत्र आरोपितहेत्वभावेन तत्परिहारापत्त्या तद्दूषणत्ववार्ताया उच्छेदप्रसक्तेरित्याह - आरोपितेनेति ॥  
तदभावादिति ॥ स्वस्य स्वविषयत्वाभावादित्यर्थः । अभावहेतोः वक्ष्यमाणत्वादिति भावः । दुर्निरूपत्वादिति । सर्वाभावेन तत्सापेक्षसर्वज्ञत्वादीनां परेण ब्रह्मणि सत्त्वानङ्गीकारादित्यर्थः । अन्यथा तेषामप्यङ्गीकारप्रसङ्गादिति भावः ।  
शिष्यः शंकते - नन्विति ॥ परसमवेतेति । यदत्र वक्तव्यं तत्‌ कर्तुरन्यत्वे सतीत्यादिपूर्वग्रन्थव्याख्यानवसर एवोक्तमिति तत एव प्रतिपत्तव्यम्‌ । ननु यदि स्वविषटप्रकाशत्वं नाङ्गीक्रियते तर्हि कथं तन्मते स्वप्रकाशत्वनिर्वाह इत्यत आह - स्वप्रकाशत्वन्त्विति ॥ तथा सति पराप्रकाश्यतया शशविषाणादेरपि स्वप्रकाशताप्रसङ्गादिति भावेन परेषां प्रीवाद इत्युक्तम्‌ । यद्यस्माभिः स्वविषयप्रकाशत्वमङ्गीक्रियते तर्हि कथं ग्रन्थकरीया तदनङ्गीकारोक्तिरत्यत आह - तदभिप्रायेणेति ॥ परकीयस्वविषयत्वानङ्गीकारभिप्रायेणेत्यर्थः । उक्ताभिप्रायकत्वं ग्रन्थकृत्सम्मतञ्चेत्याह - अत एवेति ॥ अन्यथा नाङ्गीक्रियत इत्येतावतैव पूर्णत्वेन तैरित्यस्य व्यर्तत्वादिति भावः ।  
न हीति ॥ क्रियारूपतया कारकविशेषरूपकर्तृत्वं न सम्भवति । क्रियाकारकभावस्य भेदनियतत्वेन अभेदे तदसम्भवादिति भावः । नापीति । एतच्चाऽत्मरूपज्ञानस्य कर्त्रन्तराभावाभिप्रायेणोक्तम्‌ । अन्यथा तद्घटितकर्मलक्षणसम्भवेनोक्तदोषाप्रसरादिति ध्येयम्‌ । स्वयं क्रियारूपस्यापि ज्ञानस्य विषयीकरणलक्षणव्यापारं प्रति कर्तृत्वेन स्वविषयत्वे ज्ञानस्य तदुपहितकर्मत्वमपि दुष्परिहरमिति कर्तृकर्मविरोधोऽस्त्येवेति परिहरति - ज्ञानस्यापीति ॥ भवेदेतत्‌ यदि विषयीकरणलक्षणव्यापारं प्रति कर्तृत्वमेव सिद्धं स्यात्‌ । तदेव कुत इत्यत आह - इतरथेति ॥ इदमिति । कर्तृकर्मविरोधादितीदमित्यर्थः । ज्ञानरूपस्यात्मनो ज्ञानं प्रति कर्तृत्वं न सम्भवति । क्रियाकर्तृभावावस्य भेदनियतत्वेन भेदाभावे अयोगादिति शंकते - कथमेतदिति चेदिति ॥ भेदाभावेऽपि भेदप्रतिनिधिरूपविशेषबलादेव तदुपपत्तिरिति परिहरति - इत्थमिति ॥ सविशेषमिति । आत्मना सविशेषाभिन्नमित्यर्थः । अतिप्रसङ्ग इति । घटप्रटयोरपि भेदाभावेऽपि भेदप्रतिनिधिरूपविशेषबलेनैव भेदकार्यनिर्वाहाद्भेदो न स्यादित्यतिप्रसङ्ग इत्यर्थः ।  
व्याख्यातेति ॥ "मिथ्येति नानिर्वचनीयत्वमुच्यते प्रमाणाभावात्‌' इत्यादिना निरस्तत्वात्‌ । किन्त्वसत्त्वमेव । तथा च "पटविषयत्वं मिथ्या' सत्युक्ते स्वरूपतो नास्तीत्येवोक्तं स्यादिति व्याख्यातप्रायमेवेत्यर्थः । न केवलं पूर्ववाक्यव्याखयानेनैतद्वयाख्यातमित्येव । तात्पर्यवदेव एततात्पर्यं च द्रष्यव्यमित्याह - मुक्तात्मनीति ॥ मुक्ताविद्यस्य मुक्तरूपज्ञानस्याविद्योपादानकपरविषयत्वासम्भवेनाप्रकाशत्वापत्त्या तत्राप्रकाशत्वरूपजडत्वस्यानैकान्त्यं तदवस्थमिति भावः । नन्वस्मद्रीत्या पराभावेऽपि परविषयत्वं सत्यमेव आत्मरूपज्ञानस्यास्तु । तथा चाप्रकाशत्वरूपजडत्वाभावादेव न तत्रानैकान्त्यमित्याह - पररीत्या चेति ॥ स्वमते आत्मरूपज्ञानस्य स्वपरविषयत्वे दोषाभावेन प्रकाशत्वोपपत्तेरिति भावः ।  
जडत्वासिद्धिरिति ॥ प्रकाश्यशून्यस्यापि प्रकाशत्वे घटस्यापि प्रकाशत्वापत्त्या अप्रकाशत्वरूपजडत्वस्य पक्षीकृते घटे असिद्धिः स्यादित्यर्थः । अन्यत्र घटादौ । अप्रमातृत्वादिवत्‌ अस्वप्रकाशत्वस्यापि जडत्वनिर्वचनतया अङ्गीकारात्तस्यापि अवश्यं विकल्प्य निरसनीयत्वेन मूले तदनिरासप्रयुक्तन्यूनतामाशंक्य परिहरति - प्रकाशत्वस्यैवेति ॥ अशक्योपपादनमिति । तस्य तद्घटितमूर्तिकत्वादिति भावः ।  
दृश्यत्वाद्यनुमानेष्वित्यादिना परिच्छन्नत्वस्यापि सामान्यतो निरस्तत्वात्‌ विशेषत इत्युक्तम्‌ आगमेति । "आकाशवत्सर्वगतश्च नित्यः' "सदेव सौम्येदमग्रे' "दृष्ट्वैव तं मुच्यते' "अथ मर्त्योऽमृतो भवति' "यत्र त्वस्य सर्वमातमैवाभूत्‌' "यावद्ब्रह्मा विष्ठितं तावती वाक्‌' इत्याद्यागमविरोधादित्यर्थः । उपलक्षणञ्चैतत्‌ । अवकाशरूपप्रदेशस्य कालस्य चापरिच्छिन्नत्वेनैव धर्मिग्राहकसाक्षिणा सदा सर्वत्र कार्यदर्शनादियुक्त्या च सिद्धत्वेन तद्विरुद्धत्वादित्यपि द्रष्यव्यम्‌ । दुष्यत्वदिति ॥ दूषितत्वेन तदसिद्धेरिति भावः ।  
हेतुत्वसिद्धिरिति ॥ आत्मनि व्यभिचारपरिहारेणेति शेषः । नन्वात्मभेदमिथ्यात्वं न जगन्मिथ्यात्वाधीनम्‌ । येनेतरेतराश्रयप्रसङ्गः स्यात्‌ । "विमतो भेदो मिथ्या भेदत्वात्‌ चन्द्रभेदवत्‌' इत्याद्यनुमानेन "नायोऽतोस्ति द्रष्या' सत्यादिश्रुत्या च तत्सिद्धिरित्यत आह - भेदमिथ्यात्वेति ॥ उक्तवक्ष्यमाणेति । न चानिर्वचनीये किञ्चिन्मानम्‌' "प्रत्यक्षबाधितञ्च जगन्मिथ्यात्वम्‌' सत्याद्युक्तवक्ष्यमाणेत्यर्थः ।  
एवं मिथ्यात्वसाधकहेतून्निराकृत्य भेदाभावसाधकत्वेनोक्तमात्मत्वमपि निराकरोति - एतेनेति ॥ उक्तरीत्येति । "न चात्मनो दृक्मर्मत्वं विना तज्ज्ञानत्वम्‌' इत्युक्तरीत्येत्यथर्ः । निरस्तत्वादिति । अदृश्यत्वादिरूपस्यात्मत्वस्य दृश्यत्वाद्युपपादनेन निरस्तत्वादिति भावः । जातिविशेषरूपमात्मत्वं पारमार्थिकव्यावहारिकं उत प्रतिभासिकमिति विकल्पान्मनसि निधायाद्यं दूषयति - तस्यापीति ॥ लक्षणव्याघातेन एकस्मिन्नुपदेशादिनैव व्युत्पत्त्‌याद्युपपत्त्या जात्यङ्गीकारवैयर्थ्यप्रसङ्गेन च जातिवादिभिः जातेरनेकाश्रितत्वाङ्गीकारेण आत्मत्वस्य जातित्वे आत्मव्यक्तेर्बहुत्वप्रसङ्गेन अनङ्गीकारादित्यर्थः । द्वितीयं दूषयति - मिथ्येति ॥ मिथ्येति नानिर्वचनीयमुच्यते । प्रमाणशभावादिना तस्य निरस्तत्वात्‌ । अतोऽसत्त्वमेव तदिति वाच्यम्‌ । तथा च "आत्मन आत्मत्वं मिथ्या' इत्युक्ते "आत्मन आत्मत्वं नास्ति' इत्येवोक्तं स्यात्‌ । तथा च स्वरपासिद्धयादिप्रसङ्ग इति भावः । तृतीयं निराकरोति - आरोपितस्येति ॥ आरोपितस्य साधकत्वे बाष्पारोपितधूमस्यापि वह्निसाधकत्वप्रसङ्गादिति भावः ।  
मिथ्यात्वशब्दस्य मिथ्यात्वमात्रपरत्वे प्रत्यक्षबाधस्य मिथ्यात्वानुमानमात्रनिष्ठत्वापत्त्या भेदाभावसाधकानुमानागमसाधारण्यालाभात्तल्लाभायोपलक्षणतया मिथ्यात्वशब्दं व्याचष्ये - अत्रेति ॥  
विषयभेदादिति ॥ समानविषयकत्वस्य विरोधे प्रयोजकत्वेन तदभावे विरोधानुपपत्तेरिति भावः । कथन्तरामिति । प्रबलदुर्बलयोरेव बाध्यबाधकभावस्य सिद्धत्वात्तदभावे न बाध्यबाधकभावः । अन्यता विपरीतबाध्यबाधकभावस्यापि प्रसङ्गादिति भावः । ननु सदिति प्रतीतेः सत्ताग्राहित्वेअनुमानविरोधिविषयकत्वेपि अप्राबल्येन न बाधकत्वम्‌ । प्राबल्यानिरूपणात्‌ । न च धर्मिग्राहकत्वेन प्राबल्यमिति वाच्यम्‌ । स्तम्भोयमित्यादिधर्मिग्राहकप्रतीतेः सत्तानवगाहित्वेन विरोधित्वस्यैवाभावात्‌ इत्यतस्तस्याः सत्तागाहित्वमुपपादयति - यद्यपीत्यादिना ॥ स्तम्भोयमिति प्रतीतेः स्वरूपमात्रविषयत्वेन न सत्तावगाहित्वम्‌ । अन्यथा सदित्यादिप्रतीतेरेव सत्तावगाहित्वेन पदार्थस्वरूपमात्रगोचरायाः स्तम्भोयमित्यादिप्रतीतेः सत्तानवगाहित्वात्‌ तस्या अपि सदित्येवमाकारत्वस्यैव प्राप्त्या स्तम्भोयमित्याकारत्वाभावप्रसङ्गादिति भावः । परिहरति - तथापीति ॥ न सत्तां व्यभिचारति सत्तावगाहिनीत्यर्थः । तत्र हेतुमाह - स्तम्भादीनां सद्विशेषत्वादिति ॥ विशेषविषयकप्रतीतेः सामान्यविषयकत्वादिति भावः । तर्हि मूलकारीयं स्तम्भोयमितिप्रतीतिपरित्यागेन सदितिप्रतीतिपर्यन्तानुधावनमनर्थकमित्यतः तत्‌ स्तम्भोऽयमितिप्रतीतेर्न सत्तानवगाहित्वनिमित्तकम्‌ । किन्तु उपपादनानपेक्षसदितिप्रतीतेर्बाधकत्वसम्भवेन किं तत्सापेक्षस्तम्भोयमितिप्रतीत्युपन्यासेनेतिभावेनैवेति तथा योजयति - अस्ति चेति ॥ सदिति व्यवहारनिर्वाहिका सत्त्वप्रकारिका प्रतीतिरप्यस्तीत्यर्थः ।  
अन्यथेति ॥ प्रत्यक्षसिद्धस्तम्भाद्यनाश्रयणे आश्रयहीनताप्रसङ्गादिति न्यायमतमाश्रित्योक्तम्‌ । स्वमते तददूषणत्वस्य -  
आश्रयसाध्यव्यधिकरणासिद्धयो न दूषणम्‌ । अतिप्रसङ्गाभावात्‌ ।  
आश्रयव्याश्रयासिद्धी साध्यासिद्धिश्च दूषणम्‌ ।  
केषाञ्चिन्न च ते दोषाः.............।  
इत्यादिना प्रमाणलक्षणादावाचार्यैस्तददूषणत्वस्य समर्थितत्वादिति ध्येयम्‌ । विषयसमर्पकत्वेनेति । धर्मिग्राहकत्वेनेत्यर्थः । प्रत्यक्षसिद्धं विकारादिकमनूद्य तस्य वागालम्बनतादेर्विघातव्यत्वादिति भावः ।  
निरवकाशत्वमनुमानागमयोः क्रमेणोपपादयति - न हीत्यादिना ॥ प्रत्यक्षस्याप्रमाणत्वे हेतुमाह - सम्भावितदोषमिति ॥ पौरुषेयत्वादिति भावः । बाधदर्शनादिति । तथा चोपजीव्यत्वं न प्राबल्ये प्रयोजकमिति न तेनानुमानागमबाध इति भावः । ननु यदंशे उपजीव्यत्वं न तदंशे बाध्यत्वं, यदंशे च बाध्यत्वं न तदंशे उपजीव्यत्वम्‌ । प्रत्यक्षसिद्धेदन्तामात्रोपजीवनेनानुमानादेः प्रवृत्तत्वात्‌ अनुमानादिकं प्रति उक्तप्रत्यक्षस्य तत्प्राप्तेदन्तामात्रांशे उपजीव्यत्वेऽपि तदंशे बाध्यत्वाभावात्‌ तत्प्राप्तरजतत्वांशे बाध्यत्वेऽपि उपजीव्यत्वाभावात्‌ वैषम्येण नैतत्प्रतिबन्दीग्रहणमत्र युक्तमिति शंकते - तत्रेदन्तामात्रेति ॥ एवमपि सन्‌ घटः इत्यादिप्रत्यक्षस्य धर्मिग्राहकतया तन्मिथ्यात्वानुमानादिकं प्रति धर्म्यंशे उपजीव्यत्वेऽपि तदंशे बाध्यत्वाभावात्‌ सत्तांश एव बाध्यत्वेऽपि तदंशे उक्तप्रत्यक्षस्यानुपजीव्यत्वात्‌ अवैषम्येण युक्तं प्रतिबन्दीग्रहणमित्याशयेन परिहरति - प्रकृतेपीति ॥ यद्यपि निषेध्यांष अस्त्येवोपजीव्यत्वं तथापि निषेधमात्रोच्छेदापत्त्या तन्न बाधकत्वे प्रयोजकम्‌ । किन्तु सति विरोधे धर्मिग्राहकतया उपजीव्यत्वमेव तथेत्यभिप्रायेणेदमुक्तम्‌ ।  
स्यादेतदिति ॥ अनेन प्रत्यीसिद्धमपीति मूलयोजनोक्ता भवति । ननु "नायं सर्पः' प्रअत्यक्षेण सर्पभ्रमादेर्विषयापहारः कुतः । "अयं सर्पः' इति प्रत्यक्षेणैव "नायं सर्पः' इति प्रत्यक्षस्याविशेषेण विषयापहारापातात्‌ इत्यतः परीक्षितत्वापरीक्षितत्वाभ्यां विशेषादविशषषशसिद्धया न वैपरीत्यमित्याशयेनोक्तं बलवतेति ॥ न च व्याप्तिपक्षधर्मतावत्त्वेन निरवकाशत्वादनुमानस्य न प्रत्यक्षबाध्यतेत्यतः तथा सति उक्तरीत्या तत्प्राबल्यस्यानौष्ण्यानुमानेपि वक्तुं शक्यत्वात्कालात्ययापदिष्योच्छेदप्रसङ्ग इत्याशयेनाह - अनुमानेनैवेति ॥ नन्वनौष्ण्यानुमानस्थले प्रत्यक्षस्य बाधकत्वमेव । मिथ्यात्वानुमानस्थले तु "सन्‌ घटः' इत्यादिप्रत्यक्षमनुमानबाध्यमेवेति व्यवस्थाङ्गीकारान्न कालात्ययापदिष्योच्छेदापत्तिरित्यतः उक्तव्यवस्थाकल्पकाभावान्नेयं व्यवस्था युक्तेति तदुच्छेदो दुर्वार एवेत्याशयेनाह - व्यवस्था वेति ॥ एतच्च खण्डनोक्तं व्यवस्थापकमाशंक्य तन्निराकरणेन न्यायामृत एवं प्रपञ्चितम्‌ । तत एव प्रतिपत्तव्यम्‌ । ननु "नायं सर्पः' इति स्वयं प्रत्यक्षाभावेऽपि "अयं सर्पः' इति प्रत्यक्षस्य "नायं सर्पः' इत्याप्तवाक्येन निवृत्तिर्शनात्कथं प्रत्यक्षसिद्धस्य मानान्तरेणाबाध्यत्वमित्यतो दूरस्थस्य "अयं सर्पः' इत्याद्यपि प्रत्यक्षं न "नायं सर्पः' इत्यादिशब्दमात्रेण बाध्यम्‌ । किं तु "नायं सर्पः' इति मूलप्रत्यक्षेणैव । तथा हि, अमात्यापेक्षया दुर्बलस्यापि भृत्यस्य राजगौरवेण प्रबलामात्यबाधकत्वं, यथा च लिङ्गापेक्षया दुबर्लेनापि प्रकरणादिना स्वापेक्षया प्रबललिङ्गादेः श्रुतिगौरवेण बाधः तथा मूलभूतप्रत्यक्षगौरवादेव आप्तवाक्यजन्यज्ञाने सर्पप्रत्यक्षस्य बाध इत्यर्थः । न चैवमपि प्रत्यक्षप्राप्तस्य शब्देन बाधापत्त्या "न केनापि बाध्यम्‌' इति नियमभङ्ग एवेति वाच्यम्‌ । शुष्कस्य मानान्तरस्यैव प्रत्यक्षप्राप्तबाधकत्वाभावस्य नियमफलतया अभिप्रेतत्वेन स्वभूलकमानान्तरस्य तद्बाधकत्वाभावस्य नियमफलतया अनभिप्रेततत्वेन तदप्रसङ्गात्‌ । ततश्च "अन्येन केनापि' इत्येतन्निर्मूलेन केनापि न बाध्यमित्येवम्परतयामूलयोजना सूचिता भवति ।  
एतेन "आप्तवाक्यमूलप्रत्यक्षस्य निवर्त्यभ्रमव्यधिकरणत्वात्‌ व्यवजिहीर्षादिना नष्यत्वाच्च न तस्य भ्रम निवर्तकत्वं भवति' सति दूषणमलग्नकं वेदितव्यम्‌ । मूलप्रत्यक्षाश्रयणेन निश्चितप्रामाण्यकभ्रमसमानाधिकरणाप्तवाक्यजज्ञानस्यैव बाधकत्वाङ्गीकारात्‌ ।  
यत्तु "भ्रमसमानाधिकरणज्ञानजनकाप्तवाक्यप्रयोगहेतुत्वसम्बन्धेन सामानाधिकरण्यसत्त्वात्‌ व्यवजिहीर्षादिरूपव्यापाराद्वारा भ्रमनिवृत्तिकाले सत्त्वोपपत्तेश्च भ्रमव्यधिकरणस्याप्याप्तवाक्यमूलभूतस्य प्रत्यक्षस्य भ्रमबाधकत्वमुपपन्नम्‌' इत्यभिप्रायकल्पनम्‌ तत्तु एतद्‌ग्रन्थाभिप्रायकथनरूपोदाहृतन्यायामृतग्रन्थादर्शनमूलकमेवेत्ययुक्तत्वादुपेक्ष्यम्‌ ।  
शब्दमात्रं न बाधकम्‌ । किन्तु तन्मूलभूतप्रत्यक्षमेवेत्यत्रोपष्यम्भकमाह - अत एवेति । न चैतत्‌ पितृवाक्ये नास्तीति शब्दस्यैव तत्र बाधकत्वम्‌ । अन्यथा "नायं सर्पः' इति पितृवाक्यस्थलेपि "किं भवानेवं पश्यति, एवमेव वा वक्ति' इति प्रतिवचनप्रसङ्गादिति वाच्यम्‌ । पितृवाक्यस्य प्रत्यक्षमूलकताया निश्चितत्वेन तथा प्रतिवचनाभावोपपत्त्या वाक्यमूलभूतप्रत्यक्षगौरवेण शब्दस्य बाधकत्वोपपत्त्या विरोधाभावात्‌ । शब्दमात्रस्य प्रत्यक्षबाधकत्वे बाधकञ्चाह - अन्यथेति । श्रुतिविरोधेन पअत्यक्षस्यैवाप्रामाण्यसम्भवात्‌ । एतच्च तत्सिद्धिरित्यादितत्सिद्धिपेटिकायां प्रपञ्चितम्‌ । तत एव पतिपत्तव्यम्‌ ।  
ननु सर्पभ्रमादिस्थले "नायं सर्पः' सत्यादिप्रत्यक्षेणैव बाध इत्युक्तम्‌ । तथा सति जात्या प्राबल्यस्योभयत्राप्यविशिष्यत्वेन सर्पभ्रमेणैव "नायं सर्पः' इति प्रत्यक्षस्यैव बाध्यताया वक्तुं शक्यत्वात्‌ इत्यतः परीक्षितत्वापरीक्षितत्वाभ्यां विशेषेण वैपरीत्याप्रसङ्गादुक्तं युक्तमित्याशयेनाह - प्रत्यक्षन्त्विति ॥ तदिदमुक्तमिति । प्रत्यक्षसिद्धं प्रत्यक्षादन्येन बाध्यं नेत्युक्त्या प्रत्यक्षबाध्यतायाः सूचितत्वादिति भावः ।  
विभुत्वाद्यनुमानेनेति ॥ नभः न नीलं विभुत्वात्‌ आत्मवत्‌ इत्यनुमानेनेत्यर्थः । आदिपदेन नीरूपत्वाद्यनुमानपरिग्रहः । आगमबाधितमिति ।  
अष्याशीतिसहस्राणि विस्तीर्णो योजनानि तु ।  
प्रमाणं तत्र विज्ञेयं कलाः पञ्चदशैव तु ॥  
इत्याद्यागमबाधितमित्यर्थः । ननु विभुत्वाद्यनुमानमूलभूतानैल्यप्रत्यक्षादिनैव तस्य बाधात्कथं विभुत्वाद्यनुमानेन बाध इत्यत आह - न हीति ॥ आगमस्यापि प्रत्यक्षमूलकत्वासम्भवमाह - अपौरुषेयेति ॥ तन्मूलभूतप्रत्यक्षसद्भावेन पौरुषेयत्वापत्त्या अपौरुषेयत्वाभावप्रसङ्गादिति भावः । तत्कथमेतदिति । प्रत्यक्षं मानान्तराबाध्यमित्येतदित्यर्थः । अन्यपदार्थ इति । यस्येत्यनेने श्रूयमाणपदार्थ इत्यर्थः । अयथार्थत्वादिति । निर्दोषार्थेन्द्रियसन्निकर्षजज्ञानस्य प्रत्यक्षत्वात्‌ तस्य च यथार्थत्वनियमादिति भावः । प्रत्यक्षमिव प्रत्यक्षमिति । तथा च पूर्वं प्रत्यक्षशब्देन गौण्या वृत्त्या प्रत्यक्षाभासस्य प्रकृतत्वमिति भावः । विशेषमेव दर्शयति - चन्द्रेति ॥ ननु चन्द्रप्रादेशत्वादिज्ञानस्य एकाकारनियतत्वेनाससन्देहरूपत्वात्‌ कथमपटुत्वमित्यत आह - स्वार्थ इति ॥ दोषेति । दोषयुक्तत्वेन निश्चितत्वादित्यर्थः । ननु चन्द्रप्रादेशत्वादिप्रत्यक्षस्य स्तम्भोऽयमित्यादिप्रत्यक्षवदेकाकारविषयत्वेन स्वार्थे पुरुषप्रवर्तकत्वसम्भवात्‌ कथमपटुत्वमित्याशंक्य एकाकारविषयत्वाविशेषेपि अस्य दोषजन्यतया निश्चितत्वात्‌ स्तम्भोऽयमित्यादिज्ञानवैलक्षण्यं दर्शयितुं तावज्ज्ञानप्रभेदमाह - इदमुक्तं भवतीत्यादिना ॥ विभागकथनस्य प्रकृतोपयोगस्तूत्तरत्राऽकर एव स्पष्यः । बाधकाविवेति । येन हि यस्य भ्रमत्वं विज्ञायते तदेव तस्य बाधकमित्युच्यते । न हि चन्द्रप्रादेशत्वादिविषयप्रत्यक्षस्यानुमानागमाभ्यां भ्रमत्वं विज्ञायते । अतो न तौ बाधकाविति भावेन इवशब्दप्रयोगः । अत एवाह ग्रन्थकारः तेन दत्तावकाशाविति । बाधकसादृश्योपपादनञ्च चन्द्रप्रादेशत्वाभावादिकं निश्चिन्वानाविति ।  
ननु अस्तु परिमाणयाथात्म्यस्य समीपे चक्षुषा गृहीतत्वेन दूरे तद्धीरयथार्थेति प्रागेव निश्चयसम्भवेन आगमे वास्तवमबाधकत्वम्‌ । अनुमाने तु कथं वास्तवमबाधकत्वम्‌ । आकाशस्यातीन्द्रियत्वेन तत्र रूपाभावस्य समीपेप्यनुमानं विना गृहीतुमशक्यत्वेन दूरे रूपधीरयथार्थेति प्राग्व्याप्तेरेव गृहीतुमशक्यत्वात्‌ इति चेदत्र न्यायामृतकाराः प्राहुः "यथा अश्रायणषप्याकाशे श्रावणी शब्दाभावधीरेवमचाक्षुषेप्याकाशे रूपाभावधीर्वायाविव चाक्षुष्यैव युक्ता । दूरस्थस्य पुंसो यत्र नभःप्रदेशे नैल्यधीः समीपस्थस्य तत्रत्यस्यैव तस्यैव तवि चक्षुषैवानैल्यबुद्धेरनुभवसिद्धत्वात्‌ । एवञ्चानुमानेप्यवास्तवं बाधकत्वम्‌' इति ।  
प्रतिभासत इति ॥ प्रतिभासनिमित्तेति ल्यब्लोपनिमित्ता पञ्चमी । ल्यब्लोपे कर्मण्यधिकरणे च पञ्चमी वक्तव्येति वचनात्‌ । ततश्चाप्रामाण्यशंकाकलंकितैकाकारनियतसवितृसुषिरप्रकाशादिवत्स्वार्थपरिच्छेदपराङ्मुखतयैव जगत्प्रत्यक्षस्यावभासनात्तस्यापटुत्वमित्यर्थः । जगत्प्रत्यक्षस्येति मौलपदव्याख्यानं वियदादेरात्मभेदस्य च सत्यताग्राहिप्रत्यक्षस्येति । तस्यैव पूर्वत्र प्रकृतत्वादिति भावः ।  
तदनुसन्धानवतामिति ॥ अज्ञानजन्यत्वानुसन्धानवतामित्यर्थः । तथा च चन्द्रप्रादेशत्वादिप्रत्यक्षवत्‌ प्रागेव दोषनिश्चयेनास्यापटुत्वमिति भावः । तस्मिन्निति । तदनुसन्धानवतां प्रत्यक्ष इत्यर्थः । अन्यदपीति । तदनुसन्धानरहितानां जायमानं प्रत्यक्षमपीत्यर्थः । स्वार्थात्प्रच्युतं भविष्यतीति । अनुमानागमबाध्यं भविष्यतीत्यर्थः । तत्कथमिति । वियदादिप्रत्यक्षं अपटु मायाकल्पितार्थविषयकप्रत्यक्षत्वात्‌ ऐन्द्रजालिकमायाकल्पितविषयकप्रत्यक्षवदिति, दुःखादिप्रत्यक्षं अपटु आविद्यकार्थप्रत्यक्षत्वात्‌ इत्यनुमानस्यैव मानत्वान्न मानाभाव इत्यर्थः । अज्ञानजन्यत्वे मायाविद्यालक्षणाज्ञानजन्यत्वे । तथा चोक्तानुमानद्वये असिद्धिरिति भावः ।  
तेनेति तच्छब्दश्रवणात्‌ यस्मादित्यर्थकतया चशब्दं व्याख्याति - यस्मादित्यर्थ इति ॥ अवधारणे वेति । व्याप्तिपदर्शनासिद्धेरिति भावः । ननु पश्यतीत्यपरोक्षतोक्त्यैव व्यभिचारपरिहारात्‌ सदेति व्यर्थमित्यत आह - सदेति ॥ साधनत्वप्रख्यापनेनेति । सहयोगे तृथीया ।  
ननु परेण मायात्वस्यानभ्युपगमेन सिद्धसाधनत्वात्‌ कथं न मायेति निगमनम्‌ । न च न मायाजन्यमित्यर्थकत्वाद्युक्तं निगमनमिति वाच्यम्‌ । केनचिद्दृश्यमानस्याप्यन्यमायाजन्यत्वस्य सम्भवात्‌ ईश्ऱ्वरेण दृश्‌यमानत्वेन मायामयत्वाभावसाधनायोगादित्यतस्तदुक्तेरभिप्रायमाह - नेश्ऱ्वरमायाजन्यमिति यावदिति ॥ न चेश्ऱ्वरमायाजन्यत्वाभावसिद्धावप्यन्यमायामयत्वाभावस्यासिद्धया कथममायामयत्वावधारणमिति वाच्यम्‌ । अन्यमायामयत्वस्यानङ्गीकारपराहतत्वेन पराङ्गीकृतेश्ऱ्वरमायाकल्पितत्वाभावसिद्धौ अमायामयत्वस्यैव सिद्धेरित्यत्र तात्पर्यम्‌ ।  
अवदारणानुपपत्तिः अवधार्यतामित्युक्तावधारणानुपपत्तिः । लोकेपमत्व इति । स्वाश्रयाव्यामोहकत्वेनैन्द्रजालिकार्थहेतुभूतमायातुल्यत्व इत्यर्थः । अदृष्येति । तेन दृश्यमानस्य तन्मायामयत्वकल्पनस्यादृष्यत्वादिति भावः । अलौकिकत्व इति । लोकमायाविलक्षणत्वे स्वाश्रयव्यामोहकाविद्यात्वापत्त्या विश्ऱ्वस्याऽविद्यकत्वाप्रसङ्गादित्यर्थः । तथा चाम्बरादिकं मायिकं दुःखादिकं त्वाविद्यकमिति पराभिमतविभागो न स्यादिति भावः । अप्रतिपक्षत्वादिति । मायाशब्दवाच्येश्ऱ्वरेच्छानिमित्तकत्वस्य तच्छब्दवाच्यप्रकृत्युपादानकत्वस्यास्माभिरप्यङ्गीकृतत्वादिति भावः ।  
अत्र यत्किञ्चिदपरोक्षज्ञानवता दृश्यमाने शुक्तिरजते व्यभिचारवारणायपेक्षितमध्याहरति - अधिष्ठानेति ॥ शुक्तिकालक्षणाधिष्ठानापरोक्षज्ञानवता दृश्यमाने रङ्गारोपितरजते व्यभिचारवारणाय तत्रेत्युक्तम्‌ । यदधिष्ठानापरोक्षज्ञानं तत्रेत्यथर्ः । आपरोक्ष्ये वर्तत इति । तथा च मूले प्ररेक्षपदं व्यर्थमिति भावः । पश्यार्थैरित्यादि । "दर्शनं पश्यः । पाघ्राध्मेति पश्यादेशः । अस्मादेव निपातनाद्भावे शप्रत्ययः । पश्यः अथर्ो येषां ते पश्यार्थाः । यदि तु पश्यतीति पश्य इति पाघ्राध्माधेट्‌दृशः शः इति कर्तरि शः क्रियते तदा द्रष्यर्थैरित्यर्थः स्यात्‌ । ततश्च आलोचनपर्युदासोऽनर्थकः स्यात्‌ । न हि आलोचनार्था द्रष्य्रर्था भवन्ति । आलोचनं चाक्षुषं ज्ञानम्‌ । तस्य पर्युदस्तत्वाद्दृशिरिह ज्ञानमात्रे वर्तते' इत्याकरे स्थितत्वादिति भावः । "पश्यार्थैः' अस्मादेव निपातनाद्भावे शः । दर्शनं पश्यः । तच्चेह ज्ञानमात्रम्‌ । अदर्शनं लोप इत्यत्र यथा न तु चाक्षुषज्ञानमेव । अनालोचन इति निषेधात्‌' इति । यदि पश्यार्थत्वं नाम चाक्षुषज्ञानार्थत्वमेव स्यात्तर्हि अनालोचन इति विरुद्धयेत । चाक्षुषज्ञानस्यैवाऽलोचनशब्दाथर्त्वेन पर्युदासानुपपत्तेः । अतो ज्ञानमात्रमत्रदृशेरर्तं इति स्थितम्‌ । अत एवेति । यतोऽत्र दृशिः ज्ञानसामान्यार्थकः अत एवेत्यर्थः । सामान्येनेति । विदिति ज्ञानसामान्यस्यैवोदितत्वात्‌ । अन्यथा सर्वापोदृग्विष्णुरिति ब्रूयात्‌ । न ह्येकस्य व्याप्तिरन्यस्य पक्षधर्मतेति युज्यत इति भावः । एतदिति । सर्वात्मनेत्येतदित्यर्थः । अन्यता न्यूनत्वप्रसङ्गादिति भावः । आप्तवाक्यादिनेति । अपरोक्षभ्रमस्य परोक्षविशेषदर्शनानिवर्त्यत्वादिति भावः । हेतुगतविशेषणानां व्यभिचारवारकत्वनियममभ्युपेत्याह - स्वरूपकथनमिति ॥ अप्रयोजकत्वपरिहाराय विपक्षष बाधकं तर्कमाह - अधिष्ठनज्ञानेपीति ॥ व्यावर्तकारेण अधिष्ठानज्ञानेपीत्यर्थः । वैयर्थ्येति । ब्रह्मज्ञानेपि तदनुवृत्त्या तदनिवृत्तेरिति भावः । एतेनेत्यस्यैव व्याख्यानं अनुमानागमयोः प्रत्यक्षविरोधोपपादनेनैवेति । विश्ऱ्वमिथ्यात्वभेदाभावानुमानाऽगमयोः प्रत्यक्षविरोधोपपादनेनैवेत्यर्थः । अनुमानविरोध इति । न च मायाविना मायेति अपरोक्षदृश इति च वाक्यद्वयोक्तानुमानद्वयबाध उक्तो भवतीत्यर्थः ।  
ननु च उक्तानुमानद्वयस्य मिथ्यात्वाद्यनुमानापेक्षया अधिकबलवत्त्वाभावान्न तदनुमानबाधकत्वम्‌ । अन्यथा तदनुमानाभ्यामेवैतदनुमानद्वयबाधप्रसङ्गादित्यत आह - उपन्यस्तानुमानयोरिति ॥ अम्बरादिकं नेश्ऱ्वरमायाजन्यं तेन दृश्यमानत्वात्‌ दुःखादिकं नाविद्यकं अधिष्ठानापरोक्षज्ञानवता दृश्यमानत्वादित्युपन्यस्तानुमानयोः न च मायाविना मायेति अपरोक्षदृशेति चागमेनोक्तत्वेन मिथ्यात्वाद्यनुमानापेक्षया अधिकबलवत्त्वेनाविशेषासिद्धेर्न वैपरीत्यप्रसङ्ग इति भावः । अनेनेति । विश्ऱ्वमिथ्यात्वभेदाभावानुमानागमयोः प्रत्यक्षविरोधोपपादकग्रन्थेनैवेत्यर्थः । आगमविरोधेपीति । न च मायाविनेत्याद्यागमविरोधोपीत्यर्थः । पृ. 633 ॥  
ननु चागमविरोधस्य न च मायाविनेत्यादिनैवोक्तत्वात्‌ पुनस्तत्प्रदर्शने कथं न पौनरुक्त्यं इत्यत उक्तम्‌ - स्पष्यमिति ॥ पूर्वत्रेवोत्तरत्रापि अस्पष्यागमविरोधस्य उत्तरत्रेव पूर्वत्रापि स्पष्यागमविरोधस्यैवाभिधाने पौनरुक्त्यप्रसङ्गेऽपि पूर्वत्रास्पष्यागमविरोधस्योत्तरत्र स्पष्यागमविरोधस्य प्रदशर्ने न तत्प्रसङ्ग इति भावः । तर्हि स एव प्रदर्शनीय इत्यत आह - आगमोदाहरण इति ॥ पृथग्जगत्सत्यत्वादिप्रतिपादकागमोदाहरण इत्यर्थ; । तस्येति । उपक्रमादिभिरिति शेषः । प्राबल्येति । निरवकाशत्वादिनेति शेषः । अनुपपत्त्यन्तरेति । परोक्तार्थान्तरपरताशंकारूपानुपपत्त्यन्तरपरिहार इत्यर्थः । परोक्तार्थे उपक्रमाद्यनानुकूल्यप्रदर्शन इति यावत्‌ प्रत्येकमिति । ईशोऽनीश इति जगन्मिथ्येतीत्यादिरूपेण प्रत्येकमभिसम्बद्धयत इत्यर्थः ।  
ननु किं तस्य प्रत्येकमभिसम्बन्धकल्पनया । यत्र श्रूयते तत्रैव सम्बन्धः किं न स्यादित्यत आह - अत एवेति ॥ प्रत्येकं सम्बन्धस्याभिप्रेतत्वादेवेत्यर्थः । अन्यथा एकेनैवेतिशब्देन पूर्त्या द्विस्तदुपादानवैयथ्यर्प्रसङ्गादिति भावः । एवमादीत्यस्य विरुद्धानीत्यनेनान्वये वैयर्थ्यं विवक्षितार्थालाभश्चेत्यतो वचनविशेषणत्वं युक्तिविशेषणत्वं वा वाच्यम्‌ । तत्र वचनविशेषणत्वे एवमादीनीति युक्तिविशेषणत्वे च एवमादय इति प्रसक्त्या एवमादीति निर्देशानुपपत्तिरित्यतस्तदुपपत्त्यर्थमाह - एवमादीति ॥ ततश्च तस्य न विरुद्धानीत्येतद्विशेषणत्वम्‌ । अतो न वैयथ्यर्ादिप्रसङ्गो दोषः । सुपां सुलुगिति विभक्तिलोपविधायकशास्त्रानुसारेण लुप्तविभक्तिकत्वाच्च एवमादीनीति एवमादय इति चाप्रसक्त्या एवमादीति निर्देशोपपत्तिश्चेत्यर्थः । समुच्चय इति । अव्ययानामनेकार्थत्वादिति भावः । एवमादीत्यस्योभयविशेषणतामाश्रित्य वाक्ययोजनाप्रकारमाह - यस्मादित्यादिना ॥ वचनापेक्षयेति । परपक्षसाधकवैदिकवचनापेक्षयेत्यर्थः । बहुभिरित्युक्तमिति । प्रमाणैरिति बहुवचनेन बहुत्वे लब्धेऽपि बहुभिरित्युक्त्या अतिबहुत्वस्यैव सूचितत्वादिति भावः । अत्र च वैदिकैरिति स्वरूपकथनमेव । न प्राबल्यव्युत्पादकम्‌ । वाचारम्भणमित्यादिपरपक्षसाधकवाक्येष्वपि वैदिकत्वस्य सत्त्वेन तस्य प्राबल्योपपादकत्वासम्भवादिति ध्येयम्‌ । अवैदिकवचनापेक्षयेति । बहुत्वस्येव वैदिकत्वस्यापि परपक्षसाधकदृश्यत्वाद्यनुमानार्वाचीनवचनेष्वसत्त्वेन विरोधकप्रमाणेष्वेव च सत्त्वेन तयोः प्राबल्योपपादकत्वादिति भावः ।  
यतः परमार्थापेक्षयैव शून्यवादिना जगदसदित्युच्यत इति । न तु सर्वथा सत्त्वानधिकरणत्वाभिप्रायेणेति यावत्‌ । ततो न जगदसत्त्वं तन्मतेऽपीति भावः । ननु तदीयाया जगदसत्त्वोक्तेः सर्वथा सत्त्वानधिकरणत्वनिमित्तकत्वमेवास्तु । न तु पारमार्थिकसत्त्वानधिकरणत्वनिमित्तकत्वम्‌ । ततश्च तन्मते जगतोऽसत्त्वमवर्जनीयमेवेति कथं जगतोऽसत्त्वनिषेध इत्यतस्तथा सति मायावादिनोपि जगदसत्त्वोक्तेः सर्वथा सत्त्वानधिकरणत्वाभिप्रायकत्वसप्रसङ्गेन पारमार्थिकसत्त्वानधिकरणत्वनिमित्तकत्वाभावेन जगतोऽसत्त्वापत्त्या अनिर्वचनीयत्वाभावेन तद्वादित्वं न स्यात्‌ । अतस्तत्संरक्षणार्थं तदीयाया जगदसत्त्वोक्तेः पारमार्थिकसत्त्वानधिकरणत्वाभिप्रायनिमित्तकत्ववच्छून्यवादिनस्तदुक्तेरपि पारमार्थिकसत्त्वानधिकरणत्वनिमित्तकत्वसिद्धया जगतोऽसत्त्वाभावसिद्धिरप्रत्यूहैवेत्याशेन प्रतिबन्दीत्याह - यथा मायावादिनेति ॥ यथा मायावादिना परमार्थापेक्षयैव पारमाथिर्कसत्त्वानधिकरणत्वाभिप्रायेणैव जगदसदित्युच्यते । न तु सर्वथा सत्त्वानधिकरणत्वाभिप्रायेणेति जगतो नासत्त्वं तथेत्यर्थः । अन्यथा तन्मतेपि जगतोऽसत्त्वेन तस्यापि असद्वादित्वं स्यादिति भावः ।  
ननु भवेदेतदेवं यदि मायावादिना जगदसदुच्यते इति सिद्धं स्यात्‌ । तदेव सिद्धम्‌ । तथा च नोक्तप्रतिबन्द्यवसरः इत्यतस्तद्वाक्यादेव तत्सिद्धेर्युक्ता प्रतिबन्दीत्याशयेन तद्वाक्यमुदाहरति - अथ पुनर्विद्योदय इत्यादिना काममभिधीयतामित्यन्तेन ।  
नन्वेवं मायावादिनो जगदसत्त्वोक्तिसिद्धावपि तस्या मायावादिनस्तद्वयावहारिकत्वाङ्गीकारेण सर्वथा सत्त्वानधिकरणत्वाभिप्रायकत्वानुपपत्त्या पारमाथिर्कसत्त्वानधिकरणत्वसिद्धया जगतोऽसत्त्वाभावसिद्धावपि शून्यवादिनस्तदुक्तेः सर्वथा सत्त्वानधिकरणत्वाभिप्रायकत्वे बाधकाभावेन पारमार्थिकसत्त्वानधिकरणत्वमात्रनिमित्तकत्वासिद्धया जगतोऽत्यन्तासत्त्वं तन्मते दुर्वारमेवेत्यतः शून्यवादिनो जगदसत्त्वोक्तेरपि शून्यवादिना जगतो व्यावहारिकत्वाङ्गीकारेण सर्वथा सत्त्वानधिकरणत्वाभिप्रायकत्वासम्भवेन पारमार्थिकसत्त्वानधिकरणत्वमात्रनिमित्तकत्वसिद्धया न तन्मतेऽपि जगतोऽसत्त्वमित्याशयेनाह - व्यावहारिकसत्त्वस्येति ॥ मायावादिनेव शून्यत्वादिनापि व्यावहारिकसत्त्वस्याङ्गीक्रियमाणत्वादित्यर्थः ।  
ननु शून्यवादिनो जगतो व्यावहारिकत्वाङ्गीकारे ज्ञापकाभावेन तदसिद्धया तदीयजगदसत्त्वोक्तेः सर्वथा सत्त्वानधिकरणत्वनिमित्तकत्वसम्भवेन जगतोऽसत्त्वं दुवर्ारमेवेति शंकते - तत्कुतो ज्ञायत इति ॥ तथा सति मायावादिनोपि ज्ञापकाभावेन तदङ्गीकारासिद्धयश तदीयजगदसत्त्वोक्तेरपि सर्वथा सत्त्वानधिकरणत्वनिमित्तकत्वसम्भवेन तन्मतेऽपि जगतोऽसत्त्वमवर्जनीयमेव । यदि च मायावादिवाक्यस्यैव तदीयजगद्वयावहारिकत्वाङ्गीकारज्ञापकत्वेन तत एव तत्सिसद्धया न तदीयजगदसत्त्वोक्तेः सर्वथा सत्त्वानधिकरणत्वनिमित्तकत्वमिति न तन्मते जगतोऽसत्त्वमिति मन्यसे हन्त तर्हि शून्यवादिवाक्यस्यैव तदङ्गीकारज्ञापकत्वेन तत एव शून्यवादिनोपि जगद्वयावहारिकत्वाङ्गीकारसिद्धिसम्भवेन तदीयजगदसत्त्वोक्तेरपि सर्वथा सत्त्वानधिकरणत्वनिमित्तकत्वाभावेन न तन्मतेपि जगतोऽसत्त्वमिति दुरुद्धरा प्रतिबन्दितरङ्गिणीत्याशयेनाह - तद्वाक्यादेवेति ॥  
ननु लक्षणप्रमाणाभ्यामेव वस्तुसिद्धेः संवृतिलक्षणप्रमाणयोश्च दुर्निरूपत्वात्संवृतेरेवासिद्धेर्न सांवृतमङ्गीकर्तुं शक्यमित्यतोऽविद्यालक्षणादिकमेव तल्लक्षणादिकमिति भावेन तयोर्भेदे तदनुपपत्तेः संवृतिशब्दमविद्यापरत्वेन व्याख्याति - संवृतिरविद्येति ॥ अभिधानादेरभावात्‌ कथं संवृतिशब्दस्याविद्यापरत्वमित्यतो रूढ्यभावेऽपि योगेन तत्परत्वसम्भवान्नानुपपत्तिरिति भावेन तं दर्शयति - संव्रियते अनयेतीति ॥ ृङ्गग्राहिकयेति । यथा "का गौः' इति पृष्ये ृङ्गे कर्णे वा गां गृहीत्वा "इयं गौः' इति व्यक्तिपुरस्कारेण निर्देशः क्रियते तथा "के ते द्वे सत्ये' इति पृष्ये "इदं सांवृतं सत्यं इदं पारमार्थिकम्‌' इति व्यक्तिपुरस्कारेण व्यक्तिद्वयं दर्शयतीत्यर्थः । न च "सांवृतं व्यावहार्यं स्यात्‌' इत्येतदपि लक्षणपरतयैव कुतो न व्याख्यायते । "उद्दिष्यं च लक्ष्यते' इति न्यायेन उद्देशानन्तरं लक्षणस्यैव वक्तव्यत्वाच्छृङ्गग्राहिकया प्रदर्शनस्यासावर्त्रिकत्वच्चेति वाच्यम्‌ । तथा सति "व्यवहारपदञ्च यत्‌' इत्यादिना पौनरुक्त्यापत्त्या तथाऽव्याख्यानोपपत्तेः । ननु "यथोद्देशं लक्षणप्रणयनम्‌' इति न्यायेन पूर्वमुद्दिष्यस्य पूर्वं पश्चादुद्दिष्यस्य पश्चादेव लक्षणीयतया कथं पश्चादुद्दिष्यस्य प्रथमं लक्षणकथनमित्यत आह - वाक्यलाघवादिति ॥ "निवृत्तौ पारमार्थिकम्‌' इत्येकेनैव वाक्येन ृङ्गग्राहिकया दर्शनलक्षणयोः लाभादुद्देशक्रमोल्लङ्घनमित्यर्थः । अन्यथा पुनर्व्यवहारपदोपादाने गौरवप्रसङ्गादिति भावः । विचार्यमाण इत्युक्तं विचारप्रकारमेव परोक्तरीत्या दर्शयति - प्रागूर्ध्वमित्यादिना ॥ सम्बन्ध इति । ततः "ततश्च किम्‌' इत्याकाङ्क्षाग्रस्तत्वेन साकाङ्क्षतया वाक्याभासत्वशंका नेति भावः । "जगतो व्यावहारिकसत्त्वं शून्यवादिना अङ्गीकृतमिति कुतो ज्ञायते' इति शंकाग्रन्थाननुगुणत्वाद्योजनान्तरमाह - इत्यादिना शून्यवादिवाक्येनेति ॥ अत्र "तदङ्गीकारो ज्ञायते' इति साकाङ्क्षत्वपरिहाराय मूले शेषपूरणमिति ज्ञातव्यम्‌ ।  
अपरप्रमेये जगतीत्यर्थः । परप्रमेयेपीति । कारणांशेपीत्यर्थः । एवञ्च मूले चशब्दोऽप्यर्थः । स च तस्येत्यनेन सम्बद्धयत इत्युक्तं भवति । ब्रह्मवादिनस्तस्येति व्यधिकरणे षष्ठयौ । विशेष वैलक्षण्यम्‌ । अत्र निर्विशेषेति हेतुगर्भं विशेषणमिति भावेन तस्यासिद्धिं परिहरति - निर्विशेषत्वेनेति ॥ अयमत्र प्रयोगः । ब्रह्म शून्यविलणं न । तत्राविद्यमानलक्षणवन्नेति यावत्‌ । निर्धमर्कत्वेनाङ्गीकृतत्वाच्छून्यवदिति । अत्राप्रयोजकत्वमाशंक्य व्याहतत्वेन तच्छंकाया एवानुदयान्न विपक्षे बाधकस्य वक्तव्यतेति भावेनाह - निर्विशेषमपीति । ब्रह्मणः शून्याद्विलक्षणत्वाभावेऽपि शून्यस्य ब्रह्मणः सकाशाद्वैलक्षण्यं किं न स्यादिति शंका न भवितुमर्हति । ययोर्द्वयोर्मध्ये एकस्य यद्वैलक्षण्यं नास्ति तत्रापरस्यापि तद्वैलक्षण्यादर्शनेन निर्मूलत्वादित्यत उक्तम्‌ - मन्दानामिति ॥ विशेषाभावः वैलक्षण्याभावः । तत्वमितीति । ततश्चानारोपितरूपत्वान्न निःस्वरूपत्वमिति भावः । सविशेष एवेति ॥ सधर्मक एवेत्यर्थः । रूपादिमत्येव चक्षुरादेः व्याप्त्या व्यापकतावच्छेदकधर्मविशिष्यत्वेन पक्षधर्मतया च पक्षसंसृष्यत्वेन पक्षे साध्यस्य सिद्धयोक्तधमर्वत्येवानुमानस्य, शब्दप्रवृत्तिनित्तादिमत्येव च शब्दस्य प्रवृत्तिदर्शनादिति भावः । अनेनेति । अधिकारिणः कथं शून्यसिद्धिः । तत्र प्रमाणाप्रवृत्तेरित्याशंकां स्वयं भातमित्युत्तरदानेनेत्यर्थः । स्वयं भातमित्युक्तेरुक्ताभिप्रायकत्वं विपक्षे बाधककथनेनोपदर्शयति - अन्यथेति ॥ अस्त्वेवमुक्ताभिप्रायकत्वं स्वयंभातमित्युक्तेः । ततः किमित्यत आह - तथा चेति ॥ तथा सतीत्यर्थः । विशेषो दृश्यत इतीति ॥ विशेषो न दृश्यत इत्यर्थः । तस्य निर्विशेषत्वात्‌ । अन्यथा तद्भङ्गप्रसङ्गादिति भावः । अपरप्रकाश्यत्वमिति । पराप्रकाश्यत्वमित्यर्थः ।  
सदा संवृत्यभावः स्यादितीति । निवर्तकस्य शून्यस्य सदा सत्त्वादिति भावः । प्रमाणज्ञानोपहितस्यैवेति । ततश्च प्रमाणज्ञानस्य सर्वदा असत्त्वेन तदुपहितस्य शून्यस्यापि सर्वदा असत्त्वान्न सदा संवृत्यभावप्रसङ्ग इति भावः । जाड्यविरोधीत्यत्र यथा न जडनिवर्तकत्वमर्थः । अन्यथा सर्वदा जडनिवृत्तिप्रसङ्गात्‌ । अपि तु जडभिन्नत्वमेव । तथा संवृतिभिन्नत्वमेव तद्विरोधित्वम्‌ । न तु तन्निवर्तकत्वम्‌ । अतो न सर्वदा तन्निवृत्तिप्रसङ्ग इत्याह - किञ्चेति ॥ बाध्येति । बाध्या या संवृतिः तत्कार्यत्वादेव बाध्यं यज्जडं तद्विरोधित्वादेव अबाध्यत्वरूपसत्यत्वव्यवहार इति भावः । महासामान्येति । सत्तारूपव्यापकसामान्ययोगादित्यर्थ तथा देशत इत्यादि । देशतोऽन्तविरोधित्वमुपादाय सर्वगतत्वोक्तिः । न तु परममहत्परिमाणयोगात्‌ । कालतोऽन्तविरोधित्वमुपादाय नित्यत्वोक्तिः । न त्वप्रच्यतसत्तायोगात्‌ सावर्कालिकसत्तायोगादिति यावत्‌ । वस्तुतश्चान्तविरोधित्वमुपादाय सर्वात्मकत्वोक्तिः । न तु सर्वतादात्म्ययोगादिति यथाक्रमं सम्बन्धः । बन्धादीत्यत्राऽदिपदेन मलपरिग्रहः । मुक्तत्वादीत्यत्र शुद्धत्वपरिग्रहः । तत्कुतो ज्ञेयमिति । किं तत्साक्षात्कारसाधनं किञ्च तत्प्रयोजनं येन तस्य ज्ञेयता स्यात्‌ । साधनफलयोरभावान्न तस्य ज्ञेयतेत्यर्थः । मूले नित्यभावनयेत्यस्य शून्यं शून्यं तुच्छं तुच्छमित्यादिरूपपरोक्तचतुर्विधभावनयेत्यर्थः । उक्तरूपचतुर्विधभावनाया एव तन्मते शून्यसाक्षात्कारसाधनत्वादिति ज्ञेयम्‌ । नन्वात्मन एव शून्यत्वेन योगिनः शून्यभावस्य साक्षात्कारात्पूर्वमपि सत्त्वात्कथं "योगिनं तद्वावं नयेत्‌' इत्युक्तिरित्यतस्तदुक्तेरभिप्रायमाह - आरोपितेति । आरोपितो योऽतद्भावः अशून्यभावः तं निवर्तयेदित्यभिप्रायकत्वात्तदुक्तेनर्ानुपपत्तिरिति भावः ।  
भवेदिति । ननु यत्तत्वं तद्भावाभावाभ्नयामन्यतरदिति व्याप्त्या व्यापकस्य भावाभावान्यतरत्वस्याभावे व्यापकनिवृत्तौ व्याप्यनिवृत्तेरवश्यकत्वेन तत्वताऽनुपपत्तिप्रसङ्गादित्यर्थः । भावाभावान्यतरत्त्वेपि शून्यस्यानिष्याभावात्‌ कथमेतदापादनमित्यतो भावत्वाङ्गीकारे तावदनिष्यमाह - तत्रेति ॥ यो भावः स गुणादिमानिति व्याप्तेः शून्यस्य भावत्वे व्याप्यवति व्यापकभावावश्यम्भावेन तद्वयापकगुणादिमत्त्वावश्यम्भावादित्यर्थः । अन्यथा भावत्ववदि शून्य एव गुणादिमत्त्वाभावेन व्याभिचारे उक्तनियमाभावप्रसङ्गादिति भावः । अभावत्वाङ्गीकारेप्यनिष्यमाह - अभावत्व इति ॥ योऽभावः स सप्रतियोगिक इति व्याप्तेः शून्यस्याभावत्वे सप्रतियोगिक इति व्याप्तेः शून्यस्याभवत्वे सप्रतियागित्वावश्यम्भावादित्यर्थः । अन्यथा शून्य एव व्यभिचारेणोक्तनियमाभावप्रसङ्गादिति भावः । गुणादिमत्त्वेऽपि शून्यस्य किं बाधकमित्यतो निर्विशेषत्वभङ्गप्रसङ्ग एव बाधक इति भावेनाह - तत्कथमिति ॥ गुणादीनामेव विशेषत्वादिति भावः । वक्तव्य इति । ग्रन्थकारेण तु स्पष्यत्वान्नोक्त इति भावः । सम्बन्ध इति । ततश्च नोत्तरग्रन्थे यच्छब्दवैयर्थ्यापत्तिः । नापि कस्येत्याकाङ्क्षापूरकपदाश्रवणात्साकाङ्क्षतया वाक्याभासत्वमिति भावः । नन्वेवं भावाभावान्यतरत्वस्य व्यापकस्याभावे व्याप्यस्य तत्वरूपत्वस्याप्यभावप्राप्तेः कथं शून्यस्य तत्वरूपत्वाङ्गीकार इत्यत आह - एतेनैवेति ॥ पूर्वं न तत्वत इति वचनेनैवेत्यर्थः। ततश्च न तत्वरूपत्वमात्रं भावाभावान्यतरत्वव्याप्यम्‌ । ये न तन्निवृत्त्या तत्वरूपत्वव्यावृत्त्या तदङ्गीकारो विरुद्धयेत । किन्तु अपरमार्थतत्वरूपत्वमेव तद्वयाप्यम्‌ । अतस्तद्वयावृत्त्या भावाभावान्यतरत्वव्याप्यापरमार्थतत्वरूपत्वव्यावृत्तिसिद्धावपि तत्वरपूत्वव्यावृत्त्यसिद्धया युक्त एव तत्वरूपत्वाङ्गीकारः शून्यस्येति भावः । तदक्षयं पदमिति । इदीदमुत्तरमिति सम्बन्धः । किमक्षयं पदमिति प्रश्ऱ्नस्येति । तदीयग्रन्थस्थप्रश्ऱ्नस्येत्यर्थः । उत्तरत्रापीति । यत्र यत्र वाक्ये तदक्षयं पदमिति श्रूयते तत्र सर्वत्रापि तदक्षयं पदमित्येतत्किमक्षयं पदमिति प्रश्ऱ्नस्योत्तरमिति योजनीयमित्यर्थः।  
मलपदेन दोषाज्ञानयोः परिग्रह इत्यभिप्रायेणोक्तं शुद्धं बुद्धमिति । उत्तरवाक्येन सम्बन्ध इति । तथा च न साकाङ्क्षत्वप्रयुक्तवाक्याभासत्त्वं शंकनीयमिति भावः । निर्विशेषं स्वयंभातमित्युक्ताशेषार्थपराणां मायावादिवाक्यानां तन्मतयोः परप्रमेये अविशेषोपपदनायावश्यमुदाहरणीयानामनुदाहरणात्प्रसक्तां ग्रन्थकाराणामचातुरीमनुदाहरणे निमित्तकथनेन परिहरति - एवमिति ॥  
प्रपञ्चयन्निति ॥ ततश्च न पुनरुक्तिरिति भावः । सत्त्वासत्त्वयोर्भावाभावरूपत्वे तदभावस्य भावार्थप्रतियोगित्वमिति पूर्वग्रन्थेनैव सिद्धत्वात्‌ अन्यथा सत्त्वासत्त्वे निर्वक्ति - सत्त्वं सामान्यमित्यादिना ॥ बौद्धेन सत्तासामन्यस्यानङ्गीकृतत्वात्तदर्थतया व्याख्यानमयुक्तमित्यतः प्रकारान्तरेण तद्वयाख्याति - प्रमाणेति ॥ अभावेति । अत्यन्ताभावेत्यर्थः । दोषशब्दस्यानेकार्थत्वात्तावदर्थपरताभ्रमनिरासाय विवक्षिताथर्माह - दोषो दुःखादिरिति ॥ गुणशब्देन दुःखादेरपि ग्रहणे न दोष इत्यनेन पौनरुक्त्यप्रसङ्गात्‌ गुणशब्दः शुभवचन इत्याह - गुणः सुखादिरिति ॥ समुच्चयार्थकवाशब्दस्यावधारणशर्थकैवकारेण च परस्परविरोधेन यथास्थितान्वयत्वलाभाय भावप्रधानतां हेयोपादेयशब्दयोराश्रित्य तदुपपादयोराश्रित्य तदुपपादकहेतुं कथयन्नेव तद्विशेषणार्थमाह - हातुरिति ॥ परमार्थत इति शेषः । यद्धेयं तद्धातृमत्‌ यदुपादेयं तदुपादातृमत्‌ इति व्याप्त्या व्यापकीभूतस्य हात्रादिमत्त्वस्याभावाद्युक्तो हेयत्वोपादेयत्वयोरभाव इति भावः ।  
एवमुक्तयोजनाद्वयेपि हेयोपादेयशब्दयोः भावप्रधानत्वाल्लक्षणा आश्रयणीया भवतीत्यपरितोषात्तामनाश्रित्यैव व्याचष्ये - अनिष्याभावादिति ॥ व्याख्येयमिति । ततश्च न तच्छब्दानुपपत्तिरिति भावः । परमार्थत इति विशेषणानर्थक्यमाशंक्य तद्वयावर्त्यशंकामुत्तापयति - नन्विति ॥ अन्योन्यस्मिन्‌ युष्मदस्मत्प्रत्ययगोचरयोः विषयविषयिणोरिति शेषः । अन्योन्यात्मकतां विषये विषयितादात्म्यं विषयिणि च विषयतादात्म्यम्‌ । अध्यस्येति वक्ष्यमाणेन सम्बन्धः । एवं तादात्म्यारोपमुक्त्वा संसर्गारोपमप्याह - अन्योन्यधर्माश्चेति ॥ तथा चात्मधर्माणामनात्मनि अनात्मधर्माणाञ्चात्मनि अध्यासोक्त्या आत्मनो मायावादिना धर्मस्वीकारसिद्धिः । पुरुषान्तरीयसर्वविशेषविनिर्मुक्तत्वाङ्गीकारेण मायावादिनो धर्माङ्गीकारस्य व्याघाताप्रसङ्गात्तत्प्रक्त्यर्थं अपेक्षितं पूरयति - येन हीत्यादिना ॥  
एतद्वयावर्त्यशंकाप्रदर्शनेनैतदुक्तेः वैयर्थ्यशंकां परिहरति - यदुक्तं प्रागित्यादिना ॥ कथमनेनोक्तशंकापरिहार इत्यतस्तत्परिहारकत्वेन वाक्यं योजयति - तत्सर्वशब्दैरित्यादिना ॥ ज्ञानकर्मत्वाभावेऽपीति । सकलसामर्थ्यविधुरस्य शून्यस्य ज्ञानं प्रति कारकताया एवाभावेन तद्विशेषस्य कमर्त्वस्य सुतरामभावादिति भावः । वृत्तिव्याप्यतयेति । वृत्तिविषयतयेत्यर्थः । सकलसामर्थ्यरहितस्यापि शशविषाणादेः करणसामर्थ्येन वृत्तिविषयतादर्शनेन तादृशस्य शून्यस्यापि वृत्तिविषयत्वसम्भवादिति भावः । शब्दधर्मः पदधर्म इत्यथर्ः । वृत्तित्वेन शक्तिवत्‌ पदधर्मत्वस्यैव सिद्धत्वादिति भावः । तत्कथमित । लक्षणाया अशब्दात्मकज्ञानधर्मत्वाभावेन ज्ञानस्यालक्षकत्वादिति भावः । यथा गङ्गेत्यादिरिति । गङ्गाशब्दस्य विषयभूततीरवाचितया तदनन्तर्गतत्वेऽपि तद्वयवहारहेतुत्वात्तदुपलक्षकत्वं यथेति भावः । यथा काकादेरिति । काकवद्देवदत्तगृहमित्यत्र काकरूपार्थस्य संस्थानविशेषवद्विषयभूतगृहैकदेशत्वे तादृशस्तम्भाद्यपगमे गृहभङ्गबुद्धिवत्काकापगमेपि तद्भङ्गबुद्धिप्रसङ्गेन तस्य विषयभूतगृहैकदेशत्वाभावेन तदनन्तर्गत्वेऽपि तद्वयवहारहेतुत्वात्तदुपलक्षकत्वं यथेति भावः । तथा ज्ञानस्येति । तत्कर्मकज्ञानस्यैव तदन्तर्गतत्वेन शून्यज्ञानस्य चातत्कर्मकत्वेन तदन्तर्गतत्वाभावेऽपि करणसामर्थ्येन तद्विषयतया तद्वयवहारजनकत्वात्तदुपलक्षकत्वमित्यथर्ः । अस्तु भावस्वभावस्ततः किमित्यतो भावस्वभावस्य विशेषकृतत्वाभावात्तत्स्वभावव्यावृत्तेः विशेषकृतत्वे भावस्वभावत्वभङ्गप्रसङ्गात्‌ विशेषकृतत्वाभावसिद्धिरित्याह - न विशेषकृतेति ॥ व्यावृत्तेः भावस्वभावतया उत्पत्तौ विशेषशनपेक्षत्वेऽपि ज्ञप्तौ तदपेक्षत्वाद्विशेषाभावे उत्पत्त्यभावाप्राप्तावपि ज्ञप्त्यभावः स्यादेवेत्याशयेन परिहरति - मैवमिति ॥ ननु व्यावृत्तिर्वस्तुस्वरूपमेव । अतस्तद्दर्शनमेव व्यावृत्तिदर्शनम्‌ । न च पदार्थस्य ज्ञप्तौ व्यावर्तकधर्मापेक्षास्ति । तत्कथं तत्स्वरूपव्यावृत्तेर्ज्ञप्तौ व्यावर्तकधर्मापेक्षा स्यात्‌ । अन्यथा तस्या वस्तुस्वरूपत्ववाचोयुक्ती रिक्ता स्यादिति चेन्मैवम्‌ ।न हि निर्विशेषवस्तुमात्रं व्यावृत्तिः । तथा सति वस्तुमात्रस्य सर्वैङ्गीकृतत्वात्तत्र विप्रतिपत्त्यभावप्रसङ्गात्‌ । किन्तु अन्योन्याभव एव । स रूपादिवद्वस्तुना सविशेषाभिन्नः इत्येवं स्वरूपं व्यावृत्तिरित्यस्यार्थः । अन्योन्याभावश्च सन्नपि सादृश्यादिदोषवशान्न प्रतीयत इति युक्तैव तत्प्रतीत्यर्थं व्यावर्तकधर्मापेक्षापीत्यन्यत्र विस्तरः । ततश्च ज्ञापकतया सप्रयोजनत्वाद्विशेषाभावः किं करिष्यतीति तद्वैयर्थ्यशंकाया अनवकाश इति द्रष्यव्यम्‌ ।  
ननु "न च निर्विशेषब्रह्मवादिनः शून्यात्कश्चिद्विशेषस्तस्य' सति पूर्वग्रन्थेनोक्तस्यैव शून्यब्रह्मणोर्विशेषाभावस्य "न चाखण्डत्वेन कश्चिद्विशेषः' इत्यादिनापि ग्रन्थेनाभिधानात्पौनरुक्त्यमित्यतः तत्रोपपादितप्रकारापेक्षया प्रकारान्तरेण विशेषाभावप्रतिपादनान्न पुनरुक्तिरित्याह - प्रागित्यादिना ॥ व्याघातेनेति । व्याघातरूपतर्कमूलकेनानुमानेन विशेषाभावो वैलक्षण्याभावः साधित इत्यर्थः । व्यावर्तकधमर्ाभावेनेतीति । विशेषाभावः साधित इति वर्तते । तस्य च व्यावृत्त्याभावः साधित इत्यर्थः । अक्षयत्वोपपादनायेति । विमतं अक्षयं अखण्डत्वादित्यनुमानेनाक्षयत्वमुपपादयितुमित्यर्थः । दृष्यान्ताभावेन व्याप्तेरभावात्कथमस्य गमकत्वमित्यतस्तां दर्शयति - खण्डं खल्विति ॥ यत्क्षयवत्तत्खण्डमिति व्यतिरेकव्याप्तिरनेनोक्ता भवति । सर्वैर्विशेषणैर्मुक्तमितीति । अनेन सर्वविशेषरहितमखण्डमित्युक्तं भवति । विशेषणप्रयोग इति । निर्विशेषमित्यादिविशेषणप्रयोग इत्यर्थः ।  
ननु लक्षणाया वृत्तित्वेन शब्दधर्मत्वेन कथं विशेषणलक्ष्यत्वकथनमित्यतः यद्विषयानन्तर्गतं स्याद्ववहारजनकं तदुपलक्षणमित्युच्यते । विषयानन्तर्गतिश्चानेकधा । शब्दस्यावाचकत्वेन अर्थस्यातदेकदेशत्वेन ज्ञानस्यातत्कर्मकत्वेनेति प्रागुक्तमुपलक्षणत्वं मनसि निधाय विवक्षितविषयानन्तर्गतिप्रदर्शनपूर्वकं विशेषणानामुपलक्षणत्वं दशर्यति - यथेति ॥ काकादिकं विषयानन्तर्गतमिति । तस्य काकादेर्विषयभूतगृहैकदेशत्वे तदेकदेशभूतस्तम्भाद्यपगम इव काकाद्यपगमेपि गृहभङ्गबुद्धिप्रसङ्गान्न काकादिकं विषयान्तर्गन्तमिमिति भावः । "एवं मायावादिराद्धान्तः' इत्युक्तिमात्रेणाऽपि सालक्षण्यलाभात्‌ "एवमेव' इत्येवकारप्रयोगोऽनथर्क इत्यतस्तत्प्रयोजनमाह - एवमेवेत्यनेनेति ॥ परिकरः उपपादनप्रकारः ।  
तावता चेति ॥ ब्रह्मणो विधित्वेन शून्यस्य निषेधत्वेनैव चेत्यर्थः । विधित्वनिषेधत्वाभ्यां भेदस्य शंकितत्वेन तयोर्धर्मत्वानङ्गीकारस्य वक्तव्यत्वेऽपि भावत्वशून्यत्वाभ्यां ब्रह्मशून्ययोः वैलक्षण्यस्यानाशंकितत्वेन तयोः ब्रह्मधर्मत्वानङ्गीकारोऽसङ्गत इत्याशंक्य भावत्वशून्यत्वशब्दौ विधित्वनिषषधत्वपरतया व्याचष्ये - भावत्वं विधित्वं शून्यत्वं निषेधत्वमिति ॥ अविशेषादिति । परापरप्रमेययोरिति शेषः । शून्यवादिमतनिराकरणपरतयेति । निरसनीयांशसाम्येन मायावादिमतस्यापि तत्सूत्रविषयत्वप्राप्त्या सूत्राणां तन्मतनिरासपरत्वादिति भावः ।  
प्रतिज्ञातमपसिद्धान्तमुपपादयति - ब्रह्मणोऽखण्डत्वं खल्विति ॥ तत्कुतो विज्ञायत इत्यतः सूत्रकृद्वाक्यादेवेति भावेन तद्वाक्यं पठति - नेति ॥ "द्विरूपं ब्रह्म श्रूयते । सर्वकर्मा सर्वकाम इत्यादौ सविशेषम्‌ । अस्थूलमनण्वित्यादौ निर्विशेषम्‌ । तत्र किमुभयरूपं ब्रह्म प्रतिपत्तव्यं उतान्यतरूपम्‌ । यथाप्यन्यतररूपं तदा किं सविशेषं उत निर्विशेषं इति संशये द्विविधश्रुत्यनुरोधादुभयरूपमेव ब्रह्मेति प्राप्त इदमुच्यते । न तावत्स्वत एव परस्य ब्रह्मण उभयरूपत्वं सम्भवति । विरोधात्‌ । अस्तु तर्हि स्थानतः पृथिव्याद्युपाधियोगात्‌ । मैवम्‌ । न ह्युपाधिरन्यदन्यता करोति । किन्तु अविद्योपस्थापिताः पृथिव्याद्युपाधयो भ्रममुपजनयन्ति । ततश्चान्यतरपरिग्रहेऽपि निरस्तसमस्तविशेषमेव ब्रह्मोपदिश्यते' सत्युदाहृतसूत्रार्थः ।  
साक्षात्पद्माधारत्वस्य भगवति बाधितत्वात्‌ मयि इत्यनुपपन्नम्‌ । अतोऽपेक्षितपूरणेन तद्योजयति - मम नाभाविति ॥ अनन्ता असंख्याता गुणा यस्यासावनन्तगुणस्तस्मिन्ननन्तगुण इति अनन्तगुण इत्यनेनैवासंख्यातगुणवत्त्वाभिदानात्तत्प्रतिपादकस्य "गुणतोऽनन्त' इत्यतस्य पौनरुक्त्यमित्यतः -  
प्रत्येकशो गुणानां तु निःसीमत्वमुदीयर्ते ।  
अनन्तत्वं तु गुणतस्ते चानन्ता हि संख्यया ॥  
अतोऽनन्तगुणो विष्णुर्गुणतोऽनन्त एव वा ॥  
इति प्रमाणं मनसि निधाय गुणतोऽनन्त इत्येतद्वयाचष्ये - गुणतोऽनन्त इतीति ॥ ननु आद्यो हिरण्यगर्भः समभूदित्येतावता पूर्णत्वात्‌ स्वयम्भूरज इति विशेषणद्वयवैयर्थ्यमित्यतो हिरण्यगर्भस्य परमेश्ऱ्वरादुत्पन्नत्वे आगमकथनार्थत्वात्तस्य न तदिति भावेनाह - स्वयम्भूरज इतीति ॥ स्वयंशब्दस्य अकारस्य चेति । स्वयंशब्दपर्यायस्वशब्दस्य "स्वातन्त्ऱ्ात्स्व इति प्रोक्तः' इति स्मृत्या विष्णुनामत्वकथनेन तत्पर्यायस्य स्वयंशब्दस्यापि स्वातन्त्ऱ्ार्थत्वेन विष्णुवाचकतायाः "अकारो वासुदेवः स्यात्‌' इति स्मृत्या "अ आ अं अः पुराणर्षिर्व्यासः शाखासहस्रकृत्‌' इति वासुदवसहस्रनाम्नि व्यासनामसु पाठेन ऐतरेयभाष्ये "अकारो वै सर्वा वाक्‌' सत्येतद्वाख्यानावसरे -  
अकारः प्रथमं नाम विष्णोः सर्वगुणान्‌ ब्रुवन्‌ ।  
सर्वदोषविरुद्धत्वाद्गुणानामन्यतामपि ।  
विष्णोर्वदति जीवेभ्यो जडेभ्यश्चैव सर्वदा ।  
इत्युदाहृतब्रह्मसारानुसारेण अकारस्य च विष्णुवाचितायाः सिद्धत्वादिति भावः । तथा चागमिकयोः स्वयम्भ्वजशब्दयोः यौगिकत्वेनोक्तार्थे आगमिकतया प्रमाण्यमुपपन्नमिति भावः । आगमसम्मतिरिति । "परमात्मा व्यवस्थितः' "आत्मा नारायणः परः' इत्यादिश्रुत्या नारायणपरतया प्रयुक्ते परमात्मशब्दे आत्मशब्दश्चेतनपर्यायः परमशब्दस्य उत्तमपर इति प्रसिद्धमेव । ततश्च परमात्मशब्द एव चेतनोत्तमत्वरूपपुरुषोत्तमत्वं तस्य वदतीत्यर्थः । युक्तिरिति । "यो यस्य धारणपोषणकर्ता स तस्मादुत्तमः' इत्येवंरूपा युक्तिः "यो लोकत्रयमाविश्य बिभर्ति' इत्यनेनोक्तेत्यर्थः । नाशः स्यादिति । गेहनाशे नश्यमानगेहान्तर्गतपुरुषनाशदर्शनादिति भावः । तदुपिपादनायेति । लोकत्रयनाशेऽपि तत्प्रविष्यस्याविनाशोपपादनायेत्यर्थः । ऐश्ऱ्वर्यवचनमिति । अघटितघटकशक्तिमत्त्वरूपैश्ऱ्वर्यमीश्ऱ्वर इत्यनेन कथितमित्यर्थः । अग्निस्तम्भनशक्तिमतो दह्यमानगृहान्तर्गतस्य तन्नाशेप्यविशवदघटितघटकशक्तिमत्त्वाल्लोकत्रयनाशप्यविनाशो युक्त इति भावः । ज्ञापकश्चायमर्थो न कारक इति भावेन गम्यते अवगम्यते इति शेषपूरण कृतमिति द्रष्यव्यम्‌ ।  
का तर्ह्युदाहृतस्य "न स्थानतः' इति सूत्रस्य गतिरित्यत आह - नेति ॥ कुतोस्यैवान्यथा योज्यत्वमित्यत उक्तम्‌ - अस्पष्यमिति ॥ अत एव प्राक्‌ स्पष्यवचनैरिति सविशेषत्ववचनानां अन्यथा योज्यत्वाभावसूचनाय स्पष्यतया निरवकाशत्वं सूचितमिति भावः । अन्यथा योजनीयमिति । स्थानभेदप्रयुक्ततद्गतपरमात्मभेदनिराकरणपरतया योजनीयमित्यर्थः । तथा हि । सर्वावस्थाप्रेरकत्वेन प्रकृतः परमात्मा किं प्रतिशरीरं जाग्रदादिषु च स्थितो भिन्न उताभिन्न इति सन्देहे युगपद्भिन्नभिन्नस्थानस्थितानां घटपटादीनां भेददर्शनेन तादृशस्य परमात्मनः स्थाभेदाद्भिन्नत्वमेवेति प्राप्ते स्थानभेदेऽपि न परस्य ब्रह्मणो भिन्नं रूपम्‌ "सर्वेषु भूतेष्वेतमेव ब्रह्मेत्याचक्षते' इति सर्वेषु भूतेष्वेकस्यैव गुणपूर्णत्वश्रवणात्‌ । अतो न तस्य भिन्नत्वमित्यन्यथा योजनीयमिति भावः । एतेनेत्यस्यैव विरणम्‌ । श्रुतीनामिति । लौकिगन्धाद्यभावपरतया व्याख्येयत्वादित्यर्थः । अशब्दमित्यादौ तु साकल्येन विवक्षितत्वाददोषः । अन्यथाव्याख्येयत्वे युक्त्यन्तरमाह - श्रुतिष्वेवेति ॥ इत्यादीत्यादिपदेन विचित्रशक्तिरित्यादिपरिग्रहः ।  
एवं साधकाभावेन श्रुतीनामखण्डार्थनिष्ठत्वं निराकृत्य बाधकसद्भवेनापि निराकरोति - उपपत्तिविरुद्धञ्चेति ॥ निर्भेदत्वे ब्रह्मणो धर्मधर्मिभेदस्याप्यभावापत्त्या कथं ब्रह्मणः सगुणत्वमित्यत आह - विशेषबलेनेति ॥ विशेषस्य भेदप्रतिनिधित्वेन भेदकार्यकारितया धर्मिग्राहकप्रमाणसिद्धत्वादिति भावः । उपलक्षणञ्चैतत्‌ । भेदाभावविशिष्यत्वरूपस्य तदुपलक्षितत्वस्य वा निर्भेदत्वस्य शब्दबोध्यत्वेऽभिप्रेते "निर्घटं भूतलम्‌' इत्यादिवत्सखण्डार्थत्वापत्तिः । स्वरूपसत्त्वमात्रे चाभिप्रेतो सखण्डार्थानां सगुणवाक्यानामपि वस्तुगत्या निर्भेदब्रह्मनिष्ठत्वेनाखण्डार्थत्वापत्तिः । प्रकृष्यादिवाक्यानां निर्भेदनिष्ठत्वाभावेनाव्याप्तिश्चेत्यपि द्रष्यव्यम्‌ । एकाथर्त्वेनेति । अन्यूनानतिरिक्तार्थत्वेनेत्यर्थः । अस्तु पर्यायत्वमपीतीष्यापत्तिं परिहरति - सहप्रयोगेति ॥ क्रमेण प्रयोज्यत्वस्यैव तल्लक्षणत्वेन घटकलशादिशब्दवद्वाक्यभेदनैव प्रयोज्यत्वापत्त्या एकस्मिन्‌ वाक्ये सहप्रयोगाभावप्रसङ्गादिति भावः । 730 ॥अखण्डार्थत्वंन निर्भेदार्थनिष्ठत्वं नापि निर्विशेषार्थनिष्ठत्वम्‌ । येन तत्पक्षोक्तदोषः स्यात्‌ । किन्तु अपर्यायशब्दानां संसर्गागोचरप्रमाजनकत्वं तेषामेकप्रातिपदिकाथर्मात्रनिष्ठत्वं वेत्यभिप्रेत्य न श्रुतीनां पूर्वोक्तं सगुणब्रह्मनिष्ठत्वं युक्तमिति मन्वानो विवरणकारः शंकते - अथ मतमिति ॥ किमत्र प्रमाणमित्यत एकोदाहरणाभावेन वेदान्तमात्रस्यैकेनैवानुमानेनाखण्डार्थतासाधनायोगादनुमानभेदेन तत्सिषाधयिषुस्तदर्थतया वेदान्तवाक्यद्वैविध्यमाह - द्विविधेति ॥ पदार्थपरेति । तत्त्वमसीति महावाक्यस्थतत्त्वंपदार्थविषयेत्यर्थः । तस्याऽत्मतादात्म्यरूपेति । तत्पदाथर्स्य ब्रह्मणस्त्वंपदार्तभूतजीवतादात्म्यरूपवाक्यार्थविषयेत्यर्थः ।  
यत्तु "तत्त्वमादिपदार्थस्य ब्रह्माभेदरूपवाक्यार्थपरा' इति केषाञ्चिदर्थवर्णनं तदसत्‌ । तत्त्वंपदार्थयोरैक्यस्यैव तत्त्वमस्यादिमहावाक्यार्थत्वेन तत्त्वमादिपदार्थस्य ब्रह्माभेदस्य तदर्थत्वायोगात्‌ ।  
किं तत्पदार्थपरं वाक्यमित्यतस्तदुदाहरति - तत्रेति ॥ वेदान्तेष्वित्यर्थः । आदिपदेन "योऽयं विज्ञानमयः' इत्यादित्वंपदार्थपरवाक्यपरिग्रहः । करिष्यमाणानुमाने आभासानुद्धरन्‌ हेतुद्वयासिद्धिं परिहरति - ब्रह्मेति ।  
यत्तु लक्षणवाक्यत्वहेतोः पक्षधर्मतोपदर्शकत्वेन प्रवृत्त्युपवणर्नं तदसत्‌ । "तल्लक्षणं हीदमुच्यते' इत्येतावता लक्षणवाक्यत्वहेतोः पक्षधर्मतोपदर्शनसिद्धया शेषवैयर्थ्यापातात्‌ । न च स्वरूपमात्रमेव पृष्यं जिज्ञासितञ्च । अतस्तदेव सत्यज्ञानादिवाक्येऽपि वक्तुमुचितम्‌ । न तु विशिष्यम्‌ । तथा सत्यपृष्याजिज्ञासितार्थबोधखत्वेनानवधेयवचनत्वप्रसङ्गादिति अप्रयोजकत्वशंकापरिहारार्थत्वाद्ब्रह्मेत्यादिशेषग्रन्थस्य न वैयर्थ्यमिति वाच्यम्‌ । अप्रयोजकत्वशंकापरिहारस्योत्तरत्राकर एव स्पष्यत्वेन ब्रह्मेत्याद्यंशस्य तस्य तत्पर्यन्तत्याश्रयणायोगात्‌ । तत्स्वरूपमात्रप्रश्ऱ्नोत्तरत्वरूपद्वितीयहेत्वसिद्धिपरिहारकतया स्फुटं प्रतीयमानस्यास्य ग्रन्थस्य तत्परतयैव योजनीयत्वात्‌ "न च द्वितीयहेतोरसिद्धिः । "ब्रह्मविदाप्नोति परम्‌' इत्युक्तब्रह्मप्रातिपदिकार्थे बुभुत्सिते अस्य प्रवृत्तेः' इति द्वितीयहेतत्वसिद्धिपरिहारकत्वेनैव योजनीयत्वाच्च अप्रयोजकत्वशंकापरिहारकत्वाश्रयणानुपपत्तेश्च ।  
एवमसिद्धिं परिहृत्य दृष्यान्तोपदर्शनेन व्याप्त्यसिद्धिं परिहरति - यथेति । ननु न सत्यज्ञानादिपदानामखण्डार्थत्वं ब्रह्मप्रातिपदिकार्थमात्रनिष्ठत्वं युक्तम्‌ । तथा सत्येकार्थतया पर्यायत्वप्रसङ्गेन सहप्रयोगाभावप्रसङ्गदित्यतो लक्ष्यार्थभेदाभावेऽपि वाच्याथर्भेदान्न पर्यायत्वप्रसङ्ग इति भावेन तत्रानुरूपं दृष्यान्तमाह - प्रकर्षादिगुणयोगाभिधानमुखेनेति ॥ आदिपदेन प्रकाशत्वपरिग्रहः । गुणग्रहणं सामान्यस्याप्युपलक्षणम्‌ । ततश्च प्रकृष्यशब्दस्य प्रकर्षलक्षणगुणयोगाभिधानमुखेन प्रकाशशब्दस्य प्रकाशत्वरूपसामान्ययोगाभिधानमुखेनेत्यर्थः । लक्षणयेति । जहल्लक्षयेत्यर्थः । प्रकृष्यप्रकाशपदयोः गुणसामान्यरूपखार्थपरित्यागादिति भावः । ततश्च लक्ष्यार्थभेदाभावेऽपि गुणसामान्यरूपीवाच्यार्थभेदान्न पर्यायत्वमिति भावः ।  
परापरसामान्यवाचिनामिति ॥ कुम्भाद्यनुगतसत्तासामन्यं परजातिः । अन्तःकरणवृत्त्युपधानभेदलब्धचिदानन्दविशेषानुगते ज्ञानत्वानन्दत्वे चापरजाती । एवञ्च सत्यज्ञानादिशब्दानां लक्ष्यार्ताभेदेऽपि क्रमेणोक्तजातिवाचित्वेन वाच्यार्थभेदसद्वाभावान्न पर्यायत्वमित्यर्थः । एवं कल्पतरूक्तरीत्या पर्यायतां परिहृत्य रीत्यन्तरेणापि परिहरति - शबले गृहीतसङ्गतिकानां वेति । ततश्च सत्यत्वज्ञानत्वादिविशिष्यभिन्नभिन्नार्थवाचित्वान्न पर्यायत्वमित्यर्थः ।  
ननु ब्रह्मणोऽन्यस्य सत्यत्वादिविशिष्यस्य परेणानङ्गीकारात्सत्यत्वादिपदसङ्गतिग्रहणविषयत्वाभावेन ब्रह्मण एव तद्विषयता वाच्या । ततश्च ब्रह्मणो वाच्यत्वाल्लक्ष्यत्वहानिरित्याशंक्य लक्ष्यत्वेनाभिमताच्छुद्धब्रह्मणोऽन्यस्य शबलरूपसगुणब्रह्मण एव सङ्गतिग्रहणविषयत्वाभ्युपगमेन शुद्धस्य तदभावान्न लक्ष्यत्वहानिरिति भावेनोक्तम्‌ । शबले गृहीतसङ्गतिकानामिति ।  
अत्र वाशब्दयुक्त एव पाठः स्वरसः । मूलकोशेषु दर्शनात्‌ । "परापरसामान्यवाचिनां सगुणब्रह्मवाचिनां वा' इत्यादिसुधाऽनुसारात्‌ । "न च कुम्भाऽद्यनुगतसत्ता परजातिः । अन्तःकरणवृत्त्युपधानलब्धभेदचिदानन्दविशेषानुगते ज्ञानत्वानन्दत्वे अपरजाती । एवञ्च सत्यज्ञानानन्दशब्दानां लक्ष्‌यार्थाभेदेऽपि क्रमेणोक्तजातिवाचित्वान्न पर्यायता' इति कल्पतरूक्तमयुक्तम्‌, इत्यादिना परापरसामान्यवाचित्वपक्षठ निराकृत्य "एतेन सत्यत्वादिविशिष्यशबलब्रह्मवाचिनां सत्यादिशब्दानां शुद्धब्रह्मणि लक्षणषति न पर्यायत्वमिति निरस्तम्‌' इत्यादिना न्यायामृते सत्यत्वादिविशिष्यशबलब्रह्मवाचित्वपक्षस्य पृथगतिदेशेन निरासाच्च । "सत्यादिपदानि सत्यत्वादिपृथगर्थवाचीन्येवेति न पर्यायतामापद्यन्ते' इत्यादेः "शबले गृहीतसङ्गतिकानां तदुपपत्तेः' इत्यन्तस्याहिकुण्डलाधिकरणीयसुधाग्रन्थस्य च "सगुणब्रह्मवाचिनां वा' इति जन्माधिकरणोक्तसत्यत्वादिविशिष्यबलब्रह्मवाचित्वपक्षमात्राभिप्रायकत्वेन परापरसामान्यवाचित्वपक्षाभिप्रायकत्वाभावान्न तद्विरोधः । अत एव तत्र परापरसामान्यवाचिनीत्यनुक्त्वा सत्यत्वादिपृथगर्थवाचीनीत्येवोक्तमिति द्रष्यव्यम्‌ ।  
यत्तु "परसामान्यं सत्ता सत्यशब्दार्थः । अपरसामान्यं ज्ञानत्वादि ज्ञानानन्दशब्दार्थः । व्यवहारे भट्टनय इति परैरङ्गीकारात्‌' इति परापरसामान्यवाचिनामित्यस्यार्थमभिधाय "परापरसामान्यवाचिनामिति न युक्तम्‌ । निर्विशेषे तदितरत्र च सत्ताज्ञानत्वाऽनन्दत्वानामसम्भवेन सङ्गतेरेव गृहीतुमशक्यत्वात्‌' इत्येकपक्षोपदर्शकतया एतद्ग्रन्थार्थकथनं तदसत्‌ । "शबले गृहीतसङ्गतिकानां वा' इति एवद्ग्रन्थीयचिरन्तनमूलकोशस्थवाशब्दयुक्तपाठानुसारात्‌ एतद्ग्रन्थव्याख्यानरूपपरापरसामान्यवाचिनां सगुणब्रह्मवाचिनां वेति जन्माधिकरणीयसुधानुसारात्‌ परापरसामान्यीवाचित्वसत्यत्वादिधर्मविशिष्यसगुणब्रह्मवाचित्वपक्षयोः पृथङ्‌निरासकतयोदाहृतन्यायामृतग्रन्थानुरोदाच्चोक्तपक्षद्वयप्रदर्शनपरतया स्फुटं प्रतीयमानस्यास्य ग्रन्थस्य परापरसामान्यवाचित्वरूपैकपक्षोपदशर्कत्वाश्रयणस्य वाशब्दविरुद्धत्वेनायुक्तत्वात्‌ । घटादेस्तद्वाचकघटादिशब्दसङ्गतिग्रहणविषटत्ववत्‌ कुम्भाद्यनुगतसत्तारूपपरसामान्यस्यान्तःकरणवृत्त्युपधानलब्धभेदचिदानन्दविशेषानुगतज्ञानत्वाऽनन्दत्वरूपापरसामान्यस्य च सत्यज्ञानाऽनन्दपदसङ्गतिग्रहणविषयत्वसम्भवेन तदाक्षेपस्य निर्दलत्वेन तत्परिहारकतया "शबले गृहीतसङ्गतिकानाम्‌' इत्येतदंशावतारस्यात्यन्तानुपयुक्तत्वाच्च । सत्यज्ञानादिपादानं शबले गृहीतसङ्गतिकत्वस्य शबलवाचित्वोपपादकत्वेऽपि सत्तादिरूपपरापरसामान्यवाचित्वानुपपादकत्वेन तदाक्षषपानिवर्तकतया तन्निवर्तकत्वेनैतत्प्रवृत्त्युपवर्णनायोगाच्चेत्यास्तां तावत्‌ ।  
यच्च "सामान्यवाचिनामिति प्रवृत्तिनिमित्तस्यापि शब्दवाच्याभिप्रायेणोक्तम्‌ । वस्तुतस्तु सामान्यविशिष्य व्यक्तिरेव वाच्या । तथा च प्रवृत्तिनिमित्तभेदादपर्यायत्वम्‌' इति परापरसामान्यवाचिनामित्यस्याभिप्रायमभिधाय "सत्यत्वज्ञानत्वाऽनन्दत्वविशिष्यवस्तुन एवाभावात्‌ कथं शक्तिग्रहः । तदाभवे च कथं लक्षणा' इत्याक्षेपपरिहारकतया अस्य ग्रन्थस्यैकपक्षोपदर्शकतामङ्गीकृत्य प्रवृत्त्यपवर्णनं तदप्यसत्‌ । उदाहृतज्ञापकबलेन स्फुटं पक्षद्वयोपदशॅकतया निश्चितस्यास्य ग्रन्थस्य सामान्यविशिष्यव्यक्तिवाचकत्वरूपैकपक्षमात्राभिप्रायकत्वस्यायुक्तत्वात्‌ । परापरसामान्यीवाचिनामित्यस्य परापरसामान्यविशिष्यव्यक्तिवाचिनाममित्यर्थवर्णनस्यैतद्ग्रन्थव्याख्यानरूपपरःसहस्रानेकचित्सुखादिग्रन्थाननुसारित्वेन तथा व्याख्यानस्यानुपपन्नत्वाच्च । सत्ताविशिष्यस्य कुम्भादेर्ज्ञानत्वाऽनन्दत्वविशिष्यन्तःकरणवृत्त्यपधानलब्धभेदचिदानन्दविशेषस्य च सत्त्वेन तत्रैव सत्यज्ञानादिशब्दसङ्गतिग्रहणोपपत्त्या तन्मूलक्षणायाः सम्भवेन तदाक्षेपस्याज्ञानमात्रमूलकत्वाच्चेत्यास्तां तावत्‌ ।  
एतद्ग्रन्थस्यैकपक्षाभिप्रायविषयकत्वदीयभ्रान्तिमूलभूताहिकुण्डलाधिकरणीययद्वेत्यादिसुधाग्रन्थस्य चार्थान्तरपरत्वेनैतद्ग्रन्थस्य त्वदभिमतैकपक्षाभिप्रायकत्वानुपोद्बलकत्वाच्च । तत्कथमिति चेत्तह्युपास्यन्तां गवतां गुरव इत्यास्तां तावत्‌ ।  
नक्षत्रादीत्यादिपदेन सन्तमसपरिग्रहः । ततश्च प्रतिपदमारोपिताप्रकृष्यत्वाप्रकाशत्वाद्यनेकाकारव्यवच्छेदप्रयोजनकत्वान्न प्रकृष्यादिपदवैयर्थ्यमिति भावः । एवमुपोद्घातेनाऽभासानुद्धृत्य सिद्धमनुमानप्रयोगं दर्शयति - तदयमिति ॥ यद्यपि द्विविधपदाथर्परवाक्यानामपि अखण्डार्थत्वप्रतिज्ञानुसारेण तत्पदार्थपरसत्यज्ञानादिवाक्यानामिव त्वंपदार्थपरं योऽयं विज्ञानमय इत्यादिवाक्यानामपि अखण्डार्थत्वस्योपोद्घातेनोपपादितस्यावश्यं साधनीयत्वमिति तत्परित्यागेन सत्यज्ञानादिवाक्यानामेव तत्साधनमनुचितं तथाऽपि एकस्य तत्साधनप्रकारेणापरस्यापि अखण्डार्थपरतायाः साधितप्रयत्वात्‌ किं पृथक्पृथक्साधनप्रयासेनेत्यभिप्रेत्यैकस्यैव तत्साधनमिति ज्ञेयम्‌ ।  
यद्यपि त्वंपदार्थपरवाक्यानामखण्डार्थत्वसाधनेन तत्पदार्थपरवाक्यानामपि तत्सिद्धिरविशिष्यैवेति तेषामेव सत्साधनं निर्निबन्धनमित्याभाति तथाऽत्रप तत्त्वमसीति वाक्ये तत्पदस्य पूर्वं त्वंपदस्य च पश्चाच्छ्रीवणेनासति प्रथमपरित्यागे कारणष श्रुतमहावाक्यक्रमोल्लङ्घनायोगात्‌ महावाक्ये प्रथमश्रुततत्पदार्थपरसत्यज्ञानादिवाक्यानामेव तत्साश्रमित्यवधेयम्‌ ।  
अखण्डार्थनिष्ठमिति ॥ संसर्गागोचरप्रमाजनकत्वमित्यर्थः । लक्षणवाक्यत्वादिति । संसृष्यार्थपरवाक्ये अनैकान्तिकतापरिहाराय लक्षणविशेषणम्‌ । प्रकृष्यादिवाक्यं चन्द्रप्रातिपदिकार्थमात्रनिष्ठं तन्मात्रप्रश्ऱ्नोत्तरत्वात्सम्मतवदित्यनुमानेन तत्सिद्धेः । न हि कश्चन्द्र इति चन्द्रस्वरूपमात्रे पृष्ये अन्यद्वक्तुमुचितमिति भावः । अतस्तत्रेति । अत्र हि स्वार्थेत्यतः पूर्वं विशिष्यार्थाभिधानद्वारेणेति पूरणीयम्‌ । सर्वज्ञत्वादिविशिष्यचैतन्यरूपवाच्यार्थाभिधानमुखेनेत्यर्थः ।  
गङ्गापदलक्षिततीरस्यागङ्गात्ववत्सर्वज्ञत्वादिविशिष्यचैतन्यवाचितत्त्‌वंपदलक्ष्यस्य ब्रह्मणोऽचेतनत्वप्रसङ्ग इत्यतो गङ्गापदस्य जहल्लक्षणया तीरपरत्वात्तस्यागङ्गात्वेऽपि तत्त्वंपदयोः जहल्लक्षणया ब्रह्मपरत्वाभावान्न तस्याचैतन्यप्रसङ्ग इत्याशयेनाऽह - स्वार्थैकदेशत्यागलक्षणयेति ॥ जहदजहल्लक्षणयेत्यर्थः । सर्वज्ञत्वाज्ञत्वादिविशिष्यचैतन्यरूपवाच्यार्थैकदेशस्य सर्वज्ञत्वादिविशेषणांशस्य त्यागेन चैतन्यरूपविशेष्यांशस्योपादानादिति भावः । भेदभ्रमव्युदासद्वारेणेति । तदिति वचने त्वमिति वा वचने भेदभ्रमनिरासायोगात्तन्निरासेन चैतन्यस्वरूपप्रतिपादनेनेत्यर्थः । अत एवेति । लक्ष्यार्थभेदाभावेऽपि सीवर्ज्ञत्वाज्ञत्वादिविशिष्यचैतन्यरूपवाच्यार्थभेदान्न तत्त्वंपदयोः पर्यायत्वम्‌ । भेदभ्रमव्युदासरूपप्रयोजनवत्त्वान्न वैयथ्यर्मित्यर्थः । विशिष्याभिधानद्वरेणेति । तत्तेदन्ताविशिष्यदेवदत्तस्वरूपलक्षणतदिदंपदवाच्यार्थैकदेशस्य तदेतद्‌शकालवैशिष्ययरूपस्य परित्यागेन देवदत्तस्वरूपलक्षणविशेष्यांशस्योपादानादिति भावः । ततश्च लक्ष्यार्थाभेदेऽपि तदिदंशब्दवाच्यतत्तेदन्ताविशिष्यदेवदत्तस्वरूपलक्षवाच्यार्थभेदादपर्यायत्वमित्यर्थः ।  
भेदभ्रमव्युदासेनेति । स इत्येवोक्ते अयमित्येव वोक्ते भेदभ्रमनिरासायोगात्तन्निरासेन देवदत्तस्वरूपप्रतिपादनेनेत्यर्थः । ततश्च भेदभ्रमव्युदासरूपप्रयोजनवत्त्वान्न वैयर्थ्यमिति भावः । अकार्यकारणेति । अत्र समानाधिकरणत्वं मृद्घट इत्यादौ व्यभिचारि । अकार्यकारणनिष्ठत्वविशेषितमपि गुणगुणिनोरभेदपक्षे नीलमुत्पलं नीलो घट इत्यादौ व्यभिचारि ।गुणगुणिभेदपक्षे च कार्यकारणतिष्ठतया आद्यविशेषणेनैव तद्वयावृत्तावपि गौः शाबलेय इत्याकृतिव्यक्तिसामानाधिकरण्यस्थले व्यभिचारीति तन्निरासाय द्रव्यमात्रनिष्ठत्वे सतीति विशेषणम्‌ । अकार्यकारणनिष्ठत्वस्य द्रव्यमात्रवृत्तित्वविशेषितस्य देवदत्तस्य गौः इत्यादौ व्यभिचारनिरासाय समानाधिकरणत्वादितीति सर्वं सार्थकम्‌ ।  
यत्तु नीलमुत्पलमित्यादौ व्यभिचारपरिहाराय द्रव्यमात्रनिष्ठत्वे सतीति विशेषणमिति तदसत्‌ । गुणगुणिर्भेदेन कार्यकाणनिष्ठतया आद्यविशेषणेनैव तन्निरासस्य सिद्धत्वेन तस्य द्वितीयविशषणप्रयोजनत्वासम्भवात्‌ । न च गुणगुणिनोरभेदपक्षे अकायर्कारणनिष्ठत्वस्यापि सत्त्वान्न तेन निरासः सम्भवतीति वाच्यम्‌ । तथा सति गुणगुणिनोरभेदपक्षे तदवैयर्थ्यमिसिद्धावपि तद्भेदपक्षे तद्वैयर्थ्यानिस्तारात्‌ ।  
ननु न लक्षणया चन्द्रस्वरूपमात्रपरत्वं प्रकृष्यादिपदानामुच्यते येन मुख्यार्थानुपपत्त्‌यभावर्णनं सङ्गच्छेत । किन्तु मुख्यवृत्त्यैव । अतो नोक्तदोष इत्यत आह - लक्षणाऽनाश्रयणे चेति ॥ चन्द्रस्वरूपवाच्यार्थस्यैकत्वादिति भावः ।  
यत्तु शक्त्यैव स्वरूपमात्राभिधायित्वेन लक्षणया तदनङ्गीकारान्न दृष्यान्ते साध्यवैकल्यमित्याशंक्य तत्परिहारकतयैतद्ग्रन्थप्रवृत्त्युपवर्णनं तदसत्‌ । लक्षणावच्छक्तेरपि वृत्तित्वेन तत्प्रतिद्वन्द्वितया मुख्यवृत्तेरेव वक्तव्यतया शक्तेरुपादानायोगात्‌ ।  
तद्देशकालयोरपीति ॥ तद्देशकालविशिष्यस्यैतद्देशकालयोरसत्त्वे तस्यैतद्देशकालवैशिष्ययानुपपत्त्या तदुपपत्त्यर्थं तस्यैतद्देशकालयोः सत्त्वस्यावश्यं वाच्यत्वात्‌ एतद्देशकालयोस्तत्सत्त्वस्य च तद्देशकालयोरिदानीं सत्त्वं विना अनुपपन्नत्वेन तद्देशकालयोरिदानीं सत्त्वापातादित्यर्थः । एतद्देशकालयोरिति । एतद्देशकालविशिष्यस्य तद्देशकालयोरसत्त्वे तस्य तद्देशकालवैशिष्ययानुपपत्त्या तदुपपत्त्यर्थं तस्य तद्देशकालयोः सत्त्वस्यावश्यं वाच्यत्वादेतद्देशकालविशिस्य तद्देशकालसत्त्वस्य चैतद्देशकालयोस्तद्देशकालसत्त्वं विना अयोगादेतद्देशकालयोरपि तदा सत्त्वं स्यादित्यर्थः । विशेषणैक्येन विनेति । विशिष्यस्य हि विशेषणविशेष्यतत्सम्बन्धात्मकत्वपक्षे विशेषणभेदेन पदार्थान्तरत्वपक्षे विशेष्यभेदेनेव विशेषणभेदेनापि तद्भेदस्याऽवश्यकत्वादिति भावः । अस्तु तर्हि तदेतद्देशकालरूपविशेषणैक्यमपि इत्यत आह - विशेषणैक्यस्येति । विशिष्यद्वयेति । न च वृत्तित्वेन शक्तिववल्लक्षणाया अपि शब्दमात्रधर्मत्वात्‌ अशब्दरूपविशिष्यद्वयोपलक्षितत्वं कथं देवदत्तस्वरूपस्येति वाच्यम्‌ । विषयानन्तर्गतत्वे सति तद्वयवहारजनकस्यैवोपलक्षणत्वेन विषयभूतगृहैकदेशत्वाभावेन विषयानन्तर्गतस्यैव काकादेस्तद्वयवहारजनकतया तदुपलक्षणत्ववद्विशिष्ययस्य देवदत्तस्वरूपानन्तर्गतस्यैव तद्वयवहारजनकत्वेन तदुपलक्षणत्वसम्भवादिति भावः । एतच्च "ज्ञानलक्ष्यञ्च' "सर्वैर्विशेषणैर्लक्ष्यम्‌' इत्येतद्ग्रन्थव्याख्यानवसर आकर एव स्पष्यम्‌ ।  
अस्तु तावत्तद्देशकालविशिष्ये एतद्देशकालवैशिष्ययं विधेयमित्याद्यः पक्षः । न चास्मिन्‌ पक्षे तद्देशकालयोरिदानीं सत्त्वं स्यादिति दूषणमुक्तमिति वाच्यम्‌ । तद्देशकालसम्बन्धस्येव तद्‌ध्वंसस्यापि अनुभीवानुरोधेन स इत्येतदर्थत्वेन स इत्यस्य तद्देशकालसम्बन्धरूपैकमात्रार्थकत्वाभावात्‌ प्रकृते च स इत्यस्य तद्देशकालयोरिदानीं सत्त्वानापादकतद्देशकालसम्बन्धइवंसार्थकत्वस्यैव विवक्षितत्वेन तदापादकतद्देशकालसम्बन्धार्थकत्वानङ्गीकारेण तदप्रसङ्गादित्यभिप्रेत्य गूढाभिसन्धिः परिहरति - न हीति । अतीतत्वमपीति । अत्र ध्वंसप्रतियोगित्वरूपातीतत्वस्य स इत्येतच्छब्दार्थान्तर्गतत्वकथनं अतीतत्वान्तर्गतध्वंसमात्रस्य तच्छब्दार्थान्तर्गतत्वाभिप्रायम्‌ । न तु विशिष्यस्यपि तदन्तर्गतत्वाभिप्रायम्‌ । ध्वंसमात्रस्य तदन्तर्गतत्वविवक्षयोक्तदोषपरिहारसम्भवेन विशिष्यस्य तदर्थान्तर्गतत्वाश्रयणप्रयासवैयर्थ्यादिति ज्ञेयम्‌ ।  
अस्त्वेवं स इत्यस्योभयार्थत्वम्‌ । तथापि प्रकृते कस्तदर्थ आश्रियत इत्यत आह - एवञ्चेति । इदञ्च तद्देशकालसम्बन्धध्वंसस्य स इत्येतदर्थकत्वं स इत्यनुवादेन अयमिति विधानपक्षे । तत्रैव तद्देशकालयोरापादितस्येदानीं सत्त्वस्य परिहाराय स इत्यस्य तद्देशकालसम्बन्धार्थकत्वपरित्यागेन तद्‌ध्वंसार्थकत्वपर्यन्तधावनस्यार्थवत्त्वात्‌ । न तु अयमित्यनुवादेन स इति विधानपक्षेपि । तत्र तद्देशकालयोस्तदानीं सत्त्वेन स इत्यस्य तद्देशकालसम्बन्धार्थकत्वस्योपपन्नत्वेन तत्परित्यागेन तद्देशकालसम्बन्धध्वंसार्थकत्वपर्यन्तधावनस्यानर्थकत्वादिति ध्येयम्‌ ।  
अस्तु वा एथद्देशकालविशिष्ये तद्देशकालवैशिष्ययं विधेयमिति द्वितीयः पक्षः । न चैतस्मिन्‌ पक्षे एतद्देशकालयोस्तदानीं सत्त्वं स्यादिति दूषणमुक्तमिति वाच्यम्‌ । एतद्देशकालसम्बन्धस्येव तत्प्रागभावस्यपि अयमित्येतदर्थत्वेन अयमित्यस्यैतद्देशकालसम्बन्धरूपैकमात्रार्तकत्वाभावात्‌ प्रकृते च अयमित्यस्यैतद्देशकालयोस्तदानीं सत्त्वानापादकैतद्देशकासम्बन्धप्रागभावार्थकत्वाभ्युपगमेन तदापादकैतद्देशकालसम्बन्धार्थकत्वानङ्गीकारेण तदप्रसङ्गादित्यभिप्रेत्य गूढाभिसन्धिरुत्तरमाह - अयमित्यस्यापीति ॥ वर्तमानता चेति । अत्र वर्तमानत्वस्य अयमित्येतच्छब्दाथर्ान्तर्गतत्वकथनं वर्तमानत्वान्तर्गतप्रागभावस्यैव तदथर्तदन्तर्गतत्वभिप्रायम्‌ । न तु विशिष्यस्यपि तदन्तर्गतत्वाभिप्रायम्‌ । प्रागभावमात्रस्य तदन्तर्गतत्वाश्रयणेनैवेतत्पक्षोक्तदोषपरिहारेण विशिष्यस्य तदर्थान्तर्भावाश्रयणस्यानर्थकत्वात्‌ । अयमित्यस्यैतद्देशकालसम्बन्धप्रागभावार्थकत्वञ्च अयमित्यनुवादेन स इति विधानपक्षे । तत्रैवैतद्देशकालयोस्तदानीं सत्त्वस्याऽपादितत्वेन तत्परिहाराय अयमित्यस्य एतद्देशकालसम्बन्धार्थकत्वपरित्यागेन तत्प्रागभावार्तकत्वपयर्न्तानुधावनस्यार्थवत्त्वात्‌ । न तु स इत्यनुवादेन अयमिति विधानपक्षेपि । तत्रैतद्देशकालयोरिदानीं सत्त्वेन एतद्देशकालसम्बन्धस्य अयमित्येतदर्थकत्वसम्भवात्‌ तत्परित्यागेनैतद्देशकालसम्बन्धप्रागभावार्थकत्वपर्यन्तधानस्यानर्थकत्वादिति ध्येयम्‌ ।  
एवं पक्षद्वयोक्तदोषपरिहारेण तदुपपाद्योपसंहरति - न चेति ॥ यद्यप्यत्र तृतीयपक्षष प्रागुद्भावितदोषानुपपत्तिः विशिष्यैक्येत्तयादिनोत्तरत्राऽशंक्य परिहरिष्यते । न तु पूर्वत्र परिहृतेति पक्षद्वयेपीत्येव वक्तुमुचितम्‌ । न तु पक्षत्रयेयेपीति । तथापि तत्र सम्भावितानुपपत्त्यन्तरपरिहारस्य पूर्वत्र सिद्धप्रायत्वाभिप्रायेणैवमुक्तम्‌ । विशिष्यद्वयैक्यं बोध्यमिति तृतीयपक्षे स इत्यस्य न तद्देशकालसम्बन्धध्वंसमात्रार्थकत्वम्‌ । तथा सति तद्देशकालसम्बन्धध्वंसविशिष्यस्य मध्यस्थस्येदन्ताविशिष्येनाभेदबोधनादनेन तदभेदस्य सिद्धिप्राप्तावपि तद्देशकालसम्बन्धविशिष्यस्येदन्ताविशिष्येनाभेदाबोधनेन तदसिद्धिप्रसङ्गात्‌ । नापि तद्देशकालसम्बन्धमात्रं तदर्थः । तथा सति तद्देशकालसम्बन्धविशिष्यस्येदन्ताविशिष्येनाभेदबोधनादनेन तदभेदसिद्धिप्राप्तवपि तद्देशकालसम्बन्धध्वंसविशिष्यस्य मध्यस्थस्येदन्ताविशिष्यनाभेदाबोधनात्तदसिद्धिप्रसङ्गात्‌ । किन्तु तद्देशकालसम्बन्धविशिष्यस्येदन्ताविशिष्येनाभेदबोधनदशायां स इत्यस्य तद्देशकालसम्बन्धार्थत्वं मध्यस्थस्येदन्ताविशिष्येनाभेदबोधनदशायां तु तस्य ध्वंसार्थत्वमित्येवमुभयार्थत्वमित्यतो युक्तमुभयाभेदबोधकत्वम्‌ । एवं अयमित्यस्यापि नैतद्देशकालसम्बन्धमात्रार्थत्वम्‌ । तथा सति एतद्देशकालसम्बन्धविशिष्यस्य तत्ताविशिष्येनाभेदबोधनादनेन तदभेदसिद्धावपि मध्यस्थस्यैतद्देशकालसम्बन्धविशिष्यत्वाभावेन तस्य तत्ताविशिष्येनाभेदस्याबोदनादनेन तदसिद्धिप्रसङ्गात्‌ । नाप्येतद्देशकालसम्बन्धप्रागभावमात्रार्थकत्वम्‌ । तथा सति एतद्देशकालसम्बन्धप्रागभावविशिष्यत्वान्मध्यस्थस्य तत्ताविशिष्यनाभेदबाधनाभेदबोधनात्तस्य तेनाभेदस्यानेन सिद्धावपि एतद्देशकालसम्बन्धविशिष्यस्य तत्ताविशिष्येनाभेदाबोधनात्तदसिद्धिप्रसङ्गात्‌ । किन्तु एतद्देशकालसम्बन्धविशिष्यस्य तत्ताविशिष्येनाभेदबोधने तस्यैतद्देशकालसम्बन्धार्थकत्वं मध्यस्थस्य तदभेदबोधनदशायां तु तस्यैतद्देशकालसम्बन्धप्रागभावार्थकत्वमित्येवमुभयार्थकत्वमित्यतो युक्तमुभयाभेदबोधकत्वमिति तृतीयपक्षोपपादनस्यापि पूर्वेण सिद्धत्वादिति द्रष्यव्यम्‌ ।  
स इत्यनुवादेन अयमिति विधानपक्षष स इत्यस्य तद्देशकालसम्बन्धध्वंसार्थत्वमेव । अयमित्यनुवादेन स इति विधानपक्षे अयमित्यस्यैतद्देशकालसम्बन्धप्रागभावार्थत्वमेवेति सिद्धान्तिनो गूढाभिप्रेयमजानानः स इत्यनुवादेपि तस्य तद्देशकालसम्बन्धार्थत्वमपि अयमित्यनुवादेपि तस्यैतद्देशकालसम्बन्धार्थत्वमपीति मन्वानः शंकते नन्विति ॥ अत एव यतः स इत्यस्य तद्देशकालसम्बन्धोप्यर्थः अयमित्यस्यैतद्देशकालसम्बन्धोप्यर्थः तत एवेत्यर्थः । अनुपपत्तिः तद्देशकालसम्बन्धविशिष्ये एतद्देशकालसम्बन्धवैशिष्यस्य एतद्देशकालसम्बन्धविशिष्ये तद्देशकालसम्बन्धवैशिष्ययस्य विधानानुपपत्तिः । आद्ये तद्देशकालयोरिदानीं सत्त्वस्य द्वितीये एतद्देशकालयोस्तदानीं सत्त्वस्यापातात्‌ इत्युक्तमित्यर्थः ।  
आशयमुद्घाटयति - अविरुद्धेति ॥ अविरुद्धत्वमेवोपपादयति - न हीति ॥ अतीतदेशादिसम्बन्धस्येति । देशादिसम्बन्धातीतत्वस्येत्यर्थः । उपलक्षणञ्चैतत्‌ । देशादिसम्बन्धस्य वर्तमानत्वरूपवर्तमनादेशादिसम्बन्धस्य तदानीं सत्त्वेपि विरोधाभावादित्यपि द्रष्यव्यम्‌ ।  
कथं न विरोध इत्यतः स इत्यनुवादेन अयमिति विधानपक्षे देशादिसम्बन्धातीतत्वरूपातीतदेशादिसम्बन्धार्थकस्य स इत्यस्य तद्देशकालसम्बन्धध्वंसार्थत्वेन तद्देशकालसम्बन्धार्थत्वाभावात्‌ स इत्यनेन तद्देशकालसम्बन्धध्वंसोक्तावपि तद्देशकालसम्बन्धानभिधानान्न तद्देशकालयोरिदानीं सत्त्वप्राप्तिरित्यभिप्रेत्याह - प्रध्वंसो हीति ॥ स इत्यनुवादेन अयमिति विधानपक्षे प्रध्वंसः देशादिसम्बन्धप्रध्वंसः तथा देशादिसम्बन्धातीतत्वरूपातीतदेशादिसम्बन्धार्थक स इत्येतच्छब्दार्थत्वेनोच्यते । न तु देशादिसम्बन्धः । अतो नोक्तदोषप्रसङ्ग इति योजना ।  
अयमित्यनुवादेन स इति विधानपक्षे देशादिसम्बन्धवर्तमानत्वरूपवर्तमानदेशादिसम्बन्धार्थकस्य अयमित्यस्य देशादिसम्बन्धप्रागभावार्थकत्वेनैतद्देशकालसम्बन्धार्थकत्वाभावान्नैतद्देशकालयोस्तदानीं सत्त्वप्रसङ्ग इत्यभिप्रेत्याह - तथेति ॥ अयमित्यनुवादेन स इति विधानपक्षे देशादिसम्बन्धवर्तमानत्वरूपवर्तमानदेशादिसम्बन्धार्थकायमित्यनेनैतद्देशकालसम्बन्धप्राभाव इएवोच्यते । न त्वेतद्देशकालसम्बन्ध इति नोक्तदोष इत्यर्थः । एतेनेति । सोयमिति पदद्वयस्य मुख्यार्थमादायैव पक्षद्वयेपि परोक्तदूषणपरिहारेणेत्यर्थः । अन्यतरलक्षणाश्रयणं प्रागुक्तानुपपत्तिपरिहाराय सोयमित्यनयोरन्यतरस्य लक्षणया देवदत्तस्वरूपमात्रपरत्वाश्रयणमित्यर्थः ।  
यद्वा अस्तु तावदाद्यः । न चतैवं सति तद्देशकालयोरिदानीं सत्त्वप्रसङ्गः । तदनापादकस्य ध्वंसपर्यवसन्नतद्देशकालसम्बन्धातीतत्वरूपातीततद्देशकालसम्बन्धस्यानुभवानुसारेण स इत्येतदर्थतया इदानीं तद्देशकालयोः सत्त्वापादकतद्देशकालसम्बन्धमात्रस्य तदर्थत्वाभावेन तदप्रसङ्गादित्यभिप्रेत्य गूढाभिसन्धिरुत्तरमाह - न हीति ॥ स इत्यस्योक्तोऽर्थश्च स इत्युद्दिश्य अयमिति विधानपक्षे विशेषणम्‌ । इदानीं तद्देशकालसम्बन्धध्वंसस्य सत्त्वेन तस्य विशेषणताया उपपन्नत्वात्‌ । अयमित्युद्दिश्य स इति विधानपक्षे तूपलक्षणम्‌ । तदानीं तद्देशकालसम्बन्धस्यैव सत्त्वात्‌ तद्‌ध्वंसस्यासत्त्वेन तस्य विशेषणताया बाधितत्वादिति द्रष्यव्यम्‌ ।  
अस्तु वा द्वितीयः । न चैवं एतद्देशकालयोस्तदा सत्त्वप्रसङ्गः । तदनापादकस्य प्रागाभावपर्यवसन्नैतद्देशकालसम्बन्धवर्तमानत्वरूपवर्तमानैतद्देशकालसम्बन्धस्यैव अयमित्येतदथर्तया तदानीमेतद्देशकालसत्त्वापादकस्यैतद्देशकालसम्बन्धमात्रस्य अयमित्येतदर्थत्वाभावेन तदप्रसङ्गादित्यभिप्रेत्य भूढाभिसन्धिरुत्तरमाह - अयमित्यस्यापीति ॥ अयञ्चार्थः अयमित्यनुवादेन स इति विधानपक्षे विशेषणम्‌ । तदानीमेतद्देशकालप्रागभावसत्त्वेन तस्य विशेषणताया उपपन्नत्वात्‌ । स इत्यनुवादेन अयमिति विधानपक्षे तूपलक्षणम्‌ । इदानीमेतद्देशकालसम्बन्धस्य सत्त्वात्तत्प्रागभावस्यासत्त्वेन तस्य विशेषणताया बाधितत्वादिति ज्ञेयम्‌ ।  
विशिष्यद्वयैक्यबोधनपक्षेऽपि मध्यस्थस्येदन्तविशिष्यस्य चैक्यबोधनदशायां स इत्यस्यार्थो विशेषणम्‌ । मध्यस्थे तद्देशकालसम्बन्धध्वंसस्य सत्त्वेन विशेषणताया उपपन्नत्वात्‌ । तद्देशकालविशिष्यस्यैतद्देशकालविशिष्यस्य चैक्यबोधदशायां तूपलक्षणम्‌ । तद्देशकालसविशिष्ये तद्देशकालसम्बन्धध्वंसस्यासत्त्वेन तस्य विशेषणताया बाधितत्वात्‌ । एवं मध्यस्थस्य तद्देशकालसम्बन्धविशिष्यस्य चाभेदबोधनदशायां अयमित्यस्योक्तोऽर्थो विशेषणम्‌ । मध्यस्थे एतद्देशकालसम्बन्धप्रागभावस्य सत्त्वेन तस्य विशेषणताया उपपन्नत्वात्‌ । एतद्देशकालसविशिष्यस्य तद्देशकालविशेशिष्यस्य चैक्यबोधनदशायां तूपलक्षणम्‌ । एतद्देशकालविशिष्यं एतद्देशकालसम्बन्धप्रागभावस्यासत्त्वेन तस्य विशेषणताया बाधितत्वात्‌ । ततश्च पदद्वयार्थस्योक्तरीत्या विशेषणत्वोपलक्षणत्वाऽश्रयणात्‌ विशिष्यद्वयैक्यबोधकत्वपक्षोऽपि युक्त एवेत्यभिप्रेत्य प्राग्व्युत्पादितान्पक्षानुपसंहरति - न चेति ॥ न चैवं "एतेनान्यतरलक्षणाऽश्रयणम्‌' इत्युत्तरग्रन्थविरोधः । तदनुरोधेन प्राग्व्युत्पादितपक्षत्रये अन्यतरलक्षणाभावस्य प्राप्तत्वात्‌ । उक्तयोजनायां तु अन्यतरस्योपलक्षणत्वाङ्गीकारेण लक्षणाया आश्रितत्वादिति वाच्यम्‌ । एतेनेत्यग्रिमग्रन्थे अन्यतरस्य लक्षणया देवदत्तस्वरूपमात्रपरत्वाभावस्यैव पूर्वयोजनायां सूचित्वेन अन्यतरस्य पूर्वत्रोपलक्षणत्वाऽश्रयणेऽपि लक्षणया देवदत्तस्वरूपमात्रपरत्वानङ्गीकारेण उत्तरग्रन्थविरोधाप्रसङ्गात्‌ ।  
आशयमविद्वान्‌ शंकते - नन्विति ॥ अत एव यतः स इत्यस्यातीतदेशकालसम्बन्धोऽर्थः यतश्च अयमित्यस्य वर्तमानैतद्देशकालसम्बन्धोऽर्थः अत एव तद्देशकालयोरिदानीं सत्त्वस्य एतद्देशकालयोस्तदानीं सत्त्वस्य चापत्त्या तद्देशकालविशिष्ये एतद्देशकालविशिष्ययस्य एतद्देशकालविशिष्ये तद्देशकालवैशिष्ययस्य च विधानानुपपत्तिरित्युक्तमित्यर्थः । आशयमुद्घाटयति - अविरुद्धेति ॥ विशेषणानामविरुद्धत्वमेव दर्शयति - न हीति ॥ एतच्चोपलक्षणम्‌ । वर्तमानैकतद्देशकालसम्बन्धस्य तदा सत्त्वे विरोधो नास्तीत्यपि द्रष्यव्यम्‌ ।  
नन्वेतद्देशकालवैशिष्ययदशायां तद्देशकालयोः सत्त्वापादकत्वादतीतदेशकालसम्बन्धसत्त्वस्य कथमिदानीं सत्त्वे विरोधाभावः कथञ्चन तदानीमेतद्देशकालसत्त्वापादकत्वादेतद्देशकालसम्बन्धसत्त्वस्य तदानीं सत्त्वे च विरोधाभाव इत्यत आद्ये विरोधाभावं दर्शयति - प्रध्वंसो हीति ॥ प्रध्वंसः तद्देशकालसम्बन्धध्वंसः । तथा स इत्यनेनोक्ततद्देशकालसम्बन्धतीतत्वरूपातीतदेशकालसम्बन्धत्वेनोच्यते । न त्वन्यः । तद्देशकालसम्बन्धध्वंसस्येदानीं सत्त्वञ्च न तद्देशकालयोरिदानीं सत्त्वापादकमित्यविरुद्धमिति भावः । द्वितीयेपि तं दर्शयति - तथेति ॥ प्रागभावः एतद्देशकालसम्बन्धप्रागभावः तथा अयमित्यनेनोक्तैतद्देशकालसम्बन्धवर्तमानत्वरूपवर्तमानैतद्देशकालसम्बन्धत्वेनोच्यते । न त्वन्यः । एतद्देशकालसम्बन्धप्रागभावस्य तदा सत्त्वञ्च नैतद्देशकालयोस्तदा सत्त्वापादकमित्यविरुद्धमेवेत्यर्थः । एतनेनेत्यस्य तु पूर्वकल्प एवाभिप्राय इति योजना ।  
तृतीयपक्षे प्रागुक्तामनुपपत्तिं परिहर्तुं शंकते - विशिष्यद्वयैक्य इति ॥ विशिष्यस्य विशेषणविशेष्यतत्सम्बन्धात्मकत्वपक्षे विशेषणभेदेन पदार्थान्तरत्वपक्षे च विशेष्यभेदेनेव विशेषणभेदेनापि तद्भेदस्यावश्यकत्वादिति भावः । व्यभिचारेण यत्र विशिष्यद्वयैक्यं तत्र विशेषणैक्यमिति तर्काङ्गभूतव्याप्तेरसिद्धेस्तर्काभासोऽयमित्याशयेन परिहरति - धूमवदग्निमतोरिति ॥ विशेष्यस्यैक्येऽपि विशिष्यद्वयस्यैक्याभावेन आपादकस्यैव तत्रागमनान्न व्यभिचार इत्याशंकते - तयोरिति ॥  
माऽस्तु तर्हि व्यभिचारेण व्याप्त्यसिद्धया तर्कस्याऽभासत्वसिद्धिः । दृष्यशन्ताभावेन व्याप्त्यसिद्धया तु भविष्यत्येव तत्सिद्धिरित्याशयेन परिहरति - तर्हीति ॥ न चाग्निमतः अग्निमता साकमैक्यस्थले अग्निमद्रूपविशिष्यद्वयैक्यस्य विशेषणद्वयैक्यस्य च सत्त्वात्तस्यैवोक्तव्याप्तौ दृष्यान्तत्वसम्भवान्न दृष्यान्ताभावप्रयुक्तव्याप्त्यसिद्धिरपीति वाच्यम्‌ । तावता दृष्यान्ताभावप्रयुक्तव्याप्त्यसिद्धयप्राप्तावपि धूमवदग्निमतोः सत्यप्यैक्ये धूमाग्न्योरैक्याभावात्तत्र व्यभिचारेण व्याप्त्यसिद्धेरावश्यकत्वात्‌ । न च तत्र तयोरैक्यमेव नास्तीति न व्यभिचार इति वाच्यम्‌ । विशिष्यमपदार्थान्तरमिति मते विशेष्यस्यैवोक्ताधिकरणत्वेऽपि धर्मयोरप्युद्देश्यतावच्छेदकत्वेन विशेषणत्वात्‌ तस्यैव च विशिष्यद्वयाभेदशब्दार्थत्वात्‌ । पदार्थान्तरमित्यावयोर्मते तु धूमाग्न्योर्भेदेऽपि धूमवानग्निमानित्यबाधितसामानाधिकरण्यधीबलेन विशिष्ययोरभेदस्यापि सत्त्वात्‌ । अन्यथा इदं रूप्यमित्युक्ते पुरोवर्तिनि रूप्यभेदाप्रतीते रूप्यार्थिनः पुरोवर्तिनि प्रवृत्तिश्च न स्यात्‌ । तत्तेदन्तोपलक्षितत्वरूपविशेषणभेदाद्विशिष्यभेदावश्यम्भावादित्याशयात्‌ ।  
यत्तु अतीतत्वमपीत्यस्य ध्वंसप्रतियागित्वमित्यर्थवर्णनं तदसत्‌ । अतीतत्वशरीरान्तर्गतध्समात्रस्य स इत्येतदन्तर्भावाऽश्रयणमात्रेणोक्तदोषपरिहारसम्भवेन ध्वंसप्रतियोगित्वरूपातीतत्वस्य तदर्थान्तर्भावाऽश्रयणानर्तक्यात्‌ ।  
यच्च वतर्मानतापीत्यस्य स्वप्रागभावध्वंसरूपता चेत्यर्थवर्णनं तदप्यसत्‌ । वर्तमानत्वशरीवरान्तर्गतप्रागभावमात्रस्य अयमित्येतदर्थान्तरर्भावाऽश्रयणेनोक्तदोषपरिहारस्योपदर्शितत्वेनोक्तरूपवर्तमानत्वस्य तदर्थान्तर्भावाऽश्रयणानर्थक्यात्‌ । स्वकार्यप्रागभावसमयसम्बन्धित्वस्यापि वर्तमानत्वलक्षणेन तत्परित्यागेन स्वप्रागभावप्रध्वंसत्वरूपतद्विवक्षाया निर्निबन्धनत्वाच्च । न च स्वप्रागभावप्रध्वंसत्वस्योपपन्नत्वात्परिग्रहः । अन्यस्य त्वनुपपन्नत्वात्त्याग इति वाच्यम्‌ । शेषानन्तपण्डितेन स्वकार्यप्रागभावसमयसम्बन्धित्वस्योपपन्नतायाः प्राक्सम्बद्धस्वाभावविरहस्य चानुपपन्नतायाश्च व्युत्पादितत्वेन तस्यैव स्वीकर्तव्यत्वप्रसङ्गात्‌ । नापि प्रकृतानुपयोगात्तत्परित्यागः । तदुपयोगाच्चैतस्य स्वीकार इति युक्तम्‌ । आशयखण्डनावसरे एतस्यापि प्रकृतानुपयोगस्य वक्ष्यमाणत्वेनास्वीकार्यत्वप्रसङ्गात्‌ ।  
यच्च स्वप्रागभावप्रध्वंसत्वस्य वर्तमानत्वलक्षणतायाः शिवादित्यमिश्रसम्मतत्ववणर्नं तदप्यसत्‌ । प्राक्सम्बद्धस्वाभावविरहत्वस्य तल्लक्षणताया एव मिश्रसम्मतत्वेन स्वप्रागभावप्रध्वंसत्वस्य नित्यवर्तमानतायामव्याप्तस्य वर्तमानत्वलक्षणतायास्तदसम्मतत्वात्‌ । न चानित्यवर्तमानताया एवात्र लक्ष्यत्वान्नित्यवर्तमानतायामेतदसत्त्वं नैतदलक्षणत्वापादकमिति वाच्यम्‌ । "प्राक्सम्बद्धः स्वाभावः प्रागभावः तद्विरहस्तत्संसर्गाभावः । स च प्रागभावस्य प्रागभावाभावात्प्रध्वंसोऽत्यन्ताभावश्च । तदन्यतररूपत्वमित्यर्थः । एवञ्च नित्यानित्योभयवर्तमानत्वं संगृहीतं भवति । अनित्यानां प्रागभावध्वंसरूपत्वान्नित्यानां तदत्यन्ताभावरूपत्वात्‌' इति तद्वयाख्यानरूपग्रन्थपर्यालोचनया नित्यानित्यसाधारण्येनवर्तमानत्वस्यैव लक्ष्यत्वसिद्धया अनित्यवर्तमानतामात्रस्य लक्ष्यत्ववर्णनस्य तद्विरुद्धत्वात्‌ । उक्तलक्षणे वर्तमानतामात्रस्य लक्ष्यतायामपि स्वप्रागभावप्रध्वंसत्वरूपलक्षणे अनित्यवर्तमानताया एव लक्ष्यत्वमित्यभिप्राये च स्वप्रागभावप्रध्वंसत्वस्य तेन तत्त्वेनानुक्ततया तदुक्तमिति प्रतिज्ञायाः "तच्च प्राक्सम्बद्धस्वाभावविरहत्वम्‌' इति तद्वाक्यमुपन्यस्य "प्राक्सम्बद्धः स्वाभावः प्रागभावस्तद्विरहस्तत्प्रध्वंसस्तत्स्वरूपत्वम्‌' इति तदर्थकथनस्य च गजस्नानवद्वैयर्थ्यापातात्‌ ॥ पृ. 785 ॥

अत एव "एवञ्च यस्यैतद्देशकालसम्बन्धप्रागभावो ध्वस्तः सोऽयमित्यनेनोच्यते इत्यपि ग्राह्यम्‌' इत्युक्तं निरस्तम्‌ । वर्तमानत्वशरीरान्तर्गतप्राभावमात्रस्य यमित्येतदर्थान्तर्भावकथनमात्रेणोक्तदोषपरिहारस्योक्तरूपवर्तमानताया अनुपपन्नत्वप्रकृतानुपयुक्तत्वोपपादनेन तदर्थान्तर्भावस्य च दर्शितत्वेन विशिष्यस्य तदर्थत्वाभावात्‌ ।  
यच्च गूढाभिसन्धिरहेति "न चैवं सति' इत्यादिग्रन्थप्रवृत्त्युपवर्णनं तदसत्‌ । भावानवबोधादित्युत्तरग्रन्थानुसारेण सर्वस्यापि न हीत्यादिपूर्वग्रन्थस्य गूढाभिसन्धिकत्वस्य सूचितत्वात्सर्वस्यापि गूढाभिसन्धिकत्वस्योपपादयितुं शक्यत्वाच्च तत्परित्यागेन न चेत्यादिग्रन्थमात्रस्यैव गूढाभिप्रायकत्ववर्णनस्य निर्निबन्धनत्वात्‌ । व्याख्यात्रागूढमभिप्रायमुपदर्श्यैव न चेत्यादिग्रन्थस्य गूढाभिसन्धिताया वक्तव्यत्वेन तमनुपदर्श्य गूढाभिसन्धिकत्ववचनस्य शिष्यदन्धनमात्रार्थकत्वेनायुक्तत्वाच्च ।  
यच्च "आशयमविद्वान्‌ शंकते' इति नन्वित्यादिग्रन्थप्रवृत्त्युपवर्णनं तदसत्‌ । आशयोद्घाटनपूर्वकं "तमविद्वान्‌ शंकते' इत्येव ग्रन्थावतारस्य तत्र तत्र दृष्यत्वेन तमनुद्घाट्योक्तरीत्या तदवतारस्य शिष्यदन्धनमात्रार्थत्वात्‌ ।  
यच्च "न चातीतस्येदानीं सत्त्वे विरोधः' इत्याशंकनिवर्तकतया प्रध्वंसो हीति वाक्यमवतार्य "यथा शशविषाणमसदित्यत्र प्रतियोगिप्राधान्यविवक्षायां अत्यन्ताभावप्रतियोगित्वमर्थः निषेधप्राधान्यविवक्षायां तु तत्प्रतियोगिकोऽत्यन्ताभावोऽर्थः उभयथाऽपि प्रतीतेः तथाऽत्रापि अतीतसम्बन्धवाचितच्छब्दस्य प्रतियोगिप्राधान्यविवक्षायां ध्वस्तदेशकालसम्बन्धः निषेधप्राधान्यविवक्षायाञ्चानुभवदेशकालसम्बन्धध्वंस एव वाच्यो भवति । एवं वर्तमानदेशकालसम्बन्धवाचीदंपदस्यापि यदि प्रतियोगिप्राधान्यविवक्षा तदा ध्वस्तप्रागभावप्रतियोगिदेशकालसम्बन्धः यदा तु निषेधप्राधान्यविवक्षा तदा ध्वस्तसम्बन्धप्रागभाव एव वाच्यो भवति ।  
एवञ्च यदा आद्यपक्षपरिग्रहस्तदा स इति तच्छब्दस्य निषेधप्राधान्यविवक्षया अनुभवदेशकालसम्बन्धध्वंसवाचकत्वेनेदानीं तद्‌ध्वंसस्य सत्त्वान्न विरोधः । अस्मिन्‌ पक्षष अयमितीदंशब्देन वक्तुः प्रतियोगिप्राधान्यविवक्षैव । अन्यथाअनवधेयवचनत्वप्रसङ्गात्‌ । तद्देशकालविशिष्ये एतद्देशकालवैशिष्ययबुभुत्सायामिदमुच्यते । बुभुत्सापूर्तिश्च न अयमित्यत्र प्रतियोगिप्राधान्यविवक्षामन्तरेणोत्पद्यत इति हृदयम्‌ ।  
यदप्यत्राबोध्यत्वादिति दूषणं तन्न । एतद्देशकालवैशिष्ययस्य प्रत्यक्षत्वेऽत्रप तद्देशकालविशिष्येतस्याप्रत्यक्षत्वादित्यग्रे वक्ष्यमाणत्वात्‌ ।  
यदा तु द्वितीयपक्षपरिग्रहस्तदा स इति तच्छब्दस्य प्रतियोगिप्राधान्ये वक्तृविवक्षया अतीतसम्बन्धवाचित्वेऽपि अयमितीदंशब्दस्य निषेधप्राधान्यविवक्षया ध्वस्तसम्बन्धप्रागभाववाचित्वमेव वक्तुरभिप्रेतम्‌ । तथा च पूर्वानुभवकाले इदानीं ध्वस्तैतद्देशकालप्रागभावस्य सत्त्वान्न विरोधः । तदिदमाह - तथाऽयमिति प्रागभाव इति ॥ अत्रापि स इति तच्छब्दार्थे बुभुत्सानुसारेण प्रतियोगिप्राधान्यविवक्षा आवश्यिकी । अत एव श्रोतृबुभुत्सानुसारेणेति वक्ष्यति ।  
यदा तु तृतीयपक्षाङ्गीकारस्तदा तदिदंशब्दयोरन्यतरस्यैव निषेधप्राधान्ये वक्तृविवक्षया विशेषणयोरविरोधेन विशिष्यैक्यमुपपद्यते । नन्वविरुद्धयोरपि विशेषणयोर्भेद कथं विशिष्यद्वयैक्यमुपपद्यत इति चेत्‌ "विवादास्पदं विशिष्यद्वयं नाभिन्नं भिन्नविशेषणकत्वात्‌' इति त्वदीयानुमानस्याप्रयोजकत्वात्‌ । तदेतत्सर्वमभिप्रेत्य पूर्वं "न चैवं सति पक्षत्रयेऽपि काचिदनुपपत्तिरस्ति' इत्युक्तम्‌, इति भाववर्णनं तदप्यसत्‌ ।  
विकल्पासहत्वात्‌ । तथा हि, किमेतद्भाववर्णनं "प्रध्वंसो हि' इति वाक्यस्याभिमतं किं वा सर्वस्य । नाद्यः । तथा सति असच्छशविषाणमित्यत्रेव स इति तच्छब्दस्यापि निषेधप्राधान्यविवक्षया देशकालसम्बन्धध्वंसार्थकत्वेन तद्‌ध्वंसस्य चेदानीं सत्त्वान्न विरोध इत्येतावतैव तत्सिद्धया शिष्यवैयर्थ्यापातात्‌ । नान्त्यः । तथा सति अतीतदेशादिसम्बन्धस्येदानीं सत्त्वे स्फुटो विरोध इत्याशंकापरिहारकतया "प्रध्वंसो हि' इति ग्रन्थं, ननु वर्तमानदेशादिसम्बन्धस्य तदानीं सत्त्वे स्फुटो विरोध इत्याशंकापरिहारकतया "तथा' इत्यादिग्रन्थमवतार्य वा अतीतदेशादिसम्बन्धस्येदानीं सत्त्वे वर्तमानदेशादिसम्बन्धस्य तदानीं सत्त्वे स्फुटो विरोध इत्याशंकापरिहारकतया "प्रध्वंसो हि' इत्यादिसमग्रं ग्रन्थमवतार्य वा उक्तरीत्या आशयवर्णनस्य सङ्गततया कर्तव्यत्वेन ग्रन्थावतारमकृत्वा उक्तरीत्या आशयवर्णनस्यासङ्गतत्वापातात्‌ ।  
अयुक्तञ्चेदमाशयवर्णनम्‌ । तथा हि, यत्तावदुक्तं "यथा शशविषाणमसदित्यत्रासच्छब्दस्योभयथा प्रतीत्यनुरोधेन निषेधप्रतियोगिप्राधान्यविवक्षाभेदेन निषेधप्रतियोगिरूपोभयार्थकत्वं तथा अतीतदेशादिसम्बन्धवाचितच्छब्दस्य प्रतियोगिप्राधान्यविवक्षाभेदेन ध्वस्तदेशादिसम्बन्धवाचित्वं निषेधप्राधान्यविवक्षया ध्वस्तप्रागभावप्रतियोगिदेशादिसम्बन्धार्थकत्वं निषेधप्राधान्यविवक्षया ध्वस्तदेशादिसम्बन्धप्रतियोगिकप्रागभावार्थकत्वं' इत्याशयेन पीठरचनं तदसारतम्‌ । नञसमभिव्याहृतशब्दस्यापि प्रतियोगिनिषेधप्राधान्यविवक्षाभेदेन प्रतियोगिनिषेधरूपोभयार्थत्वस्यावश्याऽश्रयणीयत्वस्थित्या असदिति नञ्‌समभिव्याहृतासच्छब्दस्य प्रतियोगिनिषेधप्राधान्यविवक्षया प्रतियोगितदत्यन्तभावरूपोभयार्थतायाः सम्भवदुक्तिकत्वेऽपि स इति तच्छब्दस्य अयमितीदंशब्दस्य च नञ्‌समभिव्याहृतत्वाभवेन तच्छब्दे प्रतियोगिप्राधान्यविवक्षया ध्वस्तदेशादिसम्बन्धार्थकताया निषेधप्रादान्यविवक्षया देशादिसम्बन्धध्वंसार्थकतायाः इदंशब्दे च प्रतियोगिप्राधान्यविवक्षया ध्वस्तप्रागभावप्रतियोगिदेशादिसम्बन्धवाचिताया निषेधप्राधान्यविवक्षया च ध्वस्तदेशादिसम्बन्धप्रतियोगिकप्रागभाववाचितायाश्चासम्भवदुक्तिकत्वात्‌ । प्रतियोगिनिषेधप्राधान्यविवक्षाभेदेन तच्छब्दे ध्वस्तदेशादिसम्बन्धवाचिताया इव देशादिसम्बन्धध्वसवाचिताया इव इदंशब्देपि प्रतियोगिप्राधान्यविवक्षया ध्वस्तप्रागभावप्रतियोगिदेशादिसम्बन्धवाचिताया इव च निषेधप्राधान्यविवक्षया देशादिसम्बन्धप्रतियोगिकप्रागभावध्वंसवाचिताया एव प्राप्त्या ध्वस्तदेशादिसम्बन्धप्रतियोगिकप्रागभाववाचित्वाभावेन तद्वाचित्वोकतेरज्ञानमूलकत्वापाताच्च ।  
यच्च एवञ्चेत्यादिना आद्यपक्षे अविरोधोपपादनं तदप्यसत्‌ । स इत्यस्य नञसमभिव्याहृततया तत्र निषेधप्राधान्यविवक्षाप्रयुक्तनिषेधार्थकत्वासम्भवस्योक्तत्वात्‌ । तावतैवाऽद्यपक्षे अविरोधोपपादनसिद्धया तत्पक्षष अयमितीदंशब्दे प्रतियागिप्राधान्यविवक्षावर्णनस्याऽनर्थक्याच्च । प्रतियोगिप्राधान्यविवक्षायाः स्वरसतः प्राप्ततयोपपादनानपेक्षत्वेनाऽद्यपक्षे तच्छब्दे स्वरसतोऽप्राप्त निषेधान्यविवक्षाया एवोक्तयुक्त्योपपादनीयत्वेन तामनुपपाद्येदंशब्दे स्वरसतः प्राप्तप्रतियोगिप्राधान्यविवक्षोपपादनस्यासङ्गतत्वापाताच्च ।  
यदपि द्वितीयपक्षपरिग्रहे स इति तच्छब्दस्य प्रतियागिप्राधान्ये वक्तृविवक्षया अतीतदेशादिसम्बन्धवाचित्वेऽपि अयमितीदंशब्दस्य निषेधप्राधान्यविवक्षया ध्वस्तदेशादिसम्बन्धप्रतियोगिकप्रागभाववाचित्वात्‌ प्रूर्वानुभवकाले इदानीं ध्वस्तैतद्देशादिसम्बन्धप्रागभावसत्त्वान्न विरोध इत्यविरोधोपपादनं तदप्यसत्‌ । नञसमभिव्याहृततया तच्छब्दे इदंशब्दे च प्रतियोगिनिषेधप्राधान्यविवक्षाऽसम्भवेन ध्वस्तप्रागभावप्रतियोगिदेशादिसम्बन्धवाचित्वोक्तेः ध्वस्तदेशादिसम्बन्धप्रतियोगिकप्रागभाववाचित्वोक्तेश्चासामञ्जस्यात्‌ । तद्विवक्षायामपि प्रतियोगिप्राधान्यविवक्षया तच्छब्दो ध्वस्तप्रागभावप्रतियोगिदेशादिसम्बन्धवाचित्वप्राप्त्या स इत्यस्य तदवाचित्वेऽत्रप निषेधप्राधान्यविवक्षया देशादिसम्बन्धप्रतियागिकप्रागभावध्वंसस्यैवेदंशब्दवाच्यत्वप्राप्त्या ध्वस्तसम्बन्धप्राभाववांचित्वाभावेन पूर्वानुभवकाले इदानीं ध्वस्तैतद्देशकालसम्बन्धप्रागभावस्य सत्त्वमादायाविरोधोक्तेरज्ञानमूलत्वात्‌ । आशयकथनावसरे तन्मात्रोक्तेरेव सङ्गतत्वेन ग्रन्थावतारस्यावक्तव्यतया तदिदमयमिति प्रागभाव इति मध्ये ग्रन्थावतारस्यासङ्गतत्वापाताच्च ।  
यदपि "अत्रापि स इति तच्छब्दार्थे श्रोतृबुभुत्सानुसारेण प्रतियोगिप्राधान्यविवक्षा आवश्यिकी इति तदावश्यकत्ववर्णनं तदप्यसत्‌ । इदंशब्दे स्वरसतोऽप्राप्तनिषेधप्राधान्यविवक्षाया एवोक्तदोषपरिहारोपपादकतया अवश्यवक्तव्यत्वेन तच्छब्दे प्रतियोगिप्राधान्यविवक्षायाः स्वरसतः प्राप्ततया अवक्तव्यत्वेन वक्तव्यानुक्त्यवव्योक्तिप्रसङ्गात्‌ ।  
यदपि श्रोतृबुभुत्सानुसारेणेति वक्ष्यतीत्युपष्यम्भकमुक्तं तदपि न । "किमत्र तत्वम्‌ । पक्षत्रयमपीति ब्रूमः' इत्यादिपूर्वोत्तरग्रन्थपर्यालोचनया पक्षत्रयस्य तात्विकतामात्रोपपादकत्वेनैकैकस्मिन्नपि पक्षे निषेधप्राधान्यविवक्षाऽऽवश्यकत्वानुपपादकत्वेन तस्य तत्रोपष्यम्भकत्वायोगात्‌ ।  
यदपि तृतीयपक्षाङ्गीकारेऽपि तदिदंशब्दयोरन्यतरस्यैव निषेधप्राधान्ये वक्तृविवक्षया विशेषणयोरविरोधेन विशिष्यैक्यमुपपद्यत इति वर्णनं तदप्यसत्‌ । विशेषणयोः विरोधेनैक्यानुपपत्तेः प्रागनाशंकितत्वेनापरिहर्तव्यत्वात्‌ । अनाशंकितत्वेऽपि सम्भावितत्वात्तस्याः परिहार्यत्वाभिप्राये आशंकासमाधानाभ्यां तृतीयपक्षोक्तदोषानुपपत्तिपरिहारकनन्वित्याद्युत्तरग्रन्थ एवैतदनुपपत्तिपरिहारस्य सङ्गतत्वेन पूर्वग्रन्थाशयवर्णनदशायां तत्परिहारवर्णनस्यासङ्गतत्वाच्च । तदिदंशब्दयोरन्यतरस्य नञसमभिव्याहृततया तत्रोक्तविवक्षाया असम्भवदुक्तिकत्वाच्च । विवक्षायामपि वा अन्यतरस्य निषेधप्राधान्यविवक्षावत्‌ प्रतियोगिप्राधान्यविवक्षाया अप्यवश्यवक्तव्यत्वेन निषेधप्राधान्यमात्रोक्तेर्निर्निबन्धनत्वाच्च ।  
यदपि विवादास्पदं विशिष्यद्वयं नाभिन्नं भिन्नविशेषणकत्वादित्यनुमानमाशंक्य अप्रयोजकत्वेन निराकृतं तदप्यसत्‌ । साक्षादनुमानस्यानाशंकितत्वेनाप्रयोजकत्वेनादूषणीयत्वात्‌ । सूचितत्वेन दूषणाभिधानाभिप्राये च तत्पक्षोक्तदोषपरिहारकनन्वित्याद्युत्तरग्रन्थ एवैतद्दूषणस्य सङ्गतत्वेन आशयकथनावसरे तद्दूषणाभिधानस्यासङ्गतत्वात्‌ ।  
यदपि अस्याप्याशयतया वर्णनीयत्वे उपष्यम्भकतया "ज चैवं सति पक्षत्रयेपि काचिदनुपपत्तिरस्ति' इति पूर्वग्रन्थोपदर्शनं तदप्यसत्‌ । तृतीयपक्षोक्तानुपपत्तेरुत्तरत्र परिहरिष्यमाणतया पूर्वत्रापरिहृतत्वेऽपि तत्परिहारस्याल्पप्रयत्नरपरिहाराभिप्रायेण वा पक्षत्रयेऽपि उत्तरत्र तत्पक्षष दोषपरिहारं वक्तुं न हीत्यादिनोपोद्घातमुक्त्वा पक्षत्रयेऽप्युक्तदोषाभावप्रतिज्ञारूपत्वेन वा सावकाशतया अप्रयोजकत्वस्याऽशयतया वणॅनीयत्वानुपपादकतया तत्रोपोद्बलकत्वायोगात्‌ ।  
यच्च भिन्नविशेषणकत्वानुमानं अनुकूलतर्कसद्भावान्नाप्रवयोजकमित्योहेति विशिष्यैक्य इति शंकाग्रन्थप्रवृत्त्युपवर्णनं तदप्यसत्‌ । तृथीयपक्षोक्तानुपपत्तिं परिहर्तुं तामाशंकत इत्येवं तदवतारस्य स्फुटप्रतिभासस्य परित्यागेन त्वया पूर्वग्रन्थाऽशयतया वर्णितस्येह टीकायां पूर्वोत्तरग्रन्थे तदनुवादरूपन्यायामृथग्रन्थे च सर्वथैवास्पष्यस्य विशेषणकत्वाद्विशिष्यद्वयं नाभिन्नम्‌ । न चाप्रयोजकत्वम्‌ । अनुकूलतर्कसनाथत्वेन तदयोगादिति पूर्वपक्षाशयवर्णनेनापि प्रकृतग्रन्थस्य भिन्नविशेषणकत्वानुमानाप्रयोजकत्वोपमर्दकत्वस्य लाभान्मदुक्तरीत्यैवैतद्ग्रन्थस्योत्थापनीयत्वेन त्वदुक्तरीत्या तदवतारायोगाच्च । न चैवं पक्षत्रयेपीत्यादेरुक्तरीत्या सावकाशत्वेन भिन्नविशेषणकत्वानुमानाप्रयोजकत्वस्य सिद्धान्ताशयागमकत्वेन तस्य सिद्धान्ताशयत्वासिद्धया तदुपमर्दकत्वेनैतद्ग्रन्थप्रवृत्त्युपवर्णनस्य निर्निबन्धनत्वाच्च ।  
यच्च "अग्निमतोऽग्निमतैक्ये अग्नेरग्निनैक्यदर्शनान्न दृष्यान्ताभावः' इत्याशंक्य "स्यादेवं दृष्यान्तोपपादनं यत्र विशिष्यैक्यमात्रमापादकं विशेषणैक्यमात्रमापाद्यमिति स्यात्‌ । न चैवम्‌ । तथात्वे तर्कस्यानिष्यापादनरूपत्वाभावप्रसङ्गात्‌ । प्रकृतेऽपि तत्तशदिविशिष्येन तत्तादिविशिष्यस्यैक्ये तत्तादिरूपविशेषणैक्यस्यापि विद्यमानत्वात्‌ । तस्मात्‌ विशिष्यद्वयैक्ये विशेषणद्वयैक्यं स्यादित्यापादनीयम्‌ । अत्र च धूमवदग्निमतोरैक्याभावेऽङ्गीकृते दृष्यान्ताभावेन व्याप्तिग्रहासम्भवः' इत्यभिप्रायवर्णनं "तर्हि दृष्यान्ताभावेन' इत्यादिग्रन्थस्य तदप्यसत्‌ । "धूमवदग्निमतोरैक्यापादकविशिष्यमपदार्थान्तरम्‌' इति न्यायामृतस्थोत्तरग्रन्थानुसारेण "अग्निमतोऽग्निमतैक्ये अग्नेरग्निनैक्यदर्शनात्‌' इति तच्छंकाग्रन्थस्थेनेह टीकायां व्यभिचारेण व्याप्त्यसिद्धया आपादनानुपपत्तिवत्‌ दृष्यान्ताभावेन व्याप्त्यसिद्धया आपादनानुपपत्तेरुपपत्तेरुक्तत्वेऽपि न तत्र तात्पर्यम्‌ । वह्निमतो वह्निमतैक्ये वह्नेर्वह्निनैक्यदर्शनेन दृष्यान्ताभावप्रयुक्तव्याप्त्यसिद्धयनुपपत्त्या तत्प्रयुक्ताऽपादनानुपपत्तेः निर्दलत्वात्‌ । किं तु व्यभिचारेण व्याप्त्यसिद्धया तदापादनानुपपत्तावेव धूमवदग्निमद्रूपविशिष्यद्वयैक्यस्य धूमाग्निरूपविशेषणभेदस्य च विशिष्यमपदार्थान्तरमिति पदार्थान्तरमिति मतद्वयसाधारणत्वेन व्यभिचारस्य दृढतया तत्प्रयुक्तव्याप्त्यसिद्धेरवर्जनीयत्वेन तत्प्रयुक्तापादनानुपपत्तेः सदलत्वादित्यभिप्रायसूचनेन दृष्यान्ताभावप्रयुक्तव्याप्त्यसिद्धया तदापादनानुपपत्तौ ग्रन्थकृदतात्पर्यस्य द्योतितत्वेन तदनुसारेण भवतापि "मास्तु दृष्यशन्ताभावेन व्याप्त्यसिद्धया तदापादनानुपपत्तिः । व्यभिचारेण व्याप्त्यसिद्धया तदापादनानुपपत्तिस्तु स्यादेव ' इत्येवं वह्निमतैक्येपीत्यादिन्यायामृतग्रन्थमूलकत्वदुक्ताक्षेपस्य पहिर्तव्यत्वेन तथा अपरिहृत्य प्रकारान्तरेण तत्परिहारस्य तत्तात्पर्यापरिज्ञानमूलकत्वात्‌ । विशिष्यद्वयैक्यं वेति विकल्पग्रन्थानुसारेण "न तृतीयः विशेषणभूतदेशकालैक्येन विना विशिष्यद्वयैक्यानुपपत्तेः । विशषषणैक्यस्य च प्रमाणबाधितत्वात्‌' इति दूषणग्रन्थानुरोधेन च विशिष्यद्वयैक्यस्याऽपादकताया विशेणद्वयैक्यस्याऽपाद्यतायाश्च सिद्धत्वेन विशिष्यैक्यादेरापादकत्वादौ बाधकोपदर्शनाय विशिष्यद्वयैक्यादेरापादकत्वादिना त्वदीयव्युत्पादनस्यानर्थकत्वाच्च धूमवदग्निमतोरैक्याभोऽङ्गीकृते तस्य दृष्यान्तत्वासम्भवेऽपि अग्निमतोऽग्निमतैक्यस्याग्नेरग्निनैक्यस्य च दृष्यत्वेन तस्यैव यत्र विशिष्यद्वयैक्यं तत्र विशेषणद्वयैक्यामिति व्याप्तौ दृष्यान्तत्वेन तदभावप्रयुक्तव्याप्त्यसिद्धयनुपपत्त्या तत्प्रयुक्तापादनानुपपत्तेरसामञ्जस्यात्‌ । धूमवदग्निमद्रूपविशिष्यद्वयस्यैक्यानङ्गीकारे आपादकाभावेनेव तदङ्गीकारपक्षेऽपि आपाद्यभावेन दृष्यान्तत्वानुपपत्त्या ऐक्याङ्गीकारानङ्गीकारयोः दृष्यान्ताभावतद्भावानुपपादकत्वेनैक्याभावेऽङ्गीकृते दृष्यशन्ताभावेन व्याप्त्यसिद्धिप्रसङ्गोपपादनस्य प्रशिथिलमूलत्वाच्च ।  
ननु त्रयाणामप्येतेषां पक्षाणामाचार्यसिद्धान्तत्वासम्भवात्‌ कश्चिदेव तत्सिद्धान्त इति वाच्यम्‌ । तत्पक्षमेव परिगृह्य तत्रोक्तदोषपरिहारेण तदुपपादनमात्रेणव चरितार्थत्वात्पक्षत्रयदोषपरिहारेण तदुपपादनमनर्थकमित्यभिप्रेत्य त्रिषु पक्षेषु कः पक्ष आचार्यसिद्धान्त इति पृच्छति - तथापीति ॥ त्रयाणामप्याचार्यसिद्धान्तत्वासम्भवः किं तेषां विरुद्धत्वम्‌ किं वा तदङ्गीकृतत्वज्ञापकाभावादिति विकल्पद्वयं मनसि निधाय "नाद्यः । त्रयाणामेतेषां पक्षाणामव्यवस्थितानां विरुद्धत्वेऽत्रप श्रेतुस्तद्देशकालविशिष्ये एतद्देशकालवैशिष्ययबुभुत्सायां सः अयमिति तद्देशकालविशिष्ये एतद्देशकालवैशिष्ययं विधेयमित्याद्यः, एतद्देशकालविशिष्ये तद्देशकालवैशिष्ययबुभुत्सायां अयं सः इत्युद्देश्यविधेयभावव्यत्यासेन एतद्देशकालविशिष्ये तद्देशकालवैशिष्ययं विधेयमिति द्वितीयः, तस्य विशिष्यद्वयैक्यबुभुत्सायां तद्बोध्यमिति तृतीय इति श्रोतृबुभुत्सानुसारेण व्यवस्थितानामेतेषां त्रयाणशमुक्तरीत्या अविरुद्धत्वेन विरुद्धत्वप्रयुक्तसिद्धान्तत्वासम्भवस्य वक्तुमशक्यत्वात्‌' इत्याह - श्रोतृबुभुत्सानुसारेणेति ॥ पक्षत्रयस्य तदङ्गीकृतत्वज्ञापकाभावान्नाचार्यसिद्धान्तत्वमिति द्वितीयपक्षमङ्गीकृतत्वज्ञापकोक्त्या दूषयितुमुत्थापयति - कुत एतदवगम्यत इति चेदिति ॥ परकीयैतद्ग्रन्थव्यख्यानखण्डनं प्राग्वत्‌ । तर्हीति । देशकालसम्बन्धित्वस्येव विशिष्यद्वयैक्यस्यापि वक्तव्यत्वेन तन्मात्रोक्तेरश्ऱ्लिष्यत्वादिति भावः । देशकालसम्बन्धित्वस्येत्यस्य विशिष्यद्वयैक्योपलक्षणत्वेन देशकालसम्बन्धित्वमात्रपरत्वाभावान्नानुपपत्तिरित्याशयेन परिहरति - उपलक्षणमिति ॥ एतदनुपपत्तिपरिहारेणेति ॥ अत एव एतद्ग्रन्थव्याख्यानावसर एव "ननु कथमत्र' इत्यादिना एतदनुपपत्तिमुद्भाव्य तत्परिहारो दर्शित इति द्रष्यव्यम्‌ ।  
ननु वाच्यार्थानुपपत्तिरेव लक्षणाऽक्षेपितेति न नियमः । तथा सति गरलमभ्यवहरेत्यादौ अभ्यवहरेत्यादिपदवाच्यस्याभ्यवहारकमर्त्वादेः गरलादौ विद्यमानत्वेन लक्षणाऽक्षेपकवाच्यार्थानुपपत्तेरभावेन लक्षणाऽभावप्रसङ्गात्‌ । किं तु वक्तुर्विशिष्याथर्विवक्षाऽभावेपि । ततश्च गरलमभ्यवहरेत्यादौ वाच्यार्थानुपपत्त्यभावेऽपि वक्तुर्विशिष्यार्थविवक्षाऽभावस्य सत्त्वात्तेनैव लक्षणाऽक्षेपवत्‌ प्रकृष्यादिवाक्ये सोयमित्यादिवाक्ये च वाच्यार्थानुपपत्तेरभावेऽपि वक्तुर्विशिष्यार्थविवक्षाऽभावस्य सत्त्वात्तेनैव लक्षणाऽक्षेपसिद्धेर्न लक्षणाया अभावो वक्तुं शक्य इत्यभिप्रायेण शंकते - मा भूदिति ॥ गरलमभ्यवहरेत्यत्र वक्तुः परमप्रेमास्पदतया अनिष्यसाधनकर्तव्यत्वबोधकत्वानुपपत्त्या विशिष्यार्थविवक्षाऽभावसिद्धिवत्‌ प्रकृष्यादिवाक्ये सोयमित्यादिवाक्ये च वक्तुर्विशिष्यार्थविवक्षाऽभावस्य साधकाभावेनासिद्धेर्न वक्तुर्विशिष्यार्थविवक्षाऽभावेन लक्षणासिद्धिरिति वैषम्यमाशंक्य प्रकृतेऽपि स्वरूपमात्रप्रश्ऱ्नोत्तरत्वेनैव वक्तुर्विशिष्यार्थविवक्षाऽभावस्य सिद्धत्वान्न दृष्यान्तदार्ष्यान्तिकयोर्वैषम्यमित्याशयेन तत्सिद्धिप्रकारं दर्शयति - स चेति ॥ भवेदेतद्यदि स्वरूपमात्रप्रश्ऱ्नोत्तरत्वं सिद्धं स्यात्‌ । तदेव तु न सिद्धमिति कथं तेन विशिष्यार्थविवक्षाऽभावसिद्धिरित्यतस्तत्सिद्धिमुपपादयति - अस्मिन्निति ॥ प्रकृष्यादिवाक्यस्य सोयमित्यादिवाक्यस्य च स्वरूपमात्रप्रश्ऱ्नोत्तरत्वेऽपि वक्तुर्विशिष्यार्थविवक्षाङ्गीकारे बाधकाभावादप्रयोजकमेतदित्याशंकां विपक्षे बाधकोपदर्शनेन परिहरति - वक्ता चेति ॥ न हि कश्चिदिति । सिद्धार्थतायाः प्रश्ऱ्नदूषणत्वस्याकरे स्थितत्वादिति भावः । किमर्थः क्रमभङ्ग इति । निष्प्रयोजनत्वान्न क्रमभङ्गो युक्त इत्यर्थः । निष्प्रयोजनत्वमसिद्धमित्याशयेन प्रयोजनमुपदर्शयति - उच्यत इति ॥ अनुपपत्तिरिति । वाच्यार्थे तात्पर्यानुपपत्तिरित्यर्थः । तदुभयेति । तात्पर्यानुपपत्तिपरिहारस्योदाहरणद्वयविषयतामित्यर्थः । क्रमभङ्गेऽपि उभयविषयत्व ज्ञानसम्भवान्नैतत्क्रमभङ्गप्रयोजनमिति निष्प्रयोजनत्वतादवस्थ्यमिति शंकते - एवमपीति ॥  
व्यावृत्तत्वादिनेत्यादिपदेन भेदाभाववत्त्वपरिग्रहः । ततश्चन्द्रस्वरूपमसंकीर्णत्वेन देवदत्तस्वरूपं भेदाभाववत्त्वेन न सिद्धमिति योजना - स्वरूपमात्रेति ॥ असंकीर्णाभिन्नचन्द्रदेवदत्तस्यरूपमात्रेत्यर्थः । अत एवेति । असंकीर्णचन्द्रस्वरूपस्य पृष्यत्वात्तत्प्रतिपादयितुं प्रसङ्गद्वयपरिहारकपदद्वयोपादानमर्थवत्‌ । अन्यथा तन्न स्यादिति भावः । व्यावृत्त्यादीत्यादिपदेन भेदाभवपरिग्रहः । स्वतन्त्रमेवेति । चन्द्राद्यविशेषणभूतमेवेत्यथर्ः । आद्य इति । व्यावृत्त्यादिविशिष्यस्वरूपबोधनादिति भावः । अर्थाक्षिप्तमेवेति । अर्थाक्षिप्तस्य शब्दार्थत्वाभवेन शब्दाथर्स्य नाखण्डत्वक्षतिरिति भावः । विशेषणार्पणेनेति । अन्यथा तीरस्यागङ्गात्वाबोधनेऽपि गङ्गाव्यावृत्तिसिद्धिप्रसङ्गादिति भावः । ततश्च विशेषणार्पणस्यावश्यम्भावाद्वाक्यद्वयस्य सखण्डार्थत्वमवर्जनीयमिति भावः तेनेति । अनुवादादिनेत्यर्थः ।  
वाक्यार्थं प्रत्याधारत्वविषयत्वयोरभावात्‌ सप्तम्यनुपपत्तिमाशंक्य तदुपपत्त्यर्थमाह - उपपद्यत इतीति ॥ ततश्च वक्ष्यमाणप्रकारेण प्रश्ऱ्ने सतीति सतिसप्तमीत्वलाभेन तदुपपत्तिरित्याशयः ।  
ननु प्रकृष्यप्रकाशपदेन प्रकृष्यः प्रकाशो यस्येति बहुर्व्रीहिणा चन्द्रस्यैव प्रतिपादनात्‌ तद्विशिष्यस्य परिहारवाक्यार्थत्वप्राप्तावपि विशेषणविशिष्यस्य चन्द्रस्य तदप्राप्तेर्न तस्य प्रकृष्यादिवाक्यार्थत्वमित्यत आह - भावप्रधान इति ॥ लक्षणया भावप्रधान इत्यर्थः । तथा चोक्तरीत्या चन्द्रस्य प्रकृष्यप्रकाशरूपत्वेऽपि प्रकृष्यप्रकाशत्वरूपत्वाभावेन तद्विशिष्यचन्द्रस्य युक्तं वाक्यार्थत्वमिति भावः । पूवर्ोक्तेति । तद्देशकालविशिष्ये एतद्देशकालवैशिष्ययं विशिष्ययद्वयैक्यञ्चेत्यवशिष्यपक्षद्वयेत्यर्थः ।  
ननु प्रश्ऱ्नस्य विशिष्यविषयकत्वे "कैर्विशेषणैर्विशिष्यः' इत्येव प्रश्ऱ्नाकारेण भवितव्यम्‌ । "कः' इत्याकारत्वं तु कथमित्यत आह - अनयेति ॥ वाचोभङ्गयेति षष्ठया अलुक्‌ । प्रकृष्यप्रकाशत्वविशिष्य एव वाक्यार्थ इत्यंशं योजयति - तत्रेति ॥ वाक्यद्वयमध्य इत्यर्थः ।  
ननु प्रकाशत्ववैशिष्ययस्य शब्दोबोध्यत्वे नक्षदिव्यावृत्तेः शब्दाल्लाभो न स्यादित्यतोऽर्थलभ्यत्वान्नक्षदिव्यावृत्तेरशब्दत्वमिष्यमेवेत्याह - नक्षत्रेति ॥ तद्देशकालादिविशिष्य एव वाक्याथर् इत्यंशं योजयति - सोयमित्यादिना ॥ विशेषणादिति । तद्विशिष्ये च तस्यासिद्धत्वाद्युक्तं शब्दबोध्यत्वमिति भावः । एवं दृष्यशन्तवाक्ये प्रश्ऱ्नपरिहारयोः विशिष्यविषयकत्वोपपादनेन सूचितं दार्ष्यान्तिकेऽत्रप तयोर्विशिष्यविषयकत्वं स्वयमुपदर्शयति - एवमेवेति  
स्वायत्तन्यायविरोधमाशंकते - नन्विति ॥ शान्तिः स्यादिति । एवमुक्तेऽनुपपत्त्यप्रतिभासेन वक्ष्यमाणप्रकारेण बहोरर्थस्य सूचनाऽलाभादिति भावः । अभेदोक्तावपि कथमहंकारशान्तिरित्यतस्तं प्रकारं दशर्यति - अभेदोक्ताविति ॥ अनुपपत्तिप्रतिभासादिति शेषः । प्रतिपत्तुर्मीमांसा जायत इत्युक्तम्‌ । मीमांसाप्रकारमेव दर्शयति - न तावदिति ॥ प्रमाणविरोधादिति । तद्बाधितस्यापि वाक्यमुख्यार्थत्वे यजमानप्रस्तराद्यैक्यस्यापि तथात्वापत्त्या "यजमानः प्रस्तरः' इत्यादेरपि गौणत्वाभावप्रसङ्गादिति भावः । उभयोः जीवब्रह्मणोः । न च जीवस्य "अहम्‌' इति प्रत्यक्षसिद्धत्वान्नाप्रसिद्धत्वमिति उभयोरप्यप्रसिद्धत्वोक्त्यनुपपत्तिरिति वाच्यम्‌ । स्वरूपेण प्रसिद्धत्वेऽपि ज्ञानानन्दघनत्वेनाप्रसिद्धतया तथोक्त्युपपत्तेः । उपमामात्र इति । नियम्यनियामकभावशून्यगोगवयादिसाधारणसादृश्य इत्यर्थः । सूर्यसूर्यकयोरिवेति । सूर्यस्य प्रतिकृतिः सूर्यकः । "इवे प्रतिकृतौ' इति कप्रत्ययः । सूर्यतत्प्रतिबिम्बयोरित्यर्थः । नियम्यनियामकभावेति । यदत्र वक्तव्यं तत्प्रागेवोक्तं तत एव प्रतिपत्तव्यम्‌ । तदधीनत्वे सति तत्सदृशत्वस्यैव तत्प्रतिबिम्बत्वादिति भावः । लक्ष्मीपतित्वाद्यसाधारणधर्माणामपि सम्भावनयत्वशंकानिरासायाह - अनिषिद्धानति ॥ लाघवेनेति । तत्त्वमसीति शब्दलाघवेनेत्यर्थः । ननु तस्य त्वमसीति निर्देशेन पारन्त्ऱ्यलाभादहंकारशान्तिः सम्भवतीति तथैव किं नोक्तमित्यत आह - पारतन्त्ऱ्यमात्रोक्ताविति ॥ तथा निर्देश अनिषिद्धबिम्बसमानधर्मसम्भावनारूपप्रयोजनातरालाभात्तल्लाभाय गौणनिर्देश इति भावः ।  
विशिष्यादेरित्यादिपदसङ्ग्राह्यमाह - आदिपदेनेति ॥ अवच्छेदकानुक्तौ विशिष्यादेरित्यादिना सर्वग्रहणापत्त्या अतिप्रसङ्गात्‌ संकुचितवृत्तित्वे अवश्यमङ्गीकर्तव्ये तत्सङ्ग्राह्यतावच्‌छेदकधर्मानुक्तौ तदनिर्वाहात्‌ संकुचितवृत्तित्वनिर्वाहार्थं विशिष्यापेक्षितत्वमेव आदिपदसङ्ग्राह्यतावच्छेदको धर्म इति भावेन तमाह - विशिष्यापेक्षितस्येति ॥ "अङ्गीक्रियमाणत्वात्‌' इति मूलोक्तं हेतुमुपपादयति - सत्येति ॥ वाच्यार्थद्वारेण तत्प्रतीतिद्वारेण । अनन्तत्वादीनामिति । सत्यत्वज्ञानत्वानन्तनामित्यर्थः । मुख्याथर्स्येति । सत्यादिपदवाच्यस्येत्यर्थः । अनुपपत्त्यभावेनेति । अनुपपत्त्यभावेन चेत्यर्थः । फलकथनं किमित्यादि ।  
अनुपपत्तिरितीति ॥ तथा चानुपपत्त्यभावस्यासिद्धत्वादावश्यकमेव तद्वशात्स्वरूपलक्षणाश्रयणमिति भावः । उपलक्षणत्वानुपपत्तेरिति । व्यावर्तकत्वानुपपत्तेरित्यर्थः । असतो व्यावर्तकत्वस्य कुत्राप्यदृष्यत्वादिति भावः । नन्वसतोपि नभो नैल्याकारस्य तद्वयावर्तकत्वदर्शनात्तद्वदेव विशिष्याकारस्यासतोऽपि व्यावतर्कत्वं किं न स्यादिति शंकते - न चेति ॥ असतो नैल्याकारस्य व्यावर्तकत्वमेव नास्ति येनासत एव विशिष्याकारस्य व्यावर्तकत्वं स्यात्‌ । किन्तु तत्प्रतीतेरेव । तस्याश्च सत्त्वान्न व्यावर्तकत्वानुपपत्तिरित्याशयेन परिहरति - तत्रापीति ॥ न च "नीलं नभः' इत्यादौ नीलाकारस्यासत्त्वेऽपि तत्प्रतीतेः सत्त्वेन तस्या एवानीलाकाराद्वयावर्तकत्ववत्प्रकृते च विशिष्याकारस्यासत्त्वेऽपि तत्प्रतीतेः सत्त्वाद्वयावर्तकत्वं किं न स्यादिति वाच्यम्‌ । नैल्यादेरसत्त्वेऽपि मया तत्प्रतीतेः सत्त्वाङ्गीकारेण तस्या व्यावर्तकत्वोपपत्तावपि त्वया विशिष्याकारस्येव तत्प्रतीतेरपि सत्त्वानङ्गीकारेण तस्या अपि व्यावर्तकत्वानुपपत्तेरित्याशयात्‌ । प्रमाणाभावादिति । विशिष्याकारस्यानिर्वचनीयत्वे प्रमाणाभावादित्यर्थः । प्रत्यक्षादेरभावेऽपि अनुमानस्यैव प्रमाणत्वात्प्रमाणाभावोऽसिद्ध इति शंकते - विशिष्याकारादिरिति ॥ अनुमानस्य चाप्रसिद्धविशेषणः पक्ष इति प्राचीनमूलं मनसि निधायाह - अनिर्ववचनीयाभावेनेति ॥ उपसंहारव्याजेनावशिष्यमूलं व्याकुर्वन्नेव तत्फलमाह - तदेवमिति ॥  
व्याघात इति ॥ भेदाभेदयोरेकत्र विरुद्धत्वेनायस्थानासम्भवादिति भावः । अनवस्थेति । तस्यापि भेदस्य भेदिभ्यां भिन्नत्वे अविश्रान्तभेदपरम्पराप्रसङ्गादिति भावः । अन्यतरावशेष इत्युपलक्षणम्‌ । भिन्नाभिन्नत्वे दोषद्वयं व्यघातश्चाधिक इत्यपि द्रष्यव्यम्‌ । दूषणीयमिति । विशेषणस्य विशेष्याद्भिन्नत्वे भेद परम्परया अनवस्था । अभेदे विशेषणविशेष्ययोरन्यतरमात्रावशेषप्रसङ्गः । भिन्नभिन्नत्वे दोषद्वयं व्याघातश्चाधिक इति दूषणीयमित्यर्थः ।  
तर्केण भिन्नत्वादिना दुघर्टत्वशंकाया मूलारूढत्वलाभायानुरूपं शेषमाह - तर्केति शेष इति ॥ तर्केण दुर्घटताया एव पूर्वं शंकितत्वेन तन्मात्रस्यैव वक्तव्यतयोभयोक्तेर्वैयर्थ्यमित्यतस्तत्प्रयोजनामह - तर्के अनादरमिति ॥ तर्कदौर्घट्येन विशिष्यादेरनिर्वचनीयत्वस्यैव शंकितत्वेनानिर्वचनीयत्वसिद्धिरित्येव वक्तव्यतया अनिर्वचनीयसिद्धिरित्ययुक्तमित्यतो लक्षणया अनिर्वचनीयत्वपरत्वान्न इति भावेनाह - अनिर्वचनीयेति ॥ "बलवद्दृष्यिठ विना' इत्यस्य वैयर्थ्यमाशंक्य तद्वयावर्त्यशंकाप्रदर्शनेन परिहरति - न चेति ॥ तत्रापीति । यद्यपि सिद्धान्ते देहात्मैक्यप्रत्यक्षमेव नास्ति । यदाह ग्रन्थकारः ।  
"जातमात्रा मृगा हस्तिनः पक्षिणो खषाः' इत्यादि तथाप्यङ्गीकृत्य तद्भ्रममयं ग्रन्थः । पृ. 43 ॥





यदपि तृतीयपक्षाङ्गीकारेऽपि तदिदंशब्दयोरन्यतरस्यैव निषेधप्राधान्ये वक्तृविवक्षया विशेषणयोरविरोधेन विशिष्यैक्यमुपपद्यत इति वर्णनं तदप्यसत्‌ । विशेषणयोः विरोधेनैक्यानुपपत्तेः प्रागनाशंकितत्वेनापरिहर्तव्यत्वात्‌ । अनाशंकितत्वेऽपि सम्भावितत्वात्तस्याः परिहार्यत्वाभिप्राये आशंकासमाधानाभ्यां तृतीयपक्षोक्तदोषानुपपत्तिपरिहारकनन्वित्याद्युत्तरग्रन्थ एवैतदनुपपत्तिपरिहारस्य सङ्गतत्वेन पूर्वग्रन्थाशयवर्णनदशायां तत्परिहारवर्णनस्यासङ्गतत्वाच्च । तदिदंशब्दयोरन्यतरस्य नञसमभिव्याहृततया तत्रोक्तविवक्षाया असम्भवदुक्तिकत्वाच्च । विवक्षायामपि वा अन्यतरस्य निषेधप्राधान्यविवक्षावत्‌ प्रतियोगिप्राधान्यविवक्षाया अप्यवश्यवक्तव्यत्वेन निषेधप्राधान्यमात्रोक्तेर्निर्निबन्धनत्वाच्च ।  
यदपि विवादास्पदं विशिष्यद्वयं नाभिन्नं भिन्नविशेषणकत्वादित्यनुमानमाशंक्य अप्रयोजकत्वेन निराकृतं तदप्यसत्‌ । साक्षादनुमानस्यानाशंकितत्वेनाप्रयोजकत्वेनादूषणीयत्वात्‌ । सूचितत्वेन दूषणाभिधानाभिप्राये च तत्पक्षोक्तदोषपरिहारकनन्वित्याद्युत्तरग्रन्थ एवैतद्दूषणस्य सङ्गतत्वेन आशयकथनावसरे तद्दूषणाभिधानस्यासङ्गतत्वात्‌ ।  
यदपि अस्याप्याशयतया वर्णनीयत्वे उपष्यम्भकतया "ज चैवं सति पक्षत्रयेपि काचिदनुपपत्तिरस्ति' इति पूर्वग्रन्थोपदर्शनं तदप्यसत्‌ ।  
तृतीयपक्षोक्तानुपपत्तेरुत्तरत्र परिहरिष्यमाणतया पूर्वत्रापरिहृतत्वेऽपि तत्परिहारस्याल्पप्रयत्नरपरिहाराभिप्रायेण वा पक्षत्रयेऽपि उत्तरत्र तत्पक्षष  
दोषपरिहारं वक्तुं न हीत्यादिनोपोद्घातमुक्त्वा पक्षत्रयेऽप्युक्तदोषाभावप्रतिज्ञारूपत्वेन वा सावकाशतया अप्रयोजकत्वस्याऽशयतया

वणॅनीयत्वानुपपादकतया तत्रोपोद्बलकत्वायोगात्‌ ।  
यच्च भिन्नविशेषणकत्वानुमानं अनुकूलतर्कसद्भावान्नाप्रवयोजकमित्योहेति विशिष्यैक्य इति शंकाग्रन्थप्रवृत्त्युपवर्णनं तदप्यसत्‌ । तृथीयपक्षोक्तानुपपत्तिं परिहर्तुं तामाशंकत इत्येवं तदवतारस्य स्फुटप्रतिभासस्य परित्यागेन त्वया पूर्वग्रन्थाऽशयतया वर्णितस्येह टीकायां पूर्वोत्तरग्रन्थे तदनुवादरूपन्यायामृथग्रन्थे च सर्वथैवास्पष्यस्य विशेषणकत्वाद्विशिष्यद्वयं नाभिन्नम्‌ । न चाप्रयोजकत्वम्‌ । अनुकूलतर्कसनाथत्वेन तदयोगादिति पूर्वपक्षाशयवर्णनेनापि प्रकृतग्रन्थस्य भिन्नविशेषणकत्वानुमानाप्रयोजकत्वोपमर्दकत्वस्य लाभान्मदुक्तरीत्यैवैतद्ग्रन्थस्योत्थापनीयत्वेन त्वदुक्तरीत्या तदवतारायोगाच्च । न चैवं पक्षत्रयेपीत्यादेरुक्तरीत्या सावकाशत्वेन भिन्नविशेषणकत्वानुमानाप्रयोजकत्वस्य सिद्धान्ताशयागमकत्वेन तस्य सिद्धान्ताशयत्वासिद्धया तदुपमर्दकत्वेनैतद्ग्रन्थप्रवृत्त्युपवणर्नस्य निर्निबन्धनत्वाच्च ।  
यच्च "अग्निमतोऽग्निमतैक्ये अग्नेरग्निनैक्यदर्शनान्न दृष्यान्ताभावः' इत्याशंक्य "स्यादेवं दृष्यान्तोपपादनं यत्र विशिष्यैक्यमात्रमापादकं विशेषणैक्यमात्रमापाद्यमिति स्यात्‌ । न चैवम्‌ । तथात्वे तर्कस्यानिष्यापादनरूपत्वाभावप्रसङ्गात्‌ । प्रकृतेऽपि तत्तशदिविशिष्येन तत्तादिविशिष्यस्यैक्ये तत्तादिरूपविशेषणैक्यस्यापि विद्यमानत्वात्‌ । तस्मात्‌ विशिष्यद्वयैक्ये विशेषणद्वयैक्यं स्यादित्यापादनीयम्‌ । अत्र च धूमवदग्निमतोरैक्याभावेऽङ्गीकृते दृष्यान्ताभावेन व्याप्तिग्रहासम्भवः' इत्यभिप्रायवर्णनं "तर्हि दृष्यान्ताभावेन' इत्यादिग्रन्थस्य तदप्यसत्‌ । "धूमवदग्निमतोरैक्यापादकविशिष्यमपदार्थान्तरम्‌' इति न्यायामृतस्थोत्तरग्रन्थानुसारेण "अग्निमतोऽग्निमतैक्ये अग्नेरग्निनैक्यदर्शनात्‌' इति तच्छंकाग्रन्थस्थेनेह टीकायां व्यभिचारेण व्याप्त्यसिद्धया आपादनानुपपत्तिवत्‌ दृष्यान्ताभावेन व्याप्त्यसिद्धया आपादनानुपपत्तेरुपपत्तेरुक्तत्वेऽपि न तत्र तात्पर्यम्‌ । वह्निमतो वह्निमतैक्ये वह्नेर्वह्निनैक्यदर्शनेन दृष्यान्ताभावप्रयुक्तव्याप्त्यसिद्धयनुपपत्त्या तत्प्रयुक्ताऽपादनानुपपत्तेः निर्दलत्वात्‌ । किं तु व्यभिचारेण व्याप्त्यसिद्धया तदापादनानुपपत्तावेव धूमवदग्निमद्रूपविशिष्यद्वयैक्यस्य धूमाग्निरूपविशेषणभेदस्य च विशिष्यमपदार्थान्तरमिति पदार्थान्तरमिति मतद्वयसाधारणत्वेन व्यभिचारस्य दृढतया तत्प्रयुक्तव्याप्त्यसिद्धेरवर्जनीयत्वेन तत्प्रयुक्तापादनानुपपत्तेः सदलत्वादित्यभिप्रायसूचनेन दृष्यान्ताभावप्रयुक्तव्याप्त्यसिद्धया तदापादनानुपपत्तौ ग्रन्थकृदतात्पर्यस्य द्योतितत्वेन तदनुसारेण भवतापि "मास्तु दृष्यशन्ताभावेन व्याप्त्यसिद्धया तदापादनानुपपत्तिः । व्यभिचारेण व्याप्त्यसिद्धया तदापादनानुपपत्तिस्तु स्यादेव ' इत्येवं वह्निमतैक्येपीत्यादिन्यायामृतग्रन्थमूलकत्वदुक्ताक्षेपस्य पहिर्तव्यत्वेन तथा अपरिहृत्य प्रकारान्तरेण तत्परिहारस्य तत्तात्पर्यापरिज्ञानमूलकत्वात्‌ । विशिष्यद्वयैक्यं वेति विकल्पग्रन्थानुसारेण "न तृतीयः विशेषणभूतदेशकालैक्येन विना विशिष्यद्वयैक्यानुपपत्तेः । विशषषणैक्यस्य च प्रमाणबाधितत्वात्‌' इति दूषणग्रन्थानुरोधेन च विशिष्यद्वयैक्यस्याऽपादकताया विशेणद्वयैक्यस्याऽपाद्यतायाश्च सिद्धत्वेन विशिष्यैक्यादेरापादकत्वादौ बाधकोपदर्शनाय विशिष्यद्वयैक्यादेरापादकत्वादिना त्वदीयव्युत्पादनस्यानर्थकत्वाच्च धूमवदग्निमतोरैक्याभोऽङ्गीकृते तस्य दृष्यान्तत्वासम्भवेऽपि अग्निमतोऽग्निमतैक्यस्याग्नेरग्निनैक्यस्य च दृष्यत्वेन तस्यैव यत्र विशिष्यद्वयैक्यं तत्र विशेषणद्वयैक्यामिति व्याप्तौ दृष्यान्तत्वेन तदभावप्रयुक्तव्याप्त्यसिद्धयनुपपत्त्या तत्प्रयुक्तापादनानुपपत्तेरसामञ्जस्यात्‌ । धूमवदग्निमद्रूपविशिष्यद्वयस्यैक्यानङ्गीकारे आपादकाभावेनेव तदङ्गीकारपक्षेऽपि आपाद्यभावेन दृष्यान्तत्वानुपपत्त्या ऐक्याङ्गीकारानङ्गीकारयोः दृष्यान्ताभावतद्भावानुपपादकत्वेनैक्याभावेऽङ्गीकृते दृष्यशन्ताभावेन व्याप्त्यसिद्धिप्रसङ्गोपपादनस्य प्रशिथिलमूलत्वाच्च ।  
ननु त्रयाणामप्येतेषां पक्षाणामाचार्यसिद्धान्तत्वासम्भवात्‌ कश्चिदेव तत्सिद्धान्त इति वाच्यम्‌ । तत्पक्षमेव परिगृह्य तत्रोक्तदोषपरिहारेण तदुपपादनमात्रेणव चरितार्थत्वात्पक्षत्रयदोषपरिहारेण तदुपपादनमनर्थकमित्यभिप्रेत्य त्रिषु पक्षेषु कः पक्ष आचार्यसिद्धान्त इति पृच्छति - तथापीति ॥ त्रयाणामप्याचार्यसिद्धान्तत्वासम्भवः किं तेषां विरुद्धत्वम्‌ किं वा तदङ्गीकृतत्वज्ञापकाभावादिति विकल्पद्वयं मनसि निधाय "नाद्यः । त्रयाणामेतेषां पक्षाणामव्यवस्थितानां विरुद्धत्वेऽत्रप श्रेतुस्तद्देशकालविशिष्ये एतद्देशकालवैशिष्ययबुभुत्सायां सः अयमिति तद्देशकालविशिष्ये एतद्देशकालवैशिष्ययं विधेयमित्याद्यः, एतद्देशकालविशिष्ये तद्देशकालवैशिष्ययबुभुत्सायां अयं सः इत्युद्देश्यविधेयभावव्यत्यासेन एतद्देशकालविशिष्ये तद्देशकालवैशिष्ययं विधेयमिति द्वितीयः, तस्य विशिष्यद्वयैक्यबुभुत्सायां तद्बोध्यमिति तृतीय इति श्रोतृबुभुत्सानुसारेण व्यवस्थितानामेतेषां त्रयाणशमुक्तरीत्या अविरुद्धत्वेन विरुद्धत्वप्रयुक्तसिद्धान्तत्वासम्भवस्य वक्तुमशक्यत्वात्‌' इत्याह - श्रोतृबुभुत्सानुसारेणेति ॥ पक्षत्रयस्य तदङ्गीकृतत्वज्ञापकाभावान्नाचार्यसिद्धान्तत्वमिति द्वितीयपक्षमङ्गीकृतत्वज्ञापकोक्त्या दूषयितुमुत्थापयति - कुत एतदवगम्यत इति चेदिति ॥ परकीयैतद्ग्रन्थव्यख्यानखण्डनं प्राग्वत्‌ । तर्हीति । देशकालसम्बन्धित्वस्येव विशिष्यद्वयैक्यस्यापि वक्तव्यत्वेन तन्मात्रोक्तेरश्ऱ्लिष्यत्वादिति भावः । देशकालसम्बन्धित्वस्येत्यस्य विशिष्यद्वयैक्योपलक्षणत्वेन देशकालसम्बन्धित्वमात्रपरत्वाभावान्नानुपपत्तिरित्याशयेन परिहरति - उपलक्षणमिति ॥ एतदनुपपत्तिपरिहारेणेति ॥ अत एव एतद्ग्रन्थव्याख्यानावसर एव "ननु कथमत्र' इत्यादिना एतदनुपपत्तिमुद्भाव्य तत्परिहारो दर्शित इति द्रष्यव्यम्‌ ।  
ननु वाच्यार्थानुपपत्तिरेव लक्षणाऽक्षेपितेति न नियमः । तथा सति गरलमभ्यवहरेत्यादौ अभ्यवहरेत्यादिपदवाच्यस्याभ्यवहारकमर्त्वादेः गरलादौ विद्यमानत्वेन लक्षणाऽक्षेपकवाच्यार्थानुपपत्तेरभावेन लक्षणाऽभावप्रसङ्गात्‌ । किं तु वक्तुर्विशिष्याथर्विवक्षाऽभावेपि । ततश्च गरलमभ्यवहरेत्यादौ वाच्यार्थानुपपत्त्यभावेऽपि वक्तुर्विशिष्यार्थविवक्षाऽभावस्य सत्त्वात्तेनैव लक्षणाऽक्षेपवत्‌ प्रकृष्यादिवाक्ये सोयमित्यादिवाक्ये च वाच्यार्थानुपपत्तेरभावेऽपि वक्तुर्विशिष्यार्थविवक्षाऽभावस्य सत्त्वात्तेनैव लक्षणाऽक्षेपसिद्धेर्न लक्षणाया अभावो वक्तुं शक्य इत्यभिप्रायेण शंकते - मा भूदिति ॥ गरलमभ्यवहरेत्यत्र वक्तुः परमप्रेमास्पदतया अनिष्यसाधनकर्तव्यत्वबोधकत्वानुपपत्त्या विशिष्यार्थविवक्षाऽभावसिद्धिवत्‌ प्रकृष्यादिवाक्ये सोयमित्यादिवाक्ये च वक्तुर्विशिष्यार्थविवक्षाऽभावस्य साधकाभावेनासिद्धेर्न वक्तुर्विशिष्यार्थविवक्षाऽभावेन लक्षणासिद्धिरिति वैषम्यमाशंक्य प्रकृतेऽपि स्वरूपमात्रप्रश्ऱ्नोत्तरत्वेनैव वक्तुर्विशिष्यार्थविवक्षाऽभावस्य सिद्धत्वान्न दृष्यान्तदार्ष्यान्तिकयोर्वैषम्यमित्याशयेन तत्सिद्धिप्रकारं दर्शयति - स चेति ॥ भवेदेतद्यदि स्वरूपमात्रप्रश्ऱ्नोत्तरत्वं सिद्धं स्यात्‌ । तदेव तु न सिद्धमिति कथं तेन विशिष्यार्थविवक्षाऽभावसिद्धिरित्यतस्तत्सिद्धिमुपपादयति - अस्मिन्निति ॥ प्रकृष्यादिवाक्यस्य सोयमित्यादिवाक्यस्य च स्वरूपमात्रप्रश्ऱ्नोत्तरत्वेऽपि वक्तुर्विशिष्यार्थविवक्षाङ्गीकारे बाधकाभावादप्रयोजकमेतदित्याशंकां विपक्षे बाधकोपदर्शनेन परिहरति - वक्ता चेति ॥ न हि कश्चिदिति । सिद्धार्थतायाः प्रश्ऱ्नदूषणत्वस्याकरे स्थितत्वादिति भावः । किमर्थः क्रमभङ्ग इति । निष्प्रयोजनत्वान्न क्रमभङ्गो युक्त इत्यर्थः । निष्प्रयोजनत्वमसिद्धमित्याशयेन प्रयोजनमुपदर्शयति - उच्यत इति ॥ अनुपपत्तिरिति । वाच्यार्थे तात्पर्यानुपपत्तिरित्यर्थः । तदुभयेति । तात्पर्यानुपपत्तिपरिहारस्योदाहरणद्वयविषयतामित्यर्थः । क्रमभङ्गेऽपि उभयविषयत्व ज्ञानसम्भवान्नैतत्क्रमभङ्गप्रयोजनमिति निष्प्रयोजनत्वतादवस्थ्यमिति शंकते - एवमपीति ॥  
व्यावृत्तत्वादिनेत्यादिपदेन भेदाभाववत्त्वपरिग्रहः । ततश्चन्द्रस्वरूपमसंकीर्णत्वेन देवदत्तस्वरूपं भेदाभाववत्त्वेन न सिद्धमिति योजना - स्वरूपमात्रेति ॥ असंकीर्णाभिन्नचन्द्रदेवदत्तस्यरूपमात्रेत्यर्थः । अत एवेति । असंकीर्णचन्द्रस्वरूपस्य पृष्यत्वात्तत्प्रतिपादयितुं प्रसङ्गद्वयपरिहारकपदद्वयोपादानमर्थवत्‌ । अन्यथा तन्न स्यादिति भावः । व्यावृत्त्यादीत्यादिपदेन भेदाभवपरिग्रहः । स्वतन्त्रमेवेति । चन्द्राद्यविशेषणभूतमेवेत्यथर्ः । आद्य इति । व्यावृत्त्यादिविशिष्यस्वरूपबोधनादिति भावः । अर्थाक्षिप्तमेवेति । अर्थाक्षिप्तस्य शब्दार्थत्वाभवेन शब्दाथर्स्य नाखण्डत्वक्षतिरिति भावः । विशेषणार्पणेनेति । अन्यथा तीरस्यागङ्गात्वाबोधनेऽपि गङ्गाव्यावृत्तिसिद्धिप्रसङ्गादिति भावः । ततश्च विशेषणार्पणस्यावश्यम्भावाद्वाक्यद्वयस्य सखण्डार्थत्वमवर्जनीयमिति भावः तेनेति । अनुवादादिनेत्यर्थः ।  
वाक्यार्थं प्रत्याधारत्वविषयत्वयोरभावात्‌ सप्तम्यनुपपत्तिमाशंक्य तदुपपत्त्यर्थमाह - उपपद्यत इतीति ॥ ततश्च वक्ष्यमाणप्रकारेण प्रश्ऱ्ने सतीति सतिसप्तमीत्वलाभेन तदुपपत्तिरित्याशयः ।  
ननु प्रकृष्यप्रकाशपदेन प्रकृष्यः प्रकाशो यस्येति बहुर्व्रीहिणा चन्द्रस्यैव प्रतिपादनात्‌ तद्विशिष्यस्य परिहारवाक्यार्थत्वप्राप्तावपि विशेषणविशिष्यस्य चन्द्रस्य तदप्राप्तेर्न तस्य प्रकृष्यादिवाक्यार्थत्वमित्यत आह - भावप्रधान इति ॥ लक्षणया भावप्रधान इत्यर्थः । तथा चोक्तरीत्या चन्द्रस्य प्रकृष्यप्रकाशरूपत्वेऽपि प्रकृष्यप्रकाशत्वरूपत्वाभावेन तद्विशिष्यचन्द्रस्य युक्तं वाक्यार्थत्वमिति भावः । पूवर्ोक्तेति । तद्देशकालविशिष्ये एतद्देशकालवैशिष्ययं विशिष्ययद्वयैक्यञ्चेत्यवशिष्यपक्षद्वयेत्यर्थः ।  
ननु प्रश्ऱ्नस्य विशिष्यविषयकत्वे "कैर्विशेषणैर्विशिष्यः' इत्येव प्रश्ऱ्नाकारेण भवितव्यम्‌ । "कः' इत्याकारत्वं तु कथमित्यत आह - अनयेति ॥ वाचोभङ्गयेति षष्ठया अलुक्‌ । प्रकृष्यप्रकाशत्वविशिष्य एव वाक्यार्थ इत्यंशं योजयति - तत्रेति ॥ वाक्यद्वयमध्य इत्यर्थः ।  
ननु प्रकाशत्ववैशिष्ययस्य शब्दोबोध्यत्वे नक्षदिव्यावृत्तेः शब्दाल्लाभो न स्यादित्यतोऽर्थलभ्यत्वान्नक्षदिव्यावृत्तेरशब्दत्वमिष्यमेवेत्याह - नक्षत्रेति ॥ तद्देशकालादिविशिष्य एव वाक्याथर् इत्यंशं योजयति - सोयमित्यादिना ॥ विशेषणादिति । तद्विशिष्ये च तस्यासिद्धत्वाद्युक्तं शब्दबोध्यत्वमिति भावः । एवं दृष्यशन्तवाक्ये प्रश्ऱ्नपरिहारयोः विशिष्यविषयकत्वोपपादनेन सूचितं दार्ष्यान्तिकेऽत्रप तयोर्विशिष्यविषयकत्वं स्वयमुपदर्शयति - एवमेवेति  
स्वायत्तन्यायविरोधमाशंकते - नन्विति ॥ शान्तिः स्यादिति । एवमुक्तेऽनुपपत्त्यप्रतिभासेन वक्ष्यमाणप्रकारेण बहोरर्थस्य सूचनाऽलाभादिति भावः । अभेदोक्तावपि कथमहंकारशान्तिरित्यतस्तं प्रकारं दशर्यति - अभेदोक्ताविति ॥ अनुपपत्तिप्रतिभासादिति शेषः । प्रतिपत्तुर्मीमांसा जायत इत्युक्तम्‌ । मीमांसाप्रकारमेव दर्शयति - न तावदिति ॥ प्रमाणविरोधादिति । तद्बाधितस्यापि वाक्यमुख्यार्थत्वे यजमानप्रस्तराद्यैक्यस्यापि तथात्वापत्त्या "यजमानः प्रस्तरः' इत्यादेरपि गौणत्वाभावप्रसङ्गादिति भावः । उभयोः जीवब्रह्मणोः । न च जीवस्य "अहम्‌' इति प्रत्यक्षसिद्धत्वान्नाप्रसिद्धत्वमिति उभयोरप्यप्रसिद्धत्वोक्त्यनुपपत्तिरिति वाच्यम्‌ । स्वरूपेण प्रसिद्धत्वेऽपि ज्ञानानन्दघनत्वेनाप्रसिद्धतया तथोक्त्युपपत्तेः । उपमामात्र इति । नियम्यनियामकभावशून्यगोगवयादिसाधारणसादृश्य इत्यर्थः । सूर्यसूर्यकयोरिवेति । सूर्यस्य प्रतिकृतिः सूर्यकः । "इवे प्रतिकृतौ' इति कप्रत्ययः । सूर्यतत्प्रतिबिम्बयोरित्यर्थः । नियम्यनियामकभावेति । यदत्र वक्तव्यं तत्प्रागेवोक्तं तत एव प्रतिपत्तव्यम्‌ । तदधीनत्वे सति तत्सदृशत्वस्यैव तत्प्रतिबिम्बत्वादिति भावः । लक्ष्मीपतित्वाद्यसाधारणधर्माणामपि सम्भावनयत्वशंकानिरासायाह - अनिषिद्धानति ॥ लाघवेनेति । तत्त्वमसीति शब्दलाघवेनेत्यर्थः । ननु तस्य त्वमसीति निर्देशेन पारन्त्ऱ्यलाभादहंकारशान्तिः सम्भवतीति तथैव किं नोक्तमित्यत आह - पारतन्त्ऱ्यमात्रोक्ताविति ॥ तथा निर्देश अनिषिद्धबिम्बसमानधर्मसम्भावनारूपप्रयोजनातरालाभात्तल्लाभाय गौणनिर्देश इति भावः ।  
विशिष्यादेरित्यादिपदसङ्ग्राह्यमाह - आदिपदेनेति ॥ अवच्छेदकानुक्तौ विशिष्यादेरित्यादिना सर्वग्रहणापत्त्या अतिप्रसङ्गात्‌ संकुचितवृत्तित्वे अवश्यमङ्गीकर्तव्ये तत्सङ्ग्राह्यतावच्‌छेदकधर्मानुक्तौ तदनिर्वाहात्‌ संकुचितवृत्तित्वनिर्वाहार्थं विशिष्यापेक्षितत्वमेव आदिपदसङ्ग्राह्यतावच्छेदको धर्म इति भावेन तमाह - विशिष्यापेक्षितस्येति ॥ "अङ्गीक्रियमाणत्वात्‌' इति मूलोक्तं हेतुमुपपादयति - सत्येति ॥ वाच्यार्थद्वारेण तत्प्रतीतिद्वारेण । अनन्तत्वादीनामिति । सत्यत्वज्ञानत्वानन्तनामित्यर्थः । मुख्याथर्स्येति । सत्यादिपदवाच्यस्येत्यर्थः । अनुपपत्त्यभावेनेति । अनुपपत्त्यभावेन चेत्यर्थः । फलकथनं किमित्यादि ।  
अनुपपत्तिरितीति ॥ तथा चानुपपत्त्यभावस्यासिद्धत्वादावश्यकमेव तद्वशात्स्वरूपलक्षणाश्रयणमिति भावः । उपलक्षणत्वानुपपत्तेरिति । व्यावर्तकत्वानुपपत्तेरित्यर्थः । असतो व्यावर्तकत्वस्य कुत्राप्यदृष्यत्वादिति भावः । नन्वसतोपि नभो नैल्याकारस्य तद्वयावर्तकत्वदर्शनात्तद्वदेव विशिष्याकारस्यासतोऽपि व्यावतर्कत्वं किं न स्यादिति शंकते - न चेति ॥ असतो नैल्याकारस्य व्यावर्तकत्वमेव नास्ति येनासत एव विशिष्याकारस्य व्यावर्तकत्वं स्यात्‌ । किन्तु तत्प्रतीतेरेव । तस्याश्च सत्त्वान्न व्यावर्तकत्वानुपपत्तिरित्याशयेन परिहरति - तत्रापीति ॥ न च "नीलं नभः' इत्यादौ नीलाकारस्यासत्त्वेऽपि तत्प्रतीतेः सत्त्वेन तस्या एवानीलाकाराद्वयावर्तकत्ववत्प्रकृते च विशिष्याकारस्यासत्त्वेऽपि तत्प्रतीतेः सत्त्वाद्वयावर्तकत्वं किं न स्यादिति वाच्यम्‌ । नैल्यादेरसत्त्वेऽपि मया तत्प्रतीतेः सत्त्वाङ्गीकारेण तस्या व्यावर्तकत्वोपपत्तावपि त्वया विशिष्याकारस्येव तत्प्रतीतेरपि सत्त्वानङ्गीकारेण तस्या अपि व्यावर्तकत्वानुपपत्तेरित्याशयात्‌ । प्रमाणाभावादिति । विशिष्याकारस्यानिर्वचनीयत्वे प्रमाणाभावादित्यर्थः । प्रत्यक्षादेरभावेऽपि अनुमानस्यैव प्रमाणत्वात्प्रमाणाभावोऽसिद्ध इति शंकते - विशिष्याकारादिरिति ॥ अनुमानस्य चाप्रसिद्धविशेषणः पक्ष इति प्राचीनमूलं मनसि निधायाह - अनिर्ववचनीयाभावेनेति ॥ उपसंहारव्याजेनावशिष्यमूलं व्याकुर्वन्नेव तत्फलमाह - तदेवमिति ॥  
व्याघात इति ॥ भेदाभेदयोरेकत्र विरुद्धत्वेनायस्थानासम्भवादिति भावः । अनवस्थेति । तस्यापि भेदस्य भेदिभ्यां भिन्नत्वे अविश्रान्तभेदपरम्पराप्रसङ्गादिति भावः । अन्यतरावशेष इत्युपलक्षणम्‌ । भिन्नाभिन्नत्वे दोषद्वयं व्यघातश्चाधिक इत्यपि द्रष्यव्यम्‌ । दूषणीयमिति । विशेषणस्य विशेष्याद्भिन्नत्वे भेद परम्परया अनवस्था । अभेदे विशेषणविशेष्ययोरन्यतरमात्रावशेषप्रसङ्गः । भिन्नभिन्नत्वे दोषद्वयं व्याघातश्चाधिक इति दूषणीयमित्यर्थः ।  
तर्केण भिन्नत्वादिना दुघर्टत्वशंकाया मूलारूढत्वलाभायानुरूपं शेषमाह - तर्केति शेष इति ॥ तर्केण दुर्घटताया एव पूर्वं शंकितत्वेन तन्मात्रस्यैव वक्तव्यतयोभयोक्तेर्वैयर्थ्यमित्यतस्तत्प्रयोजनामह - तर्के अनादरमिति ॥ तर्कदौर्घट्येन विशिष्यादेरनिर्वचनीयत्वस्यैव शंकितत्वेनानिर्वचनीयत्वसिद्धिरित्येव वक्तव्यतया अनिर्वचनीयसिद्धिरित्ययुक्तमित्यतो लक्षणया अनिर्वचनीयत्वपरत्वान्न इति भावेनाह - अनिर्वचनीयेति ॥ "बलवद्दृष्यिठ विना' इत्यस्य वैयर्थ्यमाशंक्य तद्वयावर्त्यशंकाप्रदर्शनेन परिहरति - न चेति ॥ तत्रापीति । यद्यपि सिद्धान्ते देहात्मैक्यप्रत्यक्षमेव नास्ति । यदाह ग्रन्थकारः ।  
"जातमात्रा मृगा हस्तिनः पक्षिणो खषाः' इत्यादि तथाप्यङ्गीकृत्य तद्भ्रममयं ग्रन्थः । पृ. 43 ॥ चन्द्रेति ॥ "चन्द्रप्रादेशविषयन्तु' सत्यादिनेति शेषः । तत्र तर्कबाधकत्वे । अतिप्रसङ्गादेरित्यादिपदेन प्राबल्याभावपरिग्रहः । वक्ष्यमाणत्वादिति । "जगतो भिन्नमभिन्नं भिन्नाभिन्नं वेत्यादिविकल्पस्तत्रापि युज्यते' इत्यादिनेति शेषः ।  
तर्कविरोधेनेति ॥ "ते तु तर्कयन्ति' इति तर्कविधेनेत्यर्थः ।  
सर्ववैलक्षण्याङ्गीकारादित्यंशं योजयितुमाह - अथेति ॥ इत्यादीत्यादिपदेन "एके तु समवायेन सहोक्तानि, रूपविज्ञानवेदनासञ्ज्ञासंस्कारान्वा पञ्च' सत्यादितत्ववेकोक्तमतान्तरपरिग्रहः। अचेतनत्वस्याप्रकाशत्वरूपत्वादिति द्रष्यव्यम्‌ । अनन्तर्भूतञ्च न तत्वमिति । अन्तर्भूतत्वस्य तत्वत्वव्यापकत्वादिति भावः । उक्तविधास्वनन्तर्भूतस्यातत्वरूपत्वे दृष्यान्तमाह - यथेति ॥ प्रमाणेति । "सदेव सोम्येदम्‌' इत्यादिप्रमाणेत्यर्थः । पुरुषमतीति । विश्ऱ्वरूपमेव वैश्ऱ्वरूप्यमिति स्वार्थे ष्यञ्प्रत्ययः । विचित्रपुरुषोत्प्रेक्षामूलकेनेत्यर्थः । आभास इति । प्रमाणविरुद्धेऽर्थे प्रवर्तमानस्य विपर्ययापर्यवसायित्वादिति भावः । विधान्तरेणेति । तथा च कल्प्यमानविधान्तरघटितोक्तविधान्तभूतत्वस्यैव व्यापकत्वेनोक्तविधान्तर्भूतत्वमात्रस्य तदभावेन तद्वयावृत्तिसिद्धावपि वस्तुतो व्यापकव्यावृत्त्यसिद्धेर्न तया तद्वयाप्यव्यावृत्तिरिति भावः । अन्तर्भावयिष्यत इति । ततश्चोक्तविधास्वन्तर्भावापादने इष्यापत्तिरिति भावः । आभासत्वादिति । विपर्ययापर्यसायित्वेनेति शेषः । सत्यं भविष्यतीति । तथा च विधान्तरकल्पनायां तद्घटितस्यैव व्यापकत्वप्राप्त्या निर्दिष्यविदान्तर्भूतत्वमात्रस्य व्यापकत्वाभावात्तद्वयवृत्तावपि न वस्तुतो विदान्तरघटितव्यापकव्यावृत्तिरिति न तया तद्वयाप्यव्यावृत्तिरिति भावः । निर्वाहः कल्पनीय इति । तथा च निर्दिष्यविधान्तर्भूतत्वस्यैव व्यापकत्वेऽपि निर्वाहकल्पनया न तद्वयावृत्तिरिति न तद्वयाप्यावृत्तिरिति भावः ।  
भिन्नं चेद्भेदादीत्यादिपदार्थमाह - तत्सम्बन्धेनेत्यादिना ॥ मिथ्या स्यादिति । इदमनेनेति । विशिष्यस्य मिथ्यात्वाङ्गीकारादिति भावः । इष्यापत्तिं परिहरति - ततश्चेति ॥ उत्तरन्यायेनेति । ब्रह्म जगतो भिन्नमभिन्नं वेत्यादिविकल्पे द्वितीयादिपक्षदूषणपरोत्तरग्रन्थन्यायेन भेदादिविशिष्याच्छुद्धमभिन्नमिति द्वितीयादिपक्षो निरसनीय इत्यर्थः । प्रसङ्गेति । प्रसङ्गः प्रसक्तिः । प्रकरणेत्यर्थः । तदेवोपपादयति - ब्रह्मणो मिथ्यात्वेति ॥ स्फुटीकरिष्याम इति । अनिर्वचनीयत्वं ब्रह्मण एवापतितमित्यादिनेति शेषः ।  
ननु उभयविलक्षणं चेदनिर्वचनीयत्वं ब्रह्मण इत्ययुक्तम्‌ । उभयविलक्षणत्वेनैव निर्वचनादित्यतो नोभयविलक्षणत्वमपि वास्तवं ब्रह्मण्यङ्गीकृतमिति वक्तुं पृच्छति - किमयमिति ॥ विरोधादिति । विधिसमुच्चयवन्निषेधसमुच्चयस्यापि एकत्र विरोधादिति भावः । अनिर्वचनीयत्वमिति । उभयविलक्षणत्वस्यापि वस्तुतोऽनङ्गीकारादिति भावः । ननु कोऽयं प्रतितर्कः । यत्पराहतिर्विशिष्यादिनिराकरणतर्कस्येत्यतो वाक्यपञ्चकलब्धं प्रतितर्कस्वरूपमुपदर्शयति - इदमनेनेति ॥  
ननु सत्यप्रतियोगिकभेदादिविशिष्यस्य मिथ्यात्वे प्रयोजकत्वात्‌ सत्यभूतब्रह्मप्रतियोगिकभेदादिविशिष्यतया जगतो मिथ्यात्वेऽपि जगतो मिथ्यात्वात्‌ तत्प्रतियोगिकभेदादिविशिष्यस्य ब्रह्मणः मिथ्याभूतजगत्प्रतियोगिभेदादिविशिष्यत्वेऽपि सत्यप्रतियोगिकभेदादिविशिष्यत्वाभावेन मिथ्यात्वाप्राप्तेर्न तस्य शुद्धत्वहानिरिति कथं तत्प्रतिपत्तव्याभाव इति शंकते - ननु जगदेवेति ॥ परस्पराश्रयत्वादित्युक्तमेव प्रपञ्चयति - वियदादीति ॥ जगतो मिथ्यात्वसिद्धौ तत्प्रतियोगिकभेदादिविशिष्यस्य ब्रह्मणः उक्तप्रयोजकविरहान्मिथ्यात्वाभावसिद्धिः । तत्सिद्धौ सत्यभूतब्रह्मप्रतियोगिकभेदादिविशिष्यत्वादुक्तप्रयोजकाक्रान्तत्वाज्जगतो मिथ्यात्वसिद्धिरिति परस्पराश्रयत्वप्रकारोऽनेनोक्तो भवतीति भावः ।  
कथं तत्प्रदर्शितमित्यतः ब्रह्मणस्तर्कबाध्यत्वेऽपि अनिर्वचनीयत्वाभावेन "यत्तर्कबाध्यं तदनिर्वचनीयमिति' तर्कमूलव्याप्त्यसिद्धेरिति भावेनाह - अननिर्वचनीयेऽपीति ॥ अङ्गेति । परस्याननुकूलत्वरूपाङ्गेत्यर्थः । तस्य च इष्यविघातकत्वरूपत्वेन प्रकृततर्कस्य ब्रह्मण्यपि प्रवृत्त्युपपादनेन इष्यविघातकत्वसमर्थनादिति भावः । विशिष्यादिनिराकरणतर्के इष्यापादनतां चाह - इष्यापादनता चेति ॥ ब्रह्मण इव विशिष्यादेर्जगतोऽपि प्रमाणप्रमितत्वस्य विशिष्यादेरिव ब्रह्मणोऽपि तर्कबाध्यत्वेनानिर्वचनीयत्वापादनस्य च सूपपादत्वेन उभयोरपि साम्याद्यथा परेण सत्तया प्रमाणेनावगतस्य ब्रह्मणस्तद्विरुद्धानिर्वचनीयत्वं परित्यज्य तर्कबाध्यत्वप्रयुक्तसत्यत्वाविरुद्धनाममात्रभूतमनिर्वचनीयत्वं अङ्गीकृत्य तर्कस्येष्यापादनता उपपादनीया । तथा जगतो ब्रह्ममात्रसाम्यमभिलषता मया विशिष्यादेर्जगतः प्रमाणसिद्धसत्यत्वविरुद्धानिर्वचनीयतायाः अङ्गीकतर्ुमशक्यत्वेऽपि तां परित्यज्य तदविरुद्धतर्कबाध्यत्वप्रयुक्तनाममात्रभूतानिर्वचनीयतायाः अङ्गीकर्तुं शक्यत्वेन तर्कस्येष्यापादनत्वं चेत्यर्थः । एतदेवाभिप्रेत्य "यथासम्भवमूहनीयेति' ग्रन्थकृतोक्तम्‌ । अन्यथा "इष्यापादनता चेत्येतावता पूर्तेः तावन्मात्रस्य वक्तव्यतया "यथासम्भवमूहनीयेति' इत्यस्यानर्थक्यापात इत्यवधेयम्‌ ।  
बाधनस्येति ॥ "अधीगर्थदयेषां कर्मणि' इति षष्ठी ॥  
तदा कथमित्युक्तस्यैवाभिप्रायमाह - यदीति ॥ इष्यापत्तिं परिहरति - न चैतदस्तीति ॥ युक्तिपराजितोऽपि क्षुधितो नान्नमत्तीति न चास्तीत्यर्थः । ननु युक्तेद्दृष्ययपेक्षया दौर्बल्येन तया पराजितत्वाभावात्‌ कथं युक्तिपराजित इति तत्पराजितत्वोक्तिरित्यत आह - ननु च न हि युक्तिपराजितोऽपि नान्नमत्तीतावतैव विवक्षितप्रसङ्गाभिधानसिद्धेः क्षुधित इत्यनर्थकमित्यत आह - उषादीयमानं चेति ॥ अर्थक्रियाक्षमं न स्यादिति । अन्यथा वस्तुतोऽनन्नस्य मृत्तिकादेरपि अन्नोचितार्थक्रियाक्षमत्वप्रसङ्गादिति भावः ।  
अन्यथेति ॥ केवलतर्केणैवान्नदृष्येर्बाधे वस्तुतोऽन्ने अन्नत्वदृष्येरपि तर्कबाधितत्वात्तत्परित्यागप्रसङ्गादिति भावः ।  
प्रत्यक्षदृष्यस्य तर्कविरोधेन दुर्घटत्वे प्रागुक्तदोषं परिहर्तुं तर्कविरोधेन दुर्घटत्वस्येष्यापत्तिशंकामेवोत्थापयति - नन्विति ॥ प्रत्यक्षदृष्यस्य तर्केण दुर्घटत्वे परित्यागप्रसङ्गेन उपादानं न स्यादिति तत्रोक्तदोषमुद्भावयति - नन्विति ॥ प्रत्यक्षदृष्यस्य तर्कबाध्यत्वेऽपि उत्कटरागेणोपादानोपपत्तेर्न तदन्यथानुपपत्त्या तस्य तर्केणाबाध्यत्वसिद्धिरित्याशयेन परिहरति - मैवम्‌ रागातिरेकेणेति ॥ उपलक्षणं चैतत्‌ । भ्रमजन्यसंस्कारेणेत्यपि द्रष्यव्यम्‌ । अत एव रागातिरेकाद्भ्रमसंस्काराद्वेत्युत्तरत्र उभयग्रहणमिति भावः । अन्नत्वस्य बाधितत्वेऽपि परमार्थतोऽनन्नत्वं कुत इत्यतः "यत्र यद्बाधितं तत्र तदभावः पारमार्थिक' इति व्याप्तेरिति भावेन दृष्यान्तोपदर्शनेन तामुपपादयति - रजतत्वे बाधित इति ॥ शुक्तिकाया इति शेषः । अस्तु परमार्थतोऽनन्नत्वमपि तस्येत्यत आह - न त्वेवमिति ॥ परमार्थतोऽनन्नत्वं तस्य नैवेत्यर्थः । कुतोऽवधारणमित्यतः परमार्थतोनन्नत्वे बाधकमाह - तथा सतीति ॥ परित्यागप्रसङ्गेन उपादानं न स्यादित्युक्तमित्यर्थः । रागातिरेकेण प्रवृत्तेरन्यथोपपन्नवत्वान्न तत्र प्रवृत्त्यभावापादनं युक्तमित्यत आह - न हीति ॥ अन्यथा रजतभ्रमनिवृत्त्यनन्तरमपि रजतरागातिरेकेण अरजतेऽपि रजताथर्ी प्रवर्तेतेति भावः । अर्थक्रियेति । क्षुन्निवृत्तिरित्यर्थः । अन्यथा अरजतेऽपि रजतोचितार्थक्रियाप्रसङ्गादिति भावः ।  
पूर्वेणेति ॥ दृष्ययबाधितदृष्यस्य तर्केणान्नत्वे दुर्घटे अनन्नत्वं नेति पूर्वेणान्वय इत्यर्थः । न केवलमस्य "न चान्नत्व' इत्यादिपूर्वेणान्वयमात्रम्‌ । किन्तु यदि पुनस्तस्यान्नत्वं बाधितं स्यादित्यादिरूपतत्तात्पर्यवदेतत्तात्पर्यमपि द्रष्यव्यमित्याह - तात्पर्यमिति ॥  
अनुभवाभाव इति ॥ अन्नानन्नवैलक्षण्यानुभवाभाव इत्यर्थः ।  
अनेनेति ॥ व्यवहाराभावलिङ्गकानुमानेनेत्यर्थः । प्रत्यक्षसिद्धेऽर्थेऽनुमानस्यानपेक्षितत्वादिति भावः । उपायान्तर इति । प्रत्यक्षातिरिक्तप्रमाणसद्भाव इत्यथर्ः । अनवतार्यत्वादिति । अन्यथा अनुभवकलहप्रसङ्गादिति भावः ।  
उक्तमिति ॥ विपर्ययपर्यवसानाभावादिकमित्यर्थः । ननु विशिष्यादिनिराकरणतर्कस्याभासत्त्वे अत इत्युक्तो हेतुः क इत्यतः अङ्गपञ्चकवैकल्यमेवेति भावेन सिद्धे तस्मिन्‌ तेन तत्सिद्धयेत्‌ । तदेव तु कथं सिद्धमित्यतः तदसिद्धिं परिहरन्‌ वाक्यं योजयति - यत इति ॥ उक्तविधयेति । "दृष्यस्य वस्तुन' इत्याद्युक्तविधयेत्यर्थः ।  
ननु श्रुतीनां विशिष्यार्थत्वे बाधान्तरस्यापरिहृतत्वेन तत्समुच्चायकत्वासम्भवान्न तर्कबाधेत्येतावता पूर्णत्वान्नबाधाऽपीति समुच्चयार्थकापिशब्दवैयथ्‌र्यमित्यतः प्रकृष्यप्रकाशश्चन्द्र इत्यादिना पूर्वत्र परिहृतबाधया परिहरिष्यमाणबाधायाः समुच्चयार्थकत्वेन न वैयर्थ्यमिति भावेन बाधद्वयोपदर्शनपूर्वकं तत्समुच्चयाकतया अपिशब्दं योजयति - प्रकृष्येत्यादिना ॥ अन्तरङ्गबाधेति । स्वरूपमात्रप्रश्ऱ्नोत्तरत्वान्यथानुपपत्त्या प्रकृष्यादिवाक्यवत्‌ सत्यज्ञानादिवाक्यानां स्वरूपमात्रपरत्वे न विशिष्यपरत्वमिति पूर्वत्र परिहृताया अनुपपत्तेः श्रुतिमूलकत्वेन तदमूलकविशिष्यादिनिरासतर्कबाधपेक्षया अन्तरङ्गत्वेन प्रबलतया तामेव प्रथममाशंक्य स्वरूपमात्रस्य सिद्धत्वेन प्रश्ऱ्नस्य तद्विषयकत्यानुपपत्त्या विशिष्यार्थविषयकत्वस्यैव सत्त्वेन प्रकृष्यादिवाक्यानामखण्डार्थनिष्ठताभाववत्‌ विशिष्यविषयकप्रश्ऱ्नोत्तराणां सत्यज्ञानादिवाक्यानां विशिष्यार्थमात्रनिष्ठत्वस्यैव सम्भवान्न तदनुपपत्तिप्रसक्तिरित्येवं परिहृतेत्यर्थः । बाधेति । विशिष्यं विशेषणविशेष्यतत्सम्बन्धेभ्यो भिन्नमभिन्नं वेत्यादिविकल्पमूलकानुपपत्तेः श्रुत्यमूलकत्वेन बहिरङ्गतया दुबर्लत्वेन पश्चात्‌' "दृष्यस्य' इत्यादिना परिहृतेत्यर्थः ।  
ननु पञ्चाङ्गवैकल्येन आभासतया जात्युत्तरतायाः "विशिष्यापेक्षितत्वात्‌' इति विशेषणेन विनाऽपि निर्वाहात्‌ विशिष्यादिनिरासकतर्कस्य विशिष्पेक्षितत्ववर्णनमनर्थकमित्याशंक्य असाधारणासामर्थ्यस्य तत्प्रयोजकस्य तन्निरपेक्षैतद्वाक्येन सिद्धावपि स्वव्याहतिरूपसाधारणासामर्थ्यस्य तेन असिद्धया तत्समर्पकत्वात्तस्य न वैयर्थ्यमिति भावेन तत्समर्पकतया योजयितुं तदभावेन जात्युत्तरत्वाभावशंकामुत्थापयति - नन्विति ॥ सिद्धमपीति । अत्रासमर्थ्यं व्याप्तिपक्षधर्मतयोरन्यतरवैकल्ये भवति । तत्र पक्षधर्मताविधुरः "कल्पितदूष्योऽकल्पितदूष्यश्च' इति द्विविधः । तत्राद्यं छलम्‌ । तथा हि, "आड्योऽयं नवकम्बलत्वात्‌' इति प्रतिवादिनं प्रत्युक्ते "कुतोऽस्य नवकाम्बला' इत्यत्र नवकम्बलत्वादित्ययं हेतुराढ्यत्वसाधको न भवति असिद्धत्वादिति प्रतिवादिनोऽभिप्रायः । अत्र यदसिद्धं तदसाधकमिति व्याप्तिरस्ति । नूतनार्थे प्रयुक्तहेतोः प्रतिवाद्यभिमतसंख्याविशेषपरत्वाभावात्‌ पक्षधर्मताया एव केवलमभावः । अकल्पितदूष्यस्तु केवलं निरनुयोज्यानुयोगः । तत्र वादिन निर्दोषहेतौ प्रयुक्ते सति अनैकान्तिकत्वाद्यिदिमिथ्यादूषणोद्भावनं निरनुयोज्यानुयोगः । अत्र वाद्युक्तो हेतुः साध्यसाधको न भवति अनैकान्तिकत्वदित्यादिकं प्रतिवादिनो विवक्षितम्‌ । अत्र व्याप्तौ सत्यामेतत्केवलं पक्षधर्मतावैधुर्यमेव । तथा च पक्षधर्मतावैधुर्यनिमित्तासामर्थ्यस्य छलनिरनुयोज्यानुयोगयोरतिप्रसङ्गः स्यात्‌ । तदर्थं सिद्धमित्युक्तम्‌ । तच्च पक्षधर्मत्वमित्यर्थः । तथा च पक्षधर्मत्वमात्रं सदनुमानसाधारणमित्यतोऽसमर्थमित्युक्तम्‌ ।  
असामर्थ्यं चात्र व्याप्तिवैकल्यम्‌ । न तु शक्तिवैकल्यम्‌ । तेन भवद्दर्शने अतिरिक्तस्य शक्तिपदार्थस्याभावादप्रसिद्धिरित्यपास्तम्‌ । यद्यपि व्याप्तिपक्षधर्मतान्यतरवैधुयर्ादेव सर्वत्र हेतोराभासत्वं भवति । तथापि प्रकृतस्य हेतोः व्याप्तिमात्रवैधुर्यादेवाभासत्वमिति तस्यैवोपादानं युक्तम्‌ । ततश्च सत्यां व्याप्तौ पक्षधर्मतावैधुर्याद्दूषणासमर्थं कल्पितदूष्यं छलम्‌ । सत्यां व्याप्तौ पक्षधर्मतावैधुर्यादपकृष्यं अकल्पितदूष्यं निरनुयोज्यानुयोगः । सति पक्षधर्मत्वे व्याप्तिवैधुर्यादपकृष्यमुत्तरं जातिरिति विवेकोऽत्र बोध्यः ।  
मूलाख्यमङ्गं द्वेधा विभजते - असामर्थ्यमिति ॥ विशिष्यादिकमपेक्ष्येति । तत्प्रतीतिमपेक्ष्येत्यर्थः । एतस्यैवोपपादनम्‌ । भिन्नादीति । विशेषणादीत्यादिपदेन भेदपरिग्रहः। स्वापेक्षणीयं स्वोपजीव्यप्रतिपत्तिकम्‌ । तर्कप्रवृत्तेरिति । दण्ड्यानयननियोगे अन्यानयनप्रसङ्गः इत्यादितर्कप्रवृत्तेरित्यर्थः । विपर्ययपर्यवसानानुपपत्तेरित्येतदेव दर्शयति - तत्रेति ॥ तत्र विपर्ययपर्यवसाने पराभ्युपगतस्याभावः पक्षे स्वीकार्यः । अन्यानयनप्रसङ्गः इत्यादितर्कप्रवृत्तेरित्यर्थः । विपर्ययपर्यवसानानुपपत्तेरित्येतदेव दर्शयति - तत्रेति ॥ तत्र विपर्ययपर्यवसाने पराभ्युपगतस्याभावः पक्षे स्वीकार्यः । अन्यथा परोक्तदूषणस्यैवाभावप्रसङ्गात्‌ । तथा हि । न चान्यदानीयते । अपि तु दण्डविशिष्देवदत्त इत्येव ह्यत्र विपर्ययपर्यवसानं वाच्यम्‌ । न चैतत्स्वस्य विशिष्यान्यादिपदार्थज्ञानाभावे परज्ञानमात्रेण सम्भवति । अनुभवविरोधात्‌ । अतः स्वकीयविशिष्यादिप्रततिरपि तर्कोपजीव्येति तन्निरासकत्वात्तर्कस्य स्वव्याहतिरिति भावः ।  
नन्वस्त्वेवं परस्य विशिष्यप्रतीतिः भ्रमरूपा तर्केण च विशिष्यादिसत्ता निराक्रियतेऽतो न व्याहतिरति चेन्न । प्रतीतस्योत्सर्गतः सत्वनियमात्‌ । प्रकृते च तर्कस्यान्योन्याश्रयत्वप्रसक्त्या बाधकत्वानुपपत्त्या तदभावे सत्वनियमभङ्गानुपपत्तेः ।तदेतदभिप्रेत्योक्तम्‌ । इति संक्षेप इति ।  
ननु परिगणितयावद्विशेषबहिर्भूतत्वात्‌ कथमियं जातिरिति चेन्न । उक्तरीत्या जातिसामान्यलक्षणाक्रान्तताया उपपादितत्वेन जातित्वस्य सिद्धत्वात्‌ । अन्यथा अतिव्याप्ततया तस्य सामान्यलक्षणत्वाभावप्रसङ्गात्‌ । ततश्च तदनुरोधेन विशेषान्तरस्यापि प्रकल्पनीयत्वेन तद्घटितयावद्विशेषबहर्भूतत्वासिद्धेः जातित्वमनाकुलमेव । अङ्गीकृत्य चैतदुक्तम्‌ । वस्तुतस्तु नित्यसमायामेवान्तर्भूतत्वात्‌ परिगणितयावद्विशेषबहिभर्ूतत्वमेवासिद्धमित्याशयेनाह - नित्यसमा चेयमिति ॥ नित्यसमैवेयं जातिरित्यर्थः । कथमित्यतस्तल्लक्षणाक्रान्ततामेवोपदर्शयति - विवक्षितस्येत्यादि ॥ यथा चोक्तनित्यसमालक्षणाक्रन्तत्वं तथा शेषवाक्यार्थचन्द्रिकायामस्माभिः प्रपञ्चितम्‌ । तत एव प्रतिपत्तव्यम्‌ ।  
अस्तु गुणगणाढ्यस्य श्रुत्यभिप्रेतत्वम्‌ । ततोऽपि किं प्रकृते सिद्धमित्यत आह - एवं चेति ॥  
तेनैवेति ॥ दृश्यत्वादौ दृश्यत्वाद्यवृत्तौ अज्ञानासिद्धिप्रसङ्गेन तस्य दृश्यत्वादिमत्त्वावश्यम्भावादिति भावः ।  
धूमाद्यनुमानेति ॥ तत्रापि एतद्देशकालसंलग्नो धूमो हेतुः अनेतद्देशकालसंलग्नो वा । नाद्यः । तथा सति दृष्यान्ते तदभावेन तस्य साधनवैकल्यप्रसङ्गात्‌ । नान्त्यः । तस्य पक्षे असत्त्वेन पक्षेऽसिद्धिप्रसङ्गादित्यादिरूपेण तत्रापि विशेषविकल्पैर्निराकरणस्य कर्तुं शक्यत्वादिति भावः । अविवक्षितविशेषं धूममात्रं धूमानुमाने हेतुरिति युज्यते परिहारः । धूमद्वयेऽपि धूमत्वसामान्यस्य वादिप्रतिवादिसम्मतत्वात्‌ ।  
न च सत्यानिर्वचनीयदृश्ययोर्दृश्यत्वसामान्यं वादिप्रतिवादिसम्मतम्‌ । येनात्र तथा परिहारः स्यात्‌ । अनिर्वचनीयस्य स्वरूपेणास्माकमसिद्धेरित्याशयवानाह - अनिर्वचनीयासिद्धेरेवेति ॥ अनिर्वचनीयासिद्धावपि तदनुगितदृश्यत्वसामान्यसिद्धिः किं न स्यादित्यत आह - न खल्विति ॥ अन्यथा गगननलिने प्रसिद्धनलिने च नलिनत्वसामान्यस्यापि सिद्धिप्रसङ्गादिति भावः । प्रपञ्च इति । तथा च न तेनास्य गतार्थतेति भावः । न चैतत्प्रागनुक्तमेवेति । अतिदेशो हि प्रागुपदिष्यस्य भवति । पूर्वं च विवादपदं अनिर्वचनीय बाध्यत्वादित्यनुमानमुक्तम्‌ । तत्र चाप्रसिद्धविशेषणत्वादय एव दोषा उक्ताः । न तु हेतोरीदृशविकल्पेन खण्डनं कृतम्‌ । तथा च कथमसावतिदेशो युज्यते इत्यर्थः । प्रकृतत्वसाम्य इति । अनुमादूषणं हि प्रकृतम्‌ । यत्र साध्यांशे विकल्प्यासदनिर्वचनीययोः मिथ्यात्वं सामान्यं अनुगतं नास्तीति दूषिते हेतावपि तादृशविकल्पस्य दूषणस्य च सम्भवात्कण्ठतोऽनुक्तमप्यर्थादुक्तमेव । एकत्रोक्तस्यान्यत्राग्राह्यता हि द्वेधा सम्भवति । अप्रकृतत्वाद्वा तत्रोक्त दूषणमूषणयोरन्यत्रासम्भवाद्वा । नोभयथाऽपि प्रकृतेऽस्ति । साध्यदूषणवद्धेतुदूषणस्यापि प्रकृतत्वाद्दूषणस्य हेतावपि योजयितुं शक्यत्वेन सम्भवाच्चेत्यर्थः । अर्धजरतीयानुपपत्तेरिति । "विरोधे त्वनपेक्षं स्यादसति ह्यनुमानं' इत्यधिकरणीय -  
तेनासां यदि वा नैव क्वचिदस्ति प्रमाणता ।  
सर्वत्राऽग्रहता वा स्यान्न त्वर्धजरतीयता ।  
इत्येद्वार्तिकव्याख्यावसरे राणके उक्तम्‌ "केनचित्पाशुपतेन सर्वजरत्या योषितोऽनुपभोग्यत्वात्‌ सर्वतरुण्याश्च वृद्धे मयि अरुचिप्रसङ्गादर्धजरत्या एवानयने दूतः प्रेषित' सति लोकप्रवादोऽधर्जरतीयशब्देन उपमानत्वेनोक्त इति ।  
क्वचिच्चरतीयेति पाठः । सोऽपि गृहैकत्वाधिकरणीय -  
"श्रुतशब्दाभिधेयानां नाथर्ानां युगपत्तथा ।  
ग्रहणाग्रहणं युक्तं कुक्कुटीपाकवत्‌.......॥'  
इत्येतद्वार्तिकव्याख्यावसरे रास्यके विवृतः । "तथा शब्दातिदिष्यं विरोधं द्रढयितुं अर्धं कुक्कुट्याः पच्यतामधर्ं प्रसवाय ध्रियतामिति लोकप्रवादादायातं पाशुपतवाक्यम्‌ -  
"नैकस्य वस्तुनोऽर्धचरतीयं, कथं भवेत्‌ ।  
कुक्कुट्याः पाक अर्धस्य प्रसवस्यार्धधारणम्‌ ॥ '  
इति वार्तिकालोचनया दृष्यान्तितं गम्यत' इति । तत्राद्यपाठे तथा एकस्मिन्नेवानुमाने न्यायसाम्येऽपि साध्यांश एव दूषणप्रवेशो हेत्वंशे न तत्संक्रम इत्यपि न सम्भवतीत्युपमार्थः । द्वितीयपाठे तु तथा एकस्मिन्नंशे दूषिते भूषिते वा तत्समानन्यायाक्रान्तोऽपरोऽप्यंशो दूषितो भूषितो वा भवत्येव । न तु एक एव दूषितो भूषितश्च न त्वपर इति न युज्यत इत्युपमाथर्ः ।  
शुक्तिकाया एवेति ॥ यत्सन्निकृष्यकरणेति यज्ज्ञानं जन्यते तस्यैव तद्विषयत्वेन शुक्तिमात्रसन्निकृष्यकरणजन्यतज्ज्ञानस्य शुक्तिमात्रविषयकत्वादिति भावः । अनुपपत्तिरिति । अनेन मूलगतमसिद्धिपदं अनुपपर्त्त्थकतया व्याख्यातं भवति ।  
श्रुत्येत्युक्तां श्रुतिमेबोदाहरति - उत तमादेशमिति ॥ पूर्वं अनुमानानुग्राहकत्वेन वाचा रम्भणवाक्योदाहणं तु, एकविज्ञानेन सर्वविज्ञानप्रतिज्ञानस्य मृत्पिण्डादिदृष्यान्तवाक्यानां च विकारविवर्ताभिप्रायकत्वस्य तद्वाक्यात्स्पष्यमप्रतीत्या वाचारम्भणमिति तदुपपादकवाक्यबलेनैव वक्तव्यत्वात्कृतम्‌ । न तु तन्मात्रस्य मिथ्यात्वसाधकत्वाभिप्रायेण । एकविज्ञानेन सर्वविज्ञानप्रतिज्ञायाः मृत्पिण्डादिदृष्यान्तानां च वक्ष्यमाणप्रकारेण तत्साधकत्वादिति द्रष्यव्यम्‌ ।  
ननु मिथ्यात्वस्यात्राश्रुतत्वात्‌ कथमनेन वाक्येन तल्लाभ इत्यतः श्रुत्या तल्लाभासम्भवेऽपि अर्थतस्तदवगमकत्वात्‌ साधकत्वमक्षतमेवेत्यभिप्रेत्य तदुपदर्शयति - न चेति ॥ तदुपपद्यत इति । लोके अन्यमानेनान्यज्ञानस्यादृष्यत्वादिति भावः । मैवमिति । तथा चैकविज्ञानेन सर्वविज्ञानस्य ब्रह्मव्यतिरेकेण प्रपञ्चस्य सत्त्वेऽप्युपपन्नत्वेन नार्थतोऽप्यस्य वाक्यस्य तदवगमकत्वमिति नानेन वाक्येन प्रपञ्चमिथ्यात्वसिद्धिरिति भावः । सादृश्यप्राधान्याभ्यां एकविज्ञानेन सर्वविज्ञानोपपादनस्य दृष्यान्तवाक्यविरुद्धतया व्याख्यातुमशक्यतया उक्तरीत्यैव व्याख्येयत्वेन तदवगमकत्वं युक्तमेवेत्यभिप्रेत्य शंकते - नन्विति ॥ तत्कुत इत्यतस्तद्वाचकपदस्याश्रवणादिति भावेनाह - न हीति ॥  
वाक्‌शब्दार्थस्य इन्द्रियस्य करणत्वेन कर्तृत्वकर्मत्वयोरभावान्न षष्ठीप्रसङ्गः । "ओजस्सहोञ्जस्तमसस्तृतीयायाः' सत्यत्राञ्जसा कृतमित्यभियुक्तप्रयोगसंरक्षणाय अञ्जस्‌शब्दस्येव वाक्‌शब्दस्यापि उपसंख्यानात्ततः परतृतीयाया अलुक्‌, भागुरिवचनादवन्त एव वाचाशब्दः । ततश्च वाचयेति तृतीयाया लुक्‌ । आरम्भः आरम्भणमिति आरम्भणशब्दो भावे ल्युडन्तः । गमकत्वाद्वयधिकरणो बहुव्रीहिश्च समास इत्यभिप्रेत्य वाचारम्भणशब्दं व्याख्याति - वाचेति ॥ वाचारम्भणशब्दादेव विकारत्वलाभाद्विकार इति पुनरुक्तं स्यादित्यनुव्याख्यानानुसारेण तात्पर्यमाह - सांकेतिकनाम्नः संज्ञैषेति ॥ इदमुक्तं भवति । वाचारम्भणशब्देन सांकेतिकनामैव वाच्यम्‌ स्यात्‌ । अवयवार्थकथनं वशद्यार्थमेव । यता चष्येऽनेनेति चक्षुरिति निर्वचनलभ्येऽपि दर्शनकरणत्वे चक्षुषा पश्यतीति नोक्तार्थता । तस्यां दशायामवयवाथर्स्याविवक्षितत्वात्‌ । तथा वाचारम्भणशब्दोऽपि सांकेतिकपर्याय इति ।  
वीत्यस्य व्याख्यानं विविध इति । कारशब्दस्य व्याख्यानं प्रकार इत्यभिप्रेत्य मूले विविधः प्रकार इत्युक्तम्‌ । तद्वयाख्येयेन श्रौतपदेन सङ्गमयति - तद्विकार इति ॥ ननु वाचारम्भणशब्दार्थस्य सांकेतिकनाम्नः विविधप्रकारवत्त्वेऽपि विविधप्रकारत्वाभावात्‌ कथं वाचारम्भणं विकार इति सामानाधिकरण्यमित्यतस्तदुपपादयति - प्रकारप्रकारिणोरिति ॥ सांकेतिकनाम्नां विविधप्रकारवत्त्वं निमित्तोक्त्या उपपादयन्‌ तदुक्तेः फलं च दर्शयति - सांकेतिकानीति ॥ विविधप्रकाराणीति । हेत्वर्थ इति शब्दः । तथा च विविधप्रकारवत्त्वादनित्यानीत्यर्थः । अप्रयोजकत्वं परिहरति - न हीति ॥ नामधेयं मृतिकेत्येव सत्यमिति श्रुत्यंशव्याख्यानपरं नामधेयमित्यादि । नित्यमिति सत्यशब्दार्थकथनम्‌ ।  
"सदातनं सत्यमिति नित्यमेवोच्यते बुधैः'  
इत्यनुव्याख्यानोक्तेः । धेयमित्यस्यार्थकथनं धार्यमिति । "दधातेरचो यदिति' कर्मणि यत्प्रत्यये "ईद्यतीति' धात्वाकारस्य ईकारे गुणे च सति धेयशब्दस्य निष्पन्नत्वात्‌ । श्रोतमृत्तिकादिशब्दानामुक्तं शब्दपदार्थकत्वं उपपादयितुमाह - इतिशब्द इति ॥ मृत्तिकेत्येवेत्यादिश्रौत इतिशब्द इत्यर्थः । वैपरीत्य इति । गौरित्ययमाहेत्यादाविव प्रसक्तार्थपदार्थकत्ववैपरीत्ये शब्दार्थकत्वे इति यावत्‌ । तस्यैवोपादनं ततश्चेति । समानस्येति । समानस्य एकधर्मावच्छिन्नस्येत्यर्थः । दध्युपघातकत्वादिरूपैकधर्मावच्छिन्नस्य काकदिपदोपलक्ष्यत्वादिति भावः ।  
मूले अन्वयप्रदर्शनपूर्वकं फलमाह - मृत्तिकेत्यादीति ॥ इतिशब्दसत्यशब्दयोरावृत्तिमभिप्रेत्य अर्थान्तरमाह - इत्येतद्वचनमिति ॥ अत्र श्रौतेतिशब्दार्थकथनं इत्येतद्वचनमिति । वाचारम्भणमित्यादिनोक्तं मदीयं वचनं सत्यमर्थाव्यभिचारीति । ततः किं प्रकृथ इतीति । तावता प्रकृते किं लब्धं न किमपि येन तदुक्तिरर्थवती स्यादित्यर्थः । सांकेतिकनाम्नामुत्पत्तिनाशवत्त्वकथनस्य संस्कृतनाम्नामनादिनित्यत्वकथनस्य च परमप्रकृते ब्रह्मविज्ञानेन सर्वविज्ञाने अवान्तरप्रकृते अस्माकमिव दृष्यान्ते वा उपयोगाभावात्तदभिधानमनर्थकमिति भावः ।  
साक्षान्नित्यत्वाभिधानस्य प्रकृतानुपयोगेऽपि प्राधान्याप्राधान्यज्ञापनद्वारा तदुपयोगित्वान्न तदानर्थक्यमिति भावेन अप्रयोजकताशंकापहिरपूर्वकं प्राधान्यादिज्ञापकतामुपपादयति - औत्पत्तिकेति ॥ अनादिवाच्यवाचकभावसम्बन्धवत्त्वादित्यर्थः । "औत्पत्तिकस्तु शब्दस्यार्थेन सम्बन्ध' इति जैमिन्यक्तेरिति भावः । काल्पनिकशक्तिमत्त्वादिति । "एतस्माच्छब्दादयमर्थो बोध्य' इति पुरुषबुद्धिकल्पितशक्तिकत्वादित्यर्थः ।  
भवेत्प्राधान्यादिज्ञापनद्वारा नित्यत्वादिकथनस्य प्रकृतोपयोगित्वम्‌ । यदि प्राधान्यादिज्ञापनस्य प्रकृतोपयोगित्वं स्यात्‌ । न च तदस्ति । नित्यत्वादिकथनस्येव प्राधान्यकथनस्यापि परमपकृते अवान्तरप्रकृते च उपयोगाभावेन तद्द्वाराऽपि नित्यत्वादिकथनस्य तदुपयोगित्वकथनस्यायुक्तत्वादित्याशयेन शंकते - अस्त्विति ॥  
दृष्यान्तप्रदर्शनपरमेवेति ॥ तदर्थं च तनूर्वर्षिष्ठेत्यादिवत्‌ यथा तेन तद्विज्ञातं स्यादिति प्रकृतानुवृत्तिराश्रयणीयेति भावः । यदुक्तं "तज्ज्ञानप्रयोजनलाभश्चोपमार्थ' इति । तत्र किं तज्ज्ञानाप्रयोजनं दृष्यान्तदार्ष्यान्तिकयोर्यल्लाभ उपमार्थं इत्याशंकायां उभयत्रापि तज्ज्ञानप्रयोजनप्रदर्शनायानुव्याख्यानमेवोदाहरति - यथोक्तमिति ॥ कृतकत्वादनित्यत्वाच्च परापेक्षत्वेन सांकेतिकं नामाप्राधानम्‌ । अनादिनित्यत्वात्परानपेक्षत्वेन संस्कृतं प्रधानम्‌ । तत्र यथा प्राधान्यात्संस्कृतज्ञानमात्रेण सांकेतिकं ज्ञातं भवति । तज्ज्ञानेन सकलस्यापि यत्फलं विद्वद्वयवहारगोचरत्वादिकं तद्भवतीति यावत्‌ । एवमनित्यत्वादिना अप्रधानस्य देवताकर्मादिमिश्रस्य जगतो ज्ञाने यत्फलं तत्समस्तमपि नित्यत्वादिना प्रधानस्य परमात्मनो ज्ञानाल्लभ्यते । तत्फलेऽन्तर्भवति । पामराः विद्वानिति न व्यवहरन्तीत्यतः सद्भिरित्युक्तम्‌ ।  
नन्विति ॥ लयाद्यधिकरणत्वोक्त्योपादानत्वं तावद्ब्रह्मणः सिद्धम्‌ । घटाद्युत्पत्तिस्थितिलयाधिकरणस्य मृदादेस्तदुपादानत्वदर्शनात्‌ । तच्च मृदादिवन्न परिणामित्वेन ब्रह्मणो निर्विकारत्वात्‌ । किन्तु शुक्त्यादिवत्‌ विवर्ताधिष्ठानत्वेन । तथा च कारणव्यतिरेकेण कारणस्यासत्त्वमेव सृष्ययादिवाक्यार्थत्वेन प्राप्तमिति भावः ।  
सादृश्यकथनरूपत्वेऽपि प्रकृतानुपयोगाद्वैयर्थ्यतादवस्थ्यमित्यतोऽत्र प्रकृतोप्रयोगं दर्शयितुमाह - सादृश्यप्राधान्याभ्यां हीति ॥ मूले "यथा सोम्येत्यादि' इत्येतावता पूर्तेरपिशब्दवैयर्थ्यमित्यतः तत्समुच्चेयप्रदर्शनेन तत्परिहरति - न केवलमिति ॥  
"एकः पिण्डो मणिश्चेति पदवैयर्थ्यमेव च ।  
विकारित्वविवणायाम्‌........॥'  
इत्यनुव्याख्यानं मनसि निधाय मूलमुपलक्षणतया व्याचष्ये - यद्येत इति ॥ व्यर्थाः विगतार्था विरुद्धार्थाश्चेत्यर्थः । तत्कथमित्यतः मृदा विज्ञातया मृन्मयं विज्ञातं स्यादित्येतावता पूर्णत्वात्‌ विगतार्थत्वस्य स्पष्यत्वात्‌ शिष्यैरेव तदूह्यतामिति भावेन विगतार्थत्वं स्वयमनुपपाद्य विरुद्धार्थत्वमेवोपपादयति - एकेति ॥ इदमित्युक्तमेव दर्शयति - यथेत्यादिना इतीत्यन्तेन ॥ तस्य सर्वथा अयुक्ततामव दर्शयति - मृत्पिण्डादेर्हीत्यादिना ॥ कार्यस्येति ॥ अन्त्यवयविन इत्यर्थः । तदपीति । कारणत्वमपीत्यर्थः । द्रव्यानारम्भकं कार्यद्रव्यमन्त्यावयवीति तल्लक्षणादिति भावः । वक्तव्यमिति । परोक्तार्थे बाधकोक्तिमात्रेण तन्निराससिद्धावपि स्वार्थोपोद्बलकानुक्तौ तदसिद्धेरिति भावः ।  
किमनेनामुख्येनेति ॥ "प्राकृताज्ञोऽपि' सति मुख्यार्थदर्शनरूपफलापेक्षया एकविज्ञानेन सर्वविज्ञानस्य समर्थितत्वादिति भावः । शुक्तिज्ञानेनेति । शुक्तित्वप्रकारकशुक्तिज्ञानेनेत्यर्थः ।  
ननु "येनाश्रुतं श्रुतं भवति, यथा सोम्येति' वाक्ययोः स्वपरविवक्षितार्थानुगुण्यवैगुण्योपपादनवत्‌ "वाचारम्भणं, सदेव सोम्येत्यादिवाक्ययोरपि स्वपरविवक्षितार्थयोरानुगुण्यवैगुण्ययोरवश्यमुपदशॅनीययोरनुपदर्शनान्न्यूनतामाशंक्य परिहरति - एवमिति ॥ वाचारम्भणवाक्ये सांकेतिकनाम्नां पुरुषमतिवैचित्ऱ्यकल्पितत्वेन विविधप्रकारत्व सिद्धम्‌ । संस्कृतनाम्नां नित्यत्वं च तदेवेदं वचनमित्यादिप्रत्यभिज्ञयेत्यादि स्वार्थोपोद्बकम्‌ ।  
"वाचारम्भणमित्युक्ते मिथ्येत्यश्रुतकल्पनम्‌ ।'  
इत्याद्यनुव्याख्यानुसारेण परविवक्षितार्थे वैगुण्यं द्रष्यव्यमित्यर्थः । तथा "सदेव सोम्य' इत्यादिवाक्ये इदमग्रे जगतः सृष्येः प्राक्‌ सच्छब्दवाच्यं ब्रह्मैवासीदित्यर्थके प्रकृतिजीवकालादेः सत्वेऽपि तेषामस्वातन्त्ऱ्ात्‌ लोके अस्वतन्त्रे असत्वोक्तिदशर्नात्‌ "नान्यत्‌ किञ्चनमिषत्‌' इति श्रुत्यन्तरसमाख्यानाच्च अवधारणोपपत्तिरिति स्वार्थानुगुण्यं पराभिमतार्थे तु अग्र इत्यादिस्वपदविरोध प्रत्यक्षादिविरोधश्चेत्यनानुगुण्यं द्रष्यव्यमित्यर्थः ।  
ग्रन्थान्तरानुसारेणेति ॥ अन्यद्रष्यृनिषेधस्य प्रत्यक्षादिबाधितत्वेन स्वातन्त्ऱ्ेणान्यद्रष्यृनिषेध एव वाक्यस्यार्थो बृहदारण्यकभाष्यानुसारेण वक्तव्यः । आदिपदोपात्ततत्त्वमस्यादिवाक्यविचारोऽपि तद्भाष्यानुसारेण कर्तव्य इत्यथर्ः । अनुपपत्त्यादीत्यादिपदेन अप्रामाण्यपरिग्रहः । प्रागिति । "प्रत्यक्षबाधितं च,  
"वेदवेदानुसारेषु विरोधेऽन्यार्थकल्पना'  
इत्यादिनेत्यथर्ः । अनेनेति । प्रतीतार्थे अनुपपत्तिप्रदर्शनेन अर्थान्तरप्रदर्शनेन चेत्यर्थः । तथा च माभूदनुमानान्मिथ्यात्वसिद्धिः श्रुत्या तु भविष्यतीति शंकानवकाश इति भावः । बाह्यानुपत्तिमेवेति ।  
"एवमादिविरुद्धानि वचनान्यथ युक्तयः ।  
प्रमाणैर्बहुभिर्ज्ञेया आभासा इति वैदिकैः ।'  
इति बहुप्रमाणविरोधरूपबाह्यानुपपत्तिमेव प्रदर्श्येत्यर्थः । अन्यार्थकल्पनेति । अर्थान्तरमप्रदर्श्य -  
"वेदवेदानुसारेषु विरोधेऽन्यार्थकल्पना ।'  
इत्येवोक्तत्वादिति भावः । अर्थान्तरव्याख्यानमिति । "वाचारम्भणं विविधःप्रकारः, सादृश्याद्यर्थान्येव योजनीयानि' सत्यादिरूपेण विशेषतोऽर्थान्तरकथनमित्यर्थः । आन्तरेति ।  
"एकः पिण्डो मणिश्चेति पदवैयर्थ्यमेव च ।'  
इत्यादिरूपान्तरानुपपत्तिप्रदर्शनमित्यर्थः । तत्प्रदर्शनार्थमेवेति । विशेषव्याख्यानान्तरानुपपत्तिप्रदर्शनार्थमेवेत्यथर्ः । शंकेति । यद्यप्युक्तरीत्या शंका न सम्भवति । तथापि अर्थान्तरव्याख्यानादिकर्तुमुक्ताच्छादनेनैवेदं "माभूत्‌ प्रपञ्चस्यानुमानेनेत्यादिशंकोत्थापनमित्यर्थः । मिथ्यात्वादेरिति । आदिपदेन भेदाभावपरिग्रहः । कथमपीति । अनुमानेन श्रुत्या वेत्यर्थः । प्रमाणविरोधश्चेति । विमता आत्मानः परमात्मनस्तत्वतो न भिद्यन्ते आत्मत्वात्‌ परमात्मवदित्यनुमानेन नान्योऽतो द्रष्येति तदनुग्राहकत्वेनोक्तश्रुत्या चेत्यर्थः । पृ. 250 ॥

ततश्चेति मूले अप्रयोजकत्वमाशंक्य परिहरति - य इति ॥  
व्यतीतानीति ॥ "बहूनि मे व्यतीतानि जन्मानि तव चार्जुनः'  
इति पूर्वत्र तेषामेव प्रकृतत्वादिति भावः । भेदवाचकशब्दस्यात्राश्रवणात्तदप्रतिपादकत्वमाशंक्य आगमतया तदनवगमकत्वेऽपि अर्थतस्तदवगमकत्वाद्युक्तमेतदुदाहरणमित्यभिप्रायेण तदुपदर्शयति - अत्रेति । अभिधीयते अवगम्यत इत्यर्थः । एवमुत्तरत्रापि द्रष्यव्यम्‌ । सत्तार्थकभूधातुपिनष्पन्नत्वेन भावादिशब्दानां पुनरुक्तत्वमाशंक्याथर्ं भेदकथनेन तत्परिहरति - भाव इत्यादिना । सुखशब्देन पौनरुक्त्यभयात्तुष्यिशब्दमन्यथा व्याचष्ये - तुष्यिरिति ॥ ननु ईश्ऱ्वरवचनेनेश्ऱ्वरानुभवसिद्धावपि अस्मादादिभेदानुभवस्यासिद्धत्वेन समुच्चायकत्वासम्भवात्तदर्थकापिशब्दवैयर्थ्यमित्यत आह - उपर्युपयोग इति ॥ तत एवेतीत्युत्तरवाक्य इत्यर्थः ।  
इश्ऱ्वरेणापीति ॥ ईश्ऱ्वरेणानुभूयमानत्वादपीत्यर्थः । तथा चानुमानद्वयसमुच्चयार्थत्वान्नापिशब्दवैयर्थ्यमिति भावः । अनुमानान्तरेण भेदसाधनपरत्वे अभ्रान्तत्वादित्युक्त्यनपेक्षयमूसीवाक्येनैव तत्सिद्धेः अभ्रान्तत्वादित्यनर्थकमित्यतः अप्रयोजकताशंकापरिहाराय विपक्षे बाधकोपदर्शनार्थत्वात्तस्य न वैयर्थ्यमिति भावेन चच्छंकापरिहारकतया तद्योजयितुमप्रयोजकताशंकामुत्थापयति - नन्विति ॥ अनुमानान्तरेण भेदसाधनपरत्वे मूलवाक्यस्य, प्रत्यक्षेण भेदसाधनालाभात्‌ तदलाभप्रयुक्तग्रन्थकाराचातुर्यशंकानिरासाय प्रत्यक्षेण भेदसाधनपरतयैतदेव वाक्यं व्याख्याति - अथवेति ॥ निवृत्तिरिति । बाध इत्यर्थः । अवस्थानमिति । पारमाथिर्कस्वरूपवदेव अवस्थाननियमादिति भावः ।  
अपारमार्थिकमिति ॥ ततश्च द्रष्ठुरीश्ऱ्वरस्य न भ्रान्तत्वप्रसङ्ग इति भावः । तर्कस्य प्रशिथिलमूलत्वादाभासत्वमाशंक्य परिहरति - न हीति ॥ अनेन "यो येन स्वाभाविकाभेदवान्‌ चेतनः स तद्गतवर्तमानसुखाद्यनुसन्धाता यता सम्मत' इति व्याप्तिः सूचिता भवति । स्वाभाविकैक्येऽपि जन्मान्तरीयसुखादेरेतज्जन्मनि अस्मदादिभिरननुसन्धानात्तत्र व्यभिचारपरिहाराय वर्तमानेति विशेषणम्‌ । तथा चास्मदादीनां जन्मान्तरीयसुखाद्यननुसन्धातृत्वेऽपि वर्तमानतदननुसन्धातृत्वाभावान्न व्यभिचार इति भावः ।  
ननु हस्तपादाद्यवच्छिन्नात्मांशानां सत्यपि स्वाभाविकैक्ये औपाधिकभेदस्य विद्यमानत्वादननुसन्धानेऽपि प्रकृते तदभावादनुसन्धानं स्यादेवेत्यतो जीवानां जीवब्रहमणोर्वा औपाधिकभेदस्य सत्वादननुसन्धानं युक्तमित्याह - औपाधिकभेदस्येति ॥ अत्रापीति शेषः । अत एवेति । औपाधिकभेदस्य सत्वादेवेत्यर्थः । उक्तशंकाया मूलारूढत्वलाभाय उपाधिभेदपदं उपाधिकृतभेदार्थतया व्याख्याति - उपाधिकृत इति ॥ मूलव्यभिचारप्रदर्शनपरत्वलाभायाह - एकस्यैवेत्यादि ॥  
ननु परेणानुसन्धानव्यापकत्वेन भेदाभावस्यानुक्तत्वान्न तत्र व्यभिचारोपदर्शकत्वं मूलस्येत्यतो व्यापकत्वाभिप्राय एव एतदुक्तेर्नानुपपत्तिरिति भावेन सम्भावितविकल्पप्रदर्शनपूर्वकं आद्यं प्रदूष्य द्वितीयपक्षनिरासकत्वेन मूलं योजयितुं विकल्पद्वयप्रसञ्जकप्रदर्शनपूर्वकं विकल्पयितुं वृत्तमनुवदति - इदमुक्तं भवतीत्यादिना ॥ वैषम्येति । दृष्यान्तदार्ष्यान्तिकयोरिति शेषः । किं नामेति । तथा चोक्ततर्के उपाधिभेदाभावसहितं स्वरूपैक्यं व्यापकत्वाभिमत्तानुसन्धानव्यापकत्वाद्वयाप्यत्वासिभमतस्वरूपैक्याव्यापकत्वादुपाधिरिति सोपाधिकस्तर्क इत्येतद्विकल्पाभिप्रायः । तस्यानुपयुक्तत्वादिति । यथाकथञ्चिद्विशेषस्य सर्वत्रोपदर्शयितुं शक्यत्वेनातिप्रसक्ततया साधनबाधनाक्षमत्वादिति भावः । औपाधिकभेदाभावस्येति । तद्घटितोक्तोपाधेरित्यर्थः । व्यापकत्वासिद्धेरिति । तथा च व्यापकत्वाभिमताव्यापकत्वान्नोपाधित्वमिति भावः ।  
सर्गेऽपीत्युत्तरवाक्योदाहरणस्य प्रकृतानुपयुक्ततया वैयर्थ्यमाशंक्य तद्वयावर्त्यशंकोपदर्शनेन तदिति भावेन तामुत्थापयति - न चैत इति ॥ ननु परमं साम्यं नामाभिन्नत्वमेव । तद्वयतिरेकेण तदनिर्वचनादतस्तदन्यथा निर्वक्ति - अभिव्यक्तमिति ॥ ज्ञापकश्चायमर्थो न कारक इति भावेनानुरूपं शेषमाह - भेदः सिद्धयतीति शेष इति ॥  
पारमार्थिकविरोध इति ॥ वस्तुतो विरुद्धत्वे विरुद्धस्य प्रमाणत्वेनानङ्गीकर्तव्यतया अन्यार्थत्वेनावर्णनीयत्वादित्यर्थः । ज्ञापकश्चायमर्थो न कारक इति भावेनानुरूपं शेषं पूरयति - भेदागमानुसारेणेत्यादिना ॥  
अभेदागमापेक्षया भेदागमस्य प्रत्यक्षाद्यनुसारितया प्राबल्येन तद्विरोधादभेदागमस्य भेदागमानुसारेण व्याख्येयत्वमुक्तम्‌ । तदसत्‌ । युक्त्या भेदानुभवस्य भ्रमत्वसिद्धया तदनुसारेण भेदानुभवस्य प्राबल्यासिद्धेरिति शंकते - नन्विति ॥ विक्षेपेति । अतदाकारप्रतिभासरूपविक्षषपसद्भावादित्यर्थः । अनुवादित्वादिति । प्रत्यक्षप्राप्तभेदानुवादित्वादित्यर्थः । तथा च भ्रमरूपप्रत्यक्षप्राप्तभेदानुवादिवाक्यजनितभेदज्ञानमपि भ्रम एवेति भावः । भेदाद्यनुभवत्वादित्युपलक्षणम्‌ । अब्रह्मज्ञानत्वादित्यपि द्रष्यव्यम्‌ । भेदाद्यनुभत्वादिति हेतोः इत्युत्तरग्रन्थानुसारात्‌ । तेनैवेति । युक्तिजानुभवेनैवेत्यर्थः । तत्र भेदानुभवत्वे अब्रह्ममानत्वे च सत्यपि भ्रान्तित्वाभावादिति भावः ।  
ननु तत्र हेतोरेव अगमनान्न व्यभिचार इत्यतः अस्पष्यत्वादाद्यहेतोरेव वृत्तिमुपपादयति - नहीति ॥ विकल्परूपत्वादिति । सविकल्पकज्ञानत्वादित्यर्थः । तावताऽपि कथं तस्य भेदानुभवत्वमित्यतः असंकीर्णज्ञानस्वरूपत्वत्तत्सिद्धिरिति भावेनाह - नहीति ॥ निर्विकल्पकमिति । निर्धर्मिकमित्यर्थः । उभयतः पाशत्वमेवोपपादयति - अनैकान्त्येनेति ॥ तथा च युक्तेरनैकान्त्येनाभासत्वात्‌ तज्जन्यप्रत्ययस्य भ्रमत्वेन अन्यथा विज्ञातस्य सम्यग्विज्ञातत्वाभावेन बाधलक्षणानाक्रान्तत्वान्न बाधकत्वम्‌ । अबाधकत्वेनेति । अन्यथा विज्ञातस्य सम्यग्विज्ञानस्यैव बाधत्वेन भ्रान्तितत्वे सम्यग्विज्ञानत्वाभावेन बाधलक्षणानाक्रान्ततया अबाधत्वम्‌ । यद्यपि च पक्षद्वयेऽपि सम्यग्ज्ञानत्वाभावप्रयुक्तमेव युक्तिजानुभवस्याबाधत्वमिति तथैव वक्तुमुचितम्‌ । तथाप्येकत्र पक्षे पराङ्गीकारेणैव तत्‌ । पक्षान्तरे तु अनुभवजनकयुक्तेरनैकान्त्यनिमित्तं तदिति भावेन एकत्र अनैकान्त्येनेति अपरत्र अबाधकत्वेनेति विचित्रः प्रयोगः ।  
अधिकरणसप्तमीत्यस्य प्रकृतासङ्गत्वादाह - निर्धारण इति ॥ त्ऱ्यादिष्वेकेति । पुरोवर्तिनः पुरुषत्वे असति, स्थाणुत्वमेव भवतीति नियमो नास्ति । वल्मीकत्वस्यापि सम्भवादित्यर्थः । द्विवचनमिति । द्वयोर्विरुद्धयोरित्युक्तमित्यर्थः । न च द्वयोरित्येतावताऽपि उक्तशंकापरिहारसिद्धेः विरुद्धयोरित्यधिकमिति वाच्यम्‌ । द्वयोरिति विशेषणस्यासमर्थतापरिहाराय विरुद्धग्रहणस्य सार्थकत्वात्‌ । अत एवोक्तं सुधायां द्वयोरिति विशेषणस्यासमर्थतापरिहाराय विरुद्धग्रहणमिति । अयमर्थः । द्वावेव यौ विरुद्धधर्मावित्यनुपपन्नम्‌ । धर्माणां बहुत्वेन धर्मयोर्द्वित्वावधारणस्य बाधितत्वात्‌ । विरुद्धौ द्वावेवेत्यत्र नानुपपत्तिः । नित्यत्वानित्ययोः द्वयोरेव विरुद्धतया तद्विरोधिनस्तृतीयधर्मस्याभावादिति । परस्परविरुद्धे इति । यद्यपि नेमे याथाथ्यर्े परस्परविरुद्धरूपे तथाऽपि विप्रतिपन्नानुभवयाथार्थ्यस्य भेदसत्वगर्भत्वेन युक्तिजानुभवयाथाथ्स्य भेदाभावगर्भभ्रमत्ववद्विशषष्यकत्वादिरूपत्वेन परस्परविरहात्मकपदार्थघटितमूर्तिकत्वेनेयं तथोक्तिः । ज्ञानयोस्तद्धर्मयोर्वा विषयविरोधमनपेक्ष्य स्वतोविरोधाभावादिति भावः ।  
कथं प्रयोक्तव्यमिति । न कथमपि प्रयोगः सम्भवतीति भावः । तत्‌ कथमित्यतः उक्तकथन्तमेव प्रथयितुं सम्भावितप्रयोगप्रकारमाशंकते - भेदाद्यनुभव इति ॥ विप्रतिभेदाद्यनुभव इत्यर्थः । व्याप्त्यभावादिति ॥ यत्र युक्तिजानुभवस्य भ्रमत्वं तत्र भेदानुभवस्य यथार्थत्वमिति विशेषव्याप्तौ दृष्यान्ताभावेन व्याप्त्यभावादित्यर्थः । ननु तदपलापयुक्त्यनुभवस्यायथार्थताया एव हेतुत्वात्‌, यदपलापयुक्त्यनुभवस्यायथार्थत्वं तदनुभवस्य यथार्थत्वमिति सामान्यव्याप्तेरविकलत्वान्न व्याप्त्यभाव इति भावेन हेत्वन्तरमाशंकते - तदपलापेति ॥ वैयर्थ्यादिति ॥ व्याप्त्युपयोगितयव हेतुविशेषणस्योपादानेन विशेषणवैयर्थ्ये "विशेषणे वैयर्थ्यमेकासिद्धौ च' इत्युक्तन्यायेन व्याप्त्यभावाद्वयाप्त्यसिद्धिरिति भावः ।  
युक्तिपदपरित्यागेनैव तद्विरुद्धानुभवायार्थार्थ्यस्यैव हेतुत्वात्‌ यत्र यद्विरुद्धानुभवस्यायथार्थत्वं तत्र तदनुभवस्य यथार्थत्वमिति व्याप्तेरविकलत्वान्न व्याप्त्यसिद्धिर्नः वा वैयर्थ्यमित्यत आह - तदपनयनेऽपीति ॥ वैयधिकरण्यादिति । तद्विरुद्धानुभवायथार्थत्वस्य विरुद्धानुभवमात्रनिष्ठत्वात्‌ । अथापि नानुपपत्तिरिति भावेन तृतीयं प्रयोगप्रकारमुपादाय गूढाभिसन्धिः समाधत्ते - तद्विरुद्धप्रत्ययस्येति ॥ तदभावघटितभ्रमत्वावगाहिप्रत्ययस्येत्यर्थः । आशयमविद्वान्‌ शंकते - न चेति ॥ सिद्धान्ती स्वाशयमुद्घाटयति - तद्धीति ॥ अतिप्रसङ्गादिति । "आत्मा नित्यः कालस्य कार्ष्ण्यात्‌' इत्ययमपि हेतुः स्यादित्यतिप्रसङ्गादित्यर्थः । यादृशी पक्षधर्मतेति । समवायेन पक्षनिष्ठत्वलक्षणेत्यर्थः । न तादृशीति । संयोगवृत्त्या धूमस्य पक्षे वृत्तावपि समवायवृत्त्या पक्षे तदवृत्तेरिति भावः व्यवस्थेति । रसाद्रूपानुमाने समवायवृत्त्यैव पक्षनिष्ठता । धूमानुमाने संयोगवृत्त्यैव सेत्येवं व्यवस्थेत्यर्थः चक्रभ्रमादाविति । देशविशेषादिनिष्ठकुलालासत्त्या सह चक्रनिष्ठभ्रमणस्य वैयधिकरण्येऽपीत्यर्थः । आदिपदेन ऊध्वर्देशो वृष्यिमानधोदेशे नदीपूरवत्वादित्यादेः परिग्रहः । व्याप्तिदर्शनादिति । यद्देशकालविशिष्यस्य यस्य यद्देशकालविशिष्येन येन विना अनुपपत्तिस्तस्य तेन सा व्याप्तिरिति अनुपपत्तिरूपत्वाद्वयाप्तेः समानाधिकरणयोः साध्यसाधनयोरिव व्यधिकरणयोरपि तयोः सत्वादिति भावः ।  
ननु चक्रधर्मेण तद्धर्मस्य कुलालासत्तेरेव साधनान्न साध्यसाधनयोर्वैयधिकरण्यम्‌ । एवं नोत्तरदेशोऽत्र पक्षः । किं नाम नदी? तद्धर्मेणैव पूरेण तद्धर्मस्यैव वृष्यिमदुत्तरदेशस्य साध्यत्वमिति न साध्यसाधनयोर्वैयधिकरण्यमिति शंकायां, अस्योदाहरणस्य सामानाधिकरण्यसम्भवेनानादरणीयत्वेऽपि  
"रोहिण्युदय आसन्नः कृत्तिकाभ्युदिता यतः ।'  
इति आदिशब्दसङ्गृहीते प्रयोगान्तरे रोहिण्या वा कृत्तिकाया वा समानाधिकरणधर्मद्वयस्य सम्पादयितुमशक्यत्वेन सत्यपि वैयधिकरण्ये व्याप्तिदर्शनादिति पूवर्ोक्तदोषानुद्धार एवेति सत्यपि दोषे तमुपेक्ष्य दोषान्तरमेवाह - किं चेति ॥ न स्यादिति । तत्रापि ऊर्ध्वदेश एव प्रवृत्तिप्रसङ्गेनेति शेषः । अथेति । तथा चार्वाम्भगेप्रवृत्तिर्युक्तेति भावः ।  
ननु समानदेशकालयो रसरूपयोः व्याप्तिदर्शनात्‌ कथं भिन्नदेशयोः कृत्तिकोदयरोहिण्युदयासत्त्योव्यर्ाप्तिः स्यादिति चेत्‌, तथा सति तद्वदेव तत एव कार्यकारणभावापन्नतया भिन्नकालयोर्धूमवन्ह्योरपि व्याप्त्यभावप्रसङ्गः । यदि च दर्शनबलेन रसरूपयोः समानदेशकालयोर्व्याप्तिनियमेऽपि भिननकालयोर्धूमवन्ह्योर्दर्शनबलादेव व्याप्तिरिति न तदभावप्रसङ्ग इति मन्यसे तर्हि दर्शनबलेन रसरूपयोः समानदेशकालयोः व्याप्तिनियमेऽपि भिन्नदेशयोः कृत्तिकोदयरोहिण्युदयासत्त्योर्दर्शनबलादेव व्याप्तिरङ्गीकर्तव्यैव पक्षपाते कारणाभावादित्याशयेनाह - समानदेशकालयोरित्यादिना ॥ दर्शनादर्शनेति । काकस्य कार्ष्ण्यं व्याप्त्यभावादेव नित्यत्वासाधकम्‌ । न पुनर्व्यधिकरणत्वात्‌ । अतो नातिप्रसङ्गः । कुत एतत्‌? व्याप्त्याद्यङ्गसाकल्ये व्यधिकरणत्वमात्रेणासाधकत्वस्य क्वाप्यनुपलम्भात्‌ । घटस्य कअतकत्वाच्छब्दोऽनित्य इत्यादौ दृष्यमिति चेत्‌ घटस्येत्येतत्‌ हेतुविशेषणं न वा? आद्ये वैयर्थ्यान्न व्याप्तिः । "विशेषणे वैयर्थ्यमेकासिद्धौ च' इत्युक्तत्वात्‌ । द्वितीये कथमसाधकत्वम्‌? अनित्यत्वव्याप्तमपि कृतकत्वं घटवृत्ति न शब्दनित्यत्वं साधयतीति चेन्न । व्याप्त्यभास्यान्यत्र व्यवस्थापितत्वेन तदतिप्रसङ्गाभावादिति भावः ।  
कतकरजोवदिति ॥ वर्षाकाले पंकबिलस्य जलस्य विमलीकरणार्थं कतकरूपद्रव्यविशेषचूर्णं निक्षिप्यते । तद्यथा प्रागवस्थितं जलमालिन्यं अपहृत्य स्वप्रयुक्तमपि कालुष्यं स्वयमपहरति । यथा वा वेणुसङ्घर्षजो वह्निंर्वनं भस्मीकृत्य स्वयमपि भस्मसाद्भवति तथेत्यर्थः । किञ्चित्कालमिति । युक्तिजानुभवस्य किञ्चित्कालं प्रमात्वाङ्गीकारे अभ्रान्तित्वेन भेदानुभवत्वादेस्तत्र व्यभिचारप्रसङ्गादिति भावः ।  
सर्वक्षेत्रेषु संसरतीति ॥ यद्यपि एकजीववादिनः एकशरीरैकजीववादः सिद्धान्तः । "यच्चेदमुच्यते एकमेव शरीरं सजीवम्‌ । अन्यानि स्वप्नशरीरवन्निर्जीवानि' इत्यादिपरकीयस्वकीयतन्मतानुवादरूपन्यायामृतादिग्रन्थानुसारेण तथाऽवगमात्‌ । तथा च सर्वक्षेत्रेषु संसरतीत्यनुवादोऽनुपपन्न इवाऽभाति । तथाऽपि एकशरीरैकजीववादस्येव अनेकशरीरैकजीववादस्यापि तत्सिद्धान्तत्वात्‌ तदभिप्रायेण सर्वक्षेत्रेषु संसरतीत्ययं टीकाकारीयोऽनुवादो युक्त एव । "ननु चोक्तदोषा एकशरीरैकजीववादे । न त्वनेकशरीरैकजीववादे तस्य सर्वत्र सत्वात्‌' इति परकीयग्रन्थतदनुवादरूपन्यायामृतादिग्रन्थानुगुण्येन अनेकशरीरैकजीववादस्यापि तत्सिद्धान्ततायाः सिद्धत्वात्‌ । न च सिद्धान्तद्वये सति आद्यपरित्यागेन द्वितीयसिद्धान्तानुवादः टीकाकाराणां निर्निबन्धन इति वाच्यम्‌ । "एकजीववादे तन्निष्ठानां मृत्यनन्तरं' इति तन्मतस्यैव मूलकृता दूषितत्वेन तन्निबन्धनतया टीकाकारीयानुवादस्य निर्निबन्धनत्वाभावात्‌ । न च सति पक्षद्वये आद्यपरित्यागेन द्वितीयमात्रपक्षनिरासो मूलकृतोऽप्ययुक्तः निर्निबन्धनत्वादिति वाच्यम्‌ । स्पष्यदूषणतया शिष्यैरेव तदूह्यतामिति भावेन आद्यपरित्यागेनास्पष्यदूषणद्वितीयपक्षमात्रनिरासस्योपपन्नत्वात्‌ । द्वितीयपक्षनिरास इव प्रथपक्षनिरासे बहुवक्तव्याभावाच्च । अत एव न्यायामृते अल्पेन प्रबन्धेनाद्यं निरस्य बहुना प्रबन्धेन द्वितीयनिरासो विहित इति द्रष्यव्यम्‌ ।  
तत्वत इति भास्करमतमनुरुद्धोक्तम्‌ । कल्पनया वेति तु मायावादिमतनुसृत्येति द्रष्यव्यम्‌ । यैरीश्ऱ्वरोऽङ्गीक्रियते तेषामेव तदीयसंसारिभेदग्राहकप्रत्यक्षविरोधः प्रसज्यते । मया तु ईश्ऱ्वरस्यापि स्वाप्नवज्जीवाज्ञानकल्पितत्वाङ्गीकारान्न तदीयभेदग्राहकप्रत्यक्षविरोधप्रसक्तिरिति भावेनोक्तम्‌ । ईश्ऱ्वरश्चैक इति । एकजीववादिपक्ष इति सामान्योक्त्या एकशीरीरैकजीववादस्यापि प्राप्तौ तत्र च तन्निष्ठानामिति वक्ष्यमाणदूषणाप्रसक्तेस्तत्परित्यागेन अनेकशरीरैकजीववादपरतया तद्वयाख्याति - ये त्विति ॥ भेदनिष्ठ एवेत्यादिमूलं अपेक्षितपूरणेन योजयति - साम्प्रतमिति ॥ तन्निष्ठानामित्यादिमूलांशं योजयितुमाह - यद्यद्वैतेत्यादिना ॥ तथात्वेन परप्रसिद्ध इति । अद्वैतनिष्ठत्वेन परप्रसिद्धः गौडपादाद्यन्यतमः स्यादित्यर्थः । न तु द्वैतज्ञानित्वेन प्रसिद्धयत्किञ्चिदन्यतमः । तथा सति अद्वैतनिष्ठत्वानुपपत्तेः । तद्द्वैतनिष्ठस्य मोक्षः अद्वैतनिष्ठस्य बन्ध इति बन्धमोक्षयोः सांकर्यप्रसङ्गाच्च । तथा चैको जीव इति गतमिति भावः । अत्रेष्यापत्तिं परिहरति - न चेति ॥ तथात्वे गौडपादाद्यन्यतमत्वे । कल्पकनिवृत्तौ कल्प्यनिवृत्तेरावश्यकत्वादिति भावः । अत्रापीष्यापत्तिं परिहरति - न चैवमिति ॥ विश्ऱ्वभ्रमानुवृत्तिदर्शनान्नेष्यापत्तिरिति भावः ।  
एवमपेक्षितं पूरयित्वा विश्ऱ्वस्यानिवृत्तत्वादित्यस्य भेदनिष्ठ एवेत्यनेन सम्बन्धं दर्शयन्नवधारणव्यावर्त्यं दशर्यति - अत इति ॥ विश्ऱ्वस्यानिवृत्तत्वादित्यर्थः । वर्धेतेति ।  
"पूर्वाभ्यासेन तेनैव ह्रियते ह्यवशोऽपि सन्‌ ।'  
इति वचनादिति भावः । भेदे सतीति । भेदाध्यासस्याज्ञानकार्यतया असति अज्ञाने तदनुपपत्त्या तदुपपादकत्वेनाज्ञानस्यावश्यमङ्गीकर्तव्यत्वेन तत्प्रयुक्तदुःखादिप्रसङ्गो दुर्निवार इति भावः । अनुमानपक्ष इति । विमतो भेदप्रत्ययः कालान्तरे निवृत्तो भविष्यति । अन्तःकरणवृत्तित्वात्‌ क्रोधादिवदित्यनुमानपक्षे इत्यर्थः । प्रागुक्तेति । अपलापयुक्तेः र्नितरां भ्रान्तित्वादिति प्रागुक्तेत्यर्थः । अत्र निवृत्तिशब्देन बाध एव न तु नाशः । भेदसत्वेऽपि तस्योपपन्नत्वात्‌ । तथा च भेदप्रत्ययो बाध्य इति युक्तिजानुभवस्यापि अन्तःकरणवृत्तित्वेन बाध्यत्वे भेदप्रत्ययस्य बाधकाभावेन बाध्यत्वासिद्धिः । अबाध्यत्वे च तत्रैव सत्यपि अन्तःकरणवृत्तित्वे बाध्यत्वाभावाद्वयभिचारः स्यादिति भावः । वक्तव्यत्वादिति । सम्भावनाया उत्कटैककोटिकसंशयरूपत्वेनाप्रमाणत्वादिति भावः ।  
स्वरूपणेति ॥ चित्वरूपेणेत्यर्थः । जीवादिभावेनेति । जीवत्वादिनेत्यर्थः । आदिपदेन कर्तृत्वभोक्तृत्वादिपरिग्रहः । ननु तावताऽत्रप नाप्रयोजकताशंकापरिहारः विपक्षे बाधकानुक्तेरित्याशंकामुपसंहारव्याजेन परिहरति - तदेवमिति ॥ उक्तमिति । मुक्तामुक्तयोर्भेददाभाव इत्यादिनेति शेषः । इदन्तु अङ्गीकृत्योक्तम्‌ । वस्तुतस्तु एकजीववादिमतेऽपि तन्निष्ठानामिति तस्य च तत्रैवाग्रहादिति वाक्यद्वयोक्तस्यैव बाधकस्य सम्भवान्नाप्रयोजकत्वमित्यभिप्रेत्य पक्षान्तरमाह - अथवेति ॥ सम्प्रतीति । विश्ऱ्वभ्रमस्येदानीमपि सत्वादिति भावः । उक्तविधयेति । भेदवासनादार्ढ्येनोत्तरत्रापि भेद एवाग्रहः स्यादित्युक्तविधयेत्यर्थः ।  
प्रत्यक्षादीत्यादिपदेन आगमपरिग्रहः । भवितव्यमिति । बाधकद्वयस्य पौर्वापर्येणोक्तेः सङ्गततया व्यवधानेनोक्तावसङ्गतत्वापातादिति भावः । सङ्गतिसौकर्यादिति । प्रसङ्गसङ्गतिसौकर्यादित्यर्थः । अनुकूलतर्कोपपादकेन "र्सश्ऱ्वरेणापि भेदस्यैवानुभूयमानत्वाच्च' इत्यनेन वाक्येन भेदविषयकेश्ऱ्वरानुभवे प्रमाणेन प्रतिपादिते स्मृतस्य ईश्ऱ्वरुयभेदप्रत्यक्षस्योपेक्षानर्हत्वात्तत एवेति वाक्येन प्रत्यक्षमुपन्यस्तम्‌ । प्रत्यक्षरयूपबाधकोपन्यासे आगमरूपसाधकान्तरस्यापि स्मृततया उपेक्षानर्हत्वादिदं ज्ञानमित्यादिना तदुक्तिरिति भावः । विभागाद्वेति । प्रत्यक्षाद्युपन्यासस्य मध्ये प्रवेश इति सम्बन्धः । अन्यथा अयं विभागो मन्दैर्न विज्ञायेतेति भावः ।  
ननु साधकबाधकभावाभावाभ्यामेव वस्तुसिद्धेः भेदे प्रमाणान्यभिधाय भेदाभावसाधनकप्रमाणानां "सादृश्याद्यर्थान्येव योजनीयानि' इत्यादिना यथा गतिः कथिता, तथा हीनोत्तमभावसाधकानि "ब्रह्मेशानादिभिर्देवैः' इत्यादीनि स्मृतिश्रुतिरूपप्रमाणान्यभिदाय, तद्धिपरीतसाम्यादिबोधकानां "परमं साम्यमुपैति, मम साधर्म्यमागता' इत्यादिवचनानां गतिरपि आचार्येणावश्यमभिधातव्या । अन्यथा निर्णयानुपपत्तेः । तथा च साम्यादिवचनानां गतेरनुक्तत्वात्‌ न्यूनत्वमित्यत आह - साम्यवचनानामिति ॥  
नन्वेवमस्तु मुक्तेश्ऱ्वरयोः हीनोत्तमभावः तथापीश्ऱ्वरस्य मुक्तनियन्तृत्वादौ साधकश्रुत्यादिप्रमाणानामनुपन्यासे तद्विपरीतार्थबोधकप्रमाणानां गत्यकथने तस्य मुक्तनियन्तृत्वाद्यसिद्धयापत्त्या तत्सिद्धयर्थं तत्साधकप्रमाणान्यभिधाय तद्विपरीतार्थबोधकानां प्रमाणानां गतेरवश्यं वक्तव्यत्वात्प्रकृते चाचार्येण तदनुक्तेः न्यूनत्वमेवेत्यत आह - एवमिति ॥ आदिपदेन सर्वत्राखिलसच्छक्तिरित्यादीनां परिग्रहः । ततश्च यथा साम्यवचनानां गतिरन्यत्रैवोक्तेति न तामत्रावादीदाचार्यः । तथा मुक्तनियन्तृत्वादौ साधकप्रमाणान्यभिधाय तद्विपरीतार्थबोधकानां प्रमाणानां गतिरप्याचार्येणान्यत्रैवोक्तेति न तामत्रावादीदाचार्य इति पूर्वानुवृत्त्या सम्बन्ध इति भावः ।  
यत्तु "यथा हीनोत्तमभावे प्रमाणमस्ति तथा साम्येऽपि "निरञ्जनः परमं साम्यमुपैति, मम साधर्म्यमागता' इत्यादिप्रमाणमस्ति । अतः सत्प्रतिपक्षतेत्याशंकानिवर्तकतया साम्यवचनानामित्यादिवाक्यप्रवृत्तिमभिधाय, "परानन्ददुःखाभावादिनैव साम्यं न तु सर्वात्मन' इत्यन्यत्र गतिरुक्ते' इत्यर्थवर्णनम्‌ । तदसत्‌ । उक्तयोजनायां "साम्यवचनानां गतिरन्यत्रोक्ता' सत्येव षक्तव्यतया "नात्रावादीदाचार्य' इत्यंशस्याधिकत्वेन वैयर्थ्यापातात्‌ । एतदनुरोधेन साम्यवचनानामत्र गत्यकथनप्रयुक्तन्यूनताशंकामात्रनिवर्तकत्वावगत्या, शंकानिवर्तकतयैवैतद्ग्रन्थावतारस्य कर्तव्यतया, त्वदुक्तरीत्यैतद्ग्रन्थावतारस्यायुक्तत्वाच्च ।  
यच्च परमप्रमेये मुक्तनियन्तृत्वे तथा चिच्चेत्यनियन्तृत्वाखिलसच्छक्तित्वादौ च साधकं श्रुत्यादिकं आचार्यैः कुतो नोक्तमित्याशंकानिवर्तकतया एवमित्यादिग्रन्थामवतायर् "अन्यत्र श्रुत्यादिकमुदाहृतं' इति शेषपूरणषन वाक्यनैराकांक्ष्योपपादनम्‌ । तदसत्‌ । मुक्नयन्तृत्वादौ साधकानुक्त्यैव तद्विपरीतार्थबोधकप्रमाणगत्यनुक्त्याऽपि न्यूनताशंकाया उत्थापयितुं शक्यत्वेन त्वदुक्तरीत्याऽऽपेक्षपस्यापरिपूणर्त्वात्‌ । "साधकोक्तिपूर्वकं तद्विपरीतार्थबोधकप्रमाणगतिरन्यत्रोक्तेति नात्रोक्ता' इति पूर्वानुवृत्त्यैव तद्ग्रन्थनिराकांक्षताया वक्तव्यत्वेन शेषपूरणेन तन्निराकांक्षताव्युत्पादनस्याश्ऱ्लिष्यत्वाच्च ।  
अत एव "मुक्तेश्ऱ्वरयोः हीनोत्तमभावविरोधिप्रमाणं भगवत्साम्यवचनं वा तस्यैवात्तमवचनं वेति विकल्प्य अद्यपक्षं दूषयति - साम्यवचनानामिति ॥ द्वितीयं दूषयति - एवमिति ॥ मुक्तकर्तृकनियमनादावित्यर्थः । तद्विषयकवचनानां गतिरन्यत्रोक्तेति पूर्वानुवृत्त्याऽन्वय' इति केषाञ्चित्पक्षोऽपि निरस्तः । नाविदीदित्यंशवैयथ्यर्मित्यादिदोषस्यात्राप्यविशिष्यत्वात्‌ । "मुक्तकर्तृकनियमानादिविषयवचनानां गतिरन्यत्रैवोक्तेति नात्रोक्ता' इति पूर्वानुवृत्त्यैवान्वयस्य श्ऱ्लिष्यत्वेन, "अन्यत्रोक्तेति' पूर्वान्वयस्याश्ऱ्लिष्यत्वाच्च ।  
अन्तेऽपीति ॥ "मङ्गलादीनि मङ्गलमध्यानि मङ्गलान्तानि शास्त्राणि प्रथन्ते आयुष्मत्पुरुषकाणि वीरपुरुषकाणि च भवन्तीति' आदावन्तेऽपि मङ्गलानुष्ठानस्य कर्तव्यत्वश्रवणादिति भावः । चिच्चेत्ययन्तेति पूर्वग्रन्थानुसारेणचिच्चेत्यपतय इत्येव वक्तव्यत्वात्सत्यपदस्यानर्थक्यमित्याशंक्य, तयोरसत्वे तत्पतित्वायोगेन तदुपपादकत्वात्सत्यपदस्य नानर्थक्यमित्याशयेन तत्प्रयोजनमाह - चिच्चेत्येति ॥ इधति चेति । इति च चिच्चेत्यपतित्वोपपादनार्थमुक्तमित्यर्थः । अयं भावः । न सत्यतामात्रेणेश्ऱ्वरस्य चिच्चेत्यपतित्वमुपपद्यते । तस्य हीनोत्तमभावसापेक्षत्वेनासति तस्मिन्नयोगादित्यतस्तदुपपादनाय मुक्तामुक्तोत्तमायेत्युक्तम्‌ । एतच्च ब्रहमेशानादिभिरित्यादिप्रागुपन्यस्तप्रमाणसिद्धमिति न कश्चित्क्षुद्रोपद्रवः । संकोचे कारणाभावेन तत्र मुक्तानाममुक्तानां च ब्रह्मेशानादिपदैः सङ्गृहीतत्वात्‌ ।  
नन्वव्याख्यातस्योत्तरग्रन्थस्यापि सत्वात्कथमशेषमतिमङ्गलमिति ग्रन्थसमाप्तिसूचनमित्यतस्तेषां आचार्यशिष्यप्रणीतत्वेन तत्कृतत्वाभावात्‌, तद्ग्रन्थसमाप्त्यभिप्रायेण युक्तं तत्सूचनमित्यभिप्रेत्याह - इतःपरमिति ॥ शिष्यप्रणीतत्वे तेषां प्रकरणान्ते निवेशो न स्यादित्यतस्तमुपपादयति - एवमत्रेति । मायिनेति । व्रीह्यादित्वादिनिरिति भावः । निकृन्तनेति । यद्यपि निकर्तनेति वक्तव्यम्‌ । अनिदित्वेन "इदितो नुम्‌ धतोरिति' नुमोऽप्राप्तेः । तथाऽपि धातोरिति इष्यसिद्धयर्थं योगविभागश्रयणस्य आकरे स्थित्वान्नुमि सति तदुपपत्तिरित्यन्यत्र विस्तरः । अविच्छिन्नेति । अन्ते आचार्येणानिवेशे विच्छेदध्रौव्यान्नाविच्छेदेन प्रवृत्तिरिति भावः । तथात्वे पाठनव्याख्यानादिरूपप्रवृत्त्युपपत्तिरित्यतस्तां दृष्यान्तोपदर्शनेनोपपादयति - अत इत्यादिना ॥  
सङ्गतिरिति ॥ अतस्तदनुक्तिर्न दोषायेति भावः । ननु दितेः सुताः दितिसुताः, मायावादिनश्च ते दितिसुताश्चेति षष्ठीतत्पुरुषगर्भविशेषणसमासे "सुपो धातुप्रातिपदिकयोरिति' सुब्लोपे च सति मायावादिदितिसुतानिति भवितव्यम्‌ । तत्कथं दितेः सुतानिति षष्ठीश्रवणमित्यतस्तदलोपे निमित्तकथनेन तच्छ्रवणमुपपादयति - मायावादिदितेः सुतानिति ॥ ननु पलायध्वमित्येकोक्त्यैव विवक्षिताभिधानसिद्धेर्द्विरुक्तरधिकेत्यतः, सम्भ्रमेण प्रवृत्तौ यथेष्यमनेकधा प्रयोगः कार्य इति न्यायाद्युक्ता द्विरुक्तिरिति भवेनाह - सम्भ्रमे द्विर्वचनमिति ॥ नन्वत्राचार्यवाचकपदाश्रवणात्कथमियं तत्स्तुतिरित्यतः सर्वज्ञपदमेव तथेति भावेन ततपरतया व्याचष्ये - सर्वज्ञः पूर्णप्रज्ञाचार्य इति ॥  
पूर्ववदिति ॥ पलायध्वं पलायध्वमितिवत्‌ द्रवत द्रवतेति सम्भ्रमे द्विर्वचनमित्यर्थ; । मायिशब्दस्य मायावादिमात्रपरत्वभ्रमनिरासाय चोरपरत्वमपि द्रष्यव्यमित्याह - मायिनश्चोरा इति ॥ यथा चोराणां भास्करोदयात्पूर्वमेव सञ्चारो, न तदुदयानन्तरमपि तथा मायावादिनामप्याचार्योदयात्प्रागेव सञ्चरो युक्तः । न तदुदयानन्तरमपीति भावेन योजयति - समुदेति यत इति शेष इति ॥ सकलज्ञ इति सर्वज्ञ इतिवद्वयास्येयम्‌ ।  
ननु जयेः राजा शत्रून्‌ जयतीत्यादौ कर्मापेक्षत्वदर्शनात्‌ अत्र र्कामनुक्तिर्दोष इत्यतः अभिभवार्तकस्य सकमर्कत्वेऽपि उत्कर्षप्राप्त्यर्थकस्य जयेरकर्मतया -  
"जयिर्जयाभिभवयोराद्येऽर्थेसावकर्मकः ।  
उत्कर्षप्राप्तिराद्योऽर्थः द्वितीयेऽर्थे सकर्मकः ॥ '  
इति देववचनानुसारेण सकर्मकत्वनियमाभावात्‌ कर्मानुक्तिर्न दोषायेति भावेनोत्कर्षाथर्तया व्याचष्ये - जयत्युत्कृष्यो वर्तत इति ॥ इवार्थमुपदशर्यति - प्रकाशेति ॥ इवार्थकथनं परमपुरुषेति । प्रसङ्गादिति । दूष्यत्वेनेति शेषः ।  
समूह इति । "ग्रामजनबन्धुसहायेभ्यस्तल्‌' इति तल्‌ प्रत्यय इति भावः । गुणगणार्णव इति । गुणैरर्णव इत्यर्थः । गुणैरिति प्रकृत्यादिभ्य उपसंख्यानात्तृतीया । तृतीयेति योगविभागाद्बहुलग्रहणाद्वा तृतीयासमास इति भावः ।  
रमावाहुलतयोराश्रय इति । बहुव्रीह्यर्थस्य बाधितत्वत्‌ वर्तिपदार्थप्रधानत्वेन समासप्राधान्याच्चेति भावः ।  
समापितग्रन्थव्याख्यानष्यीकाकारः गुर्वन्तर्गतभगीवत्प्रीतिमाशास्ते - श्रीमदिति ॥ कमलेत्यनेन भगवत्या अपि प्रीतिः प्रार्थिता भवतीत्यशेषमतिमङ्गलम्‌ ।  
यद्विद्याधीशगुरोगुरोश्शुश्रूषाऽन्या नरोचते तस्मात्‌ ।  
अस्त्वेषा भक्तियुता श्रीविद्याधीशपादयोः सेवा ॥  
इति श्रीमत्सकलविद्वच्चक्रचूडामणीनां पदवाक्यप्रमाणविदामग्रेसराणां श्रीमद्विद्याधीशपादानां शिष्येण केशवेन कृतं तत्वोद्योतविषमपदवाक्यार्थविवरणं समाप्तम्‌ ।

</div>

<div id="alert" class="alert alert-danger text-center" style="display: none;">

![](include/loader.gif) **Please Wait....**

</div>

<div id="complete" class="alert alert-success text-center" style="display: block;">

**End Of Book**

</div>

</div>

</div>

</div>

</div>

\]
