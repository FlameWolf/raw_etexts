+++
title = "स्वल्पाक्षरा प्रज्ञापारमिता"
domain = "दर्शनानि"
sub-domain = "बौद्धदर्शनम्"
language = "संस्कृतम्"
"books contributor" = "राष्ट्रियसंस्कृतविश्वविद्यालयः, तिरुपतिः"
"serial no." = "Ebharati-3817"
source_url = "https://www.ebharatisampat.in/readbook3.php?bookid=NDc3NDIzNzU2NzE0NjYz&pageno=MjI0MjQyNjk5NTk="

+++
[[स्वल्पाक्षरा प्रज्ञापारमिता	Source: [EB](https://www.ebharatisampat.in/readbook3.php?bookid=NDc3NDIzNzU2NzE0NjYz&pageno=MjI0MjQyNjk5NTk=)]]

\[





**स्वल्पाक्षरा प्रज्ञापारमिता।**



नमः सर्वबुद्धबोधिसत्त्वेभ्यः॥

एवं मया श्रुतम्। एकस्मिन् समये भगवान् राजगृहे विहरति स्म गृध्रकूटे पर्वते महता भिक्षुसंघेन सार्धं द्वादशसाहस्रपञ्चशतैर्बोधिसत्त्वकोटिनियुतशतसहस्रैः सार्धं विहरति स्म, लोकपालादिदेवकोटिनियुतसहस्रैः परिवृतः पुरस्कृतः श्रीसिंहासने विहरति स्म॥

अथ खलु बोधिसत्त्वो महासत्त्वो आर्यावलोकितेश्वरो उत्थाय आसनादेकमंसमुत्तरासङ्गं कृत्वा दक्षिणं जानुमण्डलं पृथिव्यां प्रतिष्ठाप्य येन भगवांस्तेनाञ्जलिं प्रणम्य प्रहसितवदनो भूत्वा भगवन्तमेतदवोचत्-देशयतु भगवान् प्रज्ञापारमितां स्वल्पाक्षरां महापुण्याम्, यस्याः श्रवणमात्रेण सर्वसत्त्वाः सर्वकर्मावरणानि क्षपयिष्यन्ति, नियतं च बोधिपरायणा भविष्यन्ति। ये च सत्त्वा मन्त्रसाधने उद्युक्तास्तेषां चाविघ्नेन मन्त्राः सिध्यन्ति॥

अथ खलु भगवान् आर्यावलोकितेश्वराय बोधिसत्त्वाय महासत्त्वाय महाकरुणिकाय साधुकारमदात्-साधु साधु कुलपुत्र, यस्त्वं सर्वसत्त्वानामर्थाय हिताय सुखाय प्रधानाय च दीर्घरात्रं नियुक्तः। तेन हि त्वं कुलपुत्र शृणु, साधु च सुष्ठु च मनसि कुरु। भाषिष्येऽहं ते प्रज्ञापारमितां स्वल्पाक्षरां महापुण्याम्, यस्याः श्रवणमात्रेण सर्वसत्त्वाः सर्वकर्मावरणानि क्षपयिष्यन्ति, नियतं च बोधिपरायणा भविष्यन्ति। ये च सत्त्वा मन्त्रसाधने उद्युक्तास्तेषां चाविघ्नेनः मन्त्राः सिध्यन्ति॥

अथ खलु आर्यावलोकितेश्वरो बोधिसत्त्वो महासत्त्वो भगवन्तमेतदवोचत्-तेन हि सुगत भाषतु सर्वसत्त्वानामर्थाय हिताय सुखाय च॥

अथ खलु भगवांस्तस्यां वेलायां सर्वदुःखप्रमोचनो नाम समाधिं समापद्यते स्म, यस्य च समाधिं समापन्नस्य भगवत ऊर्णाकोशविवराल्लवादनेकानि रश्मिकोटिनियुतशतसहस्राणि निश्चरन्ति स्म। तैश्च रश्मिभिः सर्वबुद्धक्षेत्राणि परिस्फुटान्यभूवन्। ये च सत्त्वास्तया प्रभया स्पृष्टाः, ते सर्वे नियता अभूवन्ननुत्तराय सम्यक्संबोधौ। यावन्नारकाः सत्त्वाः \* \* \* सर्वे च बुद्धक्षेत्राणि षड्विकारं प्रविचेलुः। दिव्यानि च चन्दनचूर्णवर्षाणि तथागतपादमूलं ववर्षुः॥

अथ खलु भगवांस्तस्यां वेलायां प्रज्ञापारमितां भाषते स्म। तद्यथा-बोधिसत्त्वेन महासत्त्वेन समचित्तेन भवितव्यम्। सर्वसत्त्वेषु मैत्रचित्तेन भवितव्यम्। कृतज्ञेन भवितव्यम्। कृतवेदिना च भवितव्यम्। सर्वपापविरतचित्तेन भवितव्यम्। इदं च प्रज्ञापारमिताहृदयमाग्रहीतव्यम्-नमो रत्नत्रयाय। नमः शाक्यमुनये तथागताय अर्हते सम्यक्संबुद्धाय। तद्यथा-ओं मुने मुने महामुनये स्वाहा॥ अस्याः प्रज्ञापारमिताया लाभात् मया अनुत्तरा सम्यक्संबोधिरनुप्राप्ता। सर्वबुद्धाश्च अतो निर्याताः॥ मया अपि इयमेव प्रज्ञापारमिता श्रुता महाशाक्यमुनेस्तथागतस्य साक्षात्। तेन हि त्वं सर्वबोधिसत्त्वानामग्रतो बुद्धत्वे च व्याकृतः-भविष्यसि त्वं माणव अनागतेऽध्वनि स(मन्तरश्मिसमु)द्गतः श्रीकूटराजा नाम तथागतोऽर्हन् सम्यक्संबुद्धो विद्याचरणसंपन्नः सुगतो लोकविद् अनुत्तरः पुरुषदम्यसारथिः शास्ता देवानां च मनुष्याणां च बुद्धो भगवान्। \[बदियमपि ?\] ये इदं नामधेयं श्रोष्यन्ति धारयिष्यन्ति वाचयिष्यन्ति लिखययिष्यन्ति, परेभ्यश्च विस्तरेण संप्रकाशयिष्यन्ति, पुस्तकलिखितमपि कृत्वा गृहे धारयिष्यन्ति पूजयिष्यन्ति, ते सर्वे अल्पोपायेन अल्पश्रवणेन च तथागता भविष्यन्ति। तद्यथा-ओं जेय जेय पद्माभे अवमे अवमे सरसरणि धिरिधिरि देवता अनुपालनि युद्धोत्तारिणि परचक्रनिवारिणि पूरय पूरय भगवति सर्व आशा मम च सर्वसत्त्वानां च। सर्वकर्मावरणानि विशोधय, बुद्धाधिष्ठिते स्वाहा॥ इयं सा कुलपुत्र परमार्थप्रज्ञापारमिता सर्वबुद्धानां जननी बोधिसत्त्वमाता (बोधिदात्री) पापहारका। सर्वबुद्धैरपि न शक्नोति अस्यानुशंसा वक्तुं यावत्कल्पकोटिशतैरपि। अनया पठितमात्रेण सर्वपर्षन्मण्डलाभिषिक्ता भवन्ति, सर्वे च मन्त्राः अभिमुखा भवन्ति॥

अथ आर्यावलोकितेश्वरो बोधिसत्त्वो महासत्त्वो भगवन्तमेतदवोचत्- केन कारणेन भगवन् इयं स्वल्पाक्षरा प्रज्ञापारमिता ? भगवानाह-अल्पोपायत्वात्। येऽपि सत्त्वा मन्दास्वादाः, तेऽपि इमां प्रज्ञापारमितां स्वल्पाक्षरां धारयिष्यन्ति वाचयिष्यन्ति लिखिष्यन्ति लिखयिष्यन्ति, ते सर्वे अल्पोपायेन बोधिपरायणा भविष्यन्ति। अनेन कारणेन कुलपुत्र इयं संक्षिप्ता स्वल्पाक्षरा प्रज्ञापारमिता॥

एवमुक्ते आर्यावलोकितेश्वरो बोधिसत्त्वो महासत्त्वो भगवन्तमेतदवोचत्- आश्चर्यं भगवन्, परमाश्चर्यं सुगत, यावदेव भगवान् सर्वसत्त्वहिताय अयं धर्मपर्यायो भाषितो मन्दपुद्गलानामेव अर्थाय हिताय सुखाय चेति॥

इदमवोचद्भगवान्। आत्तमना आर्यावलोकितेश्वरो बोधिसत्त्वो महासत्त्वः, ते च भिक्षवस्ते च बोधिसत्त्वाः सा च सर्वावती पर्षत् सदेवमानुषासुरगन्धर्वश्च लोको भगवतो भाषितमभ्यनन्दन्निति॥

**स्वल्पाक्षरा प्रज्ञापारमिता समाप्ता॥**

**--------------------------------------------------------**



Svalpākṣarā Prajñāpāramitā



namaḥ sarvabuddhabodhisattvebhyaḥ\।\।

evaṁ mayā śrutam\। ekasmin samaye bhagavān rājagṛhe viharati sma gṛdhrakūṭe parvate mahatā bhikṣusaṁghena sārdhaṁ dvādaśasāhasrapañcaśatairbodhisattvakoṭiniyutaśatasahasraiḥ sārdhaṁ viharati sma, lokapālādidevakoṭiniyutasahasraiḥ parivṛtaḥ puraskṛtaḥ śrīsiṁhāsane viharati sma\।\।

atha khalu bodhisattvo mahāsattvo āryāvalokiteśvaro utthāya āsanādekamaṁsamuttarāsaṅgaṁ kṛtvā dakṣiṇaṁ jānumaṇḍalaṁ pṛthivyāṁ pratiṣṭhāpya yena bhagavāṁstenāñjaliṁ praṇamya prahasitavadano bhūtvā bhagavantametadavocat-deśayatu bhagavān prajñāpāramitāṁ svalpākṣarāṁ mahāpuṇyām, yasyāḥ śravaṇamātreṇa sarvasattvāḥ sarvakarmāvaraṇāni kṣapayiṣyanti, niyataṁ ca bodhiparāyaṇā bhaviṣyanti\। ye ca sattvā mantrasādhane udyuktāsteṣāṁ cāvighnena mantrāḥ sidhyanti\।\।

atha khalu bhagavān āryāvalokiteśvarāya bodhisattvāya mahāsattvāya mahākaruṇikāya sādhukāramadāt-sādhu sādhu kulaputra, yastvaṁ sarvasattvānāmarthāya hitāya sukhāya pradhānāya ca dīrgharātraṁ niyuktaḥ\। tena hi tvaṁ kulaputra śṛṇu, sādhu ca suṣṭhu ca manasi kuru\।
bhāṣiṣye'haṁ te prajñāpāramitāṁ svalpākṣarāṁ mahāpuṇyām, yasyāḥ śravaṇamātreṇa sarvasattvāḥ sarvakarmāvaraṇāni kṣapayiṣyanti, niyataṁ ca bodhiparāyaṇā bhaviṣyanti\। ye ca sattvā mantrasādhane udyuktāsteṣāṁ cāvighnenaḥ mantrāḥ sidhyanti\।\।

atha khalu āryāvalokiteśvaro bodhisattvo mahāsattvo bhagavantametadavocat-tena hi sugata bhāṣatu sarvasattvānāmarthāya hitāya sukhāya ca\।\।

atha khalu bhagavāṁstasyāṁ velāyāṁ sarvaduḥkhapramocano nāma samādhiṁ samāpadyate sma, yasya ca samādhiṁ samāpannasya bhagavata ūrṇākośavivarāllavādanekāni raśmikoṭiniyutaśatasahasrāṇi niścaranti sma\। taiśca raśmibhiḥ sarvabuddhakṣetrāṇi parisphuṭānyabhūvan\। ye ca sattvāstayā prabhayā spṛṣṭāḥ, te sarve niyatā abhūvannanuttarāya samyaksaṁbodhau\। yāvannārakāḥ sattvāḥ \* \* \* sarve ca buddhakṣetrāṇi ṣaḍvikāraṁ praviceluḥ\। divyāni ca candanacūrṇavarṣāṇi tathāgatapādamūlaṁ vavarṣuḥ\।\।

atha khalu bhagavāṁstasyāṁ velāyāṁ prajñāpāramitāṁ bhāṣate sma\।
tadyathā-bodhisattvena mahāsattvena samacittena bhavitavyam\।
sarvasattveṣu maitracittena bhavitavyam\। kṛtajñena bhavitavyam\।
kṛtavedinā ca bhavitavyam\। sarvapāpaviratacittena bhavitavyam\। idaṁ ca prajñāpāramitāhṛdayamāgrahītavyam-namo ratnatrayāya\। namaḥ śākyamunaye tathāgatāya arhate samyaksaṁbuddhāya\। tadyathā-oṁ mune mune mahāmunaye svāhā\।\। asyāḥ prajñāpāramitāyā lābhāt mayā anuttarā samyaksaṁbodhiranuprāptā\। sarvabuddhāśca ato niryātāḥ\।\। mayā api iyameva prajñāpāramitā śrutā mahāśākyamunestathāgatasya sākṣāt\। tena hi tvaṁ sarvabodhisattvānāmagrato buddhatve ca vyākṛtaḥ-bhaviṣyasi tvaṁ māṇava anāgate'dhvani sa(mantaraśmisamu)dgataḥ śrīkūṭarājā nāma tathāgato'rhan samyaksaṁbuddho vidyācaraṇasaṁpannaḥ sugato lokavid anuttaraḥ puruṣadamyasārathiḥ śāstā devānāṁ ca manuṣyāṇāṁ ca buddho bhagavān\। \[badiyamapi ?\] ye idaṁ nāmadheyaṁ śroṣyanti dhārayiṣyanti vācayiṣyanti likhayayiṣyanti, parebhyaśca vistareṇa saṁprakāśayiṣyanti, pustakalikhitamapi kṛtvā gṛhe dhārayiṣyanti pūjayiṣyanti, te sarve alpopāyena alpaśravaṇena ca tathāgatā bhaviṣyanti\। tadyathā-oṁ jeya jeya padmābhe avame avame sarasaraṇi dhiridhiri devatā anupālani yuddhottāriṇi paracakranivāriṇi pūraya pūraya bhagavati sarva āśā mama ca sarvasattvānāṁ ca\। sarvakarmāvaraṇāni viśodhaya, buddhādhiṣṭhite svāhā\।\। iyaṁ sā kulaputra paramārthaprajñāpāramitā sarvabuddhānāṁ jananī bodhisattvamātā (bodhidātrī) pāpahārakā\। sarvabuddhairapi na śaknoti asyānuśaṁsā vaktuṁ yāvatkalpakoṭiśatairapi\। anayā paṭhitamātreṇa sarvaparṣanmaṇḍalābhiṣiktā bhavanti, sarve ca mantrāḥ abhimukhā bhavanti\।\।

atha āryāvalokiteśvaro bodhisattvo mahāsattvo bhagavantametadavocat- kena kāraṇena bhagavan iyaṁ svalpākṣarā prajñāpāramitā ? bhagavānāha-alpopāyatvāt\। ye'pi sattvā mandāsvādāḥ, te'pi imāṁ prajñāpāramitāṁ svalpākṣarāṁ dhārayiṣyanti vācayiṣyanti likhiṣyanti likhayiṣyanti, te sarve alpopāyena bodhiparāyaṇā bhaviṣyanti\। anena kāraṇena kulaputra iyaṁ saṁkṣiptā svalpākṣarā prajñāpāramitā\।\।

evamukte āryāvalokiteśvaro bodhisattvo mahāsattvo bhagavantametadavocat- āścaryaṁ bhagavan, paramāścaryaṁ sugata, yāvadeva bhagavān sarvasattvahitāya ayaṁ dharmaparyāyo bhāṣito mandapudgalānāmeva arthāya hitāya sukhāya ceti\।\।

idamavocadbhagavān\। āttamanā āryāvalokiteśvaro bodhisattvo mahāsattvaḥ, te ca bhikṣavaste ca bodhisattvāḥ sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandanniti\।\।

svalpākṣarā prajñāpāramitā samāptā\।\।


Om namo bhagavatayi arya prajna-paramita.  
Om. I bow to the Mother of richness, the noble and perfect knowing, she who is gone beyond all horizons.

Evam maya srutam.  
Thus have I heard.

At one time the Generous One was staying at Rajagrha on Vulture Peak Mountain, with a great community of twelve hundred and fifty monks, with many bodhisattvas, about ten million million hundred thousand, with many celestial beings, at least ten million million hundred thousand, headed by Sakra, Brahma, and the Guardians of the four quarters.

The Generous One, seated like a lion on the glorious throne of the matrix of jewels, was teaching the Dharma which is good at the beginning, good in the middle, and good in the end. Its meaning is good and so is the way that it is expressed. It is whole, complete, bright, pure, and its practice is vast.

Then Avalokitesvara, being grounded in wakefulness and vastness, rose from his seat, arranged his upper robe over one shoulder, placed his right knee on the earth and bowed to the Generous One, with palm to palm. With a joyful face, he said to the Generous One, "Teach me, Generous One, the knowing which is perfect and gone beyond all horizons in a few words. Just hearing this would be of great merit and dispel the obstacles to action of all beings so that they can have certainty of the goal of awakening. Whatever being will practice this mantra will be without hindrance and will succeed."

And then the Generous One gave his approval to what the noble Avalokitesvara, being in openness and vastness, had said out of great compassion. "Well said. You have hit the mark, noble one. For a long time you have practiced for the welfare of all beings, for a long time have you acted for the benefit and happiness of all beings. So listen, noble one, listen carefully and pay close attention and I will proclaim the perfect knowing gone beyond all horizons in a brief form so that it will be of great benefit to just hear it to dispel the hindrances to activity of all beings. Thus they may exert themselves to the goal of wakefulness. All beings who practice this mantra will be without obstsacle and will succeed."

And then the noble Avalokitesvara, being in openness and vastness, said to the Generous One, "Then speak, you who have gone into joyfulness, speak for the happiness and benefit of all beings."

And then the Generous One entered at that time into concentrating on the liberation of all beings. Through this concentration, from the curl of hair between his brows, there shone forth many rays of light, ten million million hundred thousand rays of light, countless rays of light. And this blaze of light made all the fields of wakefulness apparent and vivid. The beings who were touched by this light became established in limitless and complete wakefulness, and even infernal beings became situated in bliss. And so all fields of awakening trembled in six ways and from the sky, a shower of sandalwood powder began to rain down to the feet of the Generous One.

And then, at that time, the Generous One proclaimed the perfect knowing gone beyond all horizons: "A being grounded in openness and vastness should, for the sake of all beings, know the sameness of all that is, have a mind of friendliness, and of gratitude and thankfulness. Releasing all wrong action, one should chant this heart of perfect knowing gone beyond all horizons:

"Namo ratna-traya. Namah Sakya-munaye tathagatayarhate samyak-sambuddaya.  
"I bow to the Three Jewels. I bow before Sakyamuni, the One Thus Gone, the worthy and fully awakened one.  
"Om mune mune mahamunaye svaha.  
"Om. The sage, the sage, the great sage. Thus.

"Through mastering perfect knowing gone beyond all horizons I attained limitless and complete awakening, and so all those who have awakened are born of perfect knowing. You have heard this perfect knowing, beyond all boundaries, in the presence of Sakyamuni, the Thus Gone, and so I will teach you wakefulness in the presence of all Awakened Ones and those grounded in wakefulness. In the future, you will be called Samanta-rasmy-udgata-sri-ratna-kuta-raja, the sovereign of the glorious peak of the fullness of rays of light universally shining, you will be One Gone Thus, a worthy one, completely and fully awake, perfect in knowing and practice, gone into joy, knowing the world, the limitless, a teacher and guide to the people and gods, an Awakened One, a Generous One. Those who will hear this name and remember it, say it, write it down and cause it to be recorded; those who will practice it, master it and explain it in detail to others; those who will have it made into a book and preserve it in their houses and recite from it, all these will become Gone into Thusness in coming times. And now:

"Tad-yatha, om jaya jaya padmahe avame sara sarini dhiri dhiri dhira dhiri khiri khiri khira khiri devatananupalane buddhotarani purani puraya bhagavati sarvasam mama puraya sarva-satvanam ca sarva-karmavaranani visodhaya visodhaya buddhadhistha-nene svaha.  
"Victory, victory to you, the lady appearing as the flowering forth of the lotus. Your path is intimate and flowing, like a waterfall. Dhiri dhiri dhira dhiri, khiri khiri khira khiri. Shining lady of protection, bring us beyond. Perfecting, perfecting and generous mother, fulfiller of all hopes; purifying, purifying all obscuring actions of all beings who are enclosed by limits. Established in wakefulness, give it into the flames.

"This is the ultimate meaning of the perfect knowing gone beyond all horizons. She gives birth to all Awakened Ones. She is the mother of all beings grounded in openness. She dispels all wrong action spontaneously. Noble lady, guide of beings grounded in openness, all the Awakened Ones, even should they number ten million million hundred thousand, are unable to speak enough in your praise.

"By maintaining and reciting this mantra, all assemblies are consecrated and all mantras are presented."

And then the noble Avalokitesvara, being in openness and vastness, said to the Generous One, "Why is this the perfect knowing going beyond all horizons in these few words, Generous One?"

The Generous One said, "Because it is an easy means for beings whose energies have dulled. If they remember this perfect knowing, if they recite it, copy it and have it recorded, in this simple way they will establish wakefulness as their goal. It is for this reason, noble one, that perfect knowing beyond all horizons has been condensed this way."

On hearing this, the noble Avalokitesvara, being in wakefulness and vastness, said to the Generous One, "This is wonderful, Generous One, this is wonderful, you have gone into joy. Thus the Generous One has revealed reality in a discourse for the benefit and happiness of all beings and for the benefit and satisfaction of beings with dulled merit."

Thus spoke the Generous One.

Their hearts gladdened, the noble Avalokitesvara, grounded in openness and vastness, together with the whole community of monks, beings of wakefulness and vastness, and the world with its celestials, people, infernals and spirits enjoyed the talk of the Generous One.

(And so these few words of the dignity of the perfect knowing gone beyond all horizons, the Generous Mother of Riches, are concluded. This the noble Nagarjuna reclaimed from the Potala, the underworld of the dragons.)



**----------------------------------------------------------------**




\]
