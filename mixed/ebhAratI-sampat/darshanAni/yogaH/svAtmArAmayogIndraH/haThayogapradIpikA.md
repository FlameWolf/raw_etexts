+++
TITLE = "हठयोगप्रदीपिका"
AUTHOR = "स्वात्मारामयोगीन्द्रः"
DOMAIN = "दर्शनानि"
SUB-DOMAIN = "योगः"
PAGES = "186"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-3856"
url = "https://www.ebharatisampat.in/read_chapter.php?bookid=MjMyOTc3MDE1MTYxMDcz"
title = "हठयोगप्रदीपिका"

+++
[[हठयोगप्रदीपिका	Source: [EB](https://www.ebharatisampat.in/read_chapter.php?bookid=MjMyOTc3MDE1MTYxMDcz)]]

\[









    

**     ॥ श्रीः ॥**

**          हठयोगप्रदीपिका ।  
      
 सा च सहजानन्दसंतानचिन्तामणिस्वात्मारामयोगीन्द्रविरचिता**

**    ब्रह्मानन्दकृतज्योत्स्नाभिधया टीकाया समलंकृता**

**              मुम्बईनगरे**

**       निर्णयसागरसमाख्ये मुद्रणयन्त्रालये**

**    रुद्र 11 व सु 8 वसुधा प्रमिते शालीवाहनशके 1811**

**     पटेलादग्रामनिवासिना भिकाभाइतमुजेन चुनीलालेन**

**        मुद्रयित्वा प्रकाशिता।**

**          द्वितीयं संस्करणम्**

**             \*\*\*\*\*\*\*\*\*\*\***




   ** प्रस्तावना**

    योगविषयमैं हठप्रदीपिका अतिसुंदर है.स्वात्माराम योगीन्द्रनें या समयके मनुष्यनकूं सुबोधके लियैं जो शिवजीनैं पार्वतीजीकूं हटविद्याको उपदेश कियो ये प्रसंग महाकाल योगशास्त्रमैं वर्णन किया है और परम महान् ब्रह्माजीनैंबी ये हठविद्या सवेन करी है. जिस ऊपर योगीयाज्ञवल्क्यस्मृती है " हिरण्यगर्भो योगस्य वक्ता नान्यः पुरातनः" और श्रीकृष्णनैं अर्जुनकूं गीताजामैं योग कह्यो है और श्रीमद्भावतमैं
उद्धवजीकूं कह्यो है और शिवजी तो योगी प्रशिद्ध हैं या प्रकार सर्वोत्तम ब्रह्मा विष्णु शिव इनन्नैं ये विद्या सेवन करी है यातैं या विद्याकूं नारदादिक और श्रीशुकादिक और याज्ञवल्क्यादिक ज्ञानीमनैं मुख्य इनन्नैं सेवन करी है और शिवजीसूं मत्स्येंद्रनाथनैं योग श्रवण कियो मत्स्येन्द्रनाथ और गोरक्षनाथ ये दोनों हठविद्याके जानवेवैले हुये और गोरक्षनाथकी कृपासूं स्वात्माराम योगीन्द्र हठविद्या प्राप्त हुये जा स्वात्मारामनैं मुमुक्षू जननकें हितके लियें हठप्रदीपिकानामक योगका ग्रंथ किया है. जिसमैं उपदेश 4 च्यार हैं तिनमैं प्रथम उपदेशमैं यमनियमसहित असानप्रकर्ण कह्यो है हठको प्रथमांग आसन है यातैं प्रथम आसन कहै और ये आसन देहको और मनको  
 चाञ्चल्यरूप जो रजोधर्म ताकूं नाशकरकें स्थिरता करें हेंयातें प्रथम आसन कहे.  
   दूसरे उपदेषमैं प्राणायामको प्रकर्ण कह्यो हे और प्राणायमके करनेसूं मलशुद्धी होय हे और मलशुद्धी हुयेसूं हठसिद्धी होय हे और प्राणायामसूं वायु स्थिर होय हे और वायुके स्थिर होयवे,ूं चित्त स्थिर होय है और वायु और चित्त इन दोनोनके स्थिर होयवेसूं योगी दीर्घजीवी होय और ईशताकूंबी प्राप्त होय है और मनकी स्थिरतासूं सर्व सिद्धी होयं हैं यातें प्राणायामविधान कह्यो.  
   और तृतीय उपदेशमैं महामुद्रादिक दशमुद्रा कही हैं मुद्रानके उपदेशकर्त्ता गुरूनके वाक्यमैं तत्पर रहै और आसन कुंभकादिकनकूं करै और आहार विहार चेष्टादिक विषयनमैं तत्पर रहै और महामुद्रादिकनको अब्यास वारंवार आवर्तन तामैं सावधान रहे तो अणिमादिक सिद्धीनकरकैं सहित मृत्युकूं बचाय जाय.  
   और चतुर्थ उपदेशमैं प्रत्याहारादिरूप समाधिक्रम कह्यो है वो समाधिक्रम केसो है बहोत उत्तम है और आदिनाथ सिवजीनें संपादन किये कोटिनसमाधिके प्रकार तिनमैं उत्कृष्ट है और कालकूं निवारण करवेवालो है और योगीकूं स्वेच्छापूर्वक देहत्याग करवेमें योग्य है और तत्त्वज्ञानके उदयकरकें वासनाको क्षयपूर्वक जीवन्मुक्तिसुखको उपाय है और प्रारब्धकर्मको क्षय करकैं जीव और ब्रह्मको अभेदकरकें आत्यंतिक ब्रह्मानंदप्राप्तिरूप
मुक्तिको करवेवालो है एसो समाधिक्रम कह्यो है.  
   एसी ये हठप्रदीपिका योगमार्गके जानवेवारे लोगोंकूं बहोत योग्य है याके ऊपर ब्रह्मानंदकी करीहुई ज्योत्स्नाभिधा टीका संस्कृत है सो हठप्रदीपिका प्राचीन हे हमनैं बडे श्रमसूं ये संपादन करी हे सो ये हमनें लोगोंकूं उपयोगके तांई छपायी है कारण ये है के योगवर्णन श्रीमद्भागवतादिकनमैं किया है और योगका काम सब शास्त्रमैं पडता हैं और लोग योगकूं जानते नहीं हैं.कारण योगशास्त्र सहसा मिलते नहीं हे इस्सें योगमार्ग प्रवर्त नही हुया यातैं हमने लोगोंकूं ये उपयोग होनेकेवास्ते हठप्रदीपिका मूल और संस्कृत टीका और इसका भाषांतर टीका हमनैं बनायकरकें और शुबश्रमसूं शुद्ध करकै हमने छपाया है सो सब सज्जन पुरुषनकूं मेरे ऊपर कृपाकरकै इसकूं मान्य करवेमें आवे॥



                     
**-------------------------------------------------------------------------------------------------------------**









      **    ॥ श्रीः ॥  
       ॥ हठयोगप्रदीपिका ॥**

**         प्रथमोपदेशः।**



  मू0 श्रीआदिनाथाय नमोऽस्तु तस्मै येनोपदिष्टा हठयोगविद्या॥  
   विभ्राजते प्रोन्नतराजयोगमारोढुमिच्छोरधिरोहिणवि ॥ 1॥ 
   
   प्रणम्य श्रीगुरुं नाथं स्वात्मारामेण योगिना॥  
   केवलं राजयोगाय हठविद्योपदिश्यते ॥ 2 ॥  
   भ्रात्यां बहुमतध्वति राजयोगमजानताम्॥  
   हठप्रदीपिकां धत्ते स्वात्मारामः कृपाकरः॥ 3 ॥  
   हठविद्यां हि मत्स्येंद्रगारेक्षाद्या विजानते ॥  
   स्वात्मारामोऽथवा योगी जानीते तत्प्रसादतः॥ 4 ॥  
   श्रीआदिनाथमत्स्येंद्रशावरानंदभैरवाः॥  
   चौरंगीमीनगोरक्षविरूपाक्षबिलेशयाः॥ 5 ॥  
   मंथानो भैरवो योगी सिद्धिर्बुद्धश्च कंथडिः॥  
   कोरंटकः सुरानंदः सिद्धपादश्च चर्पटिः॥ 6 ॥  
   कानेरी पूज्यापादश्च नित्यनाथो निरंजनः॥  
   कपाली बिंदुनाथश्च काकचंडीश्वराह्वयः॥ 7 ॥  
   अल्लामः प्रभुदेवश्च घोडा चोली च टिंटिणिः॥  
   भानुकी नारदेवश्च खंडः कापालिकस्तथा॥ 8 ॥  
   इत्यादयो महासिद्धा हठयोगप्रभावतः॥  
   खंडयित्वा कालदंडं ब्रह्मांडे विचरंति ते॥ 9 ॥  
   अशेषतापतप्तानां समाश्रयमठो हठः॥  
   अशेषयोगयुक्तानामाधारकमठो हठः ॥ 10 ॥  
   हठविद्या परं गोप्या योगिना सिद्धिमिच्छता ॥  
   भवेद्वीर्वती गुप्ता निर्वीर्या तु प्रकाशिता ॥ 11 ॥  
   सुराज्ये धार्मिके देशे सुभिक्षे निरुपद्रवे ॥  
   धनुःप्रमाणपर्यंतं शिलाग्निजलवर्जिते ॥  
   एकांते मठिकामध्ये स्थातव्यं हठयोगिना ॥ 12 ॥  
   अल्पद्वारमरंध्रगर्तविवरं नात्युच्चनीचायतं  
   सम्यग्गोमयसांद्रलिप्तममलं प्राकारसंवेष्टितं  
   प्रोक्तं योगमठस्य लक्षणमिदं सिदंधैर्हठाभ्यासिभिः॥ 13 ॥  
   एवंविधे मठे स्थित्वा सर्वचिंताविवर्जितः॥  
   गुरूपदिष्टमार्गेण योगमेव समभ्यसेत् ॥ 14 ॥  
   अत्याहारः प्रयासश्च प्रजल्पो नियमग्रहः॥  
   जनसंगश्च लैल्यं च षङ्मिर्योगो विनश्यति ॥ 15 ॥  
   उत्साहात्साद्धैर्यात्तत्त्वज्ञानाच्च निश्चयात् ॥  
   जनसंगपरित्यागाच्षङ्मिर्योगः प्रसिद्ध्यति ॥ 16 ॥  
   " अहिंसा सत्यमस्तेयं ब्रह्मचर्यं क्षमा धृतिः॥  
   दयार्जवं मिताहारः शौचं चैव यमा दश॥ 1 ॥  
   तपः संतोष आस्तिक्यं दानमीश्वरपूजनम्॥  
   सिद्धान्तवाक्य श्रवणं हीमती च तपो हुतम्॥ 2 ॥  
   नियमा दश संप्रोक्ता योगशास्त्रविशारदैः" ॥  
   हठस्य प्रथमांगत्वादासनं पूर्वमुच्यते॥  
   कुर्यात्तदासनं स्थैर्यमारोग्यं चांगलाघवम् ॥ 17 ॥  
   वसिष्टाद्यैश्च मुनिभिर्मत्स्येन्द्राद्यैश्च योगिभिः॥  
   अंगीकृतान्यासनानि कथ्यंते कानिचिन्मया ॥ 18 ॥  
   अंगीर्वोरंतरे सम्यक्कृत्वा पादतले उभे ॥  
   ऋजुकायः समासीनः स्वस्तिकं तत्प्रचक्षते ॥ 19 ॥  
   सव्ये दक्षिँगुल्फं तु पृष्ठपार्श्वे नियोजयेत्॥  
   दक्षिणेऽपि तथा सव्यं गोमुखं गोमुखाकृति ॥ 20 ॥  
   एकं पादं तथैकस्मिन्विन्यसेदुरुणि स्थितम्॥   
   इतरस्मिंस्तथा चोरुं वीरासनमितीरितम् ॥ 21 ॥  
   गुदं निरुद्ध्य गुल्फाभ्यां व्युत्क्रमेण समाहितः॥  
   कूर्मासनं भवेदेतदिति योगविदो विदुः ॥ 22 ॥  
   पद्मासनं तु संस्थाप्य जानूर्वोरंतरे करौ ॥  
   निवेश्य भूमौ संस्थाप्य व्योमस्थं कुक्कुटासनम् ॥ 23 ॥  
   कुक्कुचासनबंधस्थो दोर्भ्यां संबध्य कंधाराम् ॥  
   भवेत्कूर्मवदुत्तान एतदुत्तानकूर्मकम् ॥ 24 ॥  
   पादांगुष्ठौ तु पाणिभ्यां गृहीत्वा श्रवणावधि ॥  
   धनुराकर्षणं कुर्याद्धनुरासनमुच्यते ॥ 25 ॥  
   वामोरूमूलर्पितदक्षपादं जानोर्बहिर्वेष्टितवामपादम्॥  
   प्रगृह्य तिष्ठेत्परिवर्तितांगः श्रीमत्स्यनाथोदितमासनं स्यात् ॥ 26 ॥  
   मत्स्येन्द्रपीठं जठरप्रदीप्तिं प्रचंडरुग्मंडलखंडनास्रम्॥  
   अभ्यासतः कुंडलिनीप्रबोधं चन्द्रस्थिरत्वं च ददाति पुंसाम्॥ 27 ॥  
   प्रचार्य पादौ भुवि दंडरूपो देर्भ्यां पदाग्रद्वितयं
गृहीत्वा॥  
   जानूपरि न्यस्तललाटदेशो वसेदिदं पश्चिमतानमाहुः॥ 28 ॥  
   इति पश्चिमतानमासनाग्र्यं पवनं पश्चिमधहिनं करोति ॥  
   उदयं जठरानलस्य कुर्यादुदरे कार्श्यमरोगतां च पुंसाम्॥ 29 ॥  
   धरामवष्टभ्य करद्वयेन तत्कूर्परस्थापितनाभिपार्श्वंः॥  
   उच्चासनो दंडवदुत्थितः स्यान्मयूरमेतत्प्रवदंति पीठम् ॥ 30 ॥  
   हरति सकलरोगानाशु गुल्मोदरादीनभिभवति च दोषाना-  
   यति जठराग्निं जारयेत्कालकूटम्॥ 31 ॥  
   उत्तानं शववद्भूमौ शयनं तच्छवासनम् ॥  
   शवासनं श्रंतिहरं चित्तविश्रांतिकारकम् ॥ 32 ॥  
   चतुरशीत्यासनानि शिवेन कथितानि च ॥  
   तेभ्यश्चतुष्कमादाय सारभूतं ब्रवीम्यहम्॥ 33 ॥  
   सिद्धं पद्मं तथा सिंहं भद्रं चेति चतुष्टयम् ॥  
   श्रेष्टं तत्रापि च सुखे तिष्ठेत्सिद्धासने सदा ॥ 34 ॥  
   योनिस्थानकमंघ्रिमूलघटितं कृत्वा दृढं विन्यसेन्मेंढ्रे पादम-  
   थैकमेव हृदये कृत्वा हनुं सुस्थिरम् ॥ स्थाणुः संयमितेंद्रियो-  
   ऽचलदृशा पश्येद्भुवेरंतरं ह्येतन्मोक्षकपाटभेदजनकं सिद्धा-  
   सनं प्रोच्यते॥ 35 ॥  
   मेढ्रादुपरि विन्यस्य सव्यं गुल्फं तथोपरि ॥  
   गुल्फांतरं च निक्षिप्य सिद्धासनमिदं भवेत् ॥ 36 ॥  
   एतत्सिद्धासनं प्राहुरन्ये वज्रासनं विदुः॥  
   मुक्तासनं वदंत्येके प्राहुर्गुप्तासनं परे ॥ 37 ॥  
   यमेष्विव मिताहारमहिंसा नियमेष्विव ॥  
   मुख्यं सर्वासनेष्वेकं सिद्धाः सिद्धासनं विदुः॥ 38 ॥  
   चतुरशीतिपीठेशु सिद्धमेव सदाभ्यसेत् ॥  
   द्वासप्ततिसहस्राणां नाडीनां मलशोधनम् ॥ 39 ॥  
   आत्मध्यायी मिताहारी यावद्द्वादशवत्सरम् ॥  
   सदा सिद्धासनाभ्यासाद्योगी निष्पत्तिमाप्नुयात् ॥ 40 ॥  
   किमन्यैर्बहुभिः पीठैः सिद्धे सिद्धासने सति ॥  
   प्राणानिले सावधाने बद्धे केवलकुंभके ॥ 41 ॥  
   उत्पद्यते निरायासात्स्वयमेवोन्मनी कला ॥  
   तथैकस्मिन्नेव दृढे सिद्धे सिद्धासने सति ॥  
   बंधत्रयमानायासात्स्वयमेवोपजायते ॥ 42 ॥  
   नासनं सिद्धसदृशं न कुंभः केवलोपमः॥  
   न खेचरीसमा मुद्रा न नादासदृशो लयः॥ 43 ॥  
     अथ पद्मासनं ॥  
   वामोरूपरि दक्षिणं च चरणं संस्थाप्य वामं तथा  
   दक्षोरूपरि पश्चिमेन विधिना धृत्वा काराभ्यां दृढम् ॥  
   अंगुष्ठौ हृदये निधाय चिबुकं नासाग्रमालोकये-  
   देतद्व्याधिविनाशकारि यमिनां पद्मासनं प्रोच्यते ॥ 44 ॥  
   उत्तानौ चरणौ कृत्वा ऊरुसंस्थौ प्रयत्नतः॥  
   ऊरुमध्ये तथोत्तानौ पाणी कृत्वा ततो दृशौ ॥ 45 ॥  
   नासाग्रे विन्यसेद्राजदंतमूले तु जिह्वया ॥  
   उत्तभ्यं चिबुकं वक्षस्युत्थाप्य पवनं शनैः॥ 46 ॥  
   इदं पद्मासनं प्रोक्तं सर्वव्याधिविनाशनम्॥  
   दुर्लभं येन केनापि धीमता लभ्यते भुवि ॥ 47 ॥  
  कृत्वा संपुटितौ करौ दृढतरं बध्वा तु पद्मासनं गाढं वक्षसि  
  सन्निधाय चिबुकं ध्ययंश्च तच्चेतसि ॥ वारंवारमपानमूर्ध्व-  
  मनिलं प्रोत्सारयन्पूरितं न्यंचन्प्राणमुपैति बोधमतुलं शक्ति-  
  प्रभावान्नरः॥ 48 ॥  
   पद्मासने स्थितो योगी नाडीद्वारेण पूरितम्॥  
   मारुतं धारयेद्यस्तु स मुक्तो नात्र संशयः॥ 49 ॥  
     अथ सिंहासनं ॥  
   गुल्फौ च वृषणस्याधः सीवन्याः पार्श्वयोः क्षिपेत्॥  
   दक्षिणे सव्यगुल्फं तु दक्षगुल्फं तु सव्यके ॥ 50 ॥  
   हस्तौ तु जान्वोः संस्थाप्य स्वांगुलीः संप्रसार्य च ॥  
   व्यात्तवक्त्रो निरूक्षेत नासाग्रं सुसमाहितः॥ 51 ॥  
   सिंहासनं भवेदेतत्पूजितं योगिपुंगवैः॥  
   बंधत्रितयसंधानं कुरुते चासनोत्तमम्॥ 52 ॥  
     अथ भद्रासनं ॥  
   गुल्फौ च वृषणस्याधः सीवन्याः पार्श्वयोः क्षिपेत् ॥  
   सव्यगुल्फं तथा सव्ये दक्षगुल्फं तु दक्षिणे ॥ 53 ॥  
   पार्श्वापादौ च पाणिभ्यां दृढं बध्वा सुनिश्चलम् ॥  
   भद्रासनं भवेदेतत्सर्वव्याधिविनाशनम् ॥ 54 ॥  
   गोरक्षासनमित्याहुरिदं वै सिद्धयोगिनः॥  
   एवमासनबंधेषु योगीन्द्रो विगतश्रमः॥ 55 ॥  
   अभ्यसेन्नाडिकाशुद्धिं मुद्रादिपवनक्रियाम्॥  
   आसनं कुंभकं चित्रं मुद्राख्यं करणं तथा ॥ 56 ॥  
   अथ नादानुसंधानमभ्यासानुक्रमो हठे ॥  
   ब्रह्मचारी मिताहारी त्यागी योगपरायणः॥  
   अब्दादूर्ध्वं भवेत्सिद्धो नात्र कार्या विचारणा ॥ 57 ॥  
    सुस्निग्धमधुराहारश्चतुर्थाशविवर्जितः॥  
   भुज्यते शिवसंप्रीत्यै मिताहारः स उच्यते ॥ 58 ॥  
   कट्वम्लतीक्ष्णलवणोष्णहरीतशाक-  
   सौवीरतैलतिलर्षपमद्यमत्स्यान्॥  
   आजादिमांसदधिक्रकुलत्थकोल-  
   पिण्याकहिंगुलशुनाद्यमपथ्यमाहुः॥ 59 ॥  
   भोजनमहितं विद्यात्पुनरस्योष्णीकृतं रूक्षम्॥ 60 ॥  
   वह्निस्त्रीपथिसेवानामादौ वर्जनमाचरेत् ॥ 61 ॥  
   तथाहि गोरक्षवचनं ॥  
   " वर्जयेद्दुर्जनप्राप्तं वह्निस्त्रीपथिसेवनम् ॥  
   प्रातःस्नानोपवासादि कायक्लेशविधिं तथा॥"  
   गोधूमशालियवषाष्टिकशोभनान्नं क्षीराज्यखंडनवनीत-  
   सितामधूनि ॥ शुंठीपटोलकफलादिकपंचशाकं मुद्रा-  
   दि दिव्यमुदकं च यमीन्द्रपथ्यम्॥ 62 ॥  
   पुष्टं सुमधुरं स्निग्धं गव्यं धातुप्रपोषणम्॥  
   मनोभिलषितं योग्यं योगी भोजनमाचरेत् ॥ 63 ॥  
   युवा वृद्धोऽतिवृद्धो वा व्याधितो दुर्बलोऽपि वा ॥  
   अभ्यासात्सिद्धिमाप्नोति सर्वयोगेष्वतंद्रितः॥ 64 ॥  
   क्रियायुक्तस्य सिद्धिः स्यादक्रियस्य कथं भवेत् ॥  
   न शास्त्रपाठमात्रेण योगसिद्धिः प्रजायते ॥ 65 ॥  
   न वेषधारणं सिद्धेः कारणं न च तत्कथा॥  
   क्रियैव कारणं सिद्धेः सत्यमेतन्न संशयः॥ 66 ॥  
   पीठानि कुंभकाश्चित्रा दिव्यानि करणानि च ॥  
   सर्वाण्यपि हठाभ्यासे राजयोगफलावधि ॥ 67॥  
   **॥ इति श्रीसहजानंदसंतानचिंतानचिंतामणिस्वात्मारामयोगीन्द्रविरचितायां**

** हठयोगप्रदीपिकायामासनविधिकथनं नाम प्रथमोपदेशः ॥ 1 ॥**



**  
------------------------------------------------------------------------------------**










     **द्वितीयोपदेशः।**


    अथासने दृढे योगी वशी हितामिताशनः॥  
   गुरूपदिष्टमार्गेण प्राणायामान्समभ्यसेत् ॥ 1 ॥  
   चले वाते चलं चित्तं निश्चले निश्चलं भवेत् ॥  
   योगी स्थाणुत्वमाप्नोति ततो वायुं निरोधयेत् ॥ 2 ॥  
   यावद्वायुः स्थितो देहे चावज्जीवनमुच्यते ॥  
   मरणं तस्य निष्क्रांतिस्ततो वायुं निरोधयेत् ॥ 3 ॥  
   कलाकुलासु नाडीषु मारुतो नैव मध्यगः॥  
   कथं स्यादुन्मनीभावः कार्यसिद्धिः कथं भवेत् ॥ 4 ॥  
   शुद्धिमेति यदा सर्वं नाडीचक्रं मलाकुलम् ॥  
   तदैव जायते योगी प्राणसंग्रहणे क्षमः ॥ 5 ॥  
   प्राणायामं ततः कुर्यान्नित्यं सात्विकया धिया ॥  
   यथा सुषुम्नाडीस्था मलाः शुद्धिं प्रयांति च ॥ 6 ॥  
   बद्धपद्मासनो योगी प्राणं चन्द्रेण पूरयेत् ॥  
   धारयित्वा यथाशक्ति भूयः सूर्येण रेचयेत् ॥ 7 ॥  
   प्राणं सूर्येण चाकृष्य पूरयेदुदरं शनैः॥  
   विधिवत्कुंभकं कृत्वा पुनश्चन्द्रेण रेचयेत् ॥ 8 ॥  
   येन त्यजेत्तेन पीत्वा धारयेदतिरोधतः॥  
   रेचयेच्च ततोऽन्येन शनैरेव न वेगतः॥ 9 ॥  
   प्राणं चेदिडया पिबेन्नियमितं भूयोऽन्यया रेचये-  
   त्पीत्वा पिंगलया समीरणमथो बध्वा त्यजेद्वामया॥  
   सूरह्याचन्द्रमसोरनेन विधिनाभ्यासं सदा तन्वतां  
   शुद्धा नाडिगणा भवंति यमिनां मासत्रयादूर्ध्वतः॥ 10 ॥  
   प्रातर्मध्यंदिने सायमर्धरात्रे च कुंभकान् ॥  
   शनैरशीतिपर्यन्तं चतुर्वारं समभ्यसेत् ॥ 11 ॥  
   कनीयसि भवेत्स्वेदः कंपो भवति मध्यमे ॥  
   उत्तमे स्थानमाप्नोति ततो वायुं निबंधयेत् ॥ 12 ॥  
   जलेन श्रमजातेन गात्रमर्दनमाचरेत् ॥  
   दृढता लघुता चैव तेन गात्रस्य जायते ॥ 13 ॥  
   अभ्यासकाले प्रथमे शस्तं क्षीराज्यभोजनम् ॥  
   ततोऽभ्यासे दृढीभूते न तादृङ्नियमग्रहः॥ 14 ॥  
   यथा सिंहो गजो व्याघ्रो भवेद्वश्यः शनैःशनैः॥  
   तथैव सेवितो वायुरन्यथा हंति साधकम् ॥ 15 ॥  
   कप्राणायामादियुक्तेन सर्वरोगक्षयो भवेत् ॥  
   अयुक्ताभ्यासयोगेन सर्वरोगसमुद्भवः॥ 16 ॥  
   हिक्का श्वासश्च कासश्च शिरःकर्णाक्षिवेदनाः॥  
   भवंति विविधा रोगाः पवनस्य प्रकोपतः॥ 17 ॥  
   युक्तं त्यजेद्वायुं युक्तं युक्तं च पूरयेत् ॥  
   युक्तं युक्तं च बध्रीयादेवं सिद्धिमवाप्नुयात्॥ 18 ॥  
   यदा तु नाडीशुद्धिः स्यात्तथा चिह्नानि बाह्यतः॥  
   कायस्य कृशता कांतिस्तदा जायेत् निश्चितम् ॥ 19 ॥  
   यथेष्टधारणं वायोरनलस्य प्रदीपनम् ॥  
   नादाभिव्यक्तिरारोग्यं जायते नाडिशोधनात् ॥ 20 ॥  
  
   मेदःश्लेष्माधिकः पूर्वं षट्कर्माणि समाचरेत् ॥  
  
   अन्यस्तु नाचरेत्तानि दोषाणां समभावतः॥ 21 ॥  
   धौतिर्बस्तिस्तथा नेतिस्त्राटकं नौलिकं तथा॥  
   कपालभातिश्चैतानि षट् कर्माणि प्रचक्षते ॥ 22 ॥  
   कर्मषट्कमिदं गोप्यं घटशोधनकारकम्॥  
   विचित्रगुणसंधायि पूज्यते योगिपुंगवैः॥ 23 ॥  
     तत्र धौतिः॥  
   चतुरंगुलविस्तारं हस्तपंचदशायतम् ॥  
   गुरुपदिष्टमार्गेण सिक्तं वस्त्रं शनैर्ग्रसेत् ॥ 24 ॥  
   पुनः प्रत्याहरेच्चैतदुदितं धौतिकर्म तत् ॥  
   कासश्वासप्लीहकुष्ठं कफरोगाश्च विंशतिः॥ 25 ॥  
   धौतिकर्मप्रभावेन प्रयांत्येव न संशयः॥  
   नाभिदघ्नजले पायौ न्यस्तनालोत्कटासनः॥ 26 ॥  
   आधारकुंचनं कुर्यात्क्षालनं बस्तिकर्म तत्॥ 26 ॥  
   गुल्मप्लीहोहरं चापि वातपित्तकफोद्भवाः॥  
   बस्तिकर्मप्रभावेन क्षीयंते सकलामयाः॥ 27 ॥  
   धात्विन्द्रियांतःकरणप्रसादं दद्याच्च कांति दहनप्रदीप्तिम्॥  
   अशेषदोषोपचयं निहन्याभ्यस्यमानं जलबस्तिकर्म॥ 28 ॥  
   सूत्रं वितस्ति सुस्निग्धं नासानाले प्रवेशयेत् ॥  
   मुखान्निर्गमयेच्चैषा नेति सिद्धैर्निगद्यते ॥ 29 ॥  
   कपालशोधिनी चैव दिव्यदृष्टिप्रदायिनी ॥  
   जत्रूर्ध्वजातरोगौघं नेतिराशु निहंति च ॥ 30 ॥  
   निरीक्षेन्निश्चलदृशा सूक्ष्मलक्ष्यं समाहितः॥  
   अश्रुसंपातपर्यंतमाचार्यैस्त्राटकं स्मृतम्॥ 31 ॥  
   मोचनं नेत्ररोगाणां तन्द्रादीनां कपाटकम् ॥  
   यत्नरस्त्राटकं गोप्यं यथा हाटकपेटकम् ॥ 32 ॥  
   अमंदावर्तवेगेन तुंदं सव्यापसव्यतः॥  
   नतांसो भ्रामयेदेषा नौलिः सिद्धैः प्रचक्ष्यते ॥ 33 ॥  
   मंदाग्निसंदीपनपाचनादिसंधापिकानंदकरी सदैव ॥  
   अशेषदोषामयशोषणी च हठक्रियामौलिरियं च नौलिः 34 ॥  
   भस्त्रावल्लोहकारस्य रेचपूरौ ससंभ्रमौ॥  
   कपालभातिर्विख्याता कफदोषविशेषणो ॥ 35 ॥  
   षट्कर्मनिर्गतस्थैल्यकफदोषमलादिकः॥  
   प्राणायामं ततः कुर्यादनायासेन सिद्धयति ॥ 36 ॥  
   प्राणायामैरेव सर्वे प्रशुष्यंति मला इति ॥  
   आचार्याणां तु केषांचिदन्यत्कर्म न संमतम्॥ 37 ॥  
   उदरगतपदार्थमिद्वमन्ति पवनमपानमुदीर्य कंठनाले ॥  
   क्रमपरिचयवश्यनाडिचक्रा गजकरणीति निगद्यते हठज्ञैः ॥ 38 ॥  
   ब्रह्मादयोऽपि त्रिदशाः पवनाभ्यासतत्पराः॥  
   अबूवन्नंतकभयात्तस्मात्पवनमभ्यसेत् ॥ 39 ॥  
   यावद्बद्धो मरुद्देहे यावच्चित्तं निराकुलम् ।.  
   यावद्दृष्टिर्भ्रुवोर्मध्ये तावत्कालभयं कुतः॥ 40 ॥  
   विधिवत्प्राणसंयमैर्नाडीचक्रे विशोधिते॥  
   सुषुम्नावदनं भित्वा सुखाद्दिशति मारुतः॥ 41 ॥  
   मारुते मध्यसंचारे मनःस्थैर्यं प्रजायते ॥  
   यो मनःसुस्थिरीभावः सैवावस्था मनोन्मनी ॥ 42 ॥  
   तत्सिद्धये विधानज्ञाश्चित्रान्कुर्वान्ति कुंभकान् ॥  
   विचित्रकुंभकाभ्यासाद्विचित्रां सिद्धिमाप्नुयात् ॥ 43 ॥  
     अथ कुंभकभेदाः॥  
   सूर्यभेदनमुज्जायी सीत्कारी सीतली तथा॥  
   भस्त्रिका भ्रामरी मूर्छा प्लाविनीत्यष्ट कुंभकाः॥ 44 ॥  
   पूरकांते तु कर्तव्यो बंधो जालंधराभिधः॥  
   कुंभकांते रेचकादौ कर्तव्यस्तूड्डिनायकः॥ 45 ॥  
   अधस्तात्कुंचनेनाशु कंठसंकोचने कृते ।  
   मध्ये पश्चिमतानेन स्यात्प्राणो ब्रह्मनाडिगः॥ 46 ॥  
   अपानमूर्ध्वमुत्थाप्य प्राणं कंठादधो नयेत् ॥  
   योगी जराविमुक्तः सन्षोडशाब्दवयो भवेत् ॥ 47 ॥  
     अथ सूर्यभेदनम् ॥  
   आसने सुखदे योगी बध्वा चैवासनं ततः ॥  
   दक्षनाड्या समाकृष्य बहिःस्थं पवनं शनैः ॥ 48 ॥  
   आकेशादानखाग्राच्च निरोधावधि कुंभयेत् ॥  
   ततः शनैः सव्यनाड्या रेचयेत्पवनं शनैः॥ 49 ॥  
   कपालशोधनं वातदोषघ्नं कृमिदोषहृत् ॥  
   पुनः पुनरिदं कार्यं सूर्यभेदनमुत्तमम्॥ 50 ॥  
     अथोज्जायी ॥  
   मुखं संयम्य नाडीभ्यामाकृष्य पवनं शनैः॥  
   यथा लगति कंठात्तु हृदयावधि सस्वनम् ॥ 51 ॥  
   पूर्ववत्कुंभयेत्प्राणं रेचयेदिडया ततः॥  
   श्लेष्मदोषहरं कंठे देहानलविवर्धनम् ॥ 52 ॥  
   नाडीजलोदराधातुगतदोषविनाशनम् ॥  
   गच्छता तिष्ठता कार्यमुज्जाय्याख्यं तु कुंभकम् ॥ 53 ॥  
   सीत्कां कुर्यात्तथा वक्रे घ्राणेनैव विजृंभिकाम् ॥  
   एवमभ्यासयोगेन कामदेवो द्वितीयकः॥ 54 ॥  
   योगिनीचक्रसामान्यः सृष्टिसंहारकारकः॥  
   न क्षुधा न तृषा निद्रा नैवालस्यं प्रजायते ॥ 55 ॥  
   भवेत्सत्वं च देहस्य सर्वोपद्रववर्जितः॥  
   अनेन विधिना सत्यं योगीन्द्रो भूमिमंडले ॥ 56 ॥  
     अथ शीतली ॥  
   जिह्वया वायुमाकृष्य पूर्ववत्कुंभसाधनम् ॥  
   शनकैर्घ्राणरंध्राभ्यां रेचयेत्पवनं सुधीः॥ 57 ॥  
   गुल्मप्लीहादिकान् रोगाञ्ज्वरं पित्तं क्षुधां तुषाम् ॥  
   विषाणि शीतलीनाम् कुंभकेयं निहंति हि ॥ 58 ॥  
   ऊर्वोरुपरि संस्थाप्य शुभे पादतले उभे॥  
   पद्मासनं भवेदेतत्सर्वपाषप्रणाशनम् ॥ 59 ॥  
   सम्यक्पद्मासनं बध्वा समग्रीवोदरं सुधीः॥  
   मुखं संयम्य यत्नेन घ्राणं घ्राणेन रेचयेत्॥ 60 ॥  
   यथा लगति हृत्कंठे कपालावधि सस्वनम् ॥  
   वेगेन पूरयेच्चापि हृत्पद्मावधि मारुतम्॥  
   पुनर्विरेचयेत्तद्वत्पूरयेच्च पुनः पुनः ॥  
   यथैव लोहकारेण भस्त्रा वेगेन चाल्यते॥ 62 ॥  
   तथैव स्वशरीरस्थं चालयेत्पवनं धिया ॥  
   यदा श्रमो भवेद्देहे तदा सूर्येण पूरयेत् ॥ 63 ॥  
   यथोदरं भवेत्पूर्णमनिलेन तथालघु॥  
   धारयेन्नासिकां मध्यातर्जनीभ्यां विना दृढम्॥ 64 ॥  
   विधिवत्कुंभकं कृत्वा रेचयेदिडयानिलम्॥  
   वातपितश्लेष्महरं शरीराग्निविवर्धनम्॥ 65 ॥  
   कुंडलीबोधकं क्षिप्रं पवनं सुकदं हितम्॥  
   ब्रह्मनाडीमुखेसंस्थकफार्गलनाशनम्॥ 66 ॥  
   सम्यग्गात्रसमुद्भूतंग्रथित्रयविभेदकम् ॥  
   विशेषेणैव कर्तव्यं भस्त्राख्यं कुंभकं त्विदम् ॥ 67 ॥  
     अथ भ्रामरी ॥  
   वेगाद्धोषं पूरकं भृगनादं भृंगनादं भृंगीनादं रेचकं मंदमंदम् ॥  
   योगीन्द्राणामेवमभ्यासयोगाच्चित्ते जाता काचिदानंदलीला ॥ 68 ॥  
   पूरकांते गाढतरं बध्वा जालंधरं शनैः॥  
   रेचयेन्मूर्छनाख्येयं मनोमूर्छा सुखप्रदा ॥ 69 ॥  
     अथ प्लीविनी ॥  
   अंतःप्रवर्तितोदारमारुतापूरितोदरः॥  
   पयस्यगोधेऽपि सुखात्प्लवते पद्मपत्रवत् ॥ 70 ॥  
   प्राणायामस्त्रिधा प्रोक्ता रेचपूरककुंभकैः॥  
   सहिः केवलश्चेति कुंभको द्विविधो मतः॥ 71 ॥  
   यावत्केवलसिद्धिः स्यात्सहितं तावदभ्यसेत् ॥  
   रेचकं पूरकं मुक्त्वा सुखं यद्वायुधारणम्॥ 72 ॥  
   प्राणायामोऽयमित्युक्तः स वै केवलकुंभकः॥  
   कुंभके केवले सिद्धे रेचपूरकवर्जिते ॥ 73 ॥  
   न तस्य दुर्लभं किंचित्त्रिषु लोकेषु विद्यते ॥  
   शक्तः केवलकुंभेन यथेष्टं वायुधारणात् ॥ 74 ॥  
   राजयोगपदं चापि लभते नात्र संशयः॥  
   कुंभकात्कुंडलीबोधः कुंडलीबोधतो भवेत् ॥ 75 ॥  
   अनर्गला सुषुम्ना च हठसिद्धिश्च जायते ॥  
   हठं विना राजयोगो राजयोगं विना हठः॥  
   न सिध्यति ततो युग्ममा निष्पत्तेः समभ्यसेत्॥ 76 ॥  
   कुंभकप्राणरोधांते कुर्याच्चित्तं निराश्रयम्॥  
   एवमभ्यासयोगेन राजयोगपदं व्रजेत् ॥ 77 ॥  
   वपुःकृशत्वं वदने प्रसन्नता नादस्फुटत्वं नयने सुनिर्मले ॥  
   अरेगता बिंदुजयोऽग्निदीपनं नाडीविशुद्धिर्हठयोगलक्षणम्॥ 78 ॥  
  

** इति हठप्रदीपिकायां द्वितीयोपदेशः ॥ 2 ॥**

** -------------------------------------------**








   **  तृतीयोपदेशः।**


   सशैलवनधात्रीणां यथाधारोऽहिनायकः॥  
   सर्वेषां योगतंत्राणां तथाधारो हि कुंडली॥ 1 ॥  
   सुप्ता गुरुप्रसादेन यदा जागर्ति कुंडली॥  
   तदा सर्वाणि पद्मानि भिद्यंते ग्रन्थयोऽपि च ॥ 2 ॥  
   प्राणस्य शून्यपदवी तथा राजपथायते ॥  
   तदा चित्तं निरालंबं तदा कालस्य वंचनम् ॥ 3 ॥  
   सुषुम्ना शून्यपदवी ब्रह्मरंध्रं महापथः॥  
   श्मशानं शांभवी मध्यमार्गश्चेत्येकवाचकाः॥ 4 ॥  
   तस्मात्सर्वप्रयत्नेन प्रबोधयितुमीश्वरीम् ॥  
   ब्रह्मद्वारमुखे सुप्तां मुद्राभ्यासं समाचरेत् ॥ 5 ॥
   
   महामुद्रा महाबंधो महावेधश्च खेचरी ॥  
   उड्यानं मूलबंधश्च बंधो जालंधराभिधः॥ 6 ॥  
   करणी विपरीताख्या वज्रोली शक्तिचालनम् ॥  
   इदं हि मुद्रादशकं जरामरणनाशनम् ॥ 7 ॥  
   आदिनाथोदितं दिव्यमष्टैश्वर्यप्रदायकम् ॥  
   वल्लभं सर्वसिद्धानां दुर्लभं मरुतामपि ॥ 8 ॥  
   गोपनीयं प्रयत्नेन यथा रत्नकरंडकम्॥  
   कस्यचिन्नैव वक्तव्यं कुलस्त्रीसुरतं यथा ॥ 1 ॥  
     अथ महामुद्रा ॥  
   पादमूलेन वामने योनिं संपीड्य दक्षिणं ॥  
   प्रसारितं पदं कृत्वा कराभ्यां धारयेद्दृढम्॥ 10 ॥  
   कंठे बंधं समारोप्य धारयेद्वायुमूर्ध्वतः॥  
   यथा दंडहतः सर्पो दंडाकारः प्रजायते ॥ 11 ॥  
   ऋज्वीभूता तथा शक्तिः कुंडली सहसा भवेत् ॥  
   तदा सा मरणावस्था जायते द्विपुटाश्रया॥ 12 ॥  
   ततः शनैःशनवैरेव रेचयेन्नैव वेगतः॥  
   महामुद्रां च तेनैव वदंति विबुधोत्तमाः॥ 13 ॥  
   इयं खलु महामुद्रा महासिद्धैः प्रदर्शिता॥  
   महाक्लेशादयो दोषाः क्षीयंते मरणादयः॥  
   महामुद्रा च तेनैव वदंति विबुधोत्तमाः॥ 14 ॥  
   चन्द्रान्गे तु समभ्यस्य सूर्यांगे पुनरभ्यसेत् ॥  
   यावत्तुल्या भवेत्संख्या ततो मुद्रा विसर्जयेत् ॥ 15 ॥  
   नहि पथ्यमपथ्यं वा रसाः सर्वेऽपि निरसाः॥  
   अपि भुक्तं विषं घोरं पीयूषमपि जीर्यति ॥ 16 ॥  
   क्षयकुष्ठगुदावर्तगुल्माजीर्णपुरोगमाः॥  
   तस्य दोषाः क्षयं यांति महामुद्रां तु योऽभ्यसेत् ॥ 17 ॥  
   कथितेयं महेमुद्रा महासिद्धिकरा नृणाम् ॥  
   गोपनीया प्रयत्नेन न देया यस्यकस्यचित् ॥ 18 ॥  
   पार्ष्णिं वामस्य पादस्य योनिस्थाने नियोजयेत्॥  
   वामोरूपरि संस्थाप्य दक्षिणं चरणं तथा ॥ 19 ॥  
      इति महाबंधः॥  
   पूरयित्वा ततो वायुं हृदये चुबुकं दृढम्॥  
   निष्पीड्य वायुमाकुंच्य मनो मध्ये नियोजयेत् ॥ 20 ॥  
   धारयित्वा यथाशक्ति रेचयेदनिलं शनैः॥  
   सव्यांगे तु समभ्यस्य दक्षांगे पुनरभ्यसेत् ॥ 21 ॥  
   मतमत्र तु केषां चित्कंठबंधं विवर्जयेत् ॥  
   राजदंतस्थजिह्वाया बंधः शस्तो भवेदिति ॥ 22 ॥  
   अयं तु सर्वनाडीनामूर्ध्वं गतिनिरोधकः॥  
   अयं खलु महाबंधो महासिद्धिप्रदायकः॥ 23 ॥    
     कालपाशमहाबंधविमोचनविचक्षणः॥  
   त्रिवेणीसंगमं धत्ते केदारं प्रापयेन्मनः॥ 24 ॥  
   रूपलावण्यसंपन्ना यथा स्त्री पुरुषं विना ॥  
   महामुद्रामहाबंधौ निष्फलौ वेधवर्जितौ ॥ 25 ॥  
      अथ महावेधः ॥  
   महाबंधस्थितो योगी कृत्वा पूरकमेकधीः॥  
   वायूनां गतिमावृत्य निभृतं कंठमुद्रया ॥ 26 ॥  
   समहस्तयुगो भूमौ स्फिचौ संताडयेच्छनैः॥  
   पुटद्वयतिक्रम्य वायुः स्फुरति मध्यगः॥ 27 ॥  
   सोमसूर्याग्निसंबंधो जायते चामृताय वै॥  
   मृतावस्था समुत्पन्ना ततो विरेचयेत् ॥ 28 ॥  
   महावेधोऽयमभ्यासान्महासिद्धिप्रदायकः॥  
    वलीपलितवेपघ्नः सेव्यते साधकोत्तमैः॥ 29 ॥  
    एतत्त्रयं महागुह्यं जरामृत्युविनाशनम्॥  
   वह्निवृद्धिकरं चैव ह्यणिमादिगुणप्रदम्॥ 30 ॥  
   अष्टधा क्रियते चैव यामे यामे दिने दिने ॥      
    पुण्यसंभारसंधायि पापौघभिदुरं सदा ॥  
   सम्यक्शिक्षावतामेवं स्वल्पं प्रथमसाधनम्॥ 31 ॥  
      अथ खेचरी ।  
   कपालकुहरे जिह्वा प्रवृष्टा विपरीतगा ॥  
   भ्रुवोरंतर्गता दृष्टिर्मुद्रा भवति खेचरी ॥ 32 ॥  
   छेदनचालनदोहैः कलां क्रमेण वर्धयेत्तावत् ॥  
   सा यावद्भ्रूमध्यं स्पृशति तदा खेचरीसिद्धिः॥ 33 ॥  
   स्नुहीपत्रनिभं शस्त्रं सुतीक्ष्णं स्निग्धनिर्मलम्॥  
   समादय ततस्तेन रोममात्रं समुच्छिनेत् ॥ 34 ॥  
   ततः सैंधवपथ्याभ्यां चूर्णिताभ्यां प्रघर्षयेत्॥  
   पुनः सप्तदिने प्राप्ते रोममात्रं समुच्छिनेत् ॥ 35 ॥  
   एवं क्रमेण षण्मासं नित्यं युक्तः समाचरेत् ॥  
   षण्मासाद्रसनामूलशिलाबंधः प्रणश्यति ॥ 36 ॥  
   कलां पराङ्मुखीं कृत्वा त्रिपथे परियोजयेत् ॥  
   सा भवेत्खेचरी मुद्रा व्योमचक्रं तदुच्यते ॥ 37 ॥  
   रसनामूर्ध्वगां कृत्वा क्षणार्धमपि तिष्ठति॥  
   विषैर्विमुच्यते योगी व्याधिमृत्युजरादिभिः॥ 38 ॥  
   न रोगो मरणं तद्रां न निद्रा न क्षुधा तृषा॥  
   न च मूर्च्छा भवेत्तस्य यो मुद्रां वेत्ति खेचरीम्॥ 39 ॥  
   पीड्यते न च रोगेण लिप्यते न च कर्मणा॥  
   बाध्यते न च कालेन यो मुद्रां वेत्ति खेचरीम्॥ 40 ॥  
   चित्तं चरति खे यस्माज्जिह्वा चरति खे गता ॥  
   तेनेषा खेचरी नाम मुद्रा सिद्धैर्निरूपिता ॥ 41 ॥  
   खेचर्या मुद्रितं येन विवरं लंबिकोर्ध्वतः॥  
   न तस्य क्षरते बिंदुः कामिन्याश्लेषितस्य च ॥ 42 ॥  
   चलितोऽपि यदा बिंदुः संप्राप्तो योनिमंडलम्॥  
   व्रजत्यूर्ध्वं हृतः शक्त्या निबद्धो योनिमुद्रया॥ 43 ॥  
   ऊर्ध्वजिह्वः स्थिरो भूत्वा सोमपानं करोति यः॥  
   मासार्धेन न संदंहो मृत्युं जयति योगवित् ॥ 44 ॥  
   नित्यं सोमकलापूर्णं शरीरे यस्य योगिनः॥  
   तक्षकेणापि दष्टस्य विषं तस्य न सर्पति ॥ 45 ॥  
   इंधनानि यथा वह्निस्तैलवर्त्तिं च दीपकः॥  
   तथा सोमकलापूर्णं देही देहं न मुंचति ॥ 46 ॥  
   गोमांसं भक्षयेन्नित्यं पिबेदमरवारुणीम्॥  
   कुलीनं तमहं मन्ये इतरे कुलघातकाः॥ 47 ॥  
   गोशब्देनोदिता दिह्वा तत्प्रवेशो हि तालुनि ॥  
   गोमांसभक्षणं तत्तु महापातकनाशनम् ॥ 48 ॥  
   जिह्वाप्रवेशसंभूतवह्निनोत्पादितः खलु॥  
   चन्द्रात्स्रवति यः सारः स स्यादमरवारुणी ॥ 49 ॥  
   चुंबंती यदि लंबिकाग्रमनिशं जिह्वारसस्पंदिनी  
   तक्षारा कटुकाम्लदुग्धसदृशी मध्वाज्यतुल्या तथा॥  
   व्याधीनां हरणं जरांतकरणं शस्त्रागमोदीरणं  
   तस्यस्यादमरत्वमष्टगुणितं सिद्धागनाकर्षणम्॥ 50 ॥  
   मूर्ध्नः षोडशपत्रपद्मगलितं प्राणादवाप्तं हठा-  
   दूर्ध्वास्यो रसनां नियम्य विवरे शक्तिं परां चिंतयन् ॥  
   उत्कल्लोलकलाजलं च विमलं धारामयं यः पिबे-  
   न्निर्व्याधिः स मृणालकोमलवपुर्योगी चिरं जीवति ॥ 51 ॥  
   यत्प्रालेयं प्रहितसुषिरं मेरुमूर्घांतरस्थं  
   तस्मिंस्तत्त्वं प्रवदति सुधीस्तन्मुखं निम्नगानाम् ॥  
   चन्द्रात्सारः स्रवति वपुषस्तेन मृत्युर्नराणां  
   तद्बध्नीयात्सुकरणमथो नान्यथा कायसिद्धिः॥ 52 ॥  
   सुषिरं ज्ञानजनकं पंचस्रोतःसमन्वितम्॥  
   तिष्ठते खेचरी मुद्रा तस्मिन् शून्ये निरंजने ॥ 53 ॥  
   एकं सृष्टिमयं बीजमेका मुद्रा च खेचरी ॥  
   एको देवो निरालंब एकावस्था मनोन्मनी ॥ 54 ॥  
   बद्धो येन सुषुम्नायां प्राणस्तूड्डीयते यतः॥  
   तस्मादुड्डीयनाख्योऽयं योगिभिः समुदाहृतः॥ 55 ॥  
   उड्डीनं कुरुते यस्मादविश्रांतं महाखगः॥  
   उड्डीयानं तदेव स्यात्तत्र बंधोऽभिधीयते॥ 56 ॥  
   उदरे पश्चिमं तानं नाभेरूर्ध्वं च कारयेत्॥  
   उड्डीयानो ह्यसौ बंधो मृत्युमांतगकेसरी ॥ 57 ॥  
   उड्डीयानं तु सहजं गुरुणा कथितं सदा ॥  
   अभ्यसेत्सततं यस्तु वृद्धोऽपि तरुणायते ॥ 58 ॥  
   नाभेरूर्ध्वमधश्चापि तानं कुर्यात्प्रयत्नतः॥  
   सर्वेषामेव बंधानामुत्तमो ह्युड्डियानकः॥  
   उड्डियाने दृढे बंधे मुक्तिः स्वाभाविकी भवेत् ॥ 60 ॥  
   पार्ष्णिभागेन संपीड्य योनिमांकुचयेद्गुदम् ॥  
   अपनमूर्ध्वमाकृष्य मूलबंधोऽभिधीयते ॥ 61 ॥  
   अधोगतिमपानं वा ऊर्ध्वगं कुरुते बलात् ॥  
   आकुंचनेन तं प्राहुर्मूलबंधं हि योगिनः॥ 62 ॥  
   गुदं पार्ष्ण्या तु संपीड्य वायुसांकुंयेद्बलात् ॥  
   वारंवारं यथा चोर्ध्वं समायति समीरणः॥ 63 ॥  
   प्राणापानौ नादविंदू मूलबंधेन चैकताम्॥  
   गत्वा योगस्य संसिद्धं यच्छतो नात्र संशयः॥ 64 ॥  
   अपानप्राणयोरैक्यं क्षयो मूत्रपुरीषयोः॥  
   युवा भवति वृद्धोऽपि सततं मूलबंधनात् ॥ 65 ॥  
   अपाने ऊर्ध्वगे जाते प्रयाते वह्निमंडलम्॥  
   तदाऽनलशिखा दीर्घा जायते वायुनाऽहता ॥ 66 ॥  
   ततो यतो वह्न्यपानौ प्राणमुष्णस्वरूपकम्॥  
   तेनात्यंतप्रदीप्तस्तु ज्वलनो देहजस्तथा॥ 67 ॥  
   तेन कुंडलिनी सुप्ता संतप्ता संप्रबुध्यते ॥  
   दंडाहता भुंजगीव निश्चस्य ऋजुतां व्रजेत् ॥ 68 ॥  
   बिलं प्रविष्टेव ततो ब्रह्मनाड्यंतरं व्रजेत् ॥  
   तस्मान्नित्यं मूलबंधः कर्तव्यो योगिभिः सदा ॥ 69 ॥  
   कंठमाकुंच्य हृदये स्थापयेच्चिबुकं दृढम्॥  
   बंधो जालंधराख्योऽयं जरामृत्युविनाशकः॥ 70 ॥  
   बध्नाति हि शिराजालमधोगामि नभोजलम्॥  
   ततो जालंधरो बंधः कंठदुःखौघनाशनः॥ 71 ॥  
   जालंधरे कृते बंधे कंठसंकोचलक्षणे॥  
   न पीयूषं पतत्यग्नौ न च वायुः प्रकुप्यति ॥ 72 ॥  
   कंठसंकोचनेनैव द्वे नाड्यौ स्तंभयेद्दृढम्॥  
   मध्यचक्रमिदं ज्ञेयं षोडशाधारबंधनम्॥ 73 ॥  
   मूलस्थानं समाकुंच्य उड्डियानं तु कारयेत् ।.  
   इडां च पिंगलां बध्वा वाहयेत्पश्चिमे पथि ॥ 74 ॥  
   अनेनैव विधानेन प्रयाति पवनो लयम्॥  
   ततो न जायते मृत्युर्जरारोगादिकं तथा॥ 75 ॥  
   बंधत्रयमिदं श्रेष्टं महासिद्धैश्च सेवितम्॥  
   सर्वेषां हठतंत्राणां साधनं योगिनो विदुः॥ 76 ॥  
   यत्किंच्त्स्रवते चन्द्रादमृतं दिव्यरूपिणः॥  
   तत्सर्वं ग्रसते सूर्यस्तेन पिंडो जरायुतः॥ 77 ॥  
   तत्रास्ति करणं दिव्यं सूर्यस्य मुखवंचनम्॥  
   गुरूपदेशतो ज्ञेयं न तु शास्त्रार्थकोटिभिः॥ 78 ॥  
   ऊर्ध्वं नाभेरधस्तालोरूर्ध्वं भानुरधः शशी॥  
   करणी विपरीताख्या गुरुवाक्येन लभ्यते ॥ 79 ॥  
   नित्यमभ्यासयुक्तस्य जठराग्निविवर्धिनी ॥  
   आहारो बहुलस्तस्य संपाद्यः साधकस्य च ॥ 80 ॥  
   अल्पाहारो यदि भवेदग्निर्दहति तत्क्षणात्॥  
   अधःशराश्चोर्ध्वपादः क्षमं स्यात्प्रथमे दिने ॥ 81 ॥  
   क्षणाच्च किंचिदधिकमभ्यसेच्च दिने दिने॥  
   वलितं पलितं चैव षण्मासोर्ध्वं न दृश्यते ॥  
   याममात्रं तु यो नित्यमभ्यसेत्स तु कालजित्॥ 82 ॥  
   स्वेच्छया वर्तमानोऽपि योगोक्तैर्नियमैर्विना ॥  
   वज्रोलीं यो विजानाति स योगी सिद्धिभाजनम् ॥ 83 ॥  
   तत्र वस्तुद्वयं वक्ष्ये दुर्लभं यस्य कस्यचित्॥  
   क्षीरं चैकं द्वितीयं तु नारी च वशवर्तिनी॥ 84 ॥  
   मेहनेन शनैः सम्यगूर्ध्वाकुंचनमभ्यसेत्॥  
   पुरुषोऽप्यथवा नारी वज्रोलीसिद्धिमाप्नुयात् ॥ 85 ॥  
   यत्नतः शस्तालेन फूत्कारं वज्रकंदरे॥  
   शनैः शनैः प्रकुर्वीत वायुसंचारकारणात्॥ 86 ॥  
   नारीभगे पतद्बिंदुमभ्यासेनोर्ध्वमाहरेत् ॥  
   चलितं च निजं बिंदुमूर्ध्वमाकृष्य रक्षयेत् ॥ 87 ॥  
   एवं संरक्षयेद्बिंदुं मृत्युं जयति योगवित् ॥  
   मरणं बिंदुपातेन जीवनं बिंदुधारणात्॥ 88 ॥  
   सुगंधे योगिनो देहे जायते बिंदुधारणात्॥  
   यावद्बिंदुः स्थेरो देहे तावत्कालभयं कुतः॥ 89 ॥  
   चित्तायत्तं नृणां शुक्रं शुक्रायत्तं च जीवितम्॥  
   तस्माच्छुक्रं मनश्चैव रक्षणीयं प्रयत्नतः॥ 90 ॥  
   ऋतुमत्या रजोऽप्येवं बीजं विंदु च रक्षयेत् ॥  
   मेढ्रेणाकर्षयेदूर्ध्वं सम्यगभ्यासयोगवित् ॥ 91 ॥  
   सहजोलिश्चामरोलिर्वज्रोल्या भेद एकतः॥  
   जले सुभस्म निक्षिप्य दग्धगोमयसंभवम्॥ 92 ॥  
   वज्रोलीमैथुनादूर्ध्वं स्त्रीपुंसोः स्वांगलेपनम्॥  
   आसीनयोः सुखेनैव मुक्तव्यापारयोः क्षणात्॥ 93 ॥  
   सहजोलिरियं प्रोक्ता श्रद्धेया योगिभिः सदा॥  
   अयं शुभकरो योगो भोगयुक्तोऽपि मुक्तिदः॥ 94 ॥  
   अयं योगः पुण्यवतां धाराणां तत्त्वदर्शिनाम्॥  
   निर्मत्सराणां सिध्येत न तु मत्सरशालिनाम्॥ 15 ॥  
   पित्तोल्बणत्वात्प्रथमाबुधारां विहाय निःसारतयांत्यधारा॥  
   निषेव्यते शीतलमध्यधारा कापालिके खंडमतेऽमरोली॥ 96 ॥  
   अमरीं यः पिवेन्नित्यं नस्यं कुर्वन्दिने दिने ॥  
   वज्रोलीमभ्यसेत्सम्यगमरोलीति कथ्यते॥ 97 ॥  
   अभ्यासान्निःसृता चान्द्री विभूत्या सह मिश्रयेत्॥  
   धारयेदुत्तमांगेषु दिव्यदृष्टिः प्रजायते॥ 98 ॥  
   पुंसो बिंदुं समाकुंच्य सम्यगभ्यासपाटवात् ॥  
   यदि नारी रजो रक्षेद्वज्रोल्या सापि योगिनी ॥ 99 ॥  
   तस्याःकिंचिद्रजौ नाशं न गच्छति न संशयः॥  
   तस्याः शरीरे नादश्च बिंदुतामेव गच्छति ॥ 100 ॥  
   स बिंदुस्तद्रजश्चैव एकीभूय स्वदेहगौ ॥  
   वज्रोल्यभ्यासयोगेन सर्वसिद्धिं प्रयच्छतः॥ 101 ॥  
   रक्षेदाकुंचनादूर्ध्वं या रजः सा हि योगिनी ॥  
   अतीतानागतं वेत्ति खेचरी च भवेद्ध्रुवम्॥ 102 ॥  
   देहसिद्धिं च लभते वज्रोल्यभ्यासयोगतः॥  
   अयं पुण्यकरो योगो भोगे भुक्तेऽपि मुक्तिदः॥ 103 ॥  
      अथ शक्तिचालनम्॥  
   कुटिलांगी कुंडलिनी भुंजंगी शक्तिरीश्वरी॥  
   कुंडल्यरुंधती चैते शब्दाः पर्यायवाचकाः॥ 104 ॥  
   उद्घाटयेत्कपाटं तु यथा कुंचिकया हठात्॥  
   कुंडलिन्या तथा योगी मोक्षद्वारं विभेदयेत्॥ 105 ॥  
   येन मार्गेण गंतव्यं ब्रह्मस्थानं निरामयम्॥  
   मुखेनाच्छाद्य तद्द्वारं प्रसुप्ता परमेश्वरी ॥ 106 ॥  
   कंदोर्ध्वं कुंडली शक्तिः सुप्ता मोक्षाय योगिनाम्॥  
   बंधनाय च मूढानां यस्तां वेत्ति स योगवित्॥ 107 ॥  
   कुंडली कुटिलाकारा सर्पवत्परिकीर्तिता॥  
   सा शक्तिश्चालिता येन , युक्तो नात्र संशयः॥ 108 ॥  
   गंगायमुनयोर्मध्ये बालरंडा तपस्विनी ॥  
   बलात्कारेण गृह्णीयात्तद्विष्णोः परमं पदम्॥ 109 ॥  
   इडा भगवती गंगा पिंगला यमुना नदी॥  
   इडापिंगलयोर्मध्ये बालरंडा च कुंडली ॥ 110 ॥  
    पुच्छे प्रगृह्य भुजंगीं सुप्तामुद्बोधयेच्च ताम्॥  
   निद्रां विहाय सा शक्तिरूर्ध्वमुत्तिष्ठते हठात्॥ 111 ॥  
   अवस्थिता चैव फणावती सा प्रातश्च सायं प्रहरार्धमात्रम्॥  
   प्रपूर्य सूर्यात्परिधानयुक्त्या प्रगृह्य नित्यं परिचालनीया ॥ 112 ॥  
   ऊर्ध्वं वितस्तिमात्रं तु विस्तारं चतुरंगुलम्॥  
   मृदुलं धवलं प्रोक्तं वेष्टिांबरलक्षणम्॥ 113 ॥  
   सति वज्रासने पादौ कराभ्यां धारयेद्दृढम्॥  
   गुल्फदेशसमीपे च कंदं तत्र प्रपीडयेत् ॥ 114 ॥  
   वज्रासने स्थितो योगी चालयित्वा च कुंडलीम्॥  
   कुर्यादनंतरं भस्त्रां कुंडलीमाशु बोधयेत् ॥ 115 ॥  
   भानोराकुंचनं कुर्यात्कुंडलीं चालयेत्ततः॥  
   मृत्युवक्त्रगतस्यापि तस्य मृत्युभयं कुतः॥ 116 ॥  
   मुहूर्तद्वयपर्यंतं निर्भयं चालनादसौ ॥  
   ऊर्ध्वमाकृष्यते किंचित्सुषुम्नायां समुद्गता॥ 117 ॥  
   तेन कुंडलिनी तस्याः सुषुम्नाया मुखं ध्रुवम्॥  
   जहाति तस्मात्प्राणोऽयं सुषुम्नां वज्रति स्वतः॥ 118 ॥  
   तस्मात्संचालयेन्नित्यं सुखसुप्तामरुंधतीम्॥  
   तस्याः संचालनेनैव योगी रोगैः प्रमुच्यते ॥ 119 ॥  
   येन संचालिता शक्तिः स योगी सिद्धिभाजनम्॥  
   किमत्र बहुनोक्तेन कालं जयति लीलया॥ 120 ॥  
   ब्रह्मचर्यरस्यैव नित्यं हितमिताशिनः॥  
   मंडलाद्दृश्यते सिद्धिः कुंडल्यभ्यासयोगिनः॥ 121 ॥  
   कुंडलीं चालयित्वा तु भस्त्रां कुर्याद्विशेषतः॥  
   एवमभ्यसतो नित्यं यमिनो यमभीः कुतः॥ 122 ॥  
    द्वासप्ततिसहस्राणां नाडीनां मलशोधने॥  
   कुतः प्रक्षालनोपायः कुंडल्यभ्यसनादृते ॥ 123 ॥  
   इयं तु मध्यमा नाडी दृढाभ्यासेन योगिनाम्॥  
   आसनप्राणसंयाममुद्राभिः सरला भवेत्॥ 124 ॥  
   अभ्यासे तु विनिद्राणां मनो धृत्वा समाधिना॥  
   रुद्राणि वा यदा मुद्रा भद्रां सिद्धिं प्रयच्छति॥ 125 ॥  
   राजयोगं विना पृथ्वी राजयोगं विना निशा॥  
   राजयोगं विना मुद्रा विचित्रापि न शोभते॥ 126 ॥  
   मारुतस्य विधिं सर्वं मनोयुक्तं समभ्यसेत्॥  
   इतरत्र न कर्त्तव्या मनोवृत्तिर्मनीषिणा॥ 127 ॥  
   इति मुद्रा प्रोक्ता आदिनाथेन शंभुना॥  
   एकैका तासु यमिनां महासिद्धिप्रदायिनी॥ 128 ॥  
   उपदेशं हि मुद्राणां यो दत्ते सांप्रदायिकम्॥  
   स एव श्रीगुरूःस्वामी साक्षादीश्वर एव सः॥ 129 ॥  
    तस्य वाक्यपरो भूत्वा मुद्राभ्यासे समाहितः॥  
   अणिमादिगुणैः सार्धं लभते कालवंचनम्॥ 130 ॥  
  **  इति श्रीस्वात्मरामयोगीन्द्रविरचितायां हठप्रदीपिकायां  
  मुद्राविधानंनाम तृतीयोपदेशः॥ 3 ॥**



** ------------------------------------------------------------------**








     **चतुर्थोपदेशः॥**


    नमःशिवायगुरवेनादबिंदुकलात्मने॥  
   निरंजनपदं याति नित्यं यत्र परायणः॥ 1॥  
   अथेदानीं प्रवज्ञ्यामि समाधिक्रममुत्तमम्॥  
   मृत्युघ्नं च सुखोपायं ब्रह्मानंदकरं परम्॥ 2 ॥  
   राजयोग समाधिश्च उन्मनी च मनोन्मनी ॥  
   अमरत्वं लयस्तत्त्वं शून्याशून्यं परं पदम्॥ 3॥  
   अमनस्कं तथाद्वैतं निरालंबं निरंजनम्॥  
   जीवन्मुक्तिश्च सहजा तुर्या चेत्येकवाचकाः॥ 4 ॥  
   सलिले सैंधवं यद्वत्साभ्यं भजति योगतः॥  
   तथात्ममनसोरैक्यं समाधिरभिधीयते ॥ 5 ॥  
   यदा संक्षीयते प्राणो मानसं च प्रलीयते॥  
   तदा समरसत्वं च समाधिरभिधीयते ॥ 6 ॥  
   तत्समं च द्वयोरैक्यं जीवात्मपरमात्मनोः॥  
   प्रनष्टसर्वसंकल्पः समाधिः सोऽभिधीयते ॥ 7 ॥  
   राजयोगस्य माहात्म्यं को वा जानाति तत्त्वतः॥  
   ज्ञानं मुक्तिः स्थितिः सिद्धिर्गुरुवाक्येन लभ्यते॥ 8 ॥  
   दुर्लभो विषयत्यागो दुर्लभं तत्त्वदर्शनम्॥  
   दुर्लभा सहजावस्था सद्गुरोः करुणां विना ॥ 9 ॥  
   विविधैरासनैःकुंभैर्विचित्रैःकरणैरपि ॥  
   प्रबुद्धायां महाशक्तौ प्राणः शून्ये प्रलीयते ॥ 10 ॥  
   उत्पन्नशक्तिबोधस्य त्यक्तनिःशेषकर्मणः॥  
   योगिनः सहजावस्था स्वयमेव प्रजायते॥ 11 ॥  
   सुषुम्नावाहिनि प्राणो शून्ये विशति मानसे ॥  
   तदा सर्वाणि कर्माणि निर्मूलयति योगवित्॥ 12 ॥  
   अमराय नमस्तुभ्यं सोऽपि कालस्त्वया जितः॥  
   पतितं वदेन यस्य जगदेतच्चराचरम्॥ 13 ॥  
   चित्ते समत्वमापन्ने वायौ व्रजति मध्यमे॥  
   तदामरोली वज्रोली सहजोली प्रजायते ॥ 14 ॥  
   ज्ञानं कुतो मनसि संभवतीह ताव-  
   त्प्राणोऽपि जीवति मनोम्नियते न यावत्॥  
    प्राणो मनो द्वयमिदं विलयं नयेद्यो  
   मोक्षं स गच्छति नरो न कथंचिदन्यः॥ 15 ॥  
   ज्ञात्वा सुषुम्नासद्भेदं कृत्वा वायुं च मध्यगम्॥  
   स्थित्वा सदैवा सुस्थाने ब्रह्मरंध्रे निरोधयेत् ॥ 16 ॥  
   सूर्याचन्द्रमसौ धत्तः कालं रात्रिंदिवात्मकम्॥  
   भोक्त्री सुषुम्ना कालस्य गुह्यमेतदुदाहृतम्॥ 17 ॥  
   द्वासप्ततिसहस्राणि नाडीद्वाराणि पंजरे ॥  
   सुषुम्ना शांभवी शक्तिः शेषास्त्वेव निरर्थकाः॥ 18॥  
   वायुः परिचितो यस्मादग्निना सह कुंडलीम्॥  
   बोधयित्वा सुषुम्नायां प्रविशेदनिरोधतः॥ 19 ॥  
   सुषुम्नावाहिनि प्राणे सिद्ध्यत्येव मनोन्मनी॥  
   अन्यथा त्वितराभ्यासाः प्रयासायैव योगिनाम्॥ 20 ॥  
   पवने बध्यते येन मनस्तेनैव बध्यते॥  
   मनश्च बध्यते येन पवनस्तेन बध्यते॥ 21 ॥  
   हेतुद्वयंतु चित्तस्य वासना च समीरणः॥  
   तयोर्विनष्ट एकस्मिंस्तौ द्वादपि विनश्यतः॥ 22 ॥  
   मनो यत्र विलीयेत पवनस्तत्र लीयते॥  
   पवनो लीयते यत्र मनस्तत्र विलीयते ।. 23 ॥  
   दुग्धांबुवत्संमिलितावुभौ तौ तुल्यक्रियौ मानसमारुतौ हि ॥  
   यतो मरुत्तत्र मनःप्रवृत्तिर्यतो मनस्तत्र मरुत्प्रवृत्तिः॥ 24 ॥  
   तत्रैकनाशादपरस्य नाशा एकप्रवृत्तेरपरप्रवृत्तिः॥  
   अध्वस्तयोश्चेन्द्रियवर्गवृत्तिः प्रध्वस्तयोर्मोक्षपदस्य सिद्धिः॥ 25 ॥  
   रसस्य मनसश्चैव चंचलत्वं स्वभावतः॥  
   रसो बद्धो मनो बद्धं किं न सिद्ध्यति भूतले ॥ 26 ॥  
   मूर्छितो हरते व्याधीन्मृतो जीवयति स्वयम् ॥  
   वद्धः खेचरतां धत्ते रसो व्युश्च पार्वति ! ॥ 27 ॥  
   मनःस्थैर्ये स्थिरो वायुस्ततो बिमदुः स्थिरो भवेत्॥  
   बिंदुस्थैर्यात्सदा सत्त्वं पिंडस्थैर्यं प्रजायते ॥ 28 ॥  
   इन्द्रियाणां मनो नाथो मनोनाथस्तु मारुतः॥  
   मारुतस्य लयो नाथः स लयो नादमाश्चितः॥ 29 ॥  
   सोऽयमेवास्तु मोक्षाख्यो मास्तु वापि मतांतरे ॥  
   मनः प्राणलये कश्चिदानंदः संप्रवर्तते ॥ 30 ॥  
   प्रनष्टश्वासनिश्वासः प्रध्वस्तविषयग्रहः॥  
   निश्चेष्टो निर्विकारश्च लयो जयति योगिनाम्॥ 31 ॥  
   उच्छिन्नसर्वसंकल्पो निःशेषाशेषचेष्टितः॥  
   स्वावगम्यो लयः कोऽपि जायते वागगोचरः॥ 32 ॥  
   यत्र दृष्टिर्लयस्तत्र भूतेन्द्रियसनातनी ॥  
   सा शक्तिर्जीवभूतानां द्वे अलक्ष्ये लयं गते ।. 33 ॥  
   लयो लय इति प्राहुः कीदृशं लयलक्षणम्॥  
   अपुनर्वासनोत्थानाल्लयो विषयविस्मृतिः॥ 34 ॥  
   वेदशास्त्रपुराणानि सामान्यगणिका इव॥  
   एकैव शांभवी मुद्रा गुप्ता कुलवधूरिव ॥ 35 ॥  
   अंतर्लक्ष्यं बहिर्दृष्टिर्निमेषोन्मेषवर्जिता॥  
   एषा सा शांभवी मुद्रा वेदशास्त्रेषु गोपिता॥ 36 ॥  
   अंतर्लक्ष्यविलीनचित्तपवनो योगी यदा वर्तते  
   दृष्ट्या निश्चलतारया बहिरधः पश्यन्नपश्यन्नपि ॥  
   मुद्रेयं खलु शांभवी भवति सा लब्धा प्रसादाद्गुरोः  
   शून्याशून्यविलक्षणं स्फुरति तत्तत्वं परं शांभवम्॥ 37 ॥  
   श्रीशांभव्याश्च खेचर्या अवस्थाधामभेदतः॥  
   भवेच्चित्तलयानंदः शून्ये चित्सुखरूपिणि॥ 38 ॥  
   तारे ज्योतिषि संयोज्य किंचिदुन्नमयेद्भ्रुवौ॥  
   पूर्वयोगं मनो युंजन्नुन्मनीकारकः क्षणात्॥ 39 ॥  
   केचिदागमजालेन केचिन्नगमसंकुलैः॥  
   केचित्तर्केण मुह्यंति नैव जानंति तारकम्॥ 40 ॥  
   अर्धोन्मीलितलेचनः स्थिरमना नासाग्रदत्तेक्षण-  
   श्चंद्रार्कावपि लीनतामुपन्निस्पंदभावेन यः॥  
   ज्योतीरूपमशेषबीजमखिलं देदीप्यमानं परं  
   तत्त्वं तत्पदमेति वस्तु परमं वाच्यं किमत्राधिकम्॥ 41 ॥  
   दिवा न पूजयेल्लिंगं रात्रो चैव न पूजयेत्॥  
   सर्वदा पूजयेल्लिंगं दिवारात्रिनिरोधतः॥ 42 ॥  
   सव्यदक्षिणनाडिस्थो मध्ये चरति मारुतः॥  
   तिष्ठते खेचरी मुद्रा तस्मिन् स्थाने न संशयः॥ 43 ॥  
   इडापिंगलयोर्मध्ये शून्यं चैवानिलं ग्रसेत्॥  
   तिष्ठते खेचरी मुद्रा तत्र सत्यं पुनः पुनः॥ 44 ॥  
   सूर्याचन्द्रमसोर्मध्ये निरालंबांतरं पुनः॥  
   संस्थिता व्योमचक्रे या सा मुद्रा नाम खेचरी ॥ 45 ॥  
   सोमाद्यत्रोदिता धारा साक्षात्सा शिववल्लभा॥  
   पूरयेदतुलां दिव्यां सुषुम्नां पश्चिमे मुखे ॥ 46 ॥  
   पुरस्ताच्चैव पूर्येत निश्चिता खेचरी भवेत्॥  
   अभ्यस्ता खेचरी मुद्राप्युन्मनी संप्रजायते॥ 47 ॥  
   भ्रुवोर्मध्ये शिवस्थानं मनस्तत्र विलीयते॥  
   ज्ञातव्यं तत्पदं तुर्यं तत्र कालो न विद्यते ॥ 48 ॥  
   अभ्यसेत्खेचरीं तावद्यावत्स्याद्योगनिद्रतः॥  
   संप्राप्तयोगनिद्रस्य कालो नास्ति कदाचन॥ 49 ॥  
   निरालंबं मनः कृत्वा न किंचिदपि चिंतयेत्॥  
   स बाह्याभ्यंतरे व्योम्नि घटवत्तिष्ठति ध्रुवम्॥ 50 ॥  
   बाह्य वायुर्यथा लीनस्तथा मध्ये न संशयः॥  
   स्वस्थाने स्थिरतामेति पवनो मनसा सह॥ 51 ॥  
   एवमभ्यसमानस्य वायुमार्गं दिवानिशम्॥  
   अभ्यासाज्जीर्यते वायुर्मनस्तत्रैव लीयते॥ 52 ॥  
   अमृतैः प्लावयेद्देहमापादतलमस्तकम्॥  
   सिद्ध्यत्येव महाकायो महाबलपराक्रमः॥ 53 ॥  
      इति खेचरी ॥  
   शक्तिमध्ये मनः कृत्वा शक्तिं मानसमध्यगाम्॥  
   मनसा मन आलोक्य धारयेत्परमं पदम्॥ 54 ॥  
   खमध्ये कुरू चात्मानमात्ममध्ये च खं कुरु॥  
   सर्वं च खमयं कृत्वा न किंचिदपि चिंतयेत्॥ 55 ॥  
   अंतःशून्यो बहिः शून्यः शून्यः कुंभ इवाबरे॥  
   अंतःपूर्णो बहिः पूर्णः पूर्णः कुंभ इवार्णवे ॥ 56 ॥  
   बाह्यचिंता न कर्तव्या तथैवांतरचिंतनम्॥  
   सर्वचिंतां परित्यज्य न किंचिदपि चिंतयेत् ॥ 57 ॥  
   संकल्पमात्रकलनैव जगत्समग्रं  
   संकल्पमात्रकलनैव मनोविलासः॥  
   संकल्पमात्रमतिमुत्सृज निर्विकल्प-  
   माश्रित्य निश्चयमवाप्नुहि राम शांतिम्॥ 58 ॥  
   कर्पूरमनले यद्वत्सैंधवं सलिले यथा॥  
   तथा संधीयमानं च मनस्तत्त्वे विलीयते॥ 59 ॥  
   ज्ञेयं सर्वं प्रतीतं च ज्ञानं च मन उच्यते॥  
   ज्ञानं ज्ञेयं समं नष्टं नान्यः पंथा द्वितीयकः॥ 60 ॥  
   मनोदृश्यमिदं सर्वं यत्किंचित्सचराचरम्॥  
   मनसो ह्युन्मनीभावाद्द्वैतं नैवोपलभ्यते ॥ 61 ॥  
   ज्ञेयवस्तुपरित्यागाद्विलयं याति मानसम्॥  
   मनसो विलये जाते कैवल्यमवशिष्यते॥ 62 ॥  
   एवं नानाविधोपायाः सम्यक्स्वानुभवान्विताः॥  
   समाधिमार्गाः कथिताः पूर्वाचार्यैर्महात्मभिः॥ 63 ॥  
   सुषुम्नायै कुंडलिन्यै सुधायै चन्द्रजन्मने॥  
   मनोन्मन्यै नमस्तुभ्यं महाशक्त्यै चिदात्मने ॥ 64 ॥  
   अशक्यतत्त्वबोधानां मूढानामपि संमतम्॥  
   प्रोक्तं गोरक्षनाथेन नादोपासनमुच्यते ॥ 65 ॥  
   श्रीआदिनाथेन\[ अत्र संध्यभावः स्वाभाविकोऽवैयाकरणविषयकः\]
सपादकोटि  
   लयप्रकाराः कथिता जयंति ॥  
   नादानुसंधानकमेकमेव  
   मन्यामहे मुख्यतमं लयानाम्॥ 66 ॥  
   मुक्तासने स्थितो योगी मुद्रां संधाय शांभवीम् ॥  
   शृणुयाद्दक्षिणे कर्णे नादमंतस्थमेकधीः॥ 67 ॥  
   श्रवण पुटनयनयुगलघ्राणमुखानां निरोधनं कार्यम्॥  
   शुद्धसुषुम्नासरणो स्फुटममलःश्रूयते नादः॥ 68 ॥  
   आरंभश्च घटश्चैव तथा परिचयोऽपि च ॥  
   निष्पत्तिः सर्वयोगेषु स्यादवस्थाचतुष्टयम्॥ 69 ॥  
   ब्रह्मग्रंथेर्भद्भेदो ह्यानंदः शून्यसंभवः॥  
   विचित्रः क्वपाको देहेनाहतः श्रूयते ध्वनिः॥ 70 ॥  
   दिव्यदंहश्च तेजस्वी दिव्यगंधस्त्वरोगवान् ॥  
   संपूर्णहृदयः शून्य आरंभो योगवान् भवेत् ॥ 71 ॥  
      अथ घटावस्था॥  
   द्वितीयायां घटीकृत्य वायुर्भवति मध्यगः॥  
   दृढासंनो भवेद्योगी ज्ञानी देवसमस्तदा ॥ 72 ॥  
   विष्णुग्रंथेस्ततो भेदात्परमानंदसूचकः॥  
   अतिशून्ये विमर्दश्च भेरीशब्दस्तथा भवेत् ॥ 73 ॥  
      अथ परिचयावस्था।  
   तृतीयायां तु विज्ञेयो विहायो मर्दलध्वनिः॥  
   महाशून्यं तदा याति सर्वसिद्धिसमाश्नयम्॥ 74 ॥  
   चित्तानंदं तदा जित्वा सहजानंदसंभवः॥  
   दोषदुःखजराव्याधिक्षुधानिद्राविवर्जितः॥ 75 ॥  
   रूद्रग्रन्थिं यदा भित्त्वा शर्वपीठगतोऽनिलः॥  
   निष्पत्तौ वैणवः शब्दः क्वणद्वीणाक्मणो भवेत् ॥ 76 ॥  
   एकीभूतं तदा चित्तं राजयोगाभिधानकम्॥  
   सृष्टिसंहारकर्तासौ योगीश्वरसमो भवेत्॥ 77 ॥  
   अस्तु वा मास्तु वा मुक्तिरत्रैवाखंडितं सुखम्॥  
   लयोद्भवमिदं सौख्यं राजयोगादवाप्यते ॥ 78 ॥  
   राजयोगमजानंतः केवलं हठकर्मिणः॥  
   एतानभ्यासिनो मन्ये प्रयासफलवर्जितान् ॥ 79 ॥  
   उन्मन्यवाप्तये शीघ्रं भ्रूध्यानं मम संमतम्॥  
   राजयोगपदं प्राप्तं सुखोपायोऽल्पचेतसाम्॥  
   सद्यः प्रत्ययसंधायी जायते नादजो लयः॥ 80 ॥  
   नादानुसंधानसमाधिभाजं योगीश्वराणां हृदि वर्धमानम्॥  
   आनंदमेकं वयसामगम्यं जानाति तं श्रीगुरुनाथ एकः॥ 81 ॥  
   कर्णौ पिधाय हस्ताभ्यां यं श्रृणोति ध्वनिं मुनिः॥  
   तत्र चित्तं स्थिरीकुर्याद्यावत्स्थिरपदं व्रजेत्॥ 82 ॥  
   अभ्यस्यमानो नादोऽयं बाह्यमावृणुते ध्वनिम् ॥  
   पक्षाद्विक्षेपमखिलं जित्वा योगो सुखी भवेत् ॥ 83 ॥  
   श्रूयते प्रथमाभ्यासे नादो नानाविधो महान् ॥  
   ततोऽभ्यासे वर्धमाने श्रूयते सूक्ष्मसूक्ष्मकः॥ 84 ॥  
   आदौ जलधिजीमूतभेरीझर्झरसंभवाः॥  
   मध्ये मर्दलशंखोत्था घटंकाहलजास्तथा॥ 85 ॥  
   अंते तु किंकिणीवंशवीणाभ्रमरनिः स्वनाः॥  
   इति नानाविधा नादाः श्रूयंते देहमध्यगाः॥ 86 ॥  
   महति श्रूयमाणेऽपि मेघभेर्यादिके ध्वनौ ॥  
   तत्र सूक्ष्मात्सूक्ष्मतरं नादमेवपरामृशेत्॥ 87 ॥  
   घनमुत्सृज्य वा सूक्ष्मे सूक्ष्ममुत्सृज्य वा घने ॥  
   रममाणमपि क्षिप्तं मनो नान्यत्र चालयेत् ॥ 88 ॥  
   यत्रकुत्रापि वा नादे लगति प्रथमं मनः॥  
   तत्रैव सुस्थिरीभूय तेन सार्धं विलीयते ॥ 89 ॥  
   मकरंदं पिबन्भृंगो गंधं नापेक्षते यथा ॥  
   नादासक्तं तथा चित्तं विषयान्नहि कांक्षते ॥ 90 ॥  
   मनोमत्तरदेन्द्रस्य विषयोद्यानचारिणः॥  
   नियन्त्रणे समर्थोऽयं निनादनिशितांकुशः॥ 91 ॥  
   बद्धं तु नादबंधेन मनः संत्यक्तचापलम् ॥  
   प्रयाति सुतारं स्थैर्यं छिन्नपक्षः रवगो यथा ॥ 92 ॥  
   सर्वचिंतां परित्यज्य सावधानेन चेतसा ॥  
   नाद एवानुसंधेयो योगसाम्राज्यमिच्छता ॥ 93 ॥  
   नादोंऽतरंगसारंगबंधने वागुरायते॥  
   अंतरंगकुरंगस्य वधे व्याधायतेऽपि च ॥ 94 ॥  
   अंतरंगस्य यमिनो वाजिनः परिघायते॥  
   नादोपास्तिरतो नित्यमवधार्या हि योगिना॥ 95 ॥  
   बद्धं विमुक्तचांचल्यं नादगंधकजारणात्॥  
   मनःपारदमाप्नोति निरालंबाख्यखेऽटनम्॥ 96 ॥  
   नाद श्रवणतः क्षिप्रमंतरंगभुजंगमः॥  
   विस्मृत्य सर्वमेकाग्रः कुत्रचिन्नहि धावति॥ 97 ॥  
   काष्टे प्रवर्तितो वह्निः काष्टेन सह शाम्यति ॥  
   नादे प्रवर्तितं चित्तं नादेन सह लीयते॥ 98 ॥  
   घंटादिनादसक्तस्तब्धांतःकरणहरिणस्य ॥  
   प्रहरणमपि सुकरं शरसंधानप्रवीणश्चेत्॥ 99 ॥  
   अनाहतस्य शब्दस्य ध्वनिर्य उपलभ्यते ॥  
   ध्वनेरंतर्गतं ज्ञेयं ज्ञेयस्यांतर्गतं मनः॥  
   मनस्तत्र लयं याति तद्विष्णोःपरमं पदम्॥ 100 ॥  
   तावदाकाशसंकल्पो यावच्छब्दः प्रवर्तते ॥  
   निःशब्दं तत्परं ब्रह्म परमात्मेति गीयते ॥ 1 ॥  
   यत्किंचिन्नादरूपेण श्रूयते शक्तिरेव सा॥  
   यस्तत्वांतो निराकारः सएव परमेश्वरः॥ 2॥  
   सर्वे हठलयोपाया राजयोगस्य सिद्धये॥  
   राजयोगसमारूढः पुरुषः कालवंचकः॥ 3 ॥  
   तत्वं बीजं हठः क्षेत्रमौदासीन्यं जलं त्रिभिः॥  
   उन्मनी कल्पलतिका सद्य एव प्रवर्तते ॥ 4 ॥  
   सदा नादानुसंधानात्क्षायंते पापसंचयाः॥  
   निरंजने विलीयेते निश्चितं चित्तमारुतौ ॥ 5 ॥  
   शंखदुंदुभिनादं च न श्रृणोति कदाचन॥  
   काष्ठावज्जायते देह उन्मन्यावस्थया ध्रुवम्॥ 6 ॥  
   सर्वावस्थाविनिर्मुक्तः सर्वचिंताविवर्जितः॥  
   मृतवत्तिष्ठते योगी मुक्तो नात्र संशयः॥ 7 ॥  
   खाद्यते न च कालेन बाध्यते न च कर्मणा॥  
   साध्यते न स केनापि योगी युक्तः समाधिना॥ 8 ॥  
   न गंन्धं न रसं रूपं न च स्पर्शं न निःस्वनम्॥  
   नात्मानं न परं विेत्ति योगी युक्तः समाधिना॥ 9 ॥  
   चित्तं न सुप्तं नो जाग्रत्स्मृतिविस्मृतिवर्जितम्॥  
   न चास्तमेति नोदेति यस्यासौ मुक्त एव सः॥ 10 ॥  
   नविजानाति शीतोष्णं न दुःखं न सुखं तथा॥  
   न मानं नापमानं च योगी युक्तः समाधिना॥ 11 ॥  
   स्वस्थो जाग्रदवस्थायां सुप्तवद्योऽवीतिष्ठते॥  
   निःश्वासोच्छ्वासहीनश्च निश्चितं मुक्त एव सः॥ 12 ॥  
   अवध्यः सर्वशस्त्रणामशक्यः सर्वदोहिनाम्॥  
   अग्राह्यो मंत्रयंत्राणां योगी युक्तः समाधिना॥ 13 ॥  
   यावन्नैव प्रविशति चरन्मारुतो मध्यमार्गे  
   यावद्बंदुर्न भवति दृढप्राणवातप्रबंधात्॥  
   यावद्ध्याने सहजसंदृशं जायते नैव तत्त्वं  
   तावज्ज्ञानं वदति तदिदं दंभमिथ्याप्रलापः॥ 14 ॥  
  **इति श्रीसहजानंदसंतानचिंतामणिस्वात्मारामयोगीन्द्रविरचितायां**

** हठप्रदीपिकायां समाधिलक्षणं नाम चतुर्थोपदेशः॥ 4 ॥**

**          ॥ श्रीकृष्णार्पणमस्तु॥**



**
--------------------------------------------------------------------------  
   **



















\]
