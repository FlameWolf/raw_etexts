+++
title = "योगामृततरङ्गिणी"
author = "नीलकण्ठतीर्थः"
publisher = "मङ्गलानन्ददेवी"
"publish year" = "१९०४"
domain = "दर्शनानि"
sub-domain = "योगः"
pages = "76"
language = "संस्कृतम्"
printer = "निर्णयसागर-मुद्रणालयः"
"serial no." = "Ebharati-1620"
source_url = "https://www.ebharatisampat.in/readbook3.php?bookid=MDQ2MzI3MjE5MzE1NTUx&pageno=MjI0MjQyNjk5NTk="

+++
[[योगामृततरङ्गिणी	Source: [EB](https://www.ebharatisampat.in/readbook3.php?bookid=MDQ2MzI3MjE5MzE1NTUx&pageno=MjI0MjQyNjk5NTk=)]]

\[

![](../books_images/U-IMG-1696318786Screenshot2023-10-03130910.png)

**"सदानंदयतीन्द्रांघ्रिसरोज इदमर्पितम् ।  
मङ्गलानन्ददेव्या तच्छिष्टयाऽधिकभक्तितः ॥”**

**THE**  

**YÔGÂMṚITATARANGIṆÎ**  

**OF**  

**SRÎ-NÎLAKAṆTATÎRTHA.**  
![](../books_images/U-IMG-1696002998Screenshot2023-09-29212305.png)  

**EDITED BY**  

**PANDITAVAR KRISHNA SHASTRI.**

**![](../books_images/U-IMG-1696095319Screenshot2023-09-30230411.png)**  

**PUBLISHED BY**  

**SRÎ MANGAḶÂNANDA DEVÎ.**  

**PRINTED AT JAVAJI DADAJI'S “NIRNAYA-SAGAR” PRESS.**

**\_\_\_\_\_\_\_\_\_\_**  

**1904.**

**श्रीनीलकण्ठतीर्थकृता**  

**योगामृततरङ्गिणी ।**  
**![](../books_images/U-IMG-1696002576Screenshot2023-09-29211741.png)**  
**इदं पुस्तकं**  

**विद्धन्मूर्धन्य० परवर्० वि० कृष्णशास्त्रिद्धारा**  

**संशोध्य  

श्रीमत्सदानन्दस्वामिपादाल्लब्धनिष्ठाकया तथा एत-  

द्ग्रन्थकर्तुः सकाशादधिगतात्मविद्याकया  

श्रीमंगलानंददेव्या  

मुंबय्यां  

निर्णयसागरमुद्रणयन्त्रालये मुद्रापिता ।  

ख्रीस्ताब्दाः १९०४.**

**योगा[^1]मृततरङ्गिण्यनुक्रमणिका  
![](../books_images/U-IMG-1695980075Screenshot2023-09-29150313.png)**

[^1]: "योगशब्देन “भक्तिज्ञानयोगाः” संगृह्यन्ते."

९–हरिभजनामृतम्–  
२–विधुनवसुधाझरी–  
३–हरिपञ्चकम्.  
४–विधुस्तवमधुद्रवः–  
५–स्वात्मसुधाकरः–  
६–योगमञ्जरी–  
७–अमृतलता.  
८–कालीपञ्चकम्.  
९–घण्टाकर्णपञ्चकम्.  
१०–आ० पा० सप्तकम्–

**श्रीहरिभजनामृतम् ।**  
**![\#](../books_images/U-IMG-1695980477Screenshot2023-09-29150923.png)**

 श्रीहरिः सर्वम् ॥ ओम् ॥ श्रीमन्नारायणपदतलद्वन्द्वमद्वन्द्वकन्दं सर्वोत्कृष्टं खन मतिवराहात्मना चानुभुङ्क्ष्व । एवंकारे भवसि हि सुखी नित्यतृप्तत्वमीतो[^239] यत्नाद्याच्ञांसफलय ततः पूर्णकामोऽप्यहं स्याम् ॥ १ ॥ तूर्ष्णीभावं[^2] विभुपदमितो वर्तितुं मारसोत[^3]र्वष्ट्येषो[^4]ऽङ्गालिकनयनसेव्याव विष्णो तदेनम् । त्वद्धामैत्यैतिन पुनरतो देहमित्यूचिषे यद्गीतायां वज्र्युप[^240]लसुभगंभावुकाभोगभोग[^5] ॥ २ ॥ साक्षाद्रष्टा त्वमिति सकलस्यापि साक्षीति वित्तः[^6] सत्येवं सज्जनगणि[^7]मिहेड्भो[^8] कृथा मा वृथाज । मामुद्धर्तुंप्रतिनवसुधाह्लादिनेत्राञ्चलेन त्वं जन्मान्धो[^9]र्यसकरुणया त्वां प्रपद्ये तदेकम् ॥ ३ ॥ श्रीकृष्णस्मृत्यपचितिकृते चूर्णपेषं[^10] पिनष्टि स्वाच्छन्द्येनाशयकथितबीजं कृती यः स एषः । इत्यालोच्य प्रकृतजननोपक्रमं सेव्यते यो दूर्वाकाण्डप्रतिनिधिरुचिर्मोस्वभू रक्षतात्सः ॥ ४ ॥ मायामात्रं तव वपुरिति ज्ञायते गोपते यत्तन्नाकृष्टं भवतु भगवद्धिष्ण्यतो दर्शयान्यत् । अन्वर्थे कुर्वज निरुपमं नाम मायीति पश्चात्कार्ये जाने वचनविरतं युज्यते लिप्सितं यत् ॥ ५ ॥ ब्रह्मीभूय त्वयि तनुलये ज्ञानवान्निर्विभागे संविद्रूपे सपदि विलयं याति कैवल्यकन्द । विष्णोरैक्यं[^11] ।") त्वजनिधिनिधायं निदध्य स्थितोऽयं यत्तद्रक्ष प्रणतहृदयाकूतकल्पद्रुकल्प ॥६॥ पारम्यं[^12] ते निबिडसहजानन्दसन्दोहदायिन्साक्षात्कर्तुंखननमु- दितं यत्त्वयाऽगाधबोध । उत्खातुं हृद्भुवमयमपास्योपलं देहसंज्ञं

[^2]: "तूष्णींभूय ॥"

[^3]: "मारसोतः = कामजनक । षु–प्रसवैश्वर्ययोरित्यस्मात्तृच् ॥"

[^4]: "आशास्तेऽर्थयते वष्टि । इति भट्टमल्लः॥"

[^5]: "भोगः = शरीरम् ॥"

[^6]: "ज्ञातः ॥"

[^7]: "गणिं= गणनम् ॥"

[^8]: "इट्=ईश ॥"

[^9]: "यसु—प्रयत्ने॥"

[^10]: "चूर्णवत्पिनष्टि, शुष्कचूर्णेत्यादिना पिषेर्णमुल् ॥"

[^11]: "निधिवन्निधाय (निधि निधायम्

[^12]: "परमत्वं, श्रेष्ठम् ॥"

[^239]: "ईतो=गतः ॥ इण्—गतौ ॥"

[^240]: "वज्र्युपलः = इन्द्रनीलमणिः ॥ "

धीकुद्दालैर्यसति तदिमं धारय स्वे महिम्नि॥ ७ ॥ उद्बुद्धेश्व[^13]र्युपकृतिदलचक्रजालेषु विष्णुं कृत्वा मूलादिषु विधुसुधाधोरणी[^14]दिग्धगात्रम् । सन्दध्यां त्वां मयि कुरु कृपां तत्सुरद्विड्विकाषिन्भूयात्प्रत्यक्षितहरिपदोऽयं त्वियत्ताविहीन[^15] ॥") ॥ ८ ॥ सामञ्जस्यं भजति नहि ते भेददृङ्मादृशेषु त्वन्नाथेषु स्फुरणसुखमात्रात्मक श्रीनिवास । इत्यस्मान्मां प्रबलकरुणाधिष्ठितः सन्प्रपायाः प्रह्लादं वा[^16]प्रकृतिमृदुलं[^17] त्वल्पदं धारयेयम् ॥ ९ ॥ श्रीमद्विष्णोरमलचरितान्येव सेवेत नान्ध्याद्यावत्तावत्सुखरममृतसून्यत्र[^18] दुःखी य एषः । श्रुत्या युक्त्याऽप्यनुभवबलेनाच्युतं यत्सदाऽहं वेडयात्मत्वेन तु करुणया मे क्रिया नित्यसौख्यम् ॥ १० ॥ कर्तुं मेऽनुग्रहमुपनिषन्मात्रगम्ये विभौ मन्नैजानन्दत्वत इह चिक्लृप्सत्यहं[^19] तद्विवेक्त्तुम् । शक्तोन स्यामपि च भगवन्नो मया रुद्यते तत्काले तस्मादिममव सदानन्दसान्द्रस्वरूप ॥ ११ ॥ कार्याकार्यद्वयविनिमयं यद्वहुत्राकरोस्त्वं भृत्यार्थे तत्तव करुणया ज्ञातमेतेन भूमन् । यस्यत्व[^20]स्मान्निजचरणदासं भवान्मा[^21]ऽवितुं यत्सर्वेत्याद्यां शरणमयते त्वद्गिरां सर्वथाऽयम् ॥ १२ ॥ भक्त्या यद्यत्कृतमभिहितं तत्तदिष्ट्यैतवेति स्तौमि त्वां नो चरित[^22] इह संनह्यते बालिशेन । जायन्तेयादिकमुनिगिरा बुध्यतेऽशक्यताऽत्र श्रीवैकुण्ठेश्वर दनुजहन्मे प्रसीद प्रसीद ॥ १३ ॥ चित्ताम्भोजे मम चिरमंटाठ्यां[^23] कुरुष्वाच्युत त्वं का हानिस्तत्कठिनमिति किं गोपिकानां व[^24]नास्य \। योगाभ्यासादपि तु मसृणं पश्य पश्यात्मयोने नत्वाष्टाङ्गैः पृणति[^25] तदयं मा विलंबस्व लेशम् ॥ १४ ॥ कश्चित्स्निग्धाञ्जनगिरिसमं त्वां गृणातीह तद्वच्चन्द्राङ्कश्रीमुषमितर एकः कलायाभिरामम् । देव त्वाऽन्यः कवयति घनाभं

[^13]: "उद्बुद्धेश्वरी=प्रबुद्धशक्तिः ॥"

[^14]: "परम्परा ॥"

[^15]: "अप्रमेय । (अपरिच्छेद्य

[^16]: "वा=इव ॥"

[^17]: "स्वभावकोमलम् ॥"

[^18]: "अमृतं सुवत इत्यमृतसूनि । षूङ्–प्राणिगर्भविमोचने ॥"

[^19]: " परिणन्तु मिच्छति ॥"

[^20]: "यसु–प्रयत्ने॥"

[^21]: "मा=माम् ॥"

[^22]: "महिमगणने नह्यते । पा० ॥"

[^23]: "अटनम् ॥"

[^24]: "व=इव । वं प्रचेतसि जानीयादिवार्थे तु तदव्ययम् । इति कोशः ॥"

[^25]: "पृण–तर्पणे, अग्निपृणाति पृणति द्विजदेवतांश्च । इति कविरहस्यम् ॥"

परो नीलकंठग्रीवाप्रख्यं परमनुपमं सोऽयमीश प्रसीद ॥ १५ ॥ नीलग्रीवोपमितिकथनं मामकाख्याश्रुतौ ते ध्याकारः स्यान्मम विषयको नैलकंठाह्वगंधात् । इत्येव श्रीकमन[^26] न भवानन्यथा चिन्तयेन्मां यत्कल्याणात्मकपरशिवध्यानधिष्ण्यामलात्मन् ॥ १६ ॥ कैवल्याख्यां सुखकणकरालां[^27] समाप्यैष संस्थां नर्चेद्भूयः[^28] स्वभुवमयमित्यात्मनाथो भवान्किम् । तूष्णीमास्ते वदतु भगवांस्तन्निदानं चिकित्सां कुर्यां विष्णोः परकरुणया नो विलंबं सहेऽहम् ॥ १७ ॥ जाने शार्ङ्गिन्नखलु भवतोऽकिम्पचानाशयं[^29] यज्ज्ञानेऽभीष्टां रचयितुमहो शक्नुयां कारिकां[^30] ते । अग्रे भूत्वा वद करुणया तत्कथञ्चिद्यतिष्ये भक्त्याऽहं सोऽनपरशरणो मे प्रसीद प्रसीद ॥ १८ ॥ भो भोः शौरे मम शिरसि सद्ध्रुक्[^31]")क्षिपाकार्मणं ते हस्तं कृत्वा शमय भगवन्हृद्भुजं त्वां प्रणौमि । भूयो भूयो नतिमपि किरन्नैन्दवस्मेर विष्णो नातोऽन्यस्मै प्रभवति जडोऽभीष्टसन्तानशाखिन् ॥ १९ ॥ कोऽन्यो माऽवेद्विधुपदसरोजातनिष्यन्दमाध्वीगृध्यद्भृङ्गं[^32] वद वद हरे श्रेयमाहो ममैकम् । सर्वेशत्वक्षतिकरमिदं मा वचो वोच विष्णो किन्त्वेनं भोः प्रणतशरण त्वं प्रपाया मुकुन्द ॥ २० ॥ वाचाराद्ध[^33]त्रिभुवनपतिर्मे क्षितस्या[^34]र्थ ईट्टे[^241]विष्णुं नान्यं कवत इह भो त्वत्स्मृतेस्संस्कृतायुः । तस्त्वं कूलंकषकरुणयाऽऽघूर्णितान्तर्गिरिः सन्कुर्या नोऽनुग्रहमजगतिस्त्वां विना कुत्रचिन्न॥ २१ ॥ नैवात्मा च प्रिय इति भवान्यत्त्वभाणीत्स्वभृत्यं बार्हस्पत्यं स इव भगवंस्तन्मृषा वा न भक्तिः । किंवा मेऽस्य प्रविश हृदयं शोधयार्द्रं न चेत्तत्कारी[^35] रुच्याऽस्त्वज[^36] तव तदानन्ददीप प्रसीद ॥ २२ ॥ देवः कृष्णायत इति नहि क्वापि कोऽपि स्वभृत्यप्रेमावेशात्स्वकमहिमसंप्रापणे यत्ततोऽहम् । लंभं[^37] लंभं रमतिजनकामो[^38] ।")दमेनं

[^26]: "रमाकामुक ॥"

[^27]: "सौख्यलवतुङ्गाम् ॥"

[^28]: "ऋच–स्तुतौ ॥"

[^29]: "अक्षु–द्राभिप्रायम् ॥"

[^30]: "क्रियाम् । ण्वुत् ॥"

[^31]: "सदूद्रोहिक्षिपाकर्मठम् । (कार्मणः कर्मणि कुशल; अण्॥

[^32]: " लुभ्यद्भ्रमरम् ॥"

[^33]: "वाक् ॥ ब्रह्माणी वचनं वाचा । इति कोशः ॥"

[^34]: "क्षीणस्य ॥ "

[^35]: "कारिः= क्रिया ॥"

[^36]: "इष्टा ॥"

[^37]: "लब्ध्वा लब्ध्वा ॥"

[^38]: "रमतिः=कामः(औणादिकः

[^241]: "ईड–स्तुतौ, अदा० आ० प॥"

नुवंस्त्वां नामं नामं दिवसगमने बद्धबुद्धिर्भवामि ॥ २३ ॥ त्वद्बद्धात्माऽस्म्यजय भरिमासक्तिमुत्सार्य[^39] विष्णो न स्थेयान्मे मतिरिति सकृद्वस्तुयुग्मे मुरारे । कालोऽयं मां सुखयितुमिदानीं तवेहाद्वयात्मन्नौदास्यं चेद्भवति विफला गीत्युदीता प्रतिज्ञा ॥ २४ ॥ हृन्माठर्यं[^40]॥")ननु रुजति मे स्वनिविष्टं व्यथाख्यो हिंसीरस्तं[^41] जहि सुखय भो माऽतिदुर्लंभरूप । वेलालंघिप्रतरलसुधास्तिंभिगंभीरिमा[^242]ऽथो भूयादस्येत्यज विवरग त्वां विना कुत्रचिन्न ॥ २५ ॥ वैकुण्ठेक्षासुरभिरयथास्थित्यमानस्यतृण्यां[^42] तर्णोत्वस्य[^43]प्रदिशतु तथाऽऽनन्दसन्तानबन्धुम् । तत्ते सौख्यप्रसविपदयंयम्यमानान्तरंगो हे विष्णो त्वां निखिलजनहृत्साक्षिरूपं भजामि ॥ २६ ॥ विध्वंध्र्युत्था सुरपुरझरीस्वर्वधूकेशवेशभ्रश्यन्मन्दारकसुरभिला[^44] विष्णुपत्प्रापिरज्जुः । जातेहत्यान्पवत इति यन्नात्र चित्रीयते तत्त्वन्माहात्म्यं गणनविषयं नेति हे स्वारतीड्य॥ २७ ॥ लीलामूर्तिग्रहणमिह ते माहशत्राणमेकं हेतूकृत्य प्रकृतमिति सन्निश्चयः किं न तद्वत् । ओङ्कारं वा श्रवणविषयीकुर्वथो नेति वाचं वन्देऽहं त्वां जननहर जञ्जन्यमानादरेण ॥२८॥ भासन्तान्तः[^45]पुरुषमुपतिष्ठे हरिं दीप्रमुञ्चैर्भानुर्यद्ध्याय्युपगमविधौ राजमार्गायते हि । अस्मात्त्वप्रीत्युदयजनकं नास्ति यत्तन्मुरारे पूर्णानन्दं वितर भगवन्दासमेनं प्रपाहि ॥ २९ ॥ हस्तग्राहं चरणकमलं वैधवं मानसाख्ये कासारेऽस्य क्षिपतु भगवन्नष्टिराहो[^46] भवेत्का । तेनायं स्यात्परमसुकृती निश्चयेन त्रिधन्यस्तस्माद्याच्ञामम सफलयन्देह्यनुज्ञां नमस्ते ॥३०॥ हरिः ॥ शिशुसंज्ञमुनीन्द्रपादपीठायितमूर्ध्नाऽसितकन्धरेण सूक्तम् । मुरभिद्भजनामृतं हृदन्तः कुरुते यः स समाप्तकाम उक्तः ॥ ३१॥  

[^39]: "भरिमा=कुटुंबम् ॥"

[^40]: "मनोमुनिम् । (गर्गादित्वान्माठर्यः

[^41]: "दुष्टः॥"

[^42]: "अमानस्यं कृच्छ्रकष्टम् इति कोशः ॥"

[^43]: "तृणु–भक्षणे ॥"

[^44]: "कल्पोद्भवेति । पा० ॥"

[^45]: "भासन्तः सूर्यः ॥"

[^46]: "नष्टिर्नाशः ॥"

[^242]: "स्तिंभिः=समुद्रः ॥"

**॥ इति हरिभजनामृतं समाप्तम् ॥**  
![](../books_images/U-IMG-1696176433Screenshot2023-10-01213324.png)

**अथ विधुनवसुधाझरीप्रारभ्यते ।**

 हरिः ॥ कल्याणं वितरतु शौरिवाङ्नदीष्णायैतस्मै प्रणतभवार्दनो हयास्यः । यत्प्रीत्याऽपर इव गीष्पतिर्भवेत्सोऽप्येकान्तेन हि लघु किम्पचानवाग्यः[^47] ॥ १ ॥ स्वत्वेनाच्युतमनुभूय मुक्तिसौधं त्वारोढुं मम चपलाधवांघ्रिसेवा[^48] । निःश्रेणीभवतु सदेति कामिताप्तिस्वः[^49]कल्पांघ्रिपमजमन्वहं प्रपद्ये ॥ २ ॥ सिष्णासुर्विधुकरुणामृतोदराशावस्म्यङ्ग स्वजन[^50]भियाऽद्रिभिद्ररूप[^51] । यद्विष्णो भ्यरणि[^52]समुत्थदुःसहार्चिर्निस्तप्तः स्वयमपि नित्यभक्त एषः ॥ ३ ॥ संभूतं मधुमथनास्य दुःखपङ्कं नासाद्वार्द्वयसमिवाशु[^53] पाह्यतो माम् । नो याप्योऽमृतकरुणैष काल ऐदम्पर्यंयद्भवतु न तद्वचोऽतिभूस्थ ॥ ४ ॥ विष्णो त्वद्विहरणयोग्यमास्तृणीय[^54] स्वान्तांभोरुहि तलिमं[^55] ममैष वृत्या । भोगीन्द्रप्रतिकृतिकं विधित्सुरन्तः स्थित्वा मामवतु भवाव्रतीशसोतः ॥ ५ ॥ आपीयाच्युत तव कीर्तनानि साक्षादैकात्म्यप्रसविसमाधिवारिसुन्ति । अस्यान्तःकरणसमाख्यचातको मे नो माङ्क्षे[^56]द्विषयविषांब्वतोऽव माऽज ॥ ६ ॥ शाङ्गिस्तेऽक्षयकरुणाकटाक्षधारा स्वर्णद्या मयि सहपाठवीथिमेतु । श्रीकंठाह्वय इति चैष तत्कृतेऽहं विध्वर्हांदध उरुगीत ते समर्चाम् ॥ ७ ॥ शोणांभोरुहसखमक्षि तेऽज भूयात्कारुण्याभिधमकरन्दबिन्दुसान्द्रम् । यत्स्वादे[^57] हृदयमधुव्रतो मदीयो विष्णो स्थास्न्वनुभविता सुखं सदैव ॥ ८ ॥ स्वेक्षाऽऽयल्लककृशितान्तरङ्ग[^58] एष त्वां सेवेऽच्युत करुणातरङ्गिताक्षम् । तद्देवोद्धर पर मानसैणशावं बाधान्धोर्मम नवमेघगोत्रगात्र ॥ ९ ॥ वैदेहीहृदयैरुहप्रलीनकालेयारक्तोरसि[^59] तव नादधा गुहं

[^47]: "क्षुद्रगिरा ॥"

[^48]: "चपला कमला लक्ष्मीरिति विश्वः ॥"

[^49]: "प्राग्रूपंविधुमहमन्वहमिति पा० ॥"

[^50]: "भयं भियेति शब्दार्णवः ॥"

[^51]: "भिद्रं वज्रम् ॥"

[^52]: "अरणिः=सूर्यः ॥"

[^53]: "परिमाणे द्वयसच् ॥"

[^54]: "विस्तारयेयम् ॥"

[^55]: "तलिमं कुट्टिमे तत्प इति र० मा० ॥"

[^56]: "माक्षि–काङ्क्षायाम् ॥"

[^57]: "आहारो भोजनं स्वाद इति हलायुधः ॥"

[^58]: "आयल्लकमुत्कण्ठा । इति यादवः ॥"

[^59]: "हृदयं चित्तवक्षसोरिति कोशः ॥"

किम् । कारुण्यात्तदिति न च प्रयोजनार्थं शङ्के तत्कुरु कृपयेममेचमेव ॥ १० ॥ चिन्मुद्राविवृतनिजस्वभावदार्ढ्येकर्तुं मां भवतु कृपार्द्रदृष्टिपातः । श्रीश त्वां शमथधनांतरब्जभृंगं सौषुम्नेपथि विधिवत्समर्हयामि ॥ ११ ॥ श्रीशेक्षार्बुदतयजानुकूल्यवार्वष्ट्या[^60]बाधाकषितकषायितान्तरंगम् । संस्कर्तुंजनिहर सैष तत्प्रसन्नस्त्वं विष्णो वितर तवानतिं दधाति ॥ १२ ॥ उद्यत्कोव्यरुणरुचिच्छटं किरीटं माणिक्याकरपरिपन्थिनं स्मरामि । हृद्यन्तर्नरकविनाशनस्व विष्णोः सङ्कीर्णालकमलिकं च सर्वकालम् ॥ १३ ॥ भ्रूयुग्मं मदनशरासनप्रतीपं चाकोराक्ष्यरुणिमदायिनेत्रशोभि । कुर्वेऽन्तस्तिलसुमगर्वचर्विनस्यां[^61] चैवं संसृतिदवदावरूप विष्णो ॥ १४ ॥ चित्ताब्जे मम मधुमत्प्रवालशोभालुण्टाकाधर[^62] उदितः सदा चकास्तु । तद्गण्डोपलमुकुरप्रविष्टकर्णोत्तंसश्रीमकरमहामणिद्वयं च ॥ १५ ॥ वैकुण्ठेशय तव यत्स्मितस्य साक्षादैत्कौमुद्वतसितिमेव पूर्वकोटिम् । एषोऽहं परिकलयामि हास्यमेनत्तन्मन्दारकगुणकारि सर्वदैवम् ॥ १६ ॥ सत्कण्ठोदित तव कण्ठलग्नमालां धत्तेऽयं हृदि सपतीयते[^63] श्रियो या । विष्णो कुस्तुभ[^243]भवमण्युदारवत्सं श्रीवत्सेन च सह नित्यसौख्यवृत्यै ॥ १७ ॥ दौर्भाग्यासुरकभुजिक्रियाचणांस्ते वज्रोग्रान्मम मनसा करान्स्मरामि । हे विष्णो प्रलयदिनेशदीप्रचक्राब्जाम्भोजोद्भटगदिकाधरान्मुरारे ॥ १८ ॥ याह्यन्तर्भ्रमर मुकुन्दनाभिपद्मं यन्माध्वीं रिरसयिषत्यहो अजाली । तत्पीतांबरभवमेव तत्र तेजः सान्ध्यं नाण्वपि विहरान्वहं यथेच्छम् ॥ १९ ॥ ऊरुंते मुरहर हस्तिशावहस्ताग्राकर्णेजपमनुसन्दधामि विष्णो । कैवल्यप्रद परिभूतकूर्मराजं चेत्थं ते प्रपदमजाव मां कृपातः ॥ २० ॥ सन्तानप्रतिनवपल्लवाभिरामं विन्यस्याच्युत तव पादमस्य मूर्ध्नि । सन्तापं शमय कृपामृतं विकीर्य त्वामीशं शरणमितो व्रजामि चैकम् ॥ २१ ॥ स्निग्धेन्द्रोपलमधुरं स्वरूपमेकं हृद्यन्तः स्फुरतु

[^60]: "आबाधा वेदना दुःखमिति कोशः ॥"

[^61]: "नसा नस्या च नासिका । इति कोशः ॥"

[^62]: "लुण्टाकश्चौरः ॥"

[^63]: "सपत्नीवाचरति ॥"

[^243]: "कुस्तुभः समुद्रः ॥"

सदैव कैशवं[^64] मे । आढ्यभावुकपदमेतु निर्विशंकं येनेदं मम मन ऐषमोऽब्धिशायिन् ॥ २२ ॥ कारुण्यात्तव भवदावपावकस्त्वद्भृत्येब्वीण्मलयजपङ्कतीति बुध्या । तत्तामेत्यतिलघु[^65] सोऽयमित्यहं त्वां भोः स्वामिन्रणरणकाशयः[^66] प्रणौमि ॥ २३ ॥ यम्यन्तःकरणग सौखसुप्तिकः[^67] स्या व्रश्चि[^68]त्वाऽसदृशनचंपचाऽमनस्यम् । सारल्यान्मम मधुसूदनैतदर्थं त्वामर्हाम्युपनिषदैककण्ठ्यगीत ॥ २४ ॥ भिद्योद्ध्यप्रतिनिधि मय्यनन्त भूयात्कारुण्यं निगमशिरोरसप्रतिष्ठ। भक्तान्तःकरणचकोरिचञ्चुकोठ्यां[^69] भद्रश्रीमसृणरसीयतीश[^70] भो यत् ॥ २५ ॥ हे मासप्रमित[^71] ॥")सुधामयूखलेखालोभ्यात्मन्विश मम दृर्कसृर्तिं[^72]मुकुन्द । चिद्व्यक्यच्युत गहनंसदीशसूनुं[^73] त्वां सोमामृतपरिषिक्तगात्रमीडे ॥ २६ ॥ निर्गत्वा चटचडितीश दृक्कुडं[^74]गात्पातङ्गी रुचिरज ते कृपाऽन्धकारम् । मोहाख्यं मम कवलीकरोतु विष्णो त्वां वाचंयमयमिवन्दथं प्रपद्ये ॥ २७ ॥ विष्णोस्तेऽकुटिलकटाक्षकामधेनोः पूर्णानुग्रहमयमेव मे प्रदाय । औधस्यं[^75] पयः ॥") मम परिबृंहितायतीस्त्वं[^76] इति घण्टापथः ॥") हे स्वामिन्कुरु सुखसन्ततीः प्रकामम्॥ २८ ॥ कारुण्यात्सममतिशेष इत्ययं मे हृत्पुंष्पधय इत ईश तेऽङ्घ्रिपद्मम् । तद्धर्म[^77]ंकुरु भगवन्चिचारकृत्यामस्पृष्ट्वाऽमृतपिबचित्तचन्द्र विष्णो ॥ २९ ॥ त्वं तत्पायितभुजगेन्द्र पाहि माऽन्तर्नेसांधंकरणदराभिधानधूलिम् । धून्वंस्त्वाऽमृततटिनीं वगाह्य[^78]पश्चादर्हांते मुरहर निर्भिदं करिष्ये ॥ ३० ॥ हरिः ॥ श्रीबालनामभगवच्चरणारुणाब्जहंसायितासितगलाभिधनिर्मितां यः । विष्णुः

[^64]: "केशवस्येदं कैशवम् ॥"

[^65]: "तस्य भावस्तत्ता ॥"

[^66]: "रणरणकमुत्कण्ठा ॥"

[^67]: "सुखसुप्तिं पृच्छतीति तथा ॥"

[^68]: "छित्वा ॥"

[^69]: "ङ्यापोरित्यादिना ह्रस्वः ॥"

[^70]: "घुसृणेति पा० ॥"

[^71]: "मासं प्रमितो (मासप्रमितः

[^72]: "दृक्पथम् ॥"

[^73]: "देवराजानुजम् । सूनुः पुत्रेऽनुजे । इति विश्वः ॥"

[^74]: "लतागृहात् ॥"

[^75]: "(ऊधसि भवम्

[^76]: "प्रचितोत्तरकालाः (स्थिराः

[^77]: "भरणे पोषणे भर्म इति हैमः ॥"

[^78]: "वष्टि भागुरिरल्लोपमवाप्योरुपसर्गयोः ॥"

स्तवामृतझरीं कुरुते हृदन्तः सम्पूर्णकाम इह चैष मृतौ विभुस्यात् ॥ ३१ ॥   

**इति विधुनवसुधाझरी समाप्ता ।**  
![](../books_images/U-IMG-1696215483Screenshot2023-10-02082657.png)

**अथ श्रीहरिपञ्चकम् ।**

 ओं तत्सत् ॥ आमोदामृतवार्धिवीचिपृषतक्लिन्नं करोत्वन्तरं कर्णाकर्णिकयोपवर्णितपरात्मैक्यप्रतिष्ठस्य मे । योगोदस्नपितात्मदर्पणतले तेजो दुरीदृश्यते यद्विष्णोः स रमेरितस्मितसुधासारावसेकेक्षणः ॥ १ ॥ मान्तर्मारसमाख्यबीजगमित[^79]स्याचार्यकं योऽदधिष्ठैष त्वं शतकोटिशारदशशांकाभेक्षण श्रीपते ॥ पिंषन्हृ[^80]द्दरसंज्वरं दिश शमेनं दन्दहीतीव[^81] यः कादाचित्कतया मुकुन्दपदकञ्जेन्दिन्दिरीभूतमीट् ॥ २ ॥ दुःसाधं मधुभिद्गुणानुगणनं यद्यप्यहं स्तौमि तं वाचालीकुरुते[^82] तदीयचरणश्रद्धापिशाचीति माम् । तस्मान्मेऽनुजिघृक्षयैव भवता भाव्यं मुरारेऽन्वहं नौदासीन्यवशंवदो भव कदाऽप्यद्वैतविद्याश्रय ॥ ३ ॥ मह्यं द्रुह्यति यस्त्वमुं सुखय इत्येतत्किमाचार्यकं तत्त्वं विस्मर भक्तरक्तिमबलाच्छंभोः सतीर्थ्यीकुरु[^83] । स्वं वर्तस्व ममानुकूल्यविधिना कारुण्यरिञ्छोलितः[^84] सत्क्षेपः सुशको न मेऽथ भगवन्रोरुच्यते वा न यत् ॥ ४ ॥ विष्णोऽन्तर्हरिणी ममास्त्रखुरलीक्लृप्ता[^85] व्यथाव्याधतस्तन्मां रक्ष समामराश्रुतचरं सौख्यं नियच्छंस्तु मे। शिष्टानुग्रहविष्टरस्थितमहं त्वां मे भ्रुवोरन्तरुज्ज्योतिर्दीपदृशिक्रियैकविषयं कुर्योकृपाधूर्वह ॥ ५ ॥ शिश्वर्थनामकयमीन्द्रपदाब्जभृंगश्रीनीलकण्ठरचितं हरिपञ्चकं यः । संस्मृत्य विष्णुमखिलेश्वरमेव चित्ते भक्त्या पठेत्स भवितात्र समाप्तकामः ॥ ६ ॥  

[^79]: "गमनस्य ॥ "

[^80]: "चूर्णयन् ॥"

[^81]: "अतिशयेन दहति ॥"

[^82]: "मुखरयति ॥"

[^83]: "सतीर्थ्यो भव त्वमिति पा० ॥"

[^84]: " रिञ्छोलिः स्त्रीततिश्छटेति कोशः ॥"

[^85]: "अभ्यासस्थानम् ॥"

**समाप्तमिदं हरिपञ्चकम् ॥**  
![](../books_images/U-IMG-1696215586Screenshot2023-10-02082657.png)

**अथ विधुस्तवमधुद्रवः प्रारभ्यते ।**

 हरिः । हरिचरणसरोजचञ्चरीकान्तरनिबिरीसतमो[^86] विधूय पायाः । प्रचिकटयिषुरेष[^87] संस्तवीति स्वभुवमिहोदितभक्तिमित्यजैनम् ॥ १ ॥ धरतु विधुरतिप्रकाशमन्तःकरणजलेरुहि[^88] चेन्दिरापतीनः । नमदमरकिरीटरत्नदीपद्युतितपदाङ्कपरंपरः सदा मे ॥ २ ॥ नहि विदितमिदं कदा मदाधिं हरसि पुरीतदधीतसंस्तवस्त्वम्[^89] । अपि मतिबलतः करोमि तेऽर्होमुरहर मा मयि भूरुदास्तवृत्तिः ॥ ३ ॥ मनुभुवननिवासिसम्मता शंकरमुखशङ्करता तवादिदेव । तदपि बत भवानिवार्त[^90] आस्ते मम सुखने किमितीश नैव जाने ॥ ४ ॥ क्षतिरजभविता नु कैतदीयावनत इतीश बुभुत्सयाऽनुयोगम् । विधिनत विधिवत्प्रणम्य कुर्वे वद वद कालविलंबवर्जमेतत् ॥ ५ ॥ शरणमितमजं समात्मना चेद्रुजति दरोंऽभसि बंभ्रमीति चाश्मा । स्थित इति नरकस्य जिष्णुरन्तर्ज्वरहरणाय नहीहसे कुतो मे ॥६॥ तव पदतलयोर्लुठन्तमित्थं सहजकृपाभरलोलितान्तरस्त्वम् । रुदथमिममवाखिलैकतात त्त्वरिततरं दवयंस्तु[^91] चित्ततापम् ॥ ७ ॥ मुरमथनमितो व्रजाम्यहं गोतमगृहिणी मुनिरुट्शिलीकृताऽपि । तदुपरिकृतयत्पदाब्जपांसुस्रुतिबलतः स्नितरा[^92] बभूव सद्यः ॥ ८ ॥

[^86]: "निबिरीसं दृढं गाढमिति कोशः ॥"

[^87]: "प्रकटयितुमिच्छुः ॥"

[^88]: "सरोरुह इन्दिरेति पा० ॥"

[^89]: "अभ्यस्तपरिचयः ॥"

[^90]: "अवशः ॥"

[^91]: "उत्सारयन्दूरीकुर्वन् ॥"

[^92]: "स्त्रीतरा ॥"

 हरिः ॥ एतद्यस्मात्स्वप्नसदृक्षं जगदुत्थं संविद्रूपे संप्रति यस्मिन्स्थितिमेति । रज्जावध्यारोपितनेत्रश्रुतिवञ्च[^93] लीयेतान्ते यत्र तमन्तः कलयेऽजम् ॥ १ ॥ श्रीकृष्णांघ्रिद्वंद्वसरोजे मधुधाराऽस्त्यन्तभृंग त्वं पिब नित्यं यतवृत्तिः । इत्थंकारं यापय कंचित्समयं वा ताद्रूप्यान्मां पातु यथाऽजस्त्वयि लीने ॥ २ ॥ वारंवारं विष्णुमुदारं हृदयान्तर्धारंधारं तत्पदमेष्यत्ययमेवम् । धीध्वस्तान्यालोचन आस्ते यदज त्वं धेया धूस्तम्भं तदमुष्यावनरूपम् ॥ ३ ॥ ब्रूहि त्वं माऽनन्यगतिं चेन्नहि रक्षेर्भो अन्योऽमुं कोऽवतु विश्वा-

[^93]: "नेत्रश्रुतिश्चक्षुःश्रवाः ॥"

श्रय विष्णो । पूजां सम्यग्देव यथाशक्ति विधातुं कुर्वे यत्नं तद्विमुखो मा भव किंचित् ॥ ४ ॥ विश्वस्मिन्कस्त्वत्त उदारः करुणाब्धे कर्तुं दीनानुग्रहमेकः परमास्ते । स्थित्वाऽन्तः संशास्ति सदा नो य इहायं वा तं त्वां वेदयच्युत तन्मामव नित्यम् ॥ ५ ॥ लोकेशाद्यस्तारकयोगाद्यमनन्तं स्वत्वेनान्तः पश्यति यन्चस्तुत एकम् । वाचा नाप्यो नापि हृदेति श्रुतिमूलात्सञ्चिन्मात्राकारमजं तं कलयेऽहम् ॥ ६ ॥ संसारान्धूद्धारवरत्राभिध[^94] विष्णो चित्तेकृत्य त्वामज पूजां विदधेऽहम् । तन्नोऽनन्ताधिष्ठितमूर्ते कुरु शंभो सन्तप्तानामान्तरसौधोदकधार ॥ ७ ॥ यत्पद्भाक्कैवल्यपदं यात्यनिवर्त्यं साक्षी सर्वस्यापि य एकश्चितिरूपः । सान्द्रानन्दो भक्तमनोज्योत्स्निकयाक्तस्तन्द्रामन्तः कृन्ततु नित्यं मम सोऽजः ॥ ८ ॥

[^94]: "दामरज्जुर्वरत्रा चेति शब्दव्यूहतरङ्गिणी ॥"

हरिः ॥कल्याणदत्रिदिवकुस्यावहेलकृतिकल्यानुरूपकृपयाऽतु-ल्यापकार्यररुशल्यावसित्यशनिबल्याशयेश भगवन् । अल्यादृताङ्गपदधूल्यापवार्य मतिशूल्याधिमाशु सुरभूबल्यात्मको भव सुगल्यारवप्रिय नृपल्याचितास्य सुखने ॥ १ ॥ शङ्काविहीनमजसंकाशकार्यमिह[^95] पङ्कादुदञ्चयसि नो किं कारणं तदिममिंकारगेश वद कं कालवैतु शरणम् । अं कामितद्युतरुमक्कादुपेक्ष्य च कथंकारमच्युत हरे शं कामयेत बत तङ्कातिरम्यपदपकाधिजात परतः ॥ २ ॥ नन्दात्मजं कुपितवृन्दारकेन्द्रमदकन्दानुरूपखनकं वन्दामहे रुचितवृन्दावने शिशुकवृन्दैस्सुहिण्डिततनुम्[^96] । वन्दारुमौनिजनमन्दारकं स्फुटितकुन्दानुगस्मितसुधाचन्दायितं निहतसुन्दात्मजं परममन्दादरं परगुरुम् ॥ ३ ॥ जंभान्तकद्विरदकुंभाग्र्यगोपिकुचसंभारमर्दनकरं तं भावये कनकरंभास्थपत्रसुभगंभावुकांबरधरम् । कुंभारमास्य[^97]पविडंभास्तहस्तपरिरंभान्वयेन सुखयन्नम्भांसि यो वजति[^98] मां भालयेत च नु डिंभाश्रयैकचरणः ॥ ४ ॥ बन्धार्तिमाशुमम सिन्धावधीतगतिरन्धांबकोऽपनयताद्गन्धाढ्यभूरुडनुब-

[^95]: "तुल्यसंकाशनीकाश इति कोशः ॥"

[^96]: " हिडि-क्रीडायाम् ॥"

[^97]: "अपास्य ॥"

[^98]: "वज–गतौ ॥"

न्धाभिषेककरसन्धापरः स मधुहा । मांधातृसूनुहितसन्धानवल्लिमिह यं धातृमुख्यऋषति स्कन्धान्तरेयमपि सन्धारयामि च सगन्धान्तरगंकरिणः ॥ ५ ॥ वित्तेशसूनुसुखवृत्ते कृपाजललवोत्तेजितो मुररिपुश्चित्ते चकास्तु मम मत्तेभभीहरणवित्तेङ्गितः प्रतिपलम् । कृत्तेतरेशमतिमत्तेह एव लघु नुत्तेन्द्रनीलविभवोदत्तेष्टिराज इह नृत्तेष्टशंभुवलिसत्तेडितोरुचरितः ॥ ६ ॥ गन्ताऽस्म्यहं शरणमन्तातिगं भुजगकृन्ताधिरूढमिति मञ्चिन्ताममर्त्यरिपुहन्ता निवारयतु सन्तापन करुणया । नन्तात्मदेवमतिसन्तानलिप्सितसुचिन्तामणिर्यदुकुलेऽनन्तानुजात उरुसन्तानकप्रतिमदन्ताश्रयस्मितसुधः ॥ ७ ॥ एणाङ्कचूडपरबाणायितो रुचिरशोणाब्जबन्धुचरणः प्राणाधिकस्वजनपाणावपि प्रथितवीणाक्वणे ख उदितः । प्रीणातु नोऽसुरकशाणाधिकं स इह हूणादिकं च बलतः क्रीणाति यः सुगुणिनॄणां कृते सपदि बाणाहमः प्रशमनः ॥ ८॥ श्रीबालकाह्वयमुनिप्रवरांघ्रिपद्मभल्ला[^99]क्षनीलगलनामकनिर्मितं यः । भक्त्या विधुस्तवमधुद्रवमन्तरङ्गे कुर्याद्भवेत्स यतधीः परिपूर्णकामः ॥ ९ ॥  

[^99]: "राजहंसस्तु भल्लाक्षः । इति कोशः ॥"

**इत्यष्टकत्रयपरिमितो विधुस्तवमधुद्रवः समाप्तः ॥  
\_\_\_\_\_\_\_\_\_\_\_\_\_\_\_\_\_\_\_\_**

**स्वात्मसुधाकरमारम्भः ।**

**हरिः ॐ ॥ स्थास्रुचरिष्णुपदार्थावेशादर्शेनिजानुभवगम्यम् ।  
सञ्चित्सुखस्वरूपं शिशुसंज्ञमहं स्मरामि किमपि महः ॥ १ ॥  
अतिदुर्लभं नृजन्म प्राप्य नहि त्वं सिषाधयिषसि[^100] यदि ।  
पुरुषार्थं पुंस्तास्य[^101] क्वेह तवाहारमुख्यतः सैषा ॥ २ ॥  
चेत्सार्था पशुताप्यलमिति घट्टकुटीप्रभातन्न्यायम् ।  
संश्रयसि भोगिलोकातो मम वचनं शृणुष्व सुखमृच्छेः ॥ ३ ॥  
स्वाप्ययमायानूना जाग्रत्कालिक्यवेहि सम्यगिति ।  
विशयो यदि चेत्प्रत्यग्दृष्टिमवष्टभ्य दर्शने यस च ॥ ४ ॥**

[^100]: "साधयितुमिच्छसि ॥"

[^101]: "पुंस्त्वम् ॥"

**संरूढेऽस्मिञ्चाग्रन्मायाऽस्तमियात्सुषुप्तिगेवास्याः ।  
जातेयं कुत इति मा चिन्ताऽस्त्वस्त्वपि तु कथमिमां हन्याम् ॥५॥  
अविचारितरमणीया कथितेयं तत्त्ववादिभिर्वीक्षाम् ।  
सहते न यत्स्वरूपं भ्रान्तिग्राहग्रहं स्मरैषि पदम् ॥ ६ ॥  
अहमस्मि नित्यशुद्धः प्रत्यगभिन्नस्तथोऽपधिविहीनः ।  
‘न निरोध’ ‘एक एवाग्र' एवमादिश्रुतिर्भणति यस्मात् ॥ ७ ॥  
त्रिपरिच्छित्तिविहीनस्तद्वदहं त्रिविधभेदभिन्नोऽस्मि ।  
अन्यस्मिन्नहमर्थारूढ्या भेदश्रुतेरभावाञ्च॥ ८ ॥  
इदमर्थभूतबाह्यप्रपञ्चवस्तुष्वनात्मतैवमिह ।  
अहमर्थ आत्मता च स्वानुभवाद्बुधजनस्य चाभिमता ॥ ९ ॥  
एते इदमहमाख्ये बुद्धी स्यातां विभिन्नविषयेऽत्र ।  
देहे चेदंकारा धीर्देहालंबनाऽपराऽऽत्मवशा ॥ १० ॥  
स्वशरीर इदंध्यास्पद इह याऽहंमतिरियं महाभ्रान्तिः ।  
यत्तदतस्मिंस्तद्ग्रहरूपाऽभ्रान्तस्य न क्वचिद्भवति ॥ ११ ॥  
जडरूपपिण्डमेतन्नाहंधिषणाश्रयं ह्यनैकान्त्यात् ।  
मृत्पिण्डादिषु तद्वत्स्यान्नोऽचित्वाऽविभेदतः खमुखम् ॥ १२ ॥  
तस्माच्चिद्रूपात्माऽहंदुध्यर्थोऽचिदेवमिदमर्थः ।  
एष स्वयंप्रकाशोऽस्याहंविषयत्व एव सति साक्षात् ॥ १३ ॥  
वृत्त्यनधीनतया घटकुड्यव्यतिरेकतो यतः स्फुरति ।  
साक्षित्वेनाच्छान्तर्व्याप्याज्ञानं सवृत्तिरूढचिदा ॥ १४ ॥  
ग्रसतेऽस्तमेति वृत्तिस्तप्तायः पीतशंबरन्यायम् ।  
स्वात्मन्ययमहम स्मीत्यवधारय निर्वृतिं परां च भज ॥ १५ ॥  
योऽहंशब्दार्थोऽयं त्वंशब्दार्थो भवेन्न सन्देहः ।  
त्वंप्रत्ययार्थ एवं स्यादहमर्थोऽपरो न कुत इतिचेत् ॥ १६ ॥  
लक्ष्यीकुरुत उभौ तौ शब्दावेकं चिदात्मवस्तु यतः ।  
अर्थमिमं श्रुतिराहाहंब्रह्मास्मीति याजुषी मधुरम् ॥ १७ ॥  
जहदजहल्लक्षणया वैशिष्ट्यांशप्रहाणतः सिध्येत् ।  
सम्यगखण्डरसस्तत्त्वमहंब्रह्मेति मुख्यवाक्येषु ॥ १८ ॥**

**स्वात्मान्यतया भातं बुध्वाऽऽत्मत्वेन चैतदात्म्यमिदम् ।  
सर्वमितिश्रुत्यैतद्वेदनमपि चिद्धने विलाप्य परे ॥ १९ ॥  
स्वस्थो भवति नरश्चेन्नेच्छन्नपि मुच्यते ‘जगत्सत्ता ।  
तत्सत्तयैव सिद्धा कारणसन्तैव कार्य इष्टेति ॥ २० ॥  
एकत्वेऽपि पृथक्त्वेनोक्तिः प्रत्यक्प्रकाशरूपस्य ।  
अन्तःकरणविभेदानुरोधतः सर्वसाक्षिणो भवति ॥ २१ ॥  
औपाधिकभेदेऽस्य प्रलीन ऐक्यं व्रजेञ्चिदा खमिव ।  
घटनाशे तत्सर्वत्यागे यत्स्यात्तदात्मना भाष्यम् ॥ २२ ॥  
समवस्तुपरित्यागे शेषस्त्वात्मेति शासनाच्छ्रुत्या I  
निष्ठामास्थायैतामन्तेऽपि नरो यदेति लघु मुक्तिम् ॥ २३ ॥  
श्रुत्येह चेदवेदीदित्यनयाऽऽत्मैक[^102]")वित्तिरुपगीता ।  
नोचेन्महती नष्टिश्चोक्ता तस्मान्नृलोकगामिपशुः ॥ २४ ॥  
यः कुशकाशालंबन्यायेन पदं समारुरुक्षति सः ।  
पुरुषपदवाच्य एषोऽपर इह शोच्यः सदाऽऽदिमो वन्द्यः ॥ २५ ॥  
अत्र तु मर्यादैकावनमुपदेशक्रमस्त्विति जगाद ।  
ज्ञप्ते[^103]र्हेतुर्भगवान्वसिष्ठ इति चान्तवासिशुद्धमतिः ॥ २६ ॥  
तत्संशोध्य प्रज्ञां देशिकमेकं समाश्रयेद्यदिह ।  
श्वश्रूनिर्गच्छोक्तिन्यायेनास्याधिकारिताऽऽत्मगिरि ॥ २७ ॥  
करुणाघूर्णितचित्तो देशिक एतं स्वरूपसाम्राज्ये ।  
अभिषेक्ताचिन्मुद्राबन्धनतस्तं द्रुतं शरणमीयात् ॥ २८ ॥  
देहाक्षादावहमिति ममेति यो भाव एषकोऽध्यासः ।  
विदुषाऽवश्यं त्याज्यः सम्यक् स्वात्मैकनिष्ठयाऽयमपि ॥ २९ ॥  
वासनयाऽध्यासोऽस्यास्तानवमाहुर्विमुक्तिरित्यृषयः ।  
तत्तां तनुतां नयतान्नैरन्तर्यस्वरूपनिष्ठातः ॥ ३० ॥  
चेल्लक्ष्यच्युतमीषद्वहिर्मुखं धीस्ततस्ततो निपतेत् ।  
सम्यक् प्रमादबलतः सोपानच्युतविलासकन्दुकवत् ॥ ३१ ॥  
अपकृष्टं शैवालं यथाऽऽवृणोति क्षणाज्जलं च तथा ।  
मायाऽऽवरते प्राज्ञं वाऽपि पराङ्मुखमतोऽन्तरदृगास्व॥ ३२ ॥**

[^102]: "वेदनं (ज्ञानम्

[^103]: "ज्ञप्तिर्ज्ञानम् ॥"

**अन्तःशीतलतायां लब्धायां शीतलं जगद्यस्मात् ।  
तस्मात्प्रत्यग्दृष्ट्या स्थेयं पाषाणवत्समाप्यैताम् ॥ ३३ ॥  
हृदयग्रन्थेर्विलयस्तदैव निःशेषतो यदा यमिनाम् ।  
अद्वैतावस्थानाह्वय सहजातः स्वदर्शनं भवति ॥ ३४ ॥  
चित्तेऽर्थादर्थान्तरमीते या स्थितिरिमामधिष्ठाप्य ।  
मूकान्धबधिरकल्पं स्थातव्यं योगिभिर्निजानुभवे ॥ ३५ ॥  
अभिलषितवस्तुलब्धिक्षण इह याऽन्तर्मुखस्थितिरुदेति ।  
तामाश्रित्य समस्तं विरहय्य सदाऽनुभूतिगो ना स्यात् ॥ ३६ ॥  
संत्यक्त्वाभावेभ्यः सर्वेभ्यो भावनां तदवशिष्टा ।  
या संविद्व्राह्माख्या सैवाहमिति स्थितो भवेत्सततम् ॥ ३७ ॥  
कल्पितसर्वपदार्थाधिष्ठानं ब्रह्म केवलं कथितम् ।  
यत्तदहमस्मि नित्यं परमिति मौनेन तत्पदं समियात् ॥ ३८ ॥  
वैराग्यस्य फलं स्यादात्मज्ञानं तथोपरतिरस्य ।  
हेतुस्वरूपकार्याण्यपि क्वचिव्द्यभिचरन्ति कस्मिंश्चित् ॥ ३९ ॥  
एवमपि पूर्णबोधे विदेहकैवल्यभाग्भवेत्कोऽपि ।  
वैराग्योपरतिभ्यामृतेऽपि ताभ्यामिहोर्ध्वगतिरेव ॥ ४० ॥  
ब्राह्मैश्वर्यतृणीकृतिरवधिर्विरतेः स चैष बोधस्य ।  
देहात्मवदेवास्य स्वरूपसम्पत्तिरूपदार्ढ्योयः ॥ ४१ ॥  
मर्यादोपरमस्यस्वाप्ययवद्विस्मृतिः परा यैषा ।  
कञ्चित्क्वचित्पुमांसं त्रयोऽपि वृणतेऽस्य निर्मलतपस्तः ॥ ४२ ॥  
जीवन्मुक्तिसुखेच्छुः संगृह्णीयात्समं निरपवादम् ।  
ज्ञानान्तरङ्गसाधनमेव हि मननाद्यपेक्षया श्रवणम् ॥ ४३ ॥  
आचार्यैः श्रवणं नामाङ्गि विधीयत इतीरणाद्द्वेस्तः ।  
मनननिदिध्यासाख्ये नो बाह्याङ्गेशमादिकमपेक्ष्य ॥ ४४ ॥  
उत्तरमीमांसाकृद्भगवान्व्यासोऽथशब्दतः प्राह ।  
साधनचतुष्टयानन्तरकृत्येत्येव चात्मजिज्ञासा ॥ ४५ ॥  
साधनसुभगंभावुकपुरुषमनालोच्य वरतिबोधतनुः ।  
दिक्संख्याकं साधनमवश्यमर्ज्यं मुमुक्षुणा प्राक्तत् ॥ ४६ ॥  
ज्ञानं च वस्तुतन्त्रं ह्युपासनं कर्तृतन्त्रमिति विद्यात् ।  
बोधोऽनिच्छायामपि यत्स्याद्विषयेन्द्रियादिसंबन्धे ॥ ४७ ॥**

**अन्यदकर्तुेकर्तुेवाऽपरथाकर्तुमेष शक्तो ना ।  
तस्मात्तत्तदधीनं प्रतिबन्धे सति भवेन्न दृढबोधः ॥ ४८ ॥  
नात्र विचारोऽपगुणः स्यात्क्वचिदपि तन्निरुध्य प्रतिबन्धम् ।  
सततं चिंतयतादा मृतेः स्वरूपं न चेद्भवति सिद्धिः ॥ ४९ ॥  
अन्यस्मिन्वा जन्मन्यै[^104]हिकमित्यादिसूत्रतः श्रुत्या ।  
शृण्वन्तो[^105]ऽपीत्युक्ता स्यादेव च तत्पुनः पुनर्विमृशेत् ॥ ५० ॥  
पूर्णानुभूतिमीतः कुर्वन्निव कर्म लक्ष्यतेऽपि जनैः ।  
दग्धपटन्यायेन स्थित्वाऽन्ते स्वप्रतिष्ठितो भविता ॥ ५१ ॥  
चेत्संकल्पाशानुसन्धानहानं कुर्यान्मर्त्यः सर्वदाऽचित्ततां सः ।  
संप्राप्तः स्याच्चेतसोऽकर्तृता या शास्त्रादौ सा निर्वृतिः सा समाधा[^106]") ॥ ५२॥  
प्रोक्ता साक्षात्केवलीभाव एतन्निष्ठो भूयाद्भूय उत्पत्यकाङ्क्षी ।  
स्वारब्धान्तेऽत्यन्तदेहापयोगे वैदेहीं चोपैति मुक्तिंस्वविद्वान् ॥ ५३ ॥  
ॐꣳ॥ बालाह्वभगवत्पादकिङ्करोऽसितकन्धरः ।  
विरच्यात्मकलानाथं भक्तितस्तत्पदेऽकरोत् ॥ ५४ ॥ ओंशान्तिः ॥**

[^104]: "ऐहिकमप्यप्रस्तुतप्रतिबंधे तद्दर्शनात् । ब्र० सू० ३।४।५१॥"

[^105]: "शृण्वन्तोऽपि बहवो यन्नविद्युरितिश्रुतिः"

[^106]: "समाधानम् (समाधिः ॥

**इति स्वात्मसुधाकरः समाप्तः ॥  
\_\_\_\_\_\_\_\_\_\_\_\_**

**श्रीयोगमञ्जरी ।**

 हरिः ॥ मम तु भगवद्बालाख्यश्रीविकर्तनविग्रहं विबुधसहजासंवित्सस्यप्ररूढसुरद्रुमम् । कविकुलगिरां दूरं पारं भवज्वरवारिधेः सततमभयायैषोऽहं संनमस्य उपारतम् ॥ १ ॥ पवनयमनाद्धंसः सोऽहं स्वयं परमित्यहो विदितचरितोऽप्येवं न स्यान्नरः स्वयमित्यहम् । नियमनविधिं वक्ष्ये तद्द्राक्परिश्रमतो गतो भवति हि मरुत्प्राणः शून्यं पदं विवृतामृतम् ॥ २ ॥ वृषणगुदयोर्मध्ये मूलं पदस्य नियोजयंस्तदितरमथो मेढ्रेकृत्वा दृढं हृदये हनुम् । स्थिरतरदृशा नासाग्रं स्वं निरीक्ष्य जितात्मवान्स्थितिमिह सदा कुर्यासिद्धं भवेदिदमासनम् ॥ ३ ॥ हितमितभुजो मुद्गं शालिं यवं च सितां पयोधृतयुतमिहाश्नन्तो नित्यं वसेयुरथासने । निजपदतले

ऊर्वोर्यस्मिंस्थितौ भवतो दृढं बहुतररुजामस्त्रंपद्मासनं त्विदमुत्तमम् ॥ ४ ॥ जितरय इतो बाह्यं वायुं प्रपूर्य सुधांशुना निजबलसमं यावच्छक्यं निरुध्य मरुम्मनाः । पवनविलयो नासाग्रे यद्भवत्यतिवेगतो मरुतमखिलं मन्दं मन्दं त्यजेदय भानुना ॥ ५ ॥ यत इह मरुत्त्यक्तो नाड्यामवेदनया खगं पुनरपि कलासंख्यामात्रात्मकेन च पूरयेत् । नियमितममुं कृत्वा तस्माञ्चतुर्गुणमात्रया पवनमिडया तस्यार्धेन त्यजेत्समयेन वा ॥ ६ ॥ विसृजतु खगं मन्दं मा भूद्द्रुतं बलहानिकृद्भवति च यतः शीघ्रं वा स्यान्मरुद्ग्रहणं हठे । प्रहरपरतः सर्वत्रैवं दिनं प्रति शीलयेद्विजितपवनः कोऽपि स्याञ्चेत्स्वयं गुरुशिक्षितः ॥ ७ ॥ पवनविजये बद्धाकूतः सदा मृदुपीठगो वदनकुहराकृष्टं वायुं यथाविधि कुम्भयेत् । परशिवगते केदारे स्यान्मरुद्गमनं यथा पिहितवदनः फूत्कारं तत्तथैव समाचरेत् ॥ ८॥ अथ निजपदग्रन्थिं मूले दृढं घटितं व्यधादितरमपि तत्कृत्वा जानोरधःस्थितसंधिगम् । उपरि गतधीः सामोदं स्वां निपीड्य च सीवनींपवनगमनं ब्रह्मद्वारे कुर्यात्परमादरात् ॥ ९ ॥ द्वितयमधिकं गुह्यं गुह्यादिदं परयोगिभिः परिचिततरं साक्षात्सिद्धेः सदा परमायनम् । निजहृदि हनुं निक्षिप्योर्ध्वाकर्षादनिलः शनैरमृतकुहरं गच्छेत्स्वैरं निरञ्जननामकम् ॥ १० ॥ मूलाधारे पवननियमश्वेतसा कार्य उक्तस्तस्मिंल्लीनं भवति हि मनो यावदेवं विदध्यात् । भूयस्तस्मादुपरि मरुतं कन्दपार्श्वे निरुन्ध्यात्स्वस्थो भूयान्नर इह समाः सर्वरुग्जालमुक्तः ॥ ११ ॥ तद्वच्छून्ये नियमनबलान्निर्जितः प्राणवायुर्दद्यादायुर्नियतममरप्रार्थितांश्चैव सिद्धीन् । पार्ष्णियोनौ घटितमपरं भूमिसंलग्नपृष्ठं कृत्वाऽङ्गुष्ठं दृढपरिकराबद्धमप्याश्रुकुर्वन् ॥ १२ ॥ आपूर्याभ्रंकषमथ बलात्कण्ठबन्धं विधास्यन्प्राणं मध्ये नयतु विधियं महामुद्रिकोक्ता । तावद्यावद्भवति सदृशा संख्यया वामभागे सूर्याङ्गेऽथाप्यनुदिनमिमां शीलयेद्बुद्धियुक्तः ॥ १३ ॥ नीत्वा चञ्चूपुटसदृशतामोष्ठयोर्लग्नजिह्वामाकृष्याभ्रंकषमृजुमनाः कुम्भयित्वाऽथ मन्दम् । फूत्कारं चिद्गगनकुहरे सन्ततीकृत्य मोदात्कुर्यान्नासापुटयुगवशाद्रेचकं गुह्यमुक्तम् ॥ १४॥

एतरक्षुत्तृङ्ज्वरहरमतिप्रौढशास्त्रप्रबन्धे शक्ति दद्याद्धृदि परसुखं चैव कार्यं तदेवम् । कारोर्भस्त्रासदृशमिह यः पूरयेद्वेचयेञ्चनाडीशुद्धिर्भवति यमनादग्निमासोर्ध्वतो वा ॥ १५ ॥ कुंभो द्वेधा भवति सहितः केवलश्चेति तावस्कुर्यान्नित्यं सहितमिह यावद्भवेत्केवलाख्यः । हित्वाऽऽकर्षे पुनरपि मरुद्रेचकं साधितेऽस्मिन्सम्यक्सिद्धं दिवि भुवि समुद्रादिकेऽप्यस्य सर्वम् ॥ १६ ॥ मात्रावृद्ध्यापरिचितमरुद्ब्राह्मरन्ध्रंगतश्चेन्नादव्यक्तिर्भवति सुतरां कुण्डलीसुप्रबोधात् । सेयं शक्तिः स्वपिति नियतं ब्रह्ममार्गे स्ववक्त्रेणाच्छाद्यैनामुपरि गतनिद्रां नयेत्सावधानम् ॥ १७ ॥ पार्ष्ण्या बध्वा गुदमथ समाकृष्य मध्यं स्वकीयं पश्चाद्वायुं हृदयकमले कण्ठसङ्कोचनेन । गाढं बद्धं कुरु निजहनुं कुण्डलीबोधनार्थेसम्यग्बन्धत्रितयमुदितं जन्मसंसारजैत्रम् ॥ १८ ॥ दीर्घीकुर्वेस्त्विह शिखिशिखां मारुतेनाहतां संतप्तां कृत्वा द्रुतमथ तयोत्थापयेदादिशक्तिम् । बन्धश्चैवं नयति पवनं मध्यमार्गं स्वयं हृद्युक्तं कुर्यान्नियतमपरं द्वन्द्ववर्गेच वेगात् ॥ १९ ॥ अस्मिन्नित्यं दृढपरिचिते ना मृतः कोऽत्र भूमौ गत्वा मृत्योर्वदनकुहरेऽप्यस्य भीर्नैव यत्तत् । पारम्पर्यादधिगतमिदं शीलयेन्नित्ययुक्तः संसिद्धिस्तं प्रविशति तरां सम्यगभ्यासयोगात् ॥ २० ॥ स्वोदर्याग्नेर्जलमिव भवेदन्यथा शीलितश्चेदुड्डीयानो विधिमनुसृतो मातरिश्वायते च । तद्वत्कण्ठीरवपतिरयं मृत्य्विभेन्द्रस्य चोक्तः सम्यङ्नोचेदपि यमवतां कालतीच्छातिगत्या ॥ २१ ॥ मूलस्थाने प्रवदति सुधीर्मूलबन्धं तदूर्ध्वेतूड्यानाख्यं नियमिविनुतं पश्चिमं तानरूपम् । नाभौ वक्षस्यपि च चिबुके स्थापिते वक्ति चैतं साक्षाज्जालन्धरमिह सुधापातविच्छेदहेतोः ॥ २२ ॥ मूले बन्धो भवति सुखदः सर्वदाऽभ्यासयोगे कंठस्थाने स तु नियमिनां पूरकान्ते दृढः स्यात् । कुम्भान्ते संस्मरति रेचकादौ विशिष्टं तूड्डीयानं निरवधिकृपापूर्णतीर्थोघ्रितीर्थम् ॥२३॥ चेतोवृत्या भवति मरुतो धारणा यत्र सम्यक्तत्रोत्थान्संहरति सकलानामयाञ्शीघ्रमेषा । तस्मात्कार्येपवनयमनं षोडशाधारदेशेष्वङ्गुष्ठादिष्वपि नियमिना सर्वदाऽऽरोग्यसिध्यै ॥ २४ ॥

बध्वा वामेन तु चरणपार्ष्ण्यैव योनिं तद्रुण्यन्यं पादं सपदि घटयन्भूमिसंलग्नहस्तः । मन्दं मन्दं नियमितमनाः स्वस्फिचौ ताडयेद्यस्तस्यारूढो भवति पवनः शून्यमार्गं क्षणेन ॥ २५ ॥ सिद्धैर्गुप्तो निरुपमगुणैर्यो महावेध उक्तः सोऽयं ह्येतद्द्वयमसुभृतामष्टसिध्येकपात्रम् । यन्त्रं मृत्योर्वदनकुहरस्येन्द्रजालैकजालं तस्मान्नित्यं दृढमनुसरेदस्य संशीलनं ना ॥ २६ ॥ पूर्वेस्वेदोद्भव इह मतो मर्दनं तेन कार्यंपश्चात्कम्पस्तदनु भविता दार्दुरी पद्मपीठे । प्राणायामोत्तम उपगतर्त्वग्निमात्रासमं यो रोधस्तस्मिन्विसृजति भुषं भेकवद्युक्तयोगी ॥ २७ ॥ सिन्धुस्रायीगतलवणतस्तालुमूलं दिनादौ घृष्ट्वा जिह्वोद्गमनविधिना चालनं चैव दोहम् । कृत्वाऽऽ मासं स्पृशति सुखवृत्त्यैव सा नासिकाग्रंयत्तन्मूलस्थितलघुसिराकर्तनं तेन कुर्यात् ॥ २८ ॥ यस्येयं संस्पृशति पथमेवैष योगार्ह उक्तो यत्नाद्यस्य स्पृशति सततं मध्यमोऽयं ततोऽन्ये । हीनाः क्षाराद्विलय इह नोचेत्सिराबन्धनस्य हन्त्रीवल्या ज्वरपदगया छेदकार्यो न चान्यैः ॥ २९ ॥ ह्योगोदोहोद्भवमथ जले भृङ्गराजस्य सम्यक्पक्त्वा जिह्वां गमय सह तेनोर्ध्ववक्रांकपाले । संघृष्यादौ खमुपरिगं संस्पृशन्ती स्थिता यत्तन्मुद्रैषा जगति परमा योगिसर्वस्वपटी ॥ ३० ॥ खेचर्याख्या भवति रसना चित्तयुक्ता खसंस्था ह्यन्वर्थैषा जनिमृतिमहारण्यभेन्त्री कुठारी । एवं चन्द्रामृतमपि पिबेद्यः क्षणं संस्थितः सन्मासादर्वाग्जयति यमवान्कोऽपि मृत्युं न शङ्का ॥ ३१ ॥ क्षुत्तृण्मोहज्वरजडिमरोगादिकं नास्य किंचिद्विन्दोः पातो नहि भवति यस्यास्ति मुद्रा समुक्ता । जीवेत्सोऽयं चिरमिह मृणालातिकान्तिर्नराग्र्यः सारज्ञोऽष्टादश विभवयुक्चैव नित्याधिवासी ॥ ३२ ॥ उज्जिोह्वोऽथाङ्ङिति शशिसिरायां तथोङ् सूर्यनाड्यामप्यामत्र्याधिकतररयाज्जिह्वया ताडयित्वा । मङ् खे तद्वद्गमय सह वायुं तया मध्यनाड्यामेतङ्गुह्यं यमिवरगुरोर्वाङ्मरन्दं प्रपद्ये ॥ ३३ ॥ जिह्वामन्तर्दृशमथ बहिभ्रूयुगान्ते निबघ्नन्नीरूपं यः स्मरति भगवद्रूपमन्त्रैकचित्तः । उन्मन्यस्मिन्क्षण उदयमीयात्स्वयं राजयोगाकाङ्क्षी चैतां कलयतुतरां शीघ्रसिध्या इयं

यत् ॥ ३४ ॥ नित्यं सारप्रपतनवशात्तालुमूलस्थचन्द्रात्कायापायो न तु नियमिनां खेचरीसिद्धिभाजाम् । चन्द्रस्थैर्येकुरु नियतवृत्त्यैव तद्बन्धनाद्यन्नान्यः पन्था जगति विहितः कायसिध्यै नराणाम् ॥ ३५ ॥ ज्ञात्वा कालागमनममृतस्यन्दसंदोहगेहं गत्वा स्थातुं यमिभिरमराराधितैश्शक्यते हि । यस्मात्कालोऽप्यभिभयति नो यद्गुहाधिष्ठितं तत्कर्मैतत्प्रोच्यत इह मुदा वञ्चनं कालमृत्योः ॥ ३६ ॥ सोऽहंभावान्नयनयुगलं किञ्चिदुन्मील्य वा यस्त्वन्तर्भ्रूयुग्दहरविवरादूर्ध्वगं सञ्चिदेकम् । तेजः पश्येत्स्थिरतरदृशा भ्रूयुगं किंचिदुत्क्षिप्यास्यैव स्यादनुभवबलं दिव्यदृष्टिश्च तस्मिन् ॥ ३७ ॥ एषा शांभव्यखिलयमिनां सन्ततानन्दवल्ली भद्रा मुद्रा निखिलनिगमान्तार्थगम्याऽतिगुप्ता । तुर्यावस्थां जनयति सदा सम्यगभ्यस्यमाना सिद्धिं चैवोपरि बहुतरां यत्नवर्जं क्षणेन ॥ ३८ ॥ तर्जन्या यः पिहितनिजकर्णे स्वनं यं शृणोति तस्मिंल्लीनेमनसि नयनान्तर्गतानीलरूपम् । ज्योतिःस्थानं सततमवलोक्यायमाप्नोति शीघ्रं पूर्णानन्दामृतपदममेयं निरालंबवृत्या ॥ ३९ ॥ यस्मिन्स्वच्छे ख उपरतं स्यान्मनो निर्निरुद्धं यस्मिन्दृष्टिर्भजति सुतरां स्थैर्यमालोकहीना । यस्मिन्काले पवनविलयश्चापि मुक्त्वाऽवरोधं तस्मिन्काले भवति सहजा खेचरी सिद्धिरुक्ता ॥ ४० ॥ यमीन्द्राणां हृत्कैरवसुकृतपूर्णामृतकरो जयत्यद्वैताख्यश्र्युदधिनिलयो योऽन्त्र विदितः । शिशोर्नाम्ना तत्पद्रतिरहमिमां नीलगल इत्युदीतः सम्पाद्यार्पय उपरि योग्युक्तचरणे ॥ ४१ ॥

**हरिः । ओम् ॥ इति योगमञ्जरी समाप्ता ॥  
इति नीलकण्ठयमीन्द्रस्य कृतिषु भक्तिज्ञानतरङ्गिणी समाप्ता ॥**

\_\_\_\_\_\_\_\_\_\_\_\_\_\_\_\_

**अमृतलताप्रारम्भः ॥**

 ओं नमो गणेशाय हरिः ॥ तस्मा अर्भकनाम्ने कस्मैचन तेजसे नतिः सैषा । खानिलवन्ह्यब्ज्यान्तं स्रक्फणिसदृशं यतः समुद्भूतम् ॥१॥प्रणिगदिकर्मीक्रियते[^107] परमिह संवित्स्वरूपमिति सर्वः । भद्रं कृषीष्ट ।

[^107]: "प्रतिपाद्यते—निगद्यत इत्यर्थः ॥"

हैयंगवीनपेषं प्रपिष्य दौर्भाग्यम्[^244] ॥ २ ॥ मायाकार्यमशेषं मायैव परं निरूपणे नान्यत् । यद्धटकटकाद्यखिलं मृद्धाटकमुख्यरूपतो विदिम् ॥ ३ ॥ स्वप्न इवात्रच कण्ठे जाग्रति चित्कुड्यएव सेयमपि । जागतचित्रं रचयति नश्यति सम्यङ्निरीक्ष्यमाणैषा ॥ ४ ॥ सह कार्येण हि तुच्छाऽनिर्वचनीया च वास्तवी कथिता । श्रौत्या विचारदृष्टया लोकदृशा चापि सा स्वयं क्रमशः ॥ ५ ॥ यामा सेयं मायाऽविद्या या नैव विद्यते साक्षात् । प्रोच्यत एवं बहुधा ज्ञानेन विनश्यतीति चाज्ञानम् ॥ ६ ॥ अपवर[^108]कस्थतमोवत्स्वाश्रयविषयेयमीर्यते मुनिभिः । जीवाश्रयेति केचन तन्नसमञ्जसमदोऽनुभवदौस्थ्यात् ॥ ७ ॥ यत्पूर्वसिद्धतमसः पश्चिम इह नाश्रयस्तथा विषयः । अपिच भवेज्जीवाश्रयताऽत्राज्ञानाभिमानिता बलतः ॥ ८ ॥ तिम्भगुमिवान्धकारं नावरिता चितिमितीह मास्तु धृतिः । साऽस्या वृत्तिचितेरिव यन्न विरोधः स्वकीयसंश्रयतः ॥ ९ ॥ तदिदं तथा यथाऽरणिसंस्थशिखी नैव बाधकस्तमसः । किन्तुमथनोत्थपावक एव भवेत्साधु साधकस्त्वपरः ॥ १० ॥ विक्षेपावृतिभेदेनेह द्वैरूप्यमुच्यते शक्तेः । विक्षेपाभिधशक्तिर्लिङ्गाद्यण्डान्तमुत्सृजेदपरा ॥ ११ ॥ आवरणाख्याऽऽवरते ह्यन्तर्दृग्दृश्यभेदमथ बाह्ये । सर्गब्रह्मविभेदं चैषा संसारहेतुरिति विद्यात् ॥ १२ ॥ लोकं कर्तुमकर्तु वाऽपरथाकर्तुमीशत[^109] इतीशः । वशमायोपधिरुदितः श्रुतितः स ब्रह्म कारणं कथितम् ॥ १३ ॥ जागतविभ्रमवर्गस्याधिष्ठानं भवेद्यदेतदिह । त्रैयन्तेषु समुक्तं ब्रह्मपदेनान्वहं स कूटस्थः ॥ १४ ॥ योऽधिष्ठानतयोक्तो देहद्वयचेतनस्तु नः साक्षी । जीवः साधिष्ठानव्यष्टयज्ञानोदरस्थिताभासः ॥ १५ ॥ सत्यो भवति न चैषां भेदस्त्वौपाधिको भवेत्किन्तु । ऐक्यमखण्डरसं तद्धटेत वेदान्तवाक्यपरिनिष्ठम् ॥ १६ ॥ शुद्धचिदीशो जीवस्तद्वज्जीवेशयो[^110]र्भिदाऽविद्या । तच्चिदुपराग एवं षण्णोऽनादय उदीरिता आर्यैः ॥ १७ ॥ संसृतिव्रततेर्बीजं वाऽध्यारोपं वदन्त्यथाध्यासम् । सोऽतस्मिंस्तद्बुद्धिः स-[^111]

[^108]: "गृहम् ॥"

[^109]: "ईशत ईशनीभिः । इति अथर्वशि० उ० ॥"

[^110]: "स्त्वनयोर्भेदो द्वयोस्तथेति पा० ॥"

[^244]: "दौरात्म्यम् । इति पाठः ॥"

[^111]: "समः सर्वः ॥"

मजन्तसमो द्विधायमुपदिष्टः ॥ १८ ॥ एको ज्ञानाध्यासस्त्वन्योऽर्थाध्यास उच्यते च पुनः । अर्थाध्यासो द्वेधा स्वरूपसंसर्गभेदतः कथितः ॥ १९ ॥ अज्ञानविषयरज्वहिरर्थाध्यासः समादृतः सद्भिः । रज्जुभुजङ्गज्ञानं ज्ञानाध्यासश्च सम्प्रोक्तः ॥ २० ॥ आत्मन्यनात्मवर्गस्योक्तोऽध्यासः स्वरूपतस्तस्य । संसर्गाध्यासः स्यान्नित्यमविद्याद्यनात्मनिवहे तु ॥ २१ ॥ अप्रत्यक्षाकाशे तलमलिनत्वादिकं च यद्बालाः । अध्यस्यन्ति परेऽव्यय एवमविद्याद्यनात्मकारोपः ॥२२॥ यस्याभावेऽध्यासो भवेन्नतस्मादनाद्यनिर्वाच्यम् । अध्यासोपादानं मन्यत इह भावरूपमज्ञानम् ॥ २३ ॥ एतमविद्याख्यं पुनरन्योन्याध्यासरूपमनुरुध्वा । लौकिकवैदिकमुख्यव्यवहाराः स्युर्न सन्तु तेऽथ यथा ॥ २४ ॥ खादिष्वहं वियुक्तस्येह नहि स्यात्प्रमातृताऽभावे । अस्याश्चैव प्रमाणप्रवृत्तिनिचयोपपत्तिरपि न स्यात्॥ २५ ॥ इन्द्रियमनुपादाय व्यवहारो नापरोक्षमुख उदियात् । व्यापारोऽपिच खानां नेहाधिष्ठानमन्तरा सिध्येत् ॥२६॥ व्याप्रियते न च देहेनानध्यस्तात्मभावतः पुरुषः । न्यस्तेऽर्थेऽसति भवितानासङ्गस्यात्मनः प्रमातृत्वम् ॥ २७ ॥ उक्तान्येवमविद्यावद्विषयाण्यपि भवन्ति शास्त्राणि । प्रत्यक्षादिसमस्त प्रमाणवर्गाणि चेति तदवेहि ॥ २८ ॥ अविशेषाद्यत्पशुभिश्चार्थैश्रोत्रादिकस्य संबन्धे । सत्यनुकूले ज्ञाने यान्त्यभिमुखमन्यथा निवर्तन्ते ॥ २९ ॥ संसारोऽयं सत्यः संलग्नः स्वात्मनीति विभ्रान्तिः । येयमविद्या नात्मन आभासस्यैव संसृतिस्त्वपितु ॥ ३० ॥ एतद्विविच्य वस्तुस्वरूपधारणमिहोदिता विद्या । आभासस्य हि सिद्धाः सप्तावस्था इमानिरुच्यन्ते[^245] ॥ ३१ ॥ अज्ञानमेकमपराऽऽवरणा[^112]ह्वयाऽन्या भ्रान्तिः परोक्षविदितं त्वपरोक्षबोधः । अन्यः शुचाविलय एव परोऽतिहर्ष एता दशा ‘भवत आसु हि बन्धमोक्षौ’ ॥ ३२ ॥ पूर्वेस्मृता मनुजबन्धकृतस्तु तिस्र उक्ताश्चतस्त्र इह मुक्तिकृतश्च पश्चात् । दृक्प्रागभावसहितं प्रवदन्ति मूलमज्ञानमेव नहि वेद्यहमित्यमुष्य ॥ ३३ ॥ गत्वाऽपथेन बहुधा विपरीतभावान्नह्यस्ति न स्फु-

[^112]: "वृतिनामिका । पा० ॥"

[^245]: "निगद्यन्ते । पा० ॥"

रति चेति यदाह तत्वम् । तद्व्याहृतं विदुरिहावृतिकार्यमार्या विक्षेपमेतमपि देहयुगानुबद्धम् ॥ ३४ ॥ आभासमेष नियतं खलु बन्धकोऽस्य कर्तृत्वमेव सुखदुःखनिबन्धनं च । ज्ञानद्वयेन लयमेष्यति सा क्रमेणासत्त्वावृतिः पुनरभानपदोदिता च ॥ ३५ ॥ नष्टेत्वभानमुख आवरणे स्वजीवत्वारोपनाशनवशाद्विलयं प्रयाति । कर्तृत्वमुख्यसमशोक इहैव संसाराख्यस्ततः परमुदेत्यतिहर्ष उक्तः ॥ ३६ ॥ यद्वत्त्वमेव दशमो भवसीति वाक्यात्स्वात्मन्युदेति धिषणा स्वपरोक्षनाम्नी। तद्वद्विविच्य शतशो विधृतेऽयमात्मा ब्रह्मेत्यथर्वणगिरोऽर्थं उपैति सिद्धिम् ॥ ३७ ॥ जाग्रत्काले संविदो गोचरा ये शब्दस्पर्शाद्यास्तथाऽऽकाशमुख्याः । भिद्यन्ते वैचित्र्यतोऽन्योन्यमेते संविन्मात्रभिद्यते नैकरूप्यात् ॥ ३८ ॥ एवं स्वग्ने स्थायि[^113]नो वस्तु वेद्यं जाग्रद्वेद्यं स्थाय्यतस्तद्भिदाऽपि । संविद्भेदोन स्मृतः सैकरूपा सुप्तोत्थानं कुर्वतः पुरुषस्य ॥ ३९ ॥ यः सौषुप्ताज्ञानबोधः स्मृतिः स्यात्सेयं प्रोक्ताऽत्रानुभूतार्थरूपा । तस्माद्वेद्यं तत्तमश्चावबुद्धं सम्यक्काले स्वाप्यये बोध एषः ॥ ४० ॥ अर्थाद्भिन्नो नैव बोधात्कथञ्चित्स्वप्रज्ञानं वा[^114] तदेवं भवेत्सा । संवित्त्रिस्थानेऽपि च स्वप्रभैका काले कस्मिंश्चिन्न हानिर्न वृद्धिः सेयं संवित्परमानन्द आत्मा परप्रेमास्पदमित्युच्यते यत् । अहं मा भूवं न भूयासमेवं प्रेमाऽऽत्मन्युद्वीक्ष्यते सार्व एषः ॥ ४२ ॥ तत्प्रेमात्मार्थं भवेत्स्वातिरिक्तेनान्यार्थ तद्भविता स्वात्मनीदम् । तस्मात्तत्स्यात्परमं तेन नित्यात्मन उक्तैवं परमानन्दताऽस्य ॥ ४३ ॥ अनुगतं समवस्तुषु यत्परं निरपवादमिदं सदवेहि तत् । अधिगते सति तत्पद उच्चकैस्त्यज मृषाजगदस्तिपदाश्रितम् ॥ ४४ ॥ तदनुशिष्टमहंपदलक्षितं स्वयमहं तदिति त्ववधारय । सदधिरोपितवस्तु तदात्मना विलयमेति मरौ दकधीर्यथा[^115] ॥ ४५ ॥ यदिह चित्तमुखेन्द्रियसन्ततिव्यवहृतावुदितं परकारणम् । निरुपधीतिवचोऽतिगमाश्रयं तदवधारय निर्भयमों

[^113]: "स्थिरम् ॥"

[^114]: "इव ॥"

[^115]: "जलभ्रान्तिः ॥"

स्वयम् ॥ ४६ ॥ वियदिवाधिकपूर्णमशेषहृत्स्थितमनन्तमनामयमद्वयम् । यदुपदिष्टमिव श्रुतिमस्तकैस्तदव०,, ॥ ४७ ॥ यदनुभातिमहो[^116]निकुरंबकं रविशशिप्रमुखं यदलेपकं । वशकुशाग्रमनोविदितात्मकं तदव,, ॥४८॥ यत इदं निखिलं मतमंशुवत्पट इवाभरणं कनकादिके । यदनुविद्धजडं स्फुरतीव च तदव०,, ॥ ४९ ॥ इति धृता मतिरप्यचलेऽव्यये निरभिमानबलेन विधूय च । सदसदाशयजालमियाल्लयं कतकधूलिरिवांबुनि खात्मना[^117] ॥ ५० ॥ धृतिसिमां न गुरोः करुणां विना क्वचिदुपैति पुमानपि कश्चन । चिदुपसत्तिवशादुदयत्यसाविति विभुं हृदयेशमनुव्रजेत् ॥ ५१ ॥ अपि दविष्ठमिहेशकृपालवः सपदि नेदयति[^118] स्वचिदास्थितम्[^119] । यदि कृपाऽस्य भवेन्नहि दुर्लभं, क्वचन किञ्चन सोंतदुपास्यताम् ॥ ५२ ॥ प्रणवरूपपरात्मविभावनादज इयात्स्ववशंवदतां लघु । विभुनमस्क्रियया सहजा भवेदिति पतञ्जलिराह न तन्मृषा ॥ ५३॥ हरिः ॥ शिशुसमाख्यमुनीन्द्रपदाम्बुजस्रुतमरन्दझरीपविताङ्कुरा । असितकण्ठपदाङ्कितनिर्मिताऽमृतलता जयताद्विधुपादगा ॥ ५४ ॥ ओं तत्सत् ॥ शान्तिः ॥

[^116]: "तेजःसमूहः ॥ "

[^117]: "ब्रह्मस्वरूपेण ॥"

[^118]: "समीपस्थं करोति ॥"

[^119]: "स्वरूपावस्थानमिति भावः ॥"

**इत्यमृत(कल्प)लता समाप्ता ॥  
\_\_\_\_\_\_\_\_\_\_\_\_**

**कालीपञ्चकम्**

** **हरिः । ॐ ॥ श्रुत्वामातॄर्निलीनाः सुरमुनिवचनात्स्वावमानं च सम्यक्कुप्यत्कालाग्निरुद्रात्मकहरनिटिलाक्ष्युत्थिता मैरवी या । ब्रह्माण्डव्याप्तदेहा भिदुरकरसहस्त्राधिका घोररूपा कण्ठेकाली सदा सा वितरतु करुणार्द्रान्तरात्मा शिवं मे ॥१ ॥ लब्ध्वाऽजाज्ञां करीतुं दनुजकुलपतिं दारुकं वाहनार्थेवेताल्यै संप्रतिज्ञाय च रुधिरमयींशीधुमेनां प्रगृह्य । सार्धं षण्मातृभिर्या हतकरिपुपुरं द्रागवाप त्रिभीमा कण्ठेकाली० ॥ २ ॥ युद्धे या ब्रह्मदण्डं विसृ-

जति दनुजाधीश्वरे दारुकाख्ये ब्रह्माणी ब्रह्मणोऽर्थ्याऽस्त्विति समरतलात्सन्निवर्त्य स्वमाला । याचित्वाऽऽप्यास्य पत्न्या मनुयुगममुना दण्डतस्तत्प्रयोक्त्रीकण्ठेकाली० ॥ ३ ॥ भीत्या पातालमीतासुरवरपथमाकाशवाचाऽवबुध्वा सिष्णासू रक्तपूरे भुवनमपि रविं जिह्वया कैशिकैश्च । या स्थित्वाऽऽच्छाद्य रात्रीत्युपरि गतममुं प्राक्षिपव्द्योम्निवाण्या कण्ठेकाली० ॥ ४ ॥ शूलाग्रेकृत्य खात्प्रास्य च भुवि तरसाऽऽविध्य तद्वत्समुचैरक्ताक्ताङ्गाऽभवद्यापुरदमयितुरात्मोद्भवाऽभीतिदात्रीयामस्तौष्टेन्द्रमुख्यस्त्विहजनकगिरो स्मान्सुखं पाति येत्थं कण्ठेकाली० ॥ ५ ॥ पञ्चकं भद्रकाल्या यः पठेदिदमनुत्तमम् । नैलकण्ठं तस्य भयं न भवेत्क्वचिदत्रच ॥ ६ ॥

**इति स्तुतिमुक्तालतान्तर्गतं कालीपञ्चकं समाप्तम् ॥  
\_\_\_\_\_\_\_\_\_\_\_\_\_\_**

 हरिः । यमवाप्य समागमैकमुष्टिन्धयमद्वैतधुरंधरं दुरापम् । नचजेज्जनयित्र्यवर्त्म कश्चिच्छिशुनामाऽवतु मां स पूज्यपादः ॥ १ ॥ य इलाङ्गणजाङ्घिकान्तवासिप्रभृतीनां कलिकालिकं भयं धन् । प्रणियच्छति सत्यबुद्धिमेकः शिशु० ॥ २ ॥ करुणावरुणालयं यमाहुर्गुटिकासिद्धिमुखस्य चैकवस्त्यम् । अपि चिद्युसदं गिरीन्द्रसंस्थं शिशु० ॥ ३ ॥ इह पक्रिमया तपस्ययैकः करसंस्थामलकीफलाविभेदम् । उपदेक्ष्यति यः परात्मनिष्ठां शिशु० ॥ ४ ॥ निशि चात्रभवत्युपारतेऽन्तर्दृशि यस्मिन्निजकुण्डिकापहारी । न पदं चलितुं स्वयं शशाक शिशु० ॥ ५ ॥ किमिदं बहुभूतिकस्य वाग्रे नहि शंशक्ष्यत एव कश्चनेति । विपरीततया प्रवर्तितुं च शिशु० ॥ ६ ॥ सहजामृतधारयाऽभिवृष्टं यमिनां यो विदधाति चित्तवप्रम् । निजबोधसमाख्यबीजवाप्यं शिशु० ॥ ७ ॥ शिशुसंज्ञमुनीन्द्रसप्तरत्नं तदतीताङ्घ्रिसरोजषट्पदेन । असितादिककन्धरेण भक्त्या रचितं यः पठतीह मुच्यतेऽ सौ ॥ ८ ॥ इति श्रीमदाराध्यपादसप्तकंस०

**\_\_\_\_\_\_\_\_\_\_\_\_\_**

  ओम् । अङ्गादङ्गात्संभवसीति श्रुतिवाक्यान्मन्ये शंभोरङ्गभवं यं शिवमेव । रक्षार्थं नः स्वीकृतदिव्यामलरूपं घण्टाकर्णेतं हृदयान्तर्विमृशामि ॥ १ ॥ जाते यस्मिन्कालिमसूरी शममेति स्मारं घोरं नीरुजमाद्यं रविभासम् । सेवित्वा यं ना सुखमीयादतिमात्रं घण्टा० ॥ २ ॥ त्रैलोक्यं यद्भ्रूवशवर्ति प्रणिधिर्यो भर्गस्यान्तर्ज्योतिरुदारः करुणाब्धिः। योगैः शून्ये यः परिदृष्टः सहजातो घण्टा० ॥ ३ ॥ यद्भक्तानां नैव वसन्तामयपीडा नॄणां लोके शोकविनाशस्त्वपि यस्मात् । चञ्चूर्यन्ते यं परितोजं मुनयोऽपि घण्टा० ॥ ४ ॥ यद्दृङ्मात्रायत्तमिहत्याद्वयवित्तिर्यं नामं नामं नाऽसम्मितमयते शम् । यस्मिन्रक्षा नो निहिता शंकररूपे घण्टा० ॥ ५ ॥ अर्भाख्यमुनिभृत्यश्रीकण्ठेकालाभिधोदितम् । पञ्चकं यः पठेदेतन्नेह तस्य भयंभवेत् ॥ ६ ॥ इति घण्टाकर्णपञ्चकं समाप्तम् ॥

**इति श्रीनीलकण्ठगुरुकृता योगामृततरङ्गिणी समाप्ता ॥**

**![](../books_images/U-IMG-1696217598Screenshot2023-10-02090138.png)**

![](../books_images/U-IMG-169609472839.png)

![](../books_images/U-IMG-169609481640.png)

![](../books_images/U-IMG-1696094924Screenshot2023-09-30225728.png)

![](https://www.ebharatisampat.in/new_pdfs/1620/42.png)

**"सदानंदयतीन्द्रांघ्रिसरोज इदमर्पितम् ।  
मङ्गलानन्ददेव्या तच्छिष्टयाऽधिकभक्तितः ॥”**

![](#)![](../books_images/U-IMG-1696003897Screenshot2023-09-29213809.png)  
**श्रीनीलकण्ठतीर्थ.**

**THE**  

**YÔGÂMṚITATARANGIṆÎ**  

**OF**  

**SRÎ-NÎLAKAṆTATÎRTHA.**  
![](../books_images/U-IMG-1696002998Screenshot2023-09-29212305.png)  

**EDITED BY**  

**PANDITAVAR KRISHNA SHASTRI.**

**![](../books_images/U-IMG-1696095372Screenshot2023-09-30230411.png)**  

**PUBLISHED BY**  

**SRÎ MANGAḶÂNANDA DEVÎ.**  

**PRINTED AT JAVAJI DADAJI'S “NIRNAYA-SAGAR” PRESS.**  
![](../books_images/U-IMG-1696218973Screenshot2023-10-02092510.png)  
**1904.**  

![](../books_images/U-IMG-1696095020Screenshot2023-09-30225909.png)

**श्रीनीलकण्ठतीर्थकृता**  

**योगामृततरङ्गिणी ।  
![](../books_images/U-IMG-1696002576Screenshot2023-09-29211741.png)**

**इदं पुस्तकं**  

**विद्धन्मूर्धन्य० परवर्० वि० कृष्णशास्त्रिद्धारा**  

**संशोध्य  

श्रीमत्सदानन्दस्वामिपादाल्लब्धनिष्ठाकया तथा एत-  

द्ग्रन्थकर्तुः सकाशादधिगतात्मविद्याकया  

श्रीमंगलानंददेव्या**  

**मुंबय्यां**  

**निर्णयसागरमुद्रणयन्त्रालये मुद्रापिता ।  

ख्रीस्ताब्दाः १९०४.**

**योगा[^1]मृततरङ्गिण्यनुक्रमणिका**  
**![](../books_images/U-IMG-1695980075Screenshot2023-09-29150313.png)**

[^1]: "योगशब्देन “भक्तिज्ञानयोगाः” संगृह्यन्ते."

९–हरिभजनामृतम्–  
२–विधुनवसुधाझरी–  
३–हरिपञ्चकम्.  
४–विधुस्तवमधुद्रवः–  
५–स्वात्मसुधाकरः–  
६–योगमञ्जरी–  
७–अमृतलता.  
८–कालीपञ्चकम्.  
९–घण्टाकर्णपञ्चकम्.  
१०–आ० पा० सप्तकम्–

**श्रीहरिभजनामृतम् ।**  
**![\#](../books_images/U-IMG-1695980477Screenshot2023-09-29150923.png)**

 श्रीहरिः सर्वम् ॥ ओम् ॥ श्रीमन्नारायणपदतलद्वन्द्वमद्वन्द्वकन्दं सर्वोत्कृष्टं खन मतिवराहात्मना चानुभुङ्क्ष्व । एवंकारे भवसि हि सुखी नित्यतृप्तत्वमीतो[^239] यत्नाद्याच्ञांसफलय ततः पूर्णकामोऽप्यहं स्याम् ॥ १ ॥ तूर्ष्णीभावं[^2] विभुपदमितो वर्तितुं मारसोत[^3]र्वष्ट्येषो[^4]ऽङ्गालिकनयनसेव्याव विष्णो तदेनम् । त्वद्धामैत्यैतिन पुनरतो देहमित्यूचिषे यद्गीतायां वज्र्युप[^240]लसुभगंभावुकाभोगभोग[^5] ॥ २ ॥ साक्षाद्रष्टा त्वमिति सकलस्यापि साक्षीति वित्तः[^6] सत्येवं सज्जनगणि[^7]मिहेड्भो[^8] कृथा मा वृथाज । मामुद्धर्तुंप्रतिनवसुधाह्लादिनेत्राञ्चलेन त्वं जन्मान्धो[^9]र्यसकरुणया त्वां प्रपद्ये तदेकम् ॥ ३ ॥ श्रीकृष्णस्मृत्यपचितिकृते चूर्णपेषं[^10] पिनष्टि स्वाच्छन्द्येनाशयकथितबीजं कृती यः स एषः । इत्यालोच्य प्रकृतजननोपक्रमं सेव्यते यो दूर्वाकाण्डप्रतिनिधिरुचिर्मोस्वभू रक्षतात्सः ॥ ४ ॥ मायामात्रं तव वपुरिति ज्ञायते गोपते यत्तन्नाकृष्टं भवतु भगवद्धिष्ण्यतो दर्शयान्यत् । अन्वर्थे कुर्वज निरुपमं नाम मायीति पश्चात्कार्ये जाने वचनविरतं युज्यते लिप्सितं यत् ॥ ५ ॥ ब्रह्मीभूय त्वयि तनुलये ज्ञानवान्निर्विभागे संविद्रूपे सपदि विलयं याति कैवल्यकन्द । विष्णोरैक्यं[^11] ।") त्वजनिधिनिधायं निदध्य स्थितोऽयं यत्तद्रक्ष प्रणतहृदयाकूतकल्पद्रुकल्प ॥६॥ पारम्यं[^12] ते निबिडसहजानन्दसन्दोहदायिन्साक्षात्कर्तुंखननमु- दितं यत्त्वयाऽगाधबोध । उत्खातुं हृद्भुवमयमपास्योपलं देहसंज्ञं

[^2]: "तूष्णींभूय ॥"

[^3]: "मारसोतः = कामजनक । षु–प्रसवैश्वर्ययोरित्यस्मात्तृच् ॥"

[^4]: "आशास्तेऽर्थयते वष्टि । इति भट्टमल्लः॥"

[^5]: "भोगः = शरीरम् ॥"

[^6]: "ज्ञातः ॥"

[^7]: "गणिं= गणनम् ॥"

[^8]: "इट्=ईश ॥"

[^9]: "यसु—प्रयत्ने॥"

[^10]: "चूर्णवत्पिनष्टि, शुष्कचूर्णेत्यादिना पिषेर्णमुल् ॥"

[^11]: "निधिवन्निधाय (निधि निधायम्

[^12]: "परमत्वं, श्रेष्ठम् ॥"

[^239]: "ईतो=गतः ॥ इण्—गतौ ॥"

[^240]: "वज्र्युपलः = इन्द्रनीलमणिः ॥ "

धीकुद्दालैर्यसति तदिमं धारय स्वे महिम्नि॥ ७ ॥ उद्बुद्धेश्व[^13]र्युपकृतिदलचक्रजालेषु विष्णुं कृत्वा मूलादिषु विधुसुधाधोरणी[^14]दिग्धगात्रम् । सन्दध्यां त्वां मयि कुरु कृपां तत्सुरद्विड्विकाषिन्भूयात्प्रत्यक्षितहरिपदोऽयं त्वियत्ताविहीन[^15] ॥") ॥ ८ ॥ सामञ्जस्यं भजति नहि ते भेददृङ्मादृशेषु त्वन्नाथेषु स्फुरणसुखमात्रात्मक श्रीनिवास । इत्यस्मान्मां प्रबलकरुणाधिष्ठितः सन्प्रपायाः प्रह्लादं वा[^16]प्रकृतिमृदुलं[^17] त्वल्पदं धारयेयम् ॥ ९ ॥ श्रीमद्विष्णोरमलचरितान्येव सेवेत नान्ध्याद्यावत्तावत्सुखरममृतसून्यत्र[^18] दुःखी य एषः । श्रुत्या युक्त्याऽप्यनुभवबलेनाच्युतं यत्सदाऽहं वेडयात्मत्वेन तु करुणया मे क्रिया नित्यसौख्यम् ॥ १० ॥ कर्तुं मेऽनुग्रहमुपनिषन्मात्रगम्ये विभौ मन्नैजानन्दत्वत इह चिक्लृप्सत्यहं[^19] तद्विवेक्त्तुम् । शक्तोन स्यामपि च भगवन्नो मया रुद्यते तत्काले तस्मादिममव सदानन्दसान्द्रस्वरूप ॥ ११ ॥ कार्याकार्यद्वयविनिमयं यद्वहुत्राकरोस्त्वं भृत्यार्थे तत्तव करुणया ज्ञातमेतेन भूमन् । यस्यत्व[^20]स्मान्निजचरणदासं भवान्मा[^21]ऽवितुं यत्सर्वेत्याद्यां शरणमयते त्वद्गिरां सर्वथाऽयम् ॥ १२ ॥ भक्त्या यद्यत्कृतमभिहितं तत्तदिष्ट्यैतवेति स्तौमि त्वां नो चरित[^22] इह संनह्यते बालिशेन । जायन्तेयादिकमुनिगिरा बुध्यतेऽशक्यताऽत्र श्रीवैकुण्ठेश्वर दनुजहन्मे प्रसीद प्रसीद ॥ १३ ॥ चित्ताम्भोजे मम चिरमंटाठ्यां[^23] कुरुष्वाच्युत त्वं का हानिस्तत्कठिनमिति किं गोपिकानां व[^24]नास्य \। योगाभ्यासादपि तु मसृणं पश्य पश्यात्मयोने नत्वाष्टाङ्गैः पृणति[^25] तदयं मा विलंबस्व लेशम् ॥ १४ ॥ कश्चित्स्निग्धाञ्जनगिरिसमं त्वां गृणातीह तद्वच्चन्द्राङ्कश्रीमुषमितर एकः कलायाभिरामम् । देव त्वाऽन्यः कवयति घनाभं

[^13]: "उद्बुद्धेश्वरी=प्रबुद्धशक्तिः ॥"

[^14]: "परम्परा ॥"

[^15]: "अप्रमेय । (अपरिच्छेद्य

[^16]: "वा=इव ॥"

[^17]: "स्वभावकोमलम् ॥"

[^18]: "अमृतं सुवत इत्यमृतसूनि । षूङ्–प्राणिगर्भविमोचने ॥"

[^19]: " परिणन्तु मिच्छति ॥"

[^20]: "यसु–प्रयत्ने॥"

[^21]: "मा=माम् ॥"

[^22]: "महिमगणने नह्यते । पा० ॥"

[^23]: "अटनम् ॥"

[^24]: "व=इव । वं प्रचेतसि जानीयादिवार्थे तु तदव्ययम् । इति कोशः ॥"

[^25]: "पृण–तर्पणे, अग्निपृणाति पृणति द्विजदेवतांश्च । इति कविरहस्यम् ॥"

परो नीलकंठग्रीवाप्रख्यं परमनुपमं सोऽयमीश प्रसीद ॥ १५ ॥ नीलग्रीवोपमितिकथनं मामकाख्याश्रुतौ ते ध्याकारः स्यान्मम विषयको नैलकंठाह्वगंधात् । इत्येव श्रीकमन[^26] न भवानन्यथा चिन्तयेन्मां यत्कल्याणात्मकपरशिवध्यानधिष्ण्यामलात्मन् ॥ १६ ॥ कैवल्याख्यां सुखकणकरालां[^27] समाप्यैष संस्थां नर्चेद्भूयः[^28] स्वभुवमयमित्यात्मनाथो भवान्किम् । तूष्णीमास्ते वदतु भगवांस्तन्निदानं चिकित्सां कुर्यां विष्णोः परकरुणया नो विलंबं सहेऽहम् ॥ १७ ॥ जाने शार्ङ्गिन्नखलु भवतोऽकिम्पचानाशयं[^29] यज्ज्ञानेऽभीष्टां रचयितुमहो शक्नुयां कारिकां[^30] ते । अग्रे भूत्वा वद करुणया तत्कथञ्चिद्यतिष्ये भक्त्याऽहं सोऽनपरशरणो मे प्रसीद प्रसीद ॥ १८ ॥ भो भोः शौरे मम शिरसि सद्ध्रुक्[^31]")क्षिपाकार्मणं ते हस्तं कृत्वा शमय भगवन्हृद्भुजं त्वां प्रणौमि । भूयो भूयो नतिमपि किरन्नैन्दवस्मेर विष्णो नातोऽन्यस्मै प्रभवति जडोऽभीष्टसन्तानशाखिन् ॥ १९ ॥ कोऽन्यो माऽवेद्विधुपदसरोजातनिष्यन्दमाध्वीगृध्यद्भृङ्गं[^32] वद वद हरे श्रेयमाहो ममैकम् । सर्वेशत्वक्षतिकरमिदं मा वचो वोच विष्णो किन्त्वेनं भोः प्रणतशरण त्वं प्रपाया मुकुन्द ॥ २० ॥ वाचाराद्ध[^33]त्रिभुवनपतिर्मे क्षितस्या[^34]र्थ ईट्टे[^241]विष्णुं नान्यं कवत इह भो त्वत्स्मृतेस्संस्कृतायुः । तस्त्वं कूलंकषकरुणयाऽऽघूर्णितान्तर्गिरिः सन्कुर्या नोऽनुग्रहमजगतिस्त्वां विना कुत्रचिन्न॥ २१ ॥ नैवात्मा च प्रिय इति भवान्यत्त्वभाणीत्स्वभृत्यं बार्हस्पत्यं स इव भगवंस्तन्मृषा वा न भक्तिः । किंवा मेऽस्य प्रविश हृदयं शोधयार्द्रं न चेत्तत्कारी[^35] रुच्याऽस्त्वज[^36] तव तदानन्ददीप प्रसीद ॥ २२ ॥ देवः कृष्णायत इति नहि क्वापि कोऽपि स्वभृत्यप्रेमावेशात्स्वकमहिमसंप्रापणे यत्ततोऽहम् । लंभं[^37] लंभं रमतिजनकामो[^38] ।")दमेनं

[^26]: "रमाकामुक ॥"

[^27]: "सौख्यलवतुङ्गाम् ॥"

[^28]: "ऋच–स्तुतौ ॥"

[^29]: "अक्षु–द्राभिप्रायम् ॥"

[^30]: "क्रियाम् । ण्वुत् ॥"

[^31]: "सदूद्रोहिक्षिपाकर्मठम् । (कार्मणः कर्मणि कुशल; अण्॥

[^32]: " लुभ्यद्भ्रमरम् ॥"

[^33]: "वाक् ॥ ब्रह्माणी वचनं वाचा । इति कोशः ॥"

[^34]: "क्षीणस्य ॥ "

[^35]: "कारिः= क्रिया ॥"

[^36]: "इष्टा ॥"

[^37]: "लब्ध्वा लब्ध्वा ॥"

[^38]: "रमतिः=कामः(औणादिकः

[^241]: "ईड–स्तुतौ, अदा० आ० प॥"

नुवंस्त्वां नामं नामं दिवसगमने बद्धबुद्धिर्भवामि ॥ २३ ॥ त्वद्बद्धात्माऽस्म्यजय भरिमासक्तिमुत्सार्य[^39] विष्णो न स्थेयान्मे मतिरिति सकृद्वस्तुयुग्मे मुरारे । कालोऽयं मां सुखयितुमिदानीं तवेहाद्वयात्मन्नौदास्यं चेद्भवति विफला गीत्युदीता प्रतिज्ञा ॥ २४ ॥ हृन्माठर्यं[^40]॥")ननु रुजति मे स्वनिविष्टं व्यथाख्यो हिंसीरस्तं[^41] जहि सुखय भो माऽतिदुर्लंभरूप । वेलालंघिप्रतरलसुधास्तिंभिगंभीरिमा[^242]ऽथो भूयादस्येत्यज विवरग त्वां विना कुत्रचिन्न ॥ २५ ॥ वैकुण्ठेक्षासुरभिरयथास्थित्यमानस्यतृण्यां[^42] तर्णोत्वस्य[^43]प्रदिशतु तथाऽऽनन्दसन्तानबन्धुम् । तत्ते सौख्यप्रसविपदयंयम्यमानान्तरंगो हे विष्णो त्वां निखिलजनहृत्साक्षिरूपं भजामि ॥ २६ ॥ विध्वंध्र्युत्था सुरपुरझरीस्वर्वधूकेशवेशभ्रश्यन्मन्दारकसुरभिला[^44] विष्णुपत्प्रापिरज्जुः । जातेहत्यान्पवत इति यन्नात्र चित्रीयते तत्त्वन्माहात्म्यं गणनविषयं नेति हे स्वारतीड्य॥ २७ ॥ लीलामूर्तिग्रहणमिह ते माहशत्राणमेकं हेतूकृत्य प्रकृतमिति सन्निश्चयः किं न तद्वत् । ओङ्कारं वा श्रवणविषयीकुर्वथो नेति वाचं वन्देऽहं त्वां जननहर जञ्जन्यमानादरेण ॥२८॥ भासन्तान्तः[^45]पुरुषमुपतिष्ठे हरिं दीप्रमुञ्चैर्भानुर्यद्ध्याय्युपगमविधौ राजमार्गायते हि । अस्मात्त्वप्रीत्युदयजनकं नास्ति यत्तन्मुरारे पूर्णानन्दं वितर भगवन्दासमेनं प्रपाहि ॥ २९ ॥ हस्तग्राहं चरणकमलं वैधवं मानसाख्ये कासारेऽस्य क्षिपतु भगवन्नष्टिराहो[^46] भवेत्का । तेनायं स्यात्परमसुकृती निश्चयेन त्रिधन्यस्तस्माद्याच्ञामम सफलयन्देह्यनुज्ञां नमस्ते ॥३०॥ हरिः ॥ शिशुसंज्ञमुनीन्द्रपादपीठायितमूर्ध्नाऽसितकन्धरेण सूक्तम् । मुरभिद्भजनामृतं हृदन्तः कुरुते यः स समाप्तकाम उक्तः ॥ ३१॥

[^39]: "भरिमा=कुटुंबम् ॥"

[^40]: "मनोमुनिम् । (गर्गादित्वान्माठर्यः

[^41]: "दुष्टः॥"

[^42]: "अमानस्यं कृच्छ्रकष्टम् इति कोशः ॥"

[^43]: "तृणु–भक्षणे ॥"

[^44]: "कल्पोद्भवेति । पा० ॥"

[^45]: "भासन्तः सूर्यः ॥"

[^46]: "नष्टिर्नाशः ॥"

[^242]: "स्तिंभिः=समुद्रः ॥"

**॥ इति हरिभजनामृतं समाप्तम् ॥**  
![](../books_images/U-IMG-1696176433Screenshot2023-10-01213324.png)

**अथ विधुनवसुधाझरीप्रारभ्यते ।**

 हरिः ॥ कल्याणं वितरतु शौरिवाङ्नदीष्णायैतस्मै प्रणतभवार्दनो हयास्यः । यत्प्रीत्याऽपर इव गीष्पतिर्भवेत्सोऽप्येकान्तेन हि लघु किम्पचानवाग्यः[^47] ॥ १ ॥ स्वत्वेनाच्युतमनुभूय मुक्तिसौधं त्वारोढुं मम चपलाधवांघ्रिसेवा[^48] । निःश्रेणीभवतु सदेति कामिताप्तिस्वः[^49]कल्पांघ्रिपमजमन्वहं प्रपद्ये ॥ २ ॥ सिष्णासुर्विधुकरुणामृतोदराशावस्म्यङ्ग स्वजन[^50]भियाऽद्रिभिद्ररूप[^51] । यद्विष्णो भ्यरणि[^52]समुत्थदुःसहार्चिर्निस्तप्तः स्वयमपि नित्यभक्त एषः ॥ ३ ॥ संभूतं मधुमथनास्य दुःखपङ्कं नासाद्वार्द्वयसमिवाशु[^53] पाह्यतो माम् । नो याप्योऽमृतकरुणैष काल ऐदम्पर्यंयद्भवतु न तद्वचोऽतिभूस्थ ॥ ४ ॥ विष्णो त्वद्विहरणयोग्यमास्तृणीय[^54] स्वान्तांभोरुहि तलिमं[^55] ममैष वृत्या । भोगीन्द्रप्रतिकृतिकं विधित्सुरन्तः स्थित्वा मामवतु भवाव्रतीशसोतः ॥ ५ ॥ आपीयाच्युत तव कीर्तनानि साक्षादैकात्म्यप्रसविसमाधिवारिसुन्ति । अस्यान्तःकरणसमाख्यचातको मे नो माङ्क्षे[^56]द्विषयविषांब्वतोऽव माऽज ॥ ६ ॥ शाङ्गिस्तेऽक्षयकरुणाकटाक्षधारा स्वर्णद्या मयि सहपाठवीथिमेतु । श्रीकंठाह्वय इति चैष तत्कृतेऽहं विध्वर्हांदध उरुगीत ते समर्चाम् ॥ ७ ॥ शोणांभोरुहसखमक्षि तेऽज भूयात्कारुण्याभिधमकरन्दबिन्दुसान्द्रम् । यत्स्वादे[^57] हृदयमधुव्रतो मदीयो विष्णो स्थास्न्वनुभविता सुखं सदैव ॥ ८ ॥ स्वेक्षाऽऽयल्लककृशितान्तरङ्ग[^58] एष त्वां सेवेऽच्युत करुणातरङ्गिताक्षम् । तद्देवोद्धर पर मानसैणशावं बाधान्धोर्मम नवमेघगोत्रगात्र ॥ ९ ॥ वैदेहीहृदयैरुहप्रलीनकालेयारक्तोरसि[^59] तव नादधा गुहं

[^47]: "क्षुद्रगिरा ॥"

[^48]: "चपला कमला लक्ष्मीरिति विश्वः ॥"

[^49]: "प्राग्रूपंविधुमहमन्वहमिति पा० ॥"

[^50]: "भयं भियेति शब्दार्णवः ॥"

[^51]: "भिद्रं वज्रम् ॥"

[^52]: "अरणिः=सूर्यः ॥"

[^53]: "परिमाणे द्वयसच् ॥"

[^54]: "विस्तारयेयम् ॥"

[^55]: "तलिमं कुट्टिमे तत्प इति र० मा० ॥"

[^56]: "माक्षि–काङ्क्षायाम् ॥"

[^57]: "आहारो भोजनं स्वाद इति हलायुधः ॥"

[^58]: "आयल्लकमुत्कण्ठा । इति यादवः ॥"

[^59]: "हृदयं चित्तवक्षसोरिति कोशः ॥"

किम् । कारुण्यात्तदिति न च प्रयोजनार्थं शङ्के तत्कुरु कृपयेममेचमेव ॥ १० ॥ चिन्मुद्राविवृतनिजस्वभावदार्ढ्येकर्तुं मां भवतु कृपार्द्रदृष्टिपातः । श्रीश त्वां शमथधनांतरब्जभृंगं सौषुम्नेपथि विधिवत्समर्हयामि ॥ ११ ॥ श्रीशेक्षार्बुदतयजानुकूल्यवार्वष्ट्या[^60]बाधाकषितकषायितान्तरंगम् । संस्कर्तुंजनिहर सैष तत्प्रसन्नस्त्वं विष्णो वितर तवानतिं दधाति ॥ १२ ॥ उद्यत्कोव्यरुणरुचिच्छटं किरीटं माणिक्याकरपरिपन्थिनं स्मरामि । हृद्यन्तर्नरकविनाशनस्व विष्णोः सङ्कीर्णालकमलिकं च सर्वकालम् ॥ १३ ॥ भ्रूयुग्मं मदनशरासनप्रतीपं चाकोराक्ष्यरुणिमदायिनेत्रशोभि । कुर्वेऽन्तस्तिलसुमगर्वचर्विनस्यां[^61] चैवं संसृतिदवदावरूप विष्णो ॥ १४ ॥ चित्ताब्जे मम मधुमत्प्रवालशोभालुण्टाकाधर[^62] उदितः सदा चकास्तु । तद्गण्डोपलमुकुरप्रविष्टकर्णोत्तंसश्रीमकरमहामणिद्वयं च ॥ १५ ॥ वैकुण्ठेशय तव यत्स्मितस्य साक्षादैत्कौमुद्वतसितिमेव पूर्वकोटिम् । एषोऽहं परिकलयामि हास्यमेनत्तन्मन्दारकगुणकारि सर्वदैवम् ॥ १६ ॥ सत्कण्ठोदित तव कण्ठलग्नमालां धत्तेऽयं हृदि सपतीयते[^63] श्रियो या । विष्णो कुस्तुभ[^243]भवमण्युदारवत्सं श्रीवत्सेन च सह नित्यसौख्यवृत्यै ॥ १७ ॥ दौर्भाग्यासुरकभुजिक्रियाचणांस्ते वज्रोग्रान्मम मनसा करान्स्मरामि । हे विष्णो प्रलयदिनेशदीप्रचक्राब्जाम्भोजोद्भटगदिकाधरान्मुरारे ॥ १८ ॥ याह्यन्तर्भ्रमर मुकुन्दनाभिपद्मं यन्माध्वीं रिरसयिषत्यहो अजाली । तत्पीतांबरभवमेव तत्र तेजः सान्ध्यं नाण्वपि विहरान्वहं यथेच्छम् ॥ १९ ॥ ऊरुंते मुरहर हस्तिशावहस्ताग्राकर्णेजपमनुसन्दधामि विष्णो । कैवल्यप्रद परिभूतकूर्मराजं चेत्थं ते प्रपदमजाव मां कृपातः ॥ २० ॥ सन्तानप्रतिनवपल्लवाभिरामं विन्यस्याच्युत तव पादमस्य मूर्ध्नि । सन्तापं शमय कृपामृतं विकीर्य त्वामीशं शरणमितो व्रजामि चैकम् ॥ २१ ॥ स्निग्धेन्द्रोपलमधुरं स्वरूपमेकं हृद्यन्तः स्फुरतु

[^60]: "आबाधा वेदना दुःखमिति कोशः ॥"

[^61]: "नसा नस्या च नासिका । इति कोशः ॥"

[^62]: "लुण्टाकश्चौरः ॥"

[^63]: "सपत्नीवाचरति ॥"

[^243]: "कुस्तुभः समुद्रः ॥"

सदैव कैशवं[^64] मे । आढ्यभावुकपदमेतु निर्विशंकं येनेदं मम मन ऐषमोऽब्धिशायिन् ॥ २२ ॥ कारुण्यात्तव भवदावपावकस्त्वद्भृत्येब्वीण्मलयजपङ्कतीति बुध्या । तत्तामेत्यतिलघु[^65] सोऽयमित्यहं त्वां भोः स्वामिन्रणरणकाशयः[^66] प्रणौमि ॥ २३ ॥ यम्यन्तःकरणग सौखसुप्तिकः[^67] स्या व्रश्चि[^68]त्वाऽसदृशनचंपचाऽमनस्यम् । सारल्यान्मम मधुसूदनैतदर्थं त्वामर्हाम्युपनिषदैककण्ठ्यगीत ॥ २४ ॥ भिद्योद्ध्यप्रतिनिधि मय्यनन्त भूयात्कारुण्यं निगमशिरोरसप्रतिष्ठ। भक्तान्तःकरणचकोरिचञ्चुकोठ्यां[^69] भद्रश्रीमसृणरसीयतीश[^70] भो यत् ॥ २५ ॥ हे मासप्रमित[^71] ॥")सुधामयूखलेखालोभ्यात्मन्विश मम दृर्कसृर्तिं[^72]मुकुन्द । चिद्व्यक्यच्युत गहनंसदीशसूनुं[^73] त्वां सोमामृतपरिषिक्तगात्रमीडे ॥ २६ ॥ निर्गत्वा चटचडितीश दृक्कुडं[^74]गात्पातङ्गी रुचिरज ते कृपाऽन्धकारम् । मोहाख्यं मम कवलीकरोतु विष्णो त्वां वाचंयमयमिवन्दथं प्रपद्ये ॥ २७ ॥ विष्णोस्तेऽकुटिलकटाक्षकामधेनोः पूर्णानुग्रहमयमेव मे प्रदाय । औधस्यं[^75] पयः ॥") मम परिबृंहितायतीस्त्वं[^76] इति घण्टापथः ॥") हे स्वामिन्कुरु सुखसन्ततीः प्रकामम्॥ २८ ॥ कारुण्यात्सममतिशेष इत्ययं मे हृत्पुंष्पधय इत ईश तेऽङ्घ्रिपद्मम् । तद्धर्म[^77]ंकुरु भगवन्चिचारकृत्यामस्पृष्ट्वाऽमृतपिबचित्तचन्द्र विष्णो ॥ २९ ॥ त्वं तत्पायितभुजगेन्द्र पाहि माऽन्तर्नेसांधंकरणदराभिधानधूलिम् । धून्वंस्त्वाऽमृततटिनीं वगाह्य[^78]पश्चादर्हांते मुरहर निर्भिदं करिष्ये ॥ ३० ॥ हरिः ॥ श्रीबालनामभगवच्चरणारुणाब्जहंसायितासितगलाभिधनिर्मितां यः । विष्णुः

[^64]: "केशवस्येदं कैशवम् ॥"

[^65]: "तस्य भावस्तत्ता ॥"

[^66]: "रणरणकमुत्कण्ठा ॥"

[^67]: "सुखसुप्तिं पृच्छतीति तथा ॥"

[^68]: "छित्वा ॥"

[^69]: "ङ्यापोरित्यादिना ह्रस्वः ॥"

[^70]: "घुसृणेति पा० ॥"

[^71]: "मासं प्रमितो (मासप्रमितः

[^72]: "दृक्पथम् ॥"

[^73]: "देवराजानुजम् । सूनुः पुत्रेऽनुजे । इति विश्वः ॥"

[^74]: "लतागृहात् ॥"

[^75]: "(ऊधसि भवम्

[^76]: "प्रचितोत्तरकालाः (स्थिराः

[^77]: "भरणे पोषणे भर्म इति हैमः ॥"

[^78]: "वष्टि भागुरिरल्लोपमवाप्योरुपसर्गयोः ॥"

स्तवामृतझरीं कुरुते हृदन्तः सम्पूर्णकाम इह चैष मृतौ विभुस्यात् ॥ ३१ ॥  

**इति विधुनवसुधाझरी समाप्ता ।**  
![](../books_images/U-IMG-1696215483Screenshot2023-10-02082657.png)

**अथ श्रीहरिपञ्चकम् ।**

  ओं तत्सत् ॥ आमोदामृतवार्धिवीचिपृषतक्लिन्नं करोत्वन्तरं कर्णाकर्णिकयोपवर्णितपरात्मैक्यप्रतिष्ठस्य मे । योगोदस्नपितात्मदर्पणतले तेजो दुरीदृश्यते यद्विष्णोः स रमेरितस्मितसुधासारावसेकेक्षणः ॥ १ ॥ मान्तर्मारसमाख्यबीजगमित[^79]स्याचार्यकं योऽदधिष्ठैष त्वं शतकोटिशारदशशांकाभेक्षण श्रीपते ॥ पिंषन्हृ[^80]द्दरसंज्वरं दिश शमेनं दन्दहीतीव[^81] यः कादाचित्कतया मुकुन्दपदकञ्जेन्दिन्दिरीभूतमीट् ॥ २ ॥ दुःसाधं मधुभिद्गुणानुगणनं यद्यप्यहं स्तौमि तं वाचालीकुरुते[^82] तदीयचरणश्रद्धापिशाचीति माम् । तस्मान्मेऽनुजिघृक्षयैव भवता भाव्यं मुरारेऽन्वहं नौदासीन्यवशंवदो भव कदाऽप्यद्वैतविद्याश्रय ॥ ३ ॥ मह्यं द्रुह्यति यस्त्वमुं सुखय इत्येतत्किमाचार्यकं तत्त्वं विस्मर भक्तरक्तिमबलाच्छंभोः सतीर्थ्यीकुरु[^83] । स्वं वर्तस्व ममानुकूल्यविधिना कारुण्यरिञ्छोलितः[^84] सत्क्षेपः सुशको न मेऽथ भगवन्रोरुच्यते वा न यत् ॥ ४ ॥ विष्णोऽन्तर्हरिणी ममास्त्रखुरलीक्लृप्ता[^85] व्यथाव्याधतस्तन्मां रक्ष समामराश्रुतचरं सौख्यं नियच्छंस्तु मे। शिष्टानुग्रहविष्टरस्थितमहं त्वां मे भ्रुवोरन्तरुज्ज्योतिर्दीपदृशिक्रियैकविषयं कुर्योकृपाधूर्वह ॥ ५ ॥ शिश्वर्थनामकयमीन्द्रपदाब्जभृंगश्रीनीलकण्ठरचितं हरिपञ्चकं यः । संस्मृत्य विष्णुमखिलेश्वरमेव चित्ते भक्त्या पठेत्स भवितात्र समाप्तकामः ॥ ६ ॥

[^79]: "गमनस्य ॥ "

[^80]: "चूर्णयन् ॥"

[^81]: "अतिशयेन दहति ॥"

[^82]: "मुखरयति ॥"

[^83]: "सतीर्थ्यो भव त्वमिति पा० ॥"

[^84]: " रिञ्छोलिः स्त्रीततिश्छटेति कोशः ॥"

[^85]: "अभ्यासस्थानम् ॥"

**समाप्तमिदं हरिपञ्चकम् ॥**  
![](../books_images/U-IMG-1696215586Screenshot2023-10-02082657.png)

**अथ विधुस्तवमधुद्रवः प्रारभ्यते ।**

 हरिः । हरिचरणसरोजचञ्चरीकान्तरनिबिरीसतमो[^86] विधूय पायाः । प्रचिकटयिषुरेष[^87] संस्तवीति स्वभुवमिहोदितभक्तिमित्यजैनम् ॥ १ ॥ धरतु विधुरतिप्रकाशमन्तःकरणजलेरुहि[^88] चेन्दिरापतीनः । नमदमरकिरीटरत्नदीपद्युतितपदाङ्कपरंपरः सदा मे ॥ २ ॥ नहि विदितमिदं कदा मदाधिं हरसि पुरीतदधीतसंस्तवस्त्वम्[^89] । अपि मतिबलतः करोमि तेऽर्होमुरहर मा मयि भूरुदास्तवृत्तिः ॥ ३ ॥ मनुभुवननिवासिसम्मता शंकरमुखशङ्करता तवादिदेव । तदपि बत भवानिवार्त[^90] आस्ते मम सुखने किमितीश नैव जाने ॥ ४ ॥ क्षतिरजभविता नु कैतदीयावनत इतीश बुभुत्सयाऽनुयोगम् । विधिनत विधिवत्प्रणम्य कुर्वे वद वद कालविलंबवर्जमेतत् ॥ ५ ॥ शरणमितमजं समात्मना चेद्रुजति दरोंऽभसि बंभ्रमीति चाश्मा । स्थित इति नरकस्य जिष्णुरन्तर्ज्वरहरणाय नहीहसे कुतो मे ॥६॥ तव पदतलयोर्लुठन्तमित्थं सहजकृपाभरलोलितान्तरस्त्वम् । रुदथमिममवाखिलैकतात त्त्वरिततरं दवयंस्तु[^91] चित्ततापम् ॥ ७ ॥ मुरमथनमितो व्रजाम्यहं गोतमगृहिणी मुनिरुट्शिलीकृताऽपि । तदुपरिकृतयत्पदाब्जपांसुस्रुतिबलतः स्नितरा[^92] बभूव सद्यः ॥ ८ ॥

[^86]: "निबिरीसं दृढं गाढमिति कोशः ॥"

[^87]: "प्रकटयितुमिच्छुः ॥"

[^88]: "सरोरुह इन्दिरेति पा० ॥"

[^89]: "अभ्यस्तपरिचयः ॥"

[^90]: "अवशः ॥"

[^91]: "उत्सारयन्दूरीकुर्वन् ॥"

[^92]: "स्त्रीतरा ॥"

 हरिः ॥ एतद्यस्मात्स्वप्नसदृक्षं जगदुत्थं संविद्रूपे संप्रति यस्मिन्स्थितिमेति । रज्जावध्यारोपितनेत्रश्रुतिवञ्च[^93] लीयेतान्ते यत्र तमन्तः कलयेऽजम् ॥ १ ॥ श्रीकृष्णांघ्रिद्वंद्वसरोजे मधुधाराऽस्त्यन्तभृंग त्वं पिब नित्यं यतवृत्तिः । इत्थंकारं यापय कंचित्समयं वा ताद्रूप्यान्मां पातु यथाऽजस्त्वयि लीने ॥ २ ॥ वारंवारं विष्णुमुदारं हृदयान्तर्धारंधारं तत्पदमेष्यत्ययमेवम् । धीध्वस्तान्यालोचन आस्ते यदज त्वं धेया धूस्तम्भं तदमुष्यावनरूपम् ॥ ३ ॥ ब्रूहि त्वं माऽनन्यगतिं चेन्नहि रक्षेर्भो अन्योऽमुं कोऽवतु विश्वा-

[^93]: "नेत्रश्रुतिश्चक्षुःश्रवाः ॥"

श्रय विष्णो । पूजां सम्यग्देव यथाशक्ति विधातुं कुर्वे यत्नं तद्विमुखो मा भव किंचित् ॥ ४ ॥ विश्वस्मिन्कस्त्वत्त उदारः करुणाब्धे कर्तुं दीनानुग्रहमेकः परमास्ते । स्थित्वाऽन्तः संशास्ति सदा नो य इहायं वा तं त्वां वेदयच्युत तन्मामव नित्यम् ॥ ५ ॥ लोकेशाद्यस्तारकयोगाद्यमनन्तं स्वत्वेनान्तः पश्यति यन्चस्तुत एकम् । वाचा नाप्यो नापि हृदेति श्रुतिमूलात्सञ्चिन्मात्राकारमजं तं कलयेऽहम् ॥ ६ ॥ संसारान्धूद्धारवरत्राभिध[^94] विष्णो चित्तेकृत्य त्वामज पूजां विदधेऽहम् । तन्नोऽनन्ताधिष्ठितमूर्ते कुरु शंभो सन्तप्तानामान्तरसौधोदकधार ॥ ७ ॥ यत्पद्भाक्कैवल्यपदं यात्यनिवर्त्यं साक्षी सर्वस्यापि य एकश्चितिरूपः । सान्द्रानन्दो भक्तमनोज्योत्स्निकयाक्तस्तन्द्रामन्तः कृन्ततु नित्यं मम सोऽजः ॥ ८ ॥

[^94]: "दामरज्जुर्वरत्रा चेति शब्दव्यूहतरङ्गिणी ॥"

हरिः ॥कल्याणदत्रिदिवकुस्यावहेलकृतिकल्यानुरूपकृपयाऽतु-ल्यापकार्यररुशल्यावसित्यशनिबल्याशयेश भगवन् । अल्यादृताङ्गपदधूल्यापवार्य मतिशूल्याधिमाशु सुरभूबल्यात्मको भव सुगल्यारवप्रिय नृपल्याचितास्य सुखने ॥ १ ॥ शङ्काविहीनमजसंकाशकार्यमिह[^95] पङ्कादुदञ्चयसि नो किं कारणं तदिममिंकारगेश वद कं कालवैतु शरणम् । अं कामितद्युतरुमक्कादुपेक्ष्य च कथंकारमच्युत हरे शं कामयेत बत तङ्कातिरम्यपदपकाधिजात परतः ॥ २ ॥ नन्दात्मजं कुपितवृन्दारकेन्द्रमदकन्दानुरूपखनकं वन्दामहे रुचितवृन्दावने शिशुकवृन्दैस्सुहिण्डिततनुम्[^96] । वन्दारुमौनिजनमन्दारकं स्फुटितकुन्दानुगस्मितसुधाचन्दायितं निहतसुन्दात्मजं परममन्दादरं परगुरुम् ॥ ३ ॥ जंभान्तकद्विरदकुंभाग्र्यगोपिकुचसंभारमर्दनकरं तं भावये कनकरंभास्थपत्रसुभगंभावुकांबरधरम् । कुंभारमास्य[^97]पविडंभास्तहस्तपरिरंभान्वयेन सुखयन्नम्भांसि यो वजति[^98] मां भालयेत च नु डिंभाश्रयैकचरणः ॥ ४ ॥ बन्धार्तिमाशुमम सिन्धावधीतगतिरन्धांबकोऽपनयताद्गन्धाढ्यभूरुडनुब-

[^95]: "तुल्यसंकाशनीकाश इति कोशः ॥"

[^96]: " हिडि-क्रीडायाम् ॥"

[^97]: "अपास्य ॥"

[^98]: "वज–गतौ ॥"

न्धाभिषेककरसन्धापरः स मधुहा । मांधातृसूनुहितसन्धानवल्लिमिह यं धातृमुख्यऋषति स्कन्धान्तरेयमपि सन्धारयामि च सगन्धान्तरगंकरिणः ॥ ५ ॥ वित्तेशसूनुसुखवृत्ते कृपाजललवोत्तेजितो मुररिपुश्चित्ते चकास्तु मम मत्तेभभीहरणवित्तेङ्गितः प्रतिपलम् । कृत्तेतरेशमतिमत्तेह एव लघु नुत्तेन्द्रनीलविभवोदत्तेष्टिराज इह नृत्तेष्टशंभुवलिसत्तेडितोरुचरितः ॥ ६ ॥ गन्ताऽस्म्यहं शरणमन्तातिगं भुजगकृन्ताधिरूढमिति मञ्चिन्ताममर्त्यरिपुहन्ता निवारयतु सन्तापन करुणया । नन्तात्मदेवमतिसन्तानलिप्सितसुचिन्तामणिर्यदुकुलेऽनन्तानुजात उरुसन्तानकप्रतिमदन्ताश्रयस्मितसुधः ॥ ७ ॥ एणाङ्कचूडपरबाणायितो रुचिरशोणाब्जबन्धुचरणः प्राणाधिकस्वजनपाणावपि प्रथितवीणाक्वणे ख उदितः । प्रीणातु नोऽसुरकशाणाधिकं स इह हूणादिकं च बलतः क्रीणाति यः सुगुणिनॄणां कृते सपदि बाणाहमः प्रशमनः ॥ ८॥ श्रीबालकाह्वयमुनिप्रवरांघ्रिपद्मभल्ला[^99]क्षनीलगलनामकनिर्मितं यः । भक्त्या विधुस्तवमधुद्रवमन्तरङ्गे कुर्याद्भवेत्स यतधीः परिपूर्णकामः ॥ ९ ॥

[^99]: "राजहंसस्तु भल्लाक्षः । इति कोशः ॥"

**इत्यष्टकत्रयपरिमितो विधुस्तवमधुद्रवः समाप्तः ॥**

**\_\_\_\_\_\_\_\_\_\_\_\_\_\_\_\_\_\_\_\_**

**स्वात्मसुधाकरमारम्भः ।**

**हरिः ॐ ॥ स्थास्रुचरिष्णुपदार्थावेशादर्शेनिजानुभवगम्यम् ।  
सञ्चित्सुखस्वरूपं शिशुसंज्ञमहं स्मरामि किमपि महः ॥ १ ॥  
अतिदुर्लभं नृजन्म प्राप्य नहि त्वं सिषाधयिषसि[^100] यदि ।  
पुरुषार्थं पुंस्तास्य[^101] क्वेह तवाहारमुख्यतः सैषा ॥ २ ॥  
चेत्सार्था पशुताप्यलमिति घट्टकुटीप्रभातन्न्यायम् ।  
संश्रयसि भोगिलोकातो मम वचनं शृणुष्व सुखमृच्छेः ॥ ३ ॥  
स्वाप्ययमायानूना जाग्रत्कालिक्यवेहि सम्यगिति ।  
विशयो यदि चेत्प्रत्यग्दृष्टिमवष्टभ्य दर्शने यस च ॥ ४ ॥**

[^100]: "साधयितुमिच्छसि ॥"

[^101]: "पुंस्त्वम् ॥"

**संरूढेऽस्मिञ्चाग्रन्मायाऽस्तमियात्सुषुप्तिगेवास्याः ।  
जातेयं कुत इति मा चिन्ताऽस्त्वस्त्वपि तु कथमिमां हन्याम् ॥५॥  
अविचारितरमणीया कथितेयं तत्त्ववादिभिर्वीक्षाम् ।  
सहते न यत्स्वरूपं भ्रान्तिग्राहग्रहं स्मरैषि पदम् ॥ ६ ॥  
अहमस्मि नित्यशुद्धः प्रत्यगभिन्नस्तथोऽपधिविहीनः ।  
‘न निरोध’ ‘एक एवाग्र' एवमादिश्रुतिर्भणति यस्मात् ॥ ७ ॥  
त्रिपरिच्छित्तिविहीनस्तद्वदहं त्रिविधभेदभिन्नोऽस्मि ।  
अन्यस्मिन्नहमर्थारूढ्या भेदश्रुतेरभावाञ्च॥ ८ ॥  
इदमर्थभूतबाह्यप्रपञ्चवस्तुष्वनात्मतैवमिह ।  
अहमर्थ आत्मता च स्वानुभवाद्बुधजनस्य चाभिमता ॥ ९ ॥  
एते इदमहमाख्ये बुद्धी स्यातां विभिन्नविषयेऽत्र ।  
देहे चेदंकारा धीर्देहालंबनाऽपराऽऽत्मवशा ॥ १० ॥  
स्वशरीर इदंध्यास्पद इह याऽहंमतिरियं महाभ्रान्तिः ।  
यत्तदतस्मिंस्तद्ग्रहरूपाऽभ्रान्तस्य न क्वचिद्भवति ॥ ११ ॥  
जडरूपपिण्डमेतन्नाहंधिषणाश्रयं ह्यनैकान्त्यात् ।  
मृत्पिण्डादिषु तद्वत्स्यान्नोऽचित्वाऽविभेदतः खमुखम् ॥ १२ ॥  
तस्माच्चिद्रूपात्माऽहंदुध्यर्थोऽचिदेवमिदमर्थः ।  
एष स्वयंप्रकाशोऽस्याहंविषयत्व एव सति साक्षात् ॥ १३ ॥  
वृत्त्यनधीनतया घटकुड्यव्यतिरेकतो यतः स्फुरति ।  
साक्षित्वेनाच्छान्तर्व्याप्याज्ञानं सवृत्तिरूढचिदा ॥ १४ ॥  
ग्रसतेऽस्तमेति वृत्तिस्तप्तायः पीतशंबरन्यायम् ।  
स्वात्मन्ययमहम स्मीत्यवधारय निर्वृतिं परां च भज ॥ १५ ॥  
योऽहंशब्दार्थोऽयं त्वंशब्दार्थो भवेन्न सन्देहः ।  
त्वंप्रत्ययार्थ एवं स्यादहमर्थोऽपरो न कुत इतिचेत् ॥ १६ ॥  
लक्ष्यीकुरुत उभौ तौ शब्दावेकं चिदात्मवस्तु यतः ।  
अर्थमिमं श्रुतिराहाहंब्रह्मास्मीति याजुषी मधुरम् ॥ १७ ॥  
जहदजहल्लक्षणया वैशिष्ट्यांशप्रहाणतः सिध्येत् ।  
सम्यगखण्डरसस्तत्त्वमहंब्रह्मेति मुख्यवाक्येषु ॥ १८ ॥**

**स्वात्मान्यतया भातं बुध्वाऽऽत्मत्वेन चैतदात्म्यमिदम् ।  
सर्वमितिश्रुत्यैतद्वेदनमपि चिद्धने विलाप्य परे ॥ १९ ॥  
स्वस्थो भवति नरश्चेन्नेच्छन्नपि मुच्यते ‘जगत्सत्ता ।  
तत्सत्तयैव सिद्धा कारणसन्तैव कार्य इष्टेति ॥ २० ॥  
एकत्वेऽपि पृथक्त्वेनोक्तिः प्रत्यक्प्रकाशरूपस्य ।  
अन्तःकरणविभेदानुरोधतः सर्वसाक्षिणो भवति ॥ २१ ॥  
औपाधिकभेदेऽस्य प्रलीन ऐक्यं व्रजेञ्चिदा खमिव ।  
घटनाशे तत्सर्वत्यागे यत्स्यात्तदात्मना भाष्यम् ॥ २२ ॥  
समवस्तुपरित्यागे शेषस्त्वात्मेति शासनाच्छ्रुत्या I  
निष्ठामास्थायैतामन्तेऽपि नरो यदेति लघु मुक्तिम् ॥ २३ ॥  
श्रुत्येह चेदवेदीदित्यनयाऽऽत्मैक[^102]")वित्तिरुपगीता ।  
नोचेन्महती नष्टिश्चोक्ता तस्मान्नृलोकगामिपशुः ॥ २४ ॥  
यः कुशकाशालंबन्यायेन पदं समारुरुक्षति सः ।  
पुरुषपदवाच्य एषोऽपर इह शोच्यः सदाऽऽदिमो वन्द्यः ॥ २५ ॥  
अत्र तु मर्यादैकावनमुपदेशक्रमस्त्विति जगाद ।  
ज्ञप्ते[^103]र्हेतुर्भगवान्वसिष्ठ इति चान्तवासिशुद्धमतिः ॥ २६ ॥  
तत्संशोध्य प्रज्ञां देशिकमेकं समाश्रयेद्यदिह ।  
श्वश्रूनिर्गच्छोक्तिन्यायेनास्याधिकारिताऽऽत्मगिरि ॥ २७ ॥  
करुणाघूर्णितचित्तो देशिक एतं स्वरूपसाम्राज्ये ।  
अभिषेक्ताचिन्मुद्राबन्धनतस्तं द्रुतं शरणमीयात् ॥ २८ ॥  
देहाक्षादावहमिति ममेति यो भाव एषकोऽध्यासः ।  
विदुषाऽवश्यं त्याज्यः सम्यक् स्वात्मैकनिष्ठयाऽयमपि ॥ २९ ॥  
वासनयाऽध्यासोऽस्यास्तानवमाहुर्विमुक्तिरित्यृषयः ।  
तत्तां तनुतां नयतान्नैरन्तर्यस्वरूपनिष्ठातः ॥ ३० ॥  
चेल्लक्ष्यच्युतमीषद्वहिर्मुखं धीस्ततस्ततो निपतेत् ।  
सम्यक् प्रमादबलतः सोपानच्युतविलासकन्दुकवत् ॥ ३१ ॥  
अपकृष्टं शैवालं यथाऽऽवृणोति क्षणाज्जलं च तथा ।  
मायाऽऽवरते प्राज्ञं वाऽपि पराङ्मुखमतोऽन्तरदृगास्व॥ ३२ ॥**

[^102]: "वेदनं (ज्ञानम्

[^103]: "ज्ञप्तिर्ज्ञानम् ॥"

**अन्तःशीतलतायां लब्धायां शीतलं जगद्यस्मात् ।  
तस्मात्प्रत्यग्दृष्ट्या स्थेयं पाषाणवत्समाप्यैताम् ॥ ३३ ॥  
हृदयग्रन्थेर्विलयस्तदैव निःशेषतो यदा यमिनाम् ।  
अद्वैतावस्थानाह्वय सहजातः स्वदर्शनं भवति ॥ ३४ ॥  
चित्तेऽर्थादर्थान्तरमीते या स्थितिरिमामधिष्ठाप्य ।  
मूकान्धबधिरकल्पं स्थातव्यं योगिभिर्निजानुभवे ॥ ३५ ॥  
अभिलषितवस्तुलब्धिक्षण इह याऽन्तर्मुखस्थितिरुदेति ।  
तामाश्रित्य समस्तं विरहय्य सदाऽनुभूतिगो ना स्यात् ॥ ३६ ॥  
संत्यक्त्वाभावेभ्यः सर्वेभ्यो भावनां तदवशिष्टा ।  
या संविद्व्राह्माख्या सैवाहमिति स्थितो भवेत्सततम् ॥ ३७ ॥  
कल्पितसर्वपदार्थाधिष्ठानं ब्रह्म केवलं कथितम् ।  
यत्तदहमस्मि नित्यं परमिति मौनेन तत्पदं समियात् ॥ ३८ ॥  
वैराग्यस्य फलं स्यादात्मज्ञानं तथोपरतिरस्य ।  
हेतुस्वरूपकार्याण्यपि क्वचिव्द्यभिचरन्ति कस्मिंश्चित् ॥ ३९ ॥  
एवमपि पूर्णबोधे विदेहकैवल्यभाग्भवेत्कोऽपि ।  
वैराग्योपरतिभ्यामृतेऽपि ताभ्यामिहोर्ध्वगतिरेव ॥ ४० ॥  
ब्राह्मैश्वर्यतृणीकृतिरवधिर्विरतेः स चैष बोधस्य ।  
देहात्मवदेवास्य स्वरूपसम्पत्तिरूपदार्ढ्योयः ॥ ४१ ॥  
मर्यादोपरमस्यस्वाप्ययवद्विस्मृतिः परा यैषा ।  
कञ्चित्क्वचित्पुमांसं त्रयोऽपि वृणतेऽस्य निर्मलतपस्तः ॥ ४२ ॥  
जीवन्मुक्तिसुखेच्छुः संगृह्णीयात्समं निरपवादम् ।  
ज्ञानान्तरङ्गसाधनमेव हि मननाद्यपेक्षया श्रवणम् ॥ ४३ ॥  
आचार्यैः श्रवणं नामाङ्गि विधीयत इतीरणाद्द्वेस्तः ।  
मनननिदिध्यासाख्ये नो बाह्याङ्गेशमादिकमपेक्ष्य ॥ ४४ ॥  
उत्तरमीमांसाकृद्भगवान्व्यासोऽथशब्दतः प्राह ।  
साधनचतुष्टयानन्तरकृत्येत्येव चात्मजिज्ञासा ॥ ४५ ॥  
साधनसुभगंभावुकपुरुषमनालोच्य वरतिबोधतनुः ।  
दिक्संख्याकं साधनमवश्यमर्ज्यं मुमुक्षुणा प्राक्तत् ॥ ४६ ॥  
ज्ञानं च वस्तुतन्त्रं ह्युपासनं कर्तृतन्त्रमिति विद्यात् ।  
बोधोऽनिच्छायामपि यत्स्याद्विषयेन्द्रियादिसंबन्धे ॥ ४७ ॥**

**अन्यदकर्तुेकर्तुेवाऽपरथाकर्तुमेष शक्तो ना ।  
तस्मात्तत्तदधीनं प्रतिबन्धे सति भवेन्न दृढबोधः ॥ ४८ ॥  
नात्र विचारोऽपगुणः स्यात्क्वचिदपि तन्निरुध्य प्रतिबन्धम् ।  
सततं चिंतयतादा मृतेः स्वरूपं न चेद्भवति सिद्धिः ॥ ४९ ॥  
अन्यस्मिन्वा जन्मन्यै[^104]हिकमित्यादिसूत्रतः श्रुत्या ।  
शृण्वन्तो[^105]ऽपीत्युक्ता स्यादेव च तत्पुनः पुनर्विमृशेत् ॥ ५० ॥  
पूर्णानुभूतिमीतः कुर्वन्निव कर्म लक्ष्यतेऽपि जनैः ।  
दग्धपटन्यायेन स्थित्वाऽन्ते स्वप्रतिष्ठितो भविता ॥ ५१ ॥  
चेत्संकल्पाशानुसन्धानहानं कुर्यान्मर्त्यः सर्वदाऽचित्ततां सः ।  
संप्राप्तः स्याच्चेतसोऽकर्तृता या शास्त्रादौ सा निर्वृतिः सा समाधा[^106]") ॥ ५२॥  
प्रोक्ता साक्षात्केवलीभाव एतन्निष्ठो भूयाद्भूय उत्पत्यकाङ्क्षी ।  
स्वारब्धान्तेऽत्यन्तदेहापयोगे वैदेहीं चोपैति मुक्तिंस्वविद्वान् ॥ ५३ ॥  
ॐꣳ॥ बालाह्वभगवत्पादकिङ्करोऽसितकन्धरः ।  
विरच्यात्मकलानाथं भक्तितस्तत्पदेऽकरोत् ॥ ५४ ॥ ओंशान्तिः ॥**

[^104]: "ऐहिकमप्यप्रस्तुतप्रतिबंधे तद्दर्शनात् । ब्र० सू० ३।४।५१॥"

[^105]: "शृण्वन्तोऽपि बहवो यन्नविद्युरितिश्रुतिः"

[^106]: "समाधानम् (समाधिः ॥

**इति स्वात्मसुधाकरः समाप्तः ॥  
\_\_\_\_\_\_\_\_\_\_\_\_**

**श्रीयोगमञ्जरी ।**

 हरिः ॥ मम तु भगवद्बालाख्यश्रीविकर्तनविग्रहं विबुधसहजासंवित्सस्यप्ररूढसुरद्रुमम् । कविकुलगिरां दूरं पारं भवज्वरवारिधेः सततमभयायैषोऽहं संनमस्य उपारतम् ॥ १ ॥ पवनयमनाद्धंसः सोऽहं स्वयं परमित्यहो विदितचरितोऽप्येवं न स्यान्नरः स्वयमित्यहम् । नियमनविधिं वक्ष्ये तद्द्राक्परिश्रमतो गतो भवति हि मरुत्प्राणः शून्यं पदं विवृतामृतम् ॥ २ ॥ वृषणगुदयोर्मध्ये मूलं पदस्य नियोजयंस्तदितरमथो मेढ्रेकृत्वा दृढं हृदये हनुम् । स्थिरतरदृशा नासाग्रं स्वं निरीक्ष्य जितात्मवान्स्थितिमिह सदा कुर्यासिद्धं भवेदिदमासनम् ॥ ३ ॥ हितमितभुजो मुद्गं शालिं यवं च सितां पयोधृतयुतमिहाश्नन्तो नित्यं वसेयुरथासने । निजपदतले

ऊर्वोर्यस्मिंस्थितौ भवतो दृढं बहुतररुजामस्त्रंपद्मासनं त्विदमुत्तमम् ॥ ४ ॥ जितरय इतो बाह्यं वायुं प्रपूर्य सुधांशुना निजबलसमं यावच्छक्यं निरुध्य मरुम्मनाः । पवनविलयो नासाग्रे यद्भवत्यतिवेगतो मरुतमखिलं मन्दं मन्दं त्यजेदय भानुना ॥ ५ ॥ यत इह मरुत्त्यक्तो नाड्यामवेदनया खगं पुनरपि कलासंख्यामात्रात्मकेन च पूरयेत् । नियमितममुं कृत्वा तस्माञ्चतुर्गुणमात्रया पवनमिडया तस्यार्धेन त्यजेत्समयेन वा ॥ ६ ॥ विसृजतु खगं मन्दं मा भूद्द्रुतं बलहानिकृद्भवति च यतः शीघ्रं वा स्यान्मरुद्ग्रहणं हठे । प्रहरपरतः सर्वत्रैवं दिनं प्रति शीलयेद्विजितपवनः कोऽपि स्याञ्चेत्स्वयं गुरुशिक्षितः ॥ ७ ॥ पवनविजये बद्धाकूतः सदा मृदुपीठगो वदनकुहराकृष्टं वायुं यथाविधि कुम्भयेत् । परशिवगते केदारे स्यान्मरुद्गमनं यथा पिहितवदनः फूत्कारं तत्तथैव समाचरेत् ॥ ८॥ अथ निजपदग्रन्थिं मूले दृढं घटितं व्यधादितरमपि तत्कृत्वा जानोरधःस्थितसंधिगम् । उपरि गतधीः सामोदं स्वां निपीड्य च सीवनींपवनगमनं ब्रह्मद्वारे कुर्यात्परमादरात् ॥ ९ ॥ द्वितयमधिकं गुह्यं गुह्यादिदं परयोगिभिः परिचिततरं साक्षात्सिद्धेः सदा परमायनम् । निजहृदि हनुं निक्षिप्योर्ध्वाकर्षादनिलः शनैरमृतकुहरं गच्छेत्स्वैरं निरञ्जननामकम् ॥ १० ॥ मूलाधारे पवननियमश्वेतसा कार्य उक्तस्तस्मिंल्लीनं भवति हि मनो यावदेवं विदध्यात् । भूयस्तस्मादुपरि मरुतं कन्दपार्श्वे निरुन्ध्यात्स्वस्थो भूयान्नर इह समाः सर्वरुग्जालमुक्तः ॥ ११ ॥ तद्वच्छून्ये नियमनबलान्निर्जितः प्राणवायुर्दद्यादायुर्नियतममरप्रार्थितांश्चैव सिद्धीन् । पार्ष्णियोनौ घटितमपरं भूमिसंलग्नपृष्ठं कृत्वाऽङ्गुष्ठं दृढपरिकराबद्धमप्याश्रुकुर्वन् ॥ १२ ॥ आपूर्याभ्रंकषमथ बलात्कण्ठबन्धं विधास्यन्प्राणं मध्ये नयतु विधियं महामुद्रिकोक्ता । तावद्यावद्भवति सदृशा संख्यया वामभागे सूर्याङ्गेऽथाप्यनुदिनमिमां शीलयेद्बुद्धियुक्तः ॥ १३ ॥ नीत्वा चञ्चूपुटसदृशतामोष्ठयोर्लग्नजिह्वामाकृष्याभ्रंकषमृजुमनाः कुम्भयित्वाऽथ मन्दम् । फूत्कारं चिद्गगनकुहरे सन्ततीकृत्य मोदात्कुर्यान्नासापुटयुगवशाद्रेचकं गुह्यमुक्तम् ॥ १४॥

एतरक्षुत्तृङ्ज्वरहरमतिप्रौढशास्त्रप्रबन्धे शक्ति दद्याद्धृदि परसुखं चैव कार्यं तदेवम् । कारोर्भस्त्रासदृशमिह यः पूरयेद्वेचयेञ्चनाडीशुद्धिर्भवति यमनादग्निमासोर्ध्वतो वा ॥ १५ ॥ कुंभो द्वेधा भवति सहितः केवलश्चेति तावस्कुर्यान्नित्यं सहितमिह यावद्भवेत्केवलाख्यः । हित्वाऽऽकर्षे पुनरपि मरुद्रेचकं साधितेऽस्मिन्सम्यक्सिद्धं दिवि भुवि समुद्रादिकेऽप्यस्य सर्वम् ॥ १६ ॥ मात्रावृद्ध्यापरिचितमरुद्ब्राह्मरन्ध्रंगतश्चेन्नादव्यक्तिर्भवति सुतरां कुण्डलीसुप्रबोधात् । सेयं शक्तिः स्वपिति नियतं ब्रह्ममार्गे स्ववक्त्रेणाच्छाद्यैनामुपरि गतनिद्रां नयेत्सावधानम् ॥ १७ ॥ पार्ष्ण्या बध्वा गुदमथ समाकृष्य मध्यं स्वकीयं पश्चाद्वायुं हृदयकमले कण्ठसङ्कोचनेन । गाढं बद्धं कुरु निजहनुं कुण्डलीबोधनार्थेसम्यग्बन्धत्रितयमुदितं जन्मसंसारजैत्रम् ॥ १८ ॥ दीर्घीकुर्वेस्त्विह शिखिशिखां मारुतेनाहतां संतप्तां कृत्वा द्रुतमथ तयोत्थापयेदादिशक्तिम् । बन्धश्चैवं नयति पवनं मध्यमार्गं स्वयं हृद्युक्तं कुर्यान्नियतमपरं द्वन्द्ववर्गेच वेगात् ॥ १९ ॥ अस्मिन्नित्यं दृढपरिचिते ना मृतः कोऽत्र भूमौ गत्वा मृत्योर्वदनकुहरेऽप्यस्य भीर्नैव यत्तत् । पारम्पर्यादधिगतमिदं शीलयेन्नित्ययुक्तः संसिद्धिस्तं प्रविशति तरां सम्यगभ्यासयोगात् ॥ २० ॥ स्वोदर्याग्नेर्जलमिव भवेदन्यथा शीलितश्चेदुड्डीयानो विधिमनुसृतो मातरिश्वायते च । तद्वत्कण्ठीरवपतिरयं मृत्य्विभेन्द्रस्य चोक्तः सम्यङ्नोचेदपि यमवतां कालतीच्छातिगत्या ॥ २१ ॥ मूलस्थाने प्रवदति सुधीर्मूलबन्धं तदूर्ध्वेतूड्यानाख्यं नियमिविनुतं पश्चिमं तानरूपम् । नाभौ वक्षस्यपि च चिबुके स्थापिते वक्ति चैतं साक्षाज्जालन्धरमिह सुधापातविच्छेदहेतोः ॥ २२ ॥ मूले बन्धो भवति सुखदः सर्वदाऽभ्यासयोगे कंठस्थाने स तु नियमिनां पूरकान्ते दृढः स्यात् । कुम्भान्ते संस्मरति रेचकादौ विशिष्टं तूड्डीयानं निरवधिकृपापूर्णतीर्थोघ्रितीर्थम् ॥२३॥ चेतोवृत्या भवति मरुतो धारणा यत्र सम्यक्तत्रोत्थान्संहरति सकलानामयाञ्शीघ्रमेषा । तस्मात्कार्येपवनयमनं षोडशाधारदेशेष्वङ्गुष्ठादिष्वपि नियमिना सर्वदाऽऽरोग्यसिध्यै ॥ २४ ॥

बध्वा वामेन तु चरणपार्ष्ण्यैव योनिं तद्रुण्यन्यं पादं सपदि घटयन्भूमिसंलग्नहस्तः । मन्दं मन्दं नियमितमनाः स्वस्फिचौ ताडयेद्यस्तस्यारूढो भवति पवनः शून्यमार्गं क्षणेन ॥ २५ ॥ सिद्धैर्गुप्तो निरुपमगुणैर्यो महावेध उक्तः सोऽयं ह्येतद्द्वयमसुभृतामष्टसिध्येकपात्रम् । यन्त्रं मृत्योर्वदनकुहरस्येन्द्रजालैकजालं तस्मान्नित्यं दृढमनुसरेदस्य संशीलनं ना ॥ २६ ॥ पूर्वेस्वेदोद्भव इह मतो मर्दनं तेन कार्यंपश्चात्कम्पस्तदनु भविता दार्दुरी पद्मपीठे । प्राणायामोत्तम उपगतर्त्वग्निमात्रासमं यो रोधस्तस्मिन्विसृजति भुषं भेकवद्युक्तयोगी ॥ २७ ॥ सिन्धुस्रायीगतलवणतस्तालुमूलं दिनादौ घृष्ट्वा जिह्वोद्गमनविधिना चालनं चैव दोहम् । कृत्वाऽऽ मासं स्पृशति सुखवृत्त्यैव सा नासिकाग्रंयत्तन्मूलस्थितलघुसिराकर्तनं तेन कुर्यात् ॥ २८ ॥ यस्येयं संस्पृशति पथमेवैष योगार्ह उक्तो यत्नाद्यस्य स्पृशति सततं मध्यमोऽयं ततोऽन्ये । हीनाः क्षाराद्विलय इह नोचेत्सिराबन्धनस्य हन्त्रीवल्या ज्वरपदगया छेदकार्यो न चान्यैः ॥ २९ ॥ ह्योगोदोहोद्भवमथ जले भृङ्गराजस्य सम्यक्पक्त्वा जिह्वां गमय सह तेनोर्ध्ववक्रांकपाले । संघृष्यादौ खमुपरिगं संस्पृशन्ती स्थिता यत्तन्मुद्रैषा जगति परमा योगिसर्वस्वपटी ॥ ३० ॥ खेचर्याख्या भवति रसना चित्तयुक्ता खसंस्था ह्यन्वर्थैषा जनिमृतिमहारण्यभेन्त्री कुठारी । एवं चन्द्रामृतमपि पिबेद्यः क्षणं संस्थितः सन्मासादर्वाग्जयति यमवान्कोऽपि मृत्युं न शङ्का ॥ ३१ ॥ क्षुत्तृण्मोहज्वरजडिमरोगादिकं नास्य किंचिद्विन्दोः पातो नहि भवति यस्यास्ति मुद्रा समुक्ता । जीवेत्सोऽयं चिरमिह मृणालातिकान्तिर्नराग्र्यः सारज्ञोऽष्टादश विभवयुक्चैव नित्याधिवासी ॥ ३२ ॥ उज्जिोह्वोऽथाङ्ङिति शशिसिरायां तथोङ् सूर्यनाड्यामप्यामत्र्याधिकतररयाज्जिह्वया ताडयित्वा । मङ् खे तद्वद्गमय सह वायुं तया मध्यनाड्यामेतङ्गुह्यं यमिवरगुरोर्वाङ्मरन्दं प्रपद्ये ॥ ३३ ॥ जिह्वामन्तर्दृशमथ बहिभ्रूयुगान्ते निबघ्नन्नीरूपं यः स्मरति भगवद्रूपमन्त्रैकचित्तः । उन्मन्यस्मिन्क्षण उदयमीयात्स्वयं राजयोगाकाङ्क्षी चैतां कलयतुतरां शीघ्रसिध्या इयं

यत् ॥ ३४ ॥ नित्यं सारप्रपतनवशात्तालुमूलस्थचन्द्रात्कायापायो न तु नियमिनां खेचरीसिद्धिभाजाम् । चन्द्रस्थैर्येकुरु नियतवृत्त्यैव तद्बन्धनाद्यन्नान्यः पन्था जगति विहितः कायसिध्यै नराणाम् ॥ ३५ ॥ ज्ञात्वा कालागमनममृतस्यन्दसंदोहगेहं गत्वा स्थातुं यमिभिरमराराधितैश्शक्यते हि । यस्मात्कालोऽप्यभिभयति नो यद्गुहाधिष्ठितं तत्कर्मैतत्प्रोच्यत इह मुदा वञ्चनं कालमृत्योः ॥ ३६ ॥ सोऽहंभावान्नयनयुगलं किञ्चिदुन्मील्य वा यस्त्वन्तर्भ्रूयुग्दहरविवरादूर्ध्वगं सञ्चिदेकम् । तेजः पश्येत्स्थिरतरदृशा भ्रूयुगं किंचिदुत्क्षिप्यास्यैव स्यादनुभवबलं दिव्यदृष्टिश्च तस्मिन् ॥ ३७ ॥ एषा शांभव्यखिलयमिनां सन्ततानन्दवल्ली भद्रा मुद्रा निखिलनिगमान्तार्थगम्याऽतिगुप्ता । तुर्यावस्थां जनयति सदा सम्यगभ्यस्यमाना सिद्धिं चैवोपरि बहुतरां यत्नवर्जं क्षणेन ॥ ३८ ॥ तर्जन्या यः पिहितनिजकर्णे स्वनं यं शृणोति तस्मिंल्लीनेमनसि नयनान्तर्गतानीलरूपम् । ज्योतिःस्थानं सततमवलोक्यायमाप्नोति शीघ्रं पूर्णानन्दामृतपदममेयं निरालंबवृत्या ॥ ३९ ॥ यस्मिन्स्वच्छे ख उपरतं स्यान्मनो निर्निरुद्धं यस्मिन्दृष्टिर्भजति सुतरां स्थैर्यमालोकहीना । यस्मिन्काले पवनविलयश्चापि मुक्त्वाऽवरोधं तस्मिन्काले भवति सहजा खेचरी सिद्धिरुक्ता ॥ ४० ॥ यमीन्द्राणां हृत्कैरवसुकृतपूर्णामृतकरो जयत्यद्वैताख्यश्र्युदधिनिलयो योऽन्त्र विदितः । शिशोर्नाम्ना तत्पद्रतिरहमिमां नीलगल इत्युदीतः सम्पाद्यार्पय उपरि योग्युक्तचरणे ॥ ४१ ॥

**हरिः । ओम् ॥ इति योगमञ्जरी समाप्ता ॥  
इति नीलकण्ठयमीन्द्रस्य कृतिषु भक्तिज्ञानतरङ्गिणी समाप्ता ॥**

![](../books_images/U-IMG-1696216919Screenshot2023-10-02082657.png)

**अमृतलताप्रारम्भः ॥**

 ओं नमो गणेशाय हरिः ॥ तस्मा अर्भकनाम्ने कस्मैचन तेजसे नतिः सैषा । खानिलवन्ह्यब्ज्यान्तं स्रक्फणिसदृशं यतः समुद्भूतम् ॥१॥प्रणिगदिकर्मीक्रियते[^107] परमिह संवित्स्वरूपमिति सर्वः । भद्रं कृषीष्ट ।

[^107]: "प्रतिपाद्यते—निगद्यत इत्यर्थः ॥"

हैयंगवीनपेषं प्रपिष्य दौर्भाग्यम्[^244] ॥ २ ॥ मायाकार्यमशेषं मायैव परं निरूपणे नान्यत् । यद्धटकटकाद्यखिलं मृद्धाटकमुख्यरूपतो विदिम् ॥ ३ ॥ स्वप्न इवात्रच कण्ठे जाग्रति चित्कुड्यएव सेयमपि । जागतचित्रं रचयति नश्यति सम्यङ्निरीक्ष्यमाणैषा ॥ ४ ॥ सह कार्येण हि तुच्छाऽनिर्वचनीया च वास्तवी कथिता । श्रौत्या विचारदृष्टया लोकदृशा चापि सा स्वयं क्रमशः ॥ ५ ॥ यामा सेयं मायाऽविद्या या नैव विद्यते साक्षात् । प्रोच्यत एवं बहुधा ज्ञानेन विनश्यतीति चाज्ञानम् ॥ ६ ॥ अपवर[^108]कस्थतमोवत्स्वाश्रयविषयेयमीर्यते मुनिभिः । जीवाश्रयेति केचन तन्नसमञ्जसमदोऽनुभवदौस्थ्यात् ॥ ७ ॥ यत्पूर्वसिद्धतमसः पश्चिम इह नाश्रयस्तथा विषयः । अपिच भवेज्जीवाश्रयताऽत्राज्ञानाभिमानिता बलतः ॥ ८ ॥ तिम्भगुमिवान्धकारं नावरिता चितिमितीह मास्तु धृतिः । साऽस्या वृत्तिचितेरिव यन्न विरोधः स्वकीयसंश्रयतः ॥ ९ ॥ तदिदं तथा यथाऽरणिसंस्थशिखी नैव बाधकस्तमसः । किन्तुमथनोत्थपावक एव भवेत्साधु साधकस्त्वपरः ॥ १० ॥ विक्षेपावृतिभेदेनेह द्वैरूप्यमुच्यते शक्तेः । विक्षेपाभिधशक्तिर्लिङ्गाद्यण्डान्तमुत्सृजेदपरा ॥ ११ ॥ आवरणाख्याऽऽवरते ह्यन्तर्दृग्दृश्यभेदमथ बाह्ये । सर्गब्रह्मविभेदं चैषा संसारहेतुरिति विद्यात् ॥ १२ ॥ लोकं कर्तुमकर्तु वाऽपरथाकर्तुमीशत[^109] इतीशः । वशमायोपधिरुदितः श्रुतितः स ब्रह्म कारणं कथितम् ॥ १३ ॥ जागतविभ्रमवर्गस्याधिष्ठानं भवेद्यदेतदिह । त्रैयन्तेषु समुक्तं ब्रह्मपदेनान्वहं स कूटस्थः ॥ १४ ॥ योऽधिष्ठानतयोक्तो देहद्वयचेतनस्तु नः साक्षी । जीवः साधिष्ठानव्यष्टयज्ञानोदरस्थिताभासः ॥ १५ ॥ सत्यो भवति न चैषां भेदस्त्वौपाधिको भवेत्किन्तु । ऐक्यमखण्डरसं तद्धटेत वेदान्तवाक्यपरिनिष्ठम् ॥ १६ ॥ शुद्धचिदीशो जीवस्तद्वज्जीवेशयो[^110]र्भिदाऽविद्या । तच्चिदुपराग एवं षण्णोऽनादय उदीरिता आर्यैः ॥ १७ ॥ संसृतिव्रततेर्बीजं वाऽध्यारोपं वदन्त्यथाध्यासम् । सोऽतस्मिंस्तद्बुद्धिः स-[^111]

[^108]: "गृहम् ॥"

[^109]: "ईशत ईशनीभिः । इति अथर्वशि० उ० ॥"

[^110]: "स्त्वनयोर्भेदो द्वयोस्तथेति पा० ॥"

[^244]: "दौरात्म्यम् । इति पाठः ॥"

[^111]: "समः सर्वः ॥"

मजन्तसमो द्विधायमुपदिष्टः ॥ १८ ॥ एको ज्ञानाध्यासस्त्वन्योऽर्थाध्यास उच्यते च पुनः । अर्थाध्यासो द्वेधा स्वरूपसंसर्गभेदतः कथितः ॥ १९ ॥ अज्ञानविषयरज्वहिरर्थाध्यासः समादृतः सद्भिः । रज्जुभुजङ्गज्ञानं ज्ञानाध्यासश्च सम्प्रोक्तः ॥ २० ॥ आत्मन्यनात्मवर्गस्योक्तोऽध्यासः स्वरूपतस्तस्य । संसर्गाध्यासः स्यान्नित्यमविद्याद्यनात्मनिवहे तु ॥ २१ ॥ अप्रत्यक्षाकाशे तलमलिनत्वादिकं च यद्बालाः । अध्यस्यन्ति परेऽव्यय एवमविद्याद्यनात्मकारोपः ॥२२॥ यस्याभावेऽध्यासो भवेन्नतस्मादनाद्यनिर्वाच्यम् । अध्यासोपादानं मन्यत इह भावरूपमज्ञानम् ॥ २३ ॥ एतमविद्याख्यं पुनरन्योन्याध्यासरूपमनुरुध्वा । लौकिकवैदिकमुख्यव्यवहाराः स्युर्न सन्तु तेऽथ यथा ॥ २४ ॥ खादिष्वहं वियुक्तस्येह नहि स्यात्प्रमातृताऽभावे । अस्याश्चैव प्रमाणप्रवृत्तिनिचयोपपत्तिरपि न स्यात्॥ २५ ॥ इन्द्रियमनुपादाय व्यवहारो नापरोक्षमुख उदियात् । व्यापारोऽपिच खानां नेहाधिष्ठानमन्तरा सिध्येत् ॥२६॥ व्याप्रियते न च देहेनानध्यस्तात्मभावतः पुरुषः । न्यस्तेऽर्थेऽसति भवितानासङ्गस्यात्मनः प्रमातृत्वम् ॥ २७ ॥ उक्तान्येवमविद्यावद्विषयाण्यपि भवन्ति शास्त्राणि । प्रत्यक्षादिसमस्त प्रमाणवर्गाणि चेति तदवेहि ॥ २८ ॥ अविशेषाद्यत्पशुभिश्चार्थैश्रोत्रादिकस्य संबन्धे । सत्यनुकूले ज्ञाने यान्त्यभिमुखमन्यथा निवर्तन्ते ॥ २९ ॥ संसारोऽयं सत्यः संलग्नः स्वात्मनीति विभ्रान्तिः । येयमविद्या नात्मन आभासस्यैव संसृतिस्त्वपितु ॥ ३० ॥ एतद्विविच्य वस्तुस्वरूपधारणमिहोदिता विद्या । आभासस्य हि सिद्धाः सप्तावस्था इमानिरुच्यन्ते[^245] ॥ ३१ ॥ अज्ञानमेकमपराऽऽवरणा[^112]ह्वयाऽन्या भ्रान्तिः परोक्षविदितं त्वपरोक्षबोधः । अन्यः शुचाविलय एव परोऽतिहर्ष एता दशा ‘भवत आसु हि बन्धमोक्षौ’ ॥ ३२ ॥ पूर्वेस्मृता मनुजबन्धकृतस्तु तिस्र उक्ताश्चतस्त्र इह मुक्तिकृतश्च पश्चात् । दृक्प्रागभावसहितं प्रवदन्ति मूलमज्ञानमेव नहि वेद्यहमित्यमुष्य ॥ ३३ ॥ गत्वाऽपथेन बहुधा विपरीतभावान्नह्यस्ति न स्फु-

[^112]: "वृतिनामिका । पा० ॥"

[^245]: "निगद्यन्ते । पा० ॥"

रति चेति यदाह तत्वम् । तद्व्याहृतं विदुरिहावृतिकार्यमार्या विक्षेपमेतमपि देहयुगानुबद्धम् ॥ ३४ ॥ आभासमेष नियतं खलु बन्धकोऽस्य कर्तृत्वमेव सुखदुःखनिबन्धनं च । ज्ञानद्वयेन लयमेष्यति सा क्रमेणासत्त्वावृतिः पुनरभानपदोदिता च ॥ ३५ ॥ नष्टेत्वभानमुख आवरणे स्वजीवत्वारोपनाशनवशाद्विलयं प्रयाति । कर्तृत्वमुख्यसमशोक इहैव संसाराख्यस्ततः परमुदेत्यतिहर्ष उक्तः ॥ ३६ ॥ यद्वत्त्वमेव दशमो भवसीति वाक्यात्स्वात्मन्युदेति धिषणा स्वपरोक्षनाम्नी। तद्वद्विविच्य शतशो विधृतेऽयमात्मा ब्रह्मेत्यथर्वणगिरोऽर्थं उपैति सिद्धिम् ॥ ३७ ॥ जाग्रत्काले संविदो गोचरा ये शब्दस्पर्शाद्यास्तथाऽऽकाशमुख्याः । भिद्यन्ते वैचित्र्यतोऽन्योन्यमेते संविन्मात्रभिद्यते नैकरूप्यात् ॥ ३८ ॥ एवं स्वग्ने स्थायि[^113]नो वस्तु वेद्यं जाग्रद्वेद्यं स्थाय्यतस्तद्भिदाऽपि । संविद्भेदोन स्मृतः सैकरूपा सुप्तोत्थानं कुर्वतः पुरुषस्य ॥ ३९ ॥ यः सौषुप्ताज्ञानबोधः स्मृतिः स्यात्सेयं प्रोक्ताऽत्रानुभूतार्थरूपा । तस्माद्वेद्यं तत्तमश्चावबुद्धं सम्यक्काले स्वाप्यये बोध एषः ॥ ४० ॥ अर्थाद्भिन्नो नैव बोधात्कथञ्चित्स्वप्रज्ञानं वा[^114] तदेवं भवेत्सा । संवित्त्रिस्थानेऽपि च स्वप्रभैका काले कस्मिंश्चिन्न हानिर्न वृद्धिः सेयं संवित्परमानन्द आत्मा परप्रेमास्पदमित्युच्यते यत् । अहं मा भूवं न भूयासमेवं प्रेमाऽऽत्मन्युद्वीक्ष्यते सार्व एषः ॥ ४२ ॥ तत्प्रेमात्मार्थं भवेत्स्वातिरिक्तेनान्यार्थ तद्भविता स्वात्मनीदम् । तस्मात्तत्स्यात्परमं तेन नित्यात्मन उक्तैवं परमानन्दताऽस्य ॥ ४३ ॥ अनुगतं समवस्तुषु यत्परं निरपवादमिदं सदवेहि तत् । अधिगते सति तत्पद उच्चकैस्त्यज मृषाजगदस्तिपदाश्रितम् ॥ ४४ ॥ तदनुशिष्टमहंपदलक्षितं स्वयमहं तदिति त्ववधारय । सदधिरोपितवस्तु तदात्मना विलयमेति मरौ दकधीर्यथा[^115] ॥ ४५ ॥ यदिह चित्तमुखेन्द्रियसन्ततिव्यवहृतावुदितं परकारणम् । निरुपधीतिवचोऽतिगमाश्रयं तदवधारय निर्भयमों

[^113]: "स्थिरम् ॥"

[^114]: "इव ॥"

[^115]: "जलभ्रान्तिः ॥"

स्वयम् ॥ ४६ ॥ वियदिवाधिकपूर्णमशेषहृत्स्थितमनन्तमनामयमद्वयम् । यदुपदिष्टमिव श्रुतिमस्तकैस्तदव०,, ॥ ४७ ॥ यदनुभातिमहो[^116]निकुरंबकं रविशशिप्रमुखं यदलेपकं । वशकुशाग्रमनोविदितात्मकं तदव,, ॥४८॥ यत इदं निखिलं मतमंशुवत्पट इवाभरणं कनकादिके । यदनुविद्धजडं स्फुरतीव च तदव०,, ॥ ४९ ॥ इति धृता मतिरप्यचलेऽव्यये निरभिमानबलेन विधूय च । सदसदाशयजालमियाल्लयं कतकधूलिरिवांबुनि खात्मना[^117] ॥ ५० ॥ धृतिसिमां न गुरोः करुणां विना क्वचिदुपैति पुमानपि कश्चन । चिदुपसत्तिवशादुदयत्यसाविति विभुं हृदयेशमनुव्रजेत् ॥ ५१ ॥ अपि दविष्ठमिहेशकृपालवः सपदि नेदयति[^118] स्वचिदास्थितम्[^119] । यदि कृपाऽस्य भवेन्नहि दुर्लभं, क्वचन किञ्चन सोंतदुपास्यताम् ॥ ५२ ॥ प्रणवरूपपरात्मविभावनादज इयात्स्ववशंवदतां लघु । विभुनमस्क्रियया सहजा भवेदिति पतञ्जलिराह न तन्मृषा ॥ ५३॥ हरिः ॥ शिशुसमाख्यमुनीन्द्रपदाम्बुजस्रुतमरन्दझरीपविताङ्कुरा । असितकण्ठपदाङ्कितनिर्मिताऽमृतलता जयताद्विधुपादगा ॥ ५४ ॥ ओं तत्सत् ॥ शान्तिः ॥

[^116]: "तेजःसमूहः ॥ "

[^117]: "ब्रह्मस्वरूपेण ॥"

[^118]: "समीपस्थं करोति ॥"

[^119]: "स्वरूपावस्थानमिति भावः ॥"

**इत्यमृत(कल्प)लता समाप्ता ॥**

**\_\_\_\_\_\_\_\_\_\_\_\_**

**कालीपञ्चकम्**

** **हरिः । ॐ ॥ श्रुत्वामातॄर्निलीनाः सुरमुनिवचनात्स्वावमानं च सम्यक्कुप्यत्कालाग्निरुद्रात्मकहरनिटिलाक्ष्युत्थिता मैरवी या । ब्रह्माण्डव्याप्तदेहा भिदुरकरसहस्त्राधिका घोररूपा कण्ठेकाली सदा सा वितरतु करुणार्द्रान्तरात्मा शिवं मे ॥१ ॥ लब्ध्वाऽजाज्ञां करीतुं दनुजकुलपतिं दारुकं वाहनार्थेवेताल्यै संप्रतिज्ञाय च रुधिरमयींशीधुमेनां प्रगृह्य । सार्धं षण्मातृभिर्या हतकरिपुपुरं द्रागवाप त्रिभीमा कण्ठेकाली० ॥ २ ॥ युद्धे या ब्रह्मदण्डं विसृ-

जति दनुजाधीश्वरे दारुकाख्ये ब्रह्माणी ब्रह्मणोऽर्थ्याऽस्त्विति समरतलात्सन्निवर्त्य स्वमाला । याचित्वाऽऽप्यास्य पत्न्या मनुयुगममुना दण्डतस्तत्प्रयोक्त्रीकण्ठेकाली० ॥ ३ ॥ भीत्या पातालमीतासुरवरपथमाकाशवाचाऽवबुध्वा सिष्णासू रक्तपूरे भुवनमपि रविं जिह्वया कैशिकैश्च । या स्थित्वाऽऽच्छाद्य रात्रीत्युपरि गतममुं प्राक्षिपव्द्योम्निवाण्या कण्ठेकाली० ॥ ४ ॥ शूलाग्रेकृत्य खात्प्रास्य च भुवि तरसाऽऽविध्य तद्वत्समुचैरक्ताक्ताङ्गाऽभवद्यापुरदमयितुरात्मोद्भवाऽभीतिदात्रीयामस्तौष्टेन्द्रमुख्यस्त्विहजनकगिरो स्मान्सुखं पाति येत्थं कण्ठेकाली० ॥ ५ ॥ पञ्चकं भद्रकाल्या यः पठेदिदमनुत्तमम् । नैलकण्ठं तस्य भयं न भवेत्क्वचिदत्रच ॥ ६ ॥

**इति स्तुतिमुक्तालतान्तर्गतं कालीपञ्चकं समाप्तम् ॥  
\_\_\_\_\_\_\_\_\_\_\_\_\_\_**

हरिः । यमवाप्य समागमैकमुष्टिन्धयमद्वैतधुरंधरं दुरापम् । नचजेज्जनयित्र्यवर्त्म कश्चिच्छिशुनामाऽवतु मां स पूज्यपादः ॥ १ ॥ य इलाङ्गणजाङ्घिकान्तवासिप्रभृतीनां कलिकालिकं भयं धन् । प्रणियच्छति सत्यबुद्धिमेकः शिशु० ॥ २ ॥ करुणावरुणालयं यमाहुर्गुटिकासिद्धिमुखस्य चैकवस्त्यम् । अपि चिद्युसदं गिरीन्द्रसंस्थं शिशु० ॥ ३ ॥ इह पक्रिमया तपस्ययैकः करसंस्थामलकीफलाविभेदम् । उपदेक्ष्यति यः परात्मनिष्ठां शिशु० ॥ ४ ॥ निशि चात्रभवत्युपारतेऽन्तर्दृशि यस्मिन्निजकुण्डिकापहारी । न पदं चलितुं स्वयं शशाक शिशु० ॥ ५ ॥ किमिदं बहुभूतिकस्य वाग्रे नहि शंशक्ष्यत एव कश्चनेति । विपरीततया प्रवर्तितुं च शिशु० ॥ ६ ॥ सहजामृतधारयाऽभिवृष्टं यमिनां यो विदधाति चित्तवप्रम् । निजबोधसमाख्यबीजवाप्यं शिशु० ॥ ७ ॥ शिशुसंज्ञमुनीन्द्रसप्तरत्नं तदतीताङ्घ्रिसरोजषट्पदेन । असितादिककन्धरेण भक्त्या रचितं यः पठतीह मुच्यतेऽ सौ ॥ ८ ॥ इति श्रीमदाराध्यपादसप्तकंस०

**\_\_\_\_\_\_\_\_\_\_\_\_\_**

 ओम् । अङ्गादङ्गात्संभवसीति श्रुतिवाक्यान्मन्ये शंभोरङ्गभवं यं शिवमेव । रक्षार्थं नः स्वीकृतदिव्यामलरूपं घण्टाकर्णेतं हृदयान्तर्विमृशामि ॥ १ ॥ जाते यस्मिन्कालिमसूरी शममेति स्मारं घोरं नीरुजमाद्यं रविभासम् । सेवित्वा यं ना सुखमीयादतिमात्रं घण्टा० ॥ २ ॥ त्रैलोक्यं यद्भ्रूवशवर्ति प्रणिधिर्यो भर्गस्यान्तर्ज्योतिरुदारः करुणाब्धिः। योगैः शून्ये यः परिदृष्टः सहजातो घण्टा० ॥ ३ ॥ यद्भक्तानां नैव वसन्तामयपीडा नॄणां लोके शोकविनाशस्त्वपि यस्मात् । चञ्चूर्यन्ते यं परितोजं मुनयोऽपि घण्टा० ॥ ४ ॥ यद्दृङ्मात्रायत्तमिहत्याद्वयवित्तिर्यं नामं नामं नाऽसम्मितमयते शम् । यस्मिन्रक्षा नो निहिता शंकररूपे घण्टा० ॥ ५ ॥ अर्भाख्यमुनिभृत्यश्रीकण्ठेकालाभिधोदितम् । पञ्चकं यः पठेदेतन्नेह तस्य भयंभवेत् ॥ ६ ॥ इति घण्टाकर्णपञ्चकं समाप्तम् ॥

**इति श्रीनीलकण्ठगुरुकृता योगामृततरङ्गिणी समाप्ता ॥**

**![](../books_images/U-IMG-1696217598Screenshot2023-10-02090138.png)**

# Please dont Edit this page (Blank Page)

\]

