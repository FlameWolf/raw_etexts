+++
TITLE = "योगरत्नावली"
AUTHOR = "श्रीठक्कनशर्मा"
DOMAIN = "दर्शनानि"
SUB-DOMAIN = "योगः"
LANGUAGE = "संस्कृतम्"
"BOOKS CONTRIBUTOR" = "राष्ट्रियसंस्कृतविश्वविद्यालयः, तिरुपतिः"
"SERIAL NO." = "Ebharati-3867"
url = "https://www.ebharatisampat.in/read_chapter.php?bookid=NDc4NTQ0OTY0NzEyMTcz"
title = "योगरत्नावली"

+++
[[योगरत्नावली	Source: [EB](https://www.ebharatisampat.in/read_chapter.php?bookid=NDc4NTQ0OTY0NzEyMTcz)]]

\[












  **ऊँ  
 योगरत्नावली**



 भवविषयमहार्तिपीडितस्त्वां  
  श्रुतिपरिबोधितमीश जातु जन्तुः।  
 श्रयति सपदि यदि याति सोऽतमृत्युं  
  विषमविलोचन! ते नमो नमोऽस्तु॥  
 भवविषयेत्यादि। भवविषया यावन्तः संसारभावा जनन\[मरणात्मका\] स्तैर्या आधिदैविकाधिभौतिकाध्यात्मिकेति दुःखत्नयात्मिका महार्तयस्ताभिः पीडितः। हे ईश! जगति निग्रहानुग्रहयोः स्वतन्त्न! श्रुतिपरिबोधितं तत्वमस्यादिवाक्यादवगतं निर्गुणं ब्रह्मे ति यावत्। त्वां शिवं चतुर्थं शिवं मन्यन्ते इति श्रुतेः। जातु कदाचित् बहुजन्मसञ्चतपुण्यराशिसमुदये सतीत्यर्थः। दुःखत्नयापनोदाय सेवते निदिध्यासनसचिवविज्ञानेन प्रसंख्यानसहकृतमनसा योगेन वाभिमुखीकरोति। स सपदि शीघ्रं बलवत्तरं प्रारब्धं कर्मापि समुन्मूल्येति यावत्। 'विनिष्पन्नसमाधेस्तु मुक्तिस्तत्नैव जन्मनी' ति स्मरणात्। अतिमृत्युं याति कैवल्यपदवीं प्राप्नोतीत्यर्थः।  
 'तमेव विदित्वातिमृत्युमेति'\[........\]।  
 'अध्यात्मयोगाधिगमेन देवं,  
 मत्वा धीरो हर्षशोकौ जहाति'।  
इत्यादिश्रु तिभिस्तथावगमात्।  
 तथा च चिकित्सकशिरोमणे! हे विषमविलोचन! त्निनेत्न! अपि तु कर्मानुसारफलबितरणशीलासमदृष्टे! भहेश्वर! ते तुभ्यं नमो नमोऽस्तु। त्वमेव खलु मुक्तिप्रद इत्यहं त्वामेवाश्रये इति ध्वनयितुं भक्तयुद्रे कात् सम्भ्रमे द्विरुक्तिः। \[भवत्यस्मा\] दितिव्युपत्त्या हे भव धृतरजोगुणात्मक \[विग्रहवद्‌ब्रह्मात्मक\] हे ईश! अणिमादिसकलैश्वर्यशालिन् \[श्रीनिवासजगत्‌पालक\] विष्णुस्वरूप। हे विषमविलोचन \[चतुराननमापते\] त्वमेक एव खलु सृष्टिस्थितिलयरूप \[विकारवैचित्नयात्म\] करूपमिवाभासि इति भावः। यतो वा \[इमानि भूतानि\] जायन्ते येन जातानि जीवन्ति यं प्रयन्त्यभि \[संविशन्ति च\] \[तैo उo 3।1।\] सर्वागमरुद्र इति श्रुतेः। महार्तिपीडितः पुत्नकलत्नाद्यभावजनिताधिव्यग्रे जन्तुः जातु श्रुतिपरिबोधित देव एक आस्ते विश्वस्य कर्ता भुवनस्य गोप्तेति श्रुत्या सामान्यज्ञानविषयं त्वां श्रयति जपार्चादिना शुश्रू षते सोऽपि सपदि मोक्षं लभते। ईश्वरप्रणिधानाद्वेति \[1। 23\] पातञ्जलसूत्नात्तथावगमात्। अतस्ते नमो नमोऽस्तु।  
 कः खलु तृणयाचकाय कल्पलतामर्पयति। त्वं पुनः पुत्नकलत्नयाचकायापि स्वपदवीं कैवल्यं वितरसि। त्वादृशो वदान्यगुरुरन्यो नास्तीत्यहमपि त्वामेवाश्रये इति ध्वनयिततुं हर्षौद्रेकात् सम्भ्रमे द्विरुक्तिः।  
 अथ वा महार्तिपीडतो ज्वरादिसंगतो जन्तुः श्रुतिपरिबोधितं जनश्रुत्यावगतं न तु अप्तवाक्यान्निश्चितमिति भावः। त्वां भिषग्वरं मन्यमानं जातु श्रयति चिकित्सायै सेवते। हे ईश! व्याधिशान्त्यै दक्ष! अपि तु विपरीतलक्षणया चिकित्सानभिज्ञ! स सपदि मृत्युं याति अतस्त्वमपि महार्तिपीडितो भव। स्वचिकित्साफलमनुभवितुमित्यर्थः। रे विषमविलोचन! क्रू रदृष्टे! वैद्यरूपधृगन्तक! ते नमो नमोऽस्तु।' वैद्यराज नमस्तुभ्यमिति' लोकोक्तया दूरतोऽपसरेति ध्वनयितुं भृशार्थै द्विरुक्तिरित्येवं भङ्ग्या भगवन्तं स्तौति। किंवदन्त्यावगतं चिकित्सानभिज्ञं सेव्यमानो भृत्त्युमेति। वेदादवगतं त्वामाश्रयन् किलातमृत्त्युमेति। अथ वा तत्त्वमस्यादिवाक्यजनितविज्ञानात् समाधिना साक्षात्काराद् वा मोक्षं वितरसीति मोक्षसाधनानभिज्ञानां मादृशानां पामराणां कथं तत्नाधिकार इति महदन्तरं ध्वनयितुं भृशार्थै द्विरुक्तिः।  
  प्रणम्य मातापितरौ गुरु ठक्कनशर्मणा।  
 योगरत्नवाली यत्नात् कारिकाकृत्य तन्यते॥ 1॥  
 \[जन्मजरामर\]णक्लेशबहुले संसारे'नासौ पुनरावर्तते' इति\[श्रुत्या मोक्षमेव परम\] पुरुषार्थतयामतायते- इति तदभ्यपार्य \[ साङ्गं योग\] मुपक्रमते-  
 त्रिगुणाक्मचित्तरज्जवा नियन्त्नितश्चिरमविद्यया पुरुषः।  
 कपिरिव नट्‌या भ्रामितः श्रान्तो मुक्तयै श्रयेद् योगम्॥ 2॥  
 त्निगुणेत्यादि। पुरुषो जीवः विपर्ययज्ञानवासनात्मिकया अविद्यया कत्नर्या त्निगुणात्मचित्तरज्ज्वा त्निगुणात्मकं \[सत्त्वरजस्तमोगुणा\]त्मकं यच्चित्तमन्तःकरण तत्त्वम् त्निगुण \[वस्तुन एवं\] परिणामादिति भावः, सैव रज्जुः त्निगु\[णमयी पुरुषाधि\] रूढा भवति तया करणभूतया चिर\[मनादिकाल\] तो बद्धः अर्थादविद्या जनितो यो \[मोहो भेद\] ग्रहस्तत्कृतानादिसंस्कारविशेषात्मक \[शुभानशुभांश्च\] धर्मान्‌ धर्माधर्मादीनात्मीयत्वेनाभिमन्यमानः। अत एव भ्रमितः 1 चतुरशीति लक्षपरिमितयोनिषु धर्माधर्मफलानि अनुभवितुमिति यावत्। तदुक्तं मैत्नेयी बाह्मणे............पिण्डो वाभिभूतः कर्तृभिर्हन्यमानो ............... खल्वसौ भूतात्मान्तःपुरुषेणाभिभूतो .............. नानात्वमुपैत्यथ र्यात्त्नगुणं चतुरशीति \[लक्षपरिमितयोनिषु\] परिणतं भूतत्निगुणमेतद्‌ वै नानात्वस्य रूपं \[सत्त्वरजस्तमांसि एता\] नि गुणानि पुरुषेणेरितानि चक्रमिव चक्रि\[णो रथस्य मुख्याङ्गमिव भ्रमितस्तत्तवमनधिगच्छन्‌ मुमुक्षुरिति यावत्। योगं वक्ष्यमाणरूपं समाधिं श्रयेत् संसेवेतेति।  
 F.N.  
 \[1} नव लक्षाणि के जीवाः दशलक्षाणि पक्षिणः।  
  स्थावराः विंशलक्षाणि त्निशच्च पशवः स्मृताः॥  
  कृमिकीटास्तु लक्षाणि एकादश प्रकीर्तिताः।  
 मनुष्याश्चापि चत्वारि वुधैर्लक्षाणि कीर्तिताः। इति पुराणम्।  
 दृष्टान्तमाह- नट्‌या कपिरिवेति। यथा नर्तक्या त्निगुणदृढरज्ज्वा चिरं नियन्त्रितः गेहं गेहं भ्रमितः श्रान्तश्च वानरः बन्धविमुक्तये युक्तिं श्रयतेऽर्थादुपायमाश्रित्य नर्तकीमेव पराभूय स्वतो बन्धविनिवृत्तौ भवति। तथायमपि पुरुषः समाधि माश्रित्य तज्जातया ऋतम्भरप्रज्ञया चाविद्यां समुन्मूल्याचिद्रू पे प्रतिष्ठितो भवत्विति।  
 प्रवृत्तिजनिकेष्टसाधनत्वविषया कृतिसाध्यत्वविषया च मतिरनुबन्धचतुष्टयज्ञानमन्तरा न सम्भाविनीति योगो विषयः मोक्षः प्रयोजनम् मुमुक्षुरधिकारी विषयस्य ग्रन्थेन प्रतिपाद्यप्रतिपादकभावश्च सम्बन्धः इति तदपि प्रदर्शितम्।  
 ननु'ब्रह्म वेद ब्रह्मै व भवती'त्यादिश्रुतिभिः कारणान्तराव्यवच्छेदेन बह्मज्ञानस्य मुक्तिजनकतयाम्नातत्वेन" ऋते ज्ञानान्न \[मुक्तिरिति, वेदान्त\] सिद्धान्तः।बह्मणः श्रवणं च तन्त्वौपनिष \[दं पुरुषमिति\] \[स्मृत्या आत्मा वारे श्रोतव्य इति\] श्रुत्या औपनिषदमहावाक्यादवगम्यते \[श्रवणादीनां किमा\] त्मफलकत्वमिति \[चेदत्नोच्यते मुक्ति रूपफलकतत्त्वज्ञानफलकत्वमिति तत्त्वज्ञानं च ब्रह्मासाक्षा\] त्कारात्मकमित्यत्न न कस्यचिद्‌ विमतिः........\[ स च न\] ........ श्रवणमात्नजन्यः सम्भवति। शब्दस्य मननादिविनात्मसाक्षात्कारकरणत्वस्याक्लृप्तत्वात्। शब्दो नापरोक्षधी हेतुशब्दत्वात् स्वर्गापूर्वबोधकशब्दवदित्यनुमानात्।' यद्वाचानभ्युदितम्' 'यतो वाचो निवर्तन्ते' इत्यादि श्रुतेश्च।  
 किञ्चौपनिषदपदस्यापि उपनिषदावगम्य इत्येवार्थौ नतूपनिषन् मात्नावगम्य इति। येन तवाभीष्टसिद्धिर्भवेत्। तंत्वौपनिषदं पुरुषमिति श्रुतिरपि निंर्गुणं ब्रह्म पृच्छामि न तु ध्येयं सगुणमित्यर्थं प्रतिपादयन्ती परोक्षज्ञानपरैव।  
 यदप्याहुः'-तद्वास्य विजज्ञौ तमसः पारं दर्शयानीत्यादिं' श्रुतिषु आचार्यौपदेशानन्तरमेव ब्रह्मसाक्षात्कारश्रवणात् तत्त्वमस्यादिवाक्यमेव विज्ञानजनकम्।'घेदान्तविज्ञानसुनिश्चितार्था' इत्यत्न सुनिश्चितपदेन वेदान्तवाक्यजज्ञानोत्तरमितरनैराकाङ्‌क्ष्यश्रवणात्।  
 तत्तवमस्यादि वाक्योत्थं ज्ञानं मोक्षस्य साधनमिति।  
 नारदीय स्मृतेश्च। तदप्यापाततः तत्त्वमसीति सकृदेवोच्यमाने यदि तद्धास्य विजि\[ज्ञौ तमसः पारमित्यादिषु आचार्यौपदेशानन्तरमेव स्यात्। तदा शब्दा-परोक्षज्ञानवादिनां स्यादपि \[किन्तु न\] तथा नवकृत्व उपदेशानन्तरं विजाज्ञौ\[तमसः पारमित्यादि श्रुते\] रेव़ञ्च अत्नाप्यर्थतः प्रसंख्यानापर \[त्वान्नवकृत्व इत्यादेर्बहुल पर\] तयादृतो न तु शब्दकरणकब्रह्म \[साक्षात्कारफलकतया त\] मसः पारं दर्शयतीत्यत्नापि सत्त्वशुद्धौ ध्रुवा\[याः स्मृतेरुप\] लभ्भे सर्वग्रन्थीनां विप्रमोक्ष इति श्रुति पर्यालोचनया निदिध्यासनपरमकाष्ठायाः ध्रुवायाः स्मृतेरेव तमसः पारदर्शनहेतुत्वमवगम्यते। तथा च तमसः पारमिति श्रुतिः। नारदीयस्मृतिश्च ग्राममार्गौपदेष्टरि ग्रामदर्शकोऽयमितिवत् परम्परया प्रयोजकत्वेनौपचारिक्यैव। वेदान्त विज्ञानेति श्रुतिरपि यतय इति पदस्वरसेन वेदान्तवाक्यसहकृतविज्ञानावस्थापन्न निदिध्यासनेन सुनिश्चितार्था इत्यर्थिकैव। अत एव वृहदारण्यके चतुर्थै मैत्नेयी ब्राह्मणे 'आत्मनो वा अरे दर्शनेने'ति \[2।4।5।\]श्रुतिविवरणे यदैकत्वमेतान्युपगतानि तदा सम्यग् दर्शनं नान्या श्रवणमात्नेणेत्यादिना वाक्यमात्नस्यापरोक्षज्ञानकरणत्वनिषेधो भाष्यकारैरुक्तः सङ्गच्छते। अत एव याज्ञवल्क्येनापि' व्याचक्षाणस्य तु मे निदिध्यासस्व' \[2।4।4\] इत्येवं निदिध्यासनमेव साक्षात्कारात्मकदर्शनसाधनत्वेनाम्नातम्। अत एव च ब्रह्मातिरिक्ते भ्यो निग्रहो मनसश्चैन्द्रियाणां योग इति लक्षणलक्षितं तप एव। तपसा ब्रह्मसम्प्राप्तिरिति ब्रह्मविज्ञानसाधनतयाम्नातं न तु श्रवणमात्नम्। अत एव च आत्मा वारे द्रष्टव्यः \[श्रातव्यो मन्तञ्यो\] निदिध्यातितव्य इति श्रुत्या श्रवण \[मनननिदिध्या\] सनानि साधनतयाम्नायन्ते न तु श्रवणमात्नमेति। तथा चाहु र्भामतीकाराः-'न ब्रह्मज्ञानमात्नं संसाराधिकधर्मनिवृत्तिकारणमपि तु साक्षात्कारपर्यन्तम् ब्रह्मसाक्षात्कारश्चान्तःकरणवृत्तिभेदः श्रवणमननजनितसंस्कारसचिवमनोजन्मा षडजादिभेदसाक्षात्कार इव गन्धर्वशास्त्नश्रवणाभ्याससंस्कृतमनोयोनिरिति'।

 नन्वेवमपि तं त्वौपनिषदमिति श्रुत्या ब्रहमणः श्रवणं चोपनिषद्‌वाक्यादेवावगम्यते। अप्रामाण्यशङ्कानिरासि तर्कानुसरणात्मकं मननं च वेदान्तादिशास्त्ने भ्य एव जायते। ततः श्रवणमननजनितेन निश्चिततया चित्तस्य ब्रह्माकारतया प्रवाहा त्मकेन ब्रह्मसाक्षात्कारो न गिदिध्यासनेनेति चेत् निदिध्यासनमेव हि \[ततस्तु तं पश्यति\] निष्कलं ध्यायमान इति श्रुत्या स्वोत्पाद्यब्रह्मापरोक्षज्ञानमित्यवेहि। अत एव यदेतन्निदिध्यासनमिति जगुर्जरद्‌विदन्तः। अत आत्मावारे ध्यातव्यो निदिध्यासितव्य इति ध्यानस्य निदिध्यासनपरत्वं \[व्याच\] खयुरुपनिषद्‌भाष्यकाराः। एतेन \[शङ्कराचा\] र्यमते निदिध्यासनं न ध्यायनार्थकमिति \[ब्रुव\]न्तोऽपि परास्ताः। वृहदारण्यकचतुर्थाध्यायगतमैत्नैयी ब्राह्मणे-' आत्मा वारे द्रष्टव्य' \[4।5।6\] इत्याम्नाय आत्मनो वा अरे दर्शनेन श्रवणेन मत्या विज्ञानेनेत्याम्नातम्। तत्र दर्शनादीनां समानपदैरेवानुवादे दर्शनेन निदिध्यासनस्यापि निदिध्यासनेनेत्यनुवादो युक्तो न विजातीयेन विभिन्नार्थकेनेत्याशयेन वर्णित्तककृता-  
 अनुवादे यथोक्तानां प्रकान्तदर्शनादिषु।  
 विज्ञानेनेत्यथ कथं निदिध्यासनमुच्यते॥  
इत्येवमाक्षिप्य-  
 ध्यानशङ्कानिवृत्यर्थं विज्ञानेनेति भण्यते।  
  निदिध्यासनशब्देन ध्यानमाशङ्‌क्यते यतः॥  
 इति समाहितम्‌। एवञ्च तस्य निदिध्यासनापरपर्यायं ध्यानमात्नं न ब्रह्मसाक्षात्कार क्रियायामलमपि तु ध्यानमेव दीर्घंकालनैरन्तर्यादिनानुष्ठितं प्रसंख्यानपरमकाष्ठापर पर्यायज्ञानस्यावस्थाविशेषविज्ञानपदाभिधेयं चितिशक्तेः प्रतिष्ठात्वसम्पत्तेश्चरमपरिणामाच्च।  
 \[श्रोतव्यः\] श्रुतिवाक्येभ्यो मन्तव्यश्चोपपत्तिभिः।  
 \[मत्वा च\] सततं ध्येय एते दर्शनहेतवः॥ इति।  
अत्न \[निदिध्या\] सितव्य इत्यस्य ध्येयपदेनाभिधानं सङ्गच्छते  
 ननु' यन्मनसा न मनुते यतो वाचो निवर्तन्ते अप्राप्य मनसा सहेत्यादि' श्रुतिभि र्ब्रंह्मणो मनसश्चागोचरतयाम्नातत्वेन कथं मनःकरणकध्यानेन ब्रह्मसाक्षात्कार इति चेत् वचसोऽप्यगोचरतया आम्नातत्वेऽपि शब्दश्रवणमात्नेण ब्रह्मासाक्षात्कार इवेति प्रतिबन्द्येवोत्तरम्।  
 यद्वा प्रसंख्यानासहकृतमनसः साक्षात्काराकरणत्वेऽपि' ततस्तु तं पश्यति निष्कलं ध्यायमानः' मनसा तु विशुद्धेने' त्यादिश्रुतिभिः प्रसंख्यानसहकृतमनसो ब्रह्मासाक्षात्कारकरणत्वस्याबाधितत्वात्‌।  
 ननु प्रसंख्यानस्य प्रमाकरणेष्वपरिगणनाद् प्रसंख्यानजनितकामिनीसाक्षात्कार इव ब्रह्मसाक्षात्करोऽपि प्रमा न स्यादिति चेन्न प्रमाणाजन्यत्वेऽपि विषयाबाधेन प्रमात्वसम्भवात्। यथा पाणौ प़ञ्च वराटकान् पिधाय केनचित् करे कति वराटकाः सन्तीति प्रश्ने पञ्च वराटका इति तदुत्तरवक्तु र्वाक्यप्रयोगमूलभूतसंख्याविशेषज्ञानस्य मूलप्रमाणमन्तरापि यथा यथार्थत्वं विषयाबाधेन तद्‌वदत्न \[ब्रह्यसाक्षात्कारे कामिनीसाक्षा\] त्कारस्य तु बाधितविषयत्वेनाप्रमात्वसम्भवोऽपि दोषजन्यत्वेन। किञ्चाप्रयाणात्तत्नापि हि दहराकाश इत्यधिकरणे दहराद्यहंग्रहोपासनयास्य जीव स्य ब्रह्मसाक्षात्कारङ्गीकारात्। कामाविष्टचेतसः कामाहितकामिनीसाक्षात्कारे प्रसंख्यानस्य सदोषत्वात्। ब्रह्यसाक्षात्कारे योगस्य करणत्वकल्पनं नापूर्वम्। तथा च भामतीकाराः- 'सा हि सत्कारदीर्घकालनैरन्तर्यसेविता सती दृढभूमिः विशेष साक्षात्काराय प्रभवति कामिनीभावनेव स्त्नैणस्य पुंस' इति। अत एव कथं तत्वज्ञानमुत्पद्यते इत्याकाङ्‌क्षामुत्थाप्य' समाधिविशेषाभ्यासा' \[4।2।38\] दित्यादीनि गौतमसूत्नाणि व्याचख्युर्न्यायभाष्यकाराः।  
 प्रसंख्यानसहकृतमनसो ब्रह्मसाक्षात्कारप्रमाकरणत्वे बहुश्रुतिस्मृतिपुराणादीनि प्रमाणानि सन्ति। तथा हि-  
 ' ततस्तु तं पश्यति निष्कलं ध्यायमानः'। अथ दर्शनाभ्युपायो योगः। श्रद्धा भक्तिध्यानयोगादवेहि।  
 अध्यात्मयोगाधिगमेन देवं मत्वा धीरो हर्ष शोकौ जहातीतित्यादि श्रुतयः।  
 ध्यानयोगेन संपश्येद् गतिमस्यान्तरात्मनः।  
 सूक्ष्मतां चान्ववेक्षेत योगन परमात्मनः॥ इति मनुः।  
 इज्या \[चारदमाहिंसा\] दानस्वाध्यायकर्मणाम्।  
 \[अयं तु परमो धर्मौ\] यद् योगेनात्मदर्शनम्॥ इति याज्ञवल्कयः।  
 \[युञ्जन्ने वं सदात्मानं\] योगी नियतमानसः।  
 \[शान्तिं निर्वाणपरमां\] मत्संस्थामधिगच्छति॥ इति \[गीता 6। 15\]  
 भगवद्‌वाक्यरूपगीतोपनिषद्‌।  
 \[ऐहिकानामुष्मिकान्\] सर्वान् विहाय द्विजसत्तमः।  
 \[प्रसन्नो नि\] रतः शान्तः परं ब्रह्माधिगच्छति॥  
  इति महर्षिमातङ्गः।  
 योगत्सञ्जायते ज्ञानं योगो मय्येकचित्तता। इत्यादित्यपुराणम्।  
 आत्मज्ञानेन मुक्तिः स्यात् तच्च योगादृते नहि। इति स्कन्दः।  
 योगाग्निर्दहति क्षिप्रमशेषं पापपञ्जरम्।  
 प्रसभं जायते ज्ञानं ज्ञानान्निर्वाणमृच्छति॥ इति शिववाक्यम्।  
 स्वसंवेद्यं हि तद्‌ब्रह्म कुमारी स्त्नीसुखं यथा।  
 अयोगी नैव जानाति जात्यन्धो हि यथा घटम्॥ इति दक्षः।  
 दु.सहा रामसंसारविषवेगविसूचिका।  
 योगगारुडमत्नेण पावनेनोपशाम्यति॥ इति र्वाशष्ठ वाक्यम्।  
  योगात् संप्राप्यते ज्ञानं योगो धर्मस्य लक्षणम्।  
  योगः परन्तपो ज्ञेयस्तस्माद् युक्तः समभ्यसेत्॥  
  न च तीव्रेण तपसा न स्वाध्यायैर्न चेज्यया।  
  गर्तिं गन्तुं द्विजाः शक्ता योगात् संप्राप्नुवन्ति याम्॥  
इत्यत्निः।  
 अत एव कठब्राह्मणे मृत्युनोपसन्नं नाचि केतसं प्रति विज्ञेयार्थस्य दुरववोधत्व प्रदर्शनेन विविधभेगवितरणप्रलोभेंन \[ परीक्ष्य सदुपदेश\] योग्यतामभिज्ञाय परावरात्मतत्त्वविज्ञानो \[पदेशपद्धत्या प्रसन्नेन\] वैवस्वतेन यं न विदुरित्या................ द्धा परोक्षज्ञानसाधनत्वाभावाभिधान........................... गाधिगमेनेत्यादिना योगशब्दित................. मनःकरणकं ब्रह्मसाक्षात्कारमुपक्रम्य................... एतदालम्बनं श्रेष्ठमित्यन्तेन देश.................. रणमुपन्यस्य न बहुना श्रु तेन यमैष वृणृते................. इत्यनेन ध्यानसम्भजनापरपर्यायं वरणमुक्तवा नाशान्तो नासमाहित इत्यनेन व्यतिरेकमुखेन ध्यानोत्तरकालिकं समाधिञ्चाभिधाय आत्मानं रथिनं विद्धि इत्यादिना सोऽध्वनः पारमाप्नोतीत्यन्तेनार्थवादप्रणाल्या समा धेरवश्यकर्तव्यताकथनद्वारा सफलत्वं च परिकीर्त्य दृश्यते त्वग्रया बुद्धया इत्यादिना ऋतम्भरप्रज्ञायाः सूक्ष्मार्थग्रहणें सामर्थ्यमुपवर्ण्य यच्छेद् वाङ्‌मनसी प्राज्ञ इत्यादिना समाधेरनुष्ठानप्रकारं परिभाष्य आवृत्तचक्षुरमृतत्वमिच्छन् हृदा मनीषा मनसाभिक्लृप्त इत्यादिना योगमभ्यस्य यदा पञ्चावतिष्ठन्ते इत्यादिना योगस्वरूपमभिधाय यदा सर्वै प्रमुच्यन्ते कामा येऽस्य \[हृदि स्थिताः\] अथ मर्त्यौ अमृतो भवत्यत्न ब्रह्म समश्नुते इत्यादि........................ साक्षात्कारफलो योग एव मुक्तयुपायत्वेनोप संगृहीत............। ननु दशमस्त्वमसीत्यादौ शव्दस्य साक्षा.................... या क्लृप्तत्वेन सुखादीनां साक्षिभास्यत्वाङ्गी.................... मनसः कुत्नापि करणत्वाक्लृप्ते र्ब्रहम साक्षात्‌............. स्यैव करणत्वं युक्तम्। अत एव जनकादीनां \[योगाभ्यास\] मन्तरैव शव्दादप्रतिबद्धज्ञानमोक्षयोः श्रवणं सङ्‌गच्छते इति चेन्मैवम् नहि दशमस्त्वमसीति श्रवणमात्नेण दशमोऽस्मीति मन्यतेऽपि तु वक्तु राप्तत्वनिश्चयायेतरान् सर्वान् परिगणय्यात्मानं दशमत्वेन प्रत्येति। तथा च प्रसंख्यानापरपर्यायं गणनमेव दशमप्रत्यक्षहेतुः शव्दस्तु सहकारिमात्नम्। तस्य साक्षात्कारकरणत्वा योगात्। अहमेवेदं सर्वं सर्वौऽस्मिति मन्यते सोऽस्य परमो लोक इति श्रुत्युक्त स्वाप्ने र्बह्मसाक्षात्कारे गर्भस्थवामदेवस्य व्रह्मसाक्षात्कारे च मनस एव करणत्वाङ्गीकाराच्च।  
 परमवशिष्यते जनकादिनां ज्ञानमोक्षयोः श्रवणं तदपि यथा शव्दादपरोक्षज्ञानवादिनां मते महत्यारभत्या सन्यासस्य जिज्ञासाङ्गत्वं ज्ञानपरिपाकाङ्गत्वं च प्रतिपाद्य जनकादिषु व्यभिचारमाशङ्‌क्य-  
 जन्मान्तरेषु यदि साधनजातमासीत्  
  सन्नयासपूर्वकमिदं श्रवणादिकं च।  
 विद्यामवाप्स्यति जनः सकलोऽपि यत्न  
  तत्ना श्रमेऽपि च वसन्न निवारयामः॥  
 मातृकायां पृष्ठ संख्या 15-16 नोपलव्धे। 17 त आरभ्यते-  
 ज्ञत्वस्य निवृत्तावपि सर्वबन्धनिवृत्तदेहे सत्यपि प्रारब्धकर्मणो बलवत्त्व........... प्रयुक्तं दुःखमनुवर्तते एवायोगिनो ज्ञानिनः। \[एतत्तु तदधिगम\] उत्तरपूर्वाधायोरश्लेषविनाशौ तद्‌व्यपदेशात् \[4।1।13।\] इत्यादि सूत्नेषु स्पष्टम्‌। किञ्च तदेव शक्ति............ति लिङ्गं मनो यत्न निषक्तमस्य इति श्रुते........।  
 यं यं वापि स्मरन् भावं त्यजत्यन्ते कलेवरम्।  
 तं तमेवैति कौन्तेय सदा तद्‌भावभाबितः॥ इति \[गीता 8।6\]  
 भगवद्‌वाक्याच्च प्रयाणकालिकोद्‌बुद्धवासनानुसारेणैव सदसद्‌योनिं जीवः प्राप्नोतीति स्फुटं प्रतीयते। एवञ्च मरणसमये समुद्‌भूतं वैक्लव्यं कथमयोगिना ज्ञानिना वारयितुं शक्यते। तथा च योगविन्दौ-  
 पिपीलिका यदा लग्ना देहे ध्यानाद् विमुच्यते।  
 असौ किं वृश्चिकैर्दष्टो देहान्ते वा कर्थ स्मरेत्॥ इति॥  
 किञ्च दुःखनिवृत्तिस्तु दूरापास्ता। यावदधिकारमवस्थितिराधिकारिकाणाम् \[3।3।32।\] इति ब्रह्मसूत्रात् ज्ञाने सति प्रयाणानन्तरमेव कैवल्यमित्यपि न नियतम्। किञ्च विद्यासाधनानुष्ठाने सतीहैव जन्मनि प्रसिद्धयतीत्यपि नियमो नास्ति। ऐहिकमप्यप्रस्तुतप्रतिबन्धे तद्दर्शनात् \[3।4।1।\] इति सूत्नेण यदा प्रक्रान्तस्य विद्या साधनस्य कश्चित् प्रतिबन्धो न क्रियते उपस्थितविपाकेन कर्मान्तरेण तदेहैव विद्योत्पद्यते। यदा तु खलु प्रतिबन्धः क्रियते तदामुत्न इत्यर्थकेन तथाभिधानात्। तदित्थं सर्वसमपत्तिविपत्तिभाजनं प्रारव्धं कर्म यावन्न निवर्त्तिष्यते तावन्न कैवल्यं प्रत्याशा। तन्निवृत्तिरपि योगाभ्यःससाध्यैव। तथा चाम्नायते क्षुरिकोपनिषदि-  
 यथानिर्वा \[णकाले\]तु दीपा दग्ध्वा लयं ब्रजेत्।  
 तथा सर्वाणि कर्माणि योगी दग्ध्वा लयं ब्रजेत्॥ इति॥  
 विनिष्पन्न............ मुक्तिस्तत्नैव जन्मनीत्यादि स्मरणाच्च।  
 प्रयाण\[काले मन\] सा चलेन भक्त्या युक्तो योगबलेन चैव। \[9।10\]  
 भ्रु बोर्म \[ध्ये......प्राणमावेश्य\] सम्यक्‌ स तं परमपुरुषमुपैति दिव्यमिति \[भगव\] दुक्ते श्च। तथा च विष्णुधर्मौत्तरे-  
 स्वदेहारम्भकस्यापि कर्मणः संक्षयावहः।  
 यो योगः पृथिवीपाल शृणु तस्यापि लक्षणम्॥ इति॥  
मोक्षपर्वणि भारतेऽपि युधिष्ठिरं प्रति भोष्मः-  
 यथा चानिमिषाः1 स्थूला जालं भित्वा पुनर्जलम्।  
 प्रविशन्ति तथा योगात् तत्पदं वीतकल्मषाः॥  
 यथैव वागुराश्छित्वा बलवन्तो महामृगाः।  
 प्राप्नुयुर्विमलं मार्ग विमुक्ताः सर्वबन्धनैः॥  
 अबलाश्च मृगा राजन् वागुरासु तथा परे॥  
 विनश्यन्ति न सन्देहस्तद्‌वद्‌ योगबलादृते॥  
 F.N.  
 (1) मकराः।  
अपि च योगबलेन नानाशरीराण्युद्‌भाव्य संहरन्तीत्यपि तत्नैव।  
 आत्मानं च सहस्त्राणि बहुनि भरतर्ष भ।  
 योगः कुर्याद् बलं प्राप्य तैश्च सर्वैर्महीञ्चरेत्।  
 प्राप्नुयाद् विषयान् कैश्चित् कैश्चिदुग्रं तपश्चरेत्।  
 संहरेच्च तपस्तात सूर्यस्तेजो गुणानिव॥ इति।  
 किं बहुना श\[ब्दश्रवण\]मात्ने ण न मोक्षसम्भावना। तदाहुर्यौगतारावल्याम् ........ \[श\]ङ्कराचार्याः-  
 समाहिता ये\[र्ह्यभिला\] प्य बाह्यं श्रोत्नादि चेतस्त्वमहं चिदात्मनि।  
 त एवं मुक्त\[भाव\] पाशबन्धनैर्नान्ये तु पारोक्ष्यकथामिधायिनः॥  
योगबीजेऽपि-  
 ज्ञानादेव हि मोक्षञ्च वदन्ति ज्ञानिनः सदा।  
 न कथं सिद्धयोगेन योगः किं मोक्षदो भवेत्॥ इति॥  
गौरीप्रश्ने- ज्ञानेनैव हि मोक्षञ्च तेषां वाक्यं तु नान्यथा।  
 सर्वै वदन्ति खड्‌गेन जयो भवति तर्हि किम्।  
 विना वीर्यैण युद्धेन कथञ्जयमवाप्नुयात्।  
 तथा योगेन रहितं ज्ञानं मोक्षाय नो भवेत्॥  
 ज्ञाननिष्ठो विरक्तो वा धर्मज्ञोऽपि जितेन्द्रियः।  
 विना योगेन देवोऽपि न मोक्षं लभते प्रिय॥ इति  
 महेश्वरस्य वाक्यात् ज्ञानिनामपि मुमुक्षूणां योगोऽभ्यसनीय एव। नान्यथा स्वश्रे यसं पश्याम इत्यलम्।  
  ननु-' एतेन योगः प्रत्युक्तः' \[2।1।3।\] इति \[वेदान्त\] सूत्नेण महर्षिवेदव्यासेन योगस्य प्रत्याख्यानात् कथं प्रामाण्यमिति चेत् अज्ञानविजृम्भितं चैतत् सांख्यशास्त्नप्रतिपादितप्रधानकारणवादो योगानुशासनाभिमत इति मतस्य निराकरण तात्पर्यात्। तथा चाहुर्भामतीकाराः-नानेन योगशास्त्नस्य हैरण्यगर्भपातञ्जलादेः प्रामाण्यं निराक्रियते इत्यादि तत्रैव कणेहत्य निरीक्ष्यताम्? नारायणतीथैरण्येतदभिहितम्‌-  
 स्वातन्तन्यसत्यत्व \[शम\] प्रधाने सत्यं च चिद्‌भेदगतं च वाक्यैः।  
 व्यासो निराच \[ष्ट च भा \]वनाख्यं योगं स्वयं निर्मितयोगसूत्रै॥ इति।  
किं बहुना\[योगा\] न्मोक्षाधिगमे अध्यात्मयोगाधिबलेनेति।  
 तत्कारणं सांख्ययोगाभिपन्नं ज्ञात्वा देवं मुच्यते सर्वपाशैः।  
 त्निरुन्नतं स्थाप्य समं शरीरं हृदीन्द्रियांणि मनसा सन्निरुध्य।  
 ब्रह्मोडु पेन प्रतरेत विद्वान् स्त्रोतांसि सर्वाणि भयावहानि॥  
इत्यादि श्रुतयः।  
 तत्न योगी निरालम्बे निरातङ्को निरामये।  
 षडङ्गं योगविधिना परे ब्रह्मणि लीयते॥  
इत्यादि स्मृतयश्च प्रमाणानि सन्तीत्यनुबन्धनिरूपणम्।  
 ननु कोऽयं योगो विमुक्तये प्रभवतीत्याह-  
 योगः समाधिरुदितो वृत्तिनिरोधः सचितत्त्वस्य  
 मन्त्रादिभिर्विभेदे निरुच्यते राजयोगोऽसौ॥ 3॥  
 योगःसमाधिरिति। प्रमाणविपर्ययादिपञ्चवृत्तिनिरोधलक्षणलक्षितस्य चित्तस्य वक्ष्यमाणोऽवस्थाविशेषः समाधिर्यौग उदितः महर्षिभि कथितः। तथा च योगियाज्ञवल्क्यः-  
 समाधिः समतावस्था जीवात्मपरमात्मनोः। \[10।1\]  
 संयोगो योग इत्युक्तो जीवात्मपरमात्मनोः॥ इति। \[1।43\]।  
यश्च-  
 जलसैन्धवयोरैक्यं यथा भवति योगतः।  
 तथात्ममनसोरैक्यं समाधिरिह भण्यते॥  
 इत्यादौ विभिन्नार्थः समाधिशब्दो दृश्यते। स च प्रकृतसाध्यसमाधिसाधनतया आयुर्वै घृतमितिवत् औपचारिको योगाष्टमाङ्गवाचकः। यद्वा तत्न समाधीयन्ते निरुध्यन्ते चित्तवृत्तयो यस्मिन्नित्यधिकरणसाधनः। प्रकृते साध्यः करणसाधनस्तु योगाङ्गवाचक इति न लक्षणाप्रसरः। एवं योगशब्देऽपि। तथा च चित्तवृत्तिनिरोधः समाधिर्यौंगलक्षणम् तत्न सर्वपदानुपादानात् सात्त्विकधुमत्यादिवृत्तीनामनिवृत्तावपि सम्प्रज्ञातोऽपि समाधिः। न चैवं क्षिप्तादिभूमित्नयेऽतिव्याप्तिस्तत्नापि सात्त्विकवृत्तेरसद्‌भावादिति वाच्यम्। तत्र निरोधस्य क्लेशकर्माशयप्रतिपक्षिणो ग्रहणात्। तथा च क्लेशकर्माशयप्रतिपक्षित्वे सति चित्तवृत्तिनिरोधः समाधिरिति निष्कर्षः। क्षिप्तादिभूमि त्नयेषु च क्लेशाद्यनुकूलानां राजसतामसप्रमाणादिवृत्तीनां सद्‌भावान्न दोषः। मन्त्नादिभिर्विभेदे इति सत्यपीत्यर्थः। असौ राजयोगो निरुच्यते। सप्रपञ्चं निरूप्यते। वृक्षप्रचलनन्यायेन तन्निरूपणेनैव मन्त्नहठादियोगानां निरूपणादिति भावः। अमनस्कखण्डे राजयोगलक्षणमाह वामदेवं प्रति महेश्वरः-  
 राजत्वात् सर्वयोगानां राजयोग इति स्मृतः॥ इति।  
 राजन्तं दीप्यमानं तं परमात्मानमव्ययम्।  
 प्रापयेद् देहिनां यस्तु राजयोगः स कीर्तितः इति च।  
योगशिखाब्राह्मणे तु-  
 योनिमध्ये महाक्षेत्ने जपाबन्धूकसन्निभः।  
 रजो वसति जन्तूनां देवीतत्त्वसमावृतम्॥  
 रजसो रेतसो योगात् राजयोग इति स्मृतः।  
इति राजयोगलक्षणमुक्तम्। तत्न गुदामेढ्रयोर्मध्ये त्निकोणं योनिस्थानं महाक्षेत्नमिति बोध्यम्‌। योगभेदो यथा योगबीजे-  
 मन्त्रो हठो लयो राजा योगोऽयं भूमिकाक्रमात्।  
 एक एव महादेवि चतुर्धा सम्प्रकीर्त्यते॥ इति।  
 त्न भूमिका नाम चित्तभूमयः। यथोक्तं योगभाष्ये-'क्षिप्तं मूढं विक्षिप्तमेकाग्रं निरुद्धमिति चित्तभूमयः। तत्न क्षिप्तं नाम तेषु तेषु विषयेषु रजसा क्षिप्यमाणमत्यन्तचञ्चलम्। यथा दैत्यदानवादीनां द्रविणमदमत्तानां पुरुषाणां वा चित्तम्। मूढं नाम सदैव तमसाभिभूतम् निद्रावृत्तिमत्। यथा रक्षःपिशाचादीनां मादक द्रव्योन्मत्तानां पामराणां नराणां वा चित्तम्। विक्षिप्तं नाम क्षिप्ताद् विशिष्टं सांसिद्धिकचाञ्चल्यबहुलस्यापि कदाचित्कस्थेमा। यथा देवानां प्रथमभूमिकारूढानां साधकानां च चित्तम्। एकाग्रं नामैकतानम् सम्प्रज्ञातसमाधिरूपम्। निरुद्धं नाम निरुद्धसकलवृत्तिकं स्स्रकारमात्नशेषमसम्प्रज्ञातसमाधिरूपमिति। तत्न मूढचित्तानां निःश्रेयसोपघातकानां कथञ्चित् संभावनैव नास्ति। क्षिप्तचित्तानां कादाचित्कस्थेमलाभाय मन्त्नयोगस्योपदेशः। त एवं खलु मन्दाधिकारिण इत्युच्यन्ते। तथा च योगतत्त्वोपनिषदि-  
 मातृकादियुतं मन्त्रं द्वादशाब्दं तु यो जपेत्।  
 क्रमेण लभते ज्ञानमणिमादिगुणान्वितम्॥  
 अल्पबुद्धिरिमं योगं सेवते साधकाधमः॥ इति।  
 विक्षिप्तचित्ताश्च क्रियायोगे तदनु लयहठराजयोगेषु च मुख्याधिकारिणः। एकग्रचिताः निरुद्धचित्ताश्च जीवन्मुक्ता ब्रह्मविद्वरिष्ठा योगिनश्चोच्यन्ते। प्रसङ्गात् संक्षेपेण मन्त्नादि योगो निरूप्यते। तत्न मन्त्नयोगो यथा योगबीजे-  
 हंकारेण बहिर्याति सकारेण पुनर्विशेत्  
 हंस हंसेति मन्त्नेऽयं जीवो जपति सर्वदा॥  
 गुरुवाक्यात् सुषुम्णायां विपरीतो भवेज्जपः।  
 सोऽहं सोऽहमिति प्राप्तो मन्त्नयोगः स उच्यते॥ इति।  
एतन्मन्त्नस्य प्राशस्त्यमुक्तं यथा ध्यानबिन्दूपनिषदि-  
 अजपा नाम गायत्नी ज्ञानिनां मोक्षदा सदा।  
 अस्याः सङ्कल्पमात्नेण नरः पापैः प्रमुच्यते॥  
 अनया सदृशी विद्या अनया सदृशो जपः।  
 अनया सदृशं पुण्यं न भूतो न भविष्यति॥ इति।  
जपसंख्याप्युक्ता योगबीजे-  
 एकविंशति साहस्त्रं षट्‌शताधिकमीश्वरि।  
 प्रत्यहं जपति प्राणी हंसमित्यक्षरद्वयम्॥ इति।  
 कस्मिन्नधिष्ठाने कस्मिन् देवे कियत्संख्याकोऽपेणीयो जपस्तमाह गरुडपुराणे गरुडम्प्रति भगवान्नारायणः-  
 आधारस्तु चतुर्दलानलसमं वासन्तवर्णाश्रयम्।  
 स्वाधिष्ठानमपि प्रभाकरसमं बालान्तषट्‌पत्नकम्॥  
 रक्ताभं मणिपूरकं दशदलं डाद्यं फकारान्तकम्।  
 पत्नैर्दादशभिस्त्वनाहतपुरं हैमं कठान्तावृतम्॥  
 पत्नैस्सस्वरषोडशैश्शशधरज्योतिर्विशुद्धाम्बुजम्।  
 हंसेत्यक्षरयुग्मकद्वयदलं रक्ताभमात्नाम्बुजम्॥  
 तस्मादूर्ध्वगतं प्रभासितमिदं पद्‌मं सहस्त्रच्छदम्।  
 सत्यानन्दं मयं सदा चितिमयं ज्योतिर्मयं शाश्वतम्॥  
 गणेशं च विधिं विष्णु शिवं जीवं गुरुं ततः।  
 व्यापकं परमं ब्रह्म क्रमाच्चक्रेषु चिन्तयेत्॥  
 षट्‌शतं गणनाथाय षट्‌सहस्त्रं तु वेधसे।  
 षट्‌सहस्त्रं च हरये षट्‌सहस्त्रं हराय च॥  
 जीवात्मने सहस्त्रं च सहस्त्रं गुरवे तथा।  
 चिदात्मने सहस्त्रं जपसंख्यां निवेदयत्॥ इति।  
 इत्येवं ब्रह्मचर्यादिपुरस्सरं प्रत्यहं षट्‌शताधिकैकविंशतिसहस्त्रं गुरूपदिष्टं हंसेति मन्त्र सुषुम्णायां प्रजपन् जपकोट्‌या दशविधान् नादाननुभवति। तत्न प्रथमश्चिणीनादः चिणचिणीनादो द्वितीयः तृतीयो घण्टानादः चतुर्थः शङ्‌खनादः पञ्चमस्तन्तीनादः षष्ठस्तालनादः सप्तमो वेणुनादः अष्टमो मृदङ्गनादः नवमो भेरीनादः मेधनादो दशमं परित्यज्य दशममेव सदाभ्यसेत्। नादश्रवणफलान्यप्युक्तानि हंसोपनिषदि-  
 प्रथमे चिञ्चिणी गात्रं द्वितीये गात्नभञ्जनम्।  
 तृतीये खेदनं याति चतुर्थै कम्पते शिरः॥  
 पञ्चमे स्त्रवते तालु षष्ठेऽमृतनिषेवणम्।  
 सप्तमे गूढविज्ञानां परा वाचा तथाष्टमे॥  
 अदृश्यं नवमे देहं दिव्यं चक्षुस्तथामलम्।  
 दशमे परमं ब्रह्म भवेत् ब्रह्मात्मसन्निधौ॥ इति।  
 तत्न परा वाङ्‌ निरूप्यते। परा पश्यन्ती मध्यमा वैखरीति चतुर्धा वाग् भवति।तत्र मूलाधारस्य पवनसंस्कृता मूलाधारस्था स्पन्दशून्या बिन्दुरूपिणी शब्दब्रह्मरूपिणी परा वागुच्यते। एतां खलु निर्विकल्पकसमाधौ योगिजनः साक्षात्कुरुते। यामधिकृत्यागमान्तरे  
 स्वरूपज्योतिरेवान्तः परा वागनपायिनी।  
 तस्यां दृष्टस्वरूपायामधिकारो निवर्तत॥ इति।  
 नाभिपर्यन्तमागच्छता तेन वायुमाऽभिव्यक्तीभूता मनोगोचरीभूता पश्यन्ती वागुच्यते। आसामपि सविकल्पकसमाधौ योगिजनाधिगम्यतैव। ततो हृदयपर्यन्तमायच्छा तेन वायुमाऽभिव्यक्ता श्रोत्नग्रहणायोग्यत्वेन सूक्ष्मजपादौ बुद्धिनिर्ग्राह्या मध्यमा वागुच्यते। तत आस्यपर्यन्तमागच्छता तेन वायुना ऊर्ध्वमाक्रमता मूर्धानमाहत्य परावृत्य च तत्तत्स्थानेष्वभिव्यक्ता परश्रोत्नेणाभिग्राह्या वैखरी वागुच्यते। तथा चोक्तं योगशिखाब्राह्मणे-  
 अक्षरं परमो नादः शब्दब्रह्मेति कथ्यते।  
 मूलाधारगता शक्तिः स्वाधारा बिन्दुरूपिणी॥  
 तस्यामुत्पद्यते नादः सूक्ष्मबीजादिवाङ्‌कुरः।  
 तां पश्यन्तीं विदुर्विश्वं यया पश्यन्ति योगिनः॥  
 हृदये व्यज्यते घोषो गर्जत्पर्जन्यसन्निभः।  
 तत्न स्थिता सुरेशान मध्यमेत्यभिधीयते॥  
 प्राणेन च स्वराख्येन प्रथिता वैखरी पुनः।  
 शाखापल्लवरूपेण ताल्वादिस्थानघट्टनात्॥ इति।  
एतदेवादाय वाक्यपदीये-  
 परावाङ्‌ मूलचक्रस्था पश्यन्ती नाभिसंस्थिता।  
 हृदिस्था मध्यमा ज्ञेया वैखरी कण्ठदेशगा॥ इति।  
 अथगमोक्तषडङ्‌गन्यासादि प्राणायामध्यानपुरस्सरं यथाविधि सिद्धमूलमन्त्र जपोऽपि मन्त्नयोग एवेति बोध्यम्। मन्त्नमीलमन्तन्लक्षणे योगशिखायाम्-  
 मननात्प्राणनाच्चैव मद्रूपस्यावबोधनात्‌।  
 मन्त्नभित्युच्यते ब्रह्‌मन् मदधिष्ठानतोऽपि वा॥ इति॥  
 मूलत्वात् सर्वमन्त्त्नाणां सूलाधारसमुद्‌भवात्।  
 मूलस्वरूपलिङ्गत्वान् मूलमन्त्न इति स्मृतः॥ इति च।  
तत्न लिङ्गं किमिति तदपि तत्नैवोक्तम्-  
 सूक्ष्मत्वात् कारणत्वाच्च लयनाद्‌ गमनादपि।  
 लक्षणात्परमेशस्य लिङ्गमित्यभिधीयते॥ इति।  
संक्षेपेण मन्त्नयोगनिरूपणम्।  
 अथ क्रियायोगो निरूप्यते। तल्लक्षणमाह भगवान् पतञ्जलिः-  
 'तपःस्वाध्यायेश्वरप्रणिधानानि क्रियायोगः' इति। तत्न तपो नाम-  
  उपवासतपः कादिकृच्छ्रचान्द्रायणादिभिः।  
  शरीरशोषणं प्राहुः तपसान्तप उत्तमम्॥ इति।  
 स्वाध्यायो नाम प्रणवादिपवित्नमन्त्नाणां जप उपनिषदादिमोक्षशास्त्नाणामध्ययनं च। ईश्वरप्रणिधानं च सर्वक्रियाणां परमगुरावीश्वरे समर्पणं तत्फलसन्नयासो वा। क्रियासमर्पणं यथा-  
 कामतोऽकामतो वापि यत्करोमि शुभाशुभम्।  
 तत्सर्व त्वयि सन्नयस्तं त्वत्प्रयुक्तः करोम्यहम्‌॥ इति।  
 फलसन्नयासो नाम फलानमिसन्धानेन कर्मकरणम्‌। यथोक्तं भगवता-  
 कर्मण्येवाधिकारस्ते मा फलेषु कदाटन।  
 मा कर्मफलहेतुर्भू मा ते सङ्गोऽस्त्वकर्मणि॥ इति।  
    \[गोता 2।47\]  
तथा च श्रूयते-  
 कुर्वन्नेवेह कर्माणि जिजीविषेच्छतं समाः।  
 एवं त्वयि नान्यथेतोऽस्ति न कर्म लिप्यते नरे॥ इति।  
 अत्न यद्यप्यनादिकर्म क्लेशवासनाजनितविविधविषयाशुचिर्नान्तरेण तपसा सम्भिद्यते। अत एव नातपस्विनो योगः सिद्धयतीति योगभाष्ये उक्तम्। तथापि द्वितीयभूमिकामापन्नानां योगिनां चित्तप्रसादाविरोघ्येव तपोऽनुष्ठेयम्। चान्द्रायणाद्यभ्यासे धातुवैषम्यापत्तेः। उपनासाभ्यासे शरीरपातसंभवाच्च। तथा च कामानशनत्वं हितमितमेध्याशित्वं च योगिनां तप उच्यते। अत एव श्रुतौ-'तपसाऽनाशकेनेत्याम्नातम्'। अयं च क्रियायोगः प्रथमभूमिकामारुरुक्षूणामुपदिष्टः। अत एव लययोगात् प्रागेव व्याख्यातोऽपीत्यवधेयमिति संक्षेपेण क्रिया योग निरूपणम्।  
अथ लययोगो निरूप्यते, तल्लक्षणमाह यौगतत्त्वे-  
 लययोगश्चित्तलयः कोटिशः परिकीर्तितः।  
 गच्छन् तिष्ठन् स्वपन् मुञ्चन् ध्यायेन्निष्कलमीश्वरम्॥  
 स एव लययोगः स्यात् हठयोगमतः शृणु॥ इति।  
 प्राणायमादि विनैव निष्कलं ब्रह्म ध्यायन् शाम्भवीमुद्रादिभिः प्राणेन सहैवचित्तस्य लयो लययोग इत्यर्थः।  
अमनस्कखण्डे शाम्भवीमुद्रालक्षणमाह-  
 अन्तर्लंक्ष्यं बहिर्दृष्टिमेषौन्मेषवर्जिता।  
 सा भवेच्छाम्भवी मुद्रा सर्वतत्नेषु गोपिता॥ इति॥  
 तत्नान्तर्लक्ष्यदर्शने तिस्त्रो दृष्टयो भवन्ति। निमीलितदंर्शनाऽमादृष्टिः। अर्धौन्मीलितदर्शना प्रतिपद्‌दृष्टिः। सर्वौन्मीलितदर्शना पूर्णिमा दृष्टिरिति। अन्तर्लक्ष्यं च ब्रह्मरन्ध्रे भ्रूमध्ये हृदयदेशे च सच्चिदानन्दमयं तेजःकूटरूपं तारकं ब्रह्मेति। तद्दर्शनाभ्युपायस्तु मूक्ष्ममार्गावलम्बनम्। ब्रह्मरन्ध्रादित्नितयस्थानेषु तद्दर्शने सुषुम्णायाः अवलम्बनम्। सा च मूलाधारादारम्य मेरुसमालम्बिता ब्रह्मरन्ध्रपर्यन्तगामिनी सूर्याभा तां ध्यानेनावलम्बयेत्। तन्मध्ये तडित्‌कोटिसमा मृडालतन्तुसूक्ष्मा कुण्डलिनी महाशक्तिस्तत्न तमोनिवृत्तिः। तस्यादर्शनात् सर्वपापात् प्रमुच्यते। हृदयदेशे दहरणुण्डरीके तदवलोकने तु ब्रह्मनाडीसमावलम्बनमपि द्वितीयसूक्ष्ममार्गावलम्बनम्। सा च नाभिकन्दादुत्थिता द्वादशाङ्‌गुलमूर्ध्वमागता छिन्नवंशाभा हृदयदेशस्थाऽधोमुखद्वादशच्छदसंकुचितदहरपुण्डरीकमुखेन सङ्गता। सुषुम्णा शाखाभूतामेतां सुषुम्णामपि केचिद् वदन्ति।  
 अथ तर्जन्यग्रोन्मीलितकर्णरन्ध्राद्वये फूत्कारशब्दो जायते। तत्न स्थिते मनसि चक्षर्मध्यनीलं ज्योतिः पश्यति। तद्दर्शनात् सर्वपपाद् विनिवृत्तो भवति निरतिशयं सुखं चाप्नोतीति।  
 अयं च लययोगस्तारकममनस्कं चेति पूर्वौत्तरविभागाद् द्विविधः। तदुक्तं मण्डलब्राह्मणे-  
 तद्‌ योगं च द्विधा विद्धि पूर्वौत्तरविभागतः।  
 पूर्वन्तु तारकं विद्यादमनस्कं तथोत्तरम्॥ इति।  
 तारकमपि द्विविधम् मूर्तितारकममूर्तितारकं चेति। तत्र यदिन्द्रियान्तं तन्मूर्तितारकम्। यद् भ्रु युगातीतं तदमूर्तितारकमिति। मनोयुक्तान्तर्दृष्टिस्तारकप्रकाशाय भवति। उभयमपि मनोयुक्तमेवाभ्यसेदिति पूर्वतारकम्।  
 उत्तरं त्वमनस्कम्। तच्च पयःस्त्रवानन्तरं धेनुस्तनक्षीरमिव सर्वैन्द्रियवर्गै परिनष्टे मनो नाशमिति।  
 तालुमूलोर्ध्वभागे महाज्योतिर्विद्यते। तद्दर्शनादणिमादिसिद्धिः। अन्तर्लक्ष्यं जलज्योतिःस्वरूपं महर्षिवेद्यमन्तर्बाह्येन्द्रियैरदृश्यं भवति॥ तत्नामनस्के किमन्तर्लक्ष्यमित्यक्न बहु मतान्तराणि सन्ति सहस्त्रारे जलज्योतिरन्तर्लक्ष्यमिति केचित्। बुद्धगुहायां सर्वाङ्गसुन्दरं पुरुषरूपमिक्यन्ये। शीर्षान्तर्गतमण्डलमध्यगं पञ्चवक्तमुमासहायं नीलकण्ठं प्रशान्तमित्येके। अङ्गुष्ठमात्नः पुरुषोऽन्तर्ल्लक्ष्यमित्यपरे। उक्तविकल्पं सर्वमात्मैवेत्येवं शाम्भवीमुद्रयान्तर्ल्लक्ष्य दर्शनाभ्यासाद् कृतचित्तलयोऽणिमादि सकलैश्वर्यसम्पन्नो ब्रह्मनिष्ठो जीवन्मुक्तो भवतीति।  
 लक्ष्यस्य त्नैविध्यमप्युक्तं तत्नैव। अन्तर्लक्ष्यं बहिर्लक्ष्यं मध्यलक्ष्यं चेति। तत्नान्तर्लक्ष्यमुक्तम्। बहिर्लक्ष्यमिदानीमुच्यते। नासिकाग्रे चतुर्भिः षड्‌भिरष्टभिर्दशभिर्द्वादशभिः क्रमादङ्‌गुल्यन्ते नीलद्युतिश्यामलसदृक रक्तभङ्गीस्फुरत् पीतशुक्लद्वयोपेतं व्योमावलोकनम्। तदेव खलु प्रणवस्वरूपम्। यदा तथा पश्यति तदा योगी भवति। चलनदृष्टया व्योमभागवीक्षितुः पुरुषस्य दृश्यग्रे ज्योतिर्मयूखा वर्तन्ते। तद्‌दर्शनेन योगी भवति। अपाङ्गान्ते भूमौ वा तप्तकाञ्चनसंकाशज्योतिर्मयूखाः दृश्यन्ते। तदा दृष्टिः स्थिरा भवति। यत्न कुत्न स्थितस्यापि शिरसि व्योमज्योतिर्दृष्टं चेत् स तु योगी भवति। यदा शीर्षौपरि द्वादशाङ्‌गुलमानज्योतिः पश्यति तदामृतत्वमेति।  
 अथ मध्यलक्ष्यलक्षणम्। प्रातश्चित्नवर्णखण्डसूर्यचक्रवद् वह्निज्वालावलीव तद्‌विहीनान्तरिक्षवच्छून्यावलोकनमेव मध्यलक्ष्मिति। तद्दर्शनाभ्यासात् पञ्चविधमाकाशं फश्यति। स बाह्माभ्यन्तरेऽन्धकारमयमाकाशम्। कालानलसदृशं पर'काशम् स बाह्याभ्यन्तरेऽमितद्युतिनिभं महाकाशम्। सूर्यकोचिसन्निभं सूर्याकाशम्। अनिर्वचनीयज्योतिः सर्वव्यापकं निरतिशयानन्दलक्षणं परमाकाशमिति। एवं तत्तल्लक्ष्यदर्शनात्तद्‌रूपो भवति। परमाकाशमेव परं ब्रह्म। खं ब्रह्मेति श्रुतेः। तदेव खलु ब्रह्मविष्ण्वादीनां ध्येयम्। तद्‌दर्शनात् सर्वबन्धविनिर्मुक्तः कैवल्यं प्राप्नोति।  
 एतल्लक्ष्यत्नयं व्योमपञ्जकं च योगिभिरवश्यमेव वेदितव्यम्। तदुक्तं मण्डल-बाराह्मणे-  
 नवचक्रं षडाधारं त्निलक्ष्यं व्योमपञ्चकम्।  
 सम्यगेतन्न जानाति स योगी नामतो भवेत्॥ इति।  
 तत्न स्वाधारस्वाधिष्ठानमणिपूरकानाहतविशुद्धाज्ञेति षडाधारं विज्ञेयम्। नवचक्राण्युक्तानि। यथा सौभाग्यलक्ष्मीब्राह्मणे-आधारे ब्रह्मचक्रं त्निरावृत्तं भगमण्डलाकारं तत्न कन्दे पवनाकारां शक्तिं ध्यायेत्। तत्नैव कामरूपपीठं सर्वकामप्रदं भवतीत्याधारचक्रं प्रथमम्।  
 द्वितीयं स्वाधिष्ठानचक्रम्। तन्मध्ये पश्चिमाभिमुखं प्रवालाङ्‌कुरसदृशं लिङ्गं ध्यायेत्। तत्नै वोड्‌यानपीठं जगदाकर्षणसिद्धिदं भवति। तृतीयं नाभिपञ्चावर्तं सर्पकुटिलाकारम्। तन्मध्ये कुण्डलिनीं कालार्ककोटिप्रभां तडित्प्रभां तनुमध्यां ध्यायेत् सामर्थ्यशक्तिः सर्वसिद्धिप्रदा भवति। चतुर्थं मणिपूरकचक्रम्। हृदयचक्रमष्टदलमधोमुखम्। तन्मध्ये ज्योतिर्मयलिङ्गाकारं ध्यायेत्। सैव हंसकला सर्वप्रिया सर्वलोक वश्यकरी पिङ्गला सर्यनाडी। तन्मध्ये सुषुभ्णां श्वतेवर्णां ध्यायेत्। य एवं वेद अनाहतं च सिद्धिदं भवति षष्ठं तालुचक्रम्। तत्नामृतधाराप्रवाहः। घण्टिका लिङ्गमूले चक्ररन्ध्रे राजजन्तावलम्बिनी विवरं दशद्वादशारं तत्न शून्यं ध्यायेत्। चित्तलयो भवति सप्तमं भ्रुचक्रमङ्‌गुष्ठमात्नम्। तत्न ज्ञाननेत्नं दीपशिखाकारं ध्यायेत् तदेव कपालकन्दं वाक्‌सिद्धिदं भवति। आज्ञाचक्रमष्टमम्। ब्रह्मरन्ध्रं निर्वाणचक्रम्। तत्न सूचिकागृहेतरं धूभ्रशिखाकारं ध्यायेत्। तत्न जालन्घरपीठं मोक्षप्रदं भवति। परव्रह्मचक्रं नवममाकाशचक्रम्। तत्न षोडशदलपद्ममूर्ध्वमुखम् तन्मध्यकर्णिका त्निकूटाकारं तन्मध्ये ऊर्ध्वशक्तिस्तां पश्यन् ध्यायेत्। तत्नै व पूर्णगिरिपीठं सर्वैच्छासिद्धिसाधनं भवतीति।  
 अथ षण्मुखीकरणं तद्‌यथा योगचूडामणौ-  
 संबद्धासनमेढ्रमङ्ध्रियुगलं कर्णाक्षिनासापुट-  
  द्वारानङ्‌गुलिभिर्नियम्य पवने वक्त्नेण वा पूरितम्।  
 बद्धवा वक्षसि वह्वपानसहितं मूर्ध्नि स्थितं धारये-  
  देवं यान्ति विषेतत्त्वसमतां योगीश्वरास्तन्मनः\[ताः\]॥  
  प्राणापानयोरैक्यं कृत्वा धृतकुम्भको नासाग्रदर्शनदृढभावनया द्विकराङ्‌गुलिभिः षण्मुखीकरणेन प्रणवध्वर्नि निशम्य मनस्तत्न लींनं भवति। रवेरुदयास्तसमययोः किलैतत्‌कर्तव्यम्। उन्मन्या अमनस्कं भवति तदा ज्ञातृज्ञे यज्ञानरूपा त्निपुटी निरस्यति एवं त्निपुट्‌यां निरस्तायां निस्तरङ्गसमुद्रवन्निवातास्थतदीपवदचलं सम्पूर्णभावाभावविहीनं कैवल्यज्योतिर्भवति। जाग्रच्चिदान्तःपरिज्ञाने ब्रह्मविद्‌ भवति। तस्य न कर्मलेपः। तस्य निश्चन्तता ध्यानम्। सर्वकर्मनिराकरणमावाहनम्। निश्चयज्ञानमासनम्। उन्मनीभावः पाद्यम्। सदाऽमनस्कमर्ध्यम्। सदादीप्तिरपरामृतवृत्तिः स्नानम्। सर्वभावना गन्धः दृढस्वरूपावस्थानमक्षताः चिदावृत्तिः' पुष्पम्। चिदग्निस्वरूपं दीपः। परिपूर्णचन्द्रामृतरसस्यैकीकरणं नैवेद्यम्। निश्चलत्वं प्रदक्षिणम्। सोऽहं भावो नमस्कारः। मौनं स्तुतिः। सर्वसन्तोषो विसर्जनमिति।  
तदुक्तं मण्डलब्राह्मणे-  
 अनाहतस्य शब्दस्य तस्य शब्दस्य यो ध्वनिः।  
 ध्वनेरन्तर्गतं ज्योतिर्ज्यौंतिरन्तर्गतं मनः॥  
 यन्मनस्त्निजगत्‌सृष्टिस्थितिव्यसनकर्मकृत्।  
 तन्मनो विलयं याति तद्‌विष्णोः परमं पदम्॥ इति।  
तथा च वारहोपनिषदि-  
 इन्द्रियाणां मनो नाथो मनेनाथस्तु मारुतः।  
 मारुतस्य लयो नाथस्तं नाथं लयमाश्रये॥  
 निःश्रेष्ठो निर्विकारश्च लयो जीवति योगिनाम्।  
 उच्छिन्नसर्वसंकल्पो निःशेषाशेषचेष्टितः॥  
 स्वावगम्यो लयः कोऽपि मनसां वागगोचरः।  
 पुङ्‌खानुपु ङ्‌खविषयलक्षणतत्परोऽपि।  
  मौलिस्थकुम्भपरिरक्षणधीर्नटीव।  
 सङ्गीतताललयवाद्यवशंगतापि।  
  मौलिस्थकुम्भपरिरक्षणधीर्नटीव॥  
 सर्वचिन्ताँ परित्यज्य सावधानेन चेतसा।  
 नाद एवानुसन्धेयो योगसाम्राज्यमिच्छता॥ इति।  
 एवममनस्कमभ्यासेनैंव नित्यतृप्तिरल्पमूत्मपुरीषौ मितभोजनं दृढाङ्‌गानि अजाडयम् अदृग्वायुचलनम् ततो ब्रह्मसाक्षात्कारः प्रसिद्धयति। तस्य दर्शनेन सकलं जगत् पवित्नं भवति। तत्सेवापरोऽज्ञोपि विमुक्तो भवति। तत्कुलमेकोत्तरशतं तारयति तन्मातृपितृजायापत्यवर्गञ्च विमुक्तं भवति। एवं मुद्रान्तरेणापि चित्तलयो लययोग एवेति संक्षेपेण लययोगनिरूपणम्।  
 अथ हठयोगनिरूपणं तल्लक्षणमाह योगशिखायाम्-  
 हकारेण तु सूर्यः स्मात् ठकारेणेन्दुरुच्यते।  
 सूर्याचन्द्रमसोरैक्यं हठ इत्यभिधीयते॥ इति।  
 प्राणवायोर्बहिर्गमने उष्णस्पर्शाद् हृदयदेशे भास्करस्थानम्। आभ्यन्तरप्रवेशे च शीतलस्पर्शान्नासिकाग्रे द्वादशाङ्‌गुलान्ते चन्द्रस्थानमिति निश्चीयते। तदुक्तं काकभुसुण्डेन निर्वाणप्रकरणे वासिष्ठे-  
 द्वादशाङ्‌गुलपर्यन्ते नासाग्रे संस्थितं विधुम्।  
 हृदये भास्करं देवं यः पश्यति स पश्यति॥ इति।  
 तथा च तादृशसूर्यचन्द्रमसोरैक्यकरणमेव हठयोगः। स च प्राणायामादिना यदा प्राणापानयोरैक्यं भवति तदा प्रसिद्धयति। ततश्च जीवात्मपरमात्मनोरैक्यं भवति। जाड्‌यं च विनश्यति। तदुक्तं योगशिखायाम्-  
 हठेन ग्रस्यते जाड्‌यं सर्वदोषसमुद्‌भवम्।  
 क्षेत्नज्ञः परमात्मा च तयोरैक्यं यदा भवेत्॥ इति।  
 अन्येऽपि हठयोगस्य नाडीशुद्धिमुद्राभ्यासकुण्डलिनीबोधषट्‌चक्रभेदनादयोऽवान्तरभेदा उपयुक्तस्थले वक्ष्यन्ते इति संक्षेपेण हठयोगनिरूपणम्।  
 अथ रादयोगे मन्त्नयोगादीनामन्तर्भावो निरुच्यते। मन्त्नयोगे चिरमन्त्नानुष्ठानेन सति नादश्रवणे मनोलयो जायते। स च राजयोगे सम्प्रज्ञातसमाधौ चिरं प्राणनिरोधेन सञ्जातनादश्रवणेन मनो लीयत एवेति तत्रैवास्यान्तर्भावः। तपः स्वाध्यायादीनां यमनियमयोर्वक्ष्यमाणत्वात् क्रियायोगस्य च राजयोगाङ्‌गयमनियमयोरेवान्तर्भावः। लययोगोऽपि राजयोगस्यासम्प्रज्ञातसमाधौ सर्वचित्तवृत्तीनां निरौधेन स्वतश्चित्तस्य विलयात्तत्नैवान्तर्भवतीति। हठयोगोऽपि प्राणायामादिना मनो निरोधेन स्वतः प्राणपानयोरैक्यं जायते इति। येऽपि हठयोगस्यासनादिभेदास्तेऽपि राजयोगस्याङ्गभूता एवेति तत्नै वान्तर्भति। तदुक्तं हठयोगप्रदीपिकायाम्-  
 पीठानि कुम्भकाश्चित्ना दिव्यानि करणानि च।  
 सर्वांण्यपि हठाभ्यासे राजयोगफलावधि॥ \[1।69\]इति।  
 यश्च जन्मसिद्धसमाधिलक्षणो वामदवादीनामुत्पत्तियोगः सोऽपि पूर्वजन्माभ्यस्तराजयोगफलकत्वेन राजयोग एवान्तर्भवतीति।  
 योऽपि पारदादिदिव्यौषधिलक्षणजनितान्तर्द्धादिजनकसमाधिलक्षणो दिव्यौषधियोगः सोऽपि वक्ष्यमाणसंयमफलकत्वेन राजयोग एवान्तर्भवतीति राजयोगे मन्त्नयोगादिना मन्तर्भावनिरूपणम् तत्न।  
 तत्नकारणमाह-  
 सत्कारदीर्घकालाव्यवधानौर्विहितसाधनाभ्यासः।  
 वैराग्यञ्चाख्यातं कारणमत्नाथ साधनान्यष्टौं॥ 4॥  
 सत्कारेत्यादि। अत्न राजयोगे सत्कारेण श्रद्धाविद्याब्रग्मचर्यात्मकेन दीर्घंकालेन क्षणमुहूर्तार्धयामयामादिक्रमेण मासवर्षादिबहुकालेन। तथा चोपशमप्रकरणे वासिष्ठे-  
 जन्मान्तरचिराभ्यस्ता राम संसारसंस्थितिः।  
 सा चिराभ्यायसयोगेन विना न क्षीयते क्वचित्॥  
 अव्यवधानेन नैरन्तर्यैण च विहितः सम्पादितो यः साधनानां यमनियमाद्यङ्गानामभ्यासोऽनुष्ठानं नाम स्वाभाविकचाञ्चल्याद् बहिःप्रवाहशीलमपि चित्तं सर्वंथा निरोत्स्यामीति एवंविधो मानसोत्साहात्मकप्रत्यत्नस्तेनावर्तनम् वैराग्यञ्चेति द्वितयं कारणम् चकारेण साधनाभ्यासवैराग्ययोः समुच्चये कारणतापर्याप्तिः प्रदर्शिता। अत एव भगवता \[गीतायां\]-  
 अभ्यासने तु कौन्तेय वैराग्येण च गृह्यते\[।6।35।\]   
इति समुच्चबोधकश्चकार उपात्तः।  
 अयम्भावः। सर्वदा प्रवर्तमानवृत्तिप्रवाहेण प्रवहज्जलप्रख्येयं चित्तनदी जलप्रवहणायोग्योन्नकप्रदेशमिव कैवल्यं विहाय आत्मानात्मविवेकसुमार्गैण कल्याणवहा विषयभोगकुमार्गौण पापवहा च। तस्याः खलु सेतुबन्धेनेव तीव्रवेगनदीप्रवाहं वैराग्येण विषयप्रवाहं निवार्य कुल्याप्रणयणेनेव समाध्यभ्यासेन खिलीकरणतया प्रशान्तवाहित्वं सम्पाद्यत इति समुच्चय एव कारणता न तु विकल्प इति॥ 4॥  
साधनान्याह-  
 यमनियमौ पीठानि प्राणायामश्च करणनिग्रहश्च।  
 तदनु धारण ध्यानं समाधिराहुः षड्‌प्येके॥ 5॥  
 यम नियमा इति। पीठान्यासनानि। करणनिग्रहः प्रत्याहारः। तथा च यमादयोऽष्टावङ्गानि। थथा च योगियाज्ञवल्क्यः-  
 यमश्च नियमश्चैव आसनं च तथैव च।  
 प्राणायामस्तथा गार्गि प्रत्याहारश्च धारणा॥ \[1।45\]  
 ध्यानं समाधिरेतानि योगाङ्गानि वरानने\[1।46\] इति।  
 एके पुनराचार्याः षडङ्गान्याहुः। तथा च ध्यानबिन्दौ-  
अमृतनादब्राहमणे तु-  
 प्रत्याहारस्तथा ध्यानं प्राणायामोऽथ धारणा।  
 तर्कश्चैव समाधिश्च षडगो योग उच्यते॥ इति।  
 अगमस्याविरोधने ऊहनं तर्क उच्यते इति चोक्तम्। षडुक्तिरष्टानामुपलक्षणम्। यमनियमयोर्विशेषानुपयोगित्वं वा सूचयति।5।  
 तंत्न यमानाह-  
 त्नाहिंसनसत्येऽस्तेयदये धैर्यमार्जवं क्षान्तिः।  
 शौचममैथुनमविदुर्मितभोजनमिति यमं दशकम्॥ 6॥  
 तत्नाहिंसनं नाम मनोवाक्कायकर्मभिः सर्वदा सर्वभूतेषु क्लेशाजननम्। तदुक्तं योगियाज्ञवल्क्येन-  
 कर्मणा मनसा वाचा सर्वभूतेषु सर्वदा।  
 अक्लेशजननं प्रोक्तमहिंसात्वेन योगिभिः॥\[1।50-51\]इति।  
 यमेष्वस्यैव प्राधान्यमुक्तं मोक्षपर्वणि भारते-  
 यथा नागपदेऽन्यानि पदानि पदगामिनाम्।  
 सर्वाण्येवापिधीयन्ते पदजातानि कौञ्जरे॥  
 एवं सर्वमहिंसायां धर्मर्थमपि धीयते॥ इति।  
 मा हिंस्याः सर्वभूतानीति श्रुत्याप्याम्नात्म्।  
  अथ सत्यं नाम मनोवाक्‌कायकर्मभि सर्वदा सर्वभूतहितयथार्थाभिभाषणम्। तथा च योगभाष्यम्-' यदि चैवमप्यधीयमानो भूतोप घातपरैव स्यात्‌ न सत्यं भवेत् पापमेव भवेत्। तेन पुण्याभ्यासेन पुण्यप्रतिरूपकेण कष्टतमं प्राप्नुयात्। तस्मात् परीक्ष्य सर्वभूतहितं सत्यं ब्रू यादिति। तथा च मनुः-  
 सत्यं ब्रू यात् प्रियं ब्रू यात् न ब्रू यात् सत्यमप्रियम्।  
 प्रियञ्च नानृतं ब्रू यादिति धर्मः सनातननः॥ इति।  
 सत्यप्रसंसामाह मोक्षपर्वणि भारते-  
 सत्यं स्वर्गस्य सोपानं पारावारस्य नौरिव।  
 न पावनतमं किञ्चित् सत्यादभिगमं क्वचित्॥  
 अश्वमेधसहस्त्रे भ्यः सत्यमेव विशिष्‌यते॥ इति  
 अथास्तेयं नाम मनोवाक्‌कायकर्मभिः परद्रव्येषु निस्पृहा। यथोक्तं योगियाज्ञवल्क्येन-  
 कर्मणा मनसा वाचा परद्रव्येषु निस्पृहा।  
 अस्तेयमिति संप्रोक्तमृषिभिस्तत्त्वदर्शिभिः॥ इति।  
 श्रीजाबालदर्शनब्राह्मणेऽपि-  
 अन्यदीये तृणे रत्ने काञ्चने मौकितुकेऽपि वा।  
 मनसा विनिवृत्तिर्या तदस्तेयं विदुर्वुधाः॥ इति।  
 अस्याः प्रशंसामाह वसिष्ठसंहितायाम्-  
 उपबासात् परं भैक्ष्यं दया दानात् विशिष्यते॥ इति।  
 सा च योगिभिः सामान्यरूपेण निषेवणीया। यथोक्तम्-  
 सर्वैऽत्न सुखिनः सन्तु सर्वै सन्तु निरामयाः।  
 सर्वै भद्राणि पश्यन्तु मा कश्चिद्‌दुःखमाप्नुयात्। इति।  
 यतः-यः प्रवृत्तः कुबुद्धीनां दयावान् दुःखमार्जने।  
 स्वगतच्छत्ननिर्मृष्टसूर्यांशु स्विद्यते नभः॥ इत्युपशमप्रकरणे वासिष्ठे प्रोक्तमिति।  
 दयाफलमाह वसिष्ठसंहितायाम्-  
 अभयं सर्वभूतेम्यो दत्वा चरति यो द्विजः।  
 तस्यापि सर्वभूतेभ्यो न भयं जातु विद्यते॥ इति।  
 अथ धैर्यं नाम अर्थहानौ स्वेष्टबन्धुजनवियोगे तत्प्राप्तौ च सर्वत्न चेतः स्थापनन्। यथा-  
 घृष्टं घृष्टं पुनरपि पुनश्चन्दनं चारुगन्धम्।  
  छिन्नं छिन्नं पुनरपि पुनः स्वादु चैवेक्षुदण्डम्॥  
 दग्धं दग्धं पुनरपि पुनः काञ्चनं कान्तवर्णम्।  
 न प्राणान्ते प्रकृतिविकृतिर्जायते सज्जनानाम्॥  
 किञ्च प्रत्यूहशातातपेऽपि। कार्यादनिवर्तनं धैर्यम्। यथोक्तं हरिणा-  
 आरम्यते न खलु विघ्नभयेन नीचैः  
 प्रारम्य विघ्नविहता विरमन्ति मध्याः।  
 विघ्नैः पुनः पुनरपि प्रतिहन्यमानो  
 प्रापब्धमुत्तमजना न परित्यजन्ति। इति॥  
 अथार्जवं नाम विहिताविहितकर्मसु मनोवाक्‌कायकर्मभिः प्रवृत्तौ निवृत्तौ वा एकरूपत्वम्। यदुक्तं योगियाज्ञवल्क्येन-  
 प्रियाप्रियेवु सर्वैषु समत्वं यच्छरीरिणाम्‌।  
 क्षमा सैविति विद्वद्‌भिर्गादिता वेदवादिभिः॥ \[1।63\] इति॥  
 क्षमाफलमाह मोक्षपर्वणि भारते-  
 परश्चेदेवमतिवादवाणैर्भृशं विध्येच्छम् एवेह कार्यः।  
 संरोष्यमाण. प्रतिहृष्यते यः स आदत्ते सुकृर्त वै परस्य॥ इति।  
 तत्न मनुः-  
 सुखं ह्यवमतः शेते सुखञ्च प्रतिबुध्यते।  
 सुखञ्चरति लोकेऽस्मिन् नावमन्ता विनश्यति॥ इति।  
 क्षमाशस्त्रं करे यस्य दुर्जनः किं करिष्यति।  
 अतृणे पतितो वह्निः स्वयमेवोपशाम्यति॥ इत्यन्यत्नाप्युक्तम्।  
 किञ्चि योगिनां जनावमानमेव हितम्। तथा च नारदपरिब्राजकव्राह्यणे-  
  सम्मानाद् ब्राह्मणो नित्यमुद्विजेत विषादिव।  
 अमृतस्येव चाकाङ्‌क्षेदवमानस्य सर्वदा॥  
 असंमानात् तपोवृद्धिः सम्मानाच्च तपः क्षयः।  
 अर्चितः पूजितो विप्रो दुग्धा गौरिव सीदति॥  
 तथाचरति वै योगी सतां धर्ममदूषयन्।  
 जना यथावमन्येरन् गच्छयुर्नैव सङ्गतिम्॥ इति।  
 अवमतेनापि योगिना क्रोधो न कार्यस्तदुक्तं मोक्षपर्वणि महाभारते-  
  यत्क्रोधनो यजति यद्ददाति यद्वा तपस्तप्यति यज्जुहोति।  
 वैवस्वतस्तद्धरतेऽस्य सर्वं मोघः श्रमो भवति हि क्रोधनस्य॥ इति।  
 याज्ञवल्क्यब्राह्मणे तु-  
 अपकारिणि कोपश्चेत् कोपः खथं न ते।  
 धर्मार्थकाममोक्षाणां प्रसह्य परिपन्थिनि॥ इति।  
 क्षमाप्रसंसाफले वृद्धगौतमसंहितायामुक्तम-  
  क्षमाऽहिंसा क्षमाधर्म्मः क्षमा चेन्द्रियनिग्रहः।  
  क्षमा दया क्षमा यज्ञः क्षमा धैर्यमुदाहृतम्॥  
  क्षमावान् प्राप्यते स्वर्ग क्षमावान् प्राप्नुयाद् यशः।  
  क्षमावान् प्राप्नुयान्मोक्षं क्षमावान् तीर्थमुच्यते॥ इति।  
 अथ शौचम्। तद्‌-द्विविधम्, बाह्यमाम्यन्‌तरं चेति। यथोक्तं योगियाज्ञवल्क्येन-  
 शैतं तु द्विविधं प्रीक्तं बाह्यमाभ्यन्तरं तथा।  
 मृज्जलाभ्यां स्मृतं बाह्यं मनश्शुद्धिस्तथान्तरम्॥ इति।  
 तत्न मनश्शद्धिस्तु प्राणायामादिना वक्ष्यते। तयोरान्तरमेव श्रेयः। तदुक्तं बृद्धगैतमसंहितायाम्-  
 त्निण्डधारणं मौनं जटाधारणमुण्डनम्।  
 वल्कलाजिनसर्वांशो व्रतचर्याभिषेचनम्॥  
 अग्निहोत्नं वने वासः सत्कारो ध्यानसत्क्रिया।  
 सर्वाण्येतानि वै मिथ्या यदि भावो न निर्मलः॥ इति।  
 अत्न ब्रह्मचर्यं नाम सर्वावस्थासु मनोवाक्‌कायकर्मभिः सर्वत्न मैथुनत्यागः, तदुक्तं योगियाज्ञवल्क्येन-  
 कर्मणा मनसा वाचा सर्वावस्थासु सर्वथा।  
  सर्वत्न मैंथुनत्यागो ब्रह्मचर्यं प्रचक्षते॥ \[1।53-54\]इति॥  
 तच्चाष्टविधम्-यथोक्तं दक्षसंहितायाम्‌-  
 ब्रह्मचर्यं यदा रक्षेदष्टधा लक्षणं पृथक्।  
 स्मरणं कीर्तनं केलिः प्रोक्षणं गुह्यभाषणम्॥  
 सङ्‌कल्पोऽध्यवसायश्च क्रियानिष्पत्तिरेव च।  
 एतन्मैंथुनमष्टाङ्गं प्रवदन्ति मनीषिणः॥  
 न ध्यातव्यं न वक्तव्यं न कर्तव्यं कदाचन।  
 एतैस्सर्वैः विनिर्मुक्तो यतिर्भवति नेतरः।  
तथा च स्मृत्यन्तरे-  
 न सम्भाषेत् स्त्नियं काञ्चित् पूर्वदृष्टां च न स्मरेत्।  
 कथां च वर्जयेत्तासां न पश्येल्लिखितामपि॥  
 असिद्धं तं विजानीयात् नरमब्रह्यचारिणम्।  
 जरामरणसंकीर्णं सर्वक्लेशसमाश्रयम्॥ इति॥  
योगचूडामणौ तु-  
 यावद् बिन्दुःस्थितो देहे तावन्मृत्युभयं कुतः॥ इति।  
 बिन्दुश्चलति यस्याङ्‌गे चित्तं तस्यैव चञ्चलम्। इति स्मृस्थन्तरे।  
बिन्दुधारणफलमाह योगतत्त्बे-  
 कन्दर्पस्य यथा रूपं तथा स्यादपि योगिनः।  
 तद्रूपवशघा नार्यः काङ्‌क्ष्यन्ते तस्य सङ्गमम्॥  
 यदि सङ्‌गं करोत्येष तस्य बिन्दुक्षयो भवेत्।  
 वर्जयित्वा स्त्रियाः सङ्गं कुर्यादभ्यारमादरात्॥  
 योगिनोऽङ्‌गे सुगन्धश्च जायते बिन्धुधारणात्। इति।  
मितभोजनं नाम चतुर्थांशावशेषकः सुस्निग्धमधुराहारः। तदुक्तं योगबीजे  
 सुस्निग्धमधुराहारश्चतुर्थांशविवर्जितः।  
 भुज्यते शिवसम्प्रीत्यै मिताहारः स उच्यते॥ इति।  
वैद्यकेऽपि- द्वौ भागौ पूरयेदन्नैस्तोयेनैकं प्रपूरयेत्।  
 वायोःसञ्चलनार्थं हि चतुर्थमवशेषयेत्॥ इति।  
योगिनां भोज्यमाह हठयोगप्रदीपिकायाम्-  
 पुष्टं सुमर्धुर्रं स्निग्धं गव्यं धातुप्रपोषकम्।  
 मनोऽभिलषितं योग्यं योगी भोजनमाचरेत्॥ इति॥ \[1 65\]  
यत्तु मोक्षपर्वणि भारते-  
 कणानां भक्षणे युक्तः पिण्याकस्य च भारत।  
 स्नेहानां वर्जने युक्तो योगी बलमवाप्नुयात्॥  
 भुञ्जानो यावकं रूक्षं दीर्घकालमरिन्दम।  
 एकाहारो विशुद्धात्मा योगी बलमवाप्नुयात्॥इति॥  
 उक्तं तच्च प्राणजयानन्तरमेव। अन्यथा घातुवैषम्यं शरीरपातश्च स्यात्। अत एव शिवसंहितायाम्-  
 अभ्यासकावं प्रथमं शस्तं क्षीराज्यभोजनम्।  
 गोधूममुद्‌गशाल्यन्नं योगवृद्धिकरं विदुः॥ इति।  
योगिनाममृतबिन्दौ वर्ज्यमाह-  
 भयं क्रोधमथालस्यमतिस्वप्नातिजागरम्।  
 अतद्याहारमनाहारं नित्यं योगी विवर्जयेत्॥  
मनुरप्याह-  
 अनायुष्यमनैश्वर्यमस्वर्ग्यञ्चातिभोजनम्। इति।  
 अत एव नात्यश्नतस्तु योगोऽस्ति नचैकान्तमनश्नतः- इति। \[6।16\] भगवता प्युक्तम्। योगतत्त्वे तु-  
 लवणं सार्षपं चाम्लमुष्णं रुक्षं च तीक्ष्णकम्।  
 शाकजातं रामठादि वह्निस्वी पथिसेवनम्॥  
 प्रातःस्नानोपवासादि कायक्लेशांश्च वर्जयेत्। इति।  
 बहुलं भ्रमणं प्रातः स्नानं तैलविदाहकम्। इत्यधिकं शिव संहितायाम्।  
 तथाचागमान्तरे-  
 अत्याहारः प्रयासश्च प्रजल्यो नियमाग्रहः।  
 जनसङ्गश्च लौल्यं च षढ्‌भिर्यौगी विनश्यति॥ इति।  
 योगानुशासने तु-अहिंसासत्यमस्तेयव्रह्मचर्यापरिग्रहाः यमा इति पञ्चविधा एव यमा प्रोक्ताः। तत्नापरिग्रहो नाम विषयाणामर्जनरक्षयसङ्गहिंसादोषदर्शनाद स्वीकारः। सङ्गदोषोऽपि तत्नैवोक्तः। भोगभ्यासमनुविवर्धन्ते रागाः कौशलानिचेन्द्रियाणाम्। हिंसादोषस्तु नानुपहत्य भूतान्युपभोगः, सम्भवतीत्युक्तः। तदैश्वर्यम प्युक्तं तत्नैव। क्षपरिग्रहस्थैर्यैं जन्मकथन्तासंबोध इति। शरीरविशिष्टैरिन्द्रियादिभि रभिसम्बन्धो जन्म तस्य कथन्ता किं प्रकारता तस्याःष संबोधः साक्षात्कार इत्यर्थः। अतीतानागतसकलजन्मवृत्तान्तकोविदत्वमिति यावत्।  
 एते चाहिंसादय सुप्रतिष्ठा एव वक्ष्यमाणस्वरूपफलानि जनयितुमीशते तदाह-  
 क्वचिदपि च देशकालप्रसरैर्न स्खलिता निषेविता यदि।  
 ऐश्वर्याण्यपि सुवते महाव्रतं सार्वभौमौः स्युः॥ 7॥  
 ते हिंसादयः निषेविताः सुसेविताः क्वचिदपि च स्वस्वविषये देशकालप्रसरैर्नं स्खलिता न च्युता यदि तदैश्वर्याणि योगिनो प्रथमसिद्धिंसूचकानि तत्सन्निधौ वैरत्याग इत्यादीनि वक्ष्यमाणानि सुवते जनयन्ति। अपि च सावभौमाः सर्वासु देशकालप्रसररूपासु भूमिषु विदिता महाव्रतमित्याख्यायन्ते च। तत्न हिंसायाः स्खलनं यथा पञ्च पञ्चनखा भक्ष्या इति स्मृतेः पञ्चनखा इथि कृत्वा तान् हन्यात् सापि हिंसैव। सा च तीर्थै निषेधादन्यत्न कृतेति देशनिबन्धनापि पञ्चपर्वादौ निषेधादन्यत्न कृतेति कालनिबन्धनापि याज्ञे कर्मणि श्राद्धेऽतथिस्त्कारे च विहितत्वात् तत्नैव कृतेति प्रसरनिबन्धनापि अहिंसा महाव्रताच्चयावयत्येव।  
 एवम्-प्राणत्राणेऽनृतं वाच्यमात्मनो वा परस्य च।  
 गुर्वर्थै स्त्नीषु चैव स्याद् विवाहकरणेषु च॥ इति स्मृतेः।  
 प्राणत्नाणाद्यर्थै कृतमपि समयनिबन्धनमनृतभाषणं सत्यमहाव्रताच्चयावयत्येव। एतेन यथाकालं स्वभार्यायामपि भोगोऽपि ब्रह्मचर्यमेव। यथोक्तं श्रीजबालदर्शने-  
 कायेन वाचा मनसा स्त्नीणां परिवर्जनम्।  
 ऋतौ भार्या तदा स्वस्य ब्रह्मचर्य तदुच्यते॥ इति  
 एवं दुर्भिक्षे मातापित्राद्यर्थै कृतं समयादिनिबन्धनमपि स्तेयम् स्तेयमहाव्रताच्चयावयत्येव॥ 7॥  
अथावसरप्राप्तान् नियमानाह-  
 तप आस्तिक्यं दानं सन्तोषो ह्रर्मतिर्जपो व्रतञ्च॥  
 सिद्धान्तश्रवणं दश नियमाः पूजनमीश्वरस्य च॥8॥  
स्पष्टम्।  
तथा च श्रीजाबालदर्शने-  
 तपःसन्तोषमास्तिक्यं दानमीश्वरपूजनम्।  
 सिद्धान्तश्रवणं चैव ह्रीर्मतिश्च जपो व्रतम्॥  
 एते च नियमाः प्रोक्ता इति।  
 तत्न तपो ताम-  
 विधिनोक्तेन मार्गैण कृच्छ्रचान्द्रायणादिभिः।  
 शरीरशोषणं प्राहुस्तपसां तप उत्तमम्॥ इति याज्ञवलक्यः।  
तपसस्त्नैविध्यमुक्तं भगवता \[गीतायाम्\]  
 श्रद्धया परया तप्तं तपस्तत्‌त्निविधं नरैः।  
 अफलाकाङ्‌क्षिभिर्युक्तैः सात्त्विकं परिचक्षते॥  
 सत्कारमानपूजार्थं तपो दम्भेन चैव यत्।  
 क्रियते तदिह प्रोक्तं राजसं चलमघ्रुवम्॥  
 मूढग्राहेणात्मनो यत् पीडया क्रियते तपः।  
 परस्योत्सादनार्थ वा तत्तामसमुदाहृतम्॥ \[17।17-19\]  
यच्च तपः फलान्याह मनुः-  
 औषधान्यगदो विद्या दैवी च विविधा स्थितिः।  
 तपसैव प्रसिद्धयन्ति तपस्तेषां हि साधनम्॥ इति।  
यच्च द्वितीयस्कन्धे श्रीमद्‌भागवते-  
 सञ्चिन्तय द्वयक्षरमेकदाम्भस्युपाशृणोद् द्विर्गादितं वचो विभुः।  
 स्पर्शैषु यत् षोडशमेकविंशं निष्किञ्चनानां नृप यद्धनं विदुः॥  
इत्युक्तम्। तत्तास्तु-  
 मनसश्चेन्द्रियाणां च ऐकाग्र्‌यं परनन्तपः।  
 तज्ज्यायः सर्वधर्माणां स'धर्म पर उच्यते॥  
इति लक्षणलक्षितं समाधिरूपमेव। कृच्छ्रचान्द्रायणादीनां फलं तु मनुराह-  
 एतैर्ब्रतैरपोहेयुर्महापातकिनो मलम्। इति।  
 प्रकृते प्रथमभूमिकामारुरुक्षूणां मेदोमज्जादिविवृद्धौ तन्निवृत्यर्थं यत्‌्किञ्चिदुपयोगः। योगभाष्ये तु तपो नाम द्वन्द्वासहनमित्याह। द्वन्द्वश्च जिघत्सापिपासे, स्थानासने, काष्ठमौनाकारमौनञ्च। तत्रोङ्गिनापि स्वाभिप्रायप्रकाशनं काष्ठमौनम्आकारमौनम् चावचवनमात्मामिति।  
वाराहोपनिषदि तु-  
 उप समोपे यो वासो जीवात्मपरमात्मनोः।  
 उपवासः स विज्ञेयो न तु कायस्य शेषणम्॥ इति।  
 अथास्तिक्यं नाम श्रुतिस्मृतिविहितधर्माधर्मैषु विश्वासः। तदुक्तं श्रीजावाल  
दर्शने-  
 धर्माधर्मैषु विश्वासो यस्तदास्तिक्यमुच्यते। इति।  
 नास्तिकानां योगाभ्यासादिशुभकर्म णि नाधिकारस्तदाह मनुः-  
 योऽवमन्येत ते मूले हेतुशास्त्नाश्रयो द्विजः।  
 स साधुभिर्बहिष्कार्यौ नास्तिको वेदनिन्दकः॥ इति।  
ते मूले श्रुतिस्मृतिरूपे।  
 अथ दानं नाम न्यायार्जितस्य धनधान्यादेः श्रद्धयार्थिभ्यः प्रदानम्। तथा च योगियाज्ञवल्क्यः-  
 न्यायार्जितं धनं चापि विधिवद्यत् प्रदीयते।  
 अर्थिभ्यः श्रद्धया युक्तं दानमेतदुदाहृतम्॥ इति।  
तत्न हिरण्यादिदानानां प्रशंसामाह बृहस्पतिः-  
 अग्नेरपत्यं प्रथमं हिरण्यं  
 भूर्वैष्णवी सूर्यसुताश्च गावः।  
 लोकास्त्रयस्तेन भवन्ति दत्ता  
  यः काञ्चनं गाञ्च महीं च दद्यात्॥इति।  
अन्नदानस्य प्रशंसामाह संवर्तसंहितायाम्-  
 सर्वैषामेव दानानामन्नदानं परं स्मृतम्।  
 सर्वैषामेव जन्तूनां यतस्तज्जीवनं फलम्॥  
 यस्मादन्नात् प्रजाः सर्वाः कल्पे क्लपेऽसृजन् प्रभुः।  
 तस्मादन्नात् परं दानं न भूतं न भविष्यति॥ इति।  
दानप्रसंसामाह पराशरः-  
 दानेन प्राप्यते स्वर्गं दानेन सुखमश्नुते।  
 इङामुत्न च दानेन पूज्यो भवति मानवः। इति।  
 दानस्यावश्यकत्वं श्रुत्याप्याम्नातम्-यथा श्रद्धया देयमश्रद्धया देयम् श्रिया देयम्‌ ह्रिया देयम् भिया देयं सर्वदा देयमिति।  
अन्यत्नाप्युक्तम्-  
 उपार्जिताना वित्ताना दानमेव हि रक्षणम्।  
 तडागोदरसंस्थानां परीवाह इवाम्भसाम्॥ इति।  
अदानफलमप्युक्तम्-  
 चत्वारो धनदायादा धर्माग्निमृपतस्कराः।  
 ज्येष्ठस्य त्ववमानेन त्नय कुप्यन्ति मोदराः॥ इति।  
दानस्योत्तमत्त्वादिमाह पराशरः-  
 अभिगम्योत्तमं दानमाहूतं चैव मध्यमम्।  
 अधमं याच्यमानं स्यात् सेवादान तु निष्फलम्॥ इति।  
सात्त्विकादिभेदेन दानस्य त्नैविध्यमुक्तं भगवता-  
 दातव्यमिति यद्दानं दीयतेऽनुपकारिणे।  
 देशे काले च पात्ने त तद्दानं सात्त्विकं विदुः॥  
 यत्तु प्रत्युपकारार्थ फलमुद्दिश्य वा पुनः।  
 दीयते च परिक्लिष्टं तद्दानं राजसं स्मृतम्॥  
 अदेशकाले यद्यानमपात्रेभ्यश्च दीयते।  
 असत्कृतमवज्ञातं तत्तामसमुदाहृतम्॥\[17।20-22।\]  
अथ सन्तोषो नाम यदृच्छालाभसन्तुष्टिः। तदुक्तं श्रीजाबालदर्शने-  
 यदृच्छालाभतो नित्यं प्रीतिर्या जायते नृणाम्।  
 तत्सन्तोषं विदुः प्राज्ञाः परिज्ञानैकतत्पराः॥ इति।  
सन्तोषप्रशंसामाह वासिष्ठे-  
 सन्तोषैश्वर्यसुखिनां चिरं विश्रान्तचेतसाम्।  
 साम्राज्यमपि शान्तानां जरत्तृणलवायते॥ इति।  
तथा च मनुः-  
 सन्तोषं परमास्थाय सुखार्थी संयतो भवेत्।  
 सन्तोषमूलं हि सुख दुःखमूलं विपर्य्ययः॥ इति।  
अथ ह्रीर्नाम- लोकवेदयोः कुत्सिते कर्मणि लज्जा। तदाह योहियाज्ञवल्क्यः-  
 वेदलौकिकमार्गैषु कुत्सितं कर्म यद् भवेत्।  
 तस्मिन् भवति या ह्रीस्तु लज्जा सैवेति कीर्तिता। इति।  
अथ मतिर्नाम श्रुतिस्मृतिविहितकर्मसु श्रुद्धा। तदुक्तं श्रीजाबालदर्शने-  
 विहितेषु च सर्वैषु श्रद्धा या सा मतिर्भवेत्। इति।  
 सर्व श्रद्धयानुष्ठितमेव फलति। तदुक्तं शिवसंहितायाम्-  
 फलिष्यतीति विश्वासः सिद्धेः प्रथमलक्षणम्॥ इति। '  
तथा च मोक्षपर्वणि भारते-  
 वाग्वृद्धं च मनोवृद्धं श्रद्धा सन्त्नायते नपृ।  
 श्रद्धावृद्धं वाङ्‌मनसी न जातु कर्म त्नायते॥ इति।  
अत्न वृद्धस्य च्युतमित्यर्थः। भगवताप्युक्तम्‌-  
 अश्रद्धया हुतं दत्तं तपस्तप्तं कृतञ्च पत्।  
 असदित्युच्यते पार्थ न च तत् प्रेत्य नो इह॥ 17।28। इति।  
 अथ जपो नाम विधिवदुपदिष्टानां वेदाविरुद्धमन्त्नाणां वेदसूत्रपुरामेतिहाससच्छास्त्नाणां चाभ्यासः। तथा च योगियाज्ञव्ल्क्यः।-  
 गुरुणा चोपदिष्टोऽपि वेदवाह्‌यविवर्जितः।  
 विधिनोक्तेन मार्गौण मन्त्नाभ्यासो जपः समृतः॥ \[2।12।\]  
 अधीत्य वेदं सूत्नं वा पुराणं वेतिहासकम्।  
 \[अधीत्यवेदसूत्ने वा पुराणे सेतिहासके।  
 यदेष्वध्ययनं तच्च तदभ्यासो जपः स्मृतः।\] इति मुद्रितपाठः  
 एतेष्वभ्यसतस्तस्य अभ्यासोऽपि चपः समृतः॥ इति 2।13।  
  स च वाचिको मानसश्च। तत्न उच्चैरुपांशुश्चैति द्वौ भेदौ वाचिकस्य। तत्न मन्दं स्वश्रोत्नमात्नगोचर उपांशुः। स्वश्रोत्नेणाप्यग्राह्यो मनोमात्नस्य गोचरस्तु मानसः। सोऽपि ध्यानरहितस्तत्‌सहितश्चेति द्विविधः। तेषु च ध्यानसहितो मानसः। सर्वातिशायी।  
तदुक्तं योगियाज्ञवल्क्येन-  
 उच्चैर्जपादुपांशुश्च सहस्त्रगूण उच्यते।  
 मानसश्च तथोपांशोः सहस्त्रगुण उच्यते॥  
 मानसाच्च तथा ध्यानं सहस्त्रगुण उच्यते। \[2।15-16।\]इति।  
जपे चावश्यकान्याह स एव-  
 ऋषिं छन्दोऽधिदैवञ्च ध्यायन् मन्त्नस्य सत्तमे।  
 यस्तु मन्त्रं जपेद् गार्गि तदेव हि फलप्रदम्॥\[2।18\]इति।  
वृद्धहारीतसंहितायान्तु-  
 इत्थं सञ्चिन्त्य मन्त्रार्थं जपेन्मन्त्मतन्द्रितम्।  
 अविदित्वा मनोरर्थं जपेत् प्रयतमानसः॥  
 न स सिद्धिमवाप्नोति स्वरूपं च न विन्दति। इति।  
जपप्रशंसामाह मनुः-  
 ये पाकयज्ञाश्चत्वारो विधियज्ञसमन्विताः।  
 सर्वैं ते जपयज्ञस्य कलां नार्हन्ति षोडशीम्। इति।  
 अत एव' यज्ञानां जपयज्ञोऽस्मी'ति भगवताप्युक्तमिति। अत्नैव मन्त्नयोगस्यान्तर्भावः।  
 अथ व्रतं नाम श्रुतिस्मृचिविहितविधिनिषेधानुष्ठाननैयत्यम्। भिक्षावृत्तिश्च विहिता। तथा च मनुः-  
 भैक्ष्येण वर्तयेन्नित्यं नैकान्नादी भवेद् व्रती।  
 भैक्ष्येण व्रतिनां वृत्तिरुपवाससमा स्मृता। इति।  
अत्निसंहितायान्तु-  
 चरेन्माधुकारीं वृत्तिमपि म्लेच्छकुलादपि।  
 एकान्नं न तु भोक्तव्यं बृहस्पतिकुलादपि॥इति।  
 दश शूना समं चक्रं दशाचक्रसमो ध्वजः।  
 दशाध्वजसमा वेशा दशवेशासमो नृपः॥  
 इत्येषामन्नमक्षणनिषेधमाह मनुः। शूना चाण्डालः। चक्रं तैलकारः। ध्वजः कल्पपालः वेशा वेश्येति।  
 अथ वेदान्तश्रवणं नाम वेदान्तार्थविचारः। तथा च योगियाज्ञवल्क्यः-  
 'वेदान्तश्रवणं प्रोक्तं सिद्धान्तश्रवणं वुधैः'।इति।  
 अथेश्वरपूजनं नाम प्रसन्नस्वभावेन हरिहरादीनामर्चनम्। अनृतादिभाषणादूषितवाकत्वे सति हिंसादिरहितकाये सति रागाद्यपेतं हृदयं वा। तथा च योगियाज्ञवल्क्यः-  
 \[यत्प्रपन्नः\] स्वभावेन विष्णुं वा रुद्र\[प्यन्य\]मेव वा।  
 यथाशक्त्यर्चयेद् भक्त्या एतदीश्वरपूजनम्॥  
 रागाद्यपेतं हृदयं वागदुष्टानृतादिभिः।  
 हिंसादिरहितः कायः एतदीश्वरपूजनम्॥ \[2।6-7\]इति।  
सर्वौत्तमपूजनमाह-  
 गभीरे कासारे विशति विजने घोरविपिने।  
 विशाले शैले च भ्रमति कुसुमार्थं जडमतिः।  
 समर्प्यैकं चेतः सरसिजमुमानाथ भवते।  
 सुखेनैव स्थातुं जन इह न जानाति किमहो॥ इति।  
 भगवान् पतञ्जलिस्तु-'शौचसन्तोषतपःस्वाध्यायेश्वरप्रणिधानानि नियमाः' इति प़्चविधानेव नियमानाह। तत्नेश्वरप्रणिधानं नाम तस्मिन् परमगुरो सर्वकर्मार्पणम्।  
 तथा च योगभाष्यकारः  
 शस्यासनस्थोऽथ पथि व्रजन् वा स्वस्थः परिक्षीणवितर्कजालः।  
 संसारबीजक्ष्यमीक्षमाणः स्यान्नित्यमुक्तोऽमृतभोगभोगी॥  
 संसारबीजानां रागादिसंस्कारणां क्षयमनुदिनमुपलभमानः अमृतभोगभोगी जीवन्मुक्तिसुखानुभवीत्यर्थः॥ 8॥  
 ननु श्रेयांसि बहुविघ्नानीति यमनियमानुष्ठानान्निवर्तयितुं यदि विरुद्धभावना उत्पद्येरन् तदानेन किं कृतं स्यादित्याह-  
 क्रोधाद्वा यदि मोहाल्लोभाद्वा बाधितुं समुद्युक्ताः।  
 हिंसादयो वितर्का उन्मूल्याः प्रतिपक्षभावनातः॥ 8॥  
 क्रोधाद्वेत्यादि। यदि हिंसादयो नाम कृतकारितानुमोदितेत्नि त्निविधहिंसाऽनृतभाषणचौर्यं मैथुमादयः। वितर्का विपरीतभावनाविषया विरोधिन इति यावत्। क्रोधादितो बाधितुं महाव्रताच्चावितुं समुद्युक्ता समुद्यताः स्युः। यथापकारिणमेतं हनिष्यामि, अनुतमपि कथयिष्यामि, धनधान्यमस्यापहरिष्यामि, अस्य दारेषु व्यवायी भविष्यामीत्येमादयः। प्रतिपक्षभावनाया एते खलु महाशत्नवो यत्पुनरनुष्ठानान्निवर्तयुर्तुं मां नियोजयन्तीति भावनया उन्मूल्याः समूलं विनांश्याः। यथोक्तं योगभाष्ये-  
 'घोरेषु संसाराङ्गारौषु- पच्यमानेन मया शरणमुपगतः सर्वभूताभयप्रदानेन योगधर्मः स खल्वहं वितर्कान् पुनश्तानाददानस्तुल्यः श्ववृत्तेन। यथा श्वा वान्तावलेही तथा त्यक्तस्य पुनराददान इति'॥ 9॥  
 तत्न? भगवतः प्रथमसिद्धिसूचकानि यमनियमजनितानि कतिपयैर्श्क्याणि प्रदर्शयति-  
 विरमत्यपि शाश्वतिकं सुदृढा सिंहस्य सन्निधौ वैरम्।  
 उदयति च तत्र भवतो वाक्‌सिद्धिः सत्यनिष्ठस्य॥ 10॥  
 सुदृढा सिंहस्य भगवतः सन्निधौ शाश्वतिकमपि वैरं गोव्याघ्नादीनां विरमति विनिवर्तते। किं पुनस्तात्कालिकम्। तदुक्तमुपशमप्रकरणे वासिष्ठे-   
 समसंविद्‌विलासाढ्‌ये यद् यदायाति देहके।  
 हिंस्त्रचेतः पतत्याशु समतामेति तत्तदा॥  
 योगिदेहसमीपात्तु गत्वा नाप्नोति हिंस्त्रताम्। इति।  
 तत्रभवतः सत्यनिष्ठस्य वाक्‌सिद्धिरुदयति। अप्रतिहता खल्वस्य वाग्‌ भवति। अपुत्नमपि ब्रूयात् पुत्नवान् भवेति लभते पुत्नम्। पापिष्ठमपि ब्रूयात् स्वर्गं प्राप्नुहीति सर्वर्गं प्राप्नोतीति॥ 10॥  
 समुपस्थितिरस्तेये प्रतिष्ठिते भवति सर्वरत्नानाम्।  
 सिद्धिः शक्तिमनल्पामवचिनुते ब्रह्मचर्यैऽसौ॥11॥  
 तत्र भवतः प्रतिष्ठितेऽस्तेये सर्वरत्नानां सर्वदिक्‌स्थानामुपस्थितिर्भवति। ब्रह्मचर्यै प्रतिष्ठिते पुनः सिद्धोऽणिमाद्यैश्वर्यसम्पन्नः सन्नसौ अनल्पामधिकां शक्तिं शिष्येषु विद्यामाधातुं सामथर्यमवचिनोति उत्कर्षयतीत्यर्थः॥ 11॥  
 स्वाङ्‌गेषु दोषदर्शौ शौचात्कुरुते परैर्न संसर्गम्।  
 चितिसाक्षात्‌कृतिशक्तिं ह्यान्तरो लभते पुनरेषः॥ 12॥  
 शौचात् पुनः स्वाङ्‌गेषु दोषदर्शी भवति। कायस्वभावमालोक्यात्यन्ताशुचिं स्वमपि शरीरं जिहासुः परैः संसर्गं न कुरुते परकीयशरीस्पर्शादिभ्यो विरमति। कायस्याशुचित्वं यथोक्तम्-  
 स्थानाद् बीजादुपष्टम्भात् निस्पन्दान्निधनादपि।  
 कायमाधेयशौचत्वात् पण्डिता ह्यशुचिं विदुः॥ इति।  
 तत्न स्थानं मूत्नाद्युपहतं मातुरुदरम्, मातापित्नोर्लौहितरेतसी बीजम्, शरीरसन्धारकोऽशितपीताहाररसादिभाव उपष्टम्भः, निधनं मरणम् अपवित्नयति मृतमृषिशरीरमपि, शवस्पर्शै स्नानविधानात्। स्वाभाविकाशुचेरपि शौचमाधेयमित्येतैर्हैतुभिः पण्डिताः कायमशुचिं विदुरित्यर्थः। एष पुनरान्तरात् शौचाद्धि चितिसाक्षात्‌कृतिशक्तिमात्मसाक्षात्‌कारयोग्यतां लभत इति। आन्तरशुचेःसत्त्वशुद्धिस्ततः सौमनस्यम्, तदन्वेकाग्रता, तत इन्द्रियाणां जयः, तत. समाधियोग्यतेति क्रमेण बोध्यमिति॥ 12॥  
 सुखमतिशयितं लभते सन्तोषात् सुपरिरक्षितादधिकम्।  
 तपसोऽशुद्धिविरामे कायेन्द्रियसिद्धिमादत्ते॥ 13॥  
 सुपरिरक्षितसन्तोषेण परमसुखमधिकं प्राप्नोति। यथोक्तम्-  
  यच्च कामसुखं लोके यच्च दिव्यं महत्सुखम्।  
 तृष्णाक्षयसुखस्यैते नार्हतः षोडशीं कलाम्॥ इति।  
 तत्न कामसुखमैहिकविषयजनितम्, दिव्यन्तु स्वर्गभवम्। यथा वृद्धे पितरि पुरौ राजनि यौवनमर्पयता ययातिनोक्तम्-  
 या दुस्त्यजा दुर्मतिभिर्या न जीर्यति जीर्णताम्‌।  
 तां तृष्णां सन्त्यजन् प्राज्ञः सुखेनैवाभिपूर्यते॥ इति।  
 तपसाऽशुद्धिक्षये तु अणिमा महिमा लघिमा प्राप्तिश्चेति कायसिद्धिं दूराच्छ्रवणदर्शनाद्यामिन्द्रियसिद्धिञ्च प्राप्नोतीत्यर्थं इति॥ 13॥  
 जपनिरतस्य च देवा ऋषयस्सिद्धाः समक्षतां यान्ति।  
 ईश्वरमाराधयतः फलति समाधिर्विरतकामस्य॥ 14॥  
निगदव्याख्यातम्।  
 ननु निषकामेश्वराराधनादेव समाधिसिद्धौ कृतं यमनियमाद्यङ्‌गैरिति चेन्न ईश्वरसिद्धौ सम्प्रज्ञातसिद्धौ च आसनाद्यङ्गानां दृष्टफलकतया यमनियमानामशुद्धिक्षयरूपादृष्टाद्वारोभयत्न संयोगपृथक्‌त्वन्यायेनोपयोगात्। तथा हि एकस्य तूभयत्वे संयोगपृथक्‌त्वम्।\[मीo 4।3।5।\]  
 एकस्य दध्यादेरुभयत्वे क्रत्वर्थपुरुषार्थत्वे संयोगस्य क्रत्वर्थंपुरुषार्थंत्वबोधकविनियोजकवाक्यस्य पृथक्त्वं भिन्नत्वं नियामकमिति शेषः।  
 न चैवमपि समाधौ ईश्वरप्रणिधानमेवान्तरङ्‌गं न तु धारणाद्यङ्गत्नयमिति वाच्यम्। सम्प्रज्ञातसिद्धौ धारणाद्यङ्गत्नयस्य सम्प्रज्ञातसमानगोचरतयान्तरङ्गत्वेनाङ्गान्तराणामतद्‌गोचराणां बहिरङ्गतया प्रतीतेः। यदनन्तरं यद् भवति तत्तस्यान्तरङ्गमिति नियमादिति। योगतत्तवे तु यमेषु मितभोजनस्य नियमेषु चाहिंसायाः प्राधान्यमाह-  
 लध्वाहारो यमेष्वेको मुखयो भवति नेतरः।  
 अहिंसा नियमेष्वेका मुख्या वै चतुरानन॥ इति।  
** इति श्रोत्निय श्रीठक्कन्शर्मविरचितयोगरत्नावल्यां प्रथम गुच्छकम्॥**



**--------------------------------------------------------------------------**



****





 **द्वितीयगुच्छकम्**

****

** न प्राप्तम् ।**



****
----------------------------------------------------------------------------------------






 **अथ तृतीयगुच्छकम्**


 अथ क्रमप्राप्तां धारणां लक्षयति  
 एभ्योऽन्तरङ्गमङ्गत्रयमथ तत्नापि धारणा पूर्वा।  
 चित्तस्य देशबन्धोऽभिहिता सेयं पुराविद्‌भिः॥ 28॥  
 एभ्य इत्यादि। अथ्नैभ्यो यमनियमादिपञ्चाङ्गोभ्योऽन्तरङ्गमङ्गत्नयमुच्यत इति शेषः। अङ्गानामन्तरङ्गबहिरङ्गभावो निरूपितः प्राक्। तत्रापि अन्तरङ्ग त्नयेऽपि धारणा पूर्वा प्रथमा। धारणाध्यानसमाधीनां कार्यकारणभावेन नियतपौर्वापर्यादिति भावः। सेयं धारणा चित्तस्य देशबन्धो नाम चित्तं तद्‌देशे वृत्तिप्रबन्धेन देशविशेषानाह-  
 नाभ्यादिरान्तरो वै देशो बाह्यश्च चन्द्ररत्नाद्यः।  
 नैवापयाति तस्माच्चेतः सा स्यात्तदा सिद्धा॥ 29॥  
 तत्न चाध्यात्मिका इत्युच्यते-नाभिचक्र-हृदयणुण्डरीक-मूर्धस्थज्योतिस्तत्त्व नासिकाग्रजिह्वाग्रादय आभ्यन्तराः। चन्द्रमण्डल-सूर्यमण्डल-ध्रुवादिनक्षत्नप्रदीपादयो आधिदैविकाः रत्नमणिशालिग्रमदेवताप्रतिमादय आधिभौतिकाश्च बाह्या देशा इत्युच्यन्ते आध्यात्मिकाः।  
 धारणादिषु कालनियममाह स्कान्दे-  
 धारणा पञ्चनाडीका ध्यानं स्यात् षष्टिनाडिकम्।  
 दिनद्वादशकेनैव समाधिरिह भण्यते॥ इति।  
 प्राणायामैर्द्वादशभिर्यावत्कालः कृतो भवेत्।  
 स तावत्कालयर्यन्तं मनो ब्रह्यणि धारयेत्॥  
 तस्यैव ब्रह्यणि प्रोक्तं ध्यानं द्वादशधारणा॥  
 ध्यानद्वादशपर्यन्तं मनो ब्रह्मणि योजयेत्॥  
 तिष्ठेत्तु लयतो युक्तः समाधिः सोऽभिधीयते। इति च गारुडे।  
धारणाविशेषमाह योगतत्त्वे-  
 भूमिरापोऽनलो वायुराकाशश्चेति पञ्चकः।  
 तेषु पञ्चसु देवानां धारणा पञ्चधोच्यते॥  
तत्प्रकारमप्याह तत्नैव-  
 पादादिजानुपर्यन्तं पृपिवीस्थानमुच्यते।  
 पृथिवीचतुरस्त्रञ्च पीतवर्णं लवर्णकम्॥  
 पार्थिवे वायुमारोप्य लकारेण समान्वतम्।  
 ध्यायंश्चतुर्भुजाकारं चतुर्वक्त्नं हिरण्मयम्॥  
 धारयेत्‌ पञ्चघटिकाः पृथिवोजयमाप्नुयात्।  
 पृथिवीयोगतो मृत्युर्नं भवेदस्य योगिनः॥  
 आजानोः पायुपर्यन्तमपां स्थानं प्रकीर्तितम्।  
 आपोऽर्धचन्द्रं शुक्लञ्च वं बीजं परिकीर्तितम्॥  
 वारुणे वायुमाराप्य वकारेण समन्वितम्।  
 स्मन्नारायणं देवं चतुर्बाहुं किरीटिनम्॥  
 शुद्धस्फटिकसंकाशं पीतवाससमच्युतम्।  
 धारयेत् पञ्चघटिकाः सर्वपापैः प्रमुच्यते॥  
 ततो जलाद्‌भयं नास्ति जले मृत्युर्नं विद्यते।  
 आपायोर्हृ द्रयान्तञ्च वह्निस्थानं प्रकीर्तितम्॥  
 वह्निस्त्रिकोणं रक्तञ्च रेफाक्षरसमन्वितम्।  
 वह्नौ चानिलमारोप्य रेफाक्षरसमुज्वलम्॥  
 त्नियक्षं वरदं रुद्रं तरुणादित्यसन्निभम्।  
 भस्मोद्धूलितसर्वाङ्गं सुप्रसन्नमनुस्मरन्॥  
 धारयेत् पञ्चघटिका वह्निनासौ न दह्यते।  
 न दहयते शरीरञ्च प्रविष्टस्थाग्निमण्डले॥  
 आहृदयाद्‌भ्रुवोर्भध्यं वायुस्थानं प्रकीर्तितम्।  
 वायुः षट्‌कोणकं कृष्णं यकाराक्षरभास्वरम्॥  
 मारुतं मरुतां स्थाने यकाराक्षरभास्वरम्।  
 धारयेत्तत्न सर्वज्ञमीश्वरं सर्वतोमुखम्॥  
 धारयेत् पञ्चघटिका वायुवद् व्योमगो भवेत्॥  
 मरणन्न तु वायोश्च भयं भवति योगिनः॥  
 आभ्रू मध्यात्तु मूर्धान्तमाकाशस्थानमुच्यते।  
 व्योमवृत्तञ्च ध्रूम्रञ्च हकाराक्षरभास्वरम्॥  
 आकाश वायुमरोप्य हकारोपरि शङ्करम्।  
 बिन्दुरूपं महादेवं व्योमाकारं सदाशिवम्॥  
 शुद्धस्फटिकसङ्‌काशं धृतबालेन्दुमौलिनम्।  
 मञ्चवक्‌त्नयुत्तं सौम्यं दशबाहुं त्निलोचनम्॥  
 सर्वायुधैर्धृ ताकारं सर्वभूषणभूषितम्।  
 उमार्धदेहं वरदं सर्वकारणकारणम्॥  
 आकाशधारणात्तस्य खेचरत्वं भवेद् ध्रुवम्।  
 यत्न कुत्न स्थितो वापि सुखमत्यन्तमश्नुते॥  
 एवञ्च धारणाः पञ्च कुर्याद् योगी विचक्षणः।  
 ततो दृढशरीरः स्यान्मृत्त्युस्तस्य न विद्यते॥  
 ब्रग्मणः प्रलयेनापि न सीदति महामतिः॥ इति।  
 प्रत्याहारोत्तरमेव धारणासु विनियोगस्तथा च समृतिः-  
  प्राणायामेन पवनं प्रत्याहारेण चेन्द्रियम्।  
  वशीकृत्य ततः कुर्याच्चित्तं स्थाने शुभाश्रये॥ इति।  
 अथ शरीरे ब्रह्माण्डनिरूपणं,यथा शिवसंहितायाम्-  
 देहेऽस्मिन्‌ वर्तते मेरुः सप्तद्वीपसमन्वितः।  
 सरतिः सागाराश्शैलाः क्षेत्नाणि क्षेत्नपालकाः॥  
 ऋषयो मुनयः सर्वै नक्षत्नाणि ग्रहास्तथा।  
 पुण्यतीर्थानि पीठानि वर्तन्ते पीठदेवताः॥  
 सृष्टिसंहारकर्तारौ भ्रमन्तौ शशिभास्करौ।  
 नभो वह्निश्च वायुश्च जलं पृथ्वी तथैव च॥  
 त्नैलोक्ये यानि भूतानि तानि सर्वाणि देहतः।  
 मेरुं संवेष्टय सर्वत्न व्यवहारः प्रवर्तते॥  
 जानाति यः सर्वमिदं स योगो नात्न संशयः। इति।  
 सुखं स्वान्तर्गतं विश्वं तस्मिन् सर्वं प्रतिष्ठितम्।  
इत्यदि योगशिखायामपि।  
 ब्रह्मणो हृदयस्थानं कण्ठे विष्णुः समाश्रितः।  
 तालूमध्ये स्थितो रुद्रो ललाटस्तो महेश्वरः॥  
 नासाग्रे ह्यच्युतं विद्यात् तस्यान्ते तु परं पदम्।  
 परत्वात्तु परन्नास्तीत्येवं शास्त्नस्य निर्णयः॥  
 देहातीतं तुं त विद्यान्नासग्रे द्वादशाङ्‌गुलम्।  
 तदन्तं तं विजानीयात्तत्नस्थो व्यापयेत् प्रभुः॥  
 मनोऽप्यन्यत्न निक्षिप्तं चक्षुरन्यत्न, पातितम्।  
 तथापि योगिनां योगो ह्यविच्छिन्नः प्रवर्तते॥ इति।  
चनद्रस्थानमाह शिवसंहितायाम्-  
 मेरुशृङ्‌गे सुधारश्मिर्बहिरष्टकलायुतः;  
 वर्त्ततेऽहर्निशं सोऽपि सुधां वर्षत्यधोमुखः॥  
 ततोऽमृतं द्विधाभूतं याति सूक्ष्मं यथा च वै।  
 इडामार्गैण पुष्टयर्थं याति मन्दाकिनीजलम्॥  
 पुष्णाति सकलं देहमिडामार्गैण निश्चितम्॥ इति।  
सूर्यस्थानमाह तत्नैव-  
 मेरुमूले स्थितः सूयः कलाद्वादशसंयुतः।  
 दक्षिणे पथि रश्मिभिर्वहत्यूर्ध्वं प्रजापतिः॥  
तत्रैव गङ्गामाह-  
 सुषुम्णा मेरुणा याता व्रह्मरन्ध्रं यतोऽस्ति वै।  
 ततश्चैषा परावृत्य तदाज्ञापद्‌मदक्षिणे॥  
 ज्ञाननासापुटं याति गङ्‌गेति परिगीयते।  
उदग्‌वहवृत्तान्तमाह-  
 आज्ञापङ्कजदक्षांसाद् वामनासापुटावधि।  
 उदग्‌वहेति तत्नेडा गङ्‌गेति समुदाहृता॥ इति।  
असीमाह-  
 मूलाधारे हि यत्पद्‌मं चतुष्पत्नं व्यवस्थितम्।  
 तत्न कन्देऽस्ति या योनिस्तस्यां सूर्यौ व्यवस्थितः॥  
 तत्सूर्यमण्डलद्वारा विषं क्षरति संततम्।  
 पिङ्गलायां विषं तत्न समर्पयति तापनः॥  
 विषं तत्न वहन्ती या धारारूपं निरन्तरम्।  
 दक्षनासापुटे याति कल्पितेयं तु पूर्ववत्॥  
 आज्ञापङ्कजवामांसात् दक्षनासापुटङ्गता।  
 उदग्‌वहा पिङ्गलापि पुरासीति प्रकीर्तिता॥ इति।  
 इहा गाङ्ग पुरा प्रोक्ता पिङ्गला चार्कपुत्निका।  
 मध्या सरस्वती प्रोक्ता तासां सङ्गोऽतिदुर्लभः॥ इति।  
अथ षट्‌चक्रनिरूपणम्-  
 मूलाधारादि षट्‌चक्रं शक्तिस्थानमुदीरितम्।  
 कण्ठादुपरि मूर्धान्तं शाम्भवस्थानमुच्यते॥  
   इति च वाराहोपनिषदि।  
 भ्रवोर्मध्ये ललाटे तु नासिकायास्तु मूलतः।  
 जानीयादमृतं स्थानं तद् ब्रह्मायतनं महत्॥  
    इति च ध्यानविन्दौ।  
योगचूडामणौ-  
 चतुर्दलः स्यादाधारो स्वाधिष्ठानञ्च षट्‌दलम्।  
 नाभो दशदलं प्रोक्तं हृदये द्वादशारकम्॥  
 षोडशारं विशुद्धाख्यं भ्रूमध्ये द्विदलं तथा।  
 सहस्त्रदलसंख्यातं ब्रह्मरन्ध्रे महापथि॥ इति।  
पीठान्याह योगशिखयाम्  
 दशद्वारपुरं देहं दशनाडीमहापथम्।  
 दशभिर्वायुभिर्व्याप्तं दशेन्द्रियपरिच्छदम्॥  
 षडाधारापवरकं षडन्वयमहाबलम्।  
 चतुःपठीसमाकीर्णं चतुराम्नायदीपकम्॥  
 बिन्दुनादमहालिङ्गं शिवशक्तिनिकेतनम्।  
 देहं शिवालयं प्रोक्तं सिद्धिदं सर्वदेहिनाम्॥  
 गुदमेढ्रान्तरालस्थं मूलाधारं त्निकोणकम्।  
 शिवस्य जीवरूपस्य स्थानं तद्वि प्रचक्षते॥  
 यत्न कुण्डलिनी नाम परा शक्तिः प्रतिष्ठिता।  
 यस्मादुत्यपद्यते वायुर्यस्माद्वह्निः प्रवर्तते॥  
 यस्मादुत्पद्यते बिन्दुर्यस्मान्नादः प्रवर्तते।  
 यस्मादुत्पद्यते हंसो यस्मादुत्पद्यते मनः॥  
 तदेतत् कामरूपाख्यं पीठं कामफलप्रदम्।  
 स्वाधिष्ठानाह्वयं चर्कं लिङ्गमूले षडस्त्रके॥  
 नाभिमूले स्थितं चक्रं दक्षारं मणिपूरकम्।  
 द्वादशारं महाचक्रं हृदये चाप्यनाहतम्॥  
 तदेतत् पूर्णगिर्याख्यं पीठं कमलसम्भव।  
 कण्ठकूपे विशुद्धाख्यं यच्चक्रं षोडशास्त्रकम्‌॥  
 पीठं जालन्धरन्नाम तिष्ठत्यत्न सुरेश्वर।  
 आज्ञा नाम भ्रू वोर्मध्ये द्विदलं चक्रमुत्तमम्॥  
 उडडयानाख्यं महापीठमुपरिष्टात्प्रतिष्ठितम्॥ इति।  
विशेषमाह ध्यानबिन्दौ-  
 आधारं प्रथमं चक्रं स्वाधिष्ठानं द्वितीथकम्।  
 योनिस्थानं तयोर्मध्ये कामरूपं निगद्यते॥  
 आधाराख्ये गुदस्थाने पङ्‌कजं यच्चतुर्दलम्।  
 तन्मध्ये प्रोच्यते योनिः कामाख्या सिद्धवन्दिता॥  
 योनिमध्ये स्थितं लिङ्‌र्ग पश्चिमाभिमुखं तथा।  
 मस्तके मणिवद्‌भिन्नं यो जानाति स योगवित्॥  
 चतुरस्त्रमुपर्यग्नेरधो मेढ्रात्प्रतिष्ठितम्।  
 स्वशब्देन भवेत्प्राणः स्वाधिष्ठानं तदाश्रयम्॥  
 मणिवत्तन्तुना यत्न वायुना पूरितं वपुः  
 तन्नभिमण्डलं चक्रं प्रोच्यते मणिपूरकम्॥  
 द्वादशारमहाचक्रं पुण्यपापनियन्त्नित।  
 तावज्जीवो भ्रमत्येव यावत्तत्त्वं न विन्दति॥ इति।  
ब्रह्मरन्ध्रमाह शिवसंहितायाम्-  
 तत्त्वे स्थाने च यत् पद्‌मं सहस्त्रारं पुरोदितम्।  
 तत्कन्द्रे योनिरेकास्ति पश्चिमाभिमुखी मता॥  
 तस्य मध्ये सुषुम्णाया मूलं सविवरं स्थितम्।  
 ब्रह्मरन्ध्रं तदेवोक्तमामूलाधारपङ्कजम्॥ इति।  
विशेषपीठान्याह श्रीजाबालदर्शने-  
 श्रीषर्वतं शिरःस्थाने केदारं तु ललाटके।  
 वाराणसी महाप्राज्ञ भ्रुवोर्घ्राणस्य मध्यमे॥  
 कुरुक्षेत्नं कुचस्थाने प्रयगं हृत्सरोरुहे।  
 चिदम्बरन्तु हन्मध्ये आधारे कमलालयम्॥ इति।  
वाराणसीमाह जावालोपनिषदि-  
 अथ हैनमत्निः पप्रच्छ याज्ञवल्क्यं य एषोऽनन्तोव्यक्त आत्मा तं कथमहं विजानीयामिति। स होवाच याज्ञवल्क्यः सोऽहं विमुक्त उपास्यो य एषोऽनन्तऽव्यक्त आत्मा सोऽबिमुक्ते प्रतिष्ठित इति। सोऽविमुक्तः कस्मिन् प्रतिष्ठित इति रचनायां वरणायां नश्यां च मध्ये प्रतिष्ठित इति। का वै वरणा का च नशीति। सर्वानिन्द्रियकृतान् दोषान् वारयति, तेन वरणा भवतीति। सर्वानिन्द्रियकृतान् पापान्नाशयति' तेन नशी भवतीति। कतमं चास्य स्थानं भवतीति। भ्रुवोर्घ्राणस्य च यः सन्धिः स एष द्यौर्लौकस्य परस्य च सन्धिर्भवतीति एतद्वै सन्ध्यां ब्रह्मविद उपासते। सोऽवमुक्तं उपास्य इति। सेऽविमुक्तं ज्ञानमाचष्टे, यो वै तदेवं वेदेति। अत एव काश्यां मरणान्मुक्तिरिति श्रु तिरप्येतत्त्परैव। तथा त भगवद्वाक्यम्-  
 प्रयाणकाले मनसाचलेनेत्यादि।\[गीता 9-10\]   
शक्तिपीठान्याह योगशिखायाम्-  
 ब्रग्मरन्ध्रे महास्थाने वर्तत्ते सततं शिवा।  
 चिच्छक्तिः परमा देवी मध्यमे सुप्रतिष्ठिता॥  
 मायाशक्तिर्ललाटाग्रभागे व्योमाम्बुजे सदा।  
 नादरूपा पराशक्तिर्ललाटस्य त मध्यमे॥  
 भागे बिन्दुमयी शक्तिर्ललाटस्यापरांशके।  
 बिन्दुमध्ये च जीवात्मा सूक्ष्मरूपेण वर्तते॥ इति।  
नवचक्राणि च लययोगनिरूपणे व्याख्यातानि। पर्वाण्याह श्री जाबालदर्शने-  
 पिङ्गलायामिडायान्तु वायोः सङ्‌क्रमणन्तु यत्।  
 तदुत्तरायणं प्रोक्तं मूले वेदान्तवेदिभिः॥  
 इडायां पिङ्गसायान्तु प्राणसङ्‌क्रमणं मुने।  
 दक्षिणायणमित्युक्तं पिङ्गलायामिति श्रुतिः।  
 इडापिङ्गलयोः सन्धिं यदा प्राणः समागतः।  
 अमावास्या तदा प्रोक्ता देहे देहभृताँ वर॥  
 मूलाधारं यदा प्राणः प्रविष्टः पण्डितोत्तमः।  
 तदाद्यं विषुवं प्रोक्तं तापसैस्तापसोत्तमः।  
 प्राणसंज्ञो मुनिश्रेष्ठ मूर्धानं प्रविशेद् यदा॥  
 तदन्त्यं विषुवं प्रोक्तं तापसैस्तत्त्वचिन्तकै॥  
 निःस्वासोच्छ्‌वासनं.सर्व मासानां सङ्‌कमो भवेत्।  
 ईडया कुण्डलीस्थानं यदा प्राणः समागतः॥  
 सोमग्रहणमित्युक्तं तदा तत्त्वविदां वर।  
 यदा पिङ्गलया प्राणः कुण्डलीस्थानमागतः॥  
 तदा तदा भवेत्सूर्यग्रहणं मुनिपुङ्गव। इति।  
आत्मतीर्थंप्रशंसामाह तत्रैव-  
 आत्मतीर्थं समुत्सृज्य वहिस्तीर्थानि यो व्रजेत्।  
 करस्थं स महारत्नं त्यक्त्वा काचं विमार्गते॥  
 भावतीर्थं परं तीर्थं प्रमाणं सर्वकर्मसु।  
 अन्यथालिङ्‌ग्यते कान्ता अन्यथालिङ्ग्यते सुता॥  
 तीर्थानि तोयपूर्णानि देवान् काष्ठादिनिर्मिप्तान्।  
 योगिनो नो जूजयन्ति स्वात्मप्रत्ययकारणात्॥  
 बहिस्तीर्यात्परं तीर्थमन्तस्तीर्थं महामुने।  
 आत्मतीर्थं महातीर्थमन्यत्तीर्थ निरर्थकम्॥  
 चित्तमन्तर्गतं दुष्टं तीथंस्नानैनं शुद्धयति।  
 शतशोऽपि जलैधैतिं सुराभाण्डमिवाशुचि॥  
 विषुवायतनकालेषु ग्रहेण चान्तरे सदा।  
 वाराणस्यादिके स्थाने स्नात्वा शुद्धो भवेन्नरः॥  
 ज्ञानयोगपराणन्तु पादप्रक्षालितं जलम्।  
 भावशुद्धचर्थंमज्ञानां तत्तीर्थं मुनिपुङ्गव।  
 तीर्थै दाने जपे यज्ञे काष्ठे पाषाणके सदा।  
 शिवं पश्यति मूढात्मा शिवे देहे प्रतिष्ठिते॥  
 अन्तःस्थं मां परित्यज्य बहिष्ठं यस्तु सेवते।  
 हस्तस्थं पिण्डमुत्सृज्य लिहेत्कूर्परमात्मनः।  
 शिवमात्मनि पश्यन्ति प्रतिमासु न योगिनः।  
 अज्ञानां भावनार्थाय प्रतिमाः परिकल्पिताः।  
 अपूर्वमपरं ब्रह्म स्वात्मानं सत्यमव्ययम्।  
 प्रज्ञानघनमानन्दं यः पश्यति स पश्यति॥ इति  
अथाधारादिदेशेषु धारणाफलानि निर्दिश्यन्ते।  
 आधारशक्तिर्निद्रायां विश्वं भरति निद्रया॥  
 तस्यां शक्तिप्रवोधेन त्रैलोक्यं प्रतिबुध्यते।  
 आधारं यो विजानाति तमसः परमश्नुते।  
 आधारचक्रमहसा पुण्यपापे निकृन्तयेत्।  
 आधारवातरोधेन नीयते गगनास्तरे॥ इत्यादि योगशिखायाम्।  
तता च शिवसंहितायाम्-  
 यः करोति सदा ध्यानं मूलाधारे विचक्षणः।  
 तस्य स्याद् दार्दु रीसिद्धिर्भू मित्यागक्रमेण वै॥ इति।  
तथा च-  
 आधारे पश्चिमो भागे त्रिवेणी सङ्गमो भवेत्।  
 तत्न स्नात्वा च पीत्वा नरः पापात्प्रमुच्यते।  
 आधारे पश्चिमे लिङ्गं कवाटं तत्न विद्यते।  
 तस्योद्‌धाटनमात्नेण मुच्यते भवबन्धनात्।  
 आधारपश्चिमे भागे चन्द्रसूर्यौ स्थिरौ यदि।  
 तत्न तिष्ठति विश्वेशो ध्यात्वा ब्रह्ममयो भवेत्। इति च  
योगशिखायाम्।  
 अथ स्वाधिष्ठानफलमाह शिवसंहितायाम्-  
 यो ध्यायति सदा दिव्यं स्वाधिष्ठानारविन्दकम्।  
 विविधं चाश्रुतं शास्त्रं निःशङ्कौ वै वदेद् घ्रुवम्।  
 सर्वरोगाविनिर्मुं क्तो लोके चरति निर्भयः। इति।  
अथ मणिपूरकफलामाह तत्नैव-  
 तस्मिन् ध्यानं सदा योगी करोति मणिपूरके।  
 तस्य पातालसिद्धिः स्यान्निरन्तरसुखावहा॥  
 ईप्सितञ्च भवेल्लोके दुःखरोगविनाशनम्।  
 कालस्य व़ञ्चऩञ्चापि परदेहप्रवेशनम्॥  
अनाहतफलमाह तत्नैव-  
 एतस्मिन् तसतं ध्यानं हृत्पाथोजे करोति यः।  
 क्षुभ्यन्ते तस्य कान्ता वै कामार्त्ता दिव्ययोषितः॥  
 ज्ञाऩञ्चाप्रतिमं तस्य त्निकालविषयं भवेत्।  
 दुरश्रुतिर्दू रदृष्टिः स्वेच्छया खगतां व्रजेत्॥ इति।  
विशुद्धाख्यफलं तत्रैव-  
 ध्यानं करोति यो नित्यं स योगीश्वरपण्डितः।  
 किन्त्वस्य योगिनोऽन्यत्न विशुद्धाख्ये सरोरुहे॥  
 चतुर्वैदा विभासन्ते सरहस्या निधेरिव।  
 इह स्थाने स्थितो योगी यदा क्रोधवशो भवेत्॥  
 तदा समस्तं त्रैलोक्यं कम्पते नात्न संशयः।  
अज्ञाचक्रफलं तत्रैव  
 तत्न देवः परन्तेजः सर्वतन्त्रेषु मन्त्निणः।  
 चिन्तयित्वा परां सिद्धिं लभते नात्न संशयः॥  
 तुरीयं तृतीयं लिङ्गं तदाहं मुक्तिदायकः।  
 ध्यानमात्रेण योगीन्द्रो मत्समो भवति ध्रुवम्॥ इति  
 यानि यानि हि प्रोक्तानि पञ्चपद्‌मे फलानि वै।  
 तानि सर्वाणि सुतरामेतज्ज्ञानाद् भवन्ति हि॥ इति  
ब्रह्मरन्ध्रफलमाह तत्नैव-  
 ब्रह्मरन्ध्रे मनो दत्वा क्षणार्द्धं यदि तिष्ठति।  
 सर्वपापविनिर्मुक्तः स याति परमां गतिम्॥  
 स्मस्मिन् लीनं मनो यस्य स योगी मयि लीयते।  
 अणिमादिगुणान् त्यक्त्वा स्व्च्छया पुरुषोत्तमः॥ इति  
 वामदक्षः निरुन्धन्ति प्रविशन्ति सुषुम्णया।  
 ब्रह्मरन्ध्रं प्रविश्यान्तस्ते यान्ति परमां गतिम्॥ इति च  
योगशिखायाम्‌।  
 चक्रान्तरेष्वपि चित्तस्थापनफलानि नवचक्रनिरूपणे लययोगप्रकरणे निरूपितानि। त्निवेणीस्नानमाह शिवसंहितायाम्-  
 सितासिते सङ्गमे यो मनसा स्नानमाचरेत्।  
 सर्वंपापविनिर्मुक्तो याति ब्रह्म सनातनम्॥  
 मृत्युकाले प्लुतं देहं त्रिवेण्याः सलिले यदा।  
 विचिन्तयंस्त्यजेत् प्राणान् स तदा मोक्षमाप्नुयात्॥ इति।  
सुषुम्णामाहात्म्यं यथा योगशिखायाम्-  
 सुषुम्णायां प्रवेशेन चन्द्रसूयौ लयं गतौ।  
 तदा समरसंभारं यो जानाति स योगवित्॥  
 सुषुम्णायां यदा योगी क्षणार्द्धमपि तिष्ठति।  
 x x x  
 सुषुम्णायां यदा योगी लीयते क्षीरनीरवत्॥  
 भिद्यते च तदा ग्रन्थिच्छिद्यन्ते सर्वसंशयाः।  
 क्षीयन्ते परमाकाशे ते यान्ति परमां गतिम्॥ इति।  
अथ देशविशेशेषु धारणाफलान्याह शिवसंहितायाम्-  
 योगी पद्‌मासने तिष्ठन् कण्ठकूपे यदा स्मरन्।  
 जिह्वां कृत्वा तालुमूले क्षुत्‌पिपासा निवर्तते॥  
 कण्ठकूपादधः स्थाने कूर्मनाड्‌यस्ति शोभना।  
 तस्मिन् योगी मनो दत्वा चित्तस्थैर्यं लभेद् भृशम्॥  
 शिरः कपाले रुद्राक्षं विवरं चिन्तयेद् यदा।  
 तदा ज्योतिः प्रकाशः स्याद्विद्युत्‌पुञ्जसमप्रभः॥  
 एतच्चिन्तनमात्नेण पापानां संक्षयो भवेत्।  
 दुराचारोऽपि पुरुषो लभते परमं पदम्॥  
 अहर्निशं यदा चिन्तां तत्करोति विचक्षणः।  
 सिद्धानां दर्शनं तस्य भाषणञ्च भवेद् ध्रुवम्॥  
 तिष्ठन् गच्छन् स्वपन् भुञ्जन् ध्यायेच्छून्यमहर्निशम्।  
 तादाशमयो योगी चिदाकाशे विलीयते॥  
 नासग्रे दृश्यते येन पद्‌मासनगतेन वै।  
 मनसो मरणं तस्य खेचरत्वं प्रसिद्धयति॥  
 उत्तानशयने भूमौ स्वप्नाध्यायनिरन्तरम्  
 सद्यः श्रमविनाशाय स्वयं योगी विचक्षणः॥  
 शिरः पश्चात्तु भागस्य ध्याने मृत्युञ्जयो भवेत्।  
अथ प्रतीकोपासनं यथा तत्नैव-  
 निरीक्ष्य विस्फारित लोचनद्वयः।  
 यदा नभः पश्यति स्त्रप्रतीकं  
 नभोऽङ्गणे तत्क्षणमेव पश्यति।  
 गाढातपे स्वच्छायाया कण्ठदेशं भ्रूमध्यदेशं वा स्थिरकायो लम्बितबाहुः स्थिरमना निश्चलदृशा पश्यन् क्लीं परब्रह्मणे नम इति मन्त्नमष्टोत्तरशतं जप्त्वाविस्फारितलोचनो नभसि स्वप्रतीकं पश्येदित्यधिकं शिवस्वरोदये द्रष्टव्यम्।  
 प्रत्यहं पश्यते यो वै स्वप्रतीकं नभोऽङ्गणे।  
 आयुर्वृद्धिर्भवेत्तस्य न मृत्युः स्यात् कदाचन॥ इति  
 विषयाश्च गन्धादयो वेदितव्याः॥29॥  
वनु धारणासिद्धौ कि स्यात्? तदाह-  
 ज्योतिष्मती विशोका विषयवती वा प्रवृत्तिरुत्पन्ना।  
 मैञ्यादिभावनातः प्रसन्नचित्तं स्थितिन्तनुते॥ 30॥  
 ज्योतिष्मतीत्यादि। हृदयपुण्डरीके चित्तं धारयतो बुद्धिसंविक् जायते। तथा चयोगसूत्नं-हृदयपुण्डरीके चित्तसंविदिति। सा बुद्धिसत्वस्य भास्वरतया तत्न स्थितिकौशलेन सूर्यैन्दुग्रहमणिप्रभारूपाकारेण विकल्पिता। तथास्मितासमापन्नस्य च चित्तस्य निस्तरङ्गमहोदधिकल्पतया प्रशान्ततयाऽनन्ततया चास्मिता मात्ना चैषा द्वयी विशोका दुःखरहिता ज्योतिष्मती प्रकाशरूपा उत्पन्ना प्रवृत्तिः।  
 तदाम्नातं कृष्णयजुर्वैदीयश्वेतरोपनिषदि-  
 नीहारधूमार्कानलानिलानां  
  खद्योतविद्युत्‌स्फटिकशशीनाम्।  
 एतानि रूपाणि परःसराणि  
  ब्रह्मण्यभिव्यक्तिकराणि योगे॥ इति।  
 तथा च वाशिष्ठे उपशमप्रकरणे उद्दालकोपाख्याने-  
  तस्मयुपरते स्वाने तेजःपुञ्जं ददर्श स। इति।  
 अथ वा उत्पन्ना विषयवती प्रवृत्तिः मैख्यादिभावनातः प्रसन्नस्य चित्तस्य स्थितिमेकाग्रतां ध्यानादियोग्यतामिति भावः, तनुते वर्द्धयतीत्यर्थः। तथा च योगभाष्ये-  
 नासिकाग्रे धारयतोऽस्य या दिव्यगन्धसंवित् सा गन्धप्रवृत्तिः। जिह्वाग्रे दिव्यरससंवित्। तालुनि रूपसंवित्‌। जिह्वामूले स्पर्शसंवित्। जिह्वामूले शब्दसंवित् इत्येताः प्रवृत्तय उत्पन्नाश्चित्तं स्थितौ निबन्धन्तीति। एवं चन्द्ररत्नादिबाह्यदेशेषु चित्तन्धारयतोऽपि जाता प्रवृत्तिर्विषयवत्येवेति बोध्यम्।  
यच्चागमान्तरे-  
 ज्योतिष्मती स्पर्शवतौ तथा रसवती परा।  
 गन्धवत्यपरा प्रोक्ता चतस्त्रस्तु प्रवृत्तयः॥ इत्युक्तम्।  
 तच्च शब्दप्रवृत्तेरायूपलक्षणमिति यद्यपि विषयवती प्रवृत्तिः कवैल्यं प्रति नोपयुज्यते तथापि शास्त्रादिप्रतिपादितार्थैषु दृढविश्वासार्थमुपादेया।  
तथा च योगभाष्ये-  
 यद्यपि तत्तच्छास्त्नुमानाचार्यौपदेशौरवगतमर्थतत्त्वं सद्‌भूतमेव भवति। एतेषां यथाभूतार्थप्रतिपादनसामर्थ्यात्। तथापि यावदेकदेशोऽपि कश्चिन्न स्वकरणसंवेद्यो भवति तावत्सर्वं परोक्षमिवापवर्गादिषु सूक्ष्मेष्वर्थैषु न दृढां बुद्धिमुत्पादयति। तस्माच्छास्त्नानुमानाचार्यौपदेशोपोद्‌बलनार्थमेवावश्यं कश्चिद्विशेषः प्रत्यक्षीकर्त्तव्य इति। स्मृतौ हृदयपुण्डरीकमाह-  
 अतिरम्यं हि भूतानां प़ञ्चछिद्रमधोमुखम्।  
 वितस्तिमात्नतो देशे नाभेरुर्ध्वमवस्थितम्॥  
 यथैवाष्टदलं पद्‌मं सुरक्तं मुकुलीकृतम्।  
 एवं हृदयपद्‌मन्तु लभ्यते हृदयस्थले॥  
 सोमाग्निरविनक्षत्नविद्युद्वत्तजसा युतम्।  
 भाति विश्वस्य कृत्स्नस्य ह्याश्रयो योगिनां सदा॥ इति।  
तथा च योगतत्त्वे-  
 हृदि स्थाने स्थितं पद्‌मं तस्य वक्त्नमधोमुखम्।  
 उर्ध्वनालमधो बिन्दुस्तस्य मध्ये स्थितं मनः॥  
 अकारे रेचितं पद्ममुकारेणैव भिद्यते।  
 मकारे लभ्यते नादमर्धमात्ना तु निश्चला॥ इति।  
 अष्टपत्नन्तु हृत्पद्‌मं द्वात्रिंशत्केसरान्वितम्।  
 तस्य मध्ये स्थितो भानुर्भानुमध्यगतः शरी॥  
 शशिमध्यगतो वह्निर्वह्निमध्यगता प्रभा।  
 त्निस्तानञ्च त्निमात्नञ्च त्निब्रह्म च त्नयाक्षरम्॥  
 त्निमात्नमऱ्धमात्नं वा यस्तं वेद स योगवित्।  
इति च ध्यानबिन्दौ। एतत्सर्वमभिप्रेत्याह वाचस्पत्ये-  
 उदरोरसोर्मध्ये पद्‌मधोमुखं तिष्ठत्यष्टरेचकप्राणायामेण तदूर्ध्वमुखं कृत्वा तत्न चित्तन्धारयेत्। तन्मध्ये सूर्यमण्डलमकारो जागरितस्थानम्। तस्योपरि चन्द्रमण्डलमुकारः स्वप्नस्थानम्। तस्योपरि वह्निमण्डलं मकारः सुषुप्तिस्थानम्। यस्योपरि परं व्योमात्मकं ब्रह्मनादं तुरीयस्थानमर्धमात्नमुदाहरन्ति ब्रह्यवादिनः। तत्न कर्णिकायां (पद्‌मबीजकोशे) ऊर्ध्वमुखी सूर्यादिमण्डलमध्यगता ब्रह्मनाडी ततोऽप्युर्ध्व प्रवृत्ता सुषुम्णा नाडी। तया खलु बाह्यान्यपि सूर्यादीनि मण्डलानि प्रोतानि। सा हि चित्तस्थानम्। तस्यां धारयतो योगिनश्चित्तसंविदुपजायत इति।  
 अथ वा स्वप्ने यां काञ्चिन्मनोहारिणीं हरिहरादिमूर्त्तिं पश्यन् प्रबुद्धस्तस्यां मनो धारयन् झटिति स्थितिपदं लभते। अथ वा वेदान्तशास्त्नश्रवणमननाभ्यां सुषुप्तमिवाखिलं जगत् पश्यन् चित्तं स्थितिपदं लभचे। तथा च योगवार्तिककारः-  
 दीर्घस्वप्नमिमं विद्दि दीर्घं वा चित्तविभ्रमम्।  
 चराचरं लय इव प्रसुप्तमिह पश्यताम्॥ इति।  
मैत्नयादिभावनाचतुष्टयमाह-  
 सुखशालिनि सौहार्दं दीने करुणाञ्च पुण्यशीलेषु।  
 प्रमदमुपेक्षां पापिनि चित्तं भावयतः प्रसीदति॥  
 सुखसम्भोगापन्नेषु सर्वप्राणिषु मैत्नीम्भावयेत्। तथा सति-परमाभ्युदयासहनरूपेर्ष्याकालुष्यं स्नेहादनुभूयमानं सुखमनुशेते, सुखजातं सर्वं मे भूयादिति, राजपो बुद्धिवृकत्तिविशेषो रागः। सोऽपि सर्वसुखासम्पत्त्या चित्तं विक्षिप्य कलुषीकरोतीति रागकालुष्यमपि चित्तस्य विनिवर्त्तते। तथा सति- तत्सुखादिकं स्वकीयमेव सम्पन्नं पुत्रादिराज्यवदिति यावत्। तथा दुःखितेषु करुणा नाम आत्मनीव परस्मिन् दुःखप्रहाणेच्छां भावयेत्। तथा सति परापकारचिकीर्षाकालुष्यं चित्तस्य। यश्च दुःखमनुशेते। सर्वदेदृशं दुःखं मे माभूदिति तमोऽनुगतो राजसो धीवृत्तिविशेषो द्वेषः। सोऽपि, सर्वै दुःखहेतवो न शक्यन्ते विहन्तुमिति सर्वदा हृदयं दहतीति द्वेषकालुष्यमपि विनिवर्त्तते। स्वस्येव परेषामपि दुःखहेतुभूतानां शत्नुव्याघ्रादीनां तदा प्रतिकूलं दुःखं मा भूदिति व्याघ्रादिद्वेषविनिवृत्तिरिति।  
तथा च स्मृतिः-  
 प्राणा यथात्मनोऽभीष्टा भूतानामपि ते तथा।  
 आत्मौपम्येन सर्वत्न दयां कुर्वन्ति साधवः॥ इति।  
 तथा पुण्यशीलेषु प्राणिषु प्रमदं नाम तु मुदितां भावयेत्। तथा सति परगुणेषु दोषाविष्करणरूण असूयकालुष्यं निवर्त्तते वित्तस्य। अपुण्यशीलेषु प्राणिषु चोपेक्षां नाम माध्यस्थ्यं भावयेत्। तथा सति अमर्षकालुष्यं विनिवर्त्तते चित्तस्येत्येवं मैत्नयादिभावनाचतुष्टयेन राजसतामसधर्मनिवृत्तौ चितस्य सात्त्विकः शुद्धो धर्म उपजायते। ततश्च चित्तं प्रसीदति।  
तथा चान्नपूर्णौपनिषदि-  
 मैत्नयादिभिर्गुणैर्युक्तं भवत्युत्तमवासनम्।  
 भूयो जन्मविनिर्मुक्तं जीवन्मुक्तश्च तन्मनः॥ इति।  
 प्रसन्नञ्च चित्तं धारणाद्युपायेभ्य एकाग्रं स्थितिपदं लभत इति। तदुक्तं भगवता \[गीतायां\]  
 प्रसन्नचेतसो ह्याशु बुद्दिः पर्यवतिष्ठते। (2।65।1) इति।  
 तथा च भगवान् पतञ्जलिः- स्थितिपदञ्च चित्तस्य स्वायत्तमिति।  
 परमाणुपरममहत्त्वान्‌तो वशीकारादवगन्तव्यम्। परमाणुपरममहत्तत्त्वान्तोऽस्य वशीकारः\[योo सूo 1।4o।\]। इति।  
परमाणुर्नाम-  
 जालान्तर्गते भानौ सूक्ष्मं यद्‌दृश्यते राजः।  
 तस्य षष्टितमो भागः परमाणुः स उच्यते॥ इति।  
 परमहत्तत्त्वञ्च मूलप्रकृतेः प्रथमो विकार इति। ततश्च बहिरङ्गाङ्गाभ्यासापेक्षा विनिवर्त्तते॥  
तथा च योगभाष्ये-  
 तद्वशीकारात्परिपूरर्णं योगिनश्चित्तं न पुनरभ्यासकृतं परिकर्मापेक्षत इति । वशीकारो नाम चितस्य परमाणुपरममहत्तत्त्वान्तं निविशमानस्याप्रतिधात इति। धारणोदेशेभ्यः निवृत्तं चित्तं प्रयत्नेन तत्तद्‌देशे स्थापनीयम्। तथा च भगवान्-  
 यतो यतो निश्चरति मनश्चञ्चलमस्थिरम्‌।  
 ततस्ततो नियम्यैतदात्मन्येव वशं लयेत्॥ इति।  
तथा च माण्डूक्योपनिषत्कारिकायां गोडपादाचार्यः-  
 उत्सेक उदधेर्यद्‌वत् कुशाग्रेणैकबिन्दुमा।  
 मनसो निग्रहस्तद्वद् भवेदपरिखेदतः॥ इति।  
धारणायाः दुष्करता यथा भारते मोक्षपर्वणि-  
 विपन्ना धारणास्तावत् नयन्ति न शुभां गतिम्।  
 नेतृहीना यथा नवः पुरुषानर्तवे नृपः॥  
 यस्तु तिष्ठथि कौन्तेय धारणासु यथाविधि।   
 मरणं दन्म दुःखञ्च सुखञ्च स विमुञ्चति॥  
 स्वस्थेयं क्षुरधारासु निशितासु महीपते।  
 धारणसु च योगस्य दुःस्थेयमकृतात्मभिः॥  
 स्नेहपूर्णै यथा पात्ने मनः आधाय निश्चलम्।  
 पुरुषो युक्त आरोहेत् सोपानं मुक्तमानसः॥ इति।  
   इति धारणाप्रकरणम्। 

   
   
 

 अथ ध्यान प्रकरणम्  
धारणासध्यं ध्यानमाह-  
 तस्मिन् देशविशेषे सुचिरं ध्येयावलम्बनं ज्ञानम्।  
 नैवावगाहतेऽन्यत् किञ्चित्तद्‌ध्यानमाख्यातम्॥ 31॥  
 तस्मिन्नित्यादि। देशविशेषे हृदयपुण्डीकादौ ध्येयावलम्बनं चतुर्भजादिगोचरं ज्ञानं सुचिरं ध्यानं स्यात् षष्टिनाडीकमित्युपलक्षितसमयं यावत् किञ्चिदन्यद् ध्येयातिरिक्तं नावगाहते न विषयीकरोति तज्ज्ञानं ध्यानमाख्यातम्। ज्ञानस्य ध्येयमात्नविषयकतैलधारावत् निरन्तरप्रवाहो ध्यानमित्यर्थः। तथा च पुराणम्-  
 तद्रू पप्रत्ययैकाग्य सन्ततिश्चानर्यानस्पृहा।  
 तद् ध्यानं षड्‌भिरङ्गौस्तु प्रथममैर्निष्पाद्यते नृप॥ इति। 31।  
ध्यानस्य द्वैविध्यमाह-  
 सगुणत्वनिर्गुणत्वप्रविभेदातदुदीरितं द्विविधम्‌।  
 आद्ये सकलं ध्येयं त्वन्यस्मिन् निष्कलं ब्रह्म॥ 32॥  
  सगुणत्वेत्यादि। तद्‌ ध्यानं सगुणत्वनिर्गुणत्वप्रविभेदाद् द्विविधमुदीरितम्। सगुणं निर्गुणञ्चेति द्विविधं ध्यानमित्यर्थः। तत्राद्ये सकलं मूर्तिमच्चतुर्भु जादिध्येयकाशादिलक्षणं ब्रह्म ध्येयमिति यावदिति। केचित्तु समन्तकं सगर्भमिति अमन्तकं निगर्भमिति च ध्यानस्य द्वैविध्यमाहुरिति।  
 सगुणध्यानस्य पञ्च भेदानाह याज्ञवल्क्यसंहितायाम्। त्न विष्णुध्यानं यथा-  
 हृत्पद्‌मेऽष्टदलोपेते कन्दमाध्यात् समुत्थिते।  
 द्वादशाङ्‌रगुलनालेऽस्मिंश्चतुरङ्‌गुलवन्मुखे॥  
 प्राणायामैर्विकसिते केशरान्वितकर्णिंके।  
 वासुदेवं जगद्योनिं नारायणमजं विभुम्॥  
 चतुर्भुजमुदाराङ्गं शङ्खचक्रगदाधरम्।  
 किरीटकेयूरधरं पद्‌मपत्ननिभेक्षणम्॥  
 श्रीवत्सवक्षसं श्रीशं पूर्णचनद्रनिभाननम्।  
 नीलोत्पलदलाभासं सुप्रसन्नं शुचि स्मितम्।  
 शुद्धस्फटिकसंकाशं पीतवाससमच्युतम्॥  
 पद्‌मस्थस्वपदद्वन्द्वं परमात्मानमव्ययम्।  
 प्रभाभिर्भासयद्रूपं परतिः पुरुषोत्तमम्॥  
 मनसालोक्य देवेशं सर्वभूतहृदि स्थितम्।  
 सोऽहमात्मेति विज्ञानं सगुणं ध्यानमुच्यते॥ इति।  
वह्निध्यानं यथा-  
 हृत्सरोरुहमध्येऽस्मिन् प्रकृत्यामककर्णिके।  
 अष्टैश्वर्यदलोपीते विकारमयकेशरे॥  
 ज्ञाननाले बृहत्कन्दे प्राणायामप्रबोधिते॥  
 विश्वार्च्चिषं महावर्ह्नि ज्वलन्तं विश्वतो मुखम्।  
 वैश्वानरं जगद्योनिं शिखानां बीजमीश्वरम्॥  
 तापयन्तं स्वकं देहमापादतलमस्तकम्।  
 निर्वातदीपवत्तस्मिन् दीपितं हव्यवाहनम्॥  
 दृष्ट्‌वा तस्य शिखामध्ये परमात्मानमक्षरम्।  
 नीलतोयदमध्यस्थं विद्यु ल्लेखेव राजितम्।  
 नीवारशूकवद्रूपं पीताभं सर्वकारणम्॥  
 ज्ञात्वा वैश्वानरं देवं सोऽहमात्मेति या मतिः।  
 सगुणेषूत्तमं ह्ये तद् ध्यानं योगविदो विदुः॥ इति।  
सुर्यध्यानं यथा-  
 अथ वा मण्डलं पश्येदादित्यस्य महात्मनः।  
 आत्मानं सर्वजगतः पुरुषं हेमरूपिणम्॥  
 हिरण्यश्यमश्रुकेशं च हिरण्मयनखं हरिम्।  
 पद्‌मासनं चतुर्वक्त्रं सृष्टिस्थित्यन्तकारिणम्॥  
 पद्‌मासनस्थितं सौम्यं प्रबुद्धकमलासनम्।  
 भासयन्तं जगत्सर्वं दृट्‌वा लोकैकसाक्षिणम्॥  
 सौऽहमात्मेति या बुद्धिः सा च ध्यानेषु शस्यते॥ इति।  
वन्तरात्मध्यानं यथा-  
 भ्रुवोर्भध्येऽन्तरात्मानं भारूपं सर्वकारणम्।  
 स्थाणुवन्मूर्ध्नि पर्यन्तं देहमध्यात्समुत्थितम्॥  
 जगत्कारणमव्यक्तं ज्वलन्तममितौजसम्।  
 मनसालोक्य सोऽहं स्यामित्येतद् ध्यानमुत्तमम्॥ इति।  
ध्यानविन्दुश्रुतिः।  
 ध्यानाभ्यासेन च विक्षेपकारणे रजस्तमसी चाभिभूय सत्त्वं विवर्द्धंते, समाधि श्चाभिमुखो भवति। तथा च विवेकचूडामणौ-  
 यथा सुवर्णं पुटपाकशोधितं।  
  त्यक्त्वा मलं स्वात्मगुणं समृच्छति॥  
 तथा मनः सत्वरजस्तमोमलं।  
  ध्यानेन संत्यज्य समेचि तत्त्‌वम्॥ इति।  
ध्यानस्य दुष्करत्वमाम्नातं तेजोबिन्दूपनिषदि-  
 दुःसाध्‌यञ्च दुराराध्यं दुष्प्रेक्ष्यं च दुराश्रयम्।  
 दर्लक्ष्यं दुस्तरं ध्यानं मुनीनाञ्च मनीषिणाम्॥ इति।  
 इति ध्यानप्रकरणम्  
अथ ध्यानसाध्यं समाधिं लक्षयति-  
 आलम्बनस्वभावावेशाद् ध्यानं यदात्मरूपेण।  
 उपरतमिवार्थमात्राभासञ्चेदन्त्यमङ्‌गं तत्॥ 33॥  
 आलम्बनेत्यादि। ध्यानं यदा चिरकालाभ्यासेन आलम्बनस्वभावावेशात् ध्येयाकारस्‌यैव निर्भासाद्धैतोरातमरूपेण प्रत्ययात्मकस्वरूपेण उपरतमिव शून्यमिव न तु वस्तुतः शून्यमित्यर्थः। अर्थमात्राभासञ्चेत् ध्येयाकारतया निर्भासते तदन्त्यमङ्‌गं समाधिरिति यावत्। तथा च पुराणम्-  
 तस्यैव कल्पनाहीनं स्वरूपग्रहणं हि यत्।  
 मनसा ध्याननिष्पाद्यं समाधिः सोऽभिधीयते॥ इति।  
 सरित्पतौ निविष्टाम्बु यथाभिन्नं लयन्त्वियात्।  
 तथाभिन्नं मनस्तत्न समाधिं सममाप्नुयात्॥ इति  
च योगियाज्ञवल्क्यः।  
 सोऽहं चिन्मात्नमेवेति चिन्तनं ध्यानमुच्यते।  
 ध्यानस्य विस्मृतिः सम्यक् समाधिरभिधीयते॥ इति  
च त्निशिखिब्राह्मणे।  
 निर्विकारतया वृत्त्या ब्रह्माकारतया पुनः।  
 वृत्तिविस्मरणं सम्यक् समाधिरभिधीयते॥ इति।  
च तेजोबिन्दूपनिषदि।  
 ध्यातृध्याने परित्यज्य क्रमाद् ध्येयैकगोचरम्।  
 निवातदीपवच्चित्तं समाधिरभिधीयते॥ इति  
चाध्यात्मोपनिषदि।  
समाधिप्रशंसा यथा मैत्नायणीब्राह्मणे-  
 समाधिनिर्धूतमलस्य चेतसो  
  निवेशितस्यात्मनि यत्सुखं लभेत्।  
 स शक्यते वर्तयितुं गिरा तदा  
  स्वयं तदन्तःकरणेन गृह्यते॥  
 अपामपोऽग्निमग्नौ वा व्योम्नि व्योम न लक्षयेत्।  
 एवमन्तर्गतं चित्तं पुरुषः प्रतिमुच्यते। इति। 33।  
चित्तवृत्तिनिरोधे द्वितीयं कारणं वैराग्यं निरूपयति-  
 परमपरञ्च द्विविधं वैराग्यं तत्न भिद्यते त्वपरम्।  
 संज्ञाभिश्च चतुर्धा गीताभिः शास्त्नतत्त्वज्ञैः॥ 34॥  
 परमित्यादि। वैराग्यं विषयवैतृष्ण्यं परमपरञ्चेति द्विविधम्। तत्नापरं वैराग्यन्तु शास्त्नतत्त्वज्ञैर्गौताभिश्चतुर्धा भिद्यते इति॥ 34॥  
  यतमानसंज्ञा, व्यतिरेकसंज्ञा, एकेन्द्रियसंज्ञा, वशीकारसंज्ञा चेति चतत्नः संज्ञा अपरवैराग्यस्य। तत्न यतमानसंज्ञामाह-  
 विषयेषु मा प्रवृत्तिः करणानामिति विधूनने यत्नः।  
 चित्तमलानां तदिदं यतमानाभिधमिष्यते किल॥ 35॥  
 विषयेष्वित्यादि। करणानामिन्द्रियाणां विषयेषु रूपादिषु प्रवृत्तिर्माभूदित्यालोच्य चित्तमलानां रागादीनां विधूनने यत्नः चित्तमलप्रक्षालनाय मैत्नयादिभावनारम्भस्तदिदं यतमानाभिधं वैराग्यमिष्‌यते। किंल। चित्तवर्तिनो रागादय एव यथास्वमिन्द्रियाणां विषयेषु प्रवर्त्तयन्तीति यावदिति। 35॥  
 व्यतिरेकसंज्ञामाह-  
 यत्ने निर्धूतानां व्यतिरेकेणावधारणं तेषु।  
 व्यतिरेकसंज्ञकं तद्‌वैराग्यं \[च\] परमर्षिसम्मतम्॥ 36॥  
 यत्न इत्यादि। यत्नारम्भे सति तेभ्यः पक्ष्यमाणरागादिचित्तमलेभ्यः निर्धूतानां प्रक्षालितानां व्यतिरेकेणावधारणम्, तत्परमर्षिसम्मतं व्यतिरेकसंज्ञकं वैराग्यमिति॥ 36॥  
 एकेन्द्रियसंज्ञामाह-  
 विषयेषु चेन्द्रियाणां चित्तकषायाः प्रवर्त्तनाहीना।  
 एकेन्द्रियसंज्ञा स्यात् स्पृहयन्तो मनसि स्थिता यदि॥ 37॥  
 विषयेष्वित्यादि। चित्तकषाया रागादयः पक्वा इति यावत्। इन्द्रियाणां यथास्वं विषयेषु प्रवर्त्तनाहीना मनसि स्पृहयन्तः औत्सुक्यमात्रेण स्थिता तदा चैकेन्द्रियसंज्ञा स्यादिति॥ 37॥  
 वशीकारसंज्ञामाह-  
 समुपस्थितेऽपि विषये दोषपरिज्ञावितृष्णचित्तस्य।  
 दृष्टे चानुश्रविके भवत्युपेक्षा वशीकारः॥ 38॥  
 समुपस्थित इत्यादि। दृष्टे स्त्नयन्नपानाधिपत्याद्यौहिके, आनुश्रविके वेदस्तदधिगतस्वर्गादौ दिव्ये च विषये समुपस्थितेऽपि एतेनासम्प्रयोगे वैतृष्ण्यमात्नेण वैराग्यत्वनिरासः। दोषस्य परिज्ञा तया वितृष्णचित्तस्य दोषपरिज्ञया विवेकेन वितृष्णचित्तस्य या उपक्षा हेयोपादेयशून्‌या रागद्वेषरहिता अभोगात्मिका बुद्धिः सोऽस्य वशीकारः वशीकारसंज्ञावैराग्यमित्यर्थ इति।  
 तथा च नारदपरिव्राजकोपनिषदि-  
 संसारदोषदृष्ट्‌यैव विरक्तिर्जायते सदा।  
 विरक्तस्य च संसारात्संन्यासः स्यान्न संशयः॥ इति।  
 तथा च भर्तृ हरिः गङ्गातरङ्गेत्यादि। द्वितीयस्कन्दे श्रीमद्‌भागवते सत्यां क्षिताविति। श्रीमच्छङ्कराचार्यः-सर्पाः पिवन्ति इति।  
 स्त्नीदोषो यथा याज्ञवल्क्योपनिषदि-  
 मांसपाञ्चालिकायास्तु यन्त्नलोकेऽङ्गपञ्जरे।  
 स्नाय्वस्थिग्रन्थिशालिन्यः स्त्नियः किमिव शोभनम्॥  
 त्वङ्मांसरक्तवाष्णसु पृथक् कृत्वा विलोचने।  
 समालोकय रम्यञ्चेत् किं मुधा परिमुह्यसि॥  
 मेरुशृङ्गतटोल्लासिगङ्गाजलरयोपमा।  
 दृष्टा यस्मिन् मुने भुक्ताहारस्योल्लासशालिता॥  
 श्मशानेषु दिगन्तेषु स एव ललनास्तनः।  
 श्वभिरास्वाद्यते काले लघुपिण्ड इवान्धसः॥  
 केशकज्जलधारिण्यो दुःस्पर्शा लोचनप्रियाः।  
 दृष्कृताग्निशिखा नार्य्यौ दहन्ति तृणवन्नरम्॥  
 ज्वना अतिदूरेऽपि सरसा अपि नीरसा।  
 स्त्नियो हि नरकाग्नीनामिन्धनं चारुदारुणम्॥  
 कामनाम्ना किरातेन विकीर्णा मुग्धचेतसः।  
 नार्यौ नरविहङ्गानामङ्गबन्धनवागुराः॥  
 जन्मपल्वलमत्स्यानां चित्तकर्द्दमवारिणाम्।  
 पुंसां दुर्वासनारज्जुर्नारी वडिशपिण्डिका॥  
 सर्वैषां दोषरत्नानां स्वसमुद्रिकयानया।  
 दुःखशृङ्खलया नित्यमलमस्तु मम स्त्निया॥  
 यस्य स्त्नी तस्य भोगेच्छा निस्त्नीकस्य क्व भोगभूः।  
 स्त्नियं त्यक्तवा जगत् त्यक्तं जगत् त्यक्त्वा सुखी भवेत्॥ इति।  
तथा च नारदपरिव्राजके-  
 स्त्नीणामवाच्यदेशस्य क्लिन्ननाडीव्रणस्य च।  
 अभेदेऽपि मनोभेदाज्जनः प्रायेण वञ्च्यते॥  
 चर्मखण्डन्द्विधा भिन्नमपानोद्‌गारधूपितम्।  
 ये रमन्ति नमल्तेभ्यः साहसं किमतः परम्॥ इति।  
 त्वङ्‌मांसरुधिरस्नायुमज्जामेदोऽस्थिसंहतौ।  
 विण्मूत्नपूये रमतां क्रिमीणां कियदन्तरम्॥ इति।  
देहदोषो यथा तत्नैव-  
 अस्थिस्थूलं स्नायुबद्धं मांसशोणितलेपितम्‌।  
 चर्मावबद्धं दुर्गन्धिपूर्णं मूत्नपुरीषयोः॥  
 जराशोकसमाविष्टं रोगायतनमातुरम्।  
 रजस्वलमनित्यञ्च भूतावासमिमं त्यजेत्॥  
 मांसासृक्‌पूयविण्मूत्नस्नायुमज्जास्थिसंहतौ।  
 देहे चेत्प्रीतिमान्‌ मूढा भविता नरकेऽपि सः॥  
 सा कालपूयपदवी सा महावीचिवागुरा।  
 साऽसिपत्नबलश्रेणी या देहेऽहमति स्थितिः॥ इति।  
अपत्यदोषो यथा याज्ञवल्क्योपनिषदि-  
 अलभ्यमानस्तनयः पितरौ क्लेशयेच्चिरम्।  
 लव्धो हि गर्भपातेन प्रसवेन च बाधते॥  
 जातस्य ग्रहरोगादि कुमारस्य च धूर्तता।  
 उपनीतेऽप्यविद्यत्वमनुद्धाहश्च पण्डिते॥  
 यूनश्च परदारादि द्रारिद्रयञ्च कुटुम्बिनः।  
 पूतदोषस्य नाद्यन्तौ धनी चेन्भ्रियते तदा॥ इति।  
अर्थदोषो यथा-  
 अर्थानामर्ज्जने क्लेशस्तथैव परिपालने।  
 नष्टे दुःखं व्याये दुःखं धिगर्थान् क्लेशकारिणः॥ इति।  
गृहदोषमाह यदुनृपतिं प्रति दत्तात्नेयः-  
 गृहारम्भो हि दुःखाय न सुखाय कदाचन।  
 सर्पः परकृतं वेश्म प्रविश्य सुखमश्नुते॥ इति।  
शरीरशैशवाद्यवस्थादोषो यथा महोपनिषदि-  
 नास्ति देहसमः शोच्यो नीचो गुणविवर्जिजतः।  
 कलेवरमङ्कारगृहस्थस्य महागृहम्॥  
 न च लभ्यते वा स्थैर्यं किमनेन गुरो मम।  
 षङिक्तवद्धेन्द्रियपशुं वलात्तष्णा गृहाङ्गणम्॥  
 चित्तभृत्यजनाकीर्णं नेष्टं देहगृहं मम।  
 जिह्वामर्कटिकाक्रान्तवदनद्वारभीषणम्॥  
 दृष्टदन्चास्थिशकर्ल नेष्टं देहगृहं मम।  
 रक्तमांसमयस्यास्य सबाह्याभ्यन्तरे मुने॥  
 नाशैकधर्मिणो ब्रूहिं कैव कायस्य रम्यता।  
 तडित्सु शरदभ्रेषु गन्धर्वनगरेषु च॥  
 स्थैर्यं येन विनिर्णौतं स विश्वसितु विग्रहे।  
 शैशवे गरुतो भीतिर्भातृतः पितृतस्तथा॥  
 जनतो ज्यष्ठबालाच्च शैशवं भयमन्दिरम्।  
 स्वचित्तविलसंस्थेन नानाविभ्रमकारिणा॥  
 बलात् कामपिशाचेन विवशः परिभूयते।  
 दासाः पुत्नाः स्त्नियश्चैव बान्धवाः सुहृदस्तथा॥  
 हसन्त्युन्मत्तकमिव नरं वार्द्धककम्पितम्।  
 दैन्यदोषमयी दूर्घा वर्द्धते वार्द्धके स्पृहा॥  
 सर्वापदामेकसखी हृदि दाहप्रदायिनी।  
 क्वचिद् वा विद्यते चैषा संसारे सुखभावना॥  
 आयुःस्तम्बमिवासाद्य कालस्तामपि कृन्तति।  
 तृणं पांशुं महेन्द्रञ्च सुर्वर्णं मेरुसर्षपम्॥  
 आत्मंभरितया सर्वमात्मसात्कर्तुमुद्यतः।  
 कालोऽयं सर्वंसंहारी तेनाक्रान्तं जगत्‌त्नयम्॥ इत।  
विविधदोशो यथा स्मृत्यन्तरे-  
 परोत्कर्षासहिष्णुत्वे स्पर्द्धा चैव समैश्च तैः।  
 क्षीणे पुण्ये विशन्त्येतं मर्त्यलोकञ्च मानबाः॥  
 किं नामेदं वत सुखं येयं संसारसंसृतिः।  
 जायते मृतये लोको भ्रियते जननाय च॥  
 चिन्तानिचयचक्राणि नानन्दाय धनानि मे।  
 सम्प्रभूतकलत्नाणि गृहाण्युग्रापदामिव॥  
 पुत्नमित्नकलत्नादि तृष्णया नित्यकृष्टया।  
 खगेष्विव किरात्येदं जालं लोकेषु रच्यते॥ इति।  
 आयुःपल्लवकोणाग्रलम्बाम्बुकलभङ्‌गुरम्।  
 उन्मत्त इव सन्त्यज्या याम्यकाण्डे शरीरकम्॥  
 विषयाशीविषासङ्गपरिजर्जरचेतसाम्।  
 अप्रौढात्मविवेकानामायुरायासकारणम्॥  
 युज्यते वेष्टनं वायोराकाशस्य च खण्डनम्।  
 ग्रथनञ्च तरङ्गानामास्थायुषि युज्यते॥  
 प्राप्यं सम्प्राप्यते येन भूयो येन न शोच्यते।  
 पराया निर्वृत्तेः स्थानं यत्तज्जीवितमुच्यते॥  
 तरवोऽपि हि जीवन्ति जीवन्ति मृगपक्षिणः।  
 स जीवति मनो यस्य मननेनोपजीवति॥  
 जातास्त एव जगति जन्तवः साधुजीविताः।  
 ये पुनर्नैह जायन्ते शेषा जरठगर्दभाः॥  
 भारो विवेकिनः शास्त्रं भारो ज्ञानं च रागिणः।  
 अशान्तस्य मनो भारो भारोऽनात्मविदो वपुः॥  
 अहङ्कारवशादापदहङ्काराद्‌दुराधयः !  
 अहङ्कारवशादीहा नाहङ्कारात्परो रिपुः॥ इति च  
महोपनिषदि।  
 अधीत्य चतुरो वेदान् सर्वशास्त्नाण्यनेकशः।  
 ब्रह्मतत्त्वं न जानाति दर्वौपाकरसं यथा॥  
 स्वदेहाशुचिगन्धेन न विरज्यते यः पुमान्।  
 विरागकारणं तस्य किमन्यदुपदिश्यते॥ इति  
मुक्तिकोपनिषदि।  
 यः स्तनः पूर्वपीतस्तं निष्पीड्‌य मुदमश्नुते।  
 यल्माज्जातो भगात् पूर्व तस्मिन्नेव भगे रमन्॥  
 या माता सा पुनर्भार्या या भार्या मातरेव हि।  
 यः पिता स पुनः पुत्नो यः पुत्नः स पुनः पिता॥  
 एवं संसारचक्रेण कूपचक्रे घटा इव।  
 भ्रमन्ते योनिजन्मानि। ...........  
इत्यादि च योगतत्त्वे।  
 आदरेण यथा स्तौति धनवन्तं धनेच्छया।  
 तथा चेद् विश्वकर्तारं को न मुच्येत बन्धनात्॥ इति च  
वराहोपनिषदि।  
 सत्यां क्षितौ किं कशिपोः प्रयासै-  
  र्बाहौ स्वसिद्धे ह्युपवर्हणैः किम्।  
 सत्यञ्जलौ किं पुरुषान्नपात्नया  
  दिग्वल्कलौदौ सप्ति किं दुकूलैः॥  
इति च श्रीमद्‌भागवते द्वितीयस्कन्धे।  
विविधदोषो यथा महोपनिषदि-  
 अज्ञानोपहतो बाल्ये यौवने वनिताहतः।  
 शेषे कलत्नचिन्तार्त्तः किं करोति नराधमः॥  
 सतोऽसत्ता स्थिता मूर्ध्निं रम्याणां मूर्ध्न्यसम्यता।  
 सुखानाम मूर्ध्नि दुःखानि किमेकं संश्रयाम्यहम्॥  
 येषां निमेषणोन्मेषौ जगतः प्रलयोदयौ।  
 तादृशः पुरुषा यान्ति मादृशां गणनैव का॥  
 संसार एव दुःखानां सीमान्त इति कथ्यते॥  
 तन्मध्ये पतिते देहे सुखमासाद्यते कथम्॥इति।  
 दिशोऽपि न हि दृश्यन्ते देशोऽप्यन्योपदेशकृत्।  
 शौला अपि वि शीर्यन्ते शीर्यन्ते तारका अपि॥  
 शुष्यन्त्यपि समुद्राश्च घ्रुवोऽप्यध्रुवजीवनः।  
 सिद्धा अपि विनश्यन्ति जीर्यन्ते दानवादयः॥  
 परमेष्ठ्‌यप्यनिष्ठावान् हीयते हरिरप्यजः।  
 भावोऽप्यभावमायाति जीर्यन्ते वै दिगीश्वराः॥  
 ब्रह्मा विष्णुश्च रुद्रश्च सर्वा वा भूतजातयः।  
 नाशमेवानुधावन्ति सलिलानीव वाडवम्॥  
 आपदः क्षणमायान्ति क्षणमायान्ति सम्पदः।  
 क्षणं जन्माथ मरणं सर्वं नश्वरमेव तत्॥ इति च।  
 विषं विषयवैषम्यं न विषं विषमुच्यते।  
 जन्मान्तरध्ना विषया एकजन्महरं विषम्॥ इति॥ 38।  
परवैराग्यमाह-  
 तदनु च पुरुषख्यातेर्गुणवैतृष्ण्यं परन्तदेवैतत्।  
 ज्ञानप्रसादमात्नं कैवल्यं यदविनाभावि॥ 39॥  
 तदनु चेत्यादि। तदन्वित्यनेन परवैराग्यस्यापरवैराग्यसाध्यत्वं दर्शितम्। अपरवैराग्यकुशलस्य दृष्टानुश्रविकविषयदोषदर्शिनस्तत्न भवतः पुरुषख्यातेः पुरुषस्यागमादि समघिगतस्य ख्यातेः समाधौ दर्शनाभ्यासेन सत्वैकतानतया पुरुषश्शुद्धौऽनन्तस्तद्विपरीता गुणा इति विवेकस्तस्मात् यद्‌गुणवैतृष्ण्यं सत्वपुरुषान्यताख्यातावपि व्यक्ताव्यक्तधर्मकेभ्यो गुणेभ्यो विरतिः, तदेवैतत् परं वैराग्यमित्यर्थः। स्वरूपमाह-ज्ञान-प्रसादमात्नमिति। ज्ञानस्यैव पराकाष्ठेत्यर्थः। यदविनाभावि यस्य परवैराग्यस्याविनाभावि नान्तरीयकं कैवल्यमित्यर्थ इति।  
यस्योदये सत्येवं मन्यते-  
 धन्योऽहं धन्योऽहं नित्यं स्वात्मानमञ्जसा वेद्‌मि।  
 धन्योऽहं धन्‌योऽहं ब्रह्मानन्दो विभाति मे स्पष्टम्॥  
 धन्योऽहं धन्योऽहं दुःखं सांसारिकं न वीक्ष्यते अद्य।  
 धन्योऽहं धन्योऽहं स्वस्याज्ञानं पलायितं क्वापि॥  
 धन्योऽहं धन्योऽहं कर्त्तव्यं मे न विद्यते किञ्चित्।  
 धन्योऽहं धन्योऽहं प्राप्तव्यं सर्वमत्न सम्पन्नम्॥  
 धन्योऽहं धन्योऽहं तृप्तेर्मै कोपमा भवेल्लोके।  
 धन्योऽहं धन्योऽहं धन्यो धन्यः पुनः पुनर्धन्यः॥  
इत्यवधूतोपनिषदि।  
 सम्प्राप्यैनं ऋषयो ज्ञानतृप्ताः।  
  कृतात्मनो वीतरागाः प्रशान्ताः।  
 ते सर्वगं सर्वतः प्राप्य धीराः।  
  युक्तात्मानः सर्वमेवाविशन्ति॥ इति। 39।  
वैराग्यस्य फलमाह अध्यात्मोपनिषदि-  
 वैराग्यस्य फलं बोधो बोधस्योपरतिः फलम्।  
 स्वानन्दानुभवाच्छान्तिरेषैवोपरतेः फलम्॥  
 यद्युत्तरोत्तराभावः पूर्वरूण्न्तु निष्फवम्।  
 निवृत्तिः परमा तृप्तिरानन्दोऽनुपमः स्वतः॥ इति।  
अथ निरोद्धव्या वृत्तयः कति का वेत्याकाक्षां पूरयन्नाह-  
 अथ वृत्तयस्तु पञ्च क्लिष्टाऽक्लिष्टाः सता निरोद्धव्या।  
 कर्माशयनिचयस्य क्षेत्रीभूताश्च ताः क्लिष्टाः॥ 40॥  
 अथेत्यादि। सता साधकेन निरोद्धव्या वृत्तमः पञ्च प्रमाणविपर्ययादिवक्ष्यमाणरूपा पञ्चैवेत्यर्थः। ताश्च पुनः क्लिष्टाऽक्लिष्टाः क्लिष्टाश्चाक्लिष्टाश्चेति द्विविधेत्यर्थः। तत्न कर्माशयनिचयस्य धर्माधर्मवासनासमूहस्य क्षेत्नीभूताः प्रसवभूमयः ताः प्रमाणादिवृत्तयः क्लिष्टाः। क्लिष्टं क्लेशस्तदस्त्यासामिति क्लिष्टाः। क्लेशा अस्मितादयो हेतवः प्रवृत्तिकारणं पुंसां वृत्तीनां ता वृत्तर्यर्थं इति॥ 40।  
अक्लिष्टा वृत्तीराह-  
 या वै विवेकविषया सत्त्वपुरुषयोः समाप्तकृत्यानाम्।  
 अधिकारस्य गुणानामक्लिष्टास्ता विरोधिन्यः॥ 41॥  
  या इत्यादि। याः प्रमाणादिवृत्तयः सत्त्वपुरुषयोर्विवेकविषयोः विधूतरजस्तमसो बुद्धसत्त्वस्य प्रशान्तवाहिनः प्रज्ञाप्रसादो विवेकस्तद्विषयाः सत्त्वपुरुषान्तयताख्यातिविषया इत्यर्थः।  
 अत एव कार्यारम्भणञ्च समाप्तकृत्यानां विवेकथ्यातिपर्यवसानगुणानामधिकार इति सम्पादिताधिकाराणां दुणानामधिकारस्य विरोधिन्यस्ता अक्लिष्टा इत्यर्थः।  
  तथा च साधनानुष्ठानेनुष्ठानेनाक्लिष्टा वृत्तीरुपादाय क्लिष्टा निरोद्धव्याः, अक्लिष्टाश्च परेण वैराग्येणेति यावत्। इत्यञ्च चित्तवृत्तिनिरोधे वृत्तिनिबन्धनााया वासनाया अनुत्पादाद् भवसंक्रमाभावोऽभिनिवर्तते  
 तदुक्तं योगभाष्ये-तथा जातीयकाःसंस्कारा वृत्तिभिरेव क्रियन्ते। सैस्कारैश्च वृत्तय इत्येवं वृत्तिसंस्कारचक्रनिशमावर्तते। तदेवं भूतं चित्तमवसिताधिकारमात्मकल्पेन व्यवतिष्ठते प्रलयं वा गच्छतीति।  
तथा चान्नपूर्णौपनिषदि-  
 यावद्‌विलीनं न मनो न तावृद्वासनाक्षयः।  
 न क्षीणा वासना यावच्चित्तं तावन्न शाम्यति॥  
 यावन्न तत्त्विज्ञानं तावच्चित्तशमः कुतः।  
 यावन्न चित्तोपशमो न तावत्तत्त्ववेदनम्॥  
 यावन्न वासनानाशस्तावत्तत्वागमः कुतः।  
 यावन्न तत्त्वसंप्राप्तिर्न तावद्वासनाक्षयः॥  
 तत्त्वज्ञानं मलो नाशो वासनाक्षय एव च।  
 मिथः कारणतां गत्वा दुःसाध्यानि स्थितान्यतः॥  
इत्याद्याम्नाय  
 प्राणस्पन्दनिरोधाच्च यथेच्छसि तथा कुरु।  
इत्याम्नातमिति।  
 मनो हि द्विविधं प्रोक्तं शुद्धञ्चाशुद्धमेव च।  
 अशुद्धं कामसंकल्पं शुद्धं कामविवर्जितम्॥  
 मन एव मनुष्याणां कारणं बन्धमोक्षयोः।  
 बन्धाय विषयासक्तं मुक्स्यै निर्विषयं स्मृतम्॥  
 यतो निर्विषयस्यास्य मनसो मुक्तिरिष्यते।  
 तस्मान्निर्विषयं नित्यं मनः कार्यं मुमुक्षुणा॥  
 निरस्तविषयासङ्गं संनिरुद्धं मनो हृदि।  
 यदा यात्युन्मनीभावं तदा तत्परमं पदम्॥  
 तावदेव निरोद्धव्यं यावद् हृदि क्षयं गतम्।  
 एतज्ज्ञानञ्च मोक्षञ्च अतोऽन्यो ग्रन्थविस्तरः॥  
इति च ब्रह्यबिन्दूपनिषदि।  
 चित्तमेव हि संसारो रोगादिक्लेशदूषितम्‌।  
 तदेव तैर्विनिर्मुक्तं भावन्त इति कथ्यते॥  
 मनसा भाव्यमानो हि देहतां याति देहकः।  
 देहवासनया मुक्तो देहधर्मैर्न लिप्यते॥  
 कल्पं क्षणीकरोत्यन्तः क्षणं नयति कल्पताम्‌।  
 मनोविलाससंसार इति मे निश्चिता मतिः॥ इति।  
 भवभावनया मुक्तो मुक्तिः परमया धिया।  
 धारयात्मानमव्यग्रे ग्रस्तचिंत्तं चितः पदम्॥  
 परं पौरुषमास्थाय नीत्वा चित्तमचित्तताम्।  
 ध्यानतो हृदयाकाशे चिति चिच्चक्रधारया॥  
 मनो मारय निःशङ्क्‌ त्वां प्रबध्नन्ति नारयः।  
   इति च महोपनिषदि।  
 मृतचित्तलक्षणं यथान्नपूर्णौपनिषदि-  
  सुखदुःखदशाधीरं साम्यान्न प्रोद्धरन्ति यम्।  
  निश्वासा इव शैलेन्द्रं चित्तं तस्य मृतं विदुः॥  
  आपत्कार्पण्यमुत्साहो मदो मान्द्यं महोत्सवः।  
 यं नयन्ति न वैरूप्यं तस्य नष्टं मनो विदुः॥ इति। 42।  
पञ्चवृतीर्निपयिष्यन् प्रमाणं विभजते-  
 तासु प्रमाणविपर्ययविकल्पनिद्रास्मृतिस्वरूपासु।  
 प्रत्यक्षमथानुमानं शब्दश्चेति प्रमाणानि॥ 43॥  
 अनधिगततत्वबोधः पौरुषेयो व्यवहारहेतुः प्रमा तत्करणं प्रमाणम्। यद्यपि यथार्थानुभवः प्रत्यक्षमेवेति चार्वकाः। अनुमितिरपीति काणादबौद्धाः उपमितिरपीति नैयायिकैकदेशिनः। शब्दोऽपीति नैयायिकाः। अर्थापत्तिरपीत प्राभाकराः। अनुपलब्धिरपीति भाट्‌टवेदान्तिनौ साभ्भविकैतिह्यकावपीति पौराणिकाः। चेष्टापीति तान्त्निका इति।  
 तथापि प्रत्यक्षानुमितिशाब्देति त्निविधप्रमितेरावश्यकतया तत्रैव चान्यासामपि प्रमितीनां यथायथमन्तर्भावेण च तेषाम्मतेऽस्वरसं सम्भाव्य त्निविधमेव प्रमाणं पातञ्जला आमन्नतीत्यत उक्तं प्रत्यक्षमथेत्यादीति॥43॥  
तत्न प्रत्यक्षप्रमाणमाह-  
 आद्यं बाह्ये वस्तुनि चित्तस्येन्द्रियनालयोपरागात्  
 तद्विषयार्थविशेषावधारणपरेष्यते वृत्तिः॥ 44॥  
 आद्यमित्यादि। इन्द्रियनालया इन्द्रियाणि नाला कूल्या इव चित्तवृत्तिसञ्चरणमार्गस्तया इन्द्रियद्वारेति यावत्‌। चित्तस्य बाह्‌ये वस्तुनि घटपदादौ उपरागात्मसम्बन्धात्। या तद्विषया उपरक्तवस्तुविषया अनेन चानुब्यवसाये ज्ञानाकारस्य स्मृतेश्च व्यावृत्तिः उपरक्तवस्तुविषयत्वाभावात्‌। अर्थविशेषावधारणपर। अर्थस्य सामान्यविशेषात्मनः विशेषावधारणं परं प्रधानं यस्याः प्रत्यक्षविषयतया भासमानमपि धटत्वादिसामान्यं घटादिव्यक्तिं प्रति विशेषणीभूतमिति यावत्‌। सेयं वृत्तिराद्यम् प्रत्यक्षप्रमाणमित्यर्थः। सकलप्रमाणमूलत्वादस्याद्यत्वमिति यावत्‌। विशेषावधारणपरेत्वनेन अनुमानागमविषयात्प्रत्यक्षविषयव्यवच्छेदः। यद्यप्येतेन चित्तवृत्तेरेव मुख्यं प्रमाणत्वं चक्षुरादीनान्तु द्वारत्वमेव। तथापि नेत्नादिगतकामलादिदोषेण पीतः शङ्ख इत्यादिप्रतीतिदर्शनाच्चित्तस्येन्द्रियसाहित्येनैव तत्तदर्थाकारपरिणामो न तु केवलस्येति तावन्मात्नेणैव करणत्वव्यवहार इति बोध्यम्।  
 प्रमाणफलञ्च बोधो बुद्धयात्मकः प्रमाणभता वृत्तिरपि बुद्धयात्मिकेति चितिचित्तयोश्चाभेदग्रहादिति पौरुषेयश्चित्तवृत्तिबोध इत्युपचर्यते। वस्तुतस्तु बुद्धावेव प्रमाख्यं फलं जायते।  
अयं भावः  
 बुद्धितत्स्थचिदाभासौ द्वावेतौ व्याप्नुतो घटम्।  
 अज्ञानञ्च धिया नश्यदाभासेन घटः स्फुरन्॥ इत्यागमात्  
 इन्द्रियप्रणालिकया घटादिविषयदेशमागत्य बुद्धिरावरणरूपमज्ञानं विनाशयति। बुद्धिदर्पणप्रतिबिम्बितं चैतन्यञ्च घटादितत्तदर्थाकारतया परिणमते। तथा चेन्द्रियप्रणालिकया अर्थसन्निकर्षानन्तरं जायमानाया अंय घट इत्याकारा चितवृत्तिस्तस्या यो बोधस्तदर्थौपरक्तचित्तवृत्तिविषयको घटमहं जानामीत्याकारकप्रमाणभूतायाश्चित्तवृत्तेः फलात्मकः। स च बौद्धोऽपि पुरुषस्य बुद्धौ प्रतिविम्बितत्त्वेन तत्तादात्म्यापत्त्या बुद्धिधर्मारोपात् पौरुषेय इति बोध्यम्।  
 तथा च श्रुतिः-  
  असङ्गोऽयं पुरुषो ध्यायतीव लेलायतीव। इति।  
 स्मृतिरपि-  
  ज्ञानं नैवात्मनो धर्मौ न गुणो वा कथञ्चन।  
  ज्ञानस्वरूप एवात्मा नित्यः सर्वगतः शिवः॥ इत्यादित्यपुराणेऽपि।  
 स्मृत्यन्तरेऽपि-  
 तस्मिंश्चिद्दर्पणे स्फारे सफारे समस्ताः वस्तुदृष्टयः।  
 इमास्ताः प्रतिविम्बन्ति सरसीव तटद्रुमाः॥ इति।  
 आदित्यपुराणेऽपि-  
  नित्यः सर्वगतो ह्यात्मा बुद्धिसान्निध्यसत्तया।  
  यथा यथा भवेद् बुद्धिरात्मा तद्वदिहेष्यते॥ इति। 43॥  
 आगमं प्रत्यनुमानस्योपोपजीव्यत्वादागमात् प्रागनुमानं निरूपयति-  
 अनुमेयस्य सपक्षेष्वनुवृत्तं विपक्षविनिवृत्तञ्च।  
 लिङ्गं यत्तद्विषया धर्मपरावृत्तिरनुमानम्॥ 44॥  
 अनुमेयस्तेत्यादि। अनुमेयस्य जिज्ञासितधर्मवतः साध्यविशिष्टस्य पक्षस्येति यावत्। सपक्षेषु निश्चितसाध्यवत्त्वेष्वनुवृत्तं सम्बन्धवत् साध्यसमानाधिकरणाभावाप्रतियोगीति यावत्। अनेन च साध्यव्यापकीभूताभावप्रतियोगित्वरूपविरुद्धत्वम्। सपक्षविपक्षव्यावृत्तत्वरूपासाधारणधरणधर्मत्वञ्च हेतोर्निराकृतम्। विपक्षविनिवृत्तञ्च विपक्षाः साध्याभावबन्तोऽपक्षा इति यावत्‌। तेभ्यो व्यावृत्तं तन्निरूपतिवृत्तित्वाभाववदित्यर्थः। अनेन च सपक्षविपक्षवृत्तित्वरूपासाधारणनैकान्तिकत्वं निराकृतं हेतोः। यल्लिङ्गं लीनमर्थ गमयतीति लिङ्गं साधनम्। अनेन च व्याप्तिविशिष्टपक्षधर्मतां दर्शयन् हेतोः पक्षे हेत्वभावरूपां स्वरूपासिद्धतां निराकरोति।  
 तद्विषया तत् लिङ्गं विषयः निबन्धनं यस्याः सा व्याप्तिज्ञानाधीनसत्ताकेत्यर्थः। षिञ्‌ बन्धने इत्यस्माद् व्युत्पादितो विषयशब्दोऽत्न कारणपरः। धर्मपरा धर्मः सामान्यं तत्परा अवधारणविषयतयेति शेषः, सामान्यावधारणपरेत्यर्थः। अनेन च प्रत्यक्षविषयतो व्यवच्छेदः। तथा चानुमानं व्यक्तीनामानन्त्याद्‌ द्रुर्ग्रहत्वेन सामान्यमेव गोचरयतीति यावत्। वृत्तिरन्तःकरणस्य व्यापारविशेषस्तदनुमानम्। उदाहरणं यथा योगभाष्ये-देशान्तरप्राप्तेर्गतिमच्चन्द्रतारकं चैत्नवटिति॥ 44।  
शब्दप्रमाणमाह-  
 दृष्टार्थस्य परत्रानुमितार्थस्य च संविदे प्रयुक्तात्।  
 शब्दात्तदर्थविषया वृत्तिः स्यादागमश्रोतुः॥ 45॥  
 दृष्टार्थस्येत्यादि। दृष्टार्थस्य ज्योतिष्टोमादेरनुमितार्थस्य चाष्टकादिरूपार्थस्य परत्न संविदे सुबोधसङ्‌क्रान्तये इत्येर्थः। प्रयुक्तादुपदिष्टात् आप्तेनेति शेषः। करणपटुस्तत्त्वदर्शौ कारुण्यवांशचाप्तः स खलु हितप्राप्तयेऽहतपरिहाराय च श्रोतः तत्तदर्थानुपायतयोपदिशतीति शब्दात् स्वर्गकामो यजेत इत्यादिश्रुतिरूपात् मन्वाद्युपदिष्टस्मृतिरूपाच्च श्रोतुर्या तत्तदर्थविषयावृत्तिः स आगमः शब्दप्रमाणमित्यर्थः। यश्चादृष्टाननुमितार्थवाटी सोऽश्रद्धेयऽवक्ता तस्यागमोऽप्रमाणम्। या चैत्यं वन्देत् स्वर्गकाम इति। 45॥  
 इति प्रमाणनिरूपणम्।  
विपर्ययाख्यां वृतिं लक्षयति-  
 तद्रूपेण प्रतिष्ठेत्ययथार्थानुभवो विपर्ययः।  
 नोऽनुपजातविरोधी बाधितुमीष्टे प्रमाणं सः॥ 47॥  
 तद्रूपेणेत्यादि। तद्धर्माभाववति तद्धर्मप्रकारकज्ञानमयथार्थानुभवः स विपर्ययः। विपर्ययस्तदाख्या वृत्तिरिति यावत्। अयथार्थानुभवस्य तत्त्वे हेतुमाह-तद्रूपेण प्रतिष्ठेति। तद्रूपेण ज्ञानप्रतिभासिरूपेण मिक्ष्याज्ञानस्य न प्रतिष्ठा नाम। यत्प्रकारकं यद्विशेष्यकं रूपं ज्ञाने न प्रतिभासते तस्मिन् रूपे यज्ज्ञानं न प्रतिष्ठते किन्तूत्तरकालिकज्ञानेन बाध्यत इति यावदिति हेतोस्तज्ज्ञानं विपर्यय इत्यर्थः। अतद्रूप्रतिष्ठमेककोटिकं द्विकोटिकं वा ज्ञानं विपर्यय इति एकधर्मिकविरुद्धकोटिद्वयावगाहि संशयोऽपि अतद्रूपप्रतिष्ठत्वाद्विपर्ययत्वेन संगृहीत इति यावत्। ननु प्रमाणमेव विपर्ययेन कुतो न बाध्यत इत्यत आह-नोऽनुपजातेत्यादि। स विपर्यय अनुपजातविरोधी न उपजातो विरोधी यस्येत्येवंभूतः हेतुगर्भविशेषणमिदम्। यतस्तदानीं विपर्ययवृत्त्युत्पत्तिकाले प्रमाणमजातमेव तदित्यर्थः। प्रमाणं बाधितुं नो इष्टे न समर्थं इत्यर्थः। उपजातविरोधिता हि बाधकताबीजमनुपजातविरोधिता च बाध्यत्वे इति कथमनुपजातविरोधी प्रमाणबाध्यो विपर्ययः प्रमाणं बाधितुं शक्‌नुयात्। सति च प्रमाणे विपर्ययस्यानुत्पत्तिरेव प्रतिबन्धकस्य प्रमाणस्य सद्‌भावात् प्रमाणेन चाप्रमाणस्य बाधनम्। यथैकचन्द्रदर्शनेन द्विचन्द्रदर्शनस्येति॥ 47॥  
विकल्पवृतिं लक्षयति-  
 शब्दज्ञानमहिम्नाऽसद्विषयो विषयत्वमेति यस्याम्।  
 व्यपदेशादनुगम्या वृत्तिः सा स्याद्विकल्पाख्या॥ 48॥  
 शब्दज्ञानमहिम्नेत्यादि। शब्दज्ञानमहिम्ना शब्दज्ञानमाहात्म्येन अशद्विषयोऽ प्रसिद्धोऽपि बन्ध्यासुतादिः यस्यां वृत्तौ विषयत्वमेति प्रसिद्धविषयवदाभासते सा व्यपदेशाद् व्यवहारादनुगम्या प्रत्येतव्या विकल्पाख्या वृत्तिरिति। अस्याश्चासद्विषय मात्नार्थप्रतीतिपर्यवसायकः गोचरतया प्रमाणान्तर्भावो निराकृतः। शब्दज्ञानमाहात्म्ये निबन्धनेन च विपर्ययान्तर्भावोऽपि।  
 अयम्भाव- यथा चैतन्यं पुरुषस्य स्वरूपमित्यत्न चैतन्यात्मकस्य पुरुषस्य चैतन्ये, यथा वा राहोः शिर इत्यादौ शिरसि राहोः क्वचिच्च भेदेऽप्यभेदारोपः। यथाऽनुत्पत्तिधर्मा पुरुष इत्यत्न उत्पत्तिधर्मस्य पुरुषेऽसद्भावेनाप्रसिद्धप्रतियोगिकाभावस्य चाप्रसिद्धावपि उत्पत्ति धर्माभावमात्नार्थं प्रनीतिपर्यवसयकः उत्पत्तिधर्माभाववतो विशेष्यविशेषणभावात्मकः तत्तदारोपितार्थश्च बुद्धिपरिकल्पितत्वाद्वौद्व इत्युच्यते। स च राहोः शिर इत्यादौ षष्ठयादि विभिक्तिप्रतिपादनरूपा व्यवहारात् प्रतीयते। तस्याश्च स्वत्वादिभेद संसर्गौर्थैनुशासनात्। सा चैवंभूता वृत्तिर्विकल्पाख्येति यावदिति। 48।  
 निद्रावृत्तिं लक्षयति-  
 अभिभूय सत्त्वरजसी करणान्यावृत्त्य यत्तमोवृद्धौ।  
 जनयति च वृत्त्यभावं निद्रा सा तन्मी वृत्तिः॥ 49॥  
 अभिभूयेत्यादि। बुद्धौ त्निगुणात्मके बुद्धिस्त्तवे यदा यत् प्रवृद्धं तमः सत्त्वरजसी अभिभूय करणानि चक्षुरादीन्द्रियाणि आवृत्त्य आच्छाद्य च वृत्त्यभावं प्रमाणादिवृत्तीनामभावं जनयति तदा तन्मयो समस्तकरणावरकप्रवृद्धतमोमयी या वृत्तिः सा निद्रेति। तदानीञच बुद्धेर्विंषयाकारपरिणामाभावात् प्रवृद्धतमोमयीं बुद्धिं मन्यमानः सुषुप्तः पुरुषोऽन्तःप्रज्ञ इत्युच्यते। 49।  
 ननवस्तु वृत्त्यभाव एव निद्रा निरुद्धकैवल्ययोरिवेति चेन्न। सुप्तोत्थितस्य सुखमहमस्वाप्समित्यादिस्मणसद्‌भावात्।  
 स्मृतिं लक्षयति-  
 ग्राह्येपरक्तबोधप्रभवात् संस्कारतः सजीतीया।  
 वृत्त्यन्तरविषयीकृतविषया वृतिः स्मृतिर्जाता॥ 50॥  
  ग्राह्येत्यादि। ग्राह्योपरक्तबोधप्रभवात् ग्राह्येण प्रमाणादिवृत्तिगृहीतविषयेण उपरक्तस्तत्तदर्थविशिष्टानाम् पूर्वनुभूतविषयगोचरो घटमहं जानामीत्येवमनुव्यव सायात्मक इति यावत्। बोधोऽनुभवस्तत्प्रभवात् संस्कारतः अनुव्यवसायात्मकज्ञानजनितत्वात्साजात्येन ग्राह्यग्रहणेभयात्मकात् संस्कारादित्यर्थः। जातोत्पन्ना सजातीया, संस्कारसजातीया, ग्राह्यग्रहणोभयात्मिकेत्यर्थः। स्मृतेः संस्कारसाजात्येन ग्रह्यग्रहणोभयात्मकत्वेऽपि ग्रहणाकारपरा बुद्धिरेव। स्मृतिस्तु ग्राह्यकारमात्नपरेत्यतः स्वरूपमाहवृत्यन्तरविषयीकृतविषयेति। अप्रमाणादिभिरधिगतार्थविषयाः न तु प्रमाणादिवदनधिगातार्थ बोधिकेत्यर्थः। एतेनास्याः पूर्वानुभवात् समानविषयत्वं न्यूनविषयत्वं वा न तु तदतिरिक्तविषयत्वमिति यावत्। या वृत्तिः सा स्मृतिरिति। सा चेयं पित्नादेरीतस्याननुभूतचरदेशसम्बन्धदर्शनेन स्वप्नेन भावितं स्मर्तव्या। जग्रत्‌समये चाभावितस्मर्तव्येति द्विविधेति। सुखदुःखमोहात्मिका एताः सर्वा अपि वृत्तयः समाधौ निरोद्धव्या इति॥ 50॥  
 किलष्टा वृत्तय इत्यत्न किलष्टा इत्यस्य कलेशहेतुका इत्यर्थः। तत्न के कलेशाः कति चेत्यत आह-  
 क्लेशाः पञ्चाविद्यास्मिता च रागस्तथा द्वेषः।  
 अन्त्यश्चाभिनिवेशः प्राज्ञैर्ज्ञैया यथाशास्त्नम्॥ 51॥  
 क्लेशा इति। क्लिश्यन्त इति क्लेशा अविद्यादयः पञ्चैव क्लेशा यथाशास्त्रं ज्ञेया इत्यर्थः। तत्नाविद्यानां विद्याविपरीतं ज्ञानान्तरं न च सा प्रमाणं प्रमाणाभावो वा, किन्तु अनित्ये नित्यख्यातिर्थथा अमृता दिवौकस इति। एवमशुचौ शुचिख्याति यर्था कमनीयेयं कन्या इति। कायस्य स्थानादिदौषैर्यथा वीभत्सता तथा प्राग्‌व्याख्याता। तथा अपुण्ये पुण्यप्रत्ययोऽनर्थै चार्थप्रत्ययोः दुःखे सुखयातिरूपा। एवं भोगोपकरणेषु भोगाधिष्ठाने वा शरीरे पुरुषोपकरणे वा मनस्यनात्मनि ज्ञात्मख्यातिरूपा चेति। अस्मिता नाम-दूक्‌शक्तेः साक्षिणः पुरुषस्य दर्शनशक्त्या बुद्धयैकस्वरूपापत्तिरूपा। सुखातभिज्ञस्य सुखानुस्मृतिपूर्विका तृष्णा राग इति। दुःखाभिज्ञस्य च चछा दुःखे तत्साधने वला जिघांसा द्वेष इति। पूर्वजन्मानुभूतमरणदुःखानुमापितक्लेशस्वरसवाही। कुशलस्याकुशलस्य वा मरणत्नासोऽभिनिवेशः। त्न स्मितादयः। प्रसुप्तनुविच्छिन्नोदाराभिधाः चतुर्विधाः क्लिपताः। तत्न प्रसुप्तिर्नाम अदग्ध बीजानां पुनः प्ररोहो दग्धबीजानामप्ररोहश्च। प्रतिपक्षभावनयोपहतानां क्लेशानामल्पता तनुत्वम्। भावनया विच्छिद्य विच्छिद्यः पुनः समुदाटचारो विच्छेदः विषये लब्धवृत्तिरुदार इति। अविद्या पञ्चपर्वा भवतीति वक्ष्यते। एते च पञ्च क्लेशाः परस्परसाचिव्येन कर्मविपाकं सम्पादयन्ति। स्यन्दमाना पुनर्गुणाधिकारं द्रढयन्ति। अव्यक्तभहदहङ्कारपरम्परया कार्यकारणभावप्रवाहमुद्‌भावयन्ति। तेष्वपि चास्मितादीनां प्रसवभूमिरविद्यैव। विपर्ययज्ञानवासनरूपा सेयं दशति दन्दशूक इव छिन्त्ति करवाल इवान्धयति नक्तमिवावेष्टयति रज्जूरिवेति संर्वविपत्तिजननी पुनरेषैवेति॥ 51॥  
 अविद्यादीनां क्लेशत्वं सम्पादयन्नाह-  
  जात्यायुर्भौंगानां प्रभवं कर्मशयं नियतम्।  
  जनयन्ति ते हेया योगाङ्गाभ्यासतो नितराम्‌॥ 52॥  
 जात्यायुर्भौगानामिति। तेऽविद्यादयः क्लेशाः चो हेतौ यतः, जात्यायुर्भौगानां प्रभवं जनकं नियतं तत्तज्जात्यायुर्भौगाभिव्याप्तं कर्माशयम् आशेरतेऽस्मिन् पुरुषा इत्याशयः धर्माध्मरूपः कर्मणामन्तःकरणवृत्तीनामाशयस्तं जनयन्ति, अतः क्लेशाः। अत एव च योगाङ्गाभ्यासतो नितरां हेया इति जातिर्जन्म आयुर्जौवनकालः भोगः ह्णादपरितापफला सुखदुःखात्मिका चित्तवृत्तिरिति। स च धर्माधर्मात्मकः कर्मशयः कामलोभमोहक्रोधप्रसवो दृष्टादृष्टानेकजन्मसु विपाकारम्भी भवति यदि च तीव्रवेगी स्यात्तदा इहैव। यथाह योगभाष्ये' तीव्रसंवेगेन मन्त्नतपःसमाधिभिर्निर्वर्त्तितः ईश्वरदेवतामहर्षिमहानुभावानामाराधनाद्वा यः परिनिष्पन्नः स सद्यः परिभाव्यते पुण्यकर्माशय इति तथा तीव्रक्लेशेन भीतव्याधिकृपणेषु विश्वासोपगतेषु वा महानुभावेषु वा तपस्विषु कृतः पुनः पुनरपकारः स चापि पापकर्माशयः सद्य एव परिभाव्यते यथा नन्दीश्वरः कुमारो मनुष्यपरिणामं हित्वा देवत्वेन परिणतस्तथा नहुषोऽपि देवानामिन्द्रः स्वकं परिणामं हित्वा तिर्यंक्‌त्वेन परिणत इति। तत्न नाराकाणां दृष्टजन्मवेदनीय क्षीणक्लेशानाञ्चादृष्टजन्मवेदीनीयश्च कर्माशयो नास्तीति।  
 शरीरकं प्राग्‌व्याख्यातं तत्नावशिष्टाः कतिपये विषया अत्न निर्दिश्यन्ते। अथान्नमयप्राणमयेत्यादि कश्चिद्‌बन्धमोक्षं प्रयातीत्यन्तं विलिख्य हृदयस्य मध्ये लोहितं मांसपिण्डमित्यादीति सुबालब्राह्मणस्य चतुर्थः खण्डः इत्यन्तं विलिखेत्। ततश्च मनुष्ययोनौ जीवः कथमुत्पद्यते तुच्यते इत्यादि लिङ्गं शरीरं हृदयग्रन्थिरित्युच्यते। तत् यत्प्रकाशते चैतन्यं स क्षेत्नज्ञः प्रत्यगात्मा पुरुषो जीव इति चोच्यते इत्यन्तं विलिखेत्। हृदयस्य मध्ये लोहितं मांसपिण्डं यस्मिंस्तद्‌दहरं पुण्डरीकं कुमुदमिवानेकधा विकसितं हृदयस्य दशच्छिद्राणि भवन्ति येषु प्राणाः प्रतिष्ठताः। स यदा प्राणेन सह संयुज्यते तदा पश्यति नद्यो नागराणि बहूनि विविधानि च स यदा व्यानेन सह संयुज्यते तदा पश्यति यक्षराक्षसगन्धर्वान्। यदोदानेन सह संयुज्यते तदा पश्यति देवलोकान् देवान् स्कन्दं जयन्तञ्चेति यदा समानेन सह संयुज्यते तदा पश्यति देवलोकान् धनानि च यदा वैरम्भेण सह संयुज्यते दृष्टञ्च श्रुतञ्च मुक्तञ्च मुक्तञ्चामुक्तञ्च सच्चासच्च सर्व पश्यति अथेमा दश दश नाड्‌यो भवन्ति। तासामेकैकस्य द्वासप्ततिर्द्वासप्ततिश्शाखा नाडीसहस्त्राणि भन्ति यस्मिन्नयमात्मा स्वपिति शब्दानाञ्च करोत्यथ यदि द्वितीये संकोशे स्वपिति तदेमञ्च लोकं परञ्च लोकं पश्यति सर्वान्छब्दान्‌ विजानाति स सम्प्रसाद इत्याचक्षते। प्राणः शरीरं परिरक्षति। हरितस्य नीलस्य पीतस्य लोहितस्य श्वेतस्य नाड्‌पो रुधिरस्य पूर्णाः। अथात्नैतद्‌दहरं पुण्डरीकं कुमुदमिवानेकधा विकसितं यथा केशः सहस्त्रधा भिन्नः तथा हि ता नाम नाड्‌यो भवन्ति। हृद्याकाशे परे कोशे दिव्योऽयमात्मा स्वपिति यत्न सुप्तो न कञ्चन कामं कामयते। न कञ्चन स्वप्नं पश्यति न तत्न देवा न देवलोका। यज्ञा नायज्ञा वा न माता न पिता न बन्धुर्नं बान्धवो। न स्तेनो न ब्रह्महा। तेजस्कायममृतं सलिल एवेदम् सलिलं बलं भूयस्तेनैव मार्गैण जाग्राय धावतिसम्राडिति होवाच। इति स्वबालब्राह्मणस्य चतुर्थः खण्डः। 51।  
 क्लेशानां हेयक्वं हानोपायञ्चोक्तवा हानेर्विशेषमाह-  
  सूक्ष्मीकृता चेतसि लीना ध्यायनेन चेतसा सार्धम्‌।  
 परिदग्धबीजकल्पा ह्यस्तमितास्तेन वा प्ररोङेषु॥ 52॥  
  सूक्ष्मीकृताश्चेति। ते अविद्यादयः क्लेशा सूक्ष्मीकृताः योगाङ्गाभ्यासेन तनूकृताः चेतसि लीने सति वक्ष्यमाणासम्प्रज्ञातसमाधिना चित्तस्य स्वकारणे प्रलये सतीत्यर्थः। ध्यानेन प्रसङ्‌ख्याग्निना परिदग्धबीजकल्पाश्चेतसा सार्द्धमस्तमिता न वा प्ररोहेयुः। यथा दग्धबीजा अङ्‌कुराय न प्रभवन्ति तथा क्लेशा अपि जात्यायुर्भौगेभ्यो नेत्यर्थ इति॥ 52॥  
 ** इति तृतीयं गुच्छकम्।**  


** --------------------------**


   



 

 **अथ चतुर्थं गुच्छम् ।**


 सम्प्रति मोक्षस्य नान्तरीयकविवेकख्यातिं वक्ष्यन् मधुमुखिकया शिशूनिवौषधे योगे प्रवृत्त्यर्थं कतिपयसिद्धीः प्रदर्शयितुमुपक्रमते-  
 परिभाशितस्तु संयम इह तद्विजयात् समाधिप्रज्ञायाः।  
 आलोकश्चानन्तरभूमिषु विनियोग इष्यते तस्य॥ 53॥  
 पभिषित इति। इह पातञ्जले योगशास्त्‌ने संयम इति परिभाषितस्तु लाघवार्थं सहर्षिणा एकत्न धारणाध्यानसमाध्येतत्तनितयस्य तान्त्निकी र्सज्ञा कृतेत्यर्थः तद्विजयात् तस्य संयमस्य विंजयात् समाधिप्रज्ञायाः आलोकः ज्ञानान्तररहितनिर्मंल प्रवाहेऽवस्थानम् अनन्तरभूमिषु जितभूम्यपेक्षया व्यवहितोत्तरभूमिषु अवस्थाविशेषेषु विनियोगश्चइष्यते मत इति। तथा च योगभाष्ये भूमेरस्या इयमनन्तरा भूमिरित्यत्र योग एव उपाध्याय इति। तथा हि-  
 योगेन योगो ज्ञातव्यो योगो योगात् प्रवर्त्तते।  
 योऽप्रमत्तस्तु योगेन स योगे रमते चिरम्॥ इति।  
 स्थूलविषये संयमसिद्धौ क्रमेण सूक्ष्मातिसूक्ष्मविषयेषु संयमः कार्य इति भावः। अत एव-  
 ततः शङ्खगदाचक्रशाङर्गादिरहितं बुधः।  
 चिन्तयेद् भगवद्रूपं प्रशान्तं साक्षसूत्नकम्॥  
 यदा च धारणा तस्मिन्नवस्थानवती ततः।  
 किरीटकेयूरमुरवैर्भूषणैरहितं स्मरेत्॥  
 तदैकावयवं देवं सोऽहञ्चेति पुनर्वुधः।  
 कुर्यात्ततो ह्‌यहमिति प्रणिधानपरो भवेत्॥  
इति क्रमेण समाधिरवतारित इति। 53॥  
जातस्मिरत्वं परचित्तज्ञानञ्चाह-   
 संस्कार संयमतस्त्वनुपश्यति पूर्वजन्मवृत्तान्तम्।  
 परचित्तस्य च ज्ञानं परचित्ते संयमाल्लभते॥ 54॥  
 सं स्कार इति। द्विविधः संस्कारः स्मृतिक्लेशजनको वासनारूपो जात्यायुर्भौगजनको धर्माधर्मरूपश्च उभावपि चित्तधर्मौं। तत्न संयमात् पूर्वजन्मवृत्तान्तमनुपश्यति साक्षात्करोचि योगजप्रत्यक्षे देशकालादिनिमित्तानपेक्षणादिति भावः। एं परसंस्कारे संयमात्परजातिसंवेदनमपीति बोघ्यम्। तथा परचित्ते संयमात्परचित्तमात्नस्य ज्ञानं भवतीति। संस्कारसंयमस्तु सानुबन्धसंस्कारविषयः। अयन्तु परचित्तमात्नविषयको रागयुक्तं परप्रत्ययं जानातु न त्वस्मिन् विषये रक्तमिति विशिष्यजामातीत्यभिप्राय इति।54।  
 कायस्य च रूपादावन्तर्धानादिसिद्धयस्तस्मात्।  
 द्विविधे कर्मणि मरणज्ञानं चारिष्टतोऽप्येवम्॥ 55॥  
 कायस्येति। कायस्य पञ्चभूतात्मकशरीरस्य रूपादौ चक्षुरादीन्द्रियग्राह्यविषयेषु रूपादिषु आदिपदेन रसगन्धस्पर्शशब्दाः बोद्धव्याः तस्मात् संयमात् अन्तर्धानादिसिद्धयो भवन्ति। अयम्भावः, कायश्च रूपवत्तया चक्षुर्विषयो भवति तत्न रूपे यदा योगिना संयमविशेषः क्रियते तदा रूपस्य ग्राह्यशक्तिः रूपवत्कायप्रत्यक्षताहेतुः स्तम्भ्यते। तस्माद् ग्राह्यशक्तिस्तस्तम्भेऽन्तर्द्धानम्भवाते योगिनः। परकीयचक्षुर्ज्ञानाविषयत्वं योगिनः कायस्येति यावत्। एवं काये रसगन्धस्पर्शंशब्दसंयमात्तत्तद्‌ग्राह्यशक्तिस्तम्भे रसनाघ्रात्वक्‌श्रोत्नप्रकाशासम्प्रयोगे रसाद्यन्तर्द्धानं भवति। तदा योगिनो रसादिकं न केनचित् साक्षात्‌क्रियत इति।  
 द्विबिधे कर्मणीति। आयुर्विपाकं कर्म दिविधं सोपक्रमं निरुपक्रमञ्चेति योगभाष्यम्‌। तत्नोपक्रमो व्यापारस्तत्सहितमाद्यम्। तद्रहितं मन्दव्यापारवदिति यावत् द्वितीयम्। अचिरेण चिरेण च भोगजनकमिति द्विविधं कर्म तस्मिन् संयमात्। एवमरिष्टतोऽपि च मरणज्ञानं भवतीति। तत्नारिवत्त्नासयतीत्यरिष्टम् मरणचिह्नम्। तत् त्निविधम् आध्यात्मिकम्, आधिभौतिकम्. आधिदैविकञ्चेति तत्नाध्यात्मिकं यथा तर्जनीभ्यां श्रोत्नविवरे सन्निरुध्य स्वदेहाभ्यन्तरभवं ध्वनिं यदान शृणोति तदा जनीयादुपस्थितं मे मरणमिति। तथा चारण्यकश्रुतिः-  
 अयमग्निर्वैश्वानरो योऽयमन्तःपुरुषे येनेदमन्नं पच्यते। यदिदं मन्यते तस्यघोषो भवति। यमेतत्कर्णावपिधाय शृणोति। स यदीत्क्रमन् भवति नैनं धोषं शृणोतीति। एवं नेत्ने निमीलिते नीरम्भिकं शुद्धमेवादित्यमण्डलं पश्यति अङ्‌गुल्यादिना भ्रामिते वाअन्तर्वाह्निंकणतुल्यं ज्योतिर्नं पश्यति तदापि सन्निहितं मरणं जानीयात्‌।  
तथा चारण्यकश्रुतिः-   
 तद्यत्तत्सत्यमसौ स आदित्यो य एष एतस्मिन् मण्डले पुरुषो यश्चायं दक्षिणेक्षणपुरुषस्तावेतावन्यस्मिन् प्रतिष्ठितौ। रश्मिभिरेषोऽस्मिन् प्रतिष्ठितः प्राणैरयममुष्टिमन्। स यदोत्क्रमिष्यन् भवति सुद्धमेवैतन्मण्डलं पश्यति। नैनमेते रश्मयः प्रत्या ययन्तीति।  
 आधिभौतिकं यथा यमपुरुषान्‌ पश्यति अकस्मादतीतान् पितृन् पश्यति। तदापि स्वान्तं विजानीयात्। आधिदैविकं यथा स्वर्गं पश्यति अकस्मात् सिद्धान् वा पश्यति। सर्वं वा विपरीतं पश्यति। सर्वं प्रकृतिशरीरादिविपरीतं परिणमति तदापि सन्निहिंतं मरणं विजानीयादिति। तथा चागमः-  
 कृपणोऽपि वदान्यः स्याद् वदान्यः कृपणो यदि।  
 प्रकृतेर्विकृतिश्चेत्स्यात्तदा पञ्चत्वमृच्छति॥ इति।  
 एवमकस्मात्स्थूलः- कृशः स्थूलश्चेद् भवति, तदापि सन्निहितं मरणं जानीयादिति।  
अरिष्टान्तराणि यथा त्निशिखिब्राह्मणे-  
 अरिष्टैर्जौवितस्यापि जानीयात् क्षयमात्मनः।  
 ज्ञात्वा यतेत कैवल्यप्राप्तये योगवित्तमः॥  
 पादाङ्‌गुष्ठे कराङ्‌गुष्ठे स्फुरणं यस्य न श्रुतिः।  
 तस्य संवत्सरादूर्ध्वं जीवितस्य क्षयो भवेत्॥  
 मणिबन्धे तथा गुल्फे स्फुरणं यस्य नश्यति।  
 षण्मासावधिरेतस्य जीवितस्य स्थितिर्भवेत्॥  
 कूर्परे स्फुरणं यस्य तस्य त्नैमासिकी स्थितिः।  
 कौक्षिमेहनपार्ष्णै च स्फुरणानुपलम्भने॥  
 मासावधिर्जौवितस्य तदर्द्धस्य तु दर्शने।  
 आश्रिते जठरद्वारे दिनानि दश जीवितम्‌॥  
 ज्योतिः खद्योतवद् यस्य तरर्द्धं तस्या जीवितम्।  
 जिह्वाग्रादर्शंने त्नीणि दिनीनि स्थितिरात्मनः॥  
 ज्वालाया दर्शने मृत्युर्द्विदिने भवति ध्रुवम्॥ इति।  
 अन्यान्यपि चाशीर्षंच्छायादिदर्शनाद्यरिष्टानि प्रतीकोपासकैविंज्ञेयानि। यथा-  
 तद्रूपं कृष्णवर्णञ्च यः पश्यति व्योम्नि मण्डले।  
 षण्मासान्मृत्त्युमाप्नोति स योगी नात्न संशयः॥  
 पीते व्याधिभयं रक्ते नीले हानिं च निर्दिशेत्।  
 नानावर्णैऽथ चैतस्मिन् सिद्धश्च गीयते महान्॥  
 पदेऽङ्गुष्ठे च जठरे बिनाशः क्रमशो भवेत्।  
 बिनश्यतो यदा बाहू स्वयन्तु म्रियते ध्रवम्॥  
 वामवाहौ तथा भार्यां नश्येन्नष्टे न संशयः।  
 दक्षिणे बन्धुनाशो हि मृत्युमात्मनि निर्दिशेत्॥  
 अशिरो मासमरणं विना जङ्‌घे दिनाष्टकम्।  
 अष्टभिः स्कन्धनाशेन च्छायालोपेन तत्क्षाणात्॥ इति॥  
 तद्रूपमिति स्वप्रतीकस्य रूपमित्यर्थः। अरिष्टान्तराणि यथा-  
 प्रातः पृष्ठगते रवौ च निमिषाच्छायाङ्‌गुली चाधरं  
  दृष्ट्‌वार्द्धौन मृतिस्वनन्तरमहो च्छायानरं पश्यति।  
 तत्त्कर्णाशकरास्यपार्श्वहृदयामावेक्षणार्द्धात्स्वयं।  
  दिङ्‌मूढो हि नरः शिरो विगमतो मासांस्तु षड् जीवति॥  
 अरुन्धतीं ध्रुवञ्चैव विष्णोस्त्नीणि पदानि च।  
 आयुर्हौना न पश्यन्ति चतुर्थं मातृमण्डलम्॥  
 अरुन्धती भवेज्जिह्वा ध्रुवो नासाग्रमेव च।  
 भ्रूवौ विष्णुपदं ज्ञेयं तारकं मातृमण्डलम्॥  
 नवभ्रवं सप्तघोषं पञ्चतारां त्निनासिकाम्।  
 जिह्वामेकदिनं प्रोक्तं म्रियते मानवो ध्रुवम्॥  
 कोणावक्ष्णोरङ्‌गुलीभ्यां किञ्चित्पीड्‌य निरीक्षयेत्।  
 यदा न दृश्यते बिन्दुर्दशाहेन भवेन्मृतः॥  
 अकस्माच्चित्तविकृतिरकस्मात् पुरुषोत्तमः।  
 अकस्मादिन्द्रियोत्पातः सन्निपाताग्रलक्षणम्॥  
 शरीरं शीतलं यस्य प्रकृतिर्विकृता भवेत्।  
 तदरिष्टं समासेन व्यासतस्तु निबोध मे॥  
 दुष्टशब्देषु रमते शुद्धशब्देषु चात्मनि।  
 पश्चात्तापो भवेत् यस्य तस्य मृत्युर्न संशयः॥  
 हुंकारः शीतलो यस्य फुत्कारो वह्निसन्निभः।  
 महावैद्योऽवैद्यः स्यात्तस्य मृत्युर्भवेद्‌ध्रुवम्॥  
 वाप्यां पुरीषमूत्नाणि सुवर्णं रजतं तथा।  
 प्रत्यक्षमथ वा स्वप्ने दशमासान्न जीवति॥  
 क्वचित्पश्यति यो दीपं सुवर्णञ्च कषान्वितम्।  
 विरूपाणि च भूतानि नवमासान्न जीवति॥  
 न यस्य स्मरणं किञ्चिद् विद्यते स्तनचर्मणि।  
 सोऽवश्यं पञ्चमे मासि स्कन्धारूढो भविष्यति॥ इति  
 अहोरात्नं यदैकत्न वहते यस्य मारुतः।  
 तदा तस्य भवेन्मृत्युः सम्पूर्णै वत्सरत्नये॥  
 अहोरात्नद्वयं यस्य पिङ्गलायां सदा गतिः।  
 तस्य वर्षद्वयं प्रोक्तं जीवितं तत्त्ववेदिभिः॥  
 त्निरात्नं वहते यस्य वायुरेकपुटे स्थितः।  
 तदा संवत्सारायुस्तं प्रवदन्ति मनीषिणः॥  
 रात्नौ चन्द्रो दिवा सूर्यौ वहेद् यस्य निरन्तरम्।  
 जानीयात्तस्य वै मृत्युः षण्मासाभ्यन्तरे भवेत्॥  
 एकादिषोडशाहानि यदि भानुर्निरन्तरम्।  
 वहेत्तस्य भवेन्मृत्युः नोषाहे\[?\] न च मासिके॥  
 सम्पूर्णं वहते सूर्यश्चन्द्रमा नैव दृश्यते।  
 पक्षेण जायते मृत्युः कालज्ञेनानुभाषितम्॥  
 सम्पूर्णं वहते चन्द्रः सूर्यौ नैव दृश्यते।  
 मासेन जायते मृत्युः कालज्ञेनानुभाषितम्॥  
 मूत्नं पुरीषं वायुश्च समकालं प्रवर्त्तते।  
 तदासौ चलितो ज्ञेयो वायुश्च दशाहे म्रियते ध्रुवम्॥ इति  
 लक्ष्यं लक्षितलक्षणने सलिलं भानुर्यदा दृश्यते।  
  क्षीणो दक्षिणपश्चिमोत्तरपुरः षट्‌त्निद्विमासैकतः॥  
  मध्यं छिद्रमिदं भवेद्दशदिनं धूमाकुलं तद्दिने।  
  सर्वज्ञैरपि भाषितं मुनिवरैरायुःप्रमाणं स्फुटम्॥ इति।  
 यदि चारिष्टादिभ्यः समागतमपि मृत्युं नेच्छेत् तदा शक्तश्चेत्कालं वञ्चयेद् यथाह खेचरीपटले पार्वतीं प्रति महेश्वरः-  
 यदि वञ्चितुमुद्यक्तः कालं कालविभागवित्।  
 कालस्तु यावद् व्रजति तावत्तत्नं सुखं वसेत्॥  
 ब्रह्मद्वारार्गलस्यायो देहं कालप्रयोजनम्।  
 तस्मादूर्ध्वपदं देहं न हि कालप्रयोजनम्॥  
 यदा देव्यात्मनः कालमतिक्रान्तं प्रपश्यति।  
 तदा ब्रह्मार्गलं भित्वा शक्तिं मूलपदं नयेत्॥  
 शक्तिदेहप्रसूतन्तु स्वजीवञ्चेन्द्रियैः सह॥  
 तत्तत्कर्माणि संयोज्य स्वस्थदेहः सुखं चरेत्।  
 अनेन देवि योगेन वञ्चयेत्कालमागतम्‌॥ इति।  
 चिरज्जीवित्वप्रकारो यथा-  
 मारुतं बन्धयित्वा तु सूर्यं बन्धयते यदि।  
 अभ्यासाज्जीवते जीवः सूर्यकालेऽपि वञ्चिते॥  
 गगनात्स्त्रवते चन्द्रः कायपद्‌मं विकासयेत्।  
 कर्मयोगसदाभ्यासैरमरः शशिसंश्रयात्॥  
 शशाङ्‌कं वारयेद् रात्नौ दिवा वार्यौ दिवाकरः।  
 इत्यभ्यासरचो नित्यं स योगी नात्न संशयः॥  
 वामे चामृचरूपा स्याज्जगदाप्यायनं परम्।  
 दक्षिणे चरभागेन जगदुत्पादयेत्सदा॥  
 मध्यमा भवति क्रूरा नष्ट सर्वत्न कर्मसु।  
 सर्वत्न शुभकार्यैषु वामा भवति सिद्धिदा॥  
 निर्गंमे तु शुभा वामा प्रवेशे दक्षिणा शुभा।  
 चन्द्रः समस्तु विज्ञेयो रविस्तु विषमः सदा॥ इति।  
तथा च मोक्षपर्वंणि भारते युधिष्ठिरं प्रति भोष्मः-  
 न यमो नान्तकः क्रुद्धो न मृत्युर्भौमविक्रमः।  
 ईशते नृपते सर्वै योगिनोऽमिततेजसः॥ इति।  
 यदि पुनस्तत्नासक्तो विरक्तो वा तदा खेचरपटलोक्तप्रतारेणैव तनुंस्त्यजेत् तद् यथा।  
 यदा तु योगिनो बुद्धिस्त्यक्तुं देहमिमं भवेत्।  
 तदा स्थिरासनो भूत्वा मूलाच्छक्तिं समुज्वलाम्॥  
 सूर्यंकोटिप्रतीकाशां भावयेच्चिरमात्मनि।  
 आपादतलपर्यन्तं प्रसृतं जीवमात्मनः।  
 संहृत्य क्रमयोगेन मूलाधारपदं नयेत्।  
 तत्न कुण्डलिनीं शक्तिं सर्वत्नानलसन्निभाम्॥  
 जीवं निजञ्चेन्द्रियाणि ग्रसन्तीं चिन्तयेद्धिया।  
 सम्प्राय कुम्भकाबस्थां तडिज्जवलनभास्वराम्॥  
 मूलाधाराद्यतिर्दैवि स्वाधिष्ठानपदन्नयेत्।  
 तत्नस्थं जीवमखिलं ग्रसन्तीं चिन्तयेद् व्रती॥  
 चडित्कोटिप्रतीकाशां तस्मादुन्नीय सत्वरम्‌।  
 मणिपूरपदं प्राप्य तत्न पूर्वंवदाचरेत्॥  
 तत्नि स्थिता क्षणन्देवि पूर्ववद्योगमार्गवित्।  
 अनाहतन्नयेद्योगी तत्न पूर्ववदाचरेत्॥  
 उन्नीय तु पुनः पद्‌मे षोडशारे निवेशयेत्।  
 तत्नापि चिन्तयेद्देवि पूर्वंवद् योगमार्गवित्॥  
 उन्नीय तस्माद् भ्रूमध्ये नीरक्षरं ग्रसेत् पुनः।  
 मनसा सह वादीश्या भित्वा ब्रह्मार्गलं क्षणात्॥  
 परामृतमहाम्भोधौ विश्रान्तिं तत्न कारयेत्।  
 तत्नस्थं परमन्देवि शिवं परमकारणम्॥  
 शक्त्या सह समायोज्य तयोरैक्यं विभावयेत्।  
 एवं तत्त्वे परे शान्तः शिवत्नीनः शिवायते॥ इति।  
तथा च मुण्डकश्रुतिः-  
 गताः कलाः पञ्चदशप्रतिष्ठा  
  देवाश्च सर्वै प्रतिदेवतासु।  
 कर्मणि विज्ञानमयश्च आत्मा  
  परेऽव्यये सर्व एकीभवन्ति॥ इति।  
  यस्यैष मण्डलं भित्वा मारुको याति मूर्द्धतः।  
 यत्न कुत्न मृयेद् दापि न स भूयोऽभिजायते॥  
अति चाध्यात्मबिन्दुश्रुतिः।  
 अथ वा प्रयाणकाले मनसाचलेन भ्रु र्वार्मध्य इति भगवदुक्तप्रकारेण तनुञ्जह्यात् भ्रू मध्यमेवाध्यात्मिककाशीक्षेत्नमिति निरूपितं प्राक्। ते पुनः-  
 ते ब्रह्मलोकेषु परान्तकाले परामृताः परिमुञ्चन्ति सर्वै।  
 स एतस्माज्जीवधनात् परात्परं पुरिषं पुरुषमीक्षते च।  
 इत्यादिश्रुतिंर्भिब्रह्मलोके निवसन्त महाप्रलये ब्रह्मणैव सह मुच्यन्ते। तथा च समर्यते-  
 ब्रह्मणा सह ते सर्वै सम्प्राप्ते प्रतिसञ्चरे।  
 परस्यान्ते कृतात्मानः प्रविशन्ति परम्पदम्॥ इति।  
 ते खलु सर्यमण्डलं विभिद्य ब्रह्मलोकं प्रयान्ति। तथा च नारदपरिबाजकादिब्राह्मणे-  
 परिव्राट् योगयुक्तश्च रणे चाभिमुखे हतः।  
 एष मे मण्डलं भेत्ता स्थानाच्चलति भास्करः॥ इति।  
यत्तु अन्नपूर्णाब्राह्मणादौ-  
 तनुन्त्यजतु वा तीर्थै स्वपचस्य गृहेऽथ वा।  
 ज्ञानसम्पत्तिसमये मुक्तोऽसौ विगताशयः॥ इति  
 श्रूयते। तच्च विवेकख्यात्यनन्तरं द्रष्टव्यमिति।  
तथा च स्मर्यते-  
 ब्रह्मा सह ते सर्वैं सम्प्राप्ते प्रतिसञ्चरे।  
 परस्यान्ते कृतात्मानः प्रविशन्ति परं पदम्॥ इति।55।  
 सूर्यै भुवनज्ञानं हस्तिबलादौ च तद्‌बलं तद्वत्।  
 अन्यशरीरावेशप्रमुखा ज्ञेया विभूतयोऽप्येवम्॥56॥  
 सूर्यै संयमाद्‌भुवनज्ञानं भति। भुवनप्रस्तारो योगभाष्यानुसरेण निरूप्यते। अवीचिर्नाम नरकविशेषो यदधो नान्यो लोकोऽस्ति। ततः प्रभृति मेरुपृष्ठं यावत् भूर्लौको भवति। मेरुपृष्ठादारभ्य ध्रुवपर्यन्तं ग्रहनक्षत्नपरिमण्डितो भुवर्लौकः। ततः उपर्युपरि पञ्चविधो स्वर्लौको भवति। तेषु पञ्चविधेषु प्रथमो माहेन्द्रः द्वितीयस्तु प्राजापत्यो महर्लौकः। ततो जनलोकस्तृतीयः। ततस्तपोलोकश्चतुर्थः। ततः पञ्चमः स्तयलोक इति। तत्न जलादित्नितयो ब्राह्म इत्युच्यते। तथा हि रुंग्रहश्लोकः-  
 ब्राह्मस्त्निभूमिको लोकः प्राजापत्यस्ततो महान्।  
 माहेन्द्रश्च भूरित्युक्तो दिवि तारानुविप्रजा॥ इति।  
 तत्नावीचेरुपर्युपरि निविष्टाः सन्त महानरकभूमयः शिलाशकलजलानिलाकाशान्धकारयथाक्रमाधारा महाकालामुरीषरौरवमहारौरवकालसूत्नान्धतामिस्त्राः सन्तिः। यत्न च स्वपापकर्मार्जितदुःख.......दीर्धमायुर्गृ हीत्वा प्राणिनो जायन्ते। ततो महातलरसातलातसुतलवितलतलातलपातालाख्यानि सप्तपातालानि। भूमिरियमष्टमी। सप्तद्वीपा वसुमती। यस्या मध्ये काञ्चनः पर्वंतराजः समुरुः। तस्य च पूर्वदक्षिणादि दिक्‌क्रमेण राजतवैदुर्यस्फटिकहेममणिमयानि शृङ्गाणि वर्तन्ते। तत्न च वैदुर्यप्रभानुरागान्नीलोत्पलपत्नस्यात्मा नभसो दक्षिणो भागो दृश्यते। एवमेव श्वतेः पूर्वः स्वच्छः पश्चिमः। चम्पकाभ उत्तर इति।  
 सुमेरोरुपरि दक्षिणपार्श्वै जम्बुनामा वृक्षः यन्नाम्नायं जम्बूद्वीप इत्याख्यायते। तस्य च सूर्यप्रचारात् रात्रिन्दिवं लग्नमिव विवर्त्तते। समेरोरुत्तरस्यां दिशि नीलश्वेतशृङ्गवन्त इति त्नः पूर्वताः द्विमहस्त्रायामाः सन्ति। तदन्तरेषु नवनवयोजनसाहस्त्राणि त्नीणि वर्षाणि सन्ति। तत्न नीलगिरिर्मैरूत्तरदिक्‌संलग्नो वर्तते। नीलस्य चोत्तरे भागे रमलकं वर्षम् श्वेतस्योत्तरे हिरण्मयं वर्षम्। शृङ्गवत उत्तरे समुद्रपर्यन्तमुत्तरा कुरव इति। सुमेरोर्दक्षिणस्यान्दिशि त्नयो निषधहेमकूटहिमशैला द्विसहस्त्रायामा वर्तन्ते। तदन्तरेषु नवनवयोजनसाहस्त्राणि हरिवर्षं किम्पुरुषं भारतमिति त्नीणि वर्षाणि सन्ति। सुमेरोः पूर्वदिशि तत्संयुक्तो माल्यवान्नाम पर्वतः तमेव सीमानं कृत्वा समुद्रपर्यन्ता केतुमालनामानो देशाः। सुमेरोर्मध्ये वर्षमिलावृत्तमिति तदेतद् योजनानां शतसहस्त्रं सुमेरोर्दिशि दिशि तदर्द्धैन व्यूढम्। स खल्वयं शतसहस्त्रायामो जम्बूद्वीपस्ततो द्विगुणेन नवलोदधिना वलयाकृतिना वेष्टितः ततश्च द्विगुणा शाककुशक्रौञ्चशाल्मलमगधपुष्करद्वीपाः सप्तसमुद्राश्च सर्षपराशिकल्पाः सविचिन्नशैलावतंसाः ईक्षुरससुरासर्पिर्दधिमण्डक्षीरस्वादूदका वर्त्तन्ते वलयाकृतयो लोकालोकपर्वतपरिवाराः पञ्चाशद्योजनकोटिपरिसंख्याताः। तदेतत्सर्वं सुप्रतिष्ठितसंस्थानमण्डमध्ये व्यूढम्। अण्डञ्च प्रधानस्याणुरवयवो यथाकाशे खद्योत इति। तत्न पाताले जलधौ पर्वतेष्वेतेषु देवनिकाया असुरगन्धर्वकिन्नरकिम्पुरुषयक्षराक्षसभूतप्रेतपिशाचापस्मारकाप्सरो ब्रह्माराक्षसकूष्माण्डविनायकाः प्रतिवसन्ति। सर्वैषु द्वीपेषु पुण्यात्मानो देवमनुष्याः। सुमेरुश्च त्निदशानामुद्यामभूमिः। तत्र मिश्रवनं नन्दवनं चैत्नरथं सुमानसमित्युद्यानानि। सुधर्मा देवसभा सुदर्शनं पुरम्। वैजयन्तः प्रासादः। ग्रहनक्षत्रतारकास्तु ध्रुवे निबद्धा वायुविक्षेपनियमनोपलक्षितप्राचाराः सुमेरोरूपर्यपरि सन्निविष्टा, विपरिवर्त्तन्ते। माहेन्द्रनिवासिनः षड्‌ देवनिकाया। त्निदशा अग्नि...........याम्याः उषिता अपरिनिर्मितवश्वर्त्तिनः परिनिर्मितवश्वर्त्तिनश्चेति। सर्वै संक्ल्पसिद्धा अणिमाद्यैश्वर्यौपपन्नाः क्लपायुषो वृन्दारकाः कामभोगिन औपदादिकन्देहाः नाम पित्नोः संयोगमन्तरेणाकस्मादेव धर्मविशेषातिसंस्कृतपरमाणुभ्यो जायमानशरीरधारिणः उत्तमानुकूलाभिस्प्सरोभिः कृतपरिवारा निवसन्ति। महति लोके प्राजापत्ये च पञ्चविदो देवनिकायः कुमुदा....भवः प्रतर्दना अञ्जल्याभाः प्रचिताभा इति। एते महाभूतवशिनो ध्यानाहाराः कल्पसहस्त्रायुष इति। प्रथमे ब्रह्मणो जनलोके चतुर्विधो देवनिकायो ब्रह्मपुरोहिता ब्रह्मकायिका ब्रह्ममहाकायिका अमरा इति। एते भूतेन्द्रियवशिनो द्विगुणद्विगुणोत्तरायुषः सर्वै ध्यानाहारा ऊर्ध्वरेतस ऊर्ध्वमप्रतिहतज्ञाना अधरभूमिष्वनावृतज्ञानविषयाः। तृतीये ब्रह्मणः सत्यलोके चत्वारो देवनिकायाः अच्यताः शुद्धनिवासाः सत्यभाः संज्ञा संज्ञिनश्चेति। अकृतभवनन्यासा स्वप्रतिष्ठा उपर्युपरिस्थिताः प्रधानवशिनो यावत्सर्गायुषः। तत्नाच्युताः सवितर्कध्यानमुखाः। शुद्धनिवासाः सविचारध्यानमुखाः। सत्यभा आनन्दमात्नध्यानमुखाः। संज्ञासंज्ञिनश्चास्मितामात्नध्यानमुखाः। तेऽपि त्नैलोक्यमध्ये प्रतितिष्ठन्ति। न मुक्ता इति यावत्। विदेहप्रकृतिनयास्तु मोक्षपदे वर्तन्ते। न लोकमध्ये न्यस्ता इति। एतत्सर्वं योगिना सुषुम्णायां संय्यमं कृत्वा साक्षात्कर्त्तव्यम्। एवन्तावदभ्यसेत् यावदिदं सर्वं दृष्टमिति। हास्तिबलादौ चेति हस्तिबले संयमाद्धस्तिबलो भवति एवमन्यबलेऽपि संयमात्तद्वलो भवतीति। एवमेवान्यशरीरानुवेशप्रमुखाः सिद्धयस्त्तत्न तत्न संय्यमाल्लभ्या इति। तत्न चित्तस्य परशरीरावेशो यथा- अतिचप-लस्याप्रतिष्ठस्य मनसः कर्माशयवशाद्वनन्धप्रतिष्ठाः, तस्य च बन्धकारणस्य कर्मणः समाधिभावनया शैथिल्यं चित्तस्य प्रचारसम्बेदनञ्च जायते। कर्मबन्धक्षये च योगी स्वचित्तस्य प्रचारसम्बेदनाः स्वशरीराच्चितं विनिष्क्रम्य शरीरान्तरेषु निक्षिपति। निक्षिप्तं चित्तं चेन्द्रियाणि प्राणाश्चानुपतन्ति। यथा मधुकरराजानं मक्षिका उत्पतन्तमनुपतन्तीति। प्रकारान्तरं यथा निर्वाणप्रकरणे वासिष्ठे-  
 मुखाद्वहिर्द्वादशान्ते रेचकाभ्यासयुक्तितः।  
 प्राणे चिरं स्थितिं नीते प्रविशत्यपरां पुरीम्॥ इति।  
 एवमन्या अपि सिद्धयो यथास्त्रं विज्ञेया इति। त्न पुरुषज्ञानं यथा-  
चेतनत्वभौक्तृत्वशक्तिमान् पुरुषः जडत्वभोग्यत्वशक्तिच्च बुद्धित्वमिति अत्यन्तविभिन्नयोरपि चित्तसत्त्वपुरु\[ष\] योरविद्याकृते यो अहं कर्त्ता भोक्तेत्यादि प्रत्ययः स एव पुरुषस्य बुद्धिसत्त्वेन सहाभेदात्मको भोगः पुरुषार्थंमेव बुद्धिसत्त्वस्य प्रवृत्तिः सवै भोग्यत्वशक्तिरिति। इत्थञ्चअहंकारपरित्यागे विशुद्धेव चित्तसत्त्वे यदा पुरुषच्छाया प्रतिविम्विता भवति, तदानीं तत्न संयमात् बुद्धिसत्त्वादयं पुरुषो भिन्न इति साक्षात्कारात्मकं ज्ञानं जायते। यथा रजोमलविदूषितदर्पणे मुखस्य निरीक्षणेन दर्पणगतमलं स्वमुखे मन्यमानस्य विशुद्धदर्पणे पुनर्निरीक्ष्य विशुद्धं मे मुखमिति विनिश्चयो जायत इति॥ 56॥  
 बुद्धिसत्त्वनिष्ठं ज्ञानं पुरुषः प्रकाशयति पुरुषस्तु स्वयं प्रकाश इति भावस्तथा च श्रूयते-  
 विज्ञातारमरे केन विजानीयादिति।  
भूतेन्द्रियविजिगीषुः-  
 प्रथमकल्पिकस्यैताः प्रारब्धज्योतिषः कथिताः।  
 तत्न च वैशारद्ये ऋतम्भरा जायते प्रज्ञा॥ 57॥  
 प्रथमकल्पिकस्येति। चत्वारः खल्वमी योगिनो भवन्ति। प्रथमकल्पिको मधुभूमिकः प्रज्ञाज्योतिरतिक्रमभावनीयश्च। तत्नावशीकृतपरचित्तादिविषयः प्रथमः भूतेन्द्रियविजिगीर्षुद्वितीयः ऋतम्भरप्रज्ञः। भूतेन्द्रियजयी तृतीयः एषश्च निष्पादितेष्वर्थैषु कृतरक्षाबन्धो निष्पाद्येषु विशोकादिषु परवैराग्यपर्यन्तेषु कर्त्तव्यसाधन...........। तुरीयस्य च भगवतो जीवन्मुक्तस्यासम्प्रज्ञातसमाधिना चित्तविलयरूप एकत्न वार्थौऽवशिष्यत इति। तेषु च एताः सिद्धयः पूर्वौक्ताः प्रथमकल्पिकस्य प्रारब्धज्योतिषः पारब्दं प्रवृत्तमात्नं ज्येतिः परचित्तादिविषयं ज्ञानं यय तथा भूतस्य कथिताः। तत्न च तत्तत्‌संयमे वैशारद्ये निर्मलस्य प्रकाशात्मनो बुद्धिसत्त्वस्य रजस्तमोभ्यामनभिभूतम्पुच्छस्थितिप्रवाहे सति ऋतम्भरा प्रज्ञा। ऋतं सत्यमेव विभर्ति न विपर्यासलेशोऽपीति तादृशं ज्ञानं जायते।  
 तथा चोद्दालकध्याने उपशमप्रकरणे वशिष्ठः। देवा उचुः-  
 आरुह्येदं विमानन्तु मे हि त्नैविष्टपं पुरम्।  
 स्वर्ग एव हि सीमान्तो जगत्सम्भोगसम्पदाम्॥  
 आकल्पसु चितान् भुङ्‌क्ष्व भोगानिभिमतान् विभो।  
 स्वर्गादिफलभोगार्थमेवाशेषतपःक्रिया॥  
 हारचामरधारिण्यो विद्यःधरवराङ्गनाः॥  
 पश्येमाः... मुपासीनाः करिण्यः करिणं यथा॥ इति॥ 57॥  
 तत्प्रान्तभूमिमन्त्यामाविष्टं मधुमतीप्रख्याम्।  
 अमुमुपनिमन्त्रयन्ते दिव्यैर्दैवा ऋतम्भरप्रज्ञम्॥ 58॥  
 तत्प्रान्तभूमिमित्यादि। तस्या ऋतम्भरप्रज्ञायाः सप्तविधप्रान्तभूमिषु मधुमतीप्रख्यामन्त्यां प्रान्तभूमिमाविष्टसाक्षात्कुर्वाणममुं तत्न भवन्तं ऋतम्भरप्रज्ञं देवा महेन्द्रादयः सत्त्वशुद्धिमनुपश्यन्ति। दिव्यैर्दिविर्भौग्यैः उपनिमन्त्रयन्ते स्वर्गस्थानोपलक्षितविमानाप्सरःकल्पद्रुमादिभिः प्रलोभ्य स्वाभीष्टकर्त्तव्यकरणाय प्रार्थयन्तु इत्यर्थः। तथा च योगभाष्ये-भोरिहास्यतामिह रम्यताम् कमनीयोऽयं भोग इत्याद्युक्तमिति। 58।  
 तत्रापि दोषदर्शं सङ्गमकृत्वा न विस्मयः कार्यः।  
 भूतेन्द्रियविजयार्थं समाधिमपि भावयेत् प्राज्ञः॥ 59॥  
 तत्नापीति। स्वर्गौयवस्तुसङ्‌गे दोषदर्शं सकलान् दोषान् परिगणय्य सङ्गमकृत्वा विर्मयोऽपि न कार्यः देवानां प्रार्थनीयोऽस्मिं संवृत्तं इति। प्राज्ञः ऋतम्भरप्रज्ञः भूतेन्द्रिय विजयार्थं समाधिमेव भावयेत्। सङ्गदोषो यथाह योगभाष्ये-  
 घोरेषु संसाराङ्गारेषु पच्यमानेन मया जननमरणान्धकारे विपरिवर्त्तमानेन कथञ्चिदासादितः क्लेशतिमिरविनाशो योगप्रदीपः तस्य चैते तृष्णायोनयो विषयवायवः प्रतिपक्षाः स खल्वहं लब्धालोकः कथमनया विषयमृगतृष्णया वञ्चितस्तस्यैव पुनः प्रदीप्तस्य संसाराग्नेरात्मानमिन्धनीकुर्यामिति। स्वस्ति वः स्वप्नोपमेभ्यः कृपणजनप्रार्थनीयेभ्यो विषयेभ्य इत्येवं निश्चितमतिः समाधिं भावयेदिति॥ 59॥  
भूतविजयमाह-  
 स्थूलादिषु भूतानां पञ्चविधेष्वपि च संयमाद्विजयः।  
 रूपादिकायसम्पत्प्रादुर्भावोऽणिमादीनाम्॥ 60॥  
 स्थूलादिष्विति। स्थूलादिषु स्थूलस्वरूपसूक्ष्मान्वयार्थवत्वेषु पञ्चविधेषुयोगदर्शनप्रसिद्धेषु अपि च संयमाद्विजयो भवति। प़ञ्चविधानां स्थूणादिभूतानामिति शेषः। पञ्चीकरणञ्च भूतानां प्रत्येकं द्विधा विदाय पुनश्चतुर्धा कृत्वा स्वस्वेतरद्वितीयांशैः पञ्चकृत्वः सम्मेलनम्। तव पृथिव्या आकारादिधर्मौ यथा-  
 आकारौ गौरवं रौक्ष्यं वरणं स्थैर्यमेव च।  
 वृत्तिर्भैदः क्षमाकार्श्यं काठिन्यं सर्वभोग्यता॥ इति।  
 ग्रहणादिषु पुनरिन्द्रियवर्गस्य च संयमाद्विजयः।  
 तस्मान्मनोजवित्वं विकरणभावः प्रधानविजयश्च॥ 61॥  
 ग्रहणादिष्विति। इन्द्रियवर्गस्य च चक्षुरादिप़ञ्चविधस्य ग्रहणादिषु पञ्चविधरूपेषु संयमाद्विजयो भवति, इन्द्रियवर्गस्येति यावत्। इन्द्रियाणां पञ्चविधरूपाणि च ग्रहणस्वरूपास्मितान्वयार्थवत्वानि। तत्न ग्रहणरूपञ्च तेषां सामान्यविशेषात्मरूपरसगन्धस्पर्शशब्देषु ग्राह्मेषु वृत्तिरिति। द्वितीयं स्वरूपञ्च प्रकाशात्मनो बुद्धिसत्वस्य कार्यभूता येऽयुतसिद्धा अवयवभेदाः सात्त्विकाहङ्काररूपास्तेष्वनुगतो यः सामान्यविशेषयोः श्रोत्नत्वादिरूपाद्याकारपरिणामाभेदस्वरूपयोः समूहो द्रव्यं चक्षुरादीन्द्रियलक्षणमिति। तृतीयञ्च रूपमस्मितालक्षणोऽहङ्कार इति यः खल्वहङ्कार आत्मीयस्त्त्वभागेनेन्द्रियाणि अजीजनत्। तेषु च करणत्वसामान्यं नियतरूपादिविषयविशेषश्चैतदुभयं प्रकाशात्मकमेव सत्त्वभागेन जायमानत्वात्‌। सकलेन्द्रियसाधारण्यादहङ्कारश्च सामान्यमिन्द्रियाणामिति यावत्। गुणानाञ्च यद् व्यवसेयात्मकत्वं व्यवसायात्मकत्वञ्चेति द्वैविध्यमिति तत्न व्यवसेयात्मकाः ग्राह्यतामास्थाय पञ्चतन्मत्नाणि भूतभौतिकानि च जनयन्ति। अपरे च प्रकाशक्रियास्थितिशीला ग्रहणरूपमास्थाय साहङ्काराणीन्द्रियाणि च निर्मिमते इति व्यवसायात्मका गुणास्तेषां चतुर्थं रूपमिति। पञ्चमञ्च रूपं गुणानुगतं पुरुषाथवत्त्वमिति। एतेषु यथाक्रमं संयमादिन्द्रियजयः प्रादुर्भवतीति। तस्मादिन्द्रियजायात् तिस्त्नः सिद्धमो भवन्ति।त्न मनोजवित्वम् मनोवदत्यन्तान्तरितमपि देशं झटितिमच्छतीति। विकरणभाव इति। विदेहानां शरीरनिरपेक्षाणामिन्द्रियाणां करणभावः अभिप्रेतदेशकालविषयापेक्षो वृत्तिलाभ इति। यथा च काशीस्थ एव हिमगिरिस्थ.. मानं पश्यति तत्नत्यं शब्दञ्च शृणोतीत्यादि। प्रधानविजयश्च सर्वप्रकृतिविकारवशित्वमिति॥ 61॥  
 एता मधुप्रतीका उच्यन्ते सिद्धयस्तिस्त्रः।  
 ज्ञानं विवेकजञ्च क्षणतत्क्रमयोश्च संयमाल्लभते॥ 62॥  
  एता इत। एता अनन्तरोक्ता मनोजवित्वादितिस्त्रः सिद्धयो मधुप्रतीका योगशास्त्रविदुत्तमैरुच्यन्त इति शेषः। मोदकरणत्वात्ता एव योगिनां मधुसदृश्य इति यावत्‌। क्षणतत्क्रमयोः पुनः संयमाद्विवेकजं ज्ञानञ्च लभते। क्षणो नाम परमापकर्षपर्यन्तः कालः यथापकर्षपर्यन्तद्रव्यं परमाणुरित् परमाणुर्वा यावता कालेन स्वदेशमतिक्रामेत्स कालः क्षणः तत्क्रमश्च तत्प्रवाहस्योत्तरोत्तरभावेनावस्थितेर्नैरन्तर्यम् मुहूर्त्ताहोरात्नादयश्च बौद्धाः व्युत्थितदर्शनानां वस्तुस्वरूपा इवाभासन्ते कालविदो योगिनश्च क्षणमेवस काल इत्याचक्षते। न च क्षणानां यौगपद्यमस्ति सहावस्थानासम्भवात्। तेनैकेन क्षणेन कृत्स्नो लोकः परिणाममनुभवतीति। अयमन्न विवेकः, लोके तावद् गोत्वादिरूपा जातिः वर्तु लत्वादिरूपं लक्षणम्, तत्तदधिकरणदेशश्चेति त्न्यः समुदिता व्यस्ता वा वस्तूनामप्यनुकरा भवन्तीति जात्यादिभिस्तुल्ययोः परमाणूनाञ्चान्यत्वप्रतिपत्तिकरः पुनर्विवेकजज्ञानमेवेति। येऽपि परमाणूनां भेदका विशेषा इत्याचक्षते तेषामपि जातिर्दैशश्चान्यताहेतुरिति। क्षणभेदस्तु योगिबुद्धिगम्य एवेति॥62॥  
विवेकजं ज्ञानं लक्षति-  
 स्फुटमपि च सर्वविषयं युगपन्निरूपक्रमं तदिदम्।  
 तारकमिति परिपूर्णं भूतेन्द्रियविजयिनस्तदिदम्॥ 63॥  
 स्फुटमित्यादि। तदिदं विवेकजं ज्ञानं भूतेन्द्रियविजयिन्स्तृतीयस्य सम्प्रज्ञाताख्ययोगप्रदीपान्तमधिगतस्य योगिनः स्फुटं प्रत्यक्षात्मकं सर्वविषयं सकलपदार्थगोचरं युगपन्निरूपक्रमं एकक्षणोपारूढातीतानागतप्रत्युत्पन्नसर्वार्थाविषयं नितरां परिपूर्णं सत् तारकमिति संसारसागरात्तारयतीति तारकम्। स्वप्रतिभोत्थमेतन्न त्वौपदेशिकमिति। एतच्च सम्प्रज्ञातस्यान्तम्। तुक्तं योगभाष्ये-अस्यैवांशो योगप्रदीपः मधुमतीं भूमिमुपादाय यावदस्य रिसमाप्तिरिति॥ 63॥  
 साक्षात्कैवल्योपयोगिसमाधिमवधारयिष्यन् सम्प्रति समाधिविशेषान् प्रदर्शयति  
 द्विविधः समाधिरिष्टः सम्प्रज्ञातोऽप्यसंप्रज्ञातश्च।  
 विषयविशेषाभोगात् फणिना प्रथमश्चतुर्विधः प्रोक्तः॥ 64॥  
 द्विविध इति। सम्प्रज्ञातः सम्प्रज्ञायन्ते विंतर्कादयोऽस्मिन्निति, सम्‌प्रज्ञातश्चित्तवृत्तिनिरोधलक्षणे समाधौ सर्वंपदानुपादानादस्यापि समाधित्वमित्यप्युक्तः। तद्‌भिन्नः सकलचित्तवृत्तिनिरोधलक्षणोऽसम्प्रज्ञात इति दिविधः समाधिरिष्टः। तत्न प्रथमः सम्प्रज्ञातः विषयविशेषाणां वितर्कादीनामाभोगः फणिना भगवता महर्षिपतञ्जलिना स्वरूपसाक्षात्कारस्तस्मात् चतुर्विधः प्रोक्तः, वितर्कादिविंषयाणां चतुर्विधत्वादित्यर्थं इति॥ 64॥  
के पुनस्ते इत्याह-  
 सवितर्कः सविचारः सानन्दश्चास्मितामात्रः।  
 सर्वै ते तद्‌भेदा अपि निर्दिष्टाः सबीजाख्याः॥ 65॥  
 सवितर्क इत्यादि। पाञ्चभौतिकचतुर्भुजादिस्थूलालम्बनो वितर्कः, तेन सहितः सवितर्कः स्थूलस्वरूपसाक्षात्कारवती चित्तस्यावस्थाविशेषरूपा या प्रज्ञा तल्लक्षणः। एवं स्थूलभूतकारणीभूतपञ्चतन्मात्नलिङ्गालिङ्गसूक्ष्मविषयो विचारस्तेन सहित स्तदाभोग इति यावत् सविचार इति। इमौ ग्राह्यविषयौ ग्रहणविषयश्च सानन्द इति आनन्दश्चाहणाद इति। आनन्दात्मकेन्द्रियसहितस्तदाभोग इति यावत् सानन्दस्तृतीयः। अस्मिता च एकात्मिका सच्चित् नाम अस्मिता। सा चेन्दियाणां जनकत्वात्तेषां सूक्ष्मरूपभूताहङ्कारात्मिका आनन्दस्तृतीयः। अस्मिता सा ग्रहीत्ना चात्मना सहैकात्मिका बुद्धिरिति। तस्यां च ग्रहीतुर्विषयत्वाद् ग्रहीतृविषयकश्चतुर्थः सम्प्रज्ञात इति। तत्नायं विवेकः, वितर्कविचारानन्दास्मितेति चतुष्टयानुगतः प्रथमः। द्वितीयो वितर्कविकलः। तृतीयो वितर्कविचारविकलः। अस्मितामात्नश्चतुर्थं इति। सर्वैते तद्‌भेदा अपीति। सर्वैतेऽनन्तरोक्तास्सवितर्कादिचत्वारस्तद्‌भेदाः निर्वितर्कादयश्चेति। इत्थञ्च तद्‌भेदाख्यानम्-ध्यानानुष्ठानेन लघुस्थितेः प्रक्षीणक्लिष्टवृत्तेर्निरस्तरजस्तमो मनसः स्वभावस्वच्छस्य चित्तसत्त्वस्य संस्कारशुद्धमणिकल्पस्य ग्राह्यग्रहणग्रहीतृषु भूतसूक्ष्मा भूतेन्द्रिपुरुषेषु तत्तदुपाश्रयाकारतया परिणाम एव तेषु च शब्दार्थज्ञानामितरेतराध्यासमूलकाभेदज्ञानविकल्पैः योगिनः समाधिप्रज्ञायां तत्तदर्थौऽनुविद्धः समारूढश्चेत्तदा सङ्कीर्णत्वात् सवितर्का समापत्तिः। अपरः सविकल्पनामा सम्प्रज्ञातसमाधिरिति। यदा च शब्दसङ्‌केतस्मपरणपूर्वकप्रवृत्तिशीलौ आगनानुमानज्ञानविकल्पौ निवर्तैते नाम शब्दार्थज्ञानविकल्पागमे सति शुद्धायां समाधिप्रज्ञायामर्थमात्नमिर्भासा स्वान्तः स्थितिस्तदा निर्वितर्का समापत्तिर्नाम निर्विकल्पनामा। असदावेशलेशाभावात् तद्योगिनः परं प्रत्यक्षमिति। इमौ च सविकल्पनिर्विकल्पौ महद्वस्तुविषयकौ। एवं भूतसूक्ष्मेषु चाभिव्यक्तघटादिधर्मकेषु उपर्यधः पार्श्वादिदेशवर्त्तमानकालपार्थिवादिपरमाणूत्पादकगन्धादितन्मात्नप्रधानपञ्चतन्मात्नरूपनिमित्तज्ञानविषयेषु या समापत्तिः सा सविचारेति। यदा पुनः सर्वधर्मानुपातिष्वपि पर्थिवादिपरमाणुषु सर्वंधर्मात्मकेषु निवृत्तत्नैकालिकतत्तदेशकालनिमित्तधर्मैषु समापत्तिः सेयं निर्विचारेति। भूतसूक्ष्मविषयाविमावपि सविचारनिर्विचारौ, सविकल्पनिर्विकल्पौ न हि स्थूले गोघटादौ परमाणवः प्रत्यक्षेण प्रकाशन्ते। किन्तु सङ्केतज्ञानपूर्वकागमानुमानाभ्यामेवेति पूर्ववच्छब्दार्थज्ञानविकल्पैः सङ्कीर्णता तासङ्कीर्णता चेति। समापत्तेः सूक्ष्मविषयता च प्रधानाख्यमूलप्रकृतिपर्यवसाना विज्ञेया।  
 तथा हि पृथिव्यादिमहाभूतानां यथा भूतसूक्ष्माः पार्थिवादिपरमाणवस्तथा लेषामपि गन्धादितन्मात्नाः सूक्ष्मविषयास्तेधामपि अहङ्कारस्तस्य च लिङ्गाख्यं महत्तत्त्घम्। तस्यापि प्रधानमिति। तच्च लिङ्गं न हि प्रधानं क्वचिल्लयं गच्छति। प्रधानात्परस्य सूक्ष्मस्याभावात्।  
 नन्वव्यक्तात्पुरुषः पर इति श्रुत्या पुरुष एव निरतिशयं सौक्ष्मयमिति चेत्स्यादेतत् पुरुषार्थनिमित्तत्त्वात्प्रवृत्तस्य महदहङ्कारादेः साक्षितया निमित्तकारणत्वेऽपि पुरुषे नाव्यक्तवदुपादानत्वम्। उपादानपरम्परया निरतिशयसौक्ष्म्यमत्न विवक्षितम्, तच्चाव्यक्त एव। अपरिणामिनी ननु चिच्छक्तिरविद्यया बुद्धेः प्रति सार्वादिकी भोगापवर्गार्थ दृश्यस्य त्निंगुणात्मचित्तस्योपारूढान् धर्मानात्मीयत्वेन पश्यति, तदुद्धारार्थमेव योगानुष्ठानमिति। तदेवं ग्राह्यविषयाश्चत्वारस्तावन्तो ग्रहीतृग्रहणविषयाश्चेत्यष्टौ सम्प्रज्ञानभेदाः समाधयः सबीजाख्याः निर्दिष्टा भगवता पतञ्जलिनेति शेषः। बीजञ्चास्मिताद्यनात्मावस्थालम्बन्म्। अथ च बीजमित्यायुर्भौगस्तेन सहिता इत्यर्थः। अयम्भावः- सम्प्रज्ञातसमाधिमतां विवेकाख्यातिं विना समाधिनालम्बनूकृतानामेव सुस्मितादिदेवताषु लीनानां सृष्ट्‌यादौ यथाकालं जननादिकं स्यादेव। यदि पुनस्तेषामपि विवेकाख्यातिरभविष्यत्तदा कैवल्यमप्यभविर्ष्यादित्यग्रे स्फुटीभविष्यतीति।  
 **इति चतुर्थगुच्छकम्।**


** -----------------------**





   
  

 **पञ्चमं गुच्छकम्**


 अथ सम्प्रज्ञातसमाधिमतामपि विवेकख्यातिद्वारा कैवल्यं सम्पादयितुमुपक्रमते-  
 भवति विवेकख्यातिर्वैंशारद्ये ततो विदुषः।  
 आध्यात्मिकः प्रसादः सर्वात्मादीशता चैवम्॥ 66॥  
 भवतीत्यादि। ततः तस्मिन् सार्वविभक्तिकस्तसिः सम्प्रज्ञातविशेषे निर्विचारेइत्यर्थः। वैशारद्यं प्रागुक्तं तस्मिंश्च सचि, विवेकख्यातिः सत्त्वषुरुषान्ताप्रत्ययो भवति नामन चितिशक्तिश्च पूर्वधर्मापचये धर्मान्तरोपजननः परिणामस्तद्रहितेत्यपरिणामिनी परमार्थसत्येति कूटस्थनित्या एवं निर्लैपेति विषयासङ्गरूपा प्रतिसङ्क्रमाभाववतीत्य प्रतिसङ्‌क्रमा चेति एवं दर्शितो विषयः शब्दादिर्यस्यै सा चेय दर्शितविषया च। एवं सुखदः खमोहात्मकत्वमशुद्धिरन्तश्चेति पुरुषे न स्त इति शुद्धा चानन्ता च। इयञ्च बुद्धिः सत्त्वात्मिका, परिणामिनी, प्रतिसञ्चारवती, जडा, परिच्छिन्ना सुखदुःखाद्यशुद्धिमती चेति चितिशक्तर्विपरीता विवेकख्यातिरित्येषापि निरोधसमाधौ हातव्यैवेत्यग्रे स्फुटी भविष्यति।  
 अयम्भावः, श्रुतमयेन ज्ञानेन जातमपि दर्शनशास्त्रप्रतिपादितोपपत्तिभिर्व्यवस्थापितमपि विवेकेन कैवल्याय प्रभवति, तस्य सर्वथा ऋतम्भरत्वासम्भवात्। तच्च प्रतिपादितमेव पुरुषापराधमलिनेत्यादिभिरनुबन्धनिरूपणे। यदा पुनर्यौगानुष्ठानेन तदेव ख्यातिपर्यवसानं भवति। तदा सर्वंमेव मिथ्याज्ञानं दग्धबीजभावं गच्छति ऋतम्भरत्वात् समाधिप्रज्ञायाः। तथा च योगसूत्नं-ऋतंभरा त्न प्रज्ञेति\[योo सूo1।48\] ऋतम्भरप्रज्ञाया एव साक्षात्कैवल्यस्य हेतुत्वेनाम्नातवती, छान्दोग्यश्रुतिर्यंथा-सत्त्वशुद्धौ ध्रुवा स्मृतिः स्मृतिलम्भे सर्वग्रन्थीनां विप्रमोक्ष इति। तथा चागमोऽपि-  
 आगमेनानुमानेन ध्यानाभ्यासरसेन च।  
 त्निधा प्रकल्पयन् प्रज्ञां लभते योगमुत्तमम्॥ इति।  
 अत एव योगमाष्ये- सा विवेकख्यातिरविप्लवा हानस्योपायस्ततो मिथ्या ज्ञानस्य दग्धबीजभावापगमः पुनश्चाप्रसव इत्थेष मोक्षस्य मार्गौ हानस्योपाय इत्युक्तं सङ्गच्छते। तत्न विप्लवो मिथ्याज्ञानं तद्रहिता विप्लपा ऋतम्भरेति यावत्। हानश्च बुद्धिपुरुषगोः संगेणाभाव इति। यस्याश्च विवेकख्यातेरुदये सात्यध्यात्मनः प्रसादः युगपत्सकलभूतार्थविषयकसाक्षात्कारप्रज्ञाप्रकाशः सर्वंज्ञत्वमिति यावत्। यत्रेदमुक्तम्-  
 प्रज्ञाप्रसादमारुह्य अशोच्यः शोचतो जनान्।  
 भूमिष्ठानिव शैलस्थः सर्वान् प्राज्ञोऽनुपश्यति॥ इति।  
 एवं सर्वात्माधीशता च सर्वात्माधिष्ठातृत्वञ्च भवति। सर्वात्मानो गुणाः व्यवसेयात्मका व्यवसायात्मकाश्च स्वामिनं क्षेत्नज्ञं प्रत्यशेषदृश्यात्मत्वेनोपतिष्ठन्त इत्यर्थः। 66।  
 सर्वज्ञत्वं ज्ञानैश्वर्यं सर्वात्माधिष्ठातृत्वञ्च क्रियैश्वर्यमिति। द्विविधाया अपि सिद्धेर्वैराग्याय योगिजनप्रसिद्धयै च सिद्धिरित्याह-  
 सिद्धिं परा विशोका सेयं प्राप्यैव यां विद्वान्।  
 विहरति वशी विशोकः प्रक्षीणक्लेशबन्धनो नितराम्॥ 67॥  
 सिद्धिरिति। मेयं योगिजनप्रसिद्धेत्यर्थः। विवेकख्यातिरूपा परा सर्वौत्कृष्टा सिद्धिः यां प्राप्यैव विद्वान् ऋतम्भरप्रज्ञः वशी स्वाधीनमकलपाकृतः प्रक्षीणक्वेशबन्धः प्रत्यस्तमिताविद्यादिक्लेशयन्त्नणः नितरां विहरति सर्वंथा स्वतन्त्नो भवतीति॥67॥  
 ननु कथं ख्यातिमात्रेणाविद्यादिक्लेशबन्धनिरास इत्याह-  
  प्रज्ञाकृतसंस्कारो नवो नवो बाधते त्वन्यम्।  
 अवसादयति च चित्तं ख्यात्यवसानं स्वकार्यैभ्यः॥ 68॥  
  प्रज्ञाकृतेत्यादि। प्रज्ञाकृतसंस्कार ऋतम्भरप्रज्ञोदये सति समाधिभावनाजन्य इत्यर्थः। नवो नवो जायमानः अन्यन्तु व्युत्थानसंस्कारं बाधते। ख्यात्यवसानं ख्यातिर्विवेकख्यातिरवसानं परिणामफलं यस्य तत्तथा भूतं चित्तं स्वकार्यैभ्यो भोगलक्षणेभ्य अवसादयति च। दृश्यत्वेन स्वामिनं क्षेत्नज्ञं प्रति विकारारम्भकत्वशक्तिं विहन्ति चेत्यर्थः। ख्यातिपर्यवसानं हि चितचेष्टितमित्युक्तेः।  
 अयम्भावः। योगाङ्गाभ्यासेन निरस्तेषु सकलाशुद्धयावरणमलेषु प्रत्यदिताया भगवतो \[भगवत्याः\] विवेकख्यातेः प्रज्ञायाः सप्तधा प्रान्तभूमयो भवन्ति। तथा हि सकलञ्व प्राकृतं परिणामतापसंस्कारौर्गुणवृत्तिविरोधाद् दुःखमेवेति। हेयमिति हेयं परिज्ञातव्यम् न किञ्चित्‌परिज्ञातुमवशिष्टमिति प्रथमा भूमिः। हेयहेतवोऽविद्यादयः क्लेशाः क्षीणाः न पुनरेतेषां क्षेतव्यमस्तीति द्वितीया। साक्षात्कृतञ्च हानं नाम अविद्याकृतबुद्धिपुरुषसंयोगाभावः आत्यन्तिको बन्धनोपरम इति यावत्। हानस्य साक्षात्कारश्च निरोधसमाधिना वक्ष्यते, इति तृतीया च भावितो विवेकख्यातिरूपो हानोपायः। नातः परं निष्पादयितव्यमस्तीति चतुष्टयी पुनरेषा प्रज्ञायाः भूमिः प्रयलञ्याप्या कार्या विमुक्तिरित्युच्यते।  
 अपरा च त्नयी चितविमुक्तिस्तत्न, निरवस्थानाः सत्त्वादयो गुणाः कारणे प्रलयाभिमुखा धर्ममेघसमाधौ चित्तेन सार्द्धमस्तं गच्छन्तीति प्रथमा। प्रयोजनाभावात् पुनरेतेषां विप्रलीनानां गुणानामनुत्पत्तिरिति द्वितीया। एतस्याञ्चावस्थायां वक्ष्यमाणनिरूद्धसमाधिरूपायां गुणसम्बन्धातीतः स्वरूपमात्नज्योतीरमणः केवली पुरुष इति तृतीयेति॥ 68॥  
अथ पुनरस्य किं भवतीत्याह-  
 तस्यापि चेन्निरोधः परवैराग्यात्तदा विदुषः।  
 निर्बौजश्च समाधिः सर्वनिरोधात्समादिष्टः॥ 69॥  
 तस्यापीति। तस्य समाधिप्रज्ञाकृतसंस्कार प्रवाहस्य परवैराग्यान्निरूक्तलक्षणा अपि नाम समाधिप्राज्ञायाश्च निरोधश्चेत्त'दा सर्वनिरोधात् समाधिप्रज्ञा। तज्जनितसंस्कारनिरोधजसंस्कारोति सर्वैशां निरोधाद्‌धेतोर्विदुषः प्रत्युदितख्यातेः निर्बौजः सर्वथा निरवालम्बो जात्यायुर्भौगाजनकश्च समाधिरादिष्टो भगवता योगदर्शनाचार्यैणेति शेषः।  
 यत्न च समाधिप्रज्ञा तत्संस्काराश्च निरुध्यन्ते। तत्न क्लेशबहुलानां वृत्तयन्तराणां तत्संकाराणाञ्च कथैव केति यावत्। अनेनैव निर्बौजसमाधिना ख्यातेः प्रयत्नव्याप्या तृतीया प्रान्तभूमिरुदयत इति॥ 69।  
 सर्वनिरोधस्य प्रकारं प्रदर्शयन् सम्प्रज्ञातस्य परमकाष्ठापन्नं परप्रसंख्यानापरपर्यायं धर्ममेधारयं निर्बौजसमाधिमाह-  
 ध्यानेऽपि चेद्विरक्तो न प्रार्थयते ततोऽपि यदि किञ्चित्।  
 भवति सर्वथा ख्यातेः समाधिरेतस्य धर्ममेधाख्यः॥ 70॥  
 ध्यानेऽपीत्यादि। घ्यानेऽपि प्रसङ्ख्यानेऽपि यदि पुनरेषः प्रत्युदितख्यातिः विरक्तः परवैराग्यापन्नस्तदेव विवृण्वते। ततोऽपि ध्यानादपि किञ्चित् निरुक्तं तत्तत् क्रियैश्वर्य ज्ञानैश्वर्य वा न प्रार्थयते। तत्नापि परिणामित्वदोषदर्शनेन क्लिश्नात्येव, तदा सर्वथा विवेकख्यातेः परिणतविवेकख्यातेरेतस्य भगवतः धर्ममेधाख्यः धर्मः प्रत्यग्‌ब्रह्मैक्यसाक्षात्कारः। तं मेघोऽतिसिञ्चति वर्षतीति धर्ममेघस्तदाख्यः समाथिर्भवति। यदाहुः-अयन्तु परमो धर्मौ यद्योगेनात्मदर्शनम्। इति। 70।  
 तस्मात्समूलकाषं कषिताः क्लेशास्तदा विद्वान्।  
 जीवन्नेव विमुक्तो ब्रग्मविदामग्रणीः सैषः॥ 71॥  
 तस्मादिति। तस्माद्धर्ममेघसमाधेः जीवात्मपरमात्मनोरैक्याक्षात्कारादित्यर्थः। क्लेशा अविद्यादयः पुण्यापुण्यात्मकाः कर्माशयाश्च समूलकाषं कषिताः समूलं हता भवन्ति।  
 परः परमात्मा स चासौ अवरः प्रत्यगात्मेति परावरस्तस्मिन् परात्माभिन्नप्रत्यगात्मनि दृष्टे सति, न मे प्रत्यक्‌परमात्मनोरैक्यं, समाधिना साक्षात्कृते सति तत्साक्षात्कारेण सदा यत्न मुक्तोऽस्मि शुद्धोऽस्मीति विनिश्चये सतीत्यर्थः। यत्न च श्रूयते-  
 भिद्यते हृदयग्रन्थिश्छिद्यन्ते सर्वसंशयाः।  
 क्षीयन्ते चास्य कर्माणि तस्मिन् दृष्टे परावरे॥  
 हृदयग्रन्थिरित्यत्न हृदयशब्देन चात्न तात्‌स्थ्यात् चित्तं गृह्यते, तस्य ग्रन्थिः। ग्रन्थिशाब्देन च ग्रन्थिवद्‌दुर्भैद्यत्वात्। प्रत्यगात्मनो बुद्धितत्तवेनाभेदग्रहः, स च भिद्यते। सदा मुक्तत्वादिविनिश्चयेन निरुक्तलक्षणाऽविद्या स्वतो नश्यतीति तत्कृतहदयग्रन्थेरपि भेदः। न चाविद्याविनाशेन हृदयग्रन्थेर्भैदासम्भवः निमित्तविनाशेन कार्यविनाशस्य क्वाप्यदृष्टत्वादिति वाच्यम्। अन्धकारे रज्जौ सर्पभ्रमजनिताङ्गमेजयादेः\[?\] प्रदीपेनान्धकारं विनाश्य सर्पम्रमविनिवृत्तौ तज्जनिताङ्गमेजयादेः\[?\] विनिवृत्तिदर्शनात् अविद्यामूलत्वात्तद्‌ग्रन्थिरपि मिथ्यैवेति तत्त्वम्। हदयग्रन्थेर्भैदे च सर्वसंशयाः श्रुत्याऽनात्मीयत्वेन प्रतिपादिता, अहं सुखीत्यादिनाऽत्मात्मीयत्त्वेनानुभूताश्च सुखादयो धर्मा आत्मीया न वेत्यादि संशयाश्छिद्यन्ते। छिन्नेषु पुण्यापुण्यात्मकानि कर्माणि बन्धभूतानीति यावत्। क्षीयन्ते क्षीणा भवन्तीति श्रुतेरर्थं इति। तदा सैषो विद्वान् परिणतविवेकख्यातिः जीवन्नेव विमुक्तः जीवन्‌मुक्तः जीवन्‌मुक्त इति। ब्रह्यविदामग्रणी ब्रह्मविद्वरिष्ठ इति चोच्यते इति। क्लेशकर्मनिवृत्तिरेव जीवन्‌मुक्तिरित्याख्यायत इति।  
जीवन्‌मुक्तलक्षणं यथा महोपनिषदि-  
 ये शुद्धवासना भूयो न जन्मानर्थभागिनः।  
 ज्ञातज्ञेयास्त उच्यन्ते जीवन्मुक्ता महाधियः॥  
 पदार्थभावनादाढर्यं बन्ध इत्यभिधीयते।  
 वासनातानवं ब्रह्मन् मोक्ष इत्यभिधीयते॥  
 तपःप्रभृतिना यस्मै हेतुनैव विना पुनः।  
 भोगा इह न रोचन्ते स जीवन्मुक्त उच्यते॥  
 आपत्सु वै यथाकालं सुखदुःखेष्वनारतः।  
 न हृष्यति ग्लायति यः स जीवन्मुक्त उच्यते।  
 हर्षामर्षभयक्रोधकामकार्पण्यदृष्टिभिः।  
 न परामृश्यते योऽन्तः स जीवन्मुक्त उच्यते॥  
 रागद्वेषौ सुखं दुखं धर्माधमौ फलाफले।  
 यः करोत्यनपेक्ष्यैव स जीवन्मुक्त उच्यते॥  
 कट्‌वम्ललवणं तिक्तममृष्टं मृष्टमेव च।  
 सममेव च यो भुङ्‌क्ते स जीवन्मुक्त उच्यते॥  
 जरामरणमापच्च राज्यं दारिद्रयमेव च।  
 रम्यमित्येव यो भुक्ते स जीवन्मुक्त उच्यते॥  
 यः समस्तार्थजालेषु व्यवहार्यपि निस्पृहः।  
 परार्थैष्विव पूर्णात्मा स जीवन्मुक्त उच्यते॥ इति।  
 धर्मामेघसमाधिमाह वाराहोपनिषदि-  
 अनादाविह संसारे सञ्चिता कर्मकोटयः।  
 अनेन विलयं यान्ति शुद्धो धर्मौ विवर्द्ध ते॥  
 धर्ममेघमिमं प्राहुः समाधिं योगवित्तमाः।  
 वर्षत्येव यथा धर्मामृतधारा सहस्त्रशः॥  
 अमुना वासनाजाले निःशेषं प्रविलापिते।  
 समूलोन्मूलिते पुण्यपापाख्ये कर्मसञ्चये॥  
 वाक्यमप्रतिबद्धं सत् प्राक्‌परीक्षावभासिते।  
 करामलकवद्‌बोधमपरोक्षं प्रसूयते॥  
 वासनानुदयो भोग्ये वैराग्यस्य तदावधिः।  
 अहंभावोदयाभावो बोधस्य परमावधिः॥  
 लीनवृत्तेरनुत्पत्तिर्मर्यादोपरतेस्तु सा।  
 स्थितप्रज्ञो यतिरयं यः सदानन्दमश्नुते॥  
 ब्रह्मण्येव विलीनात्मा निर्विकारो विनिष्क्रियः।  
 ब्रह्मात्मनोः शोधितयोरेकभावावगाहिनि॥  
 निर्विकरूपा च चिन्माकत्ना वृत्तिः प्रज्ञेति कथ्यते।  
 सा सर्वदा भवेद्यस्य स जीवन्मुक्त उच्यते॥ इति। 71॥  
ततोऽपि किं स्यादित्याह-  
 विगतमलावरणस्यानन्त्याज्ज्ञानस्य चाल्पतामेति।  
 ज्ञेयन्तदा गुणा अपि कृतकृत्यास्ते निवर्त्तन्ते॥ 72॥   
 विगतेत्यादि। विगतमलावरणस्य प्रत्यस्तमितसकलक्लेशकर्मावरणस्य ज्ञानस्य ज्ञायतेऽनेनेति ज्ञानं। विशुद्धचित्तसत्वस्य वृत्तिविशेषस्तस्य आनन्त्यादपरिमेयत्वात् तदा ज्ञेयं मूलप्रकृत्यादि पञ्चविंशत्यात्मकं तत्त्वम् अल्पतामेति। तदानीं जीवन्मुक्त्यवस्थायां पञ्चविंशतितत्त्वातिरिक्तमपि वस्तु तिष्ठेत्तदा तदपि प्रकाश्येत। ज्ञेयस्यैवाल्पत्वन्न तु चित्तसत्त्वस्येति भावः। तदुक्तं योगभाष्ये- ज्ञानस्यानन्त्याज्ज्ञे यमल्पं सम्पद्यते, यथाकाशे खद्योत इति। अथ धर्ममेघसमाधिना समूलं सवासनक्लेशकर्माशयोन्मूलने किं स्यात्? तदाह गुणा अपीत्यादि कृतकृत्याः कृतानि कृत्यानि भोगापवर्गरूपाणि कार्याणि यैस्ते सत्त्वादयः निवर्त्तन्ते। भगवन्तं जीवन्मुक्तं प्रति विकारकरणशीला अपि न पुनर्दैहेन्द्रियादि आरभन्त इत्यर्थः। न चैवं गुणानां परिणामक्रमे समाप्ते सति न कोऽपि पुरुषो बद्धः स्यादिति वाच्यम्। यम्प्रति कृतार्थास्तं प्रत्येव गुणानां निवृत्तस्वभावश्चैतादृशां गुणानामनतिक्रमणीयः खलु स्वभावो भवति, किमत्नास्माभिः कर्त्तव्यमिति भावः। क्लेशकर्माशयविनाशेऽपि पुनः शरीरादि कस्मान्न जायत इत्याशङ्कतो बौद्धान् प्रत्याह योगगभाष्ये-  
 अन्धो मणिमविध्यत्तमनङ्‌गुलिरावयत्।  
 अग्रीवस्तं प्रत्यमुञ्चत्तमजिह्वोऽभ्यपूजयत्॥ इति।  
 यदि कारणोच्छेदादपि कार्यं भवेत्तदा अन्धादयोऽपि मणिवेधादिकं कुर्युरिति सर्वंथैव जीवन्मुक्तस्य कदाचिदपि पुनश्शरीरादि न भवतीति भावः। प्राप्तकैवल्येषु च पुरुषेषु मुक्तेषु स्वरूपमात्मप्रतिष्ठेषु कूटस्थनित्येषु स्वरूपास्तिता च क्षणक्रमेणानुभूयते एव योगिभिरिति॥ 72॥  
 गुणाधिकारक्रमसमाप्तौ कैवल्यम्भवति तत् किंस्वरूपमित्याह-  
 पुरुषारर्थौः शून्यानां लयो गुणानां स्वकारणे लिङ्गे।  
 परिनिष्ठिता स्वरूपे चितिशक्तिर्वैति कैवल्यम्॥ 73॥  
 पुरुषार्थैंरित्यादि। पुरुषार्थैः शून्यानां दर्शितभोगापवर्गानां गुणानां कृतार्थानामिति यावत्। स्वकारणे लिङ्गे लयोऽवस्थानं नाम कार्यंकारणभावात्मकानां गुणानां व्युत्थानसमाधिनिरोधसंस्कारा मनसि लीयन्ते। मनोऽस्मितायामस्मिता च लिङ्गो महत्तत्त्वाख्ये तच्चालिङ्गो मूलप्रकृताविति योऽयन्तेषां प्रलयः तद्यत्किञ्चित्पुरुषं प्रति प्रधानस्य कैवल्यं मोक्ष इति। सेयं कैवल्यात्मिका मुक्तिः भूयश्चान्चे विश्‌वमायानिवृत्तिरिति, तरति शोकमात्मविदित्यादि श्रुतिभिराम्नायते। मायापदेन चात्न मूलप्रकृतिरेव। तथा च कृष्णयजुर्वैदीयश्वेताश्वतरीया श्रुतिः-  
 मायाञ्च प्रकृतिं विद्यान्मायिनञ्च महेश्वरम्।  
 तयोरवयवभूतैस्तु व्याप्तमेतच्चराचरम्॥ इति।  
 स यो ह वै तत्परनं ब्रह्म वेद ब्रह्मैव भवतीत्यादिश्रुतिसिद्धं द्वितीयं भुक्तिलक्षणमाह परिनिष्ठितेत्यादि स्वरूपे परिनिष्ठिता प्रतिष्ठा चितिशक्तिंर्वैति कैवल्यं महाप्रलयानन्तरमपि पुनः पुरुषस्य बुद्धिसत्त्वेनाभिसम्बन्धाभावाद्वा मोक्ष इत्यर्थः।  
 अत्न केचित् अद्यदलप्रतिपादितं कैवल्यं प्राधानस्यापरञ्च पुरुषस्येत्याहुः। वस्तुतस्तु बन्धमोक्षौ बुद्धिसत्त्व एव पुरुषस्तु सर्वदा च केवलीति वक्ष्यते।  
 इदमत्नावधेयम्। द्वयी खलु मुक्तिस्तत्न क्लेशकर्मनिवृत्तिर्जौवन्‌मुक्तिः गुणानां प्रतिप्रसवश्चितिशक्तेः स्वरूपप्रतिष्ठा चेति कैवल्यात्मिका विदेहमुक्तिरिति। विदेहमुक्तानधिकृत्याह \[गीतायां\] भावान्-  
 इदं ज्ञानभुपाश्रित्य मम साधर्म्यमागताः।  
 सर्गैऽपि नोपजायन्ते प्रलये न व्यथन्ति च॥ \[14।12\] इति।  
तथा च महोपनिषदि-  
 जीवन्मुक्तपदं त्यक्तवा स्वदेहे कालसात्कृते।  
 विशत्यदेहमुक्तत्वं पवनोऽस्पन्दतामिव॥  
 विदेहमुक्तो नोदेति नास्तमेति न शाम्यति। इति।  
नादौ पुनरावर्तते।  
 तथा च श्रूयते-न तस्य प्राणा उत्क्रामन्त्यत्नैव समवलीयन्ते, ब्रह्मैव सन् ब्रह्माप्येति य एवं वेदेति॥ 73॥  
 आसन्नादिसमाधिलाभोपायमाह-  
 आसन्नञ्च समाधिं वैराग्यात्तीव्रसम्वेगात्।  
 ईश्वरभक्तिविशेषात् पुनरालभते भृशं युञ्जन्॥ 74॥  
 आसन्नञ्चेति। तीव्रसम्वेगाद् वैराग्यादासन्नं समाधिं लभते। चकारेण मध्यतीव्रसंवेगेनासन्नतरमधिमात्नतीव्रसम्वेगेनासन्नतमञ्च समाधिं तत्फलञ्च लभत इति सूचितम्।  
 उपायान्तरमाह-ईश्वरेत्यादि। भृशं युञ्जन् योगानुष्ठानतत्परः ईश्वरभक्तिविशेषात् कायिकवाचिकमानसिकात्मभजनात् पुनरासन्नादिसमाधिं तत्फलञ्च लभते। भक्तयाभिमुखीकृतो हि भगवान् क्षिप्रमस्य समादिलाभो भवत्विति सङ्कल्पमात्नेण तमनुगृह्णतीत्यर्थः। तदुक्तं भगवता-  
 अनन्याश्चिन्तयन्तो मां ये जनाः पर्युपासते।  
 तेषां नित्याभियुक्तानां योगक्षेमं वहाम्यहम्॥ इति।  
    \[भगवद्‌गीता 9।22\]  
 ननु कोऽयमीश्वर इत्याह-  
 क्लेशैः कर्मविपाकैर्वासनया चापरामृष्टः।  
 सर्वगुरुः सर्वज्ञः सदा विमुक्तः स ईश्वरः प्रोक्तः॥ 75॥  
 क्लेशैरित्यादि। क्लेशैरविद्यादिभिः कर्मविणकैः पुण्यापुण्यात्मकानि कर्माणि तद्विपाकैस्तत्फलर्जात्यायुर्भौगैरित्यर्थः। वासनया विपाकानुगुणसंस्कारैश्च अपरामृष्टस्सद तत्सम्बन्धरहितः। ते खलु अविद्याकर्माशयादयश्चित्तधर्मा मनसि वर्त्तमाना अपि राजनि योद्धगतजयपराजयवत् तत्फलभोक्तृत्वेन पुरुषे व्यपदिश्यन्ते। ईश्वरस्य तु तत्सम्बन्धो न कदाचिद् भूतो न भावी। तदाह-सदा विमुक्त इति। एतेन क्लेशकर्माशयादिसम्बन्धशून्यः पुरुषविशेष एवेश्वरोऽभिमतश्चेत्तर्हि सन्तु मुक्तात्मानो प्रकृतिलीनाश्च बहवोऽपीश्वराः न हि तदत्तिरिक्तः कश्चित्प्रमाणपथमवतरतीति वदन्तः साङ्‌ख्याः परास्ताः। मुक्तात्मनां पूर्वंबन्धकोटेः सत्त्वात्, प्रकृतिलीनानाञ्चोत्तरबन्धकोटेः सम्भवात्। यतो वा इमानि भूतानि जायन्ते इत्यादिश्रुतिसिद्धजगत्कर्तृ त्वानुमानेनेश्वरसिद्धिस्तु प्रधाने जगत्‌कर्तृत्वादि प्रसाध्य सांख्येऽपलपितेति वेदकर्तृत्वेनेश्वरसिद्धिं विवक्षुः विशिनष्टि सर्वगुरुरिति। ईश्वरे कालपरिमाणाभावात् सर्वैषां ज्ञानोपदेष्ट्टणां कपिलादीनामपि गुरुः, स्वनिर्मितवेदादिशास्त्नोपदेशेनेति भावः। थथा चाम्नायते-यस्य निः श्वसितं वेदाः। एतस्य महतो भूतस्य निःश्वसितमेवैतत्। यदृग्‌वेदो यजुर्वैदः सामवेदो अथर्वाङ्गिरस इतिहासः पुराणं श्लोको व्याख्यानान्यनुमानानि प्रमाणभूतानीत्यादिश्रुतिभिरिति। एतेन निरुक्तश्रुतिसिद्धवेदशास्त्ननिर्मातृत्वानुमानेनेश्वरसद्‌भावे प्रमाणमपि दर्शितम्। यत्तु वेदानां नित्यताप्रतिपादकः स चार्थवाद इत्यन्यत्न प्रपञ्चितम्।  
 प्रमाणान्तरं प्रदर्शयन् पुनर्विशिनष्टि सर्वज्ञ इति। सर्वज्ञबीजस्य यत्न पराकाष्ठा। ता चात्नानुमानम्‌-सर्वज्ञबीजं निरतिशयं सातिशयत्वात् यद्यत्सातिशयं तत्तत्सर्वं प्राप्तिमत् परिमाणवत् यथावदरामलकविल्वादिगतं सातिशयं महत्त्वमात्मनि काष्ठाप्राप्तम् तथा सर्वंज्ञबीजं यत्न पराकाष्ठाप्राप्तम्। म तादृशः पुरुषविशेषः शिवेश्वरपुरुषोत्तमादिपदप्रतिपाद्य ईश्वरः प्रोक्त इति। यस्य खलु भगवतः षडङ्गानि दशाव्ययाश्च प्रोच्यन्ते। तथा च वायुपुराणे-  
 सर्वज्ञता तृप्तिरनादिबोधः  
  स्वतन्त्नता नित्यमलुप्तशक्तिः।  
 अनन्तशक्तिश्च विभोविंधिज्ञा  
 षडाहुरङ्गानि महेश्वरस्य॥  
 ज्ञानं वैराग्यमैश्वर्यं तपः सत्यं क्षमा धृतिः।  
 स्त्रष्टृत्वमात्मसम्बोधो दशैतानि नित्यं तिष्ठन्ति शङ्करे॥ 75॥  
 कश्च भक्तिविशेषो येनेश्वरस्तुष्येदित्याह-  
 बुद्धेः प्रतिसम्वेदी प्रजपन्तद्‌वाचकं प्रणवम्।  
 अनुचिन्तयन् तदर्थान्निरन्तरायः स्वरूपमपि वेत्ति॥ 76॥  
 बुद्धेरित्यादि। तद्वाचकं तस्येश्वरस्य आचकं संज्ञेति यावत् प्रणवम्। ओङ्कारं प्रजपन् तदर्थान् ओङ्कारार्थाननुचिन्तयन् बुद्धेः प्रतिसम्वेदी, दर्शितविषयत्वेन बुद्धिधर्मानात्मीयत्वेनाभिमन्यमानः पुरुष इति यावत्। निरन्तरायः व्याधिस्त्यानादिविघ्नरहितः सन् स्वरूपमपि वेत्ति स्वरूपं शुद्धं नित्यमुक्तञ्चात्मानं जानाति, विवेकख्यातिरस्य भवतीति यावत्‌। अपिता असत्त्वादिसमाधिं तत्फलानि च भगवदनुग्रहेण लभत इत्यर्थः। व्याधिस्त्यानादिविघ्नानि प्रागुक्तानीति। प्रणवस्येश्वरवाचकत्वमाह योगियाज्ञवल्क्यः-  
 अदृष्टविग्रहो देवो भावग्राह्यो मनोमयः।  
 तस्योङ्कारः समृतो नाम तेनाहूतः प्रसीदति॥ इति॥  
 ननु नित्यतृप्त्यादिविशिष्टस्य जगत्‌क्रियाशक्तिशालित्वेऽपि निःप्रयोजनत्वाज्जगत्‌क्रिया न सम्भवतीति अलमीश्वरसिद्धयेति चेन्न, परमकारुणिकस्य तस्य भगवतो भूतानुग्रहस्यैव प्रयोजनत्वात्। तथा च योगभाष्ये- तस्यात्मानुग्रहाभावेऽपि भूतानग्रहः प्योजनम्। ज्ञानधर्मौंपदेशेन संसारिणः पुरुषानुद्धरिष्यामीति।  
प्रणवार्थनिरूपणं यथा ब्रह्मविंद्योपनिषदि-  
 ओमित्येकाक्षरं ब्रह्म यदुक्तं ब्रह्मवादिभिः।  
 शरीरन्तस्य वक्ष्यामि स्थानं कालत्नयन्तथा॥  
 तत्न देवास्त्नयः पोक्ता लोका वेदास्त्नयोऽग्नयः।  
 तिस्त्रो मात्नार्द्ध मात्ना त त्नयक्षरस्य शिवस्य तु॥  
 ऋग्वेदो गार्हपत्यञ्च पृथिवी ब्रह्म एव च।  
 अकारस्य शरीरन्तु व्याख्यातं ब्रह्मवादिभिः।  
 यजुर्वैदोऽन्तरिक्षञ्च दक्षिणाग्निस्तथैव च॥  
 विष्णुश्च भगवान् देव उकारः परिकीर्त्तितः।  
 सामवेदस्तथा द्यौश्चाहवनीयस्तथैव च॥  
 ईश्वरः परमो दोवो मकारः परिकूर्त्तितः।  
 सूर्यमण्डलमध्ये च ह्यकारः शङ्खमध्यगः॥  
 उकारश्चन्द्रसंकाशस्तस्य मध्ये व्यवस्थितः।  
 मकारस्त्वग्निसंकाशो विधूमो विद्यमुतोपमः॥  
 तिस्त्रो मात्नास्तथा ज्ञेयाः सूर्यसोमाग्निरूपिणः।  
 शिखा तु दूपसंकाशा तस्मिन्नुपरि वर्त्तते॥  
 अर्द्ध मात्ना तथा ज्ञेया प्रणवस्योपरि स्थिता।  
 पद्‌मसूत्ननिभा सूक्ष्मा शिखा सा दृश्यते परा॥ इति।  
 तूरीयमात्नर्धश्चाम्नातो माण्डुक्यश्रुत्या यथा-नान्तःप्रज्ञं न बहिःप्रर्ज्ञ नोभयतःप्रज्ञं न प्रज्ञानघनं न प्राज्ञं नाप्राज्ञम् अदृष्टमव्यवहार्यमग्राह्यमलक्षणमचिन्त्यमव्यपदेश्यमेकात्मप्रत्ययसारं प्रपञ्चोपशमं शान्तं शिवमद्वैतं चतुर्थं मन्यन्ते, स आत्मा स विज्ञेय इति। ब्रह्मविष्णुरुद्रा एव विश्वतैजसप्राज्ञा हिरण्यगर्भविराट्‌ईश्वरा इति चोच्यन्ते।  
ओङ्कारस्योच्चारणं यथा ध्यानबिन्दूपनिषदि-  
 ह्रस्वो दहति पापानि दीर्घः सम्पत्प्रदोऽव्ययः।  
 अर्द्ध मात्नासमायुक्तः प्रणवो मोक्षदायकः॥  
 तैलधारामिवाच्छिन्नं दीर्घघण्टानिनादवत्।  
 अवाच्यं प्रणवस्याग्रं यस्तं वेद स वेदवित्॥ इति।  
प्रणवजपस्य प्रासस्त्यमाह पराशरस्मृतौ-  
 सर्वैषां जपसूक्तानामृचाञ्च यजुषान्तथा।  
 साम्नां चैकाक्षरादीनां गयत्नी परमो जपः॥  
 तस्याश्चैव तु ओङ्कारो ब्राह्मणस्य उपासत। इति।  
ओङ्कारमधिकृत्य श्रुतिरपि-  
 एतदालम्बनं श्रेठमेतदालम्बनं परम्। इति।  
 ओंकारस्य सर्ववेदसारत्वं छान्दोग्यश्रुत्या यथाम्नातम्-प्रजापतिर्लौकानभ्यतपत् तेभ्योऽभितप्तेभ्यस्त्रयी विद्या संप्रास्त्रवत्। तामभ्यतपत्तस्या अभितप्ताया एतान्यक्षराणि संप्रास्त्रवन्तः भूर्भुवः स्वरिति तेभ्योऽभितप्तेभ्य ओंकारः संप्रास्त्रवद् यथा शङ्‌कुना सर्वाणि पर्णानि सन्तृणान्येवमोङ्कारेण सर्वा वाक् सन्तृणा ओंकार एवेदं सर्वमिति। तथा च स्मर्यते-  
 स्वाध्यायाद्योगमासीत योगात्स्वाध्यायमामनेत्।  
 स्वाध्याययोगस्मपत्त्या परमात्मा प्रकाशते॥ इति।  
 अस्यार्थः- स्वाध्यायात् प्रणवजपादनन्तरं योगमभ्यसेत्। समाधेरनन्तरं पुनः स्वाध्यायमामनेत्। प्रणवजपमभ्यसेत् अभयोयौंगपद्यासम्भवादिति भावः। अन्यत्सुगमम्। इत्यञ्च प्रणवजपपूर्वकेश्वरानुचिन्तनमेवेश्वरप्रणिधानरूपभक्तिविशेष इति बोध्यम्।  
एतत्स्मृत्यनुरोधेन च।  
 ओमित्येकाक्षरं ब्रह्म व्याहरन् मामनुस्मरन्।  
 यः प्रयाति त्यजन् देहं स याति परमां गतिम्॥"  
    \[भगवद्‌ गीता। 8।13।\] इति  
 भगवदुक्तश्लोकः पूर्वश्लोकात्तदा स्थितो योगधारणामिति वाक्यमाकृष्य व्याख्येय इति। अमृतनादोपनिषदि च श्रूयते-  
 ओङ्काररथमारुह्य विष्णुं कृत्वाथ सारथिम्।  
 ब्रह्मलोकपदान्वेषी रुद्राराधनतत्परः॥  
 तावद्रथेन गन्तव्यं यावद्रथः पथि स्थितः।  
 स्थाता रथपतिस्थानं रथमुत्सृज्य गच्छति॥ इति।  
एतेन-  
 स्वदेहमरणिं कृत्वा प्राणवं चोत्तरारणिम्।  
 ज्ञाननिर्मथनाभ्यासाद् देवं पश्येन्निगूढवत्॥  
इति श्रुतिरपि व्याख्यातेति।76।  
 इदानीन्तुरीयस्य खलु भगवतोऽतिक्रान्तभावनीयाख्यस्य योगिवर्यस्य कृत्यमसम्‌प्रज्ञातसमाधिमाह-  
 अथ सर्ववृत्त्यभावौपयिकाभ्यासैककारणस्त्वपरः।  
 संस्कारमात्रशेषो मुनिभिर्गौतोऽप्यसौ द्विविधः॥ 77॥  
  अथेत्यादि। अथानन्तरं सकारणसविभूतिसविशेषसम्प्रज्ञातनिरूपणानन्तरं क्रमप्राप्तः असम्प्रज्ञातसमाधिर्निरूप्यत इति यावत्। अपरो द्वितीयोऽसम्प्रज्ञातसमाधिः सर्ववृत्त्यभावौपयिकाभ्यासैककारणः सर्वासां क्लिष्टाक्लिप्टवृत्तीनामभावस्यौपयिकं कारणं यत्परवैराग्यं तस्य योऽभ्यासः। पौनःपुन्योनानुष्ठानं स एकस्तदेव कारणं यस्य तादृशः सम्प्रज्ञातसमाधिसाधनमसम्प्रज्ञातसिद्धौ न प्रभवतीति भावः। स्वरूपमाह- संस्कारमात्नशेष इति, सर्वथा निर्विषय इत्यर्थः। सम्प्रज्ञातविलक्षणो निर्बोजोऽसम्प्रज्ञात इति यावत्। तथा च समर्यते-  
 मनसो वृत्तिशून्यस्य ब्रह्माकारतया स्थितिः।  
  असम्प्रज्ञातनामासौ समाधिरभिधीयते॥  
असौ असम्प्रज्ञातसमाधिः मुनिभिर्द्विविधो गीत इति॥ 77॥  
 द्वैविध्यमाह  
 भवकारणो विदेहप्रकृतिलायनाञ्च सौगतादीनाम्।  
 श्रद्धावतामुपायप्रत्यय उक्तो मुमुक्षूणाम्॥ 78॥  
 भवेत्यादि। द्विविधोऽसम्प्रज्ञातो भवकारणश्चोपायकारणश्चेति। तत्न सौगतादीनां बौद्धादिनास्तिकानां विदेहप्रतृतिलयानां विदेहाश्य प्रकृतिलयाश्च तेषाम्।  
विदेहास्तावत्-  
 रसौद्वै शोणितं जातं शोणितान्मांससम्भवः।  
 मांसात्तु मेदसो जन्म मेदसोऽस्थिसमुद्‌भवः॥  
 अस्थ्नो मज्जा समभवन्मज्जातः शुक्रसम्भवः।  
 शुक्राद्‌गर्भः सम्भवत्ततः पिण्डसमुद्‌भवः॥ इति  
 स्मृत्युक्तरक्तमांसमेदोऽस्थिमज्जाशुक्राख्यषट्‌कोशनिर्वृतो देहस्तद्रहिताः ये खलु भूतेन्द्रियान्यतममात्मबुद्‌ध्योपासते ते च तद्वासनावासितान्तःकरणाः पिण्डपातानन्तरं सद्‌भावमापन्नमण्डूकदेहवद् भूतेन्द्रियेषु विलीना विदेहा इत्युच्यन्ते। एवमव्यक्तादिष्वष्टविधप्रकृतिषु लीनाः प्रकृतिलया इत्युच्यन्ते। तेषां भवकारणः भवत्यस्मादिति भवोऽविद्या तत्कारणोऽसम्प्रज्ञातो भवति। असम्प्रज्ञातत्वञ्चात्न वृत्तिनिरोधमात्रेण साधिकारसंस्काराणां तत्न सत्त्वात्। अविद्यामूलकत्वादेव तेशां साधिकारतया यथाकालं प्रमाप्य पुनर्वर्षाषु धारानिपातैर्मण्डूकदेहवत् प्राक्तनसंस्कारौः प्रादुर्भावात्। तथा च स्मर्यते-  
 दश मन्वन्तराणीह तिष्ठन्तीन्द्रियचिन्तकाः।  
 भौतिकास्तु शतं पूर्णं सहस्त्रन्त्वाभिमानिकाः॥  
 बौद्धा दशसहस्त्राणि तिष्ठन्ति विगतज्वराः।  
 पूर्णं दशसहस्त्रन्तु तिष्ठन्त्यव्यक्तचिन्तकाः॥  
 पुरुषं निर्गुणं प्राप्य कालसङ्‌ख्या न विद्यते॥ इति।  
 द्वितीयमाह श्रद्धावतामिति। श्रद्धा चेतसः सम्प्रसादोभिरुचिरतीच्छा वेत्यर्थस्तद्वतां मुमुक्षूणां योगिनामुपायप्रत्यय उपायः परवैराग्यं प्रत्ययः कारणं यस्य सतादृशोऽसम्प्रज्ञात उक्तः। परवैराग्यमापन्नानां श्रद्धैव खलु सम्पादयत्यसंप्रज्ञातम्। तथा च योगभाष्ये- सा हि जननीव कल्याणि योगिनं पाति तस्य श्रद्धानस्य विवेकार्थिनो वीर्यंमुपजायते। समुपजाचवीर्यस्य स्मृतिरुपतिष्ठते। स्मृत्युपस्थाने च चित्तमनाकुलं समाधीयते। समाहितचित्तस्य प्रज्ञाविंवेक उपावर्त्तते। येन यथावद्वस्तु विजानाति तदभ्यासात्तद्विव्याच्च वैराग्यादसंप्रज्ञातः समाधिर्भवतीति। वीर्यं ध्यानसामर्थ्यम्, स्मृतिर्ध्यानम्। समाधीयत इत्येनने च सम्प्रज्ञातसमाधिसाधनयमनियमादिसकलाङ्गानामत्राप्येकाग्राख्यचित्तभूम्यावेशात् प्रागावश्यकता सूचितेति बोध्यम्॥ 78॥  
ननु निरुद्धे चेतसि बुद्धेः प्रतिसम्वेदी पुरुषः किं स्वरूप इत्याह-  
 द्रष्टुस्तदा स्वरूपेऽवस्थानं भवति यथा कैवल्ये।  
 उपचरतिभोगशून्यः शुद्धो मुक्तश्च केवली पुरुषः॥ 79॥  
 द्रष्टुरित्यादि। तदाऽसम्प्रज्ञातसमाध्यवस्थायाम्, द्रष्टुः साक्षिणः स्वरूपे कूटस्थनित्यलक्षणेऽवस्थानं प्रतिष्ठा। बौद्धा एवात्नाधाराधेयभाव इति बोध्यम्।  
 अयम्भावः, दर्शितविषयतया भेक्तृत्वशक्तिमतः स्वामिनः पुरुषस्य शान्तघोरमूढेति वृत्तित्नयात्मकमयस्कान्तमणिकल्पं त्निगुणात्मकुपभोग्यशक्तिमच्चिततत्वं व्युत्थाने दृश्यत्वेनोपकारि भवति नाम। शुद्धस्फटिकस्येव पुरुषस्य जपाकुसुमाद्युपाधिवशाल्लोहितादिवत् चित्तौपाधिक एव शान्तमूढादिव्यपदेशे न तु वास्तविक इति यथा चलत्सु जलतरड्‌गेषु चलन्निव चन्द्रस्तथा चेन्द्रियवृत्तिद्वारेण विषयाकारतया परिणमते पुरुषस्तदाकार एव भासते च। यदा पुनश्चित्ततत्त्वं निरुद्धं तदा निश्चलजलस्थितचन्द्र इव स्वरूपप्रतिष्ठ इति एतस्यानौपाधिकस्वरूपं चैतन्यं त्वागमानुमानगम्यमेव न तु लोकप्रत्यक्षगोचरम्। यत्न तत्नात्मसाक्षात्कारे साक्षात्कारपदस्य स्वरूपावस्थानमेवार्थ इति तत्तवम्। चित्तस्य शान्तवोरमूढात्मकत्वं प्राग् व्याख्यातम्।  
 तत्न दृष्टान्तसाह-यथा कैवल्य इति। निरोधावस्था तु साक्षात्कैवल्यरूपैवेति भावः। चित्तशुद्धिरेव मोक्षेऽपेक्षिता न तु क्रियैश्वर्यं ज्ञानैश्वर्यं वा। तदुक्तं योगभाष्ये एतस्यामवस्थायां कैवल्यं भवति। ईश्वरस्यानीश्वरस्य वा विवेकजज्ञानभागिनः इतरस्य वेति। तथा चोपशमप्रकरणे वाशिष्ठे-  
 द्रव्यमन्त्नक्रियाकालशक्तयः साधु सिद्धिदाः।  
 परमात्मपदप्राप्तौ नोपकुर्वन्ति कञ्चन॥  
  तथा च निरोधेन सर्वथा विवेकख्यातिः समुदयते। तथा च ख्यातिपर्यवसानो दग्धबूजभावो गुणाधिकारो विनिवर्त्तते। ततश्च पुरुषसारूप्यमिवापन्नं चितितसत्त्वं शुद्धमित्याख्यात इति चित्तसत्त्वस्यैव शुद्धिर्न तु पुरुषस्येत्यभिप्रेत्याह- उपचरितभोगशून्य इत्यादि। उपचरित आरोपितोऽविद्याकल्पित इति यो भोगस्तद्‌भिन्न स्तद्विधुरः शुद्धो मुक्तश्चाख्यायते। परमार्थतस्तु बन्धमोक्षौ चित्तसत्त्वे एव न तु पुरुषे स्तः, स तु केवली कूटस्थनित्यः सदाशिव इति यावदिति। यः कश्चिद्योगाभ्यासं करोति स मातापितरौ तारयति। तथा च ब्रग्मवैवर्त्तै-  
 कृतार्थौ पितरौ तेन धन्यो देशः कुलञ्च तत्।  
 जायते योगवान् यत्न दत्तमक्षयतां व्रजेत्॥ इति।  
 तथा चामनस्कखण्डे-  
  दर्शनादर्चनादस्य त्निसप्तकुलसंयुताः।  
  अज्ञा मुक्तिपदंयान्ति किं पुनस्तत्परायणः॥  
 तत्नैव पार्वतीं प्रति महेश्वरः-  
  अन्तर्यौगं बहिर्यौगं यो विजानाति तत्तवतः।  
  त्वया मयाप्यसौ वन्द्यश्शेषैर्वंन्द्यस्तु किंम्पुनः॥इति।  
सदाचारवतो ब्राह्मणस्यैवात्न विद्यायामधिकारः। तथा च श्रुतिः-  
  विद्या ह वै ब्राह्मणमाजगाम  
  गोपाय मा श्वेधिष्टेऽहमस्मि।  
  असूयकायानृजवे शठाय  
  मा मा ब्रूया वीर्यवती तथा स्याम्॥  
  यमेव विद्या श्रुतमप्रमत्तं  
  मेधाविनं ब्रह्मचर्यौपपन्नम्।  
  तस्मा इमामुपसन्नाय सम्यक्  
  परीक्ष्य दद्याद्वैष्णवीमात्मनिष्ठाम्॥इति।  
 आकरेभ्यः समाहृत्य रचिता सुमनोहरा।  
 समर्प्यते च विद्वत्सु योगरत्नावली मया॥  
 मा धान्मत्सरिणां मनस्सु विमलोल्लासाय सैषा पदम्  
 किं नैष्यन्ति निरीक्ष्य तां कृतधियः सन्तः कियन्तो मुदम्।  
 गुञ्जापुञ्जनिक्तभीलवनितामुक्तपि मुक्तावली  
 प्रेम्णा धन्यविलासिनीकुचतटे विन्यस्यते यत्पुनः॥  
 **इति श्रोत्नियविद्वद्वरेण्यश्रीठक्कनशर्म्मविरचितयोगरत्नावल्यां पञ्चमं गुच्छकम्।  
 ॥ समाप्तश्चायं ग्रन्थः॥**

**----------------------------------------------------**













\]
