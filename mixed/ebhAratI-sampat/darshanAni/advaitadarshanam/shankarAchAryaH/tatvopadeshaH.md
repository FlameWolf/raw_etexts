+++
title = "तत्वोपदेशः"
author = "शङ्कराचार्यः"
publisher = "भुवनचन्द्रवसाकः"
"publish year" = "1887"
domain = "दर्शनानि"
sub-domain = "अद्वैतदर्शनम्"
pages = "16"
language = "संस्कृतम्"
editor = "नवचन्द्रशिरोमणिः"
printer = "ज्ञानरत्नाकरयन्त्रम् कलिकतानगरी"
"serial no." = "Ebharati-8620"
source_url = "https://www.ebharatisampat.in/readbook3.php?bookid=MDQ2Nzc2OTA2Nzg0NzI4&pageno=MjI0MjQyNjk5NTk="

+++
[[तत्वोपदेशः	Source: [EB](https://www.ebharatisampat.in/readbook3.php?bookid=MDQ2Nzc2OTA2Nzg0NzI4&pageno=MjI0MjQyNjk5NTk=)]]

\[





**तत्त्वोपदेशः।**  


श्रीपरमहंस परिव्राजकाचार्य्य-श्रीमच्छङ्कर  
भगवत्कृतस्तत्त्वोपदेशः।  


**श्रीयुक्तवावु भुवनचन्द्र बसाक महोदयस्य**  


प्रार्थनाया

श्रीयुक्त नवचन्द्र शिरोमणिना परिशोधितः।  


—————————

८ नं निभतला घाट इष्ट्वीटस्थ

श्रीयुक्त वायु भुवनचन्द्र वसाकेन प्रकाशितः।  




**कलिकाता नगर्य्याम्**  


**८ नं निमतला घाट इष्ट्रिटस्थ**  


संवादज्ञानरत्नाकराख्यायन्त्रे श्रीभुवनचन्द्र वसाकेन  
मुद्रितः।



**१८८७**  






**तत्त्वोपदेशः।**  


श्रीपरमहंस परिव्राजकाचार्य-श्रीमच्छङ्कर  
भगवत्कृततत्त्वोपदेशः।  


**श्रीयुक्तवावुभुवनचन्द्र वसाक महोदयस्य**  


प्रार्थनाया

श्रीयुक्त नवचन्द्र शिरोमणिना परिशोधितः।  


—————————



८ नं निमतला घाट इष्ट्वीटस्थ

श्रोयुक्तवावु भुवनचन्द्र वसाकेन प्रकाशितः।  


कलिकाता नगर्य्याम्  


**८नं निमतला घाट इष्ट्रिटस्थ**

स वादज्ञानरत्नाकराख्ययन्त्रे श्रीभुवनचन्द्र वसाकेन

मुद्रितः।

१८८७



श्रीश्रीगुरवे नमः।

**तत्त्वोपदेशः।  
————**

श्रीमच्छङ्करोक्तिः।

तत्त्वं पदार्थशुद्ध्यर्थं गुरुः शिष्यं वचोऽब्रवीत्।  
वाक्ये तत्त्वमसीत्यत्र त्वं पदार्थं विवेचय॥१॥

न त्वं देहोऽसि दृश्यत्वात् उपजात्यादिमत्त्वतः।  
भौतिकत्वादशुद्धत्वादनित्यत्वात्तथैव च॥२॥

अदृश्यो रूपहीनस्त्वंजातिहीनोऽप्यभौतिकः।  
शुद्धनित्योऽसि दृग्रूपो घटो यद्वन्न दृग्भवेत्॥३॥

न भवान्निन्द्रियाण्येषां करणत्वेन या श्रुतिः।  
प्रेरकस्त्वं पृथक् तेथ्यो न कर्त्ता करणं भवेत्॥४॥

नानैतान्येकरूपस्त्वंभिन्नस्तेभ्यः कुतः शृणु।  
न चैकेन्द्रियरूपस्त्वं सर्व्वत्राहं प्रतीतितः॥५॥

न तेषां समुदायोऽसि तेषामन्यतमस्य च।  
विनाशेऽप्यात्मधीस्तावदस्ति स्यान्नैवमन्यथा॥६॥



**प्रत्येकमपि तान्यात्मा नैव तत्र नयं श्टणु।  
नानास्वामिकदेहोऽयं नश्येद्भिन्नमताश्रयः॥७॥**

**नानात्माभिमतं नैव विरुद्धविषयत्वतः।  
स्वाग्यैक्ये तु व्यवस्था स्यादेकपार्थिवदेशवत्॥८॥**

**न मनस्त्वं न वा प्राणो जड़त्वाढेव चैतयोः।  
गतमन्यत्र मे चित्तमित्यन्यत्वानुभूतितः॥९॥**

**क्षुत्तृड्भ्यां पीड़ितः प्राणो ममायञ्चेति भेदतः।  
तयोर्द्रष्टा पृथक् ताभ्यां घटद्रष्टा घटाद्यथा॥१०॥**

**सुप्तौ लीनास्ति या बोधे सर्व्वं व्याप्नोति देहकम्।  
चिच्छायया च सम्बन्धा न सा बुद्धिर्भवान् द्विज॥११॥**

**नानारूपवती बोधे सुप्तौ लीनातिचञ्चला।  
यतो दृगेकरूपस्त्वं पृथक् तस्य प्रकाशकः॥१२॥**

**सुप्तौ देहाद्यभावेऽपि साक्षी तेषां भवान् यतः।  
स्वानुभूतिस्वरूपत्वान्नान्यत्तस्यास्ति भासकः॥१३॥**

**प्रमाणं बोधयन्तन्तं बोधं मानेन ये जनाः।  
बुभुत्स्यन्ते ते एधोभिर्द्दग्धुंवाञ्छन्ति पावकम्॥१४॥**

**विश्वमात्मानुभवति तेनासौ नानुभूपते।  
विश्वं प्रकाशयत्यात्मा तेनासौ न प्रकाशते॥१५॥**

**ईदृशं तादृशं नोयं न परोक्षं सदेव यत्।  
तद्ब्रह्म त्वं न देहादिदृश्यरूपोऽसि सर्व्वंदृक्॥१६॥**

**इदन्त्वेनैव यङ्गाति सर्व्वं तच्च निषिध्यते।  
अवाच्यवत्त्वमनिदं न वेद्यं स्वप्रकाशतः॥१७॥**

**सत्यं ज्ञानमनन्तञ्च ब्रह्मलक्षणमुच्यते।**  




**सत्यत्वात् ज्ञानरूपत्वादनन्तत्वात्त्वमेव हि॥१८॥**

**सति देहाद्युपाधौ स्याज्जीवस्तस्व नियामकः।  
ईश्वरः शक्त्यपाधित्वाद्वयोर्ब्बाधे स्वयंप्रभः॥१९॥**

**अपेक्ष्यतेऽखिलैर्म्मानैर्नयनं मानमीक्षते।  
वेदवाक्यं प्रमाणं तत् ब्रह्मात्मावगतो मतम्॥२०॥**

**अतोहि तत्त्वमस्वादिवेदवाक्यप्रमाणतः।  
ब्रह्मणोऽस्ति यया युक्त्त्या सम्यगस्माभिः कीर्त्त्यते॥२१॥**

**शोविते त्वं पदार्थे हि तत्त्वमस्यादि चिन्तितम्।  
सम्भवेन्नान्यथा तस्माच्छोधनं कृतमादितः॥२२॥**

**देहेन्द्रियादिधर्म्मान्यः स्वात्मन्यारोपयन् मृषा।  
कर्त्तृत्वाद्यभिमानी च वाच्यार्थस्त्वं पदस्य च॥२३॥**

**देहेन्द्रियादिसाक्षी यस्तेभ्यो भाति विलक्षणः।  
स्वयं बोधस्वरूपत्वाल्लक्ष्यार्थस्त्वं पदस्य सः॥२४॥**

**वेदान्त वाक्यसंवेद्यविश्वातीताक्षराद्वयम्।  
विशुद्धं यत् स्वसंवेद्यं लक्ष्यार्थस्तत्पदस्य सः॥२५॥**

**सामान्याधिकरण्यंहि पदयोस्तत्वमोर्द्वयोः।  
सम्बन्धस्तेन वेदान्तैर्ब्रह्मैक्यं प्रतिपद्यते॥२६॥**

**भिन्नप्रवृत्तिहेतुत्वे पदयोरेकवस्तुनि।  
वृत्तित्वं यत्तथैवैक्यं विभक्त्यन्तकयोस्तयोः॥३७॥**

**सामानाधिकरण्यं तत्सम्प्रदायिभिरीरितम्।  
तथा पदार्थयोरेव विशेषणविशेष्यता॥२८॥**

**अयं सः सोऽयमितिवत् सम्बन्धो भवति द्वयोः।  
प्रत्यक्तां सद्वितीयत्वपरोक्षत्वञ्च पूर्णता॥२९॥**



**परस्परविरुद्धं स्यात्ततो भवति लक्षणा।  
लक्ष्यलक्षणसम्बन्धपदार्थप्रत्यगात्मनोः॥३०॥**

**मानान्तरोपरोबाच्च मुख्यार्थस्यापरिग्रहे।  
मुख्यार्थस्य विना भूते प्रवृत्तिर्लक्षणोच्यते॥३१॥**

**त्रिविधा लक्षणा ज्ञेया जहत्यजहतीतथा।  
अन्योभयात्मिका ज्ञेया तत्राद्या नैव सम्भवेत्॥३२॥**

**वाच्चार्थमखिलं त्यक्त्वावृत्तिः स्याद्या तदान्विते।  
गङ्गायां घोष इतिवज्जहती लक्षणा हि सा॥३३॥**

**वाच्यार्थस्यैकदेशञ्च प्रकृतेस्त्याग दृश्यते।  
जहती सम्भवेन्नैव सम्प्रदायविरोधतः॥३४॥**

**वाच्यार्थमपरित्यज्य वृत्तिरन्यार्थके तु या।  
कथितेयमजहती शोणोऽयं धावतीतिवत्॥३५॥**

**न सम्भवति साप्यत्र वाच्यार्थेति विरोधतः।  
विरोधांशपरित्यागो दृश्यते प्रकृतेर्यतः॥३६॥**

**वाच्यार्थस्यैकदेशञ्च परित्यज्यैकदेशकम्।  
या बोधयति सा ज्ञेया तृतीया भागलक्षणा॥३७॥**

**सोऽहं विप्र इदं वाक्यं बोधयत्यादितो यथा।  
तत्कालत्वविशिष्ठञ्च तथैतत् कालसंयुतम्॥३८॥**

**अतस्तयोर्व्विरुर्द्धं तत्तत्कालत्वादिधर्म्मकम्।  
त्यक्तावाक्यं यथा विप्र पिण्डं बोधयतीरितम्।  
तथैव प्रकृतेस्तत्त्वमसीत्यत्र श्रुतौ शृणु॥३९॥**

**प्रत्यक्त्वादीन् परित्यज्य जीवधर्म्मांस्तमःपदात्।  
सर्व्वज्ञत्वपरोक्षादीन् परित्यज्य ततः प्रदात्॥४०॥**



**शुद्धं कूटस्थमद्वैतं बोधयत्यादरात् परम्।  
तत्त्वमोः पदयोरैक्यमेव तत्त्वमसीत्यलम्॥४१॥**

**इत्थमैक्यावबोधेन सम्यक्ज्ञानं दृढ़ं नयैः।  
अहं ब्रह्मेति विज्ञानं यस्य शोकं तरत्यसौ॥४२॥**

**आत्मा प्रकाशमानोऽपि महावाक्यैस्तथैकता।  
तत्त्वमोर्ब्बोध्यतेऽथापि पौर्व्वापर्य्यानुसारतः॥४३॥**

**तथापि शक्यते नैव श्रीगुरोः करुणां विना।  
अपरोक्षयितुं लोके मढ़ैःपण्डितमानिभिः॥४४॥**

**अन्तःकरणसंशुद्धौ स्वयं ज्ञानं प्रकाशते।  
वेदवाक्यैरतः किं स्याद्गुरुणेति न साम्प्रतम्॥४५॥**

**आचार्य्यवान् पुरुषो हि वेदेत्येवं श्रुतिर्ज्जगौ।  
अनादाविह संसारे बोधको गुरुरेव हि॥४६॥**

**अतो ब्रह्मात्मवस्त्वैक्यं ज्ञात्वा दृश्यमसत्तया।  
अद्वैते ब्रह्मणि स्थेयं प्रत्यग्बह्मात्मना सदा॥४७॥**

**तत्प्रत्यक्षात् परिज्ञातमद्वैतब्रह्मचिद्धनम्।  
प्रतिपाद्यं तदेवात्र वेदान्तैर्न द्वयं जड़म्॥४८॥**

**सुखरूपं चिदद्वैतं दुःखरूपमसज्जड़म्।  
वेदान्तैस्तद्द्वयं सम्यक् निर्णीतं वस्तुतो नयात्॥४९॥**

**अद्वैतमेवं सत्यं त्वं विद्धि द्वैतमसत् सदा।  
शुद्धे कथमशुद्धः स्यात् दृश्यं मायामयं ततः॥५०॥**

**शुक्तौ रूप्यं मृषा यद्वत् तथा विश्वंपरात्मनि।  
विद्यते न स्वतः सत्त्वं नासतः सत्त्वमस्ति वा॥५१॥**



**बाध्यत्वान्नैव सद्द्वैतं नासत् प्रत्यक्षभानतः।  
न च सत् सद्विरुद्धत्वादतोऽनिर्व्वाच्यमेव तत्॥५२॥**

**यः पूर्व्वमेकएवासीत् सृष्ट्वा पश्चादिदं जगत्।  
प्रविष्टो जीवरूपेण स एवात्मा भवान् परः॥५३॥**

**सच्चिदानन्द एवत्वं विस्मृत्यात्मतया परम्।  
जीवभावमनुप्राप्तः स एवात्मासि बोधतः।  
अद्वयानन्दचिन्मात्रः शुद्धः साम्राज्यमागतः॥५४॥**

**कर्त्तृत्वादीनि यान्या संस्त्वयि ब्रह्मद्वये परे।  
तानीदानीं विचार्य्य त्वं किंस्वरूपाणि वस्तुतः॥५॥**

**अत्रैव शृणुवृत्तान्तमपूर्व्वं श्रुतिभाषितम्।  
कश्चिद् गान्धारदेशीयमहारत्नविभूषितः॥५६॥**

**स्वगृहे स्वाङ्गणे सुप्तः प्रमत्तः सन् कदाचन।  
रात्रौ चौरः समागत्य भूषणानां प्रलोभितः॥५७॥**

**बद्ध्वादेशान्तरं चौरैर्नीतः सन् गहने वने॥  
भूषणान्यपहृत्यापि बद्धाक्षकरपादकः॥५८॥**

**निक्षिप्तो विपिनेऽतीव कुशकण्टकवृश्चिकैः।  
व्यालव्याध्रदिभिश्चेव सङ्कुलतरुसङ्कटे॥५९॥**

**व्यालादिदुष्टसत्वेभ्यो महारण्ये भयातुरः।  
शिलाकण्टकदर्भाद्यैर्द्देहस्य प्रतिकूलकैः॥६०॥**

**क्रियमाणे विलुठने विशीर्णाङ्गोऽसमर्थकः।  
क्षृत्तृषातपवाय्वग्न्यादिभिस्तप्तोऽतितापकैः॥६१॥**

**बन्धमुक्तौ तथा देशप्राप्तावेव सुदुःखधीः।  
ददृशे कञ्चिन्माक्रोशनैकं तत्रैव तस्थिवान्॥६२॥**



**तथा रागादिभिर्व्वर्गैशत्रुभिर्दुःखदायिभिः।  
चौरैर्द्देहाभिमानाद्यैः स्वानन्दधनहारिभिः॥६३॥**

**ब्रह्मानन्देप्रमत्तःस्वाज्ञाननिद्रावशीकृतः।  
बन्धस्त्वंबन्धनैर्भोगतृष्णाज्वरादिभिर्दृढ़ः॥६४॥**

**अद्वयानन्दरूपात्त्वां प्रच्याव्यातीवधूर्त्तकैः।  
दूरनीतोऽसि देहेषु संसारारण्यभूमिषु॥६५॥**

**सर्व्वदुःखनिदानेषु शरीरादित्रयेषु च।  
नानायोनिषु कर्म्मान्धवासनानिर्म्मितासु च॥६६॥**

**प्रवेशितो पिसृष्टोऽसि बन्धस्वानन्ददृष्टितः।  
अनादिकालमारभ्य दुःखञ्चानुभवन् सदा॥६७॥**

**जन्ममृत्युजरादोषनरकादिपरम्पराम्।  
निरन्तरं विषणोऽनुभवन्नत्यन्तशोचवान्॥६८॥**

**अविद्याभूतबन्धस्य निवृत्तौ दुःखदृश्य च।  
स्वरूपानन्द संम्प्राप्तौ सत्योपायो न लब्धवान्॥६९॥**

**यथा गान्धारदेशीयश्चिरं दैवाद्दयालुभिः।  
कैश्चित् पान्थैःपरिप्राप्तैर्मुक्तदृष्ट्यादिबन्धनः॥७०॥**

**सः स्वस्थैरुपदिष्टश्चपण्डितो निश्चिताध्मकः।  
ग्रामाद्ग्रामान्तरं गच्छेन्मेधावी मार्गतत्परः॥७१॥**

**गत्वा गान्धारदेशं स स्वगृहं प्राप्य पूर्व्ववत्।  
बान्धवैः संपरिव्वक्तः सुखी भूत्वा स्थितोऽभवत्॥७२॥**

**त्वमप्येवमनेकेषु दुःखदायिषु जन्मसु।  
भ्रान्तो देवाच्छुभे मार्गे जातश्रद्धः सुकर्म्मकृत्॥७३॥**

**वर्णाश्रमाचारपरोऽवाप्तपुण्यमहोदयः।**



**ईश्वरानुग्रहाल्लब्धो ब्रह्मवित् गुरुसत्तमः॥७४॥**

**विधिवत् कृतसंन्यासो विवेकादियुतः सुधीः।  
प्राप्तो ब्रह्मोपदेशोऽद्य वैराग्याभासतः परम्॥७५॥**

**पण्डितस्तत्र मेधावी युक्त्या वस्तु विचारयन्।  
निदिध्यासनसम्पन्नः प्राप्तो हि त्वं परम्पदम्॥७६॥**

**अतो प्रह्मात्मविज्ञानं उपदिष्टं यथाविधि।  
मयाचार्य्येणते धीर सम्यक् तत्र प्रयत्नवान्॥७७॥**

**भूत्वा विमुक्तबन्धस्त्वं छिन्नद्वैतात्मसंशयः।  
निर्द्वन्द्वोनिस्पृहो भूत्त्वा विचरस्वयथासुखम्॥७८॥**

**वस्तुतो निष्प्रपञ्चोऽसि नित्यमुक्तः स्वभावतः।  
न तेबन्धविमोक्षौ स्तः कल्पितौ तौ यतस्त्वयि॥७९॥**

**न निरोधो नचोत्पत्तिर्न बद्धो न च साधकः।  
न मुमुक्षुर्न वै मुक्त इत्येषा परमार्थता॥८०॥**

**श्रुतिसिद्धान्तसारोयं तथैव त्वं स्वया धिया।  
संविचार्य्य निदिध्यास्य निजानन्दात्मकं परम्॥८१॥**

**साक्षात्कृत्वा परिच्छिन्नाद्वैतब्रह्माक्षरं स्वयम्।  
जीवन्नेव विनिर्म्मुक्तो विश्रान्तशान्तिमाश्रय॥८२॥**

**विचारणीया वेदान्ता वन्दनीयो गुरुः सदा।  
गुरूणां वचनं पथ्यं दर्शनं सेवनं नृणान्॥८३॥**

**गुरुर्ब्रह्म स्वयं सक्षात् सेव्यो वन्द्योमुमुक्षुभिः।  
नोद्वेजनीय एवायं कृतज्ञेन विवेकिना॥८४॥**

**यावदायुस्त्रयो बन्द्योवेदान्तो गुरुरीश्वरः।  
मनसा कर्म्मणा वाचा श्रुतिरेवैष निश्चयः॥८५॥**



**भावाद्वैतं सदा कुर्य्यात् क्रियाद्वैतं न कर्हिचित्।  
अद्वैतं त्रिषु लोकेषु नाद्वैतं गुरुणा सह॥८६॥**

**इत्यवं बोधितो ब्रह्मामृतबोधात्मना द्विजः।  
गुरुणा भाष्यकारेण मण्डनाख्यकविर्म्महान्॥८७॥**  


इति श्रीपरमहंसपरिव्राजकाचार्प्य-श्रीमच्छङ्कर-  
भगवत्कृतस्तत्त्वोपदेशः समाप्तः।

**————————**




\]
