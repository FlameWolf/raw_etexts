+++
title = "पद्मसंहिता"
domain = "आगमः"
sub-domain = "आगमसम्बद्धपुस्तकानि"
"serial no." = "Ebharati-439"
source_url = "https://www.ebharatisampat.in/read_chapter.php?bookid=ODUyMzI0MDUzMjQxMjQ="

+++
[[पद्मसंहिता	Source: [EB](https://www.ebharatisampat.in/read_chapter.php?bookid=ODUyMzI0MDUzMjQxMjQ=)]]

\[

 श्रीरस्तु



 श्रीपाञ्चरात्रे महोपनिषदि

 पाद्मसंहितायां

 चतुर्थः चर्यापादः

 प्रथमोध्यायः





 \।\। ब्रह्मणा भगवदाराधन विधानप्रश्नः \।\।

ब्रह्माः---

कर्षणादि प्रतिष्ठान्तं कर्म यस्य (1) प्रसिद्धये ।

तं समाराधनविधिं श्रोतुमिच्छामि साम्प्रतम् ॥ 1.1 ॥

(1.प्रसिध्यते.)

आराधनविधिः कीदृगधिकारी च कीदृशः ।

भगवंस्तदशेषेण ब्रूहि मे भक्तवत्सल ॥ 1.2 ॥

 \।\। भगवता स्वाराधनाधिकारि निरूपणम्.\।\।

श्रीभगवान् :---

श्रूयतामभिधास्वामि पृष्टं निरवशेषतः ।

चतुर्णां ब्राह्मणादीनां वर्णानां (2) कमलासन ॥ 1.3 ॥

(2.दीक्षया क्रमात्.)

अधिकारोऽनुलोमानामपि नान्यस्य कस्य चित् ।

पूजाविधौ भगवतः परस्य परमात्मनः ॥ 1.4 ॥

प्रतिलोमभुवां सूतः प्रथमस्तत्र शस्यते ।

 \।\। एकायनशाखाध्यायिनां मुख्योऽधिकारः \।\।

आद्यमेकायनं वेदं सद्ब्रह्म प्रतिपादकम् ॥ 1.5 ॥

तेनैव संस्कृता विप्रा मुख्य कल्पाधिकारिणः ।

 \।\। अन्येषां ब्राह्मणादीनां दीक्षयानुकल्पाधिकारः \।\।

अन्येषां ब्रह्माणादीनां वर्णानां दीक्षया क्रमात् ॥ 1.6 ॥

त्रयाणां क्षत्रियादीना मनुलोमभुवामपि ।

 \।\। सूतस्य स्वार्थमात्र यजनेऽधिकारः \।\।

सूतस्य च विशेषेण दीक्षा चात्मपराऽनिशम् ॥ 1.7 ॥

 \।\। विप्राणां मुख्यानुकल्पयोरपि परार्थयजनेऽधिकारः \।\।

परार्थयजनं कुर्युर्वप्रा मुख्यानुकल्पयोः ।

 \।\। दीक्षा हीनाना मनधिकारः \।\।

नैवाधिकारिणस्तेच (3) दीक्षा संस्कारवर्जिताः ॥ 1.8 ॥

(3.नैवाधिकारिणो गौणा)

 \।\। दीक्षया अधिकारलाभः \।\।

यथैव दीक्षणीयेष्ट्या जायन्ते ब्राह्मणादयः ।

तथैव दीक्षाविधिना जायामाना यथोदिताः ॥ 1.9 ॥

पूजाविदौ भगवतः प्रकल्पन्तेऽधिकारिणः ।

ब्रह्मोः---

 \।\। ब्राह्मणादीनां जन्मकर्मणोर्निरूपणप्रश्नः \।\।

भगवन् ब्राह्मणादीनां जन्म कर्म च भावुकम् ॥ 1.10 ॥

विहितं च विवाहं च यच्च यावच्च यादृश्यम् ।

मह्यं जिज्ञासमानाय भक्ताय परमेश्वर ॥ 1.11 ॥

तदशेषं यथातत्वमुपदेष्टुं त्वमर्हसि ।

 \।\। भगवता तन्नि रूपणम्.\।\।

श्रीभगवान् :---

सत्वं कजस्तमश्चेति स्त्रेगुण्यं कमलासन ॥ 1.12 ॥

तन्मयीं तनुमास्थाय ससर्जाहं पुरा प्रजाः ।

 \।\। सत्वप्रथानू विप्रसर्गः \।\।

सत्वेऽधिके मुखे विप्रानसृजं विथुनात्मकान् ॥ 1.13 ॥

 \।\। रजः प्रधानः क्षत्रियसर्गः \।\।

रजोगुणेऽतिशयिते बाहुभ्यां क्षत्रियां स्तथा ।

 \।\। गुणसाम्ये वैश्यसर्गः \।\।

ऊरुभ्यां गुणसाम्येतु असृजं मिथुनं विशाम् ॥ 1.14 ॥

 \।\। तमः प्राचुर्ये शूद्रसर्गः \।\।

आधिक्ये तमसः पर्द्भ्यां शूत्रान् मिथुनरूपिणः ।

 \।\। वर्णेषु पूर्वपूर्वश्श्रेयान् \।\।

एतेच वर्णाश्श्रेयांसः पूर्वेपूर्वे यथोदिताः ॥ 1.15 ॥

 \।\। श्रेयस्त्वे जन्मकर्मणोर्हेतुभावः \।\।

हेतुभ्यां जन्मकर्मभ्यां श्त्रेष्ठ्यमेषु प्रकल्पते ।

 \।\। द्विजानामाश्रय चतुष्टयम्. \।\।

त्रयस्तेषु द्विजाः पूर्वे मौञ्जबन्धनकर्मणा ॥ 1.16 ॥

चत्वारश्चाश्रमा ब्रह्हन् सर्वएव द्विजन्मनाम् ।

 \।\। प्रथमः ब्रह्मचर्याश्रमः \।\।

उपनीय गुरोः पार्श्वे व्रतानुष्ठान पूर्वकम् ॥ 1.17 ॥

वेदाध्ययनमादौयत्स श्रेयान् प्रथमाश्रमः ।

 \।\। द्वितीयः गृहस्थाश्रमः \।\।

भार्यासङ्ग्रहणं स्नात्वा प्रजायै तदन न्तरम् ॥ 1.18 ॥

तया च धर्मचरणं द्वीतीयश्चाश्रमस्मृतः ।

 \।\। तृतीयः वानप्रस्थाश्रमः \।\।

गत्वा सभार्योविपिनं यथोक्तेनैव वर्त्मना ॥ 1.19 ॥

वने वन्य फलहारो विहितेन्द्रिय निग्रहः ।

वसेत्तृतीयो विज्ञेयश्चाश्रमः कमलासन ॥ 1.20 ॥

 \।\। तुरीयस्सन्न्यासाश्रमः \।\।

पुत्रे दारान्विनिक्षिप्य शिखी मुण्डी त्रिवण्डवान् ।

यद्वैकदण्डनियतो ब्रह्मध्यानपरायणः ॥ 1.21 ॥

निवृत्तसर्वकामस्तु वसेत्तुर्याश्रमे द्विजः ।

 \।\। क्षत्रियस्य पूर्वेत्रय आश्रमाः \।\।

क्षत्रियस्याश्रमाः पूर्वे सन्न्यासाश्रमवर्जिताः ॥ 1.22 ॥

 \।\। विशः आद्यैद्वा \।\।

विहिता विश एकस्य द्वावन्यैनतु पश्चिमौ ।

 \।\। शूद्रस्य द्वितीय एकः \।\।

एक एव चतुर्थस्य दारसङ्ग्रहणात्मकः ॥ 1.23 ॥

 \।\। ब्राह्मणस्य षट्कर्माणि.\।\।

षष्कर्मा ब्राह्मणो ज्ञेयः कर्मणाध्यापनादिना ।

अध्यापनं चाध्ययनं यजनं याजनं तथा ॥ 1.24 ॥

दानं प्रतिग्रहश्चेति षट्कर्माण्यग्रजन्मनः ।

 \।\। क्षत्रियस्य त्रीणिकर्माणि.\।\।

दानमध्ययनं यज्ञोवृत्तिस्त्रय्येव भूभुजाम् ॥ 1.25 ॥

 \।\। विशामपि त्रीणि शूद्रस्यैकम्.\।\।

विशां च सैव शूद्रस्य शुश्रूषैकैव वर्तना ।

 \।\। विप्रस्य सहजा गुणाः \।\।

आस्तिक्यमार्जवं शौचं (4) तपश्शान्तिर्दमः क्षमा ॥ 1.26 ॥

(4.दमश्शान्तिः)

ज्ञानं विज्ञानमित्येते विप्रस्य सहजा गुणाः ।

 \।\।क्षत्रियस्य सहजा गुणाः \।\।

शौर्यं तेजो धृतिर्दाक्ष्यं युद्धे चाप्यपलायनम् ॥ 1.27 ॥

दानमिश्वरभावश्च क्षात्रं कर्म स्वभावजम् ।

 \।\। विशस्सहजा गुणाः \।\।

कर्षणं चैव वाणिज्यं गवां रक्षणमेव च ॥ 1.28 ॥

स्वाभाविकं विशां कर्म

 \।\। शूद्रस्य सहजो गुणः \।\।

शुश्रूषा पादजन्मनः ।

 \।\। चतुर्णां वर्णानां दारसङ्ग्रहतारतम्यम्.\।\।

शुद्रा शूद्रस्य भार्यैकासा च स्वाच विशस्म्सृता ॥ 1.29 ॥

तेच स्वा च क्षितीशस्य ताश्च स्वा चाग्रजन्मनः ।

 \।\। सजातीय विजातीय प्रजास्वरूपम्.\।\।

स्वासु प्रजास्सजातीया श्चातुर्षर्ण्यमितीरितम् ॥ 1.30 ॥

\(5\) अपरे जारजाती च कुण्डगोलकसंज्ञिते ।

(5.ते च स्वजातिजातश्च कुण्डगोलकसंज्ञिताः.)

 \।\। गुण्डगोलक निरूपणम्.\।\।

जारै रुत्पादिता वर्णास्सवर्णास्वेव भीरुषु ॥ 1.31 ॥

सभर्तृकासु कुण्डोसौ गोलको विधवासुतः ।

 \।\। कुण्डगोलकयोरध्यापनादित्रिके अनधिकारः.\।\।

तयोर्विप्रजयोर्नेष्टं त्रयमध्यापनादिकम् ॥ 1.32 ॥

 \।\।प्रसङ्ग्रादनुलोमविलोम जातिपृत्तिनिरूपणम्.\।\।

 \।\। तत्रानुलोमः \।\।

(6)सवर्णः क्षत्रियायां तु विप्रेणोढश्चिकित्सकः ।

आयुर्वेदमधीयूत मन्त्रवच्छोपनीय सः ॥ 1.33 ॥

(6.सवर्णा क्षत्रिया यत्तेविप्रेणोढाश्चिकित्सकः. अत्र अशुद्धं समीकार्यम्.)

तत्र चौर्येण सम्भूतो ज्योतिर्वेदाभिजीविकः ।

ज्योतिर्विद्यां समभ्यस्ये दुपनीय समन्त्रकम् ॥ 1.34 ॥

ब्राह्मणाध्यूढ वैश्यायामम्बष्ठश्शल्य(7)कृन्तकः ।

चौर्यात्कुलालः कुम्भूदि निर्माणं तस्य जीविका ॥ 1.35 ॥

(7. कृत्तमः.)

मृण्मयू प्रतिमा चापि कार्या शोस्त्रेक्तवर्त्मना ।

नाभेरूर्ध्वं तु वपवनं पृत्तिरस्य विधीयते ॥ 1.36 ॥

ब्राह्मणाध्यूढशूद्रायां जातःपारशवस्म्सृतः ।

अर्चनं सप्तमात्रूणआं पाद्यपादनमेव च ॥ 1.37 ॥

तस्य वृत्तिर्निषादस्तु चौर्यात्स्यान्मृगघौतुकः ।

पट्टबन्धोचितौ चोभौ नृपजौ गुण्डगोलकौ ॥ 1.38 ॥

क्षत्रियाद्विन्नवैश्यायां गोष्ठी (8) पण्योप जीवनः ।

चौर्येण जातो माहिष्यस्तुरङ्ग्रमवणिग्भवेत् ॥ 1.39 ॥

(8.गोस्त्री.)

शूद्रायां क्षत्रियादुग्रो विन्नायां करिबन्धकः ।

चौर्येण शूलिको ज्ञेयश्शूलारोपणवृत्तिकः ॥ 1.40 ॥

मणिकारश्शङ्खकारो वणिजौ गुण्डगोलकौ ।

करणो विन्नशूद्रायां वैश्याद्द्यूतादिजीवनः ॥ 1.41 ॥

यौर्या (9) त्कटङ्करस्तस्य वृत्तिरेव कटक्रिया ।

मालवश्चाश्वपालश्च शूद्रजावश्वपौ सदा ॥ 1.42 ॥

(9. कटकरस्तस्य.)

गवादिपालकोऽम्बष्ठ्यामाभीरो ब्राह्मणाद्भवेत् ।

विलोको वधकृत् क्षत्ता विप्रात्पार शवस्त्रियाम् ॥ 1.43 ॥

माहिष्येण करण्यां तु रथकारो रथादिकृत् ।

शिल्पवित्सर्व (10) शिल्पानामाचार्यस्स च उच्यते ॥ 1.44 ॥

(10. शिल्पीनाम्.)

 \।\। प्रात्यानां ब्राह्मणादीनां वृत्तिः .\।\।

प्रात्यानां ब्राह्मणादीनां त्रयाणां वृत्तिरुच्यते ।

मारणं मण्डनं क्षेमं समुद्रतरणं तथा ॥ 1.45 ॥

 \।\। विलोमनिरूपणम्.\।\।

ब्राह्मण्यां क्षत्रियात्सूतो विवाहात्स्रतिलोमजः ।

सारथ्यं वृत्तिरेतस्य धर्माणां चैव बोधनम् ॥ 1.46 ॥

उपवीतोपनयने प्राप्नोत्येव समन्त्रकम् ।

चौर्या त्तत्रैव सूतोऽन्यस्सोन्यसंस्कार कारकः ॥ 1.47 ॥

तस्यां वैदेहको वैश्या द्विवाहाद्व्रस्त्रशुद्धिकृत् ।

मागधस्तद्र चौर्येण जङ्घाकरिक वृत्तिकः ॥ 1.48 ॥

शूद्राद्ब्राह्मण येषायां विवाहाच्चौर्यतोऽपिवा ।

चण्डालो झुल्लरीकाक्षो मलनिर्ह रणादिकृत् ॥ 1.49 ॥

आयोगवस्तन्तुवायो वैश्यादूढ नृपस्त्रियाम् ।

तत्रैव चौर्या दारण्यपुलिन्दो मृगघातुकः ॥ 1.50 ॥

शूद्रान्नृपायां विन्नायां पुल्कनो लाक्षमद्यकृत् ।

(11)वैश्येन तत्र चौर्येण जृम्भनृत्तादिवर्तनः ॥ 1.51 ॥

(11. शूद्रात्तत्रच.)

वैश्यायां शूद्रविन्नायां तक्षा स्यात्तक्षणादिकृत् ।

सोऽयं कांस्य स्वर्णकृत्स्यात् त्वष्टा च भ्रमिजीवनः ॥ 1.52 ॥

नैल्यकृच्च स विज्ञेयो नीलवस्त्रादि चत्रकृत् ।

\(12\) एवं च जातिपालस्स्या च्चौर्याच्चक्रीतु तैलिकः ॥ 1.53 ॥

(12.एनञ्जतिः पलाशस्स्यात्.)

शूद्रात्करण्यां वै जातः कूटकृच्छन दाहकः ।

ब्राह्मणान्नापितोऽम्पष्ठ्यामधोम पनवृत्तिकः ॥ 1.54 ॥

प्रतिलोमानुलोमाभ्यां प्रतिलोमानुलोमतः ।

बहवस्सङ्करा जाता यथाभीरादि जातयः ॥ 1.55 ॥

प्रकृतानुपयोगात्ते वर्ण्यन्तेन स्वरूपतः ।



इति श्रीपाञ्चकात्रे महोपनिषदि

पाद्म संहितायां चर्यापादे

जातिनिर्णयो नाम प्रथमोऽध्यायः.



-------\*\*\*\*\*\*\*\*\*\*\*-------

 पाद्मसंहितायाम्

 द्वितीयोऽध्यायः

 ---------



 \* द्विक्षास्वरूपप्रश्नः.\*

ब्रह्मा :--

ये दीक्षायामधिकृता ये च तत्र बहिष्कृताः ।

ते यथावदशेषेण कथिताः पुरुषोत्तम ॥ 2.1 ॥

दीक्षा स्वरूपविषये बुभुत्सा मम सम्प्रति ।

विजृम्भते तत्स्वरूपमुपदेष्टुं त्वमर्हसि ॥ 2.2 ॥

 \* दीक्षाविधि निरूपणम्.\*

 \* तत्र स्थानोपकरणादि. \*

श्रीभगवान् :---

प्रतिष्ठाविधिवत्सर्वं दीक्षामण्डपमादितः ।

कारयित्वा शुचौ देशे तद्वदेव चतुर्मुख ॥ 2.3 ॥

देशे च पश्चिमे वेद्याः गुण्डं तालत्रयाद्बहिः।

कारयित्वाद्विजेन्द्रादि वर्णानामनुपूर्वशः ॥ 2.4 ॥

अनुकूलं चतुष्कोणं तालद्वयमितान्तरम् ।

वृत्तं गोकर्णयुग्मेन विस्तीर्णं तदनन्तरम् ॥ 2.5 ॥

चापाकारं वितस्तिभ्यां विस्तारायाम सम्मितम् ॥

त्रिकोणमितरत्कुण्डं प्रादेशद्वयविस्तृतम् ॥ 2.6 ॥

आयामस्स्रुक्स्रुवादीनामीदृशो ब्राह्मणादिषु ।

 \* यजनकालः.\*

दशम्यां यागसम्भारास्सम्भूर्यान्समिधादयः ॥ 2.7 ॥

एकादश्यां तु सायाह्ने तिथौ स्यादधिवासनम् ।

 \* चक्राब्जमण्डले कुम्भन्यासः.\*

मण्डपे यजने स्थाप्यं द्वारकुम्भादि पूर्ववत् ॥ 2.8 ॥

धारणाशोधिततनुश्चक्राब्जं वर्तयेद्गुरुः ।

कुम्भं च हेमादिमयं करकं चापि तादृशम् ॥ 2.9 ॥

गालितोदकसम्पार्णं न्यस्तरत्नसुवर्णकम् ।

सूत्रवेष्टितनर्वाङ्ग्रं प्रक्चन्दन परिष्कृतम् ॥ 2.10 ॥

अहताभ्यां च पासोभ्यां च्छादितं दोषवर्जितम् ।

अस्त्रेण शतवारं तु करकं चाभिमन्त्रयेत् ॥ 2.11 ॥

अच्छिन्नधारया सिञ्चे द्वेदिकां परितो गुरुः ।

प्रादक्षिण्येन करकं नीत्वा कुम्भं च पृष्ठतः ॥ 2.12 ॥

ऐशाने चक्रपद्मस्य भागे धान्ये निवेशयेत् ।

दक्षिणे कलशं वामे करकं मूलविद्यया ॥ 2.13 ॥

कुम्भे च हरिमावाह्य पूजयेच्छास्त्रवर्त्मना ।

यजेत देवं चक्राब्जमण्डले कमलासन ॥ 2.14 ॥

साङ्ग्रं सपरिवारं च यथाविधि यथाक्रमम् ।

मथित्वाऽष्टाक्षरेणाग्निं गुण्डे तं विनिवेशयेत् ॥ 2.15 ॥

 \* चरोश्चातुर्विध्यम्.\*

तत्र सिद्धं चरुं कृत्वा चतुर्धैकं निवेदयेत् ।

मण्डलस्थाय हरये कुम्भे भागमथेतरम् ॥ 2.16 ॥

अग्नौ चैकं स्वयं चैकमुप युञ्जीत देशिकः ॥

समिधश्शतमष्टा च जुहुयाद्देशिकोत्तमः ॥ 2.17 ॥

आज्यहोमोऽपि तद्वत्स्यान्मूलमन्त्रेण मन्त्रवित् ।

चरुं नृसूक्तेन तथा पूर्णाहुत्यन्त मन्यतः ॥ 2.18 ॥

 \* सिष्यलक्षणं तत्संस्काराश्च.\*

शिष्यं स्नातं जितक्रोधं मदाद्येर्वर्जितं शुचिम् ।

\(1\) अहतक्षौमवसनं सोत्तरीयमलज्कृतम् ॥ 2.19 ॥

(1.दधतं क्षौमवसनम्.)

आहूय पाससा बध्वा गुरुर्नेत्रे स्व विद्यया ।

आत्मनो दक्षिणेपार्श्वे निवेश्य प्राङ्मुखं यथा ॥ 2.20 ॥

तेन दर्भैश्छ संस्पृष्टः पुण्डरीकाक्ष विद्यया ।

द्वादशाहुतिमाज्येन जुहुयाच्चरुणा तथा ॥ 2.21 ॥

समित्पुष्पतिलैश्चापि ततः प्रसृति मुद्रया ।

त्रिर्मूर्ध्नि शिष्यमालभ्य प्रादक्षिण्येन देशिकः ॥ 2.22 ॥

अष्टाक्षरेण मन्त्रेण ततो भस्म (2) समिद्भवम् ।

(2.समुद्भवम्.)

पाण्डरं मूर्ध्नि शिष्यस्य विनिवेश्योर्ध्व पुण्ड्रकम् ॥ 2.23 ॥

अस्त्रमन्त्रेण भध्नीया त्सूत्रं प्रतिसरं करे ।

पीत्वा शिष्यः पञ्च गव्यं प्रणवेन चरुं ततः ॥ 2.24 ॥

भुञ्जीत कायशुद्ध्यर्थं दर्ना काष्ठेन धावयेत् ।

 \* दन्तकाष्ठाग्र निमित्तपरीक्षा.\*

दन्तकाष्ठं च भूभागे निपात्याग्रं विलोकयेत् ॥ 2.25 ॥

नैरृते मारुते याम्ये यद्यग्रमशुभं भवेत् ।

शुभमन्यत्र दिग्भागे काष्ठाग्रे प्रतिते भवेत् ॥ 2.26 ॥

अशुभं शान्तिहोमेन शाम्येच्छु भकरश्चसः ।

नारसिंहेन मन्त्रेण तिलैकष्टोत्तरं शतम् ॥ 2.27 ॥

होमः कार्यस्ततश्शिष्यमाचान्तं देपवन्निदौ ।

करे गृहीत्वा दे वेशं प्रणम्य गुरुरात्मवान् ॥ 2.28 ॥

विज्ञापयेदिमां गाधामुच्चार्य कमलासन ।

 \* गुरुणा भगवते शिष्यसमर्पणम्.\*

संसारपाशबद्धानां पशूनां पाशमोक्षणे ॥ 2.29 ॥

त्वमेव शरणं देव गतिकन्यान विद्यते ।

वाशमोक्षणहेतुर्यस्त्वत्समाराधनात्मकः ॥ 2.30 ॥

तेनेमान् जन्मपाशेन पाशितान् पशुजन्मनः ।

विपाशयादिदेवेश तदनुज्ञातुमर्हसि ॥ 2.31 ॥

इति विज्ञाप्य शिष्यं तं मायासू त्रेणवेष्टयेत् ।

 \* मायासूत्र स्वरूपम्.\*

शुक्लं कक्तं च कृष्णं च त्रिवर्णं त्रिगुणीकृतम् ॥ 2.32 ॥

सूत्रं पुनश्चत्रिगुणं कृत्वा सूत्रेण तादृशा ।

 \* मायासूत्रेण शिष्य कायवेष्टनम्.\*

शिखां प्रक्रम्य पादान्तं पञ्चविंशति सङ्ख्यया ॥ 2.33 ॥

वेष्टयेन्मूलमन्त्रेण कायं शिष्यस्य सर्वतः ।

जुहुयात्तेन मन्त्रेण शिष्यं संस्पृश्य देशिकः ॥ 2.34 ॥

सर्पिषाष्टोत्तरशतं पारान् पूर्णाहुतिं ततः ।

 \* स्वप्नार्थं होमः.\*

स्वप्नाधिपतिमन्त्रेण सर्पिषाष्टोत्तरं शतम् ॥ 2.35 ॥

स्वप्नदर्शनसिद्ध्यर्थं जुहुयाद्देशिकोत्तमः ।

माषोदनेन भूतेभ्यो बलिं दद्यात्समाहितः ॥ 2.36 ॥

 \* मायासूत्रमोक्षणम्.\*

विमुक्तनेत्रबन्धस्य शिष्यस्य तनुबन्धनम् ।

मायासूत्रं समादाय शरावेन्यस्य निक्षिपेत् ॥ 2.37 ॥

कुम्भपार्श्वेशरावेण पिधायान्येस देशिकः ।

 \* शिष्यस्वापनम्.\*

दर्भानास्तीर्य तत्तल्पे शिष्यस्वापनमाचरेत् ॥ 2.38 ॥

मण्डलस्थं च कुम्भस्थं देवं नूद्वास येत्तदा ।

 \* शुभस्वप्ने दीक्षानुज्ञा.\*

ततः प्रभाते शिष्यस्य शुभं चेत्स्वप्न दर्शनम् ॥ 2.39 ॥

 \* अशुभस्वप्ने शान्तिहोमः.\*

दीक्षेत नूचेदशुभं शान्तिहोमं समाचरेत् ।

 \* दीक्षाविधिः.\*

स्नात्वा शिष्येण सहितः प्रविसेद्याग मण्डपम् ॥ 2.40 ॥

ध्वाजतोरण कुम्भादिपूजा पूर्ववदिष्यते ।

चतुर्विधं निवेद्यान्नं समस्कृत्य प्रदक्षिणम् ॥ 2.41 ॥

शिष्यं तु पूर्ववन्नेत्रे बध्वा नूतनवाससा ।

निवेश्य वूर्ववत्पार्श्वे जुहुयात्समिधादिभिः ॥ 2.42 ॥

प्रत्येकमष्टोत्तर शतं मूलमन्त्रेण देशिकः ।

मायासूत्रं ततश्छित्वा संहारक्रम मास्थितः ॥ 2.43 ॥

तत्वान्यादिश्य जुहुयात्प्रकृत्यन्तानि देशिकः ।

प्रत्येकमष्टोत्तर शत मष्टकृत्वोऽथवागुरुः ॥ 2.44 ॥

\(3\) हृत्पद्मे परमं ज्योति र्ध्यात्वा परमपूरुषम् ।

तस्मिन् जीवं च शिष्यस्य संहरेन्मन्त्रवित्तमः ॥ 2.45 ॥

(3.स्पहृत्पद्मे परंज्योतिऽ.)

शोषणादीनि देहस्य शिष्यसम्भन्धिन स्तथा ।

कृत्वा तत्र स्मरेदण्डं ततस्स्व हृदयाम्बुजात् ॥ 2.46 ॥

सज्क्रमय्य पुनर्जीवं प्रकृत्यादि क्रमात्सृजेत् ।

सर्गकाले च जुहुयात्तत्वानि क्रम (4) मूस्थितः ॥ 2.47 ॥

(4.माश्रितः)

सृष्ट्वा स्थूलशरीरान्त मण्डभेदं विचिन्तयेत् ।

तन्मध्ये पुरुषं ध्यात्वा जातमात्मान मात्मना ॥ 2.48 ॥

प्रोक्षयेन्मूलमन्त्रेण नेत्रबन्धं च मोचयेत् ।

शिष्यस्तु परिधायान्यद्वासःपादौ प्रसाद्य च ॥ 2.49 ॥

अचम्य पाससाऽन्येन बद्धनेत्रो (5) न्तिके गुरोः ।

असीत प्राङ्मखस्तस्मिन् (6) शोधयेच्च षडध्वाना ॥ 2.50 ॥

(5.निजे गुरौ.)

(6.च्छादयेत्.)

 \* अध्वषट्कम्.\*

कलाध्वा च पदाध्वा च भुननाध्वातथैव च ।

मन्त्राध्वा मन्त्रवर्णाध्वाषडध्वानः प्रकीर्तिताः (7) ॥ 2.51 ॥

(7. अत्र तत्वाध्वनः नाम निर्देशः अभ्यूह्यः.)

 \*पूर्वविधि शेषः.\*

पूर्नमाज्याहुतिं हुत्वा महाव्याहृतिविद्यया ।

हुतशेषेण शिष्यस्य पादौस्पृष्ट्वा ततस्तिलैः ॥ 2.52 ॥

हुत्वा नाभिं समालभ्यततो हुत्वाकुशेशयैः ।

स्पृष्ट्वा च हृदयं हुत्वा चरुणा मूर्धनिस्पृशेत् ॥ 2.53 ॥

अष्टोत्तर शतं होमः प्रत्येकं मूलविद्यया ।

होमन्तेच गुरुश्शिष्यं गृहीत्वा दक्षिणे करे ॥ 2.54 ॥

नीत्वा प्रदक्षिणं कुम्भं मण्डलं च यथोदितम् ।

द्वारे तिष्ठंश्चतुर्णां तु द्वाराणां कमलासन ॥ 2.55 ॥

मणिमुक्ताप्रवालैर्वा (8) पुष्पैर्वाकेवल्तेर्गुरुः ।

अञ्जलिं पूरयेदन्ते ततस्तस्य विकस्वरैः ॥ 2.56 ॥

(8.केसलैर्गुरु रात्मवान्.)

 \* दीक्षितस्य नामनिर्देशः \*

पुष्पादि विकि रेत्तस्मिन् मण्डले गुरुचोदितः ।

यस्मिन् पतति भूभागे पुष्पाणामुत्करस्स्वयम् ॥ 2.57 ॥

तद्भागाधिपमूर्तीनां नामान्यस्य विनिर्दिशेत् ।

शिष्यस्य केशवादीनि पदं भागवतेति च ॥ 2.58 ॥

नाम्नामन्ते प्रयोक्तव्यं यद्वा भट्टारकेति च ।

ब्राह्मणच्चेत् क्षत्रियस्य देह नं नामनिर्दिशेत् ॥ 2.59 ॥

वैश्यस्य (9) पालशब्दान्तं दासान्तं पादजन्मनः ।

ततो विमुच्य दृग्बन्धं दर्शयेच्चक्रमण्डलम् ॥ 2.60 ॥

(9.बालशब्दान्तम्.)

शिष्येण सहितो वेद्यां ध्यायेन्ना रायणं गुरुः ।

 \* मन्त्रोपदेशः.\*

ध्यात्वाच दक्षिणे कर्णे शिष्यस्य प्रणवान्वितम् ॥ 2.61 ॥

मन्त्रं दद्यादृषिच्छन्धो दैवतं चाङ्ग्रमेव च ।

द्वादशाक्षरमादौ तु पश्चादष्टाक्षरात्मकम् ॥ 2.62 ॥

मूर्तिमन्त्रांश्च तदनु समध्याप्य यथाविधि ।

 \* स्त्रीशूद्राणां मन्त्रोपदेसे विशेषः.\*

केवलं वैष्णवं नाम नमः प्रणववर्जितम् ॥ 2.63 ॥

हुं फढादिवषट् स्वाहावर्जितं केशवादिकम् ।

अध्याप्यं स्त्रीषु शूद्रेषु तद्वदेवानुलोमजे ॥ 2.64 ॥

 \* शिष्येण कुम्भमण्डलस्थदेवतार्चनम्.\*

कुम्भस्थं मण्डलस्थं च हरिं शिष्यस्समर्चयेत् ॥ 2.65 ॥

 \*गुहुणा शिष्यनियमोपदेशाय संविधानम्.\*

आराध्य हरिमुत्थाय तस्थुषः प्रञ्जले स्तथा ।

मूर्ध्नि शिष्यस्यस गुरु (10) र्हस्तेध्यात्वाब्जमण्डलम् ॥ 2.66 ॥

(10. स्ततो.)

हस्तं न्यसे द्विष्णुहस्ते ततश्शिष्यस्य देशिकः ।

\(11\) आचारान्नि यमान् सर्वान् बोधयेदग्नि सन्निधौ ॥ 2.67 ॥

(11.आचारं नियमान्.)

 \* शिष्यानुष्ठेया बाह्यनियमाः.\*

मन्त्रः परस्य नाख्येयो नाक्षसूत्रं प्रदर्शयेत् ।

न च मुद्रां नापि सिद्धिं मन्त्रस्य कथयेत् (12) स्वयम् ॥ 2.68 ॥

(12. स्वरम्.)

आचार्यनाम नवदे (13) न्नि योगान्नास्य लङ्घयेत् ।

(13.न्नियैगम्.)

शयनादींश्चन गुरोराक्रमेन्न च लङ्घयेत् ॥ 2.69 ॥

न गुरुं दूषयेद्वाचा नाचरेत्तस्य विप्रियम् ।

गुरुवद्गुरुदारेषु वर्तितव्यमसन्निधौ ॥ 2.70 ॥

आचार्यमच्युतं शात्त्रं त्रयं सम्मान येत्सदा ।

 \* नास्तिकादि सहवास निषेधः.\*

नास्तिकान् भिन्नमर्यादान् देव ब्रह्मणदूषकान् ॥ 2.71 ॥

नस्पृशेन्नैव तैस्सार्धं संवसेद्दुर्दशान्वपि ।

 \* गुरुदेवादिसन्निधौ वृत्तिः.\*

प्रसारयेन्नैव पादौ गुरुदेवाग्नि सन्निधौ ॥ 2.72 ॥

 \* नियमविशेषाः.\*

वेदितव्यं जगत्सर्वं वासुदेवमयं सदा ।

अनर्चयीत्वा देवेशं नात्मपोषण माचरेत् ॥ 2.73 ॥

जवस्तोत्रप्रणामादीन् सन्ध्याकाले समाचरेत् ।

भगवद्ध्यानतत्कर्म (14) कीर्तनेषु सदा कमेत् ॥ 2.74 ॥

(14. कर्तन्येषु)

वैष्णवं च यतिं चैव दृष्ट्वातं प्रणमेत् क्षितौ ।

पुत्रदारगृहक्षेत्र पश्वादि धनमात्मनः ॥ 2.75 ॥

व्यपदेश्यमशेषेण नाम्ना भगवतो भवेत् ।

समस्सर्वेषु भूतेषु कामक्रोधौ विपर्जयेत् ॥ 2.76 ॥

शनैश्शनैरिन्द्रियाणि विषयेभ्यो निवारयेत् ।

संसारविमुखैस्सार्धं शास्त्राभ्यासं समाचरेत् ॥ 2.77 ॥

श्रौतस्मार्तादिकर्माणि सदि सेवेत नेतरत् ।

स्वनूत्रोक्तेन विधिना निषेकादिक्रिया भवेत् ॥ 2.78 ॥

कुर्यात्सर्वाणि कर्माणि भगवद्ध्यानतत्परः ।

गुह्यं नाम च गोत्रं च प्रकृतं नान्यदिष्यते ॥ 2.79 ॥

आसीनो वा शयानो वा गच्छन् भुञ्जान एव वा ।

सज्कीर्तयेत् स्मरेद्वापि वासुदेवं सनातनम् ॥ 2.80 ॥

 \* शान्तिहोमान्ते अग्निकुम्बादीनामुद्वासः.\*



 पाद्मसंहितायाम्







 चर्यापादे-तृतीयोऽध्यायः

 तृतीयोऽध्यायः.



------



 \* भगवदाराधनविधिः.\*

श्रीभहवान् :---

श्रूयतामभिधास्यामि ब्रह्मन्नाराधनं हरेः ।

येन विष्णोः पदं मर्त्यः प्रोप्नोत्यमरदुर्लभम् ॥ 3.1 ॥

 \* स्नानभेदाः.\*

स्नानमूलाः क्रियास्सर्वाः स्नानं च बहुधा श्रुतम् ।

वारुणं दिव्यमाग्नेयं वायव्यं पार्थिवं तथा ॥ 3.2 ॥

मान्त्रं मानसमित्येवं स्नानं सप्तविधं स्मृतम् ।

निरीक्ष्य चात्मनश्शक्तिं समयं देशमेव च ॥ 3.3 ॥

एतष्वेकतरं कुर्यात्समाराधनतत्परः ।

 \* वारुणास्नानस्वरूपम्.\*

अवगाहन मप्स्वन्तर्वारुणं स्नानमिष्यते ॥ 3.4 ॥

सहातपेन वर्षेण स्नानं दिव्यमनन्तरम् ।

समिधां दीपितानां च गोमयस्य हुतस्य च ॥ 3.5 ॥

सितेन भस्मनाऽङ्गेषु ललाटादिषु चक्रमात् ।

यदूर्ध्वपुण्ड्रकरणं मन्त्रोच्चारणपूर्वकम् ॥ 3.6 ॥

तदाग्नेयं भवेत् स्नानं शोधनं परमं स्मृतम् ।

गच्छत्सु गोषु (1) पादोत्थैरजोभिर्भूमिसम्भवैः ॥ 3.7 ॥

(1. वातोत्थैः.)

स्पर्शनं वपुषस्स्ननं वायव्यं तदुदाहृतम् ।

प्रशस्ते वर्वताग्रादौ जातया स्वेतमृत्स्नया ॥ 3.8 ॥

उच्चार्य केशवादीना नामान्यङ्गे यथाक्रमम् ।

ललाटादौ यद्विधान मुर्ध्वपुण्ड्रस्य तद्भवेत् ॥ 3.9 ॥

(2)पार्थिवं स्नानमब्लिङ्गैर्मन्त्रैर्विप्रकरेरितैः ।

(2. अत्र "ऊर्ध्वपुण्ड्रं मृदा धार्यं सान्तरालं त्रियङ्गुलम् । लक्ष्म्यासार्धं सुखासीनो कमे

Z

हं तत्र निर्वृतः ॥" इति पद्यं क्वचिद्दृश्यते.)

अम्भोभिः प्रोक्षणं ब्रह्मं स्तन्मास्त्रं स्नानमिष्यते ॥ 3.10 ॥

 \* मानसस्नानम् \*

त्रिराचम्याऽहतं वासः परिधाय सुखानसः ।

प्राणान यम्य मां ध्याये द्धृदयाम्भोरुहे स्थितम् ॥ 3.11 ॥

ध्यानेनानेन निर्द्धूतकल्मषो जायते पुमान् ।

स्नानं मानसमेतत्स्यात् स्नतश्च हरिमर्चयेत् ॥ 3.12 ॥

आजानु पादौ प्रक्षाल्य हस्तौ चामणि बन्धनात् ।

आचम्य च द्वारपार्श्वं गत्वाङ्गन्यासपूर्वकम् ॥ 3.13 ॥

 \* भगवन्मन्दिरकवाटोद्घाटनम् \*

तालत्रयं च हस्ताभ्यां कृत्वाऽभिवलजं स्थितः ।

(3)कवाट मुद्घाट्य ततो वायमन्त्रेण (4) मन्त्रेवित् ॥ 3.14 ॥

(3."फण्टायाश्चालनं कुर्यात्कपाटोद्घाटनादिषु" इदमर्धं क्वचिदधिक मस्ति.)

(4.पद्मज.)

साम्ना देवव्रतेनान्तः प्रविशेद्दक्षिणाङ्घ्रिणा ।

प्रणमेच्छिरसा देवं पुण्डरीकाक्ष विद्यया ॥ 3.15 ॥

आरोपितेषु दीपेषु माल्ये चापि निरासिते ।

वेद्यां पात्रेषु बिम्बेषु शोधितेषु यथातथम् ॥ 3.16 ॥

द्वारपूजामुखे सर्वपरिवारसमर्चने ।

कृते शिष्येण वाऽन्येन परिचारपरेण वा ॥ 3.17 ॥ (9)

(9. "परिवाराननभ्यर्च्य तथैवाग्नि समीडनम् । भोगैरकृत्वा देवस्य पूजास्यान्निष्प्रयोजना । तस्माद्यथोक्तमार्गेण पूजनं स्थान वृद्धिदम् ।" इति क्वचि दधिकं दृश्यते.)

 \* पूजकपरिकर्मा.\*

पूजकोऽलङ्कृतस्स्रग्वीशुक्लाम्बरधं श्शुचिः ।

शुक्लोपवीतोत्तरीयश्च न्दनाद्य नुलेपनः ॥ 3.18 ॥

\(6\) चन्दनश्वेतमृत्स्नाम्बु तल्पिता ग्रोर्ध्वपुण्ड्रकः ।

\(7\) आरभ्य नासिकामूलं ललाटान्तं लिखेत्क्रमात् ॥ 3.19 ॥

(6.श्वेतमृत्स्नाम्बुकल्केन धारयेदूर्ध्व पुण्ड्रकम्. इदमर्धं चन्दनेत्य र्धस्थानेक्वचिद्दृश्यते.)

(7.इदमर्धं क्वचिन्नास्ति.)

 \* आत्मशुद्धिः.\*

देवपार्श्वां समासाद्य पार्श्वे (8) सव्येतरे स्वयम् ।

\(9\) आसीनो विष्टगे शुद्धे ॠस्यादौ स्वस्ति कासने ॥ 3.20 ॥

(8.सव्योत्तरे.)

(9.आसीत.)

बध्वा पद्मासनं वापि दूर्याघोषे प्रवर्तिते ।

तिरस्करिण्याच द्वारे निश्छिद्रं च्छादिते ततः ॥ 3.21 ॥

अस्त्रमन्त्रेण ककुभो बध्वा धूमध्वजं बहिः ।

प्राकारवत् स्थितं ध्यायेत्तेजो मन्त्रेण मन्त्रवित् ॥ 3.22 ॥

चक्रमुद्रां च खे न्यस्य चक्रमन्त्रेण साधकः ।

गोपयन्नित्थमात्मानं प्राणायामैस्त्रिभिः क्रमात् ॥ 3.23 ॥

युक्तः कृत्वा योगमुद्रां नाभिकन्टे स्थितं पुनः ।

वेद्याकारं वायुबीजं ध्यात्वा तज्जेन वायुना ॥ 3.24 ॥

धूम्रेण देहपाप्मानं शोषयित्वा निरन्वयम् ।

त्रिकोणमग्निभीजं च रक्तवर्णं हृदम्बुजे ॥ 3.25 ॥

ध्यात्वा तदुत्थसप्तार्चिश्शिखाभिः कल्मषं दहेत् ।

माहेन्द्र बीजं विन्यस्य पीताभं चतुरश्रकम् ॥ 3.26 ॥

कण्ठे सहस्पर्शनेन स्तम्भयेदग्निमुत्थितम् ।

वायुना कुम्भकेनैव वृत्तं स्फटिकसन्निभम् ॥ 3.27 ॥

विन्यस्य वारुणं बीजं मूर्ध्नि तज्जामृताम्भसा ।

क्षालयेत्सर्वतो देहमापादतलमस्तकम् ॥ 3.28 ॥

पृथिव्यादीनि तत्वानि समाधिपरया धिया ।

परमात्मनि संहृत्य प्रलयक्रममास्थितः ॥ 3.29 ॥

पृथिवीं पञ्चगुणकां पीताभां चतुरश्रकाम् ।

घ्राणोपस्थेन्द्रिययुतां तन्मात्रालक्षणे ततः ॥ 3.30 ॥

गन्धे संहृत्य योगेन (10) गगनेन विचक्षणः ।

कसना पाय्वीन्द्रियाभ्यां सहापश्च (11) चतुर्गुणाः ॥ 3.31 ॥

(10.गहनेन.)

(11.सह पश्चाच्चतु.)

अर्धचन्द्राकृति (12) श्चैता स्तन्मात्रालक्षणे कसे ।

(12. श्श्वेता.)

गन्धं च तन्मात्रात्मानं ततोग्निंत्र्यश्रपाटलम् ॥ 3.32 ॥

त्रिगुणं दृष्टिचरणस्त्रोतोभ्यां सुसमाहितः ।

तन्मात्रालक्षणे रूपे रसं तन्मात्रया सह ॥ 3.33 ॥

संहरेद्द्विगुणं वायुं स्पर्शेतन्मात्रलक्षणे ।

धूम्रं वृत्तं तत्कराभ्यां रूपं तन्मात्रया सह ॥ 3.34 ॥

\(13\) वायुना संहरेद्योगी खं च शब्दगुणं पुनः ।

तन्मात्रालक्षणे शभ्दे नीलोत्पल दलप्रभम् ॥ 3.35 ॥

(13.युञ्जानः.)

स्पर्शं च तन्मात्रात्मानं श्रुतिपाक्सहितं ततः ।

संहृत्य शब्दतन्मात्रां स्वान्ते स्वान्तमहङ्कृतौ ॥ 3.36 ॥

अहङ्कृतिं बुद्धितत्वे बुद्धिं च प्रकृतौ पुनः ।

जीवे च प्रकृतिं जीवं वासनाविवशं ततः ॥ 3.37 ॥

सुसूक्ष्मं नाभिचक्रे स्वे भास्कराभमवस्थितम् ।

नुषुम्नया नाडिकया पद्मसूत्रसुसूक्ष्मया ॥ 3.38 ॥

उपर्यारोहयेद्देहे कुम्भकेन सभस्वता ।

भित्वा च ब्रह्मणो रन्ध्रं बहिर्देहाद्विनिर्गतम् ॥ 3.39 ॥

प्रविश्य भास्करस्यापि मण्डलान्निर्गतं बहिः ।

अशरीरं तथा जीवं परस्मिन् ब्रह्मणि द्रुवे ॥ 3.40 ॥

स्थितं ध्यायेत् स्थितं तत्र स्वदेहं योनिजं दहेत् ।

न्यस्तेन शिखिभीजेन पादाग्रेज्वलनं द्विषा ॥ 3.41 ॥

पादादिमूर्धपर्यन्तं दग्धे देहे निजे ततः ।

निवृत्तिबीजं खे ध्याये त्पूर्ण चन्द्रायुतो पमम् ॥ 3.42 ॥

तदुत्थपीयूषनिधौ जा ते पाण्डर पङ्कजे ।

स्मरेज्जीवं समुत्पन्नं सकाशाद्भ्रह्मण स्तदा ॥ 3.43 ॥

जीवात्प्रधानं तस्माच्च बुद्धिं बुद्धेरहङ्कृतिम् ।

ततो मनस्ततश्शब्दं तन्मात्रां खं ततस्सह ॥ 3.44 ॥

पाक्छ्रुतिभ्यां शब्धगुणं तन्मात्रां स्पर्शलक्षणाम् ।

वायुं स्पर्शगुणं सार्धं त्वचा हस्तेन चस्मरेत् ॥ 3.45 ॥

(14)तन्मात्रां स्पर्शरूपां तां ततोग्निं सह चक्षुषा ।

पद्भ्यां रूपगुणं (15) रूपतन्मात्रां च रसं (16) ततः ॥ 3.46 ॥

(14.तन्मात्रां च स्पर्शनाम्नाम्. ततश्च स्पर्शतन्मात्राम्. तन्मात्रां च ततोरूपाम्. इति च पाठान्तरम्.)

(15.तस्मात्तन्मात्राम्.)

(16.पुनः.)

अपो रसगुणाः पायुरसनाभ्यां सहाब्जज ।

गन्धं च तन्मात्रात्मानं सहगन्धगुणां भुवम् ॥ 3.47 ॥

समुत्पन्नं स्मरेद्विद्वान् फ्राणोपस्थयुतं तथा ।

इत्थं शरीरमात्मीयं सृष्टं मह्यादिभूतजम् ॥ 3.48 ॥

विचिन्त्य पङ्कजं बुध्या प्रबुद्धं तद्विनिस्सृतैः ।

शातकुम्भमयैःकुम्भैः पूर्णैरमृतवारिभिः ॥ 3.49 ॥

स्नापितं शुद्धमनघं चिन्तयित्वा निजं वपुः ।

आराधने हरे र्योग्यं परस्य परमात्मनः ॥ 3.50 ॥

 \* मन्त्रन्यासविधिः.\*

ध्यायन्नष्टाक्षरं मन्त्रं द्वादशाक्षरमेव वा ।

सृष्टिस्थितिलयव्यासै र्हस्तन्यास पुरस्सरम् ॥ 3.51 ॥

न्यस्येदङ्ग्रषु मूर्धादि पादान्तेषु यथा तथम् ।

 \* प्रणवन्यासः.\*

तलं पृष्ठं चकरयो श्शोधयुत्वास्त्र विद्यया ॥ 3.52 ॥

अङ्ग्रलीनां च सर्वासां पर्वस्वाद्यन्तवर्तिषु ।

इष्यते प्रणवन्यासो मध्यमेषु च पर्वसु ॥ 3.53 ॥

 \* अष्टाक्षरस्य सृष्टिलयस्थितीनां न्यासः.\*

(17)मन्त्राक्षराणि विन्यस्ये न्न्यास एष सनातनः ।

पर्वदक्षिण तर्जन्याः (18) प्रक्रम्याङ्गुलिपर्वसु ॥ 3.54 ॥

(17.मन्त्राक्षराणां विन्यासो.)

(18.प्रक्रम्याङ्ग्रुष्ठ.)

दक्षिणेतरतर्जन्याः पर्वान्तं साधकोत्तमः ।

सृष्टिन्यासमिमं कुर्या (19) द्व्यत्यासेन तु संहृतौ ॥ 3.55 ॥

(19.द्विन्यासेन)

प्रक्रम्य तर्जनीपर्व कनिष्ठापर्व विश्रमः ।

स्थितावष्टाक्षरस्येष मन्त्रस्य न्यास ईरितः ॥ 3.56 ॥

 \* द्वादशाक्षरमस्त्रस्य सृष्टिलयस्थितीनां नासः \*

द्वादशाक्षर मन्त्रस्य न्यासस्सम्प्रति कथ्यते ।

न्यासस्तवले मध्यमया तर्जन्याऽङ्गुपर्वणि ॥ 3.57 ॥

कृत्वा प्रदक्षिणं पर्नस्वङ्गुष्ठेनेतरेषु तु ।

सव्ये तले तु विश्रान्ति स्सृष्टानपरधा लये ॥ 3.58 ॥

तलयोःप्रक्रमस्थाने दक्षिणेतरयोर्द्वमयोः ।

कनिष्ठयोश्च विश्रान्तिः पर्वणो रुभयोरपि ॥ 3.59 ॥

द्वादशाक्षर मन्त्रस्य न्यासोऽयं कमलासन ।

 \* अष्टाक्षर स्थानानि.\*

हृदयादीनि चाङ्गानि ध्यात्वाऽङ्गुष्ठादि पञ्चसु ॥ 3.60 ॥

न्यस्येन्नखमुखे नेत्रे तले सव्ये गदा (20) धरौ ।

सव्येतरे पद्मचक्रेन्यस्येस्न्यासः करद्वये ॥ 3.61 ॥

(20. दरौ इतिक्वचित्.)

ईरितस्तलयोर्मन्त्रं ध्यात्वा तेजोभिरु ज्वलम् ।

ताभ्यां मूर्द्धादिपादान्तं देहे न्यस्ये (21) त्समूहितः ॥ 3.62 ॥

(21.त्समन्तः.)

व्यापकं कञ्चुकं यद्वा (22) मन्त्रमक्षरशस्ततः ।

मूर्द्निनेत्रे मुखे चित्ते नाभ्यां गुह्ये च जानुनि ॥ 3.63 ॥

(22. मन्त्रस्त्वक्षरश)

चरणौ क्रमशस्सृष्टौ न्यासो मन्त्रस्य इष्यते ।

विपरीतक्रमोज्ञेय स्संहृतौ पालने पुनः ॥ 3.64 ॥

नाभ्यादि पृदयान्तेषु न्यासोङ्गेषु प्रकीर्तितः ।

अष्टाक्षरस्य मन्त्रस्य स्थानान्येतानि तानि च ॥ 3.65 ॥

 \* द्वादशाक्षर स्थानानि.\*

शिरसः पश्चिमं पूर्वं दक्षिणं चोत्तरं ततः ।

चत्वारि च चतुर्वक्त्रस्थानानि द्वादशाक्षरे ॥ 3.66 ॥

 \* अष्टाक्षर न्यासभूमयः.\*

मूर्ध्नि मध्यमयाऽङ्गुल्या तर्जन्या सह चक्षुषोः ।

न्यस्येन्मुखेऽनामिकया साङ्गुष्ठेन च मन्त्रवित् ॥ 3.67 ॥

अङ्गुष्ठ तर्जनीभ्यां तु हृदये न्यसनं भवेत् ।

तथाङ्गुष्ठ कनिष्ठाभ्यां नाभौ न्यासः प्रशस्यते ॥ 3.68 ॥

विनाङ्गुष्ठेन शेषाभिर्गुह्ये जानुनि चोभयोः ।

समस्ताभिश्चरणयो रित्यष्टाक्षरभूमयः ॥ 3.69 ॥

 \* द्वादशाक्षर न्यासभूमयः.\*

प्राग्भागे शिरसोङ्गुल्या न्यासोऽङ्गुष्ठेन दक्षिणे ।

तर्जन्या पश्चिमे भागे न्यासोऽनामिक योत्तरे ॥ 3.70 ॥

कनिष्ठयातधैतास्स्युर्द्वादशाक्षरभूमयः ।

 \* मन्त्राक्षराणां वर्णाः \*

रूपं क्रम्णाक्षराणां न्यासकाले विचिन्तयेत् ॥ 3.71 ॥

शुक्लं हिरण्ययं कृष्णं रक्तं कुङ्कुम सन्निभम् ।

\(23\) पद्मकिञ्जल्क सदृशं सर्ववर्ण कमष्टकम् ॥ 3.72 ॥

(23. पद्मकिञ्जल्कनीलं च.)

सितं कृष्णं च धूम्राभं श्यामं तारानिभं ततः ।

स्फटिकाभं च शज्खाभं कक्तं शुक्लं च लोहितम् ॥ 3.73 ॥

तमोरूपं पीतवर्णं ध्वात्वामन्त्रद्वयाक्षरम् ।

 \* षडङ्गन्यासः \*

स्थाने यथोक्ते विन्यस्य षडङ्गन्यासमाचरेत् ॥ 3.74 ॥

हृदयं च शिरश्चेव शिखा कवच मेव च ।

नेत्रमस्त्रं षडेतानि हृदये मस्तके तथा ॥ 3.75 ॥

शिखायामानुपूर्व्येण स्कन्थस्योभय पार्श्वयोः ।

नेत्रयोर्दिक्षु सर्वासु न्यसनीयानि भूमिषु ॥ 3.76 ॥

 \* षण्णां रूपाणि.\*

रूपाणि षण्णां कुमुदं बन्धूक मसितोत्पलम् ।

अब्जकेसर मम्भोज मतसी (24) सून सन्निभम् ॥ 3.77 ॥

(24. रूपसम्पदम्.)

दिव्यायुधधरं दिव्यवस्त्रमाल्यानु तेपनम् ।

कौस्तुभं वनमालां च श्रीवत्सं दिव्यलक्षणम् ॥ 3.78 ॥

बिभ्राणं भावयेत्साक्षादात्मानं परमेश्वरम् ।

अर्चयेन्न्यासबीजानि गन्दपुष्पादिभिः क्रमात् ॥ 3.79 ॥

मानसैरूप चारैश्च हृदयाम्भोरुहे स्धितम् ।

\(25\) होमान्तमर्च येत्पूर्वं पासुदेवं सनातनम् ॥ 3.80 ॥

(25. होमन्तैर.)

 \* मन्त्रशुद्धिः \*

आत्म शुद्धिरियं प्रोक्ता मन्त्रशुद्धिस्तु कथ्यते ।

षद्विंशे (26) नार्णबीजेन मन्त्रबीजानि (27) शोषयेत् ॥ 3.81 ॥

(26.नास्त्रभीजेन.)

(27.तोषयेत्.)

सप्तविंशेन बीजेन दहेदेतानि वर्णशः ।

अष्टाविंशेन बीजेन (28) खे च स्तम्भ नमाचरेत् ॥ 3.82 ॥

(28. तेषु.)

एकोनत्रिंशबीजेन तान्येव क्षा लयेत्पुनः ।

हुङ्कारेण प्रबुद्धानि फट्कारेण विचक्षणः ॥ 3.83 ॥

कुर्यादभिमुखान्य (29) न्वक्प्रणवेन विशोधयेत् ।

तमक्षमालया शुद्धं जपेन्मन्त्रं समाहितः ॥ 3.84 ॥

(29.द्वा प्रणवेन.)

अष्टोत्तर शतं वारा नष्टाविंशति मेव वा ।

अष्ठौ वामन्त्रविन्मन्त्रं बीजाद्यन्त पुठीकृतम् ॥ 3.85 ॥

पूजाद्रव्याणि सर्वाणि क्षालयेच्चाम्बु पूरिताम् ।

\(30\) दक्षिणे वामपार्श्वेवा विनिवेश्य गल न्तिकाम् ॥ 3.86 ॥

(30.दक्षिण स्थापयीत्वातु वामे पार्श्वे.)

अर्घ्यादि पात्राण्यादाय गायत्र्या विष्ठुपूर्वया ।

प्रक्षाल्य पादेष्पादध्याद्देवस्याग्रेऽथ (31) पद्मज ॥ 3.87 ॥

(31.पात्मनः.)

पाद्यं मध्ये दक्षिणेऽर्घ्यं पामे चाचमनीयकम् ।

तस्य (32) पार्श्वस्य पार्श्वेतु वामे स्नानीयपात्रकम् ॥ 3.88 ॥

(32. तत्पार्श्वयोश्च शुद्दापा पात्रम्.)

पूर्णानि गालिताम्बोभिः पात्राणि निगमादिना ।

 \* अर्घ्यादिषु क्षेवणीयद्रव्याणि.\*

संस्पृश्यार्घ्यादि पात्रेषु द्रव्याणि विनिवेशयेत् ॥ 3.89 ॥

कुशाग्रमक्षतं पुष्पं फलं मलयजं तथा ।

तिर्ला सिद्धार्थसहितान् यवा (33) न र्घ्यस्य भाजने ॥ 3.90 ॥

(33. नर्घ्ये विनिक्षिपेत् )

तिलान् दूर्वां विष्णुपर्णीं श्यामाकं पद्ममक्षतम् ।

प्राद्यपात्रे षडेतानि द्रव्याणि विनिवेशयेत् ॥ 3.91 ॥

एलालवङ्गकर्पूरं जातीतक्कोल चन्दनम् ।

पुष्पाण्याचमनीये तु पात्रे द्रव्याणि कल्पयेत् ॥ 3.92 ॥

\(34\) सन्धं सर्वैषधी रत्नफलबीज कुशानि च ।

तिलानि चाक्षतं चैव दधिक्षीरघृतानि च ॥ 3.93 ॥

(34.

\`

गन्धम्

'

इत्यादि

\`

द्वादशारम्

'

इत्यन्तं क्वचिन्न.)

रजनी द्वादशाङ्गानि (35) स्नानीये च विनिक्षिपेत् ।

कोष्ठं मांसीहिरिद्रे द्वे मुराशैलेयचम्पकाः ॥ 3.94 ॥

(35. स्नानीयद्रव्यमुच्यते.)

वचाकचोरमुस्ताश्च सर्वौषध्यः प्रकीर्तिताः ।

\(36\) तिलानि तुलसी चैव निक्षिपेच्छान्ति वारिणि ॥ 3.95 ॥

(36. तिलैश्च तुलसीभिश्च भवेच्छान्त्युदरं तथा. इतिक्वचित्)

 \* द्रव्याणां दहनशोषणप्लावनादि \*

द्वादशारं भासमानं चक्रं (37) मध्येतु भास्करम् ।

हस्ते पामेतरे ध्यात्वादीप्तौस्तद्रश्मिभिः पुनः ॥ 3.96 ॥

(37.मध्यग.)

द्रव्याणि दग्ध्वानिश्शेषं भस्मीभूतानि तानि च ।

दक्षिणेतरहस्तस्थेसिते पद्मे विकस्वरे । 3.97 ॥

दलैष्षोडशभिर्युक्ते चन्द्रं पीयूषकश्मिभिः ।

ह्लौदयन्तं स्थितं ध्यात्वा तदुत्थैरमृताम्बुभिः ॥ 3.98 ॥

सिक्तानि जातानि पुन र्यागयोग्यानि भावयेत् ।

हस्तयोरुभयोर्देवं ध्यायेन्ना रायणं प्रभुम् ॥ 3.99 ॥

ताभ्यामर्घ्यादिपा त्रेषु स्पृष्ट्वा द्रव्याणि विश्वतः ।

सकृत्सकृत्सम्भृतानि गायत्र्या विष्णुपूर्वया ॥ 3.100 ॥

अभिमन्त्र्य ततो मुद्रां सौरभेयीं प्रदर्शयेत् ।

तद्दुग्धेन च पात्राणि पूरितानि विचिन्तयेत् ॥ 3.101 ॥

ओमर्घ्यमित्यादि पूर्वं कल्पयामीति (38) चोच्चरन् ।

स्पृशेत्पात्राणि हस्तेन पात्रेऽन्यस्मिन्नन न्तरम् ॥ 3.102 ॥

(38. चोच्चरेत् )

अर्घ्यपात्राज्जलं किञ्चद्गृहीत्वा विनिवेशयेत् ।

\(39\) दक्षिणएतरहस्ते तत् पात्रं संस्थाप्य मन्त्रयेत् ॥ 3.103 ॥

(39. "श्रीरर्घ्यस्य भवद्देवी वागीशाचमनीयके । पाद्यस्य पितरो देवा स्नानीये वरुणस्तथा...कस्य शान्तिस्स्यात्पात्रेष्वेतास्समर्चयेत् ॥" इत्यधिकमेकत्र दृश्यते.)

मन्रैण मूलभूतेन वारान् सप्ततदम्बना ।

पठंसैनास्त्र मन्त्रेण द्रव्याण्यात्मानमेव च ॥ 3.104 ॥

 \* योगपीठकल्पनम्.\*

प्रोक्ष्य कूर्चेन देवस्य योगपीठं प्रकल्पयेत् ।

अभिन्ने सहजे पीठे प्रतिमायाश्चतुर्मुख ॥ 3.105 ॥

आधारं प्रथमं रूर्मं कालाग्निं तदनन्तरम् ।

उपरिष्टाच्च भोगीन्द्रं पणाभिर्भूमिमण्डलम् ॥ 3.106 ॥

चतुरश्रं सहस्रेण बिभ्राणं बलवत्तरम् ।

भुवश्चोपरि धर्माद्याः कल्प्या योगासनाङ्घ्रयः ॥ 3.107 ॥

आग्नेयादिषु चत्वारश्चतसृष्वेव पद्मज ।

अधर्माद्याश्च तावन्तः (40) प्रागाद्यासु यथाक्रम् ॥ 3.108 ॥

(40. प्रागादिषु.)

आशासु तावतीष्वेव पुरुषाकृतयस्थ्सताः ।

चतुर्भुजास्सिंहवक्त्रास्सिताः पूर्वऽरुणाः परे ॥ 3.109 ॥

हस्ताभ्यामपि मुख्याभ्यां रचिताञ्जलि सम्पुटाः ।

अवराभ्यां च बिभ्राणा हस्ताभ्यां योगपीठिकाम् ॥ 3.110 ॥

मध्ये सदा शिवो देव स्तद्वदेव प्रतिष्ठितः ।

अथवा पुरुहूताद्या दिक्षु प्रागादिषु क्रमात् ॥ 3.111 ॥

अष्टावष्टनु पीठस्य पादरूपेण धारकाः ।

ईषाश्चतस्रः पूर्वाद्याः (41) तस्य वेद चतुष्टयम् ॥ 3.112 ॥

(41. तासु देव चतुष्टयम्.)

अहङ्कारास्त्रयः पाशा गुणास्सत्वादयो गुणाः ।

तूलिका पञ्चभूतात्मा जीवात्मास्तरणं तथा ॥ 3.113 ॥

अग्ने स्सोमस्य सूर्यस्य मण्डलान्यु परिक्रमात् ।

अम्भोजमुपरिष्टाच्च वलर्क्षंद्वादशच्छदम् ॥ 3.114 ॥

\(42\) स्मेरकेसरसम्पूर्णं मध्ये विपुलकर्णिकम् ।

भद्रासनं कल्पयीत्वा यथो क्तेनैव वर्त्माना ॥ 3.115 ॥

(42. स्मरेत्केसर.)

 \* पीठपार्श्वदेवताः.\*

अर्चयेद्गन्धपुष्पाद्यैः पीठपार्श्वैतु दक्षिणे ।

ब्रह्माणं विष्णु (43) मीशानं समाराध्य तथोत्तरे ॥ 3.116 ॥

(43. मीशां च.)

सनत्कुमारं सनकं सनन्दं च सभाजयेत् ।

पार्श्वेच पश्चिमे दुर्गां विघ्नेशं नारदं तथा ॥ 3.117 ॥

आत्मनश्च गुरून् ध्यात्वा प्रारभेताच्युतार्चनम् ।

 \* भगवदाराधनाम्भः.\*

आवाहनपदं पात्रं प्रक्षालितमथाम्बभिः ॥ 3.118 ॥

पूरमेस्मूलमन्त्रेण हस्ताभ्यां च समुद्धरेत् ।

ललाटसममेतस्मिन्नन्तरावाह्य केशवम् ॥ 3.119 ॥

मूलबिम्भा द्यथादीपं दीपादविकृतं तथा ।

यतुरुच्छारयेन्मन्त्रमागच्छ पदसं युतम् ॥ 3.120 ॥

तेनतोयेन कर्मार्चांसिञ्केत्कूर्चेन मूर्धनि ।

तत्र सन्निहितं देवं कर्मार्चायां विचिन्तयेत् ॥ 3.121 ॥

प्रणम्यकिञ्चदुत्थाय स्वागतो कैरनन्तरम् ।

 \* मुद्राप्रदर्शनम्.\*

दर्शयेत्प्रतिमामुद्रां कल्पयीत्वा च सन्निधिम् ॥ 3.122 ॥

 \* यावद्यागं स्थिति प्रार्थना.\*

यागावसानिकीं तत्र प्रार्थयेत हरेः स्थितम् ।

 \* सम्मुखीकरणम्.\*

सम्मुखीकरणं कुर्यात्पुण्डरीकाक्षविद्यया ॥ 3.123 ॥

 \* सपर्यासनम्.\*

दद्याच्च मूलमन्त्रेण सपर्यासनमादितः ।

 \* देहवदर्चायां मन्त्रेन्यासः.\*

यथा देहे (44) तथार्चायां मन्त्रन्यासं समाचरेत् ॥ 3.124 ॥

(44. तथा देवे.)

 \* हस्तन्यासं विना मुद्राप्रदर्शनम्.\*

हस्तन्यासं विना शङ्खचक्रमुद्रां प्रदर्शयेत् ।

 \* सुरसिद्धाद्यवतारितभिरे आवाहननिषेथः.\*

\(45\) नावाहयेदेकबेरे सुरसिद्धावतारिते ॥ 3.125 ॥

(45. आवाहयेत्.)

ऋषिभिर्मनुजैर्वापि स्थापिते निश्चले (46) हरै ।

 \* सुस्थितेऽभिमुखीभाव एवावाहनं.\*

सुस्थतेऽभिमुखीभावस्त देवावाहनं हरेः ॥ 3.126 ॥

(46. निश्चिते.)

यथाग्निमाहितं कुण्डे यथा वा पुरुषं स्थितम् ।

काले प्रबोधयेदेवमर्चने बोधयेद्धरिम् ॥ 3.127 ॥

 \* पूजारम्भे स्थिरबिम्बे योगपीठादीनां अवश्यकर्तव्यता.\*

कल्पनं योगपीठस्य मन्त्रन्यसनमेव च ।

बिम्बे स्थिरे सदा कार्यं पूजारम्भे चतुर्मुख ॥ 3.128 ॥

 \* पाद्याचमनयोः स्थितं हरिंध्यायेत् \*

अर्घ्यवस्त्राम्बराकल्प पुष्पगन्धानुलेपनैः ।

\(47\) प्रत्यर्चितं स्थितं ध्यायेत्पाद्यचमनयोःपुनः ॥ 3.129 ॥

(47. प्रदिक् स्थिते.)

 \* स्नोननै वेद्यकालयो स्सुखासीनं ध्यायेत्.\*

आसीनं स्नानकाले च पद्मासनसुखासने ।

नैवेद्यधूपदीपादापासीनं स्वस्तिकासने ॥ 3.130 ॥

 \* अन्यतोप्रचारे स्थितमासीनं वा ध्यायेत् \*

उपचारेषु चान्यत्र तत्तत्कर्मानुसारतः ।

स्थितमासीनमथवा देवं ध्यायेत पूजकः ॥ 3.131 ॥

 \* पुष्पाञ्जलिः \*

अर्चयामीति साम्नातु क्षिपेत्पुष्पाञ्जलिं हरेः ।

विभो सकललोकेश विष्णो जिष्णो प्रभो हरे ॥ 3.132 ॥

त्वां भक्त्या पूजयाम्यद्य भोगै रर्घ्यूदिभिः क्रमात् ।

\(48\) दिव्येनार्घ्योपचारेण यथाशक्ति यथाविधि ॥ 3.133 ॥

(48. दिव्येनेत्येकः श्लोकः क्वचिदेवास्ति.)

अर्चयिष्यामि समये भगवन्तं जनार्दनम् ।

इति विज्ञाव्य देवेशं यजेदर्घ्यादिभिःक्रमात् ॥ 3.134 ॥

 \* अर्घ्यादिदानकाले ध्यानप्रकारः \*

भक्तिनम्रेण शिरसा दद्यादर्घ्यंच मूर्धनि ।

पादारविन्दयोर्दद्यात्पाद्यं पाद्यप्रतिग्रहे ॥ 3.135 ॥

ध्यायेदाचमनीयस्य दानकाले जगर्दुरुम् ।

आचामन्तमिवाम्भोभि स्साक्षादम्भः प्रतिग्रहे ॥ 3.136 ॥

उपचर्योपचारेण मधुपर्कादिना हरिम् ।

 \* प्रणामः \*

हस्ताभ्यां शिरसा पद्भ्यां मनसा चधिया तथा ॥ 3.137 ॥

अहङ्कारेण चात्मानं निपात्य धरणी तले ।

अनेन प्रणिपातेन प्रणिपत्य जनार्दनम् ॥ 3.138 ॥

 \* प्रार्थना \*

दसोऽहं ते जगन्नाथसवुत्रादिपरिग्रहः ।

प्रेष्यं प्रशाधि कर्तव्ये मां नियुङ्क्ष्वहिते सदा ॥ 3.139 ॥

इति विज्ञाप्य देवेशं परिवाराम् प्रकल्पयेत् ।

 \* योगासनाब्जपत्रेषु शक्तयः \*

योगासनाब्जपत्रेषु पूर्वादिषु यथाक्रमम् ॥ 3.140 ॥

द्वादश द्वादशस्वेव शक्तीश्श्रीवत्सपूर्विकाः ।

श्रीवत्सं वनमालां चमायां योगात्मिकां तथा ॥ 3.141 ॥

वैष्णवीं विमलां सृष्टिं (49) शक्तिमुत्कर्षिणीमपि ।

प्रज्ञां सत्यां तथेशानामनुकम्पांपितामहीं ॥ 3.142 ॥

(49.पुष्टि.)

 \* प्रथमावरणे शक्तयः \*

प्रथमावरणे चापि दक्षु प्रागादिषु क्रमात् ।

व्याप्तिं कान्तिंचतृप्तिंचश्रद्धां विद्यां जयां क्षमाम् ॥ 3.143 ॥

शान्तिंच शक्तीरष्टैताः कृत्वा चामरधारिणीः ।

 \* द्वितीयावरणस्थाः \*

ततो द्वितीयावरणे सङ्खद्यायुधधारिणः ॥ 3.144 ॥

पुरुषानष्ट पूर्वादिष्वानु (50) पूर्व्येण कल्पयेत् ।

(50. रूप्येण.)

 \* तृतीयावरणस्थाः \*

तृतीयावरणे स्वासु दिक्ष्विन्द्रादीन् प्रकल्पयेत् ॥ 3.145 ॥

 \* बहिरावरणस्थाः \*

बहिरावरणे तार्क्ष्यं भगवत्प्रमुखं तथा ।

विष्वक्सेसं तधै शान्यां (51) द्वितीयावरणाद्बहिः ॥ 3.146 ॥

(51.तृतीयावरणे.)

 \* परिपाराणां भगवदभिमुखं स्थितिः \*

परिवारा निरीक्षेरन् सर्वे प्राञ्जलयो हरिम् ।

 \* स्नानासनम् \*

दद्याच्च पादुके स्नातुमुत्थानसमये हरेः ॥ 3.147 ॥

इदंविष्णुरिति द्वाभ्यां पादुकारोहणं (52) हरेः ।

उद्धरेच्च हरिं स्नातुमुत्तिष्ठ ब्रह्मणस्स्पते ॥ 3.148 ॥

(52. स्मरेत्.)

इतिमन्त्रेण देवेशं प्रापयेत् स्नानपीठिकाम् ।

मन्त्रस्तु भद्रंकर्णेभिरिति स्नानासनासने ॥ 3.149 ॥

सावित्र्या वितरेदर्घ्यं पाद्यं त्रीणिपदेति च ।

आपः पुनन्त्वित्येतेन मन्त्रेणाचमनक्रिया ॥ 3.150 ॥

\(53\) दन्तधावन काष्ठं च तद्विष्णोरिति निर्वपेत् ।

अभ्यङ्गं पामदैव्येन कुर्यादुद्वर्तनं पुनः ॥ 3.151 ॥

(53. जिह्वानिर्लेखनं चैन विष्णु गायत्रि विद्यया. इतीदमर्धंक्वचिदधिकमस्ति.)

कार्यं विष्णोर्नुकमिति मन्त्रेणामलकादिकं ।

\(54\) प्रतद्विष्णुरिति क्षाल्यमभिषेक विधिस्ततः ॥ 3.152 ॥

(54. नतेविष्णुरिति.)

अपाहिष्ठेति तिसृभिरतोदेवा अवन्त्विति ।

कङ्कतेन मृजेत्केशान् कलशैस्स्नपनं ततः ॥ 3.153 ॥

हिरण्यवर्णां हरिणीमिति लेपो हरिद्रया ।

हिरण्यवर्णां श्शुचयःपावकेति चतसृभिः ॥ 3.154 ॥

क्षाल्यो सन्धाम्बुना देहः पुनस्तं कुञ्कुमेनतु ।

आलिप्य विष्णुगायत्र्या क्षालमेत्पावमानीभिः ॥ 3.155 ॥

ब्रह्मजिज्ञानमिति च कयानश्चित्र अभुवत् ।

इत्येव मर्घ्यपाद्याद्यै (55) र्यजेदाद्यं महेश्वरम् ॥ 3.156 ॥

(55.र्धूपदीपान्तमर्चयेत्)

परिषिच्य तु सावित्र्या सूक्तेन पुरुषात्मना ।

सहस्रधारया स्नानं यद्वाकुम्भेन तद्भवेत् ॥ 3.157 ॥

अग्निर्मूर्द्धेतिमन्त्रेण प्लोतेनाङ्गाम्बु निर्हृतिः ।

विष्णुगायत्रिया दद्या द्वस्त्रे द्वे धौतनिर्मले ॥ 3.158 ॥

 \* अलञ्कारासनम्.\*

प्रणवेन ब्रह्मसूत्रमुत्तरीयं च कल्पयेत् ।

अचान्तमन्वधिष्ठाय पादुके मण्डनासने ॥ 3.159 ॥

सुखासीनाय देवाय प्राग्वदर्घ्यादि नर्वपेत् ।

धूपेनागुरुजे (56) नार्द्रामूर्ध्रानं दिवइत्यृचा ॥ 3.160 ॥

(56. नार्द्रां.)

केशान् संशोष्य शुचिना चन्दनेन सुगन्धिना ।

इदं विष्णुरिति श्रुत्या लेपनं वपुषिस्मृतम् ॥ 3.161 ॥

जितं त इतिमन्त्रेण मण्डनैरपि मण्डयेत् ।

पुष्पाणि दद्यात्त द्विष्णो रितिमन्त्रेण मन्त्रवित् ॥ 3.162 ॥

इरावतीति मन्त्रेण पादयोरक्षतान् क्षिपेत् ।

अञ्जनं विष्णुगायत्र्याव्याहृत्यादर्वणेक्षणम् ॥ 3.163 ॥

जितं त इति धूपैश्च धूपयेदगुरूत्थितैः ।

उद्धीप्यस्वेति मन्त्रेण दीपारोपण मिष्यते ॥ 3.164 ॥

तिलान् वस्त्रं तथा हेम ताम्बुलं तण्डुलानपि ।

फलानि गव्यमाघारं गाश्चध्यानं यथावसु ॥ 3.165 ॥

गोग्रासं देशिकायैव दद्याद्देवस्य सन्निधौ ।

अधिपस्य तथा राज्ञो राष्ट्रस्य सकलस्य च ॥ 3.166 ॥

प्रजानां ब्राह्मणादीनां दानमभ्युदयावहम् ।

अपनीते यवनिकापटे भक्तानुकम्पया ॥ 3.167 ॥

घोषयेत्तूर्यघोषेण नृत्तं गीतं तथाचरेत् ।

स्तोत्राणि च कथाश्चित्रा वेदनाङ्गानि षटे तथा ॥ 3.168 ॥

पठेयुरग्रे देवस्य सर्वमन्यच्च मङ्गलम् ।

 \* भोज्यासनम् \*

आचरे त्पादुके दत्वा गमयेद्भोजनासनम् ॥ 3.169 ॥

दत्वार्घ्यं पाद्यमाचामं मधुपर्कं निवेदयेत् ।

प्रणवेन ततो दद्या त्ताम्बूलीमास्य शोधनीम् ॥ 3.170 ॥

\(57\) ह विर्नवेदयेत्सिद्धं भोज्यभक्ष्यादिकं तथा ।

मधुराति कसोपेतं विध्युक्तं सुसमाहितेः ॥ 3.171 ॥

(57. हविर्निवेदयेत्पश्चाद्भोज्य भक्ष्यादि संयुतम्. इतिपाठः)

सुसंस्कृतैश्च (58) निष्पन्नैर्यक्तमन्यैःफलादिभिः ।

अपक्तैरपतिपक्वैश्च यथा योगं प्रकल्पयेत् ॥ 3.172 ॥

(58. मृष्टान्नैः)

राजोपचार (59)वत्सर्वमुप चारे प्रकल्पयेत् ।

प्रोक्षितं चास्त्रमन्त्रेण परिषिच्य च मर्मणा ॥ 3.173 ॥

(59. त्पूर्वमुपचारैः प्रकल्पिते.)

प्रणवेनार्हणे दत्ते दहनाप्लावनादिके ।

कृते च सुरभीमुद्रां दर्शयित्वाच देशिकः ॥ 3.174 ॥

न्यस्तेऽर्घ्यपुष्टे संस्पृष्टे विष्णुहस्ते समाधिना ।

\(60\) अन्वारब्धेन सव्येन पाणिना दक्षिणेन तु (61) ॥ 3.175 ॥

(60. विधाय दक्षिणं जानुं भूमिसंस्पर्शगं पुनः. इति क्वचिदधिकमस्ति.)

(61. अन्नम्य पामपृष्ठेन दक्षिणेन करेण तु. इद मर्धमन्वारब्धेत्यस्य प्रतिनिधितया क्वचिद्दृश्यते.)

प्रगृही तार्घ्यपुष्पेण दर्शितग्रासमुद्रया ।

देवस्य त्वेति मन्त्रेण नै वेद्यं तद्यथोदिशम् ॥ 3.176 ॥

देवस्य दक्षिणे हस्ते निर्वपेत्साधरस्स्वयम् ।

 \* ताम्भूलसमर्पणम्.\*

दत्तेऽन्नपानके हस्ते पानीये च सुसंस्कृते ॥ 3.177 ॥

कृते चाचमने दद्यात्ताम्भूली मास्यशोधिनीम् ।

क्रियाकलापं पूजादै कर्मार्चायां यदीरितम् ॥ 3.178 ॥

तत्सर्वं ध्रुवबेरादौ यथासम्भवमाचरेत् ।

अर्घ्यादिषूपचारेषु कर्तव्येषु यथातथम् ॥ 3.179 ॥

मन्त्रपूर्वेषु सर्वषु वाचमेनामुदीरयेत् ।

दिव्येनार्घ्योपचारेण यथाशक्ति यथाविधि ॥ 3.180 ॥

अर्चयिच्यामि समये भगवन्तं जनार्दनम् ।

इत्यादिकामवितथां पूजकस्सुसमाहितः ॥ 3.181 ॥

चतुर्भिरेवगन्धाद्यैः परिपारार्चनं मतम् ।

सर्वस्मिन्नुपचारे च स्तुत्यन्तेऽपुष्ठिते पुनः ॥ 3.182 ॥

जपेच्च पूजको मन्त्रं यथोदीरितसञ्ख्यया ।

द्वादशाक्षरमन्यं वा तदन्ते हुहुयाद्बहिः ॥ 3.183 ॥

भूतेभ्यो बलिदानं च कुर्यान्नित्यं महोत्सवम् ।

विज्ञाप्य देवदेवेशं पूजकः (62) प्रणमेत्स्वयम् ॥ 3.184 ॥

(62. प्रणतः.)

आददीतावशिष्टानि पूजावस्तूनि कृत्स्नशः ।

तैरात्मपूजनं कुर्यात्तुष्येत्तेनापि केशवः ॥ 3.185 ॥

मन्त्रैर्यथोक्तैराराध्य सूक्तेन पुरुषेण वा ।

अथवाद्वादशार्णाद्यैर्मन्त्रैर्बिम्भमुखे हरिम् ॥ 3.186 ॥

प्रपद्यते परं श्रेया निष्कामो यदि पूजकः ।

\(63\) कामनायास्तु काम्यानि फलानि प्रति पद्यते ॥ 3.187 ॥

इति श्रीपाञ्चरात्रे महोपनिषदि पाद्मेतन्त्रेचर्यापादे नित्ययागविधिर्नमा तृतीयोऽध्यायः ॥

(63. कामानवाप्नुयात्कामि.)

 -------\*\*\*\*\*\*-------





 पाद्मसंहितायाम्



चतुर्थोऽध्यायः



 ------

 \* नित्योत्सव होमः.\*

ब्रह्मा :---

भगवन्नुत्सवो नित्यो होमश्चाग्नौ पुरोदितः ।

स कथं पूजकैःकार्यः कथयस्व यथातथम् ॥ 4.1 ॥

श्रीभगवान् :---

द्वारस्थानग्न्यगारस्य चण्डादीन र्चयेत्क्रमात् ।

अन्तः प्रविश्य शकृदालिप्ते कुण्डेऽक्षतार्चिते ॥ 4.2 ॥

 \* पात्रासादनम्.\*

उपविश्यात्मनः पार्श्वे दक्षिणे पुष्पभाजनम् ।

अन्यानि होमद्रव्याणि वामपार्श्वेतु निक्षिपेत् ॥ 4.3 ॥

\(1\) कुण्डस्योत्तरपार्श्वेतु प्रागग्रेषु कुशेषु च ।

आज्यपात्रं चरुस्थालीं प्रोक्षणिं समिधःकुकान् ॥ 4.4 ॥

(1.

\`

कुण्डस्य

'

इत्यर्धं क्वचिन्न.)

प्रणीतां तण्डुलान् तोयं परिधीन् स्रुक्स्रुवै तथा ।

दर्वीमग्नेर्विहरणं व्यजनानि च मेक्षणम् ॥ 4.5 ॥

शुष्कं च काष्ठं घण्टां च गन्धद्रव्यं च साक्षतम् ।

द्वन्द्वानि च प्रयोज्यानि न्यञ्चि सत्येव सम्भवे ॥ 4.6 ॥

कुण्डमध्ये ततस्तिस्रोरेखाःप्रागायताः पृथक् ।

तथोदगायतास्तिस्रोलिखित्वा मूलविद्यया ॥ 4.7 ॥

दर्भस्तम्बद्वयेनाद्भि रुभ्युक्ष्यादाय पावकम् ।

मथितं लौकिकं यद्वा निधाय च विहृत्य च ॥ 4.8 ॥

\(2\) अद्भिः परिसमूह्याग्निं परिस्तीर्य त्रिभिस्त्रिभिः ।

प्रागग्रैरुदगग्रैश्च दर्भैः पञ्चभिरेव वा ॥ 4.9 ॥

(2. वासुदेवादिभिर्मन्त्रैः)

\(3\) सप्तभिर्नव भिर्वापि यद्वैकादशसम्मितैः ।

ग्रन्थीकृताग्रैरद्वन्द्वैःपञ्चविंशतिनिष्ठितैः ॥ 4.10 ॥

(3. पञ्चभिर्ननभिः.)

\(4\) तत्राग्निमध्येऽपां पूर्णां प्रणीतामक्षतार्चिताम् ।

निधाय दर्भयुग्मेन कूर्चं प्रादेशसम्मितम् ॥ 4.11 ॥

(4. द्रव्याग्नि मध्ये.)

निर्मायाच्छादनं तस्य त्रिभिर्दर्बैः पवित्रितैः ।

कू र्चेन तेन प्रोक्षण्यां प्रणीताजलमावपेत् ॥ 4.12 ॥

प्रोक्षणी मात्मनश्चाग्रे सरूर्चां न्यस्य मन्त्रवित् ।

अङ्गुष्ठानामिकाभ्यांतुकूर्चंतत्करयोर्द्वयोः ॥ 4.13 ॥

पुनराघारमुत्पूय त्रिःप्रोक्ष्य प्रोक्षणीं पुनः ।

होमद्रव्याणि सर्वाणि प्रोक्षयेत्तेन वारिणा ॥ 4.14 ॥

स्पृशेच्च तानि द्रव्याणि नामादेशं यथा तथम् ।

स्रवापयेत्प्रोक्षणीवारि प्रादक्षिण्येन तां पुनः ॥ 4.15 ॥

कृत्वाम्भः पूरितां देवं प्रणीतायां सभाजयेत् ।

अग्नेर्दक्षिणतो दर्भकूर्च तन्मयविष्टरे ॥ 4.16 ॥

आवाह्य बुद्ध्या ब्रह्माणमिष्ठ्वा प्रक्षाल्य वारिणा ।

विष्णुगायत्रिया स्थालीमाढकं तत्र तण्डुलान् ॥ 4.17 ॥

प्रक्षिप्य हृदयाद्यङ्गैः प्रक्षाल्याग्नावधिश्रपेत् ।

आज्यस्थाल्यां निरूप्याज्यं द्रावितं गालितं तथा ॥ 4.18 ॥

तत्र प्रत्यस्य दर्भाग्रद्वयं मन्त्रेण मन्त्रवित् ।

अङ्गारेषु निधायाग्नौ तां दीप्तेनाथ बर्हिषा ॥ 4.19 ॥

पर्यग्निकुर्यादुत्तार्य यथास्थानं निवेशयेत् ।

उत्पूयोत्ल्पवनं कूर्चमद्भिस्पृष्ट्वा ह्युषर्बुधे ॥ 4.20 ॥

प्रहृत्य चामृतीकृत्य घृतं सुरभिमुद्रया ।

अवकुण्ठ्य च दिक्पाला निन्द्रादीन् पूजयेत्क्रमात् ॥ 4.21 ॥

उष्णोदकेन प्रक्षाल्य स्रुक्स्रुवै कुशपञ्चकम् ।

कूर्चमादाय तौ तेन मूले मध्ये च मूर्धनि ॥ 4.22 ॥

सम्मृज्य कूर्चमूलेन मध्येनाग्रेण चक्रमात् ।

निष्टप्याग्नौ निधातव्यै तावुदीच्या मथात्मनः ॥ 4.23 ॥

सुव्रेणाज्यं समादाय होमवस्तूनि सेचयेत् ।

चरुं चाज्येन संसिच्य पार्श्वेतमवरोपयेत् ॥ 4.24 ॥

 \* चरोश्चातुर्विध्यम्.\*

केवलान्नं तथा मौद्गं पायसान्नं गुलोदनम् ।

चतुर्विधश्चरुर्ज्ञेयः पाकश्चुल्यामपीष्यते ॥ 4.25 ॥

यादृङ्नि वेद्यते बिम्बेहोतव्यश्चापि तादृशः ।

उदक् संस्थाः परिधयः प्रत्यगारम्भणा स्तथा ॥ 4.26 ॥

निधातव्याश्शिखीशानकोणयो स्समिधौ तथा ।

ऊर्ध्वे निधाय मनसा ध्यायन्निध्मान् प्रजापतिम् ॥ 4.27 ॥

एकतोग्रान् (5) सकृत्सञ्चदशोक्तान् मुष्टिमुद्रया ।

आदध्यादाज्यपात्रं च कुशमार्चेन वेष्टिते ॥ 4.28 ॥

(5. समित्पञ्च.)

वामे करे निधायाग्नावाघाराहुतिमाचरेत् ।

प्राजापत्यं तथाचैन्द्रमाज्य भागमथाचरेत् ॥ 4.29 ॥

आग्नेयं दक्षिणे भागे सौम्यं भागमथोत्तरे ।

मध्येव्याहृतिभिर्हुत्वास्मरेदग्नि मनन्तरम् ॥ 4.30 ॥

 \* अग्निध्यानम्.\*

द्विशीर्षकं सप्तहस्तं त्रिपादं सप्तजिह्वकम् ।

वरदं शक्तिपाणिं च बिभ्राणं स्रुक्स्रुवै तथा ॥ 4.31 ॥

अभीतिदं चर्मधरं वामे चाज्यधरं करे ।

 \* जिह्वाभेदेन होमफलभेदः.\*

जिह्वायां दक्षिणे वक्त्रेधूम्रायां मारणादिकम् ॥ 4.32 ॥

लोहिन्यां तु वशीकारः काल्यां कर्म च शान्तिकम् ।

सर्वसिद्धि स्स्फुलिङ्गिन्या मानने दक्षिणेतरे ॥ 4.33 ॥

विश्वरूपरसज्ञाया मणिमादि महाफलम् ।

करालिका विजयदा पुष्टिदा च मनूजवा ॥ 4.34 ॥

कार्ष्ण्यं लौहित्यमेतासां वर्णश्यामत्वमेव च ।

स्फुलिङ्गरूपं चततो वर्णस्स्फटिक सन्निभः ॥ 4.35 ॥

तपनीयनिभः (6) फ्रोक्तो जिह्वानामानु पूर्वशः ।

तिलानाघार (7) समिधो जुहुया (8) ज्जातशान्तये ॥ 4.36 ॥

(6.निभा.)

(7.सम्मिश्रान्.)

(8.ज्जड.)

अष्टोत्तरशतं वारान् द्वादशाक्षरविद्यया ।

पूर्णाहुत्यवसाने तु ध्यात्वा ज्वलसमर्चयेत् ॥ 4.37 ॥

गन्धाद्यैरात्मनू दद्यादक्षतानि च वर्मणा ।

परिषिञ्चेज्जलेनाग्निं तन्मध्ये योगपीठिकाम् ॥ 4.38 ॥

कल्पयीत्वा च तन्मन्त्रैर्जुहुयात्सर्पिषा सकृत् ।

अत्रावतार्य हृदयाच्चि द्रूपं परमेश्वरम् ॥ 4.39 ॥

सकलीकृत्य मन्त्रस्य न्यासं कुर्याद्यथाविधि ।

अर्घ्यपूर्वं (9) निवेद्यान्नं नर्पिषा जुहुयात्सकृत् ॥ 4.40 ॥

(9.निवेद्यान्तम्.)

जपार्थं च सकृन्मन्त्रैर्जुहुयात्सर्पिषा ततः ।

समिद्भिर्वा (10) दलैः पुष्पैर्बीजैर्वाप्यथ वाफलैः ॥ 4.41 ॥

(10. तिलैः पुष्पैः.)

परिवारार्थमप्येवं सर्पिषा जुहुयात्सकृत् ।

आराधनं हरेरेतत्सप्तार्चिषि चतुर्मुख ॥ 4.42 ॥

आराधनं चेदन्यत्र प्रतिमादावनन्तरम् ।

जुहुयात्समिदाद्यैस्त्रेर्वक्ष्यमाणेन वर्त्मना ॥ 4.43 ॥

 \* समिधामायामनहनादि स्वरूपविपर्यासे फलम्.\*

आयामस्समिधां तालं कनिष्ठा नहनं क्रमात् ।

चर्महीने विनाशस्स्याद्भेदे क्षीणं कुलं भवेत् ॥ 4.44 ॥

आर्द्रासु बन्धुनाशस्स्यात्पुत्रनाशः पुरातने ।

क्षतासु भार्यामरणं कलहाय च शाखिनी ॥ 4.45 ॥

उद्वेगाय भवेत् स्थूला ह्रास्वाऽवग्रहकारिणी ।

दीर्घाति (11) वृष्टि जननी त्याज्या दोषयुता समित् ॥ 4.46 ॥

(11. पुष्ठिकरणी.)

 \* समिधां सङ्ख्या.\*

शतं तदर्धं पादं पा समिधोऽष्टौ यथोदिताः ।

तदर्धं वा घृताक्तास्ता जुहुयान्मूलविद्यया ॥ 4.47 ॥

आज्यावसिक्ताश्चत्वारः प्रत्पृचं ग्रासमुद्रया ।

नृसूक्तेन च होतव्या मूलमन्त्रेण सर्पिषा ॥ 4.48 ॥

शतादिसङ्ख्यया होमो ध्यात्वा परमपुरुषम् ।

स्रुवेण जुहुयादाज्यं हस्तेव समिधं पुनः ॥ 4.49 ॥

चरुं पलाशपात्रेण यद्वा हस्तादिना भवेत् ।

हुत्वा पुर्णाहुतिं पूर्वं ततश्शान्तिं प्रकल्पयेत् ॥ 4.50 ॥

 \* होमद्रव्याणां फलम्.\*

यज्ञवृक्षोद्भवैश्शान्निस्सौभाग्यं कुसुमैश्शुभैः ।

धूपद्रव्येस्सदारोग्यं पुष्टिं दध्ना पयश्शुचि ॥ 4.51 ॥

अन्नेन विविधान् कामानाज्येनायुष्मतीः प्रजाः ।

श्वेतपद्मैस्तु जुहुयादिच्छन् ब्रह्मश्रियं नरः ॥ 4.52 ॥

लक्ष्मीपुष्पैस्तु जुहुया ल्लक्ष्मीकामोऽथ वारुणैः ।

पद्मैर्बिल्व समिद्भिर्वा ज्ञानकामस्तु सर्पिषा ॥ 4.53 ॥

कन्याकामः कालपुष्टै र्गोकामो गोमयैः पुनः ।

आयुष्कामस्तु दूर्वाभिर्भूतिकामस्तु मृत्स्नया ॥ 4.54 ॥

यवाग्वेन्द्रियकामस्तु तिलैस्सर्वजनप्रियः ।

ब्रह्मवर्चकामस्तु ब्रह्मवृक्षसमुद्भवैः ॥ 4.55 ॥

वेणुभिश्च यवैश्चैव नीवारैश्शालिभि स्तथा ।

सर्वे कामाःप्रसिद्ध्यन्ति होतुर्भीजैर्यथोदितैः ॥ 4.56 ॥

लाजहोमेन सिध्यन्ति सर्वे कामा न संशयः ।

अन्तेकन्नादिकामस्तु पुत्रकामस्तु पायसैः ॥ 4.57 ॥

निम्बपुष्पै र्हिरण्यार्थी सर्वं सिध्यति सर्पिषा ।

 \* होमार्थद्रव्यपरिमाणम्.\*

होमे सर्पर्मधुक्षीरधारा स्याच्चतुरङ्गुला ॥ 4.58 ॥

शुक्तिर्दध्याहुतिर्ग्रासं पायसाज्याहुतिर्भवेत् ।

\(12\) भक्ष्याहुति स्तदर्धं स्यात्फलैः पुष्पैरखण्डितैः ॥ 4.59 ॥

(12. भक्ताहुति.)

निष्पावबीजमाना तु धूपद्रव्याहुतिर्भवेत् ।

तिलव्रीहि यवाद्येस्तु मुष्ट्यर्धार्धाहुतिः क्रमात् ॥ 4.60 ॥

अष्टाङ्गुला तदर्धावा समिद्धूर्वा षडङ्गुला ।

मृद्वीकाऽक्षप्रमाणा तु गोमयाहुतिरिष्यते ॥ 4.61 ॥

पूर्णाहुतिर्घृतस्य स्यात्कुडुबेन चतुर्मुख ।

न्यूनाधिकप्रमाणां तु हव्यकव्याहुतिं कृताम् ॥ 4.62 ॥

भुञ्जन्ति दानवा दैत्या न फलाय च कल्पते ।

कुक्कुटाण्ड प्रमाणं तु चरोः पिण्डं घृताप्लुतम् ॥ 4.63 ॥

निक्षिप्य चस्रुचोर्गते अभिघार्य स्रुवेण च ।

ससमिद्दर्भकुसुमं जुहुयान्मूल विद्यया ॥ 4.64 ॥

प्रायश्चित्तार्थमाज्येनपढञ्चोपनिषदा पुनः ।

स्रुचमाज्येन सम्पूर्य सदर्भं समिधान्वितम् ॥ 4.65 ॥

उद्धृत्य नासिकाग्रान्तमभिघार्य स्रुवेण च ।

जाहुयान्मूलमन्त्रेण पूर्णाहुत्यातु साधकः ॥ 4.66 ॥

स्रुचं जलेन सम्पूर्य बहिः कुण्डात्प्रदक्षिणम् ।

सेचयेद्वा विशेषं तु निनयेच्छिरसि स्वयम् ॥ 4.67 ॥

भस्मना तिलकं कृत्वा हरिमग्ने स्समुत्सृजेत् ।

गृहित्वार्घ्यं प्रदद्याच्च धाम्नि देवाय पूजकः ॥ 4.68 ॥

भक्त्या यदग्नौ विहितं यथाशक्ति यथाविधि ।

आराधनं तदेवति गृहाणि वरमेश्वर ॥ 4.69 ॥

अग्नि कार्यविधिर्ह्येष सङ्क्षेपात्कथितोमया ।

विधिनानेन यःकुर्या दग्निकार्यं दिने दिने ॥ 4.70 ॥

सयाति ब्रह्मण स्थ्सानं भुक्त्वा भोगान्यथेस्सितान् ।

इति श्रीपाञ्चरात्रे महोपनिषदि पाद्मे तन्त्रे चर्यापादे अग्नि कार्यविधिर्नाम चतुर्थोऽध्यायः.

 ------\*\*\*\*\*\*------



 पाद्मसंहितायाम्

 पञ्चमोऽध्यायः.



-------

 \* नित्योत्सव विधिः.\*

श्रीभगवान् :---

अथ नित्योत्सवविधिं कथयामि चतुर्मुख ।

सर्वदुःखहरं पुंसां सर्वभूत प्रहर्षणम् ॥ 5.1 ॥

राष्ट्रस्य राज्ञो ग्रमस्य यजमानस्य सद्मनः ।

सुखावहं शान्तिकरं पुण्यमायुर्विवर्धनम् ॥ 5.2 ॥

आवाह्य तण्डुले शुद्धे पार्श्वस्थे परमेश्वरम् ।

शक्तिभिर्दशभिर्द्वाभ्यां सह प्रातर्दिने दिने ॥ 5.3 ॥

परिक्रमेदायतनं मध्याह्ने त्वन्न कल्पिते ।

सायं कुसुमसङ्घाते त्रिसन्ध्यं त्रिषु कल्पयेत् ॥ 5.4 ॥

बिम्बेन (1) वा परीयायात्त्रि सन्ध्य मनुवासरम् ।

अथवान्नेन मध्याह्ने कालेऽन्यत द्वये र्चना ॥ 5.5 ॥

(1. वाथ पर्यायात्त्रिसन्ध्यमनुसारतः.)

त्रिसन्ध्य मथवान्नेन कुर्यान्नित्योत्सवं हरेः ।

मध्यन्दिने वा सर्वार्थं परिक्रम्य बलिं क्षिपेत् ॥ 5.6 ॥

यद्वोत्सवप्रतिकृते रन्वगग्रेऽथवा (2) भवेत् ।

त्रिसन्ध्यं चामरं छत्रं वि तानध्वज संयुतम् ॥ 5.7 ॥

(2. हरेत्.)

 \* पञ्चावरण बलिदानम्.\*

तण्डुलादिकमन्नं वा केवलं कमलासन ।

पञ्चावरणके धाम्नि पञ्चस्वावरणे ष्वपि ॥ 5.8 ॥

बलिं दत्वा पर्यटनं गेयवाद्य पुरस्सरम् ।

 \* आवरणभेदेन उत्सवतारतम्यम्.\*

उत्सवं प्राहुरुत्कृष्टमेकोनं मध्यमं विदुः ॥ 5.9 ॥

द्व्यूनेऽधमं जघन्यं त्रिन्यूने क्षुद्रमथेतरे ।

बलिप्रदानेन विना नोत्सवोऽभ्युदयावहः ॥ 5.10 ॥

 \* परिचारक लक्षणम्.\*

शुक्लाम्बरधरं सौम्यं शुक्लयज्ञोपवीतिनम् ।

सोत्तरीयं च सोष्णीषं स्वनुलिप्तमलङ्कृतम् ॥ 5.11 ॥

परिचारकमाहूय भावितं गरुढात्मना ।

तन्मूर्धनि च पात्रस्थे तण्डुलेऽन्ने प्रसूनके ॥ 5.12 ॥

देवमावाहयेन्मूल बेरादाराधक स्स्वयम् ।

इष्ट्वाच गन्धपुष्पाद्यैस्तत्र देवं यथाविधि ॥ 5.13 ॥

विष्ण्वादिमूर्तीश्चपुनः पूजयित्वा प्रदक्षिणम् ।

प्रागाद्येषु द्वादशनु पात्रस्थेषु दलेषु च ॥ 5.14 ॥

सूक्तं सर्वं स्वस्त्ययनं तथान्यच्चापि मङ्गलम् ।

पठन् पात्रं चबिभ्राणो व्रजेच्च परिचारकः ॥ 5.15 ॥

चण्डप्रचण्डुप्रमुखान् द्वारपालान् प्रपूजयेत् ।

 \* बलिदाने तालनृत्तादि व्यवस्था \*

घोषयेन्मल्लतालाद्यैर्बलिदान पुरस्सरम् ॥ 5.16 ॥

नृत्तं तु वैजयन्ती स्यादृषभं गेयमिष्यते ।

वितान धवलच्छत्र चामर व्यजनादि भिः ॥ 5.17 ॥

परिक्रमेत बल्यर्थं सर्वानावरणान् क्रमात् ।

पीठं प्रदक्षिणीकृत्य प्रविशेदालयं पुनः ॥ 5.18 ॥

\(3\) तंतु प्रदक्षिणीकृत्य प्रविशेद्गर्भमन्दिरम् ।

दत्वार्घ्यां (4) मूलमन्त्रेण मूलबेरे समुत्सृजेत् ॥ 5.19 ॥

(3.तद्वत्.)

(4.पाद्यमाचामं मूलबेरे नियोजयेत्.)

बलिशेषं क्षिपेत्किञ्चि द्विष्वक्सेनस्य मूर्धनि ।

परिशिष्टं महापीठे निक्षिपेदक्षतादिकम् ॥ 5.20 ॥

 \* नित्योत्सवे बलिबेरं याने शिरसि वा आरोप्य परिब्रणम्.\*

नित्योत्सवश्चे (5) दारोप्य तद्बिम्बं शिबिकादिषु ।

आरोप्य यद्वा शिरसि परिभ्रमणमिष्यते ॥ 5.21 ॥

(5.द्बिम्बेन.)

 \* बलिबेरभ्रमणे नृत्तातो द्यादिभेदः.\*

आतोद्यनृत्तैर्बहुधा भिद्यमान्ते स्समधितम् ।

तत्र नृत्तं बहुविधं तानि वक्ष्ये समासतः ॥ 5.22 ॥

विलासं कर्तरी विष्णुक्रान्तमालीढमङ्गलम् ।

भद्रमाली तार्क्ष्यपक्षौकरणं स्वस्तिकाह्वायम् ॥ 5.23 ॥

चारी प्रचारी सूची च (6) सावर्तं पारिभद्रकम् ।

सौम्यं (7) विषमसूची च खेटकं चावकुञ्चितम् ॥ 5.24 ॥

(6.संवर्तं.)

(7. विषमसूरी.)

कटिबन्धमलङ्कार मश्मरी (8) पृष्ठकुट्टिमम् ।

उल्लङ्घिवामजान्वाख्य (9) मासूरी चापवेष्टितम् ॥ 5.25 ॥

(8.पृष्ठाकुट्टकम्.)

(9.माधुरी.)

वासरेश्वरसञ्चारीभावै स्यातां निकुट्टिमौ ।

कुट्टिमं घटितं स्थायीभावो यच्च विजृम्भितम् ॥ 5.26 ॥

मण्डलं कुञ्चितार्धादि पताका सर्वमङ्गलम् ।

कान्तारकुट्टिमाह्वानं प्रपूर्वं घटितं तथा ॥ 5.27 ॥

\(10\) विलासं सर्वतो भद्रं शुद्धं कुञ्चित मिष्यते ।

मार्गचारी कराधीन (11) मावभास मनन्तरम् ॥ 5.28 ॥

(10.विगात्रं.)

(11.मानभाल.)

आवेष्टितं परीवर्तं निर्धूतं देशिमण्डलम् ।

समपूर्वंच (12) घटितं पदं विषमपूर्वकम् ॥ 5.29 ॥

(12. गदितम्.)

कर्करीकविलासश्च भवेद्विगलितं तथा ।

नृत्तभेदाः पृथग्भावा गात्रावयव चेष्टितैः ॥ 5.30 ॥

आतोद्य गीतिभेदाना मानन्त्यान्नेह (13) तन्यते ।

 \* खगेश प्रियं नृत्तम्.\*



पुष्पप्रभासमोपेतं (14) ध्वजच्छत्रादि संयुतम् ॥ 5.31 ॥

(13.गीयते.)

(14.नृत्तं गेयं च मध्यमम्.)

सर्ववादित्रसुभगं सर्वगेय समेधितम् ।

ब्रह्मविद्ब्रह्मघोषेण सहितं दीपसङ्कुलम् ॥ 5.32 ॥

विष्णुक्रान्तं खगेशस्य नृत्तं गेयं च मध्यमम् ।

 \* पुरुहोतादि प्रियं नृत्तम्.\*

विलासं सर्वतोभद्रं खेटकं चक्रमण्डलम् ॥ 5.33 ॥

कान्तारं कुट्टिमं पृष्ठकुट्टिमं कटिबन्धनम् ।

पामजानूर्ध्वनृत्तं च पुरुहोतादिषुस्मृतम् ॥ 5.34 ॥

 \* पुरुहोतादीनां प्रियस्स्वरः.\*

षड्जर्षभौच गान्धारो मध्यमः पञ्चमस्तथा ।

ध्यैवतश्त्चेव निषधः पुरुहूतादिषु स्वरः ॥ 5.35 ॥

 \* भवस्य प्रियस्स्वरः.\*

सप्तज्ञेया धैवतस्तु भवस्य स्वर इष्यते ।

 \* विष्वक्सेनस्य प्रियौ नृत्तस्वरौ.\*

नृत्तं तु विष्वक्तेनस्य स्वस्तिकं वृषभस्स्वरः ॥ 5.36 ॥

 \* गणेश प्रियनृत्तस्वरौ.\*

हस्तिनृत्तं गणेशस्य स्वरःपञ्चम इष्यते ।

धैवतस्स्यात्स्वरो नृत्तं दुर्गायास्सर्व मङ्गलम् ॥ 5.37 ॥

 \* अन्येषां देवानां प्रियनृत्तस्वराः.\*

अन्येषामपि देवानां नृत्तं स्यात्सर्वमङ्गलम् ।

गानं च धैवतं प्रोक्तं गान्धारं पङ्चमं तथा ॥ 5.38 ॥

तदवान्तरभेदा वा गेया गेयविचक्षणैः ।

 \* दिग्भेदेन तालभेदः.\*

समतालाह्वयं पाद्यमैन्द्र्यं दिशि हविर्भुजः ॥ 5.39 ॥

बद्धावतालाभिधानं यमस्य दिशि शृङ्गिणी ।

नैरृत्यां मल्लतालं स्याद्वारुण्यां मङ्गलाह्वयम् ॥ 5.40 ॥

वायव्यां जयतालाख्यं कौबेर्यां भद्रसंज्ञितम् ।

ऐशान्यां कर्करीतालं ।

 \* तार्क्ष्यस्य प्रियं तालम् \*

तार्क्ष्यस्य गरुडाह्वयम् ॥ 5.41 ॥

 \* भूतानां प्रियं तालम्.\*

भूतानां बलितालाख्यम् ।

 \* सेनेशस्य प्रियं तालम्.\*

सेनेशस्यापि तादृशम् ।

 \* अन्येषां देवानां प्रियं तालम्.\*

अन्येषामपि देवनां तालं भद्रं प्रशस्यते ॥ 5.42 ॥

दिक्षु सर्वासु सर्वेषु मन्दिरावरणेषु च ।

नृत्तं गेयं च वाद्यं च साकल्येन समीरितम् ॥ 5.43 ॥

 \* ध्वजदर्शन मङ्गलाष्टक बलिदान भक्ष्यादिनिवेदनम्.\*

खगध्वजं दर्शयीत्वा मङ्गलाष्टकमेव च ।

सन्निधाने च देवस्य सर्वत्र बलिरिष्यते ॥ 5.44 ॥

\(16\) निवेद्यं तत्र ताम्बूलं भक्ष्यं च पृथुकादिकम् ।

नर्वेष्वा वरणेष्वेवं स्थानं प्रति समाचरेत् ॥ 5.45 ॥

(16. नैवेद्यम्)

 \* शङ्खनादमात्रेण प्राकारद्वारनिर्गमः.\*

केवलाम्बुजनादेन प्राकारद्वारनिर्गमः ।

 \* महापीठे बलिप्रदानम्.\*

निर्गम्य च महापीठे मन्दिराभिमुखं स्थितः ॥ 5.46 ॥

दीक्षु सर्वासु पीठस्य पादित्रे घोषि ते भृशम् ।

क्षालिते पीठिकामूर्द्नि पूजयेद्विष्णु पार्षदान् ॥ 5.47 ॥

बलिं निरवशेषेण दत्वा पीठस्य मूर्दनि ।

पीठं परीत्य धामान्तः प्रविश्य मुखमण्डपे ॥ 5.48 ॥

 \* देवस्य यानादितोऽपरोपणम्.\*

प्रदाय पादुके पीठे यानादेरवरोप्यच ।

प्रङ्मखं विष्टरे देवमवस्थाप्य सभाजयेत् ॥ 5.49 ॥

 \* देवस्य गर्भगेहप्रवेशनम्.\*

उपहार मशेषेण प्रदायावसरोचितम् ।

प्रवेशयेद्गर्भगेहं देवमाराधक स्स्वयम् ॥ 5.50 ॥

 \* वाद्यादिन्यूनता समाधानर्थं ताण्डवम्.\*

वाद्ये गेये तथा नृत्ते बहिरङ्गण भूमिषु ।

न्यूनीभावं समाधातुं शुद्धे ताण्डवमाचरेत् ॥ 5.51 ॥

 \* महावातादिसंक्षोभेनित्योत्सवप्रतिषेधः.\*

महावातादि संक्षोभेन नित्योत्सवमाचारेत् ।

बलिप्रदानमात्रं तु कुर्याच्च सति सम्भवे ॥ 5.52 ॥

नबिं चण्डे प्रचण्डे तु केवलं वा विनिक्षिपेत् ।

तयोर्मध्येतु पुरतो मूलमन्त्रेण साधकः ॥ 5.53 ॥

भूतेभ्यो नम इत्येवं पक्षिपेत्सोदकं बलिम् ।

 \* आराधन कालभेदः.\*

आराधन विधिर्ह्येषु कालभेदेषु शस्यते ॥ 5.54 ॥

अह्नि कात्रौ च तान् ब्रह्मन्नधुना कथयामि ते ।

एकस्त्रयो वा षड्वापि कालि द्वादश एववा ॥ 5.55 ॥

पञ्च कालश्चतुष्काल स्तत्कालो बहुधा मतः ।

यथाविभवमुद्दिष्टं समाराधन कर्मणि ॥ 5.56 ॥

एको मध्याह्नसमयः प्रातर्मध्यन्दिनं निशा ।

\(17\) त्रयश्चेत् षट्सुपूर्वेक्ताः कालभेदाः पुनस्त्रयः ॥ 5.57 ॥

(17. त्रयं च. क. त्रयश्चेत् षट्सु पूर्वोक्त स्ततः कालचतुष्टये । पञ्च काला इमे प्रोक्ताः कालभेदाः पुनस्त्रयः. इति कोशान्तरम्.)

मध्यरात्रोऽप राह्णश्च तथा प्रत्यूष ईरितः ।

प्रत्यूष श्चार्धरात्रं च प्रातर्मध्यन्दिनं निशा ॥ 5.58 ॥

पञ्चकाला इमे प्रोक्तान्सतःकालचतुष्टयं ।

एकेन हीनः प्रत्यूषो विज्ञेयश्छतुरासन ॥ 5.59 ॥

 \* कालानां नाडिकामानम्.\*

काला द्वादश विज्ञेयाः पञ्च पञ्च च नाडिकाः ।

इतरे कालभेदास्तु प्रत्येकं याम सम्मिताः ॥ 5.60 ॥

 \* आराधनभेदाः.\*

उत्सवावसितं श्रेष्ठमाराधन मुदाहृतम् ।

होमान्तं मध्यमं प्रोक्तं प्रापणान्त मथाधमम् ॥ 5.61 ॥

क्षुद्रं तु धूपदीपान्त मधमारधनं भवेत् ।

 \* स्नानार्चन नृत्तगेयादीनां घटिकामानम्.\*

घटिके द्वे भवत् स्नाने घटिकै कार्चने भवेत् ॥ 5.62 ॥

नृत्तगेये तथा चैका तधर्धेन निवेदनम् ।

होमे चैका चोत्सवे द्वे शुद्धनृत्तावसानिके ॥ 5.63 ॥

\(18\) प्रभातकाल पूजायां स्नानादि विधिरीदृशः ।

घटिका स्नानसमयस्तथार्ध घटिकार्चनम् ॥ 5.64 ॥

(18. प्रकारकालभेदोयं.)

गेयनृत्तस्य घटिका तदर्धेन निवेदनम् ।

\(19\) होमार्धे परिशिष्टस्तु भवेन्नित्योत्सवेक्षणः ॥ 5.65 ॥

(19. होमार्धे परिशिष्टार्धं भवेन्नित्योत्सवक्रिया.)

 \* कालभेदेषु कालत्रयं श्रेष्ठम्.\*

कालभेदेषु सर्वेषु श्रेष्ठं कालत्रयं विदुः ।

प्रातर्मध्यन्दिनं रात्रि र्मुख्यं च कमलासन ॥ 5.66 ॥

 \* उक्तकालत्रये बलिनित्योत्सव योरवश्यंभाविता.\*

आवश्यं भाविनौ तेषु बलिनित्योत्सवापुभौ ।

होमपर्यन्तमन्यत्र कारभेदेषु शस्यते ॥ 5.67 ॥

 \* उत्सवाद्यङ्गबिम्बानां सर्वकालेषु पूजनम्.\*

उत्सवाद्यङ्गलिम्बानि सेनान्यं विहगेश्वरम् ।

चण्डप्रचण्डै द्वारस्थौसर्वकालेषु पूजयेत् ॥ 5.68 ॥

 \* वाद्यपादनकालः.\*

मध्यन्दिने प्रदेषे च पुरस्ताद्वाद्य वादनम् ।

 \* नीराजनकालः.\*

नीराजयेत्प्रदोषेषु देवं

 \* नीराजनपात्रादि निरूपणम्.\*

तदपि कथ्यते ॥ 5.69 ॥

स्वर्णपात्राणि युग्मानि विपुलानि तथावसु ।

तन्मध्ये सालिपृष्ठेषु पर्तिदीपान् (20) तप्रदीपयेत् ॥ 5.70 ॥

(20. प्रकल्पयेत्.)

 \*स्त्रीभिश्श्रेणीनन्धेन दीपधारणन्सासौ.\*

तथाविधानि पात्राणि करैरुद्धृत्य योषितः ।

कल्याणवस्त्राभरणा निर्गताश्च महानसात् ॥ 5.71 ॥

श्रेणीबन्धाः पुरोगीत नृत्त (21) वाद्यसमन्विताः ।

अन्तिके देवदेवस्य विन्यसेयु र्महीतले ॥ 5.72 ॥

(21. वाद्यादिभिस्सह.)

 \* दीपपात्रार्चनम्.\*

आधारेषु ततः पात्राण्यर्चये द्विश्वविद्यया ।

 \* दीपप्रापणविधिः.\*

आचार्योध्रुवभेरादै षडङ्गन्यासमाचरेत् ॥ 5.73 ॥

इष्ठ्वा च देवमर्घ्याद्येर्दीपपात्राणि पूजकः ।

उद्धृत्य भ्रामयेद्देव मापादतलमस्तकम् ॥ 5.74 ॥

गुणन्त्रैस्त्रिभिः पात्राण्यनुयोषित्सु निक्षिपेत् ।

अर्चानामे

 पाद्मसंहितायाम्





 चर्यापादे-षष्ठोऽध्यायः



 षष्ठोऽध्यायः



 -----

 \* पुरुषसूक्तन्यासः.\*

ब्रह्मा :---

सूक्तस्याङ्गेषु भगवन् पौरुषस्य कथं भवेत् ।

न्यासः कथं वा तेन त्वामर्चयामि यथा मम ॥ 6.1 ॥

पृच्छत स्संशयानस्य गृहार्चन (1) विधिक्रमः ।

याथातथ्येन वक्तव्योमयि चेदस्त्यनुग्रहः ॥ 6.2 ॥

(1.विधिःकथम् । त्वया तथ्येन.)

श्रीभगवान् :---

छन्दोऽनुष्टु बृषि स्तस्य वासुदेवस्स देवता ।

मूर्ध्निफाले नयनयो र्नासिकायां तथा मुखे ॥ 6.3 ॥

गले भा ह्वोश्च हृदये नाभावङ्गे च मेहने ।

ऊर्वोश्चरणयोर्न्यानः प्रथमादि ऋचां क्रमात् ॥ 6.4 ॥

 \* ऋचामावाहनादौ विनियोगः.\*

आद्ययाऽवाहयेद्देव मासनं च द्वितीयया ।

पाद्यं तृतीयया चार्घ्यं चतुर्थ्या वितरेदृचा ॥ 6.5 ॥

पङ्चम्याचमनं स्नानं षष्ठ्या सप्तऋचाम्बरम् ।

उपवीत मृचाष्टम्या नवम्यागन्धेलेपनम् ॥ 6.6 ॥

पुष्पं दशम्येकादश्या द्वादश्या धूपदीपकौ ।

निवेदनं त्रयोदश्या चतुर्दश्या नमस्कृतिः ॥ 6.7 ॥

प्रदक्षिणं पङ्चदश्या षोडश्योद्वासनं हरेः ।

 \* होमद्रव्याणि.\*

समिधन्नाज्य होमश्च प्रत्यृचं जातवेदसि ॥ 6.8 ॥

स्वगृहे पूजयेद्विष्णु शुचौ देसे गृहे क्वचित् ।

 \* आवाहनाधार वस्तूनि.\*

स्थले (2) रत्नमयस्थाने विमाने च तथाविधे ॥ 6.9 ॥

(2. रत्नमये ध्याते. ध्यात्वा.)

अप्स्वग्नौ हृदये सूर्ये स्थण्डिले प्रतिमासु च ।

 \* आवाहन प्रकारोपचारौ.\*

पुष्पोदपात्रमादाय तिष्ठन्नावाहयेद्धरिम् ॥ 6.10 ॥

\(3\) ओंभूरादि व्याहृतिभिः प्रत्येकं पुरुषोत्तमम् ।

व्यस्ताभिश्च समस्ताभिः वेदाद्येनासनं ततः ॥ 6.11 ॥

(3. ओंपूर्वादि)

पात्रस्थमम्भस्सावित्र्या अभिमन्त्र्य पवित्रकम् ।

तदघ्यं विष्णुगायत्र्या दद्यात्त्रीणिपदेत्यृचा ॥ 6.12 ॥

पाद्यमाचमनीयं च प्रणवेन प्रकल्पयेत् ।

मन्त्रैस्स्नपनमब्लिङ्गैरङ्गं च विमृजेत्ततः ॥ 6.13 ॥

व्याहृत्याप्लोतवस्त्रेण जितन्त इति विद्यया ।

वासो (4) विद्यादिना दद्यादुपवीतं च लेपनम् ॥ 6.14 ॥

(4. वेदादिना.)

इदं विष्णुरिति प्रोच्यप्रणवेन प्रसाधनम् ।

तद्विष्णोरिति पुष्पाणि जितन्त इति धूपकम् ॥ 6.15 ॥

उद्दीप्यस्वेति दीपं च देवस्य त्वेति वै हविः ।

वासुदेदादिमन्त्रैश्च मत्स्याद्यैः केशवादिभिः ॥ 6.16 ॥

पुष्पाणि (5) दद्याद्ध्यात्वाचतांतां मूर्तिं यथायथम् ।

 \* चतुर्मुखादीनां गृहेन स्वातन्त्य्रेणार्चनम्.\*

चतुर्मुखादि देवानां परिवारतयार्चनम् ॥ 6.17 ॥

(5. दत्वा.)

न स्वातन्त्र्येण यष्टव्यः वैष्णवेन गृहार्चने ।

 \* जप्तव्यसूक्तानि.\*

जपकाले नृसूक्तं वा द्वादशाक्षरमेव वा ॥ 6.18 ॥

अष्टाक्षरं वा यद्वान्यं मन्त्रं प्रणवमेव वा ।

जपेत्समाहितमना यद्वा त्रय्यन्त गोचरान् ॥ 6.19 ॥

 \* गृहार्चने फलम्.\*

यो नित्यं पूजयेद्विष्णुं गृहस्थो वेश्मनि स्वयम् ।

स नयेत्स्व कुलोद्भूतान् पुरुषानेकविंशतिम् ॥ 6.20 ॥

विष्णोः पदं वा सालोक्यं यद्वान्य दभिवाञ्छितम् ।

 \* 128 उपचाराणां नामानि.\*

उपचारा हरेदद्य सपर्या विधिगोचराः ॥ 6.21 ॥

अष्टोत्तरशतं विंशच्छ्रुता ये मन्मुखोद्गताः ।

 \* आवहनासनोपचाराः.\*

अवहन नमस्कारौ प्रत्युत्थान मनन्तरम् ॥ 6.22 ॥

पुष्पाञ्जलि स्स्वागतोक्ति रासनं पादपीठिका ।

अर्घ्यं पाद्यं प्रतिग्राहः पाद्यप्लोताभि मर्शनम् ॥ 6.23 ॥

आलेपनं चरणयोश्च न्दनक्षोदवारिणा ।

अपामाचमनीयं तु प्रतिग्रहण दर्शनम् ॥ 6.24 ॥

उपस्पर्शन मालेपश्चन्द नाद्यम्बुचर्चया ।

पुष्पमाला धूपदानं मधुपर्क निवेदनम् ॥ 6.25 ॥

घनसारो नागवल्ली

 \* स्नानासनोपचाराः.\*

स्नानविष्टर गोचराः ।

पादुरे स्नानपीठं च स्नानशाटक मन्वतः ॥ 6.26 ॥

दन्तकाष्ठ मथादर्शो जिह्वानिर्लेखपट्टिका ।

ताम्बूलविटिका वस्त्रमपरार्धप्रसारितम् ॥ 6.27 ॥

अभ्यङ्गो मौलिमाला च तालवृन्तमनन्तरम् ।

चन्दनोद्वर्तनं तन्वा गन्धामलकवारि च ॥ 6.28 ॥

कङ्कतं कजनीस्नानं वस्त्रं गन्धानुलेपनम् ।

उत्तरीयं पवित्रं च नृत्तंगेय मनन्तरम् ॥ 6.29 ॥

वाद्यं दशशतैश्छिद्रैस्स्नानं धाराभि (6) रर्णसाम् ।

नीराजनं शिरःप्लोत मुष्णीषं प्लोतपाससा ॥ 6.30 ॥

(6. रेव च.)

अङ्गाभिमर्शनं वस्त्र मुपवीत मनन्तरम् ।

उत्तरीयं त्रिंशदेते कथिताः कमलासन ॥ 6.31 ॥

 \* अलङ्कारासनोपचाराः.\*

अलङ्कारासनस्थस्य हरेस्तत्काल गोचराः ।

उपचारा श्शिरस्त्राणं पीतकौशेय (7) वाससा ॥ 6.32 ॥

(7. धारणम्.)

कर्पूर रजसा (8) ऽऽमौलि चापादान्त मनन्तरम् ।

कस्तूरिका मृगमदं चन्दनेनानुलेपनम् ॥ 6.33 ॥

(8.लेपमापाद तलमस्तकम्.)

व्यजनं चामरप्यूहौःकुङ्कु मेनानुलेपनम् ।

गन्धं च कृत्रिमा भूषा ब्रह्मसूत्र (9) मनन्तरम् ॥ 6.34 ॥

(9. प्रकल्पनम्.)

उत्तरीयं मौलिमाला भाहुमालाविलम्बनम् ।

मृत्स्नया (10) तिलकं कुर्यादञ्जनं च शलाकया ॥ 6.35 ॥

(10. तूर्ध्वपुण्ड्राङ्कमञ्जनम्. तिलकं चोर्ध्वमञ्जनम्. इति च पाठौ)

पुष्पावकिरणं ब्रह्मन् महादर्शप्रदर्शनम् ।

ताम्बूलिका धूपदीपौ शालितण्डुल (11) मात्रिका ॥ 6.36 ॥

(11. मात्रया )

स्वाध्यायाध्ययनं दानं नाट्यं वेणु निनादनम् ।

वीणादिवादनं पाठो मङ्गलाना मनन्तरम् ॥ 6.37 ॥

नीराजनं च पिण्डानां पङ्चानां क्षेपणं (12) दिशि ।

 \* यात्रासनोपचाराः.\*

यात्रासनोपचारास्तु हरेसत्त्काल गोचराः ॥ 6.38 ॥

(12. निशि.)

उपानहौ चामराणि मुक्तातप निवारणम् ।

मयूरपिङ्छव्यजनं तालवृन्तं रथो गजः ॥ 6.39 ॥

अश्वश्च शिबिकायानं वैनते यध्वजोन्नतिः ।

क्रीडायष्टिश्च ताम्बूली क्रिडाफलसमृद्धयः ॥ 6.40 ॥

एवं पङ्चदश प्रोक्ता यात्रासनगताः (13) परम् ।

 \* भोजनासनम्.\*

भोजनासनमारूढे हरौ तत्कालगोचराः ॥ 6.41 ॥

(13. परे.)

मधुपर्कं च ताम्बूलं वीटिका मुखशाटिका ।

अर्हणाम्भः पायसान्नं मुद्गान्नं च गुलोदनम् ॥ 6.42 ॥

दध्योदनं पानकं च पानीयं हस्तशाटकम् ।

शुद्धिक्च करयो (14) रेलाचन्दनक्षोदवारिणा ॥ 6.43 ॥

(14. रेनम्.)

सुखासीने च दाशार्हे चन्दनोदकचर्चया ।

अज्गेष्वालेपनं माल्यमपूव पृथुकास्तथा ॥ 6.44 ॥

सक्तनस्तिलपिण्डाश्च फलानि क्वथितं जलम् ।

नालिकेराम्बुदानं च ताम्बूलीदलवीटिका ॥ 6.45 ॥

प्रदक्षिण नमस्कारस्तु तिरात्म निवेदनम् ।

अर्घ्यमुद्वासनं चैते शतमष्ठा च विंशतिः ॥ 6.46 ॥

उपचारा हरेर्ब्रर्ह्म विस्तरेण प्रदर्शिताः ।

 \* चतुष्षष्टि रुपचाराः.\*

आपाहन नमस्कारौ सपर्यासन मन्वतः ॥ 6.47 ॥

पादपीठं तथैपार्घ्यं पाद्यनीर प्रतिग्रहः ।

पाद्यमाचमनीयाम्भः प्रतिग्रहणमेव च ॥ 6.48 ॥

अचामो मुखवासश्च पादुके स्नानविष्टरम् ।

स्नानशाटी दन्तकाष्ठं जिह्वानिर्लेखनं तथा ॥ 6.49 ॥

ताम्बूलाभ्यङ्जनं चैव व्यजनं चाङ्गपेषणम् ।

गन्धामलकजं स्नानं कङ्कतेन विशोधनम् ॥ 6.50 ॥

रजनीचर्चया स्नानमुत्तरीय परिष्कृतिः ।

वारिधारा सहस्रेण स्नानं नीराजनं तथा ॥ 6.51 ॥

प्लोताभिमर्शनं वासो ब्रह्मसूत्र (15) मनन्तरम् ।

उत्तरीय मलङ्कारविष्टरं केशशोषणम् ॥ 6.52 ॥

(15. प्रकल्पनम्.)

परिधानं दुकूलेन गन्धद्रव्यानु लेपनम् ।

व्यजनं भूषणं माला पुष्पाणां सयनाञ्जनम् ॥ 6.53 ॥

ताम्बूलं दर्पणं धूपदीपौ मात्रा (16) परिव्ययः ।

दानं नीराजनं च्छत्रमुपानट् चामरध्वजाः ॥ 6.54 ॥

(16. परिव्यथा.)

वाहनं शिबिकायानं त्रयं क्रीडा फलं तथा ।

\(17\) भोजन स्यासनप्राप्ति र्मधुपर्क निवेदनम् ॥ 6.55 ॥

(17. भोजनासन सम्प्राप्तिः.)

अर्हणं प्रापणं (18) पानं पानीयं सुखविष्टरम् ।

निवेदन मपूपादे स्ताम्बूली स्तोत्र शंसनम् ॥ 6.56 ॥

(18. धाना.)

विसर्जनमिति ब्रह्मन् षष्टिश्च चतुरुत्तरा ।

 \* द्वात्रिंशदुपचाराः.\*

उपचारानथो पक्ष्ये द्वात्रिं शत्तुयथातथम् ॥ 6.57 ॥

आवहनासने पश्चादर्घ्यं पाद्य मन न्तरम् ।

आचामो मुखवासश्च पादुके दन्तधावनम् ॥ 6.58 ॥

जिह्वानिर्लेखनं तेलं धात्र्यास्स्नानं हरिद्रया ।

\(19\) पासश्चैपूपवीतं च गन्धालेपश्च भूषणम् ॥ 6.59 ॥

(19. वासश्चैवोत्तरीयं च गन्धालेपन भूषणम्.)

मालाऽञ्चनं तथादर्शदानां धूपश्चदीपिका ।

मात्रादानं ततश्छत्रं चामरं तूर्यघोषणम् ॥ 6.60 ॥

मधुपर्कार्हणं चैव निवेदन मनन्तरम् ।

भक्ष्यं तथा नागवल्ली विसर्जन (20) मथान्तिमम् ॥ 6.61 ॥

(20. मथाब्जज.)

 \* षोडशोपचाराः.\*

उपचाराष्षोडश न्युरात्मनश्शक्त्यपेक्षया ।

आवहनासने पूर्वमर्घ्यं पाद्य मनन्तरम् ॥ 6.62 ॥

उपस्पर्शस्तथा स्नानं पस्त्रं यज्ञोप वीतकम् ।

गन्धालेपस्तथा भूषा माला धूपः प्रदीपिका ॥ 6.63 ॥

मधुपर्कं प्रापणं च विसर्जन मथान्तिमम् ।

 \* आसन सामान्योपचाराः.\*

आसनेषु च सर्वेषु पाद्यं पाद्य प्रतिग्रहः ॥ 6.64 ॥

पादप्लोत श्चरणयोर्गन्धा लेपश्चतुर्मुख ।

आचामश्च तदम्बूनां प्रतिग्रहण मिष्यते ॥ 6.65 ॥

 \* पादविष्टर निषेदस्थानम्.\*

भोज्ययात्रासने त्यक्त्वा कर्तव्यं पादविष्टरम् ।

 \* मधुपर्कनिवेदनम्.\*

उपक्रमोप रमयो र्मधुपर्क निवेदनम् ॥ 6.66 ॥

 \* आचमन स्थानानि.\*

भोजनान्तेच वस्त्रस्य परिधाने तथा प्लवे ।

जिह्वानिर्लेखनान्ते च सर्वत्रा चमनक्रिया ॥ 6.67 ॥

 \* घन्टानादं विना निवेदनीयोपचाराः.\*

निवेदनि च वस्त्राणां केशानामपि शोषणे ।

घन्टानादं विना धूपो

 \* उपचारान्तरेषु घण्टाया अवश्यकता.\*

न विनान्यत्र घण्टया ॥ 6.68 ॥

दीपोपचारे नै वेष्टं घण्टास्वनन मन्यथा ।

विभवानां क्षये स्थाने (21) स्याच्च पूजाऽसुरीकृता ॥ 6.69 ॥

(21. सार्चा पूजा

ZZ

सुरीकृता.)

निर्लेखनं रसज्ञाया दन्तकाष्ठं च निक्षिपेत् ।

उपस्पर्शन वारीणां प्रतिग्रहण भाजने ॥ 6.70 ॥

भक्षणाद्यन्न पानान्ते पाससा हस्तमार्जनम् ।

तथाञ्जने नयनयो र्मार्जनं पाससा भवेत् ॥ 6.71 ॥

अर्हणं भोजने दद्यान्न पानादौ कदा चन ।

 \* अष्टाङ्गापाहनम्.\*

परस्य सूक्ष्मस्य तथा स्थूलस्य तदनन्तरम् ॥ 6.72 ॥

चिन्ता सङ्क्रमणं तस्य बिम्बे प्रत्युद्गम स्तथा ।

स्वागतोक्तिर्नमस्कारस्सान्निध्य प्रार्थना तथा ॥ 6.73 ॥

इत्यावाहन मष्टाङ्गं परस्य परमात्मनः ।

 \* रत्नादिक्षणिकान्तानि आवाहन योग्यद्रव्याणि.\*

रत्नेषु स्फटिके स्वर्णे (22) रजते ताम्रकेऽपिवा ॥ 6.74 ॥

(22. राजते ताम्रजे.)

क्षणिके वार्चयेद्देव मावाह्य विधिपूर्वकम् ।

 \* क्षणिक द्रव्य निरूपणम्.\*

चक्राब्जमण्डलं कुम्भ स्सोदक स्सूत्रवेष्टनम् ॥ 6.75 ॥

बीजं पिष्टं तथैपान्नं फलं पुष्पं जलं तथा ।

गन्धं वेदिश्शकृत्कूर्चमित्यादि क्षणिकं मतम् ॥ 6.76 ॥

 \* कुम्भनीराजनम्.\*

आलये स्थापितं देवं सदा नीराजयेद्धरिम् ।

सम्पूर्ण मम्भसा कुम्भं हेमादिद्रव्य निर्मितम् ॥ 6.77 ॥

स्रग्विणं सापिधानं च मुखेऽश्वत्थ दलै र्युतम् ।

अक्षतैरर्चितं गन्धवारिणाभ्युक्षितं तथा ॥ 6.78 ॥

चतुष्टया ङ्गुलोत्सेधं दीपवर्ति विराजितम् ।

उच्चैरादाय हस्ताभ्यामापाद तलमस्तकम् ॥ 6.79 ॥

त्रिः परिभ्रम्य देवेशं बलिपीठे विनिक्षिपेत् ।

एवं नीराजनं घोरशान्त्यर्थं पुष्टिवर्धनम् ॥ 6.80 ॥

इति श्रीपाञ्चरात्रे महोपनिषदि पाद्मे तन्त्रे चर्यापादे नृसूक्तोपचार नीराजन विधिर्नाम षष्ठ्योऽध्यायः.

 -----\*\*\*\*\*------





 पाद्मसंहितायाम्





 चर्यापादे-सप्तमोऽध्यायः



 सप्तमोऽध्यायः



 ------

 \* चक्राब्जमण्डलन्यासः.\*

ब्रह्मा :---

भगवन् कथ्यतां कीदृक् चक्राब्जं नाम मण्डलम् ।

यदाराध्यं समाराध्य तरन्ति भववारिधिम् ॥ 7.1 ॥

श्रीभगवान् :---

चतुर्भिर्याज्ञिकैः काष्ठैष्षडङ्गुल घनैश्शुभैः ।

द्वादशाङ्गुल विस्तारै राकारं चतुरश्रकम् ॥ 7.2 ॥

मण्डलानुगुणायामविस्तारं परिकल्पयेत् ।

अष्टतालायतान् स्तम्भान् सुवृत्तां श्चतुरस्तथा ॥ 7.3 ॥

\(1\) सन्निकृष्टस्य कोणेषु चतुर्ष्वेतस्य मङ्गलान् ।

स्थापयेदुपरिष्टाच्च (2) स्तम्भानां सन्नि (3) वेशयेत् ॥ 7.4 ॥

(1. सन्निविष्टस्य.)

(2. स्तम्भाग्रे सन्निवेशनम्.)

(3. सन्निवेशनम्.)

\(4\) चत्वारि चैव दारूणि यथापूर्वेक्त लक्षणम् ।

\(5\) तच्चतुष्कं च दारूणां वितानध्वजमालया ॥ 7.5 ॥

(4. चत्वारि दा रूणि तथा.)

(5. चतुरश्रं च दारूणां वितानम्.)

भूषये त्परितो मुक्तादामानि च विलम्बयेत् ।

शुद्धया च मृदाधस्ताच्चतुष्कोष्ठस्य चान्तरम् ॥ 7.6 ॥

पूरये (6) दन्तरं तस्य गोमयेनोपलेपयेत् ।

चक्राब्जादीनि बिम्बानि कुर्यात्तत्र महीतले ॥ 7.7 ॥

(6. दुन्नतं तच्च. दन्तदस्तस्य.)

तेषामा यामविस्तारा विष्येते हस्तसम्मितौ ।

द्विगुणौ त्रिगुणौ वापि स्याता मथ चतुर्गुणौ ॥ 7.8 ॥

यद्वापञ्छ गुणौ ब्रह्मन्नवकाशानु (7) सारतः ।

चन्दनार्द्राणि सूत्राणि प्रञ्चि सप्तदशक्षितौ ॥ 7.9 ॥

(7. रूपतः.)

निपात येत्तधोदञ्चितावन्ति कमलासन ।

षट्पञ्चाशत्समधिके सन्त्येव द्वेशते पुनः ॥ 7.10 ॥

कोष्ठानि सन्ति तत्रान्तष्षट्त्रिंशत्कोष्ठ मध्यतः ।

स्थापयित्वाततश्शङ्कुं भ्रामये त्सूत्रवर्त्मना ॥ 7.11 ॥

पञ्चवृत्तानि बिम्बानि समान्येकं तु मध्यमम् ।

कर्णिकाक्षेत्रमेतस्माद्बहिर्बिम्बं त्रिधा पुनः ॥ 7.12 ॥

विभज्य सूत्रमार्गेण प्रथमा केसरावनिः ।

दलभूमिर्द्वितीया तु तृतीया नाभिमण्डलम् ॥ 7.13 ॥

तदेकं द्विविधं वापि त्रिविधं सूत्रवर्त्मना ।

विभजेन्नाभि भूभागाद्बहिर्द्वे मण्डले भत् ॥ 7.14 ॥

अरक्षेत्रं बहिर्नेमिभूरेकं मण्डलं भवेत् ।

कोष्ठैरथाष्टविंशत्यापरितो बहिरासनम् ॥ 7.15 ॥

चतुरश्रं भवेत्कोष्ठैरशीत्यावीधिका बहिः ।

पङ्त्किद्वयेन (8) विश्वात्मन् चतुरश्राद्बहिःपुनः ॥ 7.16 ॥

(8. बिम्बात्मन् चतुरश्रान् बहिःपुनः.)

कोष्ठानि द्वादशाधिक्यं शतं पङ्क्तिद्वये भवेत् ।

प्रत्याशं तेषु कोष्ठेषु चतुर्द्वारं प्रकल्पयेत् ॥ 7.17 ॥

कोष्ठेश्चतुर्भिःप्रत्येकं द्वयोः पङ्त्क्योश्चतुर्मुख ।

चतुर्षु कोणेषु तथा प्रत्येकं शङ्खसिद्धये ॥ 7.18 ॥

कोष्ठध्वयं तु सम्मार्ज्यं द्वयोःपङ्त्क्योश्चतुर्मुख ।

प्रतिद्वारं तदभ्यर्णे पार्श्वयो रुभयोरपि ॥ 7.19 ॥

अर्थ (9) शोभा प्रसिद्यर्थं बाह्यानन्तर रथ्ययोः ।

द्वे द्वे कोष्ठे बहिःपङ्त्क्या (10) मैकैकं तदनन्तरम् ॥ 7.20 ॥

(9. अर्धशोभा प्रक्लुप्त्यर्थं.)

(10. पङ्त्क्या एकैकम्.)

सम्मार्ज्य मेवं शोभार्थमेकैकं बहिरन्यतः ।

त्रीणि त्रीणि च कोष्ठानि मार्जनीयानि पद्मज ॥ 7.21 ॥

उपशोभार्थमप्येवं व्यत्यासेन चतुष्टयम् ।

सम्मार्जनीयं कोष्ठानां विनियोगः (11) प्रदर्शितः ॥ 7.22 ॥

(11. प्रशिक्षितः.)

यद्वापीठादिनिर्माणं विना कोष्ठानि विंशतिः ।

शतद्वयं च परितः (12) परिमृज्य चतुर्मुख ॥ 7.23 ॥

(12. परिगृह्य.)

आदिपद्म प्रमाणेन कुर्यादावरणत्रयम् ।

चतुर्दिशं चतुर्द्वार कल्पनं पद्ममानतः ॥ 7.24 ॥

यद्वैक (13) वलजं कुर्यादभीष्टदशि पद्मज ।

द्वादशाब्जानि कल्प्यानि प्रत्यावरणकल्पनम् ॥ 7.25 ॥

(13. वलयं.)

चतुर्षु कोणेष्वेकैकं द्वे द्वे (14) वलज पार्श्वयोः ।

दलैर्द्वादशभिर्युक्तं कर्णिकाके सरान्वितम् ॥ 7.26 ॥

(14. वलयं.)

आदिपद्मार्धमानेन पद्मजातं प्रकल्पयेत् ।

मध्यमे पङ्कजे बिन्दून् कर्णिकायां प्रकल्पयेत् ॥ 7.27 ॥

द्वादशा (15) ब्बजरेखाश्च शतं च नवतिं तथा ।

केसरोर्व्यां पिधायान्वग्दलक्षेत्रे प्रकल्पयेत् ॥ 7.28 ॥

(15. ब्जार.)

विदिक्षु दिक्षु च तथा चतस्रो विंशतिं तथा ।

रेखे द्वे द्वे दलानि स्युस्सूच्य (16) ग्रवदनन्तरे ॥ 7.29 ॥

(16. ग्राणि तदन्तरे.)

प्रदर्शयेदुपदलान्न्यरक्षेत्रे दिशःप्रति ।

अरे द्वे द्वे विहिक्षु स्यादेकैकं द्वाशशारता ॥ 7.30 ॥

अराणिन्दीवरदलैस्तुल्यान्यब्जपलाशवत् ।

यद्वा यपोदराभानि मातुलुङ्ग (17) समानि च ॥ 7.31 ॥

(17. सदृंशि.)

पिपीलिकोदराभानि परस्परमानि च ।

अन्तरालानि चै तेषां तुल्यमानानि पद्मज ॥ 7.32 ॥

ईदृशं मण्डलं शस्तं पासुदेव समर्चने ।

नारायणे तु यष्टव्ये (18) बिन्द्वाद्याः पूर्वमीरिताः ॥ 7.33 ॥

(18. बिम्बाद्याः.)

अष्टावष्टौ विधातव्याः केसरा नवतिस्सषट् ।

पूर्वेरितानि कोष्ठानि मार्जयित्वाषडुत्तरम् ॥ 7.34 ॥

त्रिंशश्च (19) तत्र नाभ्यादि विनापद्मं प्रकल्पयेत् ।

शङ्कुमाहृत्य सूत्रेण तत्समं विभजेद्द्विधा ॥ 7.35 ॥

(19. त्रिंशतं.)

प्रथमं कर्णिकाक्षेत्रं द्वितीयं विभजेत्त्रिधा ।

त्रिष्वाद्यं केसरक्षेत्रं दलक्षेत्र मनन्तरम् ॥ 7.36 ॥

तृतीयमन्तरालं स्या (20) द्दलपीठिकयोर्द्वयोः ।

अष्टौ द्वादश वा कुर्या (21) द्बिन्द्वादीन् कमलासन ॥ 7.37 ॥

(20. दलम्.)

(21. द्बिम्बादीन्.)

मण्डलं भद्रकं नाम तदिदं सर्वकामदम् ।

चिकीषन् स्वस्तिकं बिम्बं क्षेत्रं षट्त्रिंशतायुम् ॥ 7.38 ॥

संमृज्य तत्र कोष्ठानि (22) एकं दश च पातयेत् ।

प्रागायतानि सूत्राणि उदिचीनायतानिच ॥ 7.39 ॥

(22. एकादश.)

संमृज्य मध्यतो द्वे द्वे (23) वीधीं प्रागायतामपि ।

तथोदगायतामेकां कुर्यान्निर्ग मनं पुनः ॥ 7.40 ॥

(23. द्वौ द्वौ.)

प्रागायताभ्यां कोष्ठाभ्यां बहिःपङ्त्का (24) उदङ्मुखम् ।

प्राचीनं पश्चिमं चापि दक्षिणामुख मिष्यते ॥ 7.41 ॥

(24. पङ्त्क्या उ.)

तथोदगा यताभ्यां स्या (25) दुदक्प्रत्यङ्मुखं शुभम् ।

दक्षिणाग्रं भवेत्प्राच्या मितिस्वस्तिक मीरितम् ॥ 7.42 ॥

(25. दुदक्पङ्क्त्यामुदङ्मुखम्.)

द्विधा विभज्य पूर्वोक्तं षट्त्रिंशत्कोष्ठमण्डलम् ।

मध्यतः पद्मकरण मवशिष्टे त्रिधाकृते ॥ 7.43 ॥

द्वाभ्यां सुवृत्तं भागभ्यां भ्रान्तं वृत्त्यस्य मण्डलम् ।

अवशिष्टेन भागेन (26) त्वन्तरालं भवेद्बहिः ॥ 7.44 ॥

(26. चान्तरालं.)

सौरमण्डल मेतत्स्यादे तदेवेन्दु मण्डलम् ।

सर्वेषामेव बिम्बानां पीठाद्बाह्यं यथापुरम् ॥ 7.45 ॥

विना विदध्यात्पीठादीन् केवलं (27) चक्रपङ्कजम् ।

 \* कर्तुश्शक्त्यपेक्षया चक्रं विना पद्ममण्डलम्.\*

चक्रं (28) विना वा पद्मं स्या त्कर्तुश्शक्ति समीक्षया ॥ 7.46 ॥

(27. पद्मचक्रजम्.)

(28. विनापि.)

 \* सितादिपञ्चवर्णै र्मण्डल शोभा.\*

मण्डलं शोभयेद्रत्नैः पञ्चवर्णैस्सितादिभिः ।

 \* तत्र द्रव्य विकल्पः.\*

\(29\) तच्चूर्णै रथवा चूर्णै र्लोहजै र्वाथ धातुजैः ॥ 7.47 ॥

(29. तच्चूर्णैरथपारत्नैः. अथवा चूर्णितैरत्नैः.)

चन्दनागुरुकुष्ठादि गन्धचूर्णै रथापि वा ।

शाल्यादि तण्डुलैः पिष्टैस्सित्रेर्व्रीहि भिरप्युत ॥ 7.48 ॥

पुटदग्धै रवक्षुण्णै रसितै र्याज्ञिकैश्छदैः ।

श्यामै श्शुक्लैरवक्षुण्णौः कौसुम्भै (30) रपि पाटलैः ॥ 7.49 ॥

(30. रथ.)

निशा चूर्णैः प्रसूनैर्वापङ्चवर्णैश्च कालजैः ।

शोभयेत्कर्णिकादीनि यद्वर्णानि चतुर्मुख ॥ 7.50 ॥

तद्वर्णैरेव रत्नादि द्रव्यैराकारशोभनम् ।

अन्तरालानि सर्वत्र कृष्णैश्श्यामैरथापि वा ॥ 7.51 ॥

शोभ येत्कर्णि कां पीतै श्शुक्लैर्बिन्दून्वि शोभयेत् ।

पाटलैः कर्णिकारेखां कृष्णैर्वा केसरावनिम् ॥ 7.52 ॥

द्विधा कृत्वा पूर्वभागं श्वैतैर्भाग मथोत्तरम् ।

पीतैरक्तैर्विरामेषु प्रतिकेसरमर्जुनैः ॥ 7.53 ॥

बिन्दून्विदध्याद्रद्नैस्तु दलकोटिषु रेखयेत् ।

आद्यन्तानि च बर्हाणां (31) सितर क्तैर्विशोभयेत् ॥ 7.54 ॥

(31. सितैरक्तैः)

बर्हान्त वलयं रक्तैस्सितैर्वा र्भूषये त्पृथक् ।

श्यामैः पीतैश्च रक्तैश्च नाभिरेखात्रयं क्रमात् ॥ 7.55 ॥

द्विनाभित्वे श्यामपीतै श्श्यामैरेवैकनाभिके ।

रेखयेदसितै रेव त्वरकोटी रराणि तु ॥ 7.56 ॥

रक्तैररान्तवलयं कृष्णैर्नेम्यन्तमेदिनीम् ।

सितैर्नेमि (32) महीभागं द्विधा (33) कृत्वैक मादितः ॥ 7.57 ॥

(32. महाभागं)

(33. कृत्वैव.)

भागं कृष्णैस्सितैरन्यन्नेमिभागं विशेषयेत् ।

पीठं पीतैः पाटलैर्वा सितैर्वा वीधिकां पुनः ॥ 7.58 ॥

लतावितान (34) पत्रादियुक्तां चूर्णैश्च चित्रयेत् ।

रक्तैश्शोभां तथा पीतै (35) रूपशोभां च शोभयेत् ॥ 7.59 ॥

(34. पत्राणि. युक्तैश्चूर्णैर्विचित्रयेत्.)

(35. रूपशोभां.)

द्वारं शुक्लैश्च रक्तैश्च पीतैः कृष्णै र्यथाक्रमम् ।

शोभये दुत्तरादींश्च कोणान् कृष्णैरथार्जुनैः ॥ 7.60 ॥

\(36\) शङ्खं च कुर्यात्तैरेव स्वस्तिकं पाटलप्रभम् ।

यद्वा पीतनिभं सौरं मण्डलं पाटलप्रभम् ॥ 7.61 ॥

(36. शङ्खंश्चकुर्यात्तेनैव)

मण्डलं चैन्दवं शुक्लमन्तरालं तु (37) सर्वशः ।

 \* मण्डलविस्तारानुसारेण पूरणीय चूर्णोत्सेधः.\*

यथेष्टवर्ण सुभगं मण्डले हस्तसम्मिते ॥ 7.62 ॥

(37. सर्वतः.)

रेखानु (38) चूर्णैरुत्सेधः कनिष्ठाङ्गुलि सम्मितः ।

द्विहस्तेऽनामि का (39) मानस्त्रिहस्ते (40) मध्यमासमः ॥ 7.63 ॥

(38.पूर्णैः.)

(39. नाहः.)

(40. अनामिकासमः.)

चतुर्हस्ते मण्डले तु तर्जन्य ङ्गुलिसम्मितः ।

पञ्छहस्ते (41) समोऽङ्गुष्ठेनेत्युत्सेधः प्रदर्शितः ॥ 7.64 ॥

(41. समाङ्गुष्ठै रित्युत्सेधः.)

मण्डलं चित्रयित्वैव मारभेत समर्चनम् ।

 \* मन्त्राध्वादि षडध्वार्चनम्.\*

आराध येत्कर्णिकायां मन्त्राध्वानमनन्तरम् ॥ 7.65 ॥

तत्वाध्वानं केसरेषु वर्णाध्वानं दलेषु च ।

पदाध्यानं नाभिभागि कलाध्वान मरेषु च ॥ 7.66 ॥

षष्ठं तु भुवनाध्वानं नेमिभागे चतुर्मुख ।

 \* बिन्दुषु द्वादशाक्षरावाहनम्.\*

कर्णिकायां द्वादशसु बिन्दुषु द्वादशार्चयेत् ॥ 7.67 ॥

अक्षराणि समावाह्य कर्णिकायां समाहितः ।

यजेत परमात्मानं सकलीकृत्य (42) तत्ववित् ॥ 7.68 ॥

(42. कृत्य.)

 \* केसरेषु श्रियादीनामर्चनम्.\*

केसरेषु श्रियादींश्च यजेत दलभूमिषु ।

शक्तीस्तदीया दश च द्वे च पूज्या यथाविधि ॥ 7.69 ॥

श्रीवत्सा द्याश्शक्तयश्च (43) व्याप्त्याद्याः परितस्थ्सिताः ।

 \* नाभिक्रमेण विष्ण्वादीनां पूजा.\*

दला न्तवलये पूज्यो विष्णुः प्रथमनाभिगः ॥ 7.70 ॥

(43. मासाद्या.)

ब्रह्मा द्वितीयनाभिस्थस्तृणेत्रस्तु तृतीयगः ।

 \* द्वादशस्वरेषु विष्ण्वादिद्वादश मूर्तिपूजा.\*

द्वादशारेषु विष्ण्वाद्वाः पूज्या द्वादशमूर्तयः ॥ 7.71 ॥

 \* अरान्तवलये मीनादिदशमूर्तीनामर्चनम्.\*

अरान्तवलये पूज्या मीनाद्या दश मूर्तयः ।

 \* प्रथमनेमिवलये शङ्ख्याद्यायुधपूजा.\*

प्रथमे नेमिवलये शङ्ख्याद्यायुध पूजनम् ॥ 7.72 ॥

 \* पीठरोणेषु नराहादीनां पूजा.\*

पीठकोण चतुष्केषु वराहो नरकेसरी ।

अनन्तश्च हयग्रीवस्तदाग्नेयादिषु क्रमात् ॥ 7.73 ॥

 \* वीधिकायां लोकपालपूजा.\*

\(44\) वीधिकायां लोकपालाः पुरुहूता दयः क्रमात् ।

 \* द्वारेषु चण्डादीनां पूजा.\*

पूज्या द्वारेषु चण्डाद्या द्वौ द्वौ प्रति चतुर्ष्वपि ॥ 7.74 ॥

(44. वेदिकायांद्वारपालाः.)

 \* ईशानकोणे विष्वक्सेनपूजा.\*

ईशान कोणे रथ्यायां विष्वक्सेनं समर्चयेत् ।

 \* पूर्वद्वारे अभिमुख्येन गरुडस्य पूजा.\*

गरुडोऽभि मुखस्तिष्ठन् पूर्वद्वारा द्बहिः क्षितौ ॥ 7.75 ॥

 \* चक्रगदाशज्खानां दक्षिणादिद्वारेषु पूजा.\*

चक्रं च दक्षिणद्वारि गदां च द्वारि पश्चिमे ।

वलजे चोत्तरे शङ्खं प्रथमा वरणे ततः ॥ 7.76 ॥

 \* द्वितीयावरणपद्मेषु विष्ण्वादिद्वादशमूर्तिपूजा.\*

विष्ण्वादि मूर्तयः पूज्या द्वादशा ब्जेषु पद्मज ।

अनन्तरे चावरणे पद्मेषु द्वादशस्वपि ॥ 7.77 ॥

पासुदेवादि कृष्णान्ता मूर्तयो द्वादशैव ते ।

 \* तृतीयावरण पद्मेषु द्वादशादित्यपूजा.\*

पद्मेष्वावरणे चान्ते द्वादशा दित्य पूजनम् ॥ 7.78 ॥

 \* मण्डले वासुदेवार्चनम्.\*

एतस्मिन् मण्डले देवं पासुदेवं समर्चयेत् ।

 \* बिन्दुषु अष्टाक्षरन्यासः.\*

बिम्बे नारायणाख्ये तु बिन्दुष्वष्टसु तावताम् ॥ 7.79 ॥

अष्टाक्षराणां (45) न्यसनम्

 \* केसरेषु अष्टौ शक्तयः पूज्याः.\*

व्याप्त्याद्याश्शक्तयोऽष्ट च ।

केसरेषु समाराध्या

 \* दलेषु श्रियादयः पूज्याः.\*

दलेष्वष्टौ श्रियादयः ॥ 7.80 ॥

(45. सन्यासम्.)

 \* अरेषु शङ्खाद्यष्टायुधपूजा.\*

अरेष्वष्टनु शङ्खादीन्यायुधान्यष्ट पूजयेत् ।

 \* चतुर्विंशतिपद्मेषु तावन्मूर्ति पूजनम्.\*

चतुर्विंशतिपद्मेषु चतुर्विं शतिमूर्तयः ॥ 7.81 ॥

त्रिषु चावरणेष्वेषु पूज्याः

 \* अस्मिन् चक्राब्जमण्डले नारायणस्य यजनम्.\*

तन्मण्डले हरिम् ।

नारायणं समावाह्य यजेत परमेश्वरम् ॥ 7.82 ॥

 \* भगवतो यजने मुख्यःकालः.\*

दर्शेच पौर्णमास्यां च सङ्क्रान्तौ श्रावणेषु च ।

द्वादश्यां विषुवे चैव ग्रहणेष्व यनेषु च ॥ 7.83 ॥

जन्मऋक्षे (46) विशेषेण मण्डले हरिमर्चयेत् ।

मण्डलाराधनमिदं धर्मका मार्थमोक्षदम् ॥ 7.84 ॥

(46. जन्मर्क्षेतु.)

 \* दीक्षायाश्चक्राब्जमण्डलं प्रशस्तम्.\*

चक्राब्जमण्डले शस्ता दीक्षा तस्याश्च मण्डलम् ।

 \* ब्राह्मणादिभेदेन मण्डलक्षेत्रवर्णभेदः.\*

एकद्वारं भवेत्तच्च सौम्यं स्यादग्रजन्मनाम् ॥ 7.85 ॥

चित्रितं श्वेतवर्णेन प्राग्द्वारं पृथिवी भुजाम् ।

रक्तेन चित्रितं द्वारं पाश्चात्यं पीतवर्णकम् ॥ 7.86 ॥

विशां भवेद्दाक्षिणात्य मसितं पादजन्मनाम् ।

 \* अनुलोमानामुत्पादकवत् द्वाराणि.\*

द्वाराणि चानुलोमाना मुत्पादकवदिष्यते ॥ 7.87 ॥

 \* सूतस्य विशेषः.\*

सूतस्य वलजं प्राच्यां

 \* स्त्रीणां द्वारनिरूपणम्.\*

शूद्राणामिव योषिताम् ।

 \* कर्षणादिक्रिया योग्याधिकारी.\*

शिष्यं सुतं वा सर्वज्ञ मनसूयं जितेन्द्रियम् ॥ 7.88 ॥

आचार्यवंशजन्मानं निग्रहानु ग्रहे क्षमम् ।

शान्तिके पौष्टिके चैव कर्मणि क्षममर्थिनाम् ॥ 7.89 ॥

वेद (47) वेदान्त तत्वज्ञ माचार्य (48) पदकाङ्क्षिणम् ।

देशिकेन्द्रो विधानेन वक्ष्यमाणेन तत्ववित् ॥ 7.90 ॥

(47. वेदङ्ग.)

(48.वरकाङ्क्षिणम्.)

कर्षणादिषु सर्वेषु विधानेष्वधिकारिणम् ।

कुर्यान्मण्डल पूजादि कुम्भयागावसानिकम् ॥ 7.91 ॥

 \* अधिकारसम्पादका स्संस्काराः.\*

दीक्षायामिव तत्सर्वं कृत्वा शिष्यस्य सन्निदौ ।

आज्येन चरुणा चैव समिद्भः कुसुमै स्तिलैः ॥ 7.92 ॥

जुहुयान्मूलमन्त्राभ्या मष्टोत्तरसहस्रकम् ।

शिष्यस्य दक्षिणे हस्ते बध्वाप्रति सरं गुरुः ॥ 7.93 ॥

नृत्तैर्गेयैस्तथा पाद्यै र्वेदघोषैर्नयेन्नि शाम् ।

ततःप्रभाते शिष्यं तं स्नातं नूतन वासनम् ॥ 7.94 ॥

\(49\) समाहोया समाराध्य मण्डलं कुम्भमेव च ।

चतुर्विधं निवेद्यान्नं होमं कुर्याद्यथा निशि ॥ 7.95 ॥

(49. समालभ्य.)

कलशां श्चतुरो द्रोण पूर्णान् होमादि निर्मितान् ।

मृण्मयान्वा यथावित्तं सूत्र वस्त्रादिवेष्टितान् ॥ 7.96 ॥

संस्थाप्य धान्यराशौ तु रत्नादीनि विनिक्षिपेत् ।

अग्नेयकुम्भे रत्नानि सर्वाणि विनिवेशयेत् ॥ 7.97 ॥

नैरृते सर्वलोहानि गन्धद्रव्याणि मारुते ।

ऐशाने तीर्थवारीणि ततो देवं समर्चयेत् ॥ 7.98 ॥

\(50\) अग्निकोणे वासुदेवं सङ्गर्षण मनन्तरे ।

प्रद्युम्नं वायुकोणे तु कोणे रौद्रेऽनिरुद्धकम् ॥ 7.99 ॥

(50. अग्निकुम्भे.)

ततोऽनु शिष्यं संस्थाप्य पीठे भद्रादिविद्यया ।

शिष्यं प्राङ्मुखमासीनं षडङ्ग न्यासपूर्वकम् ॥ 7.100 ॥

अर्चयित्वाघृतारोप माचरे दविलम्बयन् ।

तूर्य घोषेण गेयेन ब्रह्मघोषेण घोषयेत् ॥ 7.101 ॥

चतुर्दिक्षु ततोगन्धैः पुष्पैस्ताम्बालविटिभिः ।

धनैर्बहु विधैरिष्टैस्सदस्यान् तोषयेद्द्विजान् ॥ 7.102 ॥

तोषयेच्च विशेषण भगवद्भक्तिमा श्रितान् ।

 \* मन्त्रित कुम्भजलै श्शिष्याभिषेकः.\*

मुहोर्ते शोभने प्राप्ते ब्राह्मणानामनुज्ञया ॥ 7.103 ॥

ऋग्वेद मन्त्रितं कुम्भ माग्नेयदिशि निष्ठितम् ।

तमुपादाय पाणिभ्यां सूक्तेन पुरुषात्मना ॥ 7.104 ॥

द्वादशाक्ष रमन्त्रेण (51) सम्पुटीकृतमूर्तिना ।

अभिषिञ्चेद्गुरुश्शिष्यं कुम्भेव तदनन्तरम् ॥ 7.105 ॥

(51. केषु चित्कोशेषु "सम्पुटीकृत्यमूर्तिना" इति पाठो

Z

स्ति.)

नैरृतस्थेन यजुषा मन्त्रितेन समाहितः ।

वैष्णवेन च सू क्तेन ब्रह्मन्नाद्यवसानयोः ॥ 7.106 ॥

सङ्कर्षणाख्य मन्त्रेण सम्मुटीकृतमूर्तिना ।

कुम्भेन मारुतस्थेन (52) सामाघोषितवारिणा ॥ 7.107 ॥

(52. सामस्थापित.)

प्रद्युम्नसम्पुटेनाथ ब्रह्मन् वारुणसामभिः ।

कुम्भेनाथर्ववेदेन पवित्री कृतवारिणा ॥ 7.108 ॥

ईशान कोणसंस्थेन सम्पुटीकृतमूर्तिना ।

अनिरुद्धाख्य मन्त्रेण नारायण समाह्वाया ॥ 7.109 ॥

विद्यया कलशैस्सर्वै रभिषिञ्चेद्यथोदितम् ।

 \* एवमभिषिक्तस्य अधिकारलाभः.\*

अभिषिक्तस्ततश्शिष्यो नवाम्बरथंश्शुचिः ॥ 7.110 ॥

आचान्तश्चन्दनक्षोदै (53) र्लिप्तमाति रलङ्कृतः ।

स्रग्वी पासोभि रुष्णीषं बद्ध्वा मुकुट सन्निभम् ॥ 7.111 ॥

(53. लिप्ताङ्गस्समलङ्कृतः.)

उत्तरीयं च बिभ्राणो बिभ्राणो योगपट्टिकाम् ।

अञ्जनाक्तेक्षणद्वन्द्वो बाहुमाला परिष्कृतः ॥ 7.112 ॥

निरीक्षितादर्शतलो ब्राह्मणैस्स्वस्ति (54) पाचकैः ।

दत्तप्रसव वृष्टिश्च श्वेतव्यजनवीजितः ॥ 7.113 ॥

(54. वाचितैः.)

\(55\) दत्तोपानट् सितच्छत्रो दत्ताश्व गजवाहनः ।

नीराजितश्च कल्याणो जायते गुर्वनुग्रहात् ॥ 7.114 ॥

(55. दत्तप्रसन्ययष्टिः.) (56.सितोपानट्.)

अनेनैवाभिषेकेण लब्ध्वाचार्य पदं स्वयम् ।

आचार्य कृत्यमखिलं कर्तुमिच्छे च्चतुर्मुख ॥ 7.115 ॥

गुरुवे दक्षिणां दद्वा द्गोभूहेमादिकं तथा ।

यथाविभवविस्तारं ततो हस्त्यादि वाहनम् ॥ 7.116 ॥

आरुह्य धवलच्छत्र श्वेत चामर वीजितः ।

आचार्यचिह्नैरखिलै र्लक्षितो ब्राह्मणै स्सह ॥ 7.117 ॥

रथयानेनाग्रहारं प्रादक्षिण्येन रथ्यया ।

गत्वा देवस्य सदनं प्रविशेत्स्वस्य धाम वा ॥ 7.118 ॥

इति श्रीपाञ्चिरात्रे महोपनिषदि पाद्मे तन्त्रे चार्यापादे मण्डलाराधनचार्याभिषेकविधिर्नाम सप्तमोऽध्यायः.

 ------\*\*\*\*\*\*-------



 पाद्मसंहितायाम्





 चर्यापादे-अष्टमोऽध्यायः



 अष्टमोऽध्यायः.



 -----

 \* महाभिषेकाख्य स्नपनम्.\*

ब्रह्मा :---

राज्ञोराष्ट्रस्य मर्त्यानां यदभ्युदयसाधनम् ।

यच्चोत्पात प्रशमनं व्याधीनं चापनोदनम् ॥ 8.1 ॥

यदभिप्रेतमखिलं साधयत्य विलम्बितम् ।

कुर्वतां भगवन् तन्मे तदर्चन मनुत्तमम् ॥ 8.2 ॥

कथ्यतां मयि चेदस्ति दया परम पूरुष ।

रहस्यमपि तन्मह्य माख्येयं जगतो हितम् ॥ 8.3 ॥

श्रीभगवान् :---

महाभिषेको नामाग्र्यं स्नपनं (1) कमलासन ।

विषुवे सङ्क्रमे चैव ग्रहणे चायनद्वये ॥ 8.4 ॥

(1. मम संमतम्.)

द्वादश्यां श्रवणे चैव तथा कर्तु स्त्रिजन्मसु ।

दिनत्रये व्यतीपाते रोहिण्यां च तिथित्रये ॥ 8.5 ॥

दर्शेच पौर्णमास्यां च पुनर्वस्वोर्विशेषतः ।

पञ्चम्यां शुभनक्षत्र तिथिवा रेषु चाब्जज ॥ 8.6 ॥

प्रयुज्यमानं सर्वार्थ साधनं सर्वशान्तिदम् ।

 \* स्नपनत्रै विध्यम् \*

कर्तव्यं तत्त्रिधा ब्रह्मन्नुत्तमाधममध्यमम् ॥ 8.7 ॥

जात्युत्कर्षं धनोत्कर्ष मथवावेक्ष्यतत्ववित् ।

प्रयुञ्ञीतूत्तमं स्नान मितरेष्वितरद्भवेत् ॥ 8.8 ॥

 \* अङ्कुरन्यासकौतुक बन्धाधिपासाः पूर्वेद्युस्सद्योवा.\*

पूर्वेद्यु रङ्कुरन्यासो बध्वा कौतुकमङ्गलम् ।

अधिवासश्च बिम्बस्य सद्यो वा सकलं भवेत् ॥ 8.9 ॥

 \* स्नपन प्रतिमाविकल्पः.\*

स्नपनं (2) प्रतिमायास्स्यादधिवासश्च तुर्मुख ।

तीर्थप्रतिकृतौ वापि पूर्वालाभेऽधिवासयेत् ॥ 8.10 ॥

(2.स्नपनं प्रतिमायां.)

यद्वोत्स वार्थप्रतिमां बलिबिम्ब मथापिवा ।

बिम्बं कर्मार्थमथवा

 \* उक्तबिम्बाभावे कुशकूर्चकम्.\*

असत्त्सकुशकूर्चकम् ॥ 8.11 ॥

 \* लेपमृण्मयादि प्रतिमाधिपासे विशेषः.\*

लेपमृण्मयभित्तिस्थ पटस्थेषु च दर्पणम् ।

कूर्चं मूर्त्यन्तराभावेक्लुप्तिरेषा सनातनी ॥ 8.12 ॥

 \* स्नपनमण्डप लक्षणम्.\*

प्रासादस्या ग्रतःकुर्यात्ततस्स्नपन मण्डपम् ।

दशहस्त प्रविस्तारं द्विगुणेनायतं शुभम् ॥ 8.13 ॥

चतुर्द्वारं चतुर्दिक्षु चतुस्तोरण भूषितम् ।

सर्वावरण भूष्वेव दिक्षु सर्वासु वा भवेत् ॥ 8.14 ॥

क्लुप्ते वा मण्डपे कुर्या दवकाशानु सारतः ।

विभज्य तत्त्रिधा कुर्या त्तृतीयेऽ

o

शेऽथ पश्चिमे ॥ 8.15 ॥

अवलम्ब्य ब्रह्मसूत्रं चतुरश्रं समन्ततः ।

चतुर्हस्तां स्नानवेदीं हस्तोत्सेधां शिलादिभिः ॥ 8.16 ॥

उपानहादिसंयुक्तां दर्शनीयां सलक्षणाम् ।

उपरिष्टाच्च वलयं वृत्तं वा चतुरश्रकम् ॥ 8.17 ॥

प्रादेशेन प्रविस्तीर्णं ततमष्टाङ्गुलेन वा ।

षडङ्गुलेन वा ब्रह्मन् चतुरङ्गुल मुन्नतम् ॥ 8.18 ॥

\(3\) वेदिकोपरि तद्धारि कुल्यामाश्वभ्र मेदिनीम् ।

मृण्मयादिषु बिम्बेषु बहिर्वेदी प्रकल्पनम् ॥ 8.19 ॥

(3. वेदिरो परि चाधारा कुल्यामा.)

\(4\) एकबेरे तु न बहिस्स्ना नवेदी प्रकल्पनम् ।

 \* मण्डपालङ्कारः.\*

दुकूलक्षौमवसनै र्मण्डपं सर्वतोदिशम् ॥ 8.20 ॥

(4. "एकबेरे" इतीदमर्धं क्वचिन्न)

शोभयेत्पूर्ण कुम्भाद्यैस्तो (5) रणैश्च विभूषयेत् ।

वेष्टयेद्दर्भ मालाभि र्मुक्तादामानि लम्बयेत् ॥ 8.21 ॥

(5. तोरणानि.)

आस्थानमण्डपे (6) स्थाने तथाचैवार्ध मण्डपे ।

 \* गृहार्चायां विशेषः.\*

तोरणादि न कर्तव्यं गृहर्चायां तथैव च ॥ 8.22 ॥

(6. मण्डपस्थाने.)

 \* नित्यस्नपने अङ्करकौतुक चूर्णस्नपनादिनिषेधः.\*

नित्ये च स्नपने नापि कौतुकं नाङ्कुरार्पणम् ।

निशाचूर्णैर्नस्नपनमिष्यते

 \* अर्घ्यादि दीपान्तपूजासु उपकरणोपकल्पनम्.\*

 मण्डप (7) स्थलम् ॥ 8.23 ॥

(7.स्थले.)

गोमयाम्बोभि (8) रालिप्य सुधाचूर्णैश्च शोभयेत् ।

दीपाना कोपयेत्तत्रन्यस्येद ङ्कुरपालिकाः ॥ 8.24 ॥

(8. रालिपै.)

कोणे रौद्रे मण्डपस्य जलद्रोण्यादिभाजनम् ।

कल्पयेद्गालि तस्वादु सुगन्धि जलपूरितम् ॥ 8.25 ॥

पवमानादि भिस्सूक्तैर्मन्त्रितं सापिधानकम् ।

वेदिदक्षिणतो भूमा वुपस्नानाम्बु कल्पनम् ॥ 8.26 ॥

अर्घ्यादि दीपपर्यन्तं पूजाद्रव्याणि कल्पयेत् ।

चन्दनार्द्राणि सूत्राणि चतुर्दश निपातयेत् ॥ 8.27 ॥

प्रागायतानि तावन्ति सूत्राण्येव चतुर्मुख ।

उदगायतानि सन्त्येवं कोष्ठान्ये कोनसप्ततिः ॥ 8.28 ॥

शतं च तेषामा (9) याम विस्तारं षोडशाङ्गुलम् ।

धान्यपीठा नुरूपं वा कलशानां चतुर्मुख ॥ 8.29 ॥

(9. यामं विस्तारं.)

दिक्ष्वष्टानु तथा मध्ये प्रत्येकं नव भूमिषु ।

नव कोष्ठानि कुम्भानां पदानि कमलासन ॥ 8.30 ॥

एकमेकाधिकाशीति कोष्ठानि कलशास्पदम् ।

अन्यान्यष्टोत्तराशीती रथ्यां सम्मृज्य कल्पयेत् ॥ 8.31 ॥

 \* पीठिकोचितधान्य परिमाणम्.\*

व्रीहिभिःपीठिकां कुर्यात्कोष्ठभूषु पृथक्पृथक् ।

आढकेन तदर्धेन तदर्धार्धेन (10) वा भवेत् ॥ 8.32 ॥

(10. भावयेत्.)

पीठिका धान्यतुर्यांशास्तण्डुलाः पीठिकोपरि ।

तत्तुर्यां शास्तिलास्तेषां भवेयुरुपरि स्थिताः ॥ 8.33 ॥

द्वौ द्वौ कु शाग्रौ (11) प्रत्यस्येत् पीठिकासुचतुर्मुख ।

 \* कलशस्वरूपम्.\*

सौवर्णा राजतास्ताम्रा मृण्मया वा यथावसु ॥ 8.34 ॥

(11. प्रत्यस्य वीधिकासु.)

कलशा लक्षणोपेताः पक्वबिम्बफलोपमाः ।

अच्छिद्रा स्स्वनव नश्च कालमण्डल वर्जिताः ॥ 8.35 ॥

अभिन्ना मृण्मयाःकुम्भाःपाषाण स्फोटवर्जिताः ।

 \* कलशेषु पूरणीयद्रव्यमानम्.\*

द्रव्यकुम्भा द्रोणपूर्णास्तदर्धेनाथवाऽथवा ॥ 8.36 ॥

पादेन कलशाश्शिष्टाः पूर्यावार्याढकेन तु ।

 \* कुम्भानां सूत्रविष्टनम्.\*

प्रक्षाल्य विष्णुगायत्र्या द्रव्यकुम्भांस्तथेतरान् ॥ 8.37 ॥

स्थापयित्वा करतले सव्येऽसव्येन पाणिना ।

\(12\) इन्द्रमरुद्वमन्त्रेण तन्तुना परिवेष्टयेत् ॥ 8.38 ॥

(12. इन्द्रंनत्वेतिमन्त्रेण.)

 \* कुम्भवेष्टने तन्तूनामन्तरालमानम्.\*

तन्तूनां विष्टितानां स्या दन्तरालं यवा न्तरम् ।

अर्धाङ्गुलान्तरालं स्या द्यद्वैकाङ्गुल मन्तरम् ॥ 8.39 ॥

कलशास्पदमेदन्याःपश्चिमे धरणीतले ।

धान्यपीठं विधायास्मिन् कलशानधिवासयेत् ॥ 8.40 ॥

\(13\) धान्यपीठे ततस्तस्मिन् कुशाना स्तीर्य विश्वतः ।

प्रागग्रानु दगग्रांश्च तेषु कुम्भानधोमुखान् ॥ 8.41 ॥

(13. धान्यपीठे.)

ओमित्युच्चार्य विन्यस्येन्नव भूषु यथोत्तरम् ।

(14)न्यस्ताना मपि कुम्भाना मुपरिष्टाद्यथापुरम् ॥ 8.42 ॥

(14. नवानामपि.)

दर्भांस्तृणी यादाचार्योमन्त्रेण परमेष्ठिना ।

प्रोक्षयेदर्घ्यतोयेन प्राङ्मुखः पुरुषात्मना ॥ 8.43 ॥

विश्वमन्त्रेण विरिरे दक्षता (15) न धिपासिते ।

उत्तानि तेषु कुम्भेषु निवृत्या (16) ह्वोनविद्यया ॥ 8.44 ॥

(15.न्यधिपासयेत्.)

(16.ह्वय.)

(17)सर्पिषा ष्टोत्तरशतं विष्णुगाय त्रियाकृते ।

होमे हुताज्य शेषेण स्नपनद्रव्यसेचनम् ॥ 8.45 ॥

(17. "सर्पिषा" इत्यतः पूर्नं. "आह्वानविद्यया" इत्यतः अनन्तरं केषु चित्कोशेषु अधिकपाठतया श्लोकद्वयं दृश्यते. तत्र तस्य सङ्गतिं प्रामाणिका विभानयस्तु. यथा---अस्थिरत्नं सिरा तन्तुर्मांसं मृत्स्ना प्रकीर्तितम् । शोणइतं कर्तमृद्भस्तु जलं मेदस्तथैन च ॥ कूर्चं वै शुक्लमित्युक्तं चर्मणाम्बरवेष्टनम् . तत्तत्प्रतिकृतिर्जीनः क्रमादेनं स्मरेद्बुधः ॥---इति

,)

घृतादिस्नपनद्रव्यै (18) र्वस्त्रपूतैः परिष्कृतैः ।

पूरयेत्क लशांस्तत्तन्मन्त्रेःपूर्णान् समुद्धरेत् ॥ 8.46 ॥

(18. रस्त्र.)

सर्वमन्त्रेण विश्वात्मन् कुम्बान् सप्तददश्धोतान् ।

द्रव्यकुम्भान् धान्यपीठे स्थापये द्विष्णुपूर्वया ॥ 8.47 ॥

गायत्र्या च चतुष्षष्टि द्वादशाक्षरविद्यया ।

उदकुम्भान् क्रमेणान्यान् प्रङ्मुखो वाप्युदङ्मुखः ॥ 8.48 ॥

 \* कुम्भानां न्यासक्रमः.\*

नवके मध्यमे स्थाने स्थावनी (19) यास्तु मध्यमे ।

घृतकुम्भं स्थापयित्वा पदेपौत्रामणे ततः ॥ 8.49 ॥

(19. ये तु.)

उष्णोदकुम्भं विन्यस्ये द्रत्न कुम्भ मनन्तरम् ।

फलकुम्भं यमपदे लोहकुम्भं तु नैरृते ॥ 8.50 ॥

प्राचेतसे मार्जनाम्भः कुम्भं गन्धाम्बुमारुते ।

अक्षताम्बु च कौ बेरे पदे शार्वे यपोदकम् ॥ 8.51 ॥

प्राच्यां तु कुम्भनवके मध्ये पाद्य घटं (20) स्यसेत् ।

अर्घ्य कुम्भं पदे याम्ये पदे प्राचेतसे पुनः ॥ 8.52 ॥

(20. पदे.)

उपस्पर्शन पानीयं पञ्चगव्य मुदक्पदे ।

अग्नेय कुम्भनवके मध्ये दधि घटं न्यसेत् ॥ 8.53 ॥

नैरृते मध्यतःक्षीरं वायवीये घटं मधोः ।

कषाय कुम्भमैशाने सर्वत्र परितो घटान् ॥ 8.54 ॥

शुद्धोदकांश्चतुष्षष्टि मष्ठावष्टौ निवेशयेत् ।

सप्तभिः पञ्छभिर्वापि यद्वा दर्भौस्त्रिभिःकृतान् ॥ 8.55 ॥

कूर्चान् कुम्भेष्वपागग्रान् निक्षिपेल्ल क्षणान्वितान् ।

महा कुम्भे कुशैःकूर्चं चतुर्विंशतिभिः कृतम् ॥ 8.56 ॥

चक्रमन्त्रेण तान् (21) कुम्भान् शरावैरपिधान येत् ।

वासोभि र्द्रव्यकलशा न्युपासुपास इत्यृचा ॥ 8.57 ॥

(21. सर्वान् शरावेणापि.)

कण्ठेषु वेष्टयेदन्यान् वासोभि स्छादयेन्नवैः ।

 \* अधिपासितस्य देवस्योत्थापनम्.\*

अधीयानैस्त्रयीविद्यां विद्वद्भि र्ब्राह्मणैस्सह ॥ 8.58 ॥

ऋत्विग्भि स्सहदेवस्य यायान्मन्त्र विदन्तिकम् ।

ऋत्विजो देवमुत्थाप्य गुरुश्चोत्तिष्ठ विद्यया ॥ 8.59 ॥

साम्नारथन्त राख्येन ब्रह्मयाने गुरुस्स्वयम् ।

स्थापयेदृत्विजैस्सार्धं ब्राह्मणै र्वेदपारगैः ॥ 8.60 ॥

 \* स्नानासने निवेशनम्.\*

शिभिकायां स्थापयित्वा मृद्वास्तरण कल्पिते ।

निवेशमेयुः प्रतिमां स्नान वेदितले (22) शुचौ ॥ 8.61 ॥

(22. शुभे)

 \* स्नानोपचाराः.\*

पुण्याहं वा चयेत्पश्चात्पञ्चकाल परायणैः ।

अयुग्मैस्तोषयेद्वित्तैस्तान्विभूत्यनुसारतः ॥ 8.62 ॥

द्वारतोरण कुम्भादीन् समभ्यर्च्य यथापुरम् ।

द्वारेष्व ध्ययनं नृत्तं वाद्यं गेयं प्रवर्तयेत् ॥ 8.63 ॥

सर्पिषा जुहुयादगनौ यावत्कलशसङ्ख्यया ।

मूलमन्त्रेण जुहुया च्चरुं पुर्वेक्तसझ्ख्यया ॥ 8.64 ॥

नृ सूक्तेन समभ्यर्च्य कलशान् स्थापितान् गुरुः ।

अर्घ्यादि भिस्तथा देवं

 \* घृतारोपणम्.\*

घृतारोपण माचरेत् ॥ (23) 8.65 ॥

(23. "आचरेत्"॥ इत्यनन्तरं. "सप्तधातूनि देहानां कुम्भेषु कल शेषुच । सर्वतस्संस्मरेद्भ्रह्मन्नाचार्यस्तदनु प्रभोः" इतीदंपद्यंक्वचित्. कोशे परं वर्तते ॥ )

दन्तकाष्ठं गन्धतैलं तथामलकवारि च ।

वस्त्रं दत्वाचोत्तरीय मर्घ्याद्यै (24) रर्चयेत्पुनः ॥ 8.66 ॥

(24. धूपयेत्पुनः.)

दीपान्तमर्चनं कृत्वा पाद्यकुम्भ मुखै र्घटैः ।

घृतकुम्भान सानैश्च स्नापये (25) द्दे शिकोत्तमः ॥ 8.67 ॥

(25. देशिकःक्रमात्)

छिन्नैकतन्तु मुद्धृत्य पाद्यकुम्भं समर्चितम् ।

पुष्पैर्दद्यात्करतले देशिकेन्द्रस्य मूर्तिपः ॥ 8.68 ॥

कूर्चमादाय कुम्भस्थं (26) स्वहस्ते देशिकोत्तमः ।

अवागग्रेण कूर्चन तीर्धै र्ब्रह्मादि भिस्ततः ॥ 8.69 ॥

(26. तद्धस्ते.)

 \* स्नपनमन्त्राणां निर्देशः.\*

(27)शुभैर्वैष्णव गायत्र्यास्नापयेत्पाद्य वारिभिः ।

तद्विष्णुरितिमन्त्रेण स्नापयेदर्घ्यपारिभिः ॥ 8.70 ॥

(27. शुद्धैः.)

न तेविष्णु रितिश्रुत्याकुम्भेनाचमनाम्बुना ।

विष्णोः क्रमेति मन्त्रेण पञ्चगव्याभिषेचनम् ॥ 8.71 ॥

दधिक्रा विण्णयजुषा दध्ना देवभिषेचनम् ।

साम्ना पयो पृतेनैव पयसा मधुना पुनः ॥ 8.72 ॥

मधुवातेति मन्त्रेण स्नपनं मधुविद्वषः ।

ओषध्य इतिमन्त्रेण (28) कषायाम्भोभिषेचनम् ॥ 8.73 ॥

(28. कषायौरभिषेचयेत्.)

\(29\) तद्विष्णो रिति मन्त्रेण स्नानंमुष्णाम्बुधारया ।

फलिनीत्यनुवाकेन स्नपनं फलवारिभिः ॥ 8.74 ॥

(29. त्वं विष्णुरिति.)

शं नोदेवीरिति स्नानं मन्त्रिदैर्मार्जनाम्बुभिः ।

सावित्र्याक्षतपाथोभिस्त्रातार मिति सामभिः ॥ 8.75 ॥

रत्नोदकैर्लोहतोयैर्महाव्याहृतिविद्यया ।

गन्धद्वारेति मन्त्रेण स्नपनं गन्धवारिणा ॥ 8.76 ॥

शतधारेति मन्त्रेण स्नानं स्याद्यववारिभिः ।

(30)घृत स्नातेति मन्त्रेण घृतेन स्नपनं हरेः ॥ 8.77 ॥

(30. घृतनत्येति.)

अथवा पौरुषै स्सूक्तैःक्रमात्पा द्यादिपारिभिः ।

ऋग्भिष्षोड शभिस्स्नान मृचेदं विष्णुरित्यपि ॥ 8.78 ॥

अष्टाक्षरेण वा यद्वा द्वादशाक्षरविद्यया ।

विष्णुगायत्रिया वापि स्नानं यद्वा चतुर्मुख ॥ 8.79 ॥

स्वमूर्ति विद्यया वापि स्नपनं मधुविद्विषः ।

क्षालनं च घृत (31) स्नाने सामान्यै कुष्णवारिभिः ॥ 8.80 ॥

(31. स्नानैः.)

पाद्यादि द्रव्य कुम्भाना (32) मुद्धारेष्पन्तरा न्तरा ।

शुद्धोद कुम्भैरन्यैश्च स्नानमष्टभि रष्टभिः ॥ 8.81 ॥

(32. मुत्तरेषु.)

अष्टाक्षरेण मन्त्रेण भवेद्देवस्य पद्मज ।

उपस्नानं तथा प्लोतं वस्त्रं चैपूत्तरीयकम् ॥ 8.82 ॥

अर्घ्यं पाद्यं तथाचामं (33) गन्धं पुष्पं च धूपकम् ।

दीपं चैतानि देयानि प्रतिद्रव्य (34) घटाप्लवम् ॥ 8.83 ॥

(33. फलं पुष्पं च.)

(34. घटाप्लवे.)

उद्धरेद्द्रन्व कलशान् विष्णुगायत्रिविद्यया ।

(35)शुद्धोदकांश्च कलशान् द्वादशाक्षर विद्यया ॥ 8.84 ॥

(35.

\`

शुद्धोदक

'

इत्यर्धक्वचिन्नास्ति.)

हरिद्रा तण्डुलै स्स्वर्ण चूर्णैः कुम्भान् ससूत्रकान् ।

पूरयेन्नव निर्दोषान् सप्तवा पञ्च वाथवा ॥ 8.85 ॥

त्रीण्येकं (36) कुम्भमथवा ते च स्थाप्याः परिव्यये ।

(36. त्रीण्येन.)

सापिधानेषु कुम्भेषु सकूर्चेषु समर्चयेत् ॥ 8.86 ॥

श्रियं कुम्भान् समुद्धृत्य श्रीसू क्तेनाभिषेचयेत् ।

 \* चूर्णस्नानम्.\*

पूर्णाहुतिर्यथा होमेचूर्णैस्स्नासं तथाभवेत् ॥ 8.87 ॥

 \* तच्चूर्णधारणे फलम्.\*

पासुदेवतनुभ्रष्टान् चूर्णान् परमपावनान् ।

येवहन्ति शिरोभिस्स्वैर्नरा निर्धूतकल्मषाः ॥ 8.88 ॥

तेयान्ति (37) वैष्णवं स्थानं पुनरावृत्तिवर्जितम् ।

 \* अभिषेकजलपाने फलम् \*

अभिषेक जलं विष्णो र्ये पिबन्ति वहन्ति (38) वा ॥ 8.89 ॥

(37. परमं.)

(38. च.)

ते सर्वितीर्थाभिशेक फलमश्नुवते महत् ।

कृत्वा प्रदक्षिणं नत्वास्तुत्वा स्तोत्रेण देशिकः ॥ 8.90 ॥

तत स्सहस्र धाराभि स्स्नापयित्वा जनर्दनम् ।

नीराजनान्तमिष्ट्वैवं

 \* अलङ्कारासनम्.\*

ततोऽलङ्कार विष्टरे ॥ 8.91 ॥

यजेत मात्रादानान्तं मात्रासङ्ख्या परिव्ययः ।

 \* मात्राद्रव्य परिमाणम्.\*

खारिद्रोणं तदर्धं वा देयास्स्युर्देशिकाय ते ॥ 8.92 ॥

 \* भोज्यासने भोज्यभेदः.\*

चतुर्विधानि चान्नानि भोजयेद्भो जनासने ।

होमान्त मर्चयेद्देवं देशिकेन्द्रो यथाविधि ॥ 8.93 ॥

स्नपनान्ते ततो देवं सुखमासीन मासने ।

याचेत याजमानोपि सर्वमिष्टं जनार्दनम् ॥ 8.94 ॥

दक्षिणां देशिकेन्द्राय सुवर्णशतनिष्ककाम् ।

तदर्धं पादमथवा दद्याद्वि (39) त्तानु सारतः ॥ 8.95 ॥

(39. द्यानु.)

कुर्यादा चार्यसात्सर्वं द्रव्यं पूजाङ्ग माहृतम् ।

वस्त्रादिकं तथान्येषां ऋद्विजां तुष्टिमावहेत् ॥ 8.96 ॥

नृत्तगेयरतानां च तथा स्वाध्यायशालिनाम् ।

ब्राह्मणानां यथा तुष्टि स्तथा (40) वित्तं विसर्जयेत् ॥ 8.97 ॥

(40. वित्तविसर्जनम्.)

 \* स्नपनभेदनिरूपणम्.\*

अथमोत्तममेतत्तुस्नपनं परिरीर्तितम् ।

कोणेषु कुम्भैर्द्वात्त्रिंशत्केवलोदकपूरितैः ॥ 8.98 ॥

तैर्विहीनं हरेस्स्नानं ज्ञेयन्त्वधममध्यमम् ।

शुद्धोद कुम्भेर्यद्धीनं सर्वेस्तदधमाधमम् ॥ 8.99 ॥

 \* कुम्भेषु क्षेपणीयद्रव्याणि तन्मात्रा च.\*

पाद्यकुम्भे तथा चार्घ्ये तथोपस्पर्शनाम्भसि ।

कुम्भे कषायफलयोः कुम्भे चाक्षतगन्धयोः ॥ 8.100 ॥

एकैकस्मिन् घटेष्वेषु द्रव्याणामष्टकं क्षिपेत् ।

पाद्यादिषु क्रमाद्द्रव्यं तत्प्रमाणं च कथ्यते ॥ 8.101 ॥

तुलसी च तथा पद्मं दूर्व च स्यात्तथाऽक्षतम् ।

श्यामूकं विष्णु (41) पर्णीं च भिल्वपत्राणि चन्दनम् ॥ 8.102 ॥

(41. पर्णंच.)

द्रव्याणि चन्दनं मुक्त्वा मुष्टिमात्राणि तत्फलम् ।

सिद्धार्थं चाक्षतं चैव कुशाग्रं च तथा फलम् ॥ 8.103 ॥

यवास्तिलाश्चन्दनं च प्रसवाश्च सुगन्धयः ।

(42)फलं सुपक्व मेतेषु चन्दनं च त्रिनिष्ककम् ॥ 8.104 ॥

(42. फलेषु पक्वमेष्वेम्.)

शिष्टानि मुष्टिमात्राणि तक्कोलं (43) चम्पकस्य च ।

मुकुलं घनसारं च जातिरेलाफलानि च ॥ 8.105 ॥

(43. चन्दनस्य च.)

लवङ्गत्वक्चन्दनं च पुष्पाणि सुरभीणि च ।

पलार्धपरिमाणानि प्रत्येकं कमलासन ॥ 8.106 ॥

शमीपलाशखदिरबिल्वाश्वत्थ (44) विकङ्कतम् ।

औदुम्बरं चन्यग्रोधश्शम्यादीनां त्वचः स्मृताः ॥ 8.107 ॥

(44. विकङ्कताः)

प्रत्येकं पलमानास्स्युः कदली भेजपूरकम् ।

अम्रमामलकं भिल्वं नालिकेर (45) फलानि च ॥ 8.108 ॥

(45. फलं तथा.)

पनसं मातुलङ्गं च भिन्नान्येतानि निक्षिपेत् ।

नीवारवेणुशालीनां प्रियङ्गुयुवयोरपि ॥ 8.109 ॥

कङ्गुषाष्टिकयोश्चैव गोधूमस्य च तण्डुलाः ।

मुष्टिप्रमाणा विज्ञेयाः (46) कुङ्कुमं कोष्ठचन्दने ॥ 8.110 ॥

(46. चन्दनं कुष्ठकुङ्कुनुम्. कुङ्कुमौ.)

अगरूशीरमालानि ह्रिबेरं गिरिसम्भवम् ।

मांसी मुरं च प्रत्येकं पलमात्राणि पद्मज ॥ 8.111 ॥

माणिक्यं पद्मरागं च नीलं वज्रं च पुष्यकम् ।

प्रवालं मौक्तकं चैव तथा मरतकं क्षिपेत् ॥ 8.112 ॥

वैडूर्यं नवरत्नानि तानि रत्न घटो दके ।

 \* रत्नकुम्भे निधातव्यवस्तूनि.\*

सुवर्णं रजतं ताम्रं सीसकं त्रपुकं तथा ॥ 8.113 ॥

कांस्यमायससारं च सप्तलोहघटो दके ।

 \* यपूदककुम्भे निधातव्यवस्तूनि तन्मात्रा च.\*

प्रत्येकं निष्टमानानि रजनी सूर्यवर्तिनी ॥ 8.114 ॥

सहदेवी शिरीषं च सदा भद्रं कुशाग्रकम् ।

मार्जनानि षडेतानि मुष्टिमात्राणि निक्षिपेत् ॥ 8.115 ॥

यवा वेणुयवाश्चैव व्रीहयश्चेति तत्त्रिकम् ।

यपूदके निधातव्यं प्रत्येकं कुडुपं भवेत् ॥ 8.116 ॥

 \* पञ्चगव्यं तदुपयोगि पात्रं च.\*

पञ्चगव्यानि ग्रह्णीयास्मृत्पात्रे नूतने शुभे ।

गोमूत्रं गोमयं क्षीरं दधि सर्पिश्च पञ्चमम् ॥ 8.117 ॥

 \* गोविशेषः.\*

कपिलाया जराया

?

वा पञ्चिगव्यं प्रशस्यते ।

तयोरभावे त्वन्यासां गवां गव्यं विधीयते ॥ 8.118 ॥

नार्ताया न च गर्भिण्या न वृद्धायाः कदा चन ।

नावत्साया उपादेयं धेनोर्मूत्रं शकृद्ध्वयम् ॥ 8.119 ॥

 \* पञ्चगव्यस्य शुद्धिः.\*

भूमिष्ठं गोमयं ग्राह्यं सोष्णं क्रिम्याद्यदूषितम् ।

निष्पीड्य सम्यग्गृह्णी याद्गोमयस्य रसं पुनः ॥ 8.120 ॥

सद्यस्तप्तं घृतं शुद्ध महोरात्रोषितं दधि ।

क्षीरं ग्राह्यमतप्तं च दशाह्ज्जन्मनः परम् ॥ 8.121 ॥

 \* पञ्चगव्यस्य योजने प्रत्येकं मन्त्रः \*

गो मूत्रं विष्णुगायत्र्या गन्धद्वारेति गोमयम् ।

आप्याय स्वेति च क्षीरं दधिक्रा व्णेति वै दधि ॥ 8.122 ॥

घृतं शुक्रमसीत्येवं गव्यानि सह योजयेत् ।

विष्णुगायत्रिया यद्वा पञ्चोपनिषदै (47) स्तुवा ॥ 8.123 ॥

(47. स्समम्.)

 \* पञ्चगव्यस्याधि देवताः.\*

परमेष्ठी शकृन्मन्त्रो गोमूत्रस्यतु पूरुषः ।

\(48\) विश्वमन्त्रो भवेद्दध्नो निवृत्तिस्सर्पिषो भवेत् ॥ 8.124 ॥

(48. बिम्बमन्त्रो.)

पयसस्सर्वमन्त्रस्स्यात्सर्वेषा मष्टवर्णकम् ।

 \* स्नपने पञ्चगव्यद्रव्यमानम्.\*

दध्नि (49) द्विगुण माघारा त्पीयूषं त्रिगुणं ततः ॥ 8.125 ॥

(49. दध्नो.)

षड्गुणं मूत्रमेतस्माच्छकृद्वारि चतुर्गुणम् ।

स्नवने कधितं मानम्

 \* प्रोक्षणेपञ्चगव्यद्रव्यमानम् \*

प्रोक्षणे पञ्चकं समम् ॥ 8.126 ॥

 \* प्राशने पञ्चगव्यद्रव्यमानम्.\*

गोमयेन समं मात्रं दधिस्याद्द्विगुणं ततः ।

ततश्चतुगुर्णणं सर्पिस्सर्पिषोऽष्ट गुणं पयः ॥ 8.127 ॥

प्रशने पञ्चगव्यानां प्रमाण मिदमीरितम् ।

 \* पञ्चगव्यमानन्यूनीभावे दोषः.\*

द्रोणमानं पञ्चगव्यं घृतमानं च (50) ता दृशम् ॥ 8.128 ॥

(50. तत्समं.)

तादृगेव दधि क्षीरं (51) तावदेव च माक्षिकम् ।

अर्धं पास्यादाढकं वान्यूनं चेदासुरं भवेत् ॥ 8.129 ॥

(51. तादृगेव.)

 \* गृहोर्चायां पञ्चगव्यमानभेदः.\*

गृहोर्चास्नपने न्यूनं (52) प्रस्थेनैव प्रकल्पयेत् ।

 \*पाद्यादीनामुक्तद्रव्यालाभे प्रतिवापद्रव्याणि.\*

पाद्ये द्रव्यान्तरालाभे दूर्वैवा र्घ्यो च सर्षपाः ॥ 8.130 ॥

(52. प्रस्थमानेन.)

शस्तमाचमनीये तु तक्कोलं मार्जनाम्भसि ।

सहदेवी गन्धतोये चन्दनक्षोद इष्यते ॥ 8.131 ॥

कषायतोये चाश्वत्थ श्शीतमुष्णोदरे सति ।

रत्नोदरे वज्रमेकं कदल्येका फलाम्भसि ॥ 8.132 ॥

सुवर्णं लोहपानीये शालि दण्डुलमक्षते ।

यपूदकघटेव्रीहिश्शस्यते कमलासन ॥ 8.133 ॥

 \* पञ्चगव्यद्रव्यालाभे प्रतिवादद्रव्याणि.\*

अलब्धे दधिनि क्षीरं क्षीरा भावे तु तद्दधि ।

मधुन्यलब्धे सर्पींषि तदलाभे भवेन्मधु ॥ 8.134 ॥

अलाभे पञ्चगव्यानां घृतमेवैकमिष्यते ।

पञ्चगव्येषु यस्यस्यादलाभ (53) स्तत्पदे घृतम् ॥ 8.135 ॥

(53. स्तत्कृते.)

 \* मध्यमस्नपनम्.\*

स्नपनं मध्यमं वक्ष्ये यथा तदव (54) धारय ।

मध्ये पूर्वोक्तकलश स्थापने विहिते सति ॥ 8.136 ॥

(54. धार्यताम्.)

द्वौ द्वौ बहिस्ततः पङ्क्तीस्सम्मृज्य कमलासन ।

परितो (55) वीदिकाः कुर्या द्बहिस्ता भ्यो घटास्पदम् ॥ 8.137 ॥

(55. वेदिकाः.)

\(56\) पञ्चाशत मथैकोन कलशान् दिक्षु निक्षिपेत् ।

पूर्वादिषु प्रतिदिशं च तसृष्वम्बुजासन ॥ 8.138 ॥

(56. पञ्चाशतमथैकेन कलशानां विनिक्षिपेत्.)

चत्वारो द्रव्यकलशास्तेषु शुद्धोदकाः परे ।

\(57\) गुलोदकं चेक्षुरसं नालिकेरजलं तथा ॥ 8.139 ॥

(57. गुडशब्दे डकारस्थाने.

\`

ल

'

इति प्रतिवापः प्राचीनकोशेषु दृश्यते.)

शान्तिवारि च पूर्वादौ क्रमान्न्यस्येच्चतुष्टयम् ।

गुलाभावे चेक्षुरसस्तस्त्याभावे गुलोदकम् ॥ 8.140 ॥

गुलमानं पलाशीति रर्धमर्धार्ध मेव वा ।

नालिकेर जलाभावे तत्थ्साने क्षीरमिष्यते ॥ 8.141 ॥

तुलसीवेणुनीवरयवाश्च श्वेतसर्षपाः ।

तिलाश्च षट् शान्तिकुम्भे द्रव्याणि तुलसी भवेत् ॥ 8.142 ॥

मुष्टिमात्रं द्रव्यमन्यत्पृथ (58) क्कुडुबसम्मितम् ।

तुलसीदलमन्येषामलाभे ग्राह्यमिष्यते ॥ 8.143 ॥

(58. क्कुण्डाम्बु. कुसुम.)

गुलोदकादि भिर्द्रव्यैस्स्नपने विहिते सति ।

 \* कलशभेधेन स्नपनमन्त्रेभेदः.\*

पाद्यादि द्रव्यकलशै र्घृतान्तै स्स्नापयेद्धरिम् ॥ 8.144 ॥

मधुवातेति मन्त्रेण स्नपनं गुलवारिणा ।

मधुनक्तमितिस्नान मैक्षवेन रसेन च ॥ 8.145 ॥

मधुमान्न इतिस्नानं नालिकेराम्भसा पुनः ।

वेदाहमितिमन्त्रेण शान्तिद्रव्य घटाम्बुभिः ॥ 8.146 ॥

जितं त इति शुद्धेन वारिणा स्नपनं हरेः ।

मध्यमोत्तममुद्दिष्टं मध्यमे मध्यमं पुनः ॥ 8.147 ॥

चतुर्भिर्द्रव्यकलशै स्स्नानं शुद्धोदकैर्विना ।

बहिष्ठैर्देवदेवस्य मध्यमाधम आप्लवः ॥ 8.148 ॥

सर्वैरेव द्रव्यकुम्भैस्सर्वैश्शुद्धोदकैर्विना ।

 \* उत्तमं स्नपनम्.\*

उत्तमं स्नपनं वक्ष्ये यथावदव (59) धारय ॥ 8.149 ॥

(59. धार्यताम्.)

विदिक्षु दिक्षुवत्कुम्भास्थ्साप्याः पूर्वोक्तसङ्ख्यया ।

तेषु च द्रव्यकलशाश्चत्वारोऽन्ये चतुर्मुख ॥ 8.150 ॥

शुद्धोदका विदिश्यग्ने र्विन्यस्येन्मङ्गलोदकम् ।

इन्द्रवल्यङ्कु राश्वत्थपल्लवाश्च कुशेशयम् ॥ 8.151 ॥

एकपत्राम्भुजं कुष्ठं कुङ्कुमं रोहिण द्रुमम् ।

पुण्यास्सु मनसश्चाष्टौ यूधिका मल्लिकापि च ॥ 8.152 ॥

त्रीण्युत्पलानि जातिश्च चम्पकं केतकी तथा ।

द्रव्याणि मङ्गलानीति प्रस्यीन्मङ्गलपाथसि ॥ 8.153 ॥

अङ्कुरद्वयमेकैर् मेकपत्रं च पङ्कजम् ।

मुष्टिमात्रं सुमनसश्छैकैकं चन्दनादिकम् ॥ 8.154 ॥

पलं पृथक्पृथक्कुम्भे नैरृते सकलौषधीः ।

मांसी कुष्ठं हरिद्रे द्वेमुरा शैलेयचम्बके ॥ 8.155 ॥

मुस्ता वचा च कर्पूरं प्रत्येकं पलसम्मितम् ।

पिष्ट्वा सर्वैषदिघटे निक्षिपेत्कमलासन ॥ 8.156 ॥

वायवीये सर्वगन्ध द्रव्याणां क्षेपणं घटे ।

कर्पूरं कुङ्कुमं कुष्ठं मांसी मलयजं मुरम् ॥ 8.157 ॥

प्रियङ्गु केसरं मुस्ता तमालं नागकेसरम् ।

मालद्वयं चकच्चोरं सुरपर्णिकरेसरम् ॥ 8.158 ॥

उशीरं तगरं लोध्रं तथैव हरिचन्दनम् ।

अगुरुद्वयं सितं कुष्ठं कालेयं ग्रन्थिपल्लवम् ॥ 8.159 ॥

मुकुलं (60) चम्पकस्येति प्रत्येकं पलसम्मितम् ।

चूर्णीकृतं समस्तं च न्य स्येद्गन्धोदके घटे ॥ 8.160 ॥

(60. चम्पकं चेति.)

मालौषधिघटे शार्वे मालौषधिसमर्पणम् ।

व्याघ्रीसिंही बला चाग्निश्शरपुङ्खा शतावरी ॥ 8.161 ॥

बिल्वमूलं वचा शुण्ठी कोरण्डं शतमूलिका ।

प्रत्येकं पलमानान्स्युः (61) पिष्ट्वा कुम्भे विनिक्षिपेत् ॥ 8.162 ॥

(61. पुष्पकुम्भे.)

मङ्गलोदकवस्तूनामलाभे चन्दनं वरम् ।

सर्वौषधीनामेतासामलाभे कुष्ठमिष्यते ॥ 8.163 ॥

अलाभे सर्वगन्धानां शस्यते चन्दनं वरम् ।

मालौषधीनां सर्वासामलाभे शस्यते बला ॥ 8.164 ॥

अधिदैवं समभ्यर्च्य उद्धृत्य स्नापयेत्क्रमात् ।

पूर्वादिदिक्षु प्रथममाग्नेयादि ततःपरम् ॥ 8.165 ॥

विष्णोर्नुकमिति प्रोच्यस्नापयेन्मङ्गलाम्भसा ।

ओषध्य इति मन्त्रेण सर्वैषधिजलेन च ॥ 8.166 ॥

नारायणानुवाकेन सर्वगन्धाम्बुभिर्हरिम् ।

या ओषधीतिमन्त्रेण मालौषधिजलै स्ततः ॥ 8.167 ॥

\(62\) अस्त्रशुद्धोदकैस्स्नायाद्द्विद्ययाष्टाक्षरात्मना ।

पाद्यपूर्वंघृतान्तंच (63) स्नानं देवे यथापुरम् ॥ 8.168 ॥

(62. अत्र.)

(63. स्नायाद्देवम्.)

उत्तमोत्तममेतत्तुस्नपनं परिकीर्तितम् ।

 \* उत्तममध्यमस्य उत्तमाधमस्य च स्नपनस्यविधिः.\*

अर्धशुद्धोदकैर्हीनं भवेदुत्तममध्यमम् ॥ 8.169 ॥

सर्वशुद्धोदकैर्हीन मुत्तमाधम मिष्यते ।

 \* स्नपनभेदे कलशसङ्ख्याभेदः.\*

विंशतिः पञ्च च ब्रह्मन् सङ्क्ष्केपे कलशा मताः ॥ 8.170 ॥

चतुश्शतं च विस्तारे सप्ततिश्च त्रि रुत्तरम् ।

 \* कुम्भद्रव्याणा मधिदेवताः.\*

द्रव्याणा मथ सर्वेषां कथयाम्यधिदेवताः ॥ 8.171 ॥

घृतस्य परमात्मा च वासुदेवोऽधिदेवता ।

उष्णोदकुम्भे पुरुष स्सत्यस्स्यात्तु फलोदके ॥ 8.172 ॥

अच्युतो मार्जने देवस्त्वनन्तश्चाक्षतोदके ।

रत्नोदके केशवस्स्याल्लोहे नारायणस्म्सृतः ॥ 8.173 ॥

गन्धोदके माधवस्स्याद्गोविन्दस्स्याद्यवोदके ।

पाद्योदके भवेद्विष्णु रर्घ्ये च मधुसूदनः ॥ 8.174 ॥

त्रिविक्र मस्तथा चामे पञ्चगव्येषु वामनः ।

दधिनि श्रीधरो देवो हृषीकेशः पयस्यपि ॥ 8.175 ॥

मधुनः पद्मनाभस्स्याद्दामोदरः कषायके ।

गुलोदके वराहस्स्यात् नृसिंहश्चैक्षवोदके ॥ 8.176 ॥

श्रीधरो नालिकेरस्य हयास्य श्शान्तिवारिणः ।

वासुदेवो मङ्गलस्य कुम्भस्य कमलासन ॥ 8.177 ॥

सर्वैषध्यम्बुकलशे देवस्सङ्कर्षणस्म्सृतः ।

प्रद्युम्न स्सर्व गन्धस्य मालौषध्येऽनिरुद्धकः ॥ 8.178 ॥

मूर्तिरेतेषु कुम्भेषु साङ्गपीठं समर्चयेत् ।

\(64\) शुद्धोदकेषु सर्वेषु नारायणसमर्चनम् ॥ 8.179 ॥

(64. गन्धोदकेषु सर्वत्र.)

धान्यानां कलशानां च देवता स्याद्वसुन्धरा ।

कुर्चानां दैवतं चास्त्रं चक्रकाणां सुदर्शनम् ॥ 8.180 ॥

पाससो दैवतं विष्णु स्सर्वेषां वा जनार्दनः ।

 \* नवसु स्नपनेषु शक्त्यनुसारतः करणेऽनुज्ञा.\*

इत्येवं स्नपनं प्रोक्तं नवधा तव पद्मज ॥ 8.181 ॥

एषामन्य (65) तमेन स्यात्स्नानं वित्तानुसारतः ।

 \* तिथ्यादिबेदेन स्नपनभेदः.\*

पञ्चम्यां स्नपनं विष्णो र्यथोक्त फलमश्नुते ॥ 8.182 ॥

(65. तमं तु.)

त्रिजन्मर्क्षे दशगुणं श्रवणे द्विगुणं भवेत् ।

त्रिगुणं शशिनः (66) पूर्तौ क्षये शतगुणं भवेत् ॥ 8.183 ॥

(66. प्रोक्तम्.)

चतुर्गुणं स्याद्द्वादश्यां त्रिगुणं तारकात्रये ।

सङ्क्रान्त्यां षड्गुणं (67) चैव विषुवे त्रिगुणं भवेत् ॥ 8.184 ॥

(67. विद्धि.)

अयने दक्षिणे स्नान मेकं शतगुणं भवेत् ।

अयनेऽन्यत्र विहिते सहस्रगुण आप्लवः ॥ 8.185 ॥

विदौ विधुन्तुदग्रस्ते स्नानं त्रिंशद्गुणं हरेः ।

सूर्ये शतसहस्रं तु युगान्ते कोटिसम्मितम् ॥ 8.186 ॥

अनन्तं स्याद्व्यतीपाते कालेष्वेतेषु पूजनम् ।

अनन्तरोक्तफलदं कल्पते चतुरासन ॥ 8.187 ॥

 \* अष्टोत्तरशतकुम्भस्नपनम्.\*

अष्टोत्तरेण कुम्भानां शतेन कमलासन ।

स्नपनं कथ्यते विष्णो र्यथावदवधार्यताम् ॥ 8.188 ॥

ब्राह्मदिव्य (68) मानुषेषु भागेषु त्रिषु भागयोः ।

आद्ययोः स्फालयेत्सूत्राण्येकादश पृथक् क्षितौ ॥ 8.189 ॥

(68. मनुष्येषु.)

प्रागायतानि तिर्यक्च तत्र मध्ये च दिक्षु च ।

चत्वारि चत्वार्यष्टासु कुम्भस्थानानि वीधिकाः ॥ 8.190 ॥

अन्यानि कुर्यादेवं चषट्त्रिंशत्कोष्ठकं भवेत् ।

तत्र कुम्भां स्तोयपूर्णान् विन्यसेन्मानुषे (69) पदे ॥ 8.191 ॥

(69. पुनः.)

भागे नव नवाशासु कुम्भानष्टसु कल्पयेत् ।

अष्टोत्तरशतं कुम्भास्संपद्यनैतथा सति ॥ 8.192 ॥

ब्राह्मे तु मध्यमे स्थाने कलशानां चतुष्टये ।

एकस्मिन् द्रव्यमाघारं शिष्टं शुद्धोदकं त्रिकम् ॥ 8.193 ॥

दिव्ये तु भागे प्राचीने कलशानां चतुष्टये ।

एकस्मिन्नुष्णमु दकं दिश्यग्ने रत्नशम्बरम् ॥ 8.194 ॥

याम्येफलोदकं लौहं नैरृत्यामथ वारुणे ।

मार्जनं वायुभागेतु गन्धतोय (70) मुदग्दिशि ॥ 8.195 ॥

(70. मुदक्पुनः.)

अक्षतोदकमीशाने यवम्भःकथिता नव ।

द्रव्यकुम्भा बहिर्भागे मानुषे (71) पूर्ववत्पदे ॥ 8.196 ॥

(71. पूर्वसद्भवेत्.)

पाद्यादि द्रव्यकलशाः पूर्वादिषु यथोदिताः ।

कल्पनीया यथापूर्वमुद्दृत्य स्नावयेत्क्रमात् ॥ 8.197 ॥

 \* एकोनपञ्चाशत्कुम्भस्नपनम्.\*

कुम्भैरेकोनपञ्चाश (72) त्सङ्ख्क्यैरन्यदुदीर्यते ।

चन्दनार्द्राणि सूत्राणि दश प्रागायतानि च ॥ 8.198 ॥

(72. त्कलशैरन्यदीर्यते.)

तथोदगायतानि न्युस्थ्साप्यानि कमलासन ।

मध्ये नवसु कोष्ठेषु विन्यसेत्कलशान्नव ॥ 8.199 ॥

दिक्षु प्रतिदिशं कुम्भान् षट्सु कोष्ठेषु तावतः ।

विन्यसेच्च तुरः कुम्भान् विदिक्ष्वपि पृथक्पृथक् ॥ 8.200 ॥

वीधयोऽन्यानि कोष्ठानि द्रव्याणि च यथापुरम् ।

 \* पञ्चविंशतिकुम्भस्नपनम्.\*

कुम्भानां पञ्चविंशत्या स्नानमन्यदुदीर्यते ॥ 8.201 ॥

पूर्ववद्दश सूत्राणि स्फालयित्वा भुवस्थ्सले ।

मध्ये नवसु कोष्ठेषु नवकुम्भान् प्रकल्पयेत् ॥ 8.202 ॥

प्रागादिदिक्षु प्रत्येकं कलशां स्त्रीन्प्र कल्पयेत् ।

आग्नेयादिषु कुम्भानां कोणेष्वेकैकल्पनम् ॥ 8.203 ॥

द्वौ द्वौ पुर्वादिषु घटौ पार्श्वतः केवलोदकौ ।

अष्टा तान्वर्जयित्वान्ये द्रव्यकुम्भा यथोदिताः ॥ 8.204 ॥

मध्यमे कुम्भनवके यथोक्त द्रव्यपूरणं ।

गन्धद्रव्यैः पूरयेद्वाकलशान्वञ्चविंशतिम् ॥ 8.205 ॥

चन्दनागुरु काश्मीर कुष्ठ तगर वीरणैः ।

असितागुरुणा चापि हरिचन्दनवारिणा ॥ 8.206 ॥

ह्रीभेरकर्दमेनापि नवमेन घटान्नव ।

मध्यादीशानपर्यन्तं पूरयेत्कमलासन ॥ 8.207 ॥

तमालसितकुष्ठाभ्यां सुरपर्णीरजः कणैः ।

कर्पूरनागसुमनोमुस्ताचम्पककुट्मलैः ॥ 8.208 ॥

प्रिङ्गुपुष्पकालेयग्रन्धिवल्लवभीजकैः ।

मांसीखर्जूरशैलेय ह्रीबेरैश्च सुरद्रुमैः ॥ 8.209 ॥

मुरेण तैर्यथा योगं बहिष्ठानपि षोडश ।

हित्वा बहिर्वि दिक्कुम्भान् यद्वान्यैस्स्नापयेद्धरिम् ॥ 8.210 ॥

स्फालयेन्नव सूत्राणि यथा पूर्वं भुवस्थ्सले ।

ब्राह्मस्थाने चतुष्कोष्ठे विन्यसेच्चतुरो घर्टा ॥ 8.211 ॥

द्वौ द्वौ स्यातां च पूर्वादि (73) दिक्ष्वौकैकं विदिक्षु च ।

रत्नं लोहं तथा गन्धमाघारं च यथा क्रमम् ॥ 8.212 ॥

(73. दिक्षुचैको दिक्षुचैव.)

द्रव्याणि कुम्भेष्वाग्नेय कोणादि स्थेष्वनु क्रमात् ।

बहिरैन्द्र पदे कोष्ठे द्वयोःकलशयोर्यथा ॥ 8.213 ॥

पाद्यमर्घ्यं तथाग्नेय कोणे दधिघटो भवेत् ।

याम्ये चाचमनीयं प्राक्सञ्चगव्यं (74) च पश्चिमे ॥ 8.214 ॥

(74. तु.)

कोणे तु नैरृते क्षीरं पश्चिमे तु घटद्वये ।

दक्षिणेऽक्षतमन्यत्र मार्जनाम्भस्तथानिले ॥ 8.215 ॥

कोणे मधु तथा सौम्ये कषायां च कुशोदकम् ।

यपोदकं शार्वकोणे (75) द्रव्यैः पद्यादिभिः क्रमात् ॥ 8.216 ॥

(75. पाद्यद्रव्यादिभिः.)

युग्भिष्टोडशभिस्सूक्तैः पौरुषै स्स्नापयेद्धरिम् ।

कुम्भैर्द्वादशभिर्वापि चतुर्भिर्मध्यमस्थितैः ॥ 8.217 ॥

कत्नेन लोहेन तथा सर्वगस्थेन सर्पिषा ।

पूर्तैर्बहिरिन्द्रादि कोष्ठस्थैरष्टभिर्घटैः ॥ 8.218 ॥

प्राचीमारभ्य पाद्येन दध्यर्घ्यक्षीरपूरितैः ।

तथैपाचमनीयेन मधुना पञ्चगव्यकैः ॥ 8.219 ॥

फलोदकेन यद्वान्यैर्द्रव्यैर्द्वादशसम्मितैः ।

मध्येऽग्नि कोणे कोष्ठेन नैरुतेऽगुरुणाऽनिले ॥ 8.220 ॥

ग्रन्धिपल्लवभीजेन शार्वे मलयजाम्भसा ।

बहिःक्रमेण पूर्वादि दिक्ष्वाष्टासु चतुर्मुख ॥ 8.221 ॥

काश्मीरजेन मांस्या च तमालेन मुरेण च ।

मूलेन पर्वतोत्थेन सुरवर्णीरजःकणैः ॥ 8.222 ॥

चम्पकप्रसनक्षोदैः शर्जूरेण प्रपूरितैः ।

कलशैस्स्नापयेद्देवं नवभिर्वा विधेःपदे ॥ 8.223 ॥

\(76\) प्रागादिदिक्षु चाष्टानु क्रमेणाज्येन वस्तुना ।

पाद्येन दध्ना चार्घ्येण क्षीरेणाचमनाम्बुना ॥ 8.224 ॥

(76.

\`

प्रागादि

'

इत्यर्धं क्वचिन्न.)

मधुना पञ्चगव्येन फलेनापि च पूरितैः ।

रत्नैर्वा नवभिपूर्णैः कुम्भैर्नवभिर्लावः ॥ 8.225 ॥

पञ्चभिर्वा घटैर्मध्ये दिक्षु (77) प्रागादिषु स्थितैः ।

मणिभिश्च प्रवालैश्च मुक्ताभिःपूरितैःक्रमात् ॥ 8.226 ॥

(77. पूर्वादिषु.)

वज्रवैडूर्य (78) शकलैर्लोहैर्वा पञ्चभिश्शुभैः ।

पञ्चामृतैर्वा मधुना गुलेनाज्येन (79) पूरयेत् ॥ 8.227 ॥

(78.कलशैः.)

(79.पूरितैः.)

दध्ना च पयसा यद्वा पञ्चगव्यैःक्रमाद्भवेत् ।

एकेन वाहरेस्स्नानं द्रव्यैः पूर्वोदितैर्भवेत् ॥ 8.228 ॥

व्यस्तैस्समस्तैर्वा वित्तं देशकालानुसारतः ।

देया च दक्षिणा स्वर्णनिष्काःकलशम्मिताः ॥ 8.229 ॥

अर्धं पादं तदर्धं वा यथावित्तानुसारतः ।

स्नपनं दक्षिणाहीनं निष्फलं फलकामिनः ॥ 8.230 ॥

कर्तुस्तस्माद्दक्षिणा च देयाऽल्पापि फलार्थिभिः ।

इति श्रीपाञ्चरात्रे महोपनिषदि पाद्मसंहितायां चर्यापादे महाभिषेकोनामाष्टमोऽध्यायः.

 -------\*\*\*\*\*\*--------



 पाद्मसंहितायाम्



नवमोऽध्यायः.



 ----

 \* ब्रह्मणा भगवन्तं प्रतिप्रजासर्ग शक्ति प्रार्थना.\*

ब्रह्मा :---

नियक्तोऽहं प्रजास्स्रष्टु त्वया कैटभसूदन ।

मुह्यामि च प्रजास्स्रष्टुं कथं कर्तव्य मित्यहम् ॥ 9.1 ॥

 \* भगवता सहस्रकलशाभिषेककरणानुज्ञा \*

श्रीभगवान् :---

देवराज्यात्परिभ्रष्टो देवेन्द्रो ब्रह्महत्यया ।

मां समाराध्य विधिना प्राप्तवानात्मनःपदम् ॥ 9.2 ॥

एवमन्ये च राजानो ममाराधनमुत्तमम् ।

कृत्वा निर्धूय पापानि पातकानि महान्त्यपि ॥ 9.3 ॥

प्रापुर्लोकान् सुदुष्प्रा पानिष्टानत्ययवर्जितान् ।

एकोत्तरेण कलशैस्सह स्रेणाभि षेचनम् ॥ 9.4 ॥

पवित्रवस्तुसहितैः पवित्रजलपूरितैः ।

आराधनं मम ब्रह्मन् प्रीणनं परमं मतम् ॥ 9.5 ॥

पापापनोदनैकान्तं सर्वाभ्युदयसाधनम् ।

प्रजानामपि राष्ट्रस्य राज्ञश्चायुर्विवर्धनम् ॥ 9.6 ॥

अनुष्ठितं पुत्रकामैस्तथा विजयकाङ्क्षिभिः ।

दुर्भिक्षदुर्निमित्तादि घोराणां शमनं परम् ॥ 9.7 ॥

सर्वसंपत्करं सर्व पुरुषार्धैकसाधनम् ।

आराधनेन तेन त्वं मामाराध्य यथाविधि ॥ 9.8 ॥

निर्मुक्तमोहो निष्पापः प्रजास्स्रष्टुमपीशिषे ।

ब्रह्मा :---

\(1\) सहस्रकलशस्नानविधिःकीदृक्कथं भवेत् ॥ 9.9 ॥

(1. सहस्रकलशानां च .)

पवित्राणि च वस्तूनि कानि को वा विधेःक्रमः ।

स्थापनं कलशानां च को वा स्थापक इष्यते ॥ 9.10 ॥

श्रीभगवान् :---

 \* सहस्रकलशाभिषेक विधानम् \*

द्वात्रिंशद्धस्त (2) विस्तारं द्विगुणेनायतं शुभम् ।

कलशास्पदभू (3) भागवैपुल्यानुगुणं महत् ॥ 9.11 ॥

(2. विस्तीर्णम्.)

(3. भागे.)

मण्टपं कल्पयित्वान्यद्द्वाराणि च यथाविधि ।

कलशस्थापनाभूमिं पञ्चविंशतिधा समम् ॥ 9.12 ॥

 \* स्थानभेदेन कलशानां सङ्ख्या.\*

विभज्य (4) सूत्रमार्गेण मध्यमे ब्रह्मणःपदे ।

एकाशीतिघटा स्थ्साप्यादिव्ये तु तदनन्तरे ॥ 9.13 ॥

(4. सूत्रपातेन.)

भागे प्रत्येकमाशासु पूर्वादिचतसृष्वपि ।

एकाशीतिघटाः स्थाप्याः कोणेऽपि च चतुष्टये ॥ 9.14 ॥

\(5\) स्थाप्याश्चै कोनपञ्चाशत्प्रत्येकं मानुषे पुनः ।

भागे षोडश दिक्षु स्यात्प्रत्येकं पञ्चविंशतिः ॥ 9.15 ॥

(5. ऊना चैकोनपञ्चाश.)

विधिकाश्च यथायोगं कल्पनीयाः पदे पदे ।

ब्राह्मे भागे तु नवके मध्यमे (6) च महाघटे ॥ 9.16 ॥

(6. मध्यमे मध्यमे.)

सर्वलोहानि रत्नानि सर्वाणि च फलानिच ।

सर्वैषधींश्च सर्वांश्च गन्धपूर्णांश्च निक्षिपेत् ॥ 9.17 ॥

श्रीवत्साद्याः प्रतिकृतीः कृत्वा निष्कप्रमाणिकाः ।

स्वर्णं ताम्रं च रजयं (7) केवलं चैव निक्षिपेत् ॥ 9.18 ॥

(7. केनलेनैव.)

 \* भगवतोष्टौ चिह्नानि.\*

श्रीवत्सं वनमालां च शङ्खं चक्रं गदां तथा ।

पद्मं शार्ङ्गं तथा खड्ग मष्टौ चिह्नानि शार्ङ्गिणः ॥ 9.19 ॥

वासोभ्यां वेष्टिते कुम्भे वासुदेवं समर्चयेत् ।

ब्राह्म एव च भूभागे परितो नवकाष्टके ॥ 9.20 ॥

प्राचीन कुम्भनवके मध्यमे कलशे क्षिपेत् ।

नूर्याकान्तं पद्मरागं पुरुषस्तस्य देवता ॥ 9.21 ॥

 \* कुम्भानां देवताः द्रव्याणि च .\*

\(8\) नवकानां तथान्येषां क्रमाद्द्रव्यं च देवताः ।

कुम्भस्य वक्ष्यते ब्रह्मन् मध्यमस्य पृथक् पृथक् ॥ 9.22 ॥

(8. नवानां च.)

वैडूर्य (9) मिन्द्रकान्तं च द्वयं (10) द्रव्यं तु देवता ।

वासुदेवश्चेन्द्र नीलोऽप्ययस्कान्तश्च तद्द्वयम् ॥ 9.23 ॥

(9. मिन्दुकान्तं च द्वयं)

(10. द्रव्यस्य.)

देवता सत्यमूर्तिस्स्यात्प्रवालो वस्तु गारुडम् ।

सङ्कर्षणो देवता स्यात्पुष्यकं स्फटिकद्वयम् ॥ 9.24 ॥

द्रव्यं देवोऽच्युतः पद्मरागः कनकमेव च ।

प्रद्युम्नो देवता तस्य वज्रं रजतमेव च ॥ 9.25 ॥

अनन्तो देवता तस्य ताम्रं मुक्ता च वस्तुनि ।

देवता चानिरुद्धस्स्या त्सर्वकुम्भेषु मौक्तिकम् ॥ 9.26 ॥

दिव्ये भागे दिशि प्राच्यामेकाशीतिघटास्पदे ।

नवके मध्यमे मध्यकलशे कदलीफलम् ॥ 9.27 ॥

पनसाम्रं मातुलङ्गं (11) हव्यजम्बाककेसराः ।

बदराणि च तत्वात्मा देवता तस्य कथ्यते ॥ 9.28 ॥

(11. भव्य.)

देवताऽद्रव्यमन्यत्र नवकेष्वष्टसूच्यते ।

क्रमान्मध्ये घटे द्रव्यं मातुलङ्गं सदाडिमम् ॥ 9.29 ॥

पृथिवी देवता तस्य जम्बा नारङ्गमेव च ।

देवताऽपामदिष्ठात्री तक्कोलैला फलद्वयम् ॥ 9.30 ॥

तेजस्वी पुरुषो देवः क्षीरिकामलकद्वयम् ।

द्रव्यं देवो जगत्प्राणो द्राक्षा खर्जूरजं फलम् ॥ 9.31 ॥

द्रव्यं विष्णुपदं देवचूतं (12) पारा च दाडिमम् ।

देवो मनःफलं क्षुद्रपनसं वस्तु देवता ॥ 9.32 ॥

(12. पाराव तान्वितम्

,

वासुदेवो मनः क्षुद्रपनसस्तु स देवता.)

अहङ्कारःफलं बिल्वकदल्योर्वस्तु देवता ।

बुद्दिस्सर्वेषु कुम्भेषु बदराणि च निक्षिपेत् ॥ 9.33 ॥

अष्टाक्षरेण मन्त्रेण पञ्चोपनिषदा पुनः ।

कुम्भानामपि सर्वेषा मभिमन्त्रणमिष्यते ॥ 9.34 ॥

उशीरं कुङ्कुमं कुष्ठं मांसी मलयजं मुरम् ।

ह्रीबेरमगुरुं पिष्ट्वा कुम्बे तत्र विनिक्षिपेत् ॥ 9.35 ॥

त्रैलोक्यमोहनं देव (13) मर्चयेन्मन्त्रवित्तमः ।

नवकेषु तथा न्येषु प्राच्यादिषु यथाक्रमम् ॥ 9.36 ॥

(13. मच्युतम्.)

\(14\) जलतो वीरणीमूलं बभ्रुर्देवस्स (15) भाज्यते ।

कर्पूरकाश्मीरमुभौ द्रव्यं शौरिश्च देवता ॥ 9.37 ॥

(14. जलदो वीरणी

,

जलजो विदारिणी

,

ततो विदिरणी.)

(15. भाष्यते.)

चम्पकं मुकुलं मांसी दासार्हश्चाधिदेवता ।

चन्दनं चन्दनं रक्त मन्नाधिपतिरच्युतः ॥ 9.38 ॥

नुरपर्णी (16) रजो मौरं कर्दमो वस्तु देवता ।

\(17\) वैकुण्ठो गिरिजं मूलं प्रियङ्ग्वाश्च रजःकणाः ॥ 9.39 ॥

(16. रजो मूरं.)

(17. वैकुंठगिरिजं मूलम्.)

पुरुषोत्तमदैवत्यं कुष्ठे द्वे द्रव्यमुच्यते ।

\(18\) मुकुन्दःकृष्णधवलो वक्ररूपी वृषाकपिः ॥ 9.40 ॥

(18. मुकुन्दकृष्णधवलानगुरुश्च.)

तमालपत्रं सर्वेषु निक्षिपेत्पुरुषात्मना ।

पवमानादिभिर्मन्त्रेर्मन्त्रेयेत्तान् सकृत्सकृत् ॥ 9.41 ॥

त्रत्येकं गन्ध (19) वस्तूनि फलन्यष्टै यथोदितम् ।

एकाशीति (20) घटग्रामे वारुणे ब्रह्मणः पदे ॥ 9.42 ॥

(19.वस्त्राणि.)

(20.घटाग्रामे.)

 \*कुम्भेषु पूरणीया आपः.\*

घटे वापीसरित्कूप ह्रदवृष्टि हिमापगाः ।

पत्युः पाथांसि चाहृत्य (21) तटाकस्य च निक्षिपेत् ॥ 9.43 ॥

(21. तारकेषु च निक्षिपेत्.)

नवकानामथान्येषा मष्टानां मध्यमे घटे ।

पूर्वोक्तान्येव वाप्यादि नीराणि (22) क्रमशःक्षिपेत् ॥ 9.44 ॥

(22. कलशे क्षिपेत्.)

\(23\) मध्यमार्न द्रव्यकलशान् सर्वानेव प्रपूरयेत् ।

नलिनीनिर्झराम्भोभिः मत्स्यकूर्मावपि द्वयम् ॥ 9.45 ॥

(23. मध्यमान्

,

इत्यादि श्लोकद्वयं क्वचिन्नदृश्यते.)

निष्कद्वयपरिच्छिन्न काञ्चनेन विनिर्मितम् ।

कलशेष्वेव नवसु मध्यमेषु विनिक्षिपेत् ॥ 9.46 ॥

मत्स्यादि रूपिणं (24) देवं वर्जयित्वाच भार्गवम् ।

यथोक्तकुम्भनवके क्रमेणैव सभाजयेत् ॥ 9.47 ॥

(24. देवमर्चयित्वा च भार्गपम्. भाजनमिति च.)

 \* मध्यम नवककुम्भेषु नव धान्यानि.\*

एकाशीति पदे सौम्ये मद्ये नवकमध्यमे ।

यमगोधूमकव्रीहि शालिमुद्गप्रियङ्गुकान् ॥ 9.48 ॥

माषश्यामाकनीवारान् क्षिपेत्तत्र च पूजयेत् ।

देवेशं गरुडारूढं पद्मनाभं यथाविधि ॥ 9.49 ॥

धान्यानि तानि चैकैक मन्येष्वष्टसु निक्षिपेत् ।

घटेषु मध्यभूतेषु क्रमात्सर्वत्र शालयः ॥ 9.50 ॥

पूजयेद्वनमालां च शङ्खं चक्रं च कौस्तुभम् ।

पद्मं शार्ङ्गं गदां खड्गं क्रमादुक्तं घटाष्टके ॥ 9.51 ॥

 \* आग्नेयादिदिक्कुम्भेषु पूरणीयद्रव्याणि.\*

पङ्छा(25) शत्सुटेष्वग्नेरेकोनेषु तथा दिशि ।

मध्यमं कुम्भनवकमाघारेण प्रपूरयेत् ॥ 9.52 ॥

(25. शीतिघटे.)

षट्स्वेन्द्रेषु च गोमूत्रं क्षीरं याम्येषु पुरुणे ।

दधि षट्सु तथा सौम्ये गोमयं षट्सु निक्षिपेत् ॥ 9.53 ॥

चतुर्षु कुम्भेष्वाग्नेये कोणे वाप्युष्णमुच्यते ।

नैरुते पञ्चगव्यानि पञ्चामृतमथानिले ॥ 9.54 ॥

ऐशाने सक्तुभिस्तेषु नारायणसभाजनम् ।

नैरृत्तौकोनपञ्चाशद्घटेषु ब्रह्मणःपदे ॥ 9.55 ॥

तैलेन नवकं पूर्य (26) गन्धाद्भिष्षट्पुरस्थ्सिताः ।

घटसारद्रवैर्याम्ये लाजैःकुम्भेषु वारुणे ॥ 9.56 ॥

(26. मांस्याद्भिः

,

प्राच्यां स्यात् इत्यपि पाठः.)

सौम्ये भिमन्त्रिताम्भोभिः कोणेषु गुलवारिभिः ।

यजेत तेषु कुम्भेषु वासुदेवं जगद्गुरम् ॥ 9.57 ॥

मारुदैकोनपंचाञ्चाशद्घटेषु नवकं पुनः ।

पूर्य सर्षपतैलेन प्राच्यां षट्पाद्यपारिभिः ॥ 9.58 ॥

याम्येषडर्घ्यैष्षट्कुम्भाः प्रतीच्याचमनाम्बुभिः ।

षट्सैम्ये (27) मङ्गलाम्बोभिः पूरयेत्कमलासन ॥ 9.59 ॥

(27. मज्जनाम्बोभिः.)

कोणेष्विक्षुरस्तेस्तत्र समाराध्योऽनिरुद्धकः ।

एशानैकोनपंचाशद्घटेषु ब्रह्मणः पदे ॥ 9.60 ॥

नवकं मधुभिःपूर्य प्राच्यां षट्सर्वगन्धकैः ।

शान्तिवारिभिरन्यत्र षट्कं (28) कोणे च नैरुते ॥ 9.61 ॥

(28. कोणेषु.)

आग्नेये च स्थिताः कुम्भा नालिकेरजलैरपि ।

शार्वे च वायवीये च पीयूषैर्नालिकेरजैः ॥ 9.62 ॥

यष्टप्यो हरिरेतेषु कुम्भेषु कमलासन ।

भागे तु मानुषे प्राच्यां कुम्भानां पञ्चविंशतिः ॥ 9.63 ॥

मध्यमं पुरयेन्मृद्भिर्वक्ष्यमाणाभिरष्टभिः ।

क्षेत्रतीर्थाब्धिशैलेषु गजसूकरयोरपि ॥ 9.64 ॥

वल्मीकवृषमोर्मृत्स्नान्यस्यते मध्यमे घटे ।

अष्टास्वन्येषु (29) कलशेष्वेकै कां तां विनिक्षिपेत् ॥ 9.65 ॥

(29. ननकैष्वेकैकां.)

\(30\) अर्च्यश्च केशवस्तेषु क्रमादन्यत्र चोच्यते ।

सहदेवी वचा चैव शतमूला शतावरी ॥ 9.66 ॥

(30. अभ्यर्च्यः.)

कुमारी च गुलूची च सिंही व्याघ्रीति चाष्टमी ।

मूलानि मध्ये चै तेषां कलशे मध्यमे क्षिपेत् ॥ 9.67 ॥

एकैकमष्टास्वन्येषु तेषु नारायणार्चनम् ।

न्यग्रोधोमम्बराश्वत्थ जम्बुभिल्व (31) त्वचां रसाः ॥ 9.68 ॥

(31. त्व चस्समाः.)

तथापलाशमधुक शिरीषाणामपि त्वचः ।

न्यसनीया घटे मध्ये प्रत्येकमितराष्टके ॥ 9.69 ॥

पूज्यश्चमाधवस्तेषु तरूणां पल्लवा इमे ।

पलाशबिल्ववकुल कदम्बाम्रशिरीषजाः ॥ 9.70 ॥

न्यग्रोधाश्वत्थजाश्चापि न्यसनीया विधेःपदे ।

एकैकमित रेष्वर्च्यो गोविन्दो जातिमल्लिकैः ॥ 9.71 ॥

प्रियङ्गु पद्मवकुल नन्द्यावर्तक चम्पकाः ।

\(32\) कुन्दं चैतानि पुषाणि न्यसनीयानि मध्यमे ॥ 9.72 ॥

(32. कुन्दं च

,

पुष्पाण्येतानि---पुष्पाण्येतेषाम्.)

सिद्धार्थो राजसिद्धार्थो वंशो गोरोचनापि च ॥ 9.73 ॥

इन्द्रवेणुर्यवष्षष्ठश्शमी च चणक स्तथा ।

\(33\) एतानि मध्यमे कुम्भे एकैकमिति (34) रेषु तत् ॥ 9.74 ॥

(33. एकैकं मध्यकुम्भेषु.)

(34. रेष्वपि.)

तेषु (35) पूज्यो मधुरिपुसरस्सी रुहसम्भव ।

तिलमारण्यं कं (36) ग्राम्यं जीरकद्वयमेव ॥ 9.75 ॥

(35. पूजा मधुरिपोः.)

(36. ग्राह्यं.)

अतसीसम्भवं (37) चैव शतपुष्पं (38) कुमारकम् ।

ऋषिबीजं च कलशे मध्यमेऽन्यत्र पूर्ववत् ॥ 9.76 ॥

(37. सम्भवच्छन्नं सम्भवं चिह्नं.)

(38. कुठाकरम्.)

तेषां त्रिविक्रमो देवो यष्टव्य स्साङ्गपीठकः ।

श्यामाकष्षाष्टिकश्शाली नीवारस्य च तण्डुलाः ॥ 9.77 ॥

दुर्वाकुशेन्द्र वल्लीनामङ्कु राः पिप्पलस्य च ।

न्यस्यन्ते मध्यमे कुम्भे कुम्भेष्व न्यत्र पूर्ववत् ॥ 9.78 ॥

देवता वामनस्तेषु कुशा (39) दिव्यौषधास्त्रयः ।

काशा मूलमुशिरस्य शरपुङ्खस्य मूलिका ॥ 9.79 ॥

(39.दिव्येष्टुनः दिव्येषुनः.)

मूलिकास्त गरस्यापि तथापामार्गमूलिका ।

ते मध्ये च घटे (40) सर्वे घटेष्वन्यत्र पूर्ववत् ॥ 9.80 ॥

(40. पूर्व.)

देवता श्रीधरस्तेषां तुलस्यौ च सितासिते ।

वेणुकेसरिणोःपत्रे पत्रे केतकबिल्वयोः ॥ 9.81 ॥

शमीपर्णं तथा जातेर्मध्यमेऽन्यत्र पूर्ववत् ।

देवता च हृषीकेशो (41) द्वयं मुस्ताकचोरकम् ॥ 9.82 ॥

(41. द्विधिमुस्ता.)

कुमुदोत्पलयोः कन्दं कह्लोरं शीतलीयकम् ।

न्यस्येन्मध्ये कुवलयं कुम्भेष्वष्टसु पूर्ववत् ॥ 9.83 ॥

तेषां देवः पद्मनाभो मुद्गमाषयवाङ्कुराः ।

निष्पावतुवरीव्रीहिकुलुत्थानामथाङ्कुराः ॥ 9.84 ॥

आढकस्य च कुम्भानां मध्यमेऽन्यत्र पूर्ववत् ।

दामोदरार्चनं तत्र शङ्ख (42) पुष्पी बला तथा ॥ 9.85 ॥

(42. पुष्पफलं.)

विष्णुक्रान्ता सदाभद्रा पद्ममेकदलं वरम् (43) ।

सहा च सह (44) देवा च न्यसनीयाःविधेःपदे ॥ 9.86 ॥

(43. मुरम्. खुरम्.)

(44. देव्यै.)

अन्यत्र (45) पूर्ववत्पूज्यो यज्ञनारायणो भवेत् ।

स्वेतार्कश्च तथैवाग्निभद्रा ब्रह्मसुवर्चला ॥ 9.87 ॥

(45. देनवत्पार्वो.)

सरसा च (46) विरक्ता च पृश्निपर्णी स्थिरा तथा ।

एरण्डकं घटे मध्ये अन्यत्र स्याद्यथा पुरम् ॥ 9.88 ॥

(46. विकर्ता च. सरक्ताच.)

अर्चनीयो हरिस्तत्र (47) सूरभिः पद्मकेसरं ।

पत्रमेला लवङ्गत्व ङ्नागकेसरमेव च ॥ 9.89 ॥

(47. सुरभिः.)

लताजातिफले मध्ये न्यसनीया विधेःपदे ।

एकैकमितरेषु स्यात्तेषु कृष्णश्च देवता ॥ 9.90 ॥

सुवर्णं रजतं ताम्रं प्रत्येकं निष्टपञ्चकम् ।

कृत्वा पद्माकृतिं कांस्यं दर्पणं चषकानि च ॥ 9.91 ॥

अयोलवित्राद्याकारं त्रपुं सीसकपित्तले ।

त्रयं प्रकृतिरूपेण न्यस्यते मध्यमे घटे ॥ 9.92 ॥

प्रत्येकमितरेष्वेतद्धय ग्रीवोऽधिदैवतम् ।

कुम्भेष्वन्येषु सर्वेषु पूरणं गन्धपारिभिः ॥ 9.93 ॥

सहस्रकलशस्स्नाने देशिका बहवः स्मृताः ।

चत्वारो द्विगुणं वापि तेषां षोडश ऋत्विजः ॥ 9.94 ॥

पुण्याहं वाचयित्वान्वगधिदेवार्चनं भवेत् ।

पञ्चोपनिषदैर्मन्त्रैस्सहस्रं सर्पिषाहुतीः ॥ 9.95 ॥

शान्त्यर्थं मूलमन्त्रेण जुहुयात्समिदादिभिः ।

यावद्रजोभिर्हारिद्रैस्स्नपनं मधुविद्विषः ॥ 9.96 ॥

मृत्स्नाभिर्मानुषे भागे प्रक्रम्य ब्रह्मणःपदे ।

रत्नोदकान्तं कलशैस्सहस्रेणाभिषेचनम् ॥ 9.97 ॥

मृदा विष्णोर्नुकमिति स्नपनं मूलवारिभिः ।

तद्विष्णोरिति देवस्य कषाय कलशाम्बभिः ॥ 9.98 ॥

\(48\) प्रथद्विष्णुरितीशस्य विद्यया पल्लवाम्बभिः ।

देवस्य त्वेति कुसुमैस्तवामित्यपिसर्षपैः ॥ 9.99 ॥

(48. प्रविष्णुरिति मन्त्रेति.)

द्रुवः पात्विति मन्त्रेण स्नपनं तिलवारिभिः ।

भद्रं कर्णेतिमन्त्रेण षाष्टिकाम्बुभिराप्लवः ॥ 9.100 ॥

न ते विष्णुरिति स्नानं कुश मूलाम्बभिर्हरेः ।

इरावतीति मन्त्रेण तुलसीदलवारिभिः ॥ 9.101 ॥

मुस्ताम्बुभिरतो देवा अवन्त्विति चतुर्मुख ।

इदं विष्णुरिति स्नानं (49) उष्णैस्त्रीणिपदेति च ॥ 9.102 ॥

(49. मुद्गेस्त्रीणि.)

शङ्खपुष्पाम्बुभिश्चे तैर्विष्णोः कर्माणि पश्यत ।

तद्विष्णोः परमिति सुरभ्यादिजलै स्तथा ॥ 9.103 ॥

तिद्विप्रास इतिस्नानं लोहौर्भागे नृणामपि ।

दिव्ये भागे तु पौरस्त्ये एकाशीति घटास्पदे ॥ 9.104 ॥

प्रागादि ब्रह्म भूम्यन्तं क्रमेण स्नानमिष्यते ।

 \* स्नपने दिक्कलशभेदेन मन्त्रभेदः.\*

ऐन्ट्रे फलाम्बुभिः स्नानं यज्ञायज्ञीयमन्त्रकम् ॥ 9.105 ॥

क्रमेण मन्त्राः कथ्यन्ते द्रव्य कुम्भाष्टके यथा ।

इन्द्राविष्णुपदे मन्त्रो मनीषापदलक्षितः ॥ 9.106 ॥

पषट्ते विष्णुरित्येत त्तिस्रो वाच इतीदृशः ।

इषेत्वोर्जेति मन्त्रेण (50) सावित्री त्वमसीति च ॥ 9.107 ॥

(50. स्तरिरित्वमितीति च.)

यस्मिन्विश्वानि विद्य च पर्जन्यायेति लक्षितः ।

एकाशीतपदे याम्ये स्नानं गन्धोदकैर्घटैः ॥ 9.108 ॥

नारायणानुवाकस्य ऋग्भिरष्टाभिरादितः ।

व्यस्ताभिरष्टभिस्स्नानं सर्वाभि र्मध्यमेन तु ॥ 9.109 ॥

दिग्भागे पश्चिमे ब्रह्म न्ने काशीति फटास्पदे ।

प्रागादि ब्रह्मभूम्यन्तं स्नानं (51) वाप्यादिभिर्जलैः ॥ 9.110 ॥

(51. व्यापृतिभिर्जलैः.)

मन्त्राः क्रमेण वक्ष्यन्ते प्रतिद्रव्य घटाप्लवम् ।

या आप इति मन्त्रेण सिन्धुद्वीपेतिविद्यया ॥ 9.111 ॥

\(52\) एते शतमृचा स्नानमिमं मे वरुणेति च ।

शं नो देवीरभीत्येष यासां राजेति (53) मन्त्रतः ॥ 9.112 ॥

(52. एष ते च ऋचा.)

(53. मन्त्रकम्.)

समुद्र ज्येष्ठ मन्त्रेण यासां देवेति विद्यया ।

सूक्तेन वारुणेनैव स्नानं द्रव्य (54) घटैरि ति ॥ 9.113 ॥

(54. घटेन तु.)

एकाशीति घटे सौम्ये वूर्वाद्यब्जपदावधि ।

धान्यानि वस्तु कुम्भानां नवानां मन्त्र उच्यते ॥ 9.114 ॥

त्रातार मिन्द्रसाम्ना चमन्तश्चात्वा वहन्त्विति ।

मन्त्रोजितं त इत्येष आपो वहति लक्षितः ॥ 9.115 ॥

मन्त्रश्च तावती त्येष स त्वं नो अग्निरित्यृचा ।

त्वं नो अग्न इति च महाव्याहृतय स्तथा ॥ 9.116 ॥

अणोरणीयानित्यन्तो मन्त्रः स्नान विदौ क्रमात् ।

एकोन पञ्चाशत्कुम्भेष्वग्नेः कोणे यथाक्रमम् ॥ 9.117 ॥

गोमूत्रादि घटे स्नाने मन्त्राणं कथ्यते क्रमः ।

गायत्री प्रथमा तासां पयोव्रत मनन्तरम् ॥ 9.118 ॥

दधिक्राव्णेति च स्नानं गन्धद्वारामितीदृशम् ।

विष्णोरराटमिति च मूर्धानं दिव इत्यृचा ॥ 9.119 ॥

हिरण्यगर्भमन्त्रेण आप्यायस्वेति विद्यया ।

घृतस्ना तेति मन्त्रश्च घृतस्नानविधौ क्रमः ॥ 9.120 ॥

एकोनपञ्चाशत्कुम्भे पदे निरृतिगोचरे ।

मन्त्राःक्रमेण वक्ष्यन्ते वस्तुकुम्भेरथाप्लवे ॥ 9.121 ॥

रक्षोघ्नमिति सामाद्यं पवित्रन्त इतीति च ।

भगवान् वासुदेवेति सामवेदव्रताह्वायम् ॥ 9.122 ॥

\(55\) वै राजसाम कथितं तथा चैव पराजिताः ।

कथ्यते वायुकोणेऽपि मन्त्रास्स्नासविदौ तथा ॥ 9.123 ॥

(55. वैय्याघ्र.)

\(56\) द्वादशाक्षरमन्त्रश्च द्रुपदा दिव इत्यसौ ।

अष्टाक्षराह्वयो मन्त्रश्शन्नोदेवीरिति स्मृतः ॥ 9.124 ॥

(56. मन्त्रश्चाक्षरमन्त्र.)

हिरण्यपाणिरिति च वेदाहमिति च क्रमात् ।

ईशानकोणे मन्त्रोक्ति रानोनियुरिति

?

स्मृतः ॥ 9.125 ॥

श्रीसूक्तं मधु मान्नश्च मधुनक्त इतीति च ।

मधुवातेति कोणेषु मन्त्रक्लृप्तिरुदाहृता ॥ 9.126 ॥

ब्राह्मेपदे तु सूक्तस्य पौरुषस्यादितःक्रमात् ।

अष्टासु द्रव्यकुम्भानामष्टानां मन्त्र इष्यते ॥ 9.127 ॥

मध्यमे नवके पूर्वमष्टाभिश्शुद्धवारिभिः ।

स्नापयेन्मूलमन्त्रेण सहस्रेण घटैरिति ॥ 9.128 ॥

स्नापिते देवदेवेशे (57) पश्चाद्रत्नघटाम्बुभिः ।

नूक्तेन पौरुषेणैन स्नापयेद्देशिकस्स्वयम् ॥ 9.129 ॥

(57. पञ्चरत्न.)

घटैश्शुद्धोदकैन्यैस्स्नपनं मूलविद्यया ।

हरिद्राचूर्णसंपूर्णैःपञ्चविंशतिभिर्घटैः ॥ 9.130 ॥

स्नपनं (58) सप्तदशभिर्यद्वाषोडशसंमितैः ।

यद्वा द्वादशभिः कार्यं नवभिर्वा यथावसु ॥ 9.131 ॥

(58. पञ्चदशभिः.)

आराध्य देवमुचितं निवेद्य च महाहविः ।

होमस्सहस्त्रेराज्येन समिद्भिर्मूलविद्यया ॥ 9.132 ॥

\(59\) अन्नैश्छतुर्विधैश्चैव प्रत्यृचं पुरुषात्मना ।

सूक्तेन तुष्टिं वस्त्राद्यैर्दे शिकानामनन्तरम् ॥ 9.133 ॥

(59. अन्नैश्चतुर्गुणैश्चैव.)

सहस्रकलशस्नाने तत्सङ्ख्या स्वर्णदक्षिणा ।

तदर्धमधवा पादो यथाश्रद्धं यथावसु ॥ 9.134 ॥

यावती दक्षिणा तेषां स्यादर्धमथ ऋत्विजाम् ।

सहस्रं ब्राह्मणा (60) नन्नैर्भोजयेद्दक्षिणामपि ॥ 9.135 ॥

(60. नन्ते.)

तद्यात्तुष्टिकरीमन्यानागतानपि तोषयेत् ।

सेवां कुर्वन्तिये मर्त्याश्श्रद्धाभक्तिसमन्विताः ॥ 9.136 ॥

देवस्य स्नानसमये सहस्रकलशाम्बुभिः ।

गङ्गादि (61) सरितां स्नानफलमश्नुवते महत् ॥ 9.137 ॥

(61. स्नानफलदमश्नुते महतोमहत्.)

सहस्र कलशस्नाने यत्फलं राजराष्ट्रयोः ।

\(62\) पूजन्ते तदशेषेण प्रागुक्तमिति नोच्यते ॥ 9.138 ॥

(62. प्रजानां तदशेषेण.)

महोत्सवफलनैतत्किञ्चित्तुल्यफलं स्मृतम् ।

इति श्रीपाञ्चरात्रे महोपनिषदि पाद्मे तन्त्रे चर्यापादे सपास्रकलशाभिषेक विधिर्नाम नवमोऽध्यायः.

 -------\*\*\*\*\*\*-------



 पाद्मसंहितायाम्

 दशमोऽध्यायः.



-----

 \* सकामनिष्कामानुष्ठेय महोत्सवप्रश्नः.\*

ब्रह्मा :---

कथं महोत्सवः कश्चित् कीदृक्तस्य फलं च किम् ।

फलकामैरनुष्ठातुमविज्ञातो न शक्यते ॥ 10.1 ॥

मह्यं जिज्ञासमानाय प्रसीद भगवन्निदम् ।

आख्यातुमर्हसि यथा महोत्सव मनुत्तमम् ॥ 10.2 ॥

श्रीभगवान् :---

 \* तस्योत्तरम्.\*

आराधनमिदं ब्रह्मन् मोक्षकामै रनुष्टितम् ।

पश्वादिफलकामैस्तु दुरनुष्ठेयमद्भुतम् ॥ 10.3 ॥

तोषणं मम कल्याण मनुष्ठितममानुषम् ।

देवैरेव पुरावृत्रवधे तत्पापनुत्तये ॥ 10.4 ॥

इन्द्रेणापि दिविष्ठेन मामुद्दिश्य कृतं शुभम् ।

रूपं तस्य प्रवक्ष्यापि यथा तदवधारय ॥ 10.5 ॥

 \* उत्सवशब्दनिर्वचनम्.\*

सवस्सांसारिकं दुःखमुत्तरन्ति तदम्भुधिम् ।

यष्टार इति विद्वंसो निर्ब्रुवन्त्युत्सवाह्वयम् ॥ 10.6 ॥

 \* उत्सवत्त्रेविध्यम्.\*

नित्यो नैमित्तिकः काम्य स्त्रिविध स्स महोत्सवः ।

 \* नित्योत्सवः.\*

तत्र नित्यं प्रतिसमं मासपक्षव्यवस्थया ॥ 10.7 ॥

शुभे च तथिनक्षत्रे विषुवे चायनद्वये ।

कल्पितावभृथस्नानस्सेवितस्सर्वदैवतैः ॥ 10.8 ॥

नैमित्तिक स्स विज्ञेयो निमित्ते सति कल्पितः ।

अवग्रहे च दुर्भिक्षे चोल्कापाते तथा निशि ॥ 10.9 ॥

दर्शने सुरचापन्य वालमीनस्य दर्शने ।

\(1\) देवता प्रतिकायानां कम्पने भेदने तथा ॥ 10.10 ॥

(1.देवतानां निकायानां.)

\(2\) हसने चलने चैव रोदने पतने तथा ।

गोपुरालयसालानां मण्टपस्य च भेदने ॥ 10.11 ॥

(2. "वृक्षे त्वन्यफले" इत्यर्ध मत्रापिलिखितमस्ति क्वचित्कोशे.)

भङ्गे वा पतने वापि पर्वतानां तथैव च ।

निपाते चैत्यवृक्षस्य भङ्गे ज्वलनदर्शने ॥ 10.12 ॥

वृक्षे त्वन्यफले दृष्टे दिवा नक्षत्रदर्शने ।

भूतादिदर्शने घोरे भूमिकम्पे तथैव च ॥ 10.13 ॥

दिग्दाहे च महावाते महावृष्टै तथैव च ।

ग्रहयुद्धे च सञ्जाते प्रतिसूर्यस्य दर्शने ॥ 10.14 ॥

नृपे रोगाभिभूते च ग्रामे जनपदे तथा ।

मसूरिकादि घोराणां व्याधीनां च प्रवेशने ॥ 10.15 ॥

परचक्रप्रवेशे च व्योम्नि नेमिस्वने तथा ।

दिव्यदुन्दिभि निर्ह्रदे निर्मले गगने सति ॥ 10.16 ॥

\(3\) वर्षेवाऽशनिपाते च शक्रध्वजनिपातने ।

जलेऽग्निजनने चैव तथैवाद्भुतदर्शने ॥ 10.17 ॥

(3. अनर्षे

Z

शनिपाते च.)

एवमादौ महोत्पातेनैमित्तिक महोत्सवः ।

चतुर्णां पुरुषार्थाना मुद्दिश्यान्यतमं फलम् ॥ 10.18 ॥

उत्सवोनुष्ठितः काम्यस्सङ्कल्पितफलप्रदः ।

 \* अवभृथस्नानसमयः.\*

कथ्यतेऽवभृथस्नानसमयस्त्रिविधोत्सवे ॥ 10.19 ॥

मासर्क्षे विषुवे चैव ग्रहणे चायनद्वये ।

दर्शे च पूर्णमास्यां च श्रवणे सर्वमासिके ॥ 10.20 ॥

रोहिण्यां च पुनर्वस्वोः प्रतिष्ठादिवसे तथा ।

राज्ञां जन्मदिने कुर्यादभिषेकदिने तथा ॥ 10.21 ॥

एते ष्ववभृथस्नानं ब्रह्मन् सर्वार्थसाधनम् ।

 \* उत्सवकालपरिमाणम्.\*

मासेन वा तदर्धेन द्वादशाहेन वा पुनः ॥ 10.22 ॥

नवाहेनोत्सवः कार्यः स्सप्ताहेन चतुर्मुख ।

अहोभिः पञ्चभि र्वापि त्रिभिर्वैकेन वा पुनः ॥ 10.23 ॥

 \* द्वजारोहणरहित उत्सवः.\*

एकाहे त्र्यहके धीमान् ध्वजकर्मन कारयेत् ।

 \* अवभृथसमयस्यापवादः.\*

सङ्कल्पपूर्वमालोच्य मासऋक्षे तथा तिथौ ॥ 10.24 ॥

तीर्थावगाहनं यद्वा संयोग तिथितारयोः ।

विषुवे चायने चैव नादरस्तिथि (4) तारयोः ॥ 10.25 ॥

(4. वारयोः.)

दुष्टवारादि संयोगे शुभमेव यथोदितम् ।

 \* बलिदानस्य धामविशेषनिबन्धनत्वम्.\*

पत्तने नगरे ग्रामे प्रतिलोमाऽनधिष्ठिते ॥ 10.26 ॥

अशून्ये बलिदानादीन् रथ्यासु बहिराचरेत् ।

नोचेदावरणेष्वेव कुर्यादन्तर्महोत्सवम् ॥ 10.27 ॥

ग्रामादि रहिते धाम्नि नोत्सवं बहिराचरेत् ।

अन्तरावरणेष्वेन न तु त्याज्यं कथं चन ॥ 10.28 ॥

पास्त्वेङ्गे च स्वतन्त्रे च धामन्युत्सव सम्पदि ।

यौगपद्ये न दोषस्याद्दोषो वास्त्वङ्गयोर्द्वयोः ॥ 10.29 ॥

 \* आश्रयद्वैविध्यम्.\*

स्वतन्त्रं परतन्त्रं च आश्रयं समुदाहृतम् ।

 \* उत्तमादित्रैविध्यम्.\*

उत्तमादिविभेदेन आलयस्त्रिविधोभवेत् ॥ 10.30 ॥

 \* उत्तमस्स्वतन्त्रालयः.\*

विष्ण्वालयं पुराऽऽकल्य पश्चाद्ग्रामादि कल्पनम् ।

स्वन्त्रमिति विज्ञेय मालयं तूत्तमं भवेत् ॥ 10.31 ॥

 \* मध्यमः परतन्त्रालयः.\*

ग्रामादिकं पूराऽऽकल्प्य पश्चादालयकल्पनम् ।

अस्वतन्त्रमिति ख्यातमालयं मध्यमं भवेत् ॥ 10.32 ॥

 \* अधमः वीध्यन्तराकल्पितालयः.\*

स्वतन्त्रालय क्लृप्तासु रथ्यावीधीषु पद्मज ।

अन्तरे स्थापितं यत्त दाश्रयं त्वधमालयम् ॥ 10.33 ॥

 \* उत्सवसन्नि पाते स्वतन्त्रालये पूर्वमर्चनम्.\*

स्वतन्त्रे परतन्त्रे वा उत्सवादौ कृते सति ।

पूर्वं स्वतन्त्रे कर्तव्यं वास्त्वङ्गे द्विगुणार्चनम् ॥ 10.34 ॥

 \* आश्रयादिबिम्बानामुत्सवं तत्तदावरण एव कुर्यात्.\*

आश्रयादिषु बिम्बेषु उत्सवादौ कृते सति ।

तत्तदावरणे कुर्या द्बाह्यवीध्यां तु नाचरेत् ॥ 10.35 ॥

मोहाद्वा यदिवा लोभा द्विपरीते कृते सति ।

अरातिभिः परिभवो महाव्याध्यादिपीडनम् ॥ 10.36 ॥

प्राङ्गणएषु च सर्वेषु प्रासादादिषु मूर्तिषु ।

प्रीत्याभिषेकमात्रं च स्नपनाद्युत्सवं विना ॥ 10.37 ॥

\(5\) कारयेद्यदि सम्मोहात्प्रजानां पीडनं तथा ।

तस्मात्सर्वप्रयत्नेन विपरीतं तु नाचरेत् ॥ 10.38 ॥

(5. सदा देशाधिपस्य स्यात्प्रजानाम्.)

अन्यथा कारयेन्मोहाद्राजा राष्ट्रं च नश्यति ।

 \* ग्रामवास्तुबलिनिषेधः.\*

ग्रामाश्रयादिभेराणामालयाश्रयकेषु च ॥ 10.39 ॥

ग्रामवस्तु बलिहीनं केवलोत्सवमाचरेत् ।

 \* वैष्णवोत्सवे देवतान्तरोत्सवनिशेधः.\*

देवतान्तरकल्याणे वर्तमानेऽपि वैष्णवम् ॥ 10.40 ॥

कुर्याद्देवोत्सवं नैव वैष्णवेऽन्यं कदाचन ।

वासुदेवो हि देवानां देवताम्नायते यतः ॥ 10.41 ॥

 \* देवोत्सवमध्ये मानुषोत्सवनिषेधः.\*

उत्सवे देवदेवस्य ध्वजारोहणपूर्वके ।

प्रवर्तिते (6) देवयागे चौलादि र्नैव संस्क्रिया ॥ 10.42 ॥

(6. नैव यागश्चौलादिश्चैव.)

 \* पूर्वापपादः.\*

ग्रामाद्यनङ्गायतने प्रवृत्तेऽप्युत्सवे पुनः ।

कुर्याद्देवान्तरं यागं चौलादिं चैव संस्क्रियां ॥ 10.43 ॥

 \* अन्यदेवतोपयुक्ततोरणादीनां प्रतिक्षेपः.\*

तोरणादीनि चान्येषां देवानामुत्सवे सताम् ।

उत्पाट्य रथ्यासु हरे रुत्सवो नान्यथा भवेत् ॥ 10.44 ॥

 \* पूर्वापवादः.\*

क्लृप्तानामुत्सवे विष्णो रथ्यादिष्वितरोत्सवे ।

स्थिराणां तोरणादीनां कुर्यं नोत्पाटनं भवेत् ॥ 10.45 ॥

 \* अधिमासादौ प्रथमोत्सवनिषेधः.\*

अधिके मासि शुक्रादौ गुरौ च स्तमिते सति ।

नोत्सवः प्रथमःकल्प्यः कल्पने राजराष्ट्रयोः ॥ 10.46 ॥

प्रजानां चैव दुःखं स्या द्व्याधिर्वा मृतिरेव वा ।

उत्सवे च द्विदीयादौ नोक्तदोषः कथञ्चन ॥ 10.47 ॥

 \* ध्वजारोहणस्य मुख्यकालः.\*

मासादावुत्सवदिने पञ्चाहावधिके क्रमात् ।

ध्वजारोहणकालस्तु ब्रह्मन्नद्य प्रदर्श्यते ॥ 10.48 ॥

एकोनविंशतितमे दिने तीर्थाङ्कुरार्पणात् ।

अष्टादशदिने वापि प्रागेव समये शुभे ॥ 10.49 ॥

वैनतेयध्वजारोहाद्द्वादशाहेऽथवा भवेत् ।

यद्वा कल्याण दिवसं त्रिगुणीकृत्य तावताम् ॥ 10.50 ॥

आदौ दिनानां कर्तव्यं ध्वजारोहणमब्जज ।

अङ्कुरानपर्ययित्वाह्नि पुण्ये पुर्वे यथोदिते ॥ 10.51 ॥

ध्वजमारोपयेत्पश्चान्मङ्गलं मङ्गले दिने ।

 \* अनुकल्पकालः.\*

दैवाद्वामानुषाद्वापि कुतश्चित्कारणाद्यदि ॥ 10.52 ॥

\(7\) उत्सवाहर्गणा त्पूर्वं यथोक्तैन कृते ध्वजे ।

उत्सवारम्भणदिने दिवाऽऽरोप्य ध्वजं निशि ॥ 10.53 ॥

(7. उत्सवारम्भणात्.)

 \* ध्वजारोहण भेरीताडनयोः पौर्वापर्यविकल्पः.\*

भेरीताडनमन्वक्च पालिकास्वङ्कुरान् क्षिपेत् ।

अघोष्य भेरीं प्रथमं ध्वजारोहणमन्वतः ॥ 10.54 ॥

ततोऽङ्कुरार्पणं यद्वा यद्वा निश्यङ्कुरार्पणम् ।

प्रदोषेऽन्वग्ध्वजारोहो भेरीताडनमन्वतः ॥ 10.55 ॥

तत्कालेऽपि ध्वजारोहे त्रैविध्यं चतुरासन ।

 \* ध्वजपटायामादिमानम्.\*

तन्तूत्थं क्षौमवसनं निर्देषं सूक्ष्ममाहृतम् ॥ 10.56 ॥

कार्पासं वा यथावित्तं ध्वजार्थे कल्पयेद्बुधः ।

आयतं दशभिर्हस्तै र्विस्तीर्णं पञ्चभिर्दृढम् ॥ 10.57 ॥

नवभिर्वाष्टभिर्वापि सप्तभिर्वा चतुर्मुख ।

मूलभेरसमायामं द्वारायाम मथापि वा ॥ 10.58 ॥

आयामार्धेन विस्तीर्णं पादेन कृते शेखरम् ।

शेखरेण समं पुच्छं तदर्धं कर्णपुच्चकम् ॥ 10.59 ॥

निर्णेजितं खलीयुक्तं शोषितं लक्षणान्वितम् ।

 \* गरुडमूर्ति लक्षणम्.\*

आहृत्य मध्ये वस्त्रस्य गरुडं काञ्चनप्रभम् ॥ 10.60 ॥

नवतालप्रमाणेन द्विभुजं धृतञ्चुकम् ।

धृतपुष्पाञ्जलिपुटं श्वेताम्बर धरं विभुम् ॥ 10.61 ॥

दंष्ट्राकरालवदनं ब्रुकुटीकुटिलेक्षणम् ।

नीलनासाग्रसंयुक्तं कुञ्चितासव्यपादकम् ॥ 10.62 ॥

पृष्ठे निविष्टसर्वाङ्घ्रिं पक्षविक्षेपशोभितम् ।

गगने गमनारम्भं (8) सुवृत्तं घोरदर्शनम् ॥ 10.63 ॥

(8. वृत्ताक्षम्.)

करण्डिकामुकुटिनं ललाटे रचितालकम् ।

हारकेयूरवलयनूवुराभरणोज्ज्वलम् ॥ 10.64 ॥

अनन्तो वामकटको यज्ञसूत्रं तु वासुकिः ।

उरसि न्यस्तकार्कोटं कटिसूत्रिततक्षकम् ॥ 10.65 ॥

बिभ्राणं दक्षिणे कर्णे पद्माह्वयसरीसृपम् ।

महापद्मं तथान्यत्र शङ्खं शिरसि भोगिनम् ॥ 10.66 ॥

गुलिकं चाङ्गदे सर्पं वर्णस्तेषां च कध्यते ।

स्फटिकाभश्पोणिताभःपीताभोधूम्रवर्णकः ॥ 10.67 ॥

रक्ताम्बुज निभश्छैव पिङ्गलस्तु हिनप्रभः ।

भ्रमराभः

 \* गरुडप्रतिमाया उपरि पार्श्वेऽधस्ताच्च लेखनीयानि.\*

क्रमाच्छत्रं मुक्ताहेम परिष्कृतम् ॥ 10.68 ॥

उपरिष्टाच्च कर्तव्यं पार्श्वयोश्चामरद्वयम् ।

अधस्तादम्बजं पुर्ण कुम्भमद्भिश्च पालिकाः ॥ 10.69 ॥

सङ्कुरा लिखितव्यास्स्युर्दीपौ द्वौ पार्श्वयोर्द्वयोः ।

पञ्चवर्णैर्लिखेदेव मन्तरं श्यामवर्णकम् ॥ 10.70 ॥

अन्तरालंच (9) कृष्णेन चित्रये च्चित्रकृत्तमः ।

ध्वजार्धसम्मितां चैव पताकां चैव चित्रयेत् ॥ 10.71 ॥

(9. अन्तरालं न.)

 \* अधिपासदिने कर्तव्यानि.\*

अधिवासे दिने प्राप्ते तमिस्रायां गुरुस्स्वयम् ।

कारुशालां प्रविश्याथ कारयित्वाथ शिल्पिना ॥ 10.72 ॥

नयनोन्मीलनं तस्मिन् विसृष्टे शिल्पिनी (10) प्सितैः ।

अर्थैश्च तोषिते सश्चा (11) निक्षिप्य शिरसि ध्वजम् ॥ 10.73 ॥

(10. प्सिते.)

(11. निक्षिपेत्.)

\(12\) मूर्त्रिपस्य सुवर्णादि लोहपात्रे समर्पितम् ।

प्रादक्षिण्येन धामादीन्नी त्वा तूर्य (13) निनादितम् ॥ 10.74 ॥

(12. मूर्तिपश्च.)

(13. निनादितैः.)

ततःप्रवेशयेद्याग मण्डपं देशिकोत्तमः ।

नयनोन्मीलनादन्य त्प्रतिष्ठायामिवाचरेत् ॥ 10.75 ॥

 \* अधिवासः.\*

छायाधिवासनं सद्यो जले कुर्याद्यथाविधि ।

कुम्भैष्टोडशभि (14) श्छायास्नपनं दर्पणे भवेत् ॥ 10.76 ॥

(14. स्नायात् स्नपनम्.)

पौरुषेणैव सूक्तेन (15) गायत्र्या स्वस्य पूजयेत् ।

शाययेच्छालि भारादावास्तीर्णे नववाससि ॥ 10.77 ॥

(15. गाधया.)

शायितस्य पटस्याथ अपसव्ये सहाष्टभिः ।

परितो न्यस्तकलशैर्वर्धन्या च घटं क्षिपेत् ॥ 10.78 ॥

आवाह्य गरुडं कुम्भे करके च सुदर्शनम् ।

इन्द्रादीनष्टपूर्वादि कलशेषु सुपूजयेत् ॥ 10.79 ॥

शोधयित्वा च गरुडं पटस्थं शोषणादिभिः ।

संहृत्य तत्वानि ततः क्रमादुत्पाद्य पक्षिणम् ॥ 10.80 ॥

चतुर्षु पार्श्व कुण्डेषु होमे स्थण्डिलभूषु वा ।

कुण्डे महानसे वापि (16) समिधाज्यै र्यथापुरम् ॥ 10.81 ॥

(16. समिधाद्यै.)

शान्तिहोमस्स्पर्शनं च सेचनं च यथापुरम् ।

पटं विस्तीर्णगरुडं मन्दिराभिमुखं यथा ॥ 10.82 ॥

प्रदर्श्यापाहयेत्तत्र व्याहृत्या

 \* गरुड प्रार्थना.\*

सन्निधिं ततः ।

प्रार्थयेत गुरुस्तस्य गाधया वक्ष्यमाणया ॥ 10.83 ॥

महाबल महाबाहो वैनतेय वयोधिप ।

सन्निधत्स्व पटे तुभ्यं समः प्रणवमूर्तये ॥ 10.84 ॥

कर्मणां सिद्धिमाहोतः कुरुष्व विहगेश्वर ।

अहुतव्यास्त्रयो लोका देवस्योत्सव संपदि ॥ 10.85 ॥

यजेदात्मीय गायत्र्या तमर्घ्याद्युपचर्यया ।

निवेदयेत्ततस्तस्मै निवेद्यं च चतुर्विधम् ॥ 10.86 ॥

कुम्भाय च निवेद्यान्नं स्तोत्रेर्गरुडतोषणम् ।

वाहनाय महाविष्णो स्तार्क्ष्याया मिततेजसे ॥ 10.87 ॥

गरुडाय समस्तुभ्यं सर्वसर्पेन्द्र मृत्यवे ।

नमो नमस्ते पक्षीन्द्र स्वाध्यायवपुषे नमः ॥ 10.88 ॥

विहगन्द्रे मनस्तेऽस्तु समुत्पाटितकल्पक ।

आहृतामृतकुंभाय जननीदास्यमोचिने ॥ 10.89 ॥

सुरासुरेन्द्रजयिने नागेन्द्राभरणाय ते ।

यदाधार्मिदं सर्वं तदाधाराय ते नमः ॥ 10.90 ॥

पक्षौ यस्य बृहत्साम रथन्तरमपि द्वयम् ।

अक्षिणी चापि गायत्रि त्रिवृत्सामशिरः स्मृतम् ॥ 10.91 ॥

स्तोम आत्मा नमस्तस्मै वामदेव्याङ्गसम्पदे ।

नमःप्राणादि वायूना (17) मिशाय गरुडात्मने ॥ 10.92 ॥

(17. मिशानाय गरुत्मते.)

दोषानपयायाखण्डन् गुणानावह सर्वतः ।

विघ्नानि जहि सर्वाणि आत्मसात्कूरु मामपि ॥ 10.93 ॥

स्तुत्वैवं गारुडं मन्त्रं जपेदेकाग्रमानसः ।

तुर्याघोषैर्वेदघोषैर्जागरेण नयेन्निशाम् ॥ 10.94 ॥

 \* गरुडनि वेदित पिण्डभक्षणं सन्तानप्रदम्.\*

निवेद्यं कबलीकृत्य मन्त्रयित्वाच मन्त्रवित् ।

पौरुषैर्गारुडैर्मन्त्रै र्वस्थ्यानामपि योषिताम् ॥ 10.95 ॥

क्षिपेदञ्जिलिषु ध्वात्वा गरुडं चाच्युतं हरिम् ।

भक्षयित्वा त्रयः पिण्डान् जनयेयुस्सुतान् बहून् ॥ 10.96 ॥

 \* ध्वजपटोत्सवः.\*

तं प्रभाते समाराध्य निवेद्य च हर्विःक्रमात् ।

वस्त्राभरण पुष्पैस्तु पटस्थं शोभयेत्खगम् ॥ 10.97 ॥

आरोप्य हस्तिपृष्ठे पारथे वान्यत्र मङ्गले ।

शिभिकादौ नयेद्ग्रामं प्रादक्षिण्येन धाम वा ॥ 10.98 ॥

भेरीमृदङ्गपटहौश्शङ्खकाहलचिह्नकैः ।

घोषयेत्पुरतस्तस्य नृत्तैर्गेयैश्च सर्वतः ॥ 10.99 ॥

 \* खगेश वाद्ययोर्मध्ये साङ्कुरपालिकानयनम् \*

खगेश वाद्ययोर्मध्ये पालिकास्सङ्कुरान्विताः ।

वहेयुर्ब्राह्मणास्सर्वे शिरोभिस्संयतेन्द्रियाः ॥ 10.100 ॥

बिम्बमौत्सवमन्यच्च (18) गरुडस्यान्तिकेऽथवा ।

 \*ध्वजस्तम्भस्थापनस्थानम्.\*

इच्छया यजमानस्य सर्वमङ्गलसंयुतम् ॥ 10.101 ॥

(18. गरुडस्यानयेत वा.)

अग्रतो बलिपीठस्य (19) बहिर्वा धाम गोपुरात् ।

ध्वजस्तम्भं खनेद्भूमौ निर्देषं दारवं स्थिरम् ॥ 10.102 ॥

(19. बहिःप्रासाद.)

 \* स्थम्भोपयोगिदारुमानम्.\*

\(20\) अन्तस्सारो बहिस्सारो निस्सारस्त्रिविध स्तरुः ।

क्रमुकादि बहिस्सारं प्रशस्तं विदुरुत्तमम् ॥ 10.103 ॥

(20. अन्तस्सारे बहिस्सारे नि स्सारे त्रिविधे तरौ.)

अन्तस्सारं चन्दनादि प्रशस्तं स्तम्भकल्पने ।

निस्सारं वर्जयेत्त्सम्भं शततालायतं शुभम् ॥ 10.104 ॥

मानाङ्गुलप्रमाणेन (21) विंशत्यूनमथापि वा ।

प्रासादोच्छ्रायमथवा यद्वा गोपुरुसम्मितम् ॥ 10.105 ॥

(21. विंशत्तालमथापि. विंशन्न्यूनम्.)

चतुर्धा विभजेत्त्सम्भमेकांशेनैव मस्तकम् ।

तस्यचाधारभूतानां (22) च्छेदितानां तु मूलतः ॥ 10.106 ॥

(22. च्छिद्रितानां त्रि.)

त्रयाणामपि पीठानां स्तम्भाग्रे विनिवेशनम् ।

आयतानि च पूठानि द्वितालेन चतुर्मुख ॥ 10.107 ॥

विस्तीर्णानि तदर्धेन तदर्धेन घनानि च ।

मूले स्थूलानि सूक्ष्माणि चाग्रे युञ्जीत भूरुहान् ॥ 10.108 ॥

अग्रे पीठद्वयेच्छिद्रे ध्वजयष्णिं च स्स्कृताम् ।

निवेशयेच्छिद्रयित्वा ध्वजस्तम्भं चतुर्मुख ॥ 10.109 ॥

निवेशयेद्वेणुकं वासव वा सप्तपञ्च वा ।

 \* ध्वजस्तम्भंसंस्कारः.\*

इत्थं भूतं ध्वजस्तम्भं पीठस्योत्तरपार्श्वतः ॥ 10.110 ॥

\(23\) आराध्य वेदविद्विप्रैः प्रागग्रं शाययेद्गुरुः ।

यद्वोदगग्रं प्रक्षाल्य स्तम्भमब्लिङ्गमन्त्रतः ॥ 10.111 ॥

(23. आनाय्य.)

कुशैश्च साग्रैः प्रच्छाद्य स्तम्भमूर्ध्वमुखैश्शुभैः ।

संवेष्ट्य दर्भमालाभि र्विष्णुसूक्तेन देशिकः ॥ 10.112 ॥

ध्वजस्तम्भावटे न्यस्य लोहबीजादि शोधितम् ।

तत्रावटे ध्वजस्तम्भं स्थापयित्वादृढं यथा ॥ 10.113 ॥

प्रासादाभिमुखं

 \* स्तम्भशिरसि ध्वजपटबन्धनम्.\*

तस्य वेण्वग्रविवरे ध्वजम् ।

पाशेनाङ्गुष्ठनाहेन त्रिगुणीकृत्य तन्तुना ॥ 10.114 ॥

ध्वजं निवेशयेद्यद्वा स्तम्भमारुह्य बन्धयेत् ।

बद्धध्वजाग्रस्तम्भं वा स्थापयेच्छक्त्यपेक्षया ॥ 10.115 ॥

 \* ध्वजारोपणकालः.\*

एवं नियोज्य यष्ट्यग्रे मुहूर्ते शोभने गुरुः ।

पूर्वाह्णे वाथ मध्याह्ने ध्वजमारोपयेत्तथा ॥ 10.116 ॥

 \* आरोपणमन्त्रः.\*

बध्वा पुरुषमन्त्रेण सपताकं सघण्टकम् ।

सुवर्णोऽसीति मन्त्रेण ध्वजस्यारोपणं भवेत् ॥ 10.117 ॥

प्रासादाभिमुखं स्थाप्य खगेन्द्रं पटसंस्थितम् ।

तूर्यघोषं तथाम्नायघोषं दिक्षु च घोपयेत् ॥ 10.118 ॥

खगेशमालामन्त्रादीं स्तत्काले देशिको जपेत् ।

 \* स्तम्भमूल वेदीकल्पनम्.\*

स्तम्भमूलस्थले वेदिं हस्तैस्सप्तभिरायताम् ॥ 10.119 ॥

तापद्भिरेव विस्तीर्णामेकहस्तसमुच्छृताम् ।

पञ्चभिर्वा त्रिभिर्वापि चतुरश्रां प्रकल्पयेत् ॥ 10.120 ॥

वेदिकायास्तृतीयांशे मध्ये पीठं प्रकल्पयेत् ।

चतुष्टयाङ्गुलोत्सेधं मेखलात्रयसंयुतम् ॥ 10.121 ॥

भागे तृतीये तस्यापि पद्ममष्टदलै र्युतम् ।

कर्णिकास्थो यथा स्तम्भस्तथा कुर्याद्विचक्षणः ॥ 10.122 ॥

षोडश स्तम्भसंयुक्ता प्रपा स्यात्परित स्ततः ।

चतुर्द्वारसमायुक्ता दर्भमालाद्यलङ्कृता ॥ 10.123 ॥

पुण्याहं पाचयित्वाथ प्रोक्षयेत्कुम्भवारिणा ।

गारुडेनैव मन्त्रेण कलशैश्चाष्टभि स्तथा ॥ 10.124 ॥

इन्द्राद्यैःप्रोक्षयेत् स्तम्भंस्वैस्वैर्मन्त्रैर्यथाक्रमम्

 \* ध्वजे गरुडसान्निध्य प्रार्थनम्.\*

प्रार्थयेत स्थितिं तस्य गरुडस्य ध्वजोदरे ॥ 10.125 ॥

उत्सवावभृथं यावद्गाधया वक्ष्यमाणया ।

पक्षीन्द्र पक्षविक्षेपतरङ्गानिलसम्पदा ॥ 10.126 ॥

निरस्तासुरसन्नाह समरे शत्रुसूदन ।

सन्निधत्स्य पटे यावदुत्सवावभृथावधि ॥ 10.127 ॥

 \* गरुडाय अशेषलोकाह्वानाज्ञापनम्.\*

उत्सवप्रतिमां यानमारोप्य शिभिकादिकम् ।

ध्वजस्तम्भसमीपोर्वीमानीयादर्शयेत्खगम् ॥ 10.128 ॥

आह्वोनार्थमशेषाणां लोकानां पतगेश्वरम् ।

नियुज्य देवस्तदनु प्राप्नुयान्मण्डपावनिम् ॥ 10.129 ॥

 \* गरुडस्य कालत्रये आराधनम्.\*

आराधयेत्त्रिकालं तु गरुडं च निवेदयेत् ।

 \* अनिर्वाण दीपस्थापनम्.\*

अनिर्वाणं तथा दीपं रक्षेन्नक्तंदिवा सदा ॥ 10.130 ॥

 \* उत्सवप्रतिमाया रात्रौ होमान्तमर्चनम्.\*

उत्सवप्रतिमां तत्र मण्डपे च यथाविधि ।

पूजयित्वा निवेद्याथ हविर्होमान्तमर्चयेत् ॥ 10.131 ॥

रात्रौ तु पूजयित्वैवं

 \* भेरीताडनसिद्धये कल्पनीयानि.\*

भेरीताडन सिद्धये ।

ध्वजपीठसंय पुरतः क्षितिं गोमयपारिणा ॥ 10.132 ॥

आलिप्य चतुरश्रं च सुधाचूर्णैश्चशोभयेत् ।

चतुरश्रं धान्यपीठं द्रोणपञ्चकशालिना ॥ 10.133 ॥

कल्पयित्वा कालचक्रं तस्य मध्ये निवेशयेत् ।

बल्यर्चामपितत्रैव स्थापयेद्ध्वज सम्मुखम् ॥ 10.134 ॥

पूजयित्वा निवेद्याथ हवींषि विविधानि च ।

 \* भेर्यर्चनम्.\*

आपिप्ते पुरतस्तस्य भूतले धान्यपीठके ॥ 10.135 ॥

तावदेव महाभेरीं वेष्टितां नववाससा ।

दक्षिणेतरयोस्तस्या भेरिकाया यथाक्रमम् ॥ 10.136 ॥

भागयोरर्चयेद्विष्णुं श्रियं चैव यथाविधि ।

त्रिगुणां प्रकृतिं चैव मध्यभागे सभाजयेत् ॥ 10.137 ॥

 \* भेरीताडनम्.\*

मुहूर्ते शोभने भेरीं शब्दतन्मात्रविद्यया ।

कोणेन ताडयेन्मूर्तित्रयं ध्यायेद्गुरुस्स्वयम् ॥ 10.138 ॥

ततः पारशवस्स्नातो दर्भपाणिरलङ्कृतः ।

सोपवीतोत्तरीयश्च वहन् भेरीमलङ्कृताम् ॥ 10.139 ॥

शङ्खादिवाद्यसहितां तालभेदविधानवित् ।

घोषयेद्गुरुणेन्द्रादौ हूयमाने मरुद्गणे ॥ 10.140 ॥

 \* आहूतव्य देवताः.\*

दिव्यायुधानामाह्वानं तथा वैकुण्ठवासिनाम् ।

तथा पारिषदास्सर्वे विष्वक्सेनाभिरक्षिताः ॥ 10.141 ॥

आह्वातव्या मखे तस्मिन् कुमुदाद्या स्सनायकाः ।

ऋषिभिश्च मरीच्याद्यैर्ब्रह्मलोकनिवासिभिः ॥ 10.142 ॥

समाह्वानं विरिञ्चस्य रुद्रलोकनिवासिभिः ।

सार्दं प्रमथसार्धैश्च रुद्रश्च वृषवाहनः ॥ 10.143 ॥

आह्वातव्यास्तथान्ये च तत्तल्लोकनिपासिनः ।

वाहनैःपरिवारैश्च साकं तस्मिन् महूत्सवे ॥ 10.144 ॥

विद्याश्च मूर्तिधारिण्यस्त्रयू चङ्गैर्वपुष्मती ।

अह्वातव्यास्समाह्वानं सर्वेषां च स्वनामभिः ॥ 10.145 ॥

नित्योत्सवार्चं परितो वीधिकासु सुदर्शनम् ।

अन्नर्मूर्तिविधानं च प्रदीपैर्बहुभिर्वृतम् ॥ 10.146 ॥

गमयित्वा प्रतिदिशं भेरीताडनपूर्वकम् ।

 \* ग्राममध्ये चतुर्मुखस्यावाहनम्.\*

ग्राममध्यं समासाद्य तत्रावाह्य चतुर्मुखम् ॥ 10.147 ॥

अर्चयित्वा मखे तस्मिन् याचित्वा सन्निधिं गुरुः ।

इन्द्रादींश्च प्रतिदिशं बल्यर्थं सन्निधिं तदा ॥ 10.148 ॥

अर्चयित्वा तूर्यघोषं घोषयित्वास्वतालवत् ।

अन्यत्र गारुडं तालमन्तरालेषु घोषयेत् ॥ 10.149 ॥

प्रविश्य मन्दिरं तत्र यथापूर्वं निवेशयेत् ।

 \* वीधीषु देवताह्वानम्.\*

आदायोत्सवबिम्बं वा केवलं वा सुदर्शनम् ॥ 10.150 ॥

अन्नमूर्तिविधानं वा भेरीमादाय केवलाम् ।

रथ्यासु देवताह्वानं तत्र तत्र यथाविधि ॥ 10.151 ॥

 \* भेरीशब्दं श्रुत्वा अवभृथान्तमन्यत्र न यायात्.\*

देवताह्वानवेलायां भेरीं शृण्वन्तिये नराः ।

तैर्नदीतरणं नैव यानं वा योजनात्परम् ॥ 10.152 ॥

अनादृत्योत्सवं मोहाद्दूरं यायाज्जनो यदि ।

स याति निरयस्थानं प्रेत्य दुःखमिहापि च ॥ 10.153 ॥

तस्मादवभृथं यावद्वसेत्तत्रैव नो प्रजेत् ।

ध्वजार्थमङ्कुरा येन न्यस्तास्स यदि कारणात् ॥ 10.154 ॥

कुतश्चिदसमर्थो वा मृतो वा देशिकोत्तमः ।

शेषं समापयेदन्यः पुत्रो वा तदनुज्ञया ॥ 10.155 ॥

शिष्यो वा यदि वा ब्राता ऋत्विक्वा गुणवत्तरः ।

इति श्रीपाञ्चरात्रे महोपनिषदि पाद्म संहितायां चर्यापादे ध्वजारोहण विधिर्नाम दशमोऽध्यायः

 --------\*\*\*\*\*\*\*--------



 पाद्मसंहितायाम्





 चर्यापादे-एकादशोऽध्यायः



 एकादशोऽध्यायः



 ------

 \* महोत्सवविधौ अङ्कुरार्पणकालः.\*

श्रीभगवान् :---

उत्सवारम्भदिवसादर्वागहनि सप्तमे ।

आङ्कुरानावपेल्लग्ने शोभने देशिकोत्तमः ॥ 11.1 ॥

 \* पालिकासङ्ख्या.\*

\(1\) अष्टोत्तर शतेष्वेव पालिकासु यथाविधि ।

\(2\) षट्त्रिंशत्स्वथ वा

 \* वीधीचत्वरपरिष्कारालङ्कारौ.\*

पश्चादलङ्कारं समाचरेत् ॥ 11.2 ॥

(1. अष्टोत्तरशतं वापि.)

(2. षट्त्रिंशद्भिस्तुवा.)

क्रमुकैर्दारुजैर्वापि तोरणै र्वीधिकामुखम् ।

चत्वाराणि तथा ग्रेषु गोपुराणामलङ्क्रिया ॥ 11.3 ॥

फलभारावनम्राश्च कदलीक्रमुकादयः ।

पार्श्वेषु तोरणानां स्युः स्थाप्या गमनवीधयः ॥ 11.4 ॥

समभूमितलाःकार्यास्सिकताभिश्च शोभिताः ।

दुकूलक्षौमपासोभि र्दर्भमालाशतेन च ॥ 11.5 ॥

ध्वजैश्च सर्वतो दिक्षु शोभयेच्च प्रपादिभिः ।

शोधयेत्सर्वभूभागं गोमयोम्भोभिराप्लुतैः ॥ 11.6 ॥

 \* प्रासादालज्कारः.\*

प्रासदभित्तयः कार्याश्चित्रिता वर्णपञ्चकैः ।

\(3\) कम्भाभिः पूर्णकुम्भैश्च दीपिकावलिभि स्तथा ॥ 11.7 ॥

(3. अम्भोभिः.)

मुक्तादामभिरन्यैश्च साङ्कुरैःपालिकाशतैः ।

 \* देशान्तरागतसेवार्थिभ्यः प्रपादिकल्पनम् \*

देशाद्देशात्समेतानां वर्णानां च तदुत्सवे ॥ 11.8 ॥

सेवितुं देवदेवेश मन्नाद्यैस्तुष्टिमावहेत् ।

प्रपापानीयशालाध्यै र्यजमानो दिवानिशम् ॥ 11.9 ॥

 \* रोगार्तेभ्यः भैषज्यकल्पनम्.\*

रोगार्तानथ भैषज्यैर्भिषजेद्धनराशिभिः ।

 \* यागमण्डपस्थानम्.\*

प्रथमावरणे ब्रह्मन् कारयेद्यागमण्डपम् ॥ 11.10 ॥

यद्वावकाशानुगुणं द्वितीयावरणे भवेत् ।

अन्तरालेषु सर्वत्र दिशामिष्टे क्वचिद्भवेत् ॥ 11.11 ॥

 \* मण्डपायामिविस्तारौ.\*

सप्तहस्तायतं यद्वा पञ्चहस्तायतं तु वा ।

विस्तारायामसदृशं यतुर्द्वारस मन्वितम् ॥ 11.12 ॥

मण्डपं कारयेत्तस्य परितः कारयेत्प्रपाम् ।

 \* वेदीकल्पनम्.\*

तस्य मध्ये त्रियंशे तु वेदीं हस्तसमुच्छृताम् ॥ 11.13 ॥

विस्तीर्णां द्वित्रिहस्तेन

 \* अग्निकुण्ड निर्माणम्.\*

वेद्याः प्राच्यां प्रकल्पयेत् ।

कुण्डमाहवनीयस्य चतुरश्रं यथोदितम् ॥ 11.14 ॥

दक्षिणस्यां दक्षिणाग्नेर्दिशि चाप समाकृति ।

कुण्डं तु गार्हपत्यस्य प्रतीच्यां वृत्त मद्भुतम् ॥ 11.15 ॥

सभ्यस्य कुण्डं कौबेर्यां त्रिकोणं तदनन्तरम् ।

ऐशान्या मग्निकोणे वा कुण्डं च चतुरश्रकम् ॥ 11.16 ॥

अवसक्थ्यस्य शिखिनः पञ्चाग्न्युत्सव मुत्तमम् ।

 \* यजमानेच्छया अग्निषु विकल्पः.\*

यद्वाऽऽवसक्थ्य रहितं चतुरग्निं चतुर्दिशि ॥ 11.17 ॥

सभ्यावसक्थ्य रहितं यद्वाग्नि त्रयसंयुतम् ।

एकामाहवनीयं वा कल्वयेत्कत्कुरिच्छया ॥ 11.18 ॥

अश्वत्थादिद्रुमैर्द्वारतोरणानि चतुर्दिशम् ।

स्रुक्स्रुवौ कारयेदष्ट मङ्गलानि यथापुरम् ॥ 11.19 ॥

आसनं त्वृत्विजां होमपात्राणि विविधानि च ।

मण्डपानां च पुरतः प्रपास्यात्पार्श्वयोरपि ॥ 11.20 ॥

दुकूलक्षौमकाशेयैर्विचित्रं मण्टपं प्रपाम् ।

वितानयेद्वेष्टयेच्च स्तम्भानन्तर्बहिस्थ्सितान् ॥ 11.21 ॥

मुक्तादामानि सर्वत्र लम्बयेद्दीपमालिकाः ।

आरोपयेच्च स्तम्भेषु पताकावलिबन्धनम् ॥ 11.22 ॥

मुक्तावितानं बध्नी यात्पुष्पमालाश्च सर्वतः ।

एवमादिपरिष्कारै र्भूषयेन्मण्डपादिकम् ॥ 11.23 ॥

तिरस्करिण्यो विपुला बध्नीयाच्च विचित्रिताः ।

 \* वरणीयाचार्यादिसङ्ख्या.\*

अग्रे चतुर्णां वरण माचार्याणां च ऋत्विजाम् ॥ 11.24 ॥

षोडशा नां तथान्येषां स्वीकारः परिचारिणाम् ।

ते च भूष्या यथावित्तं भूषणैः कटकादिभिः ॥ 11.25 ॥

वासोभिश्च नवैश्चित्रे रधिकारानु सारतः ।

उष्णीषैरुत्तरीयैश्च गन्धद्रव्यासु लेपनैः ॥ 11.26 ॥

शोभनीयाः प्रयत्नेन यजमानेन सर्वदा ।

 \* उत्सवस्यारम्भे अन्तेच स्नपनं कार्यम्.\*

स्नपनं चोत्सवा रम्भे तदन्ते च यथोदितम् ॥ 11.27 ॥

 \* कौतुकस्य बन्धनकालः तत्संस्कारश्च.\*

कुर्याद्देवस्य पूर्वेद्युः कौतुकं बन्धयेद्गुरुः ।

सौवर्णे राजते वापि पात्रे (4) विमलतण्डुले ॥ 11.28 ॥

(4. कलमतण्डुलैः.)

खारिद्वयेन वार्धेन यद्वा पादेन सम्मिते ।

न्यस्येत्सूत्रं च सौवर्णं क्षौमं कार्पासमेव वा ॥ 11.29 ॥

सप्तभिः पञ्चभिर्वापि सूत्रं क्षौमादितन्तुभिः ।

शतेन षष्ठ्यारूढेन फलैः क्रमुकजैरपि ॥ 11.30 ॥

नागवल्लीदलैस्सार्धं फलसङ्ख्या चतुर्गुणैः ।

तदर्धैर्वा तदर्धैर्वा कदल्यादिफलैरपि ॥ 11.31 ॥

 \* कौतुकस्य सविभवं ग्रामप्रादक्षिण्येन धामप्रवेशः.\*

सार्धं तदनु तत्पात्रं (5) साधारं न्यस्य मूर्धनि ।

वस्त्रेणआच्छादितं छत्रचामरव्यजनान्वितम् ॥ 11.32 ॥

(5. साधानम्.)

बहुदीपकसंयुक्तं सवितानं च मूर्तिपः ।

पठद्भिश्शाकुनं सूक्तं ब्राह्मणैर्वेद पारगैः ॥ 11.33 ॥

तूर्य मङ्गलगीतैश्च सार्धं नीत्वा प्रदक्षिणम् ।

धाम विष्णोस्तथा तस्य बहिरावरणानि च ॥ 11.34 ॥

प्रादक्षिण्येन वा ग्रामं प्रविशेद्देवता न्तिकम् ।

 \* उत्सवभेरस्य कौतुकबन्धः उपचाराश्च.\*

देवस्य पुरतो भूमितले गोमयपारिणा ॥ 11.35 ॥

आलिप्ते चतुरश्रेच शालिभारेण (6) पूरिते ।

पात्रं निधाय पुण्याहं वाचयित्वा यथाविधि ॥ 11.36 ॥

(6. भूषिते.)

सभाजयित्वा त्त्सूत्र मन्त्रमन्त्रेण देशिकः ।

अङ्गुष्ठा नामिकाभ्यां तु गृहीत्वा हस्तयोर्द्वयोः ॥ 11.37 ॥

अपराजितया सूत्रं चन्दनक्षोद वारिणा ।

आलिप्य दक्षिणे हस्ते बध्वा चोत्सवकौतुकम् ॥ 11.38 ॥

स्पृष्ट्वा दक्षिणहस्तेन सूत्रं पारान् शतं जपेत् ।

अन्त्रमन्त्रं तथार्घ्यार्दैरिष्ट्वादेवं निवेदयेत् ॥ 11.39 ॥

महापूवं तथापूपान् पृथुकांश्च फलान्यपि ।

केयं नृत्तं तथापाद्य माचरेद्देवतान्तिके ॥ 11.40 ॥

त्रिभिर्भागवतैर्देवं स्थानेऽन्यत्र निवेशयेत् ।

स्नानान्तं क्षौमवसनमालिप्तं चन्दनादिना ॥ 11.41 ॥

भूषितं भूषणैस्सर्वैस्स्रिग्विणं देवदैवतम् ।

अर्चयित्वा यथाशास्त्रं परमान्नं निवेदयेत् ॥ 11.42 ॥

यथोदितं प्रतिष्ठायां यथाशयन कल्पनम् ।

भिम्बं चोपरि विन्यस्य (7) शयने स्थापयेच्छुभे ॥ 11.43 ॥

(7.स्नपने.)

कोणेषु स्थापयेद्दीपान् पालिका स्साङ्कुरास्तथा ।

तूर्यघोषैस्तथावेदैस्तोत्रैस्तुत्वा मधुद्विषम् ॥ 11.44 ॥

 \* निशायां जागरणम्.\*

निशां नयोज्जागरेण समाहितमना गुरुः ।

 \* देवस्यो तत्थापनम्.\*

श्वोभूते शोभने प्राप्ते मुहूर्ते भास्करोदये ॥ 11.45 ॥

उत्तिष्ठे त्यादिमन्त्रेण त्रिभिर्भागवतैस्सह ।

दिक्षु शाकुनिकं सूक्तं पठत्सु ब्राह्मणेष्वपि ॥ 11.46 ॥

उत्थाव्य शयनाद्देवं तं

 \* देवस्य शिभिकारोपणम्.\*

इदंविष्णुरित्यृचा ।

आरोपयेयुश्शिभिकां सुवर्ण प्रभया सह ॥ 11.47 ॥

 \* ब्राह्मणा एव यानं वहेयुः.\*

वहेयु र्भूसुरा यानं ध्यायन्तो विहगाधिपम् ।

विकिरेत्सर्वतो दिक्षु पुष्पाणिसुरभीणि च ॥ 11.48 ॥

लाजांश्च साकं मुक्ताभिस्तूर्यघोषैश्च नादयेत् ।

ईदृसैर्मङ्गलैरन्यैस्सर्वावरण भूमिकाः ॥ 11.49 ॥

नीत्वा प्रदक्षिणं

 \* भगवतो भद्रासने उपवेशनम्.\*

यानादवरोप्य प्रभान्विते ।

भद्रासने दुकुलादिचित्रास्तरणशोभिते ॥ 11.50 ॥

पार्श्वेकल्पद्रुमच्छायाशीतले स्वर्णनिर्मिते ।

निवेश्य मण्टपे सर्वमुपचारं समाचरेत् ॥ 11.51 ॥

 \* प्राभृतसमर्पणम्.\*

प्राभृतं चाहृतं सर्वं द्रव्यमुत्सवकारणम् ।

देवाय दर्शयेत्सर्वं जनसंनदि देशिकः ॥ 11.52 ॥

कृत्वोपचार मखिलं (8) ततस्स्नपनमण्टपे ।

स्नापयेद्देवदेवेशं यथापूर्वोदितैःक्रममैः ॥ 11.53 ॥

(8. तद्बिम्बं स्नान.)

आचार्यो यजमानश्च समीक्ष्य विभवोदयम् ।

 \* स्नपनहविर्निवेदनानन्तरं देवस्य गर्भगृहनयनम्.\*

महाहविर्निवेद्यान्ते हुत्वा हव्यैर्यथाविधि ॥ 11.54 ॥

गर्भगेहं (9) विमानस्य नयेन्मङ्गलसंयुतम् ।

 \* अपराह्णे मृत्तिकासङ्ग्रहणबीजावापौ.\*

ततोऽपराह्णसमये अङ्कुराधारमृत्तिकाम् ॥ 11.55 ॥

(9. समासाद्य.)

आनेतुं बहिरुद्यान बूमेर्यद्वा नदीतटात् ।

यानमारोप्य गरुडं सेनान्यं (10) वा परिष्कृतम् ॥ 11.56 ॥

(10. च.)

देवादेशं पुरस्कृत्य सर्वमङ्गल संयुतम् ।

वहद्भिःपालिकाःपूर्वं खनित्रं चापि भूषितम् ॥ 11.57 ॥

ब्राह्मणैर्बहुभिर्वेदानधीयानैस्समन्ततः ।

नीत्वा प्रदक्षिणं (11) ग्रामं ततो निर्गत्य देशिकः ॥ 11.58 ॥

(11. यानम्.)

दिशं प्राचीमुदीचीं वा प्रतिसङ्गृह्यमृत्तिकाम् ।

यथापूर्वोदितं धाम प्रविश्य रजनीमुखे ॥ 11.59 ॥

प्रदोषे यागसदसि पालिका द्वादशावराः ।

शरावकुम्भसहितास्तद्वर्गा अपि षोडश ॥ 11.60 ॥

ईशानभागे संस्थाप्य सोमकुम्भसमन्विताः ।

आवपेत्तासु बीजानि मुहूर्ते शोभने गुरुः ॥ 11.61 ॥

 \* प्रार्थनापूर्वकं देवस्य यागमण्डपे निवेशनम्.\*

ततः प्रविश्य सदनं यजमानो गुरुश्च तौ ।

प्रणम्य दण्डवद्भूमौ देवमुत्सव सम्पदम् ॥ 11.62 ॥

याचेतां गुरुरन्वक्च बध्वा कल्याणकौतुकम् ।

उत्सवस्नानबल्यर्थ प्रतिमासु यथा क्रमम् ॥ 11.63 ॥

सुदर्शने चशयने कल्पितेऽन्यत पूर्ववत् ।

बद्धप्रतिसरं सर्वमधिवास्य यथाक्रमम् ॥ 11.64 ॥

उत्थाप्य सद्यश्चाराध्य प्रादक्षिण्येन मन्दिरम् ।

नीत्वा प्रवेश्य यागार्थमण्डपं तत्र (12) चासने ॥ 11.65 ॥

(12. चानयेत्.)

नित्योत्सवा र्चां चक्रं च निवेश्य तदनन्तरम् ।

 \* वेदिकायां धान्यराशौ कुम्भस्थापनम्.\*

वेदिकायां धान्यपीठं कृत्वा पुर्वेदितक्रमात् ॥ 11.66 ॥

तत्र प्रक्षालितान् कुम्भान् सूत्रेण परिवेष्टितान् ।

गन्धोदकेन (13) सम्पूर्णा न्नवरत्नयुतान्नव ॥ 11.67 ॥

(13. सम्पूर्य नवरत्नोदरान्नव.)

सर्वगन्धरजोमिश्रान् करकेण समन्वितान् ।

प्रत्येकं स्यस्तसौवर्णनिष्कानश्वत्थपल्लवैः ॥ 11.68 ॥

कुशकूर्चेन सहितान् मुखेष्वपि समल्लकान् ।

मध्यमं वस्त्र युग्नेन शिष्टानेकेन वाससा ॥ 11.69 ॥

वेष्टितान्वेदिकाभूमौ स्थापयेद्धान्यराशिषु ।

अयतं सप्तभिर्हस्तैष्षद्भिर्वा चाथ पञ्चभिः ॥ 11.70 ॥

विस्तीर्णं वस्त्रमायाममानार्धेन नियोजयेत् ।

भगवन्मयविप्रैश्च पुण्याहमपि वाचयेत् ॥ 11.71 ॥

 \* कुम्भेषु स्थानभेदेन यष्टव्यदेवताः.\*

\(14\) द्वारतोरणकुम्भादीन् प्रतिष्ठायामि वार्चयेत् ।

मध्यकुम्भे मूलबेरं (15) करके च सुदर्शनम् ॥ 11.72 ॥

(14. इदमर्धंक्वचिन्न.)

(15. करकेष्वस्त्रपूजनम्.)

पूर्वाद्याशागते कुम्भे वासुदेवादि (16) कान्यजेत् ।

आग्नेयादिषु कोणेषु यष्टव्याः पुरुषादयः ॥ 11.73 ॥

(16. पूजनम्.)

\(17\) तधैव पुरुषस्सत्यः क्रमेणाच्युतदेवता ।

अनन्तश्चेति हविषा चतुर्णां च निवेदनम् ॥ 11.74 ॥

(17. क्रमेण पुरुषस्सत्यस्तथैवा.)

\(18\) कुम्भे तथास्त्रे च बलिबिम्बे चै वाष्ट मङ्गलम् ।

वेष्टितं वाससा वेदे रधस्ताद्धान्य राशिषु ॥ 11.75 ॥

(18. कुम्भे कुम्भे तथास्त्रे च विन्यसेदष्ट.)

न्यस्याभ्यर्च्य चतुर्दिक्षु वेदतूर्यादिघोषणे ।

 \* आहवनीयाद्यग्निषु होतव्यदेवताः.\*

प्रवृत्ते जुहुयादग्नौ ध्यायन्नाहव नीयके ॥ 11.76 ॥

वासुदेवं दक्षिणाग्नौ सङ्कर्षण मनन्तरे ।

प्रद्युम्नं पश्चिमे चाग्नावुदी चीनेऽनिरुद्धकम् ॥ 11.77 ॥

आवसक्थ्ये मूलमूर्तिमिष्ट्वा तीर्थाव सानिकम् ।

सन्निधिं प्रार्थ कुण्डेषु जुहुया त्सर्पिरादिभिः ॥ 11.78 ॥

 \* होमद्रव्याणि.\*

सर्पिषा च प्रसूनैश्च धूपद्रव्यैश्च पद्मज ।

समिधा पयसा दध्ना तिलव्रीहि यवै स्तथा ॥ 11.79 ॥

 \* होमसङ्ख्या.\*

तत्तद्दैवतमन्त्रेण अष्टोत्तर शतं पृथक् ।

अष्टाविंशतिवारान्वा कुण्डेषु प्रागुपक्रमः ॥ 11.80 ॥

पायसैःकृसरैर्गौल्यैर्हरिद्रान्नैश्च मौर्दिकैः ।

होतव्यं पौरुषै स्सूक्तैः पृथगग्निषु पञ्चसु ॥ 11.81 ॥

 \* ब्रह्मादि स्थावरास्त सर्वदेवताहोमः.\*

पञ्चमे परमान्नेन ब्रह्माद्युद्दिश्य देवताः ।

तत्तन्नाम चतुर्थ्यन्तं परिवारपदान्वितम् ॥ 11.82 ॥

स्वाहान्तं मन्त्रमुच्चार्य ध्यात्वा ब्रह्मादिदेवताः ।

ब्रह्मा प्रजापती रुद्रस्सर्वे देवा यथाक्रमम् ॥ 11.83 ॥

छन्धांसि वेदा ऋषयो गन्धर्वाश्च सरीसृपाः ।

यक्षाश्चप्सरसश्चैव मासाद्यैस्सह वत्सराः ॥ 11.84 ॥

\(19\) सरितश्च समुद्राश्च पर्वताश्च तथापगाः ।

भूतानि पशवो वृक्षा स्तथैवौषधयःस्मृताः ॥ 11.85 ॥

(19. सर्वा देव्यः.)

वनस्पतिश्चोद्भिदश्च स्वेदजाश्चाण्डजा स्तथा ।

जरायुजाश्च भूरादिसप्तलोकास्तथैव च ॥ 11.86 ॥

अतलाद्यास्तथालोकास्सप्त चण्डादिदेवताः ।

इत्येतेभ्यो बलिद्रव्यं जुहुयान्मूलविद्यया ॥ 11.87 ॥

इदं विष्णुरितिप्रोच्य पूर्णाहुति मथाचरेत् ।

न दहेत्परिधीन् दर्भान् देवान्नोद्वासयेत् स्थितान् ॥ 11.88 ॥

प्रत्यहं धारयेदग्नीन् यावत्तीर्थदिनावधि ।

अहोरात्रं प्रतिदिनं जुहुयादुक्तवर्तना ॥ 11.89 ॥

एकाग्नौवापि होतव्यं होमद्रव्यमशेषतः ।

त्रये चतुष्टये चैवमग्नीनां कमलासन ॥ 11.90 ॥

 \* बलिदानया चक्रस्य अन्नमूर्तेश्च निष्क्रमणम्.\*

बलिप्रदानं प्रथमं कुर्याद्यागस्य मण्टपे ।

चक्रं च बलिभिम्बं च समादायान्नमूर्तिना ॥ 11.91 ॥

साकं निष्क्रम्य (20) सदनात्तद्द्वारे कुमुदादिकम् ।

अभ्यर्च्यपुरतो दद्याद्बलिं भूमितले शुचौ ॥ 11.92 ॥

(20. सदसः.)

 \* उपकरण वाहिनामग्रे गमनम्.\*

पात्रस्थं तद्बलिद्रव्यं घण्टां प्रसवभाजनम् ।

तोयपूर्णं च करकं दीपपात्रं च दीपिकाः ॥ 11.93 ॥

धूपपात्रं गृहीत्वाग्रे गच्छन्तु परिचारकाः ।

 \* अग्रे अन्नमूर्तिः गच्चेत्.\*

\(21\) अग्रे गच्छेदन्न मूर्तिस्ततश्चक्रमनन्तरम् ॥ 11.94 ॥

(21. अन्वग्गच्छेत् अनुगस्छेत्.)

 \* तदनु नित्योत्स वार्चाया सयनम्.\*

नित्योत्सवार्चां तदनु वितानादि समन्विताम् ।

ततश्चण्ड प्रचण्डादीन् द्वारेष्वा वरणेषु च ॥ 11.95 ॥

 \* बलिनिक्षेपः.\*

नित्योत्सवप्रक्रियाया बलिमभ्यर्च्य निक्षिपेत् ।

मध्यमारभ्य च ग्रामे ब्रह्मादीनां यथाविधि ॥ 11.96 ॥

देशेष्वीशानपर्यन्तं दत्वाऽभ्यर्च्य बलिं ततः ।

 \* परिशिष्टबलिद्रव्यस्य महापीठे निक्षेपः.\*

महापीठे बलिद्रव्यं परिशिष्टम शेषतः ॥ 11.97 ॥

दद्यात्पारिषदान् सर्वानुद्दिश्य कमलासन ।

 \* उत्सवमूर्तेश्शयनादुत्थापनम्.\*

मुहूर्ते शोभने प्राप्ते गुरुरुत्सव कौतुकम् ॥ 11.98 ॥

शयनस्थं समुत्थाप्य मन्त्रमुत्तिष्ठ पूर्वकम् ।

उच्चारयन् स्वस्तिसूक्तं पठद्भिर्ब्राह्मणै स्सह ॥ 11.99 ॥

निष्क्रम्य मन्दिरात्तस्मा दुच्चार्य च रथन्तरम् ।

 \* उत्सव मूर्तेर्हस्त्यादियुक्तरथेन परिभ्रमणम्.\*

समारोप्य रथं युक्तं चतुर्भिर्हस्तिपुङ्गवैः ॥ 11.100 ॥

वाजिभिर्वा बलीवर्दैश्शीघ्रगामिभिरुत्तमैः ।

कल्पकद्रुमसंयुक्तं हेमकुटै रलङ्कृतम् ॥ 11.101 ॥

रथस्यो परिकृत्वा च नयेदास्थितसारथिम् ।

यन्त्रेण वा विप्रवर्यौ रधीयानै र्बलान्वितैः ॥ 11.102 ॥

गजे वा स्यन्दनालाभे याने वा तदसम्भवे ।

 \* भगवतो यानारोपणे मन्त्रः.\*

भद्रङ्कर्णेति मन्त्रेण यानमारोपयेत्तदा ॥ 11.103 ॥

सपुष्पहेमप्रभयायुक्तं पुष्पैरलङ्कृतम् ।

हैमेन च (22) विमानेन युक्तं पुष्पादिशोभिना ॥ 11.104 ॥

(22. वितानेन.)

कुटाकारेण वा युक्तं मयूरच्छदशोभिना ।

सर्वालङ्कार युक्तेन समनःपरिवेषिना ॥ 11.105 ॥

 \* यात्रोपचारविधिः.\*

याने तत्र समासीसमभ्यर्च्यन्यासपूर्वकम् ।

देवं निवेदयेत्तस्मै भक्ष्यं च पृथुकादिकम् ॥ 11.106 ॥

नान्यं चरणयोर्न्यस्येन्निशाचूर्णानि सर्वशः ।

दीपैरुदग्रैर्बहुभिः परिषिक्तै र्घृतादिना ॥ 11.107 ॥

परस्सहस्रै स्सर्वत्र दीपयेच्च शतावरैः ।

 \* परिवारवर्गः.\*

द्विजेन्द्रमुख्यैर्बहुभि र्भूषितैर्धवलाम्बरैः ॥ 11.108 ॥

कञ्चुकोष्णीषसहितै र्वालव्यजनपाणिभिः ।

तालव्यजनहस्तैश्च बर्हिबर्हकरैस्तथा ॥ 11.109 ॥

मुक्तातपत्रहस्तै श्च मेघुडम्बरधारिभिः ।

भिभ्राणैर्धूपपात्राणि गन्धोद्गारीणी विश्वतः ॥ 11.110 ॥

यानारुढेन पुरतो रचिताञ्जलिकर्माणा ।

\(23\) उच्छैर्ध्वजाधिरूढेन तथा तार्क्ष्येण पद्मज ॥ 11.111 ॥

(23. मत्स्यध्वजाधिरूडेन.)

पृष्ठतश्च प्रणमता शिभिकां कलकोज्ज्वलाम् ।

आरूढेन विरिञ्चादीन् समुत्सारयता बहिः ॥ 11.112 ॥

विष्वक्सेनेन देवेन वेद्रहस्तेन सेवितः ।

उपानहौ पादुके च पात्रे कनकनिर्मिते ॥ 11.113 ॥

समारोप्य पुरो विप्रैर्धारयद्भिरलङ्कृतैः ।

राजचिह्नानि चान्यानि यातव्यमविलम्बितम् ॥ 11.114 ॥

विप्रैस्त्रयी मधीयानै र्जवस्तुति परायणैः ।

नृत्यता गायता चापि गाणिक्येनानु सेवितम् ॥ 11.115 ॥

वीणादिवादनपरैर्वन्दिभिश्च तथा परैः ।

षड्जदिगीतनिपुणै र्वाद्यवादनकोनिदैः ॥ 11.116 ॥

गद्यं पद्यं तथा मिश्रं पठद्भिस्तोत्र मुज्ज्वलम् ।

भाषाश्च बहुधा भिन्ना भाषमाणै रित स्ततः ॥ 11.117 ॥

वैतण्डि कै स्तथा जल्पनिपुणैर्वाद शिक्षितैः ।

तथा तत्वकथानिष्ठैः पदार्थज्ञैश्च तार्किकैः ॥ 11.118 ॥

विमांसकैर्याज्ञिकैश्च च्छान्दसैस्साङ्ख्यकोविदैः ।

योगज्ञैश्च पूर्णज्ञै श्शाब्दिकौस्तत्व वेदिभिः ॥ 11.119 ॥

मौहुर्तिकैश्च गणशःपरस्परजिगीषुभिः ।

तत्तच्छास्त्रोक्तमार्गेण प्रमेयं बहुधा स्थितम् ॥ 11.120 ॥

उच्चैर्ब्रुवाणैर्व द्वद्भिः पञ्च रात्र परायणैः ।

पासुदेवस्य महात्म्यं कथयद्भिश्च सात्विकैः ॥ 11.121 ॥

संस्कृतं प्राकृतं मिश्रमीर यद्भिरित स्ततः ।

शास्त्रेषु नैपुणं सर्वं प्रदर्शयितु मुद्यतैः ॥ 11.122 ॥

देवस्य पुरतःपृष्ठे पार्श्वतश्च स्थितैर्जनैः ।

सेनया सर्वतोदिक्षु चतुरङ्ग नलाढ्यया ॥ 11.123 ॥

देवस्य पार्श्वयोःपूर्वे लाक्षा (24) रञ्चितमस्करैः

?

।

यन्त्रेर्दारु मयैश्चित्रैऋः पक्ष्याकारैरिति स्ततः ॥ 11.124 ॥

(24. सर्जक.)

देवताकृति यन्त्रैश्च तथा यन्त्रैर्गजादिभिः ।

निषादिभिस्समारूढैस्त्रीभिश्च भरतोदितैः ॥ 11.125 ॥

मार्गैर्बहुविधैर्नृत्तं दर्शयन्तीभिरद्भुतम् ।

\(25\) लेखायन्त्रे स्त्रियारूढै र्यन्त्रे रन्येस्तथाविधैः ॥ 11.126 ॥

(25. डोलायन्त्रे.)

गतागतानि कुर्वाणैरनुयातस्समाकुलैः ।

इत्थमावरणं सर्वं परिक्रम्य बहि स्तथा ॥ 11.127 ॥

ग्रामादिवीधि काश्छापि परिक्रम्य प्रदक्षिणम् ।

प्रवेशसमये (26) चापि प्राकारवलयं तथा ॥ 11.128 ॥

(26. वापि.)

प्रादक्षिण्येन गत्वान्तः प्रविशेन्मण्ट (27) पावनिम् ।

तत्रावरोपयेद्देवं बलिबेरं तु मन्दिरे ॥ 11.129 ॥

(27. नालयम्.)

चक्रं च यागसदने बलिपीठे बहिस्थ्तते ।

अन्नमूर्तिंक्षिपेन्नित्यं समाराधनकल्पितैः ॥ 11.130 ॥

वस्तुभिर्द्वगुणैर्नित्यं द्रुवभेरं समर्चयेत् ।

 \* उत्सवबिम्बस्य प्रातस्सिंहासनेऽवस्थापनम्.\*

रात्रिशेषे व्यतिक्रानै मण्टपे सिंहविष्टरे ॥ 11.131 ॥

अवस्थाप्यौत्सवं बिम्बमर्चयेच्छान्त्रवर्त्मना ।

 \* तर्स्मिबिम्बे वा स्नपनबिम्बे वा स्नपनम्.\*

स्नपनं तत्र वा बिम्बे यद्वान्नपरकौतुके ॥ 11.132 ॥

 \* एकबेरविधाने मूलबिम्ब एव स्नपनम्.\*

एकभेरविधाने तु मूलबिम्बेऽभिषेचनम् ।

 \* प्रत्यहं स्नपनं महाहविर्निवेदनं च.\*

प्रत्यहं स्नपनं कुर्याद्यथाशक्ति (28) यथाविधि ॥ 11.133 ॥

(28. यथावसु.)

मेहीहविर्नि वेद्याथ बिम्बे कल्याणकल्पिते ।

मण्डनालयमासाद्य शोभयोद्भूषणादिभिः ॥ 11.134 ॥

बिम्बे तत्र स्थिते यागमण्टपं प्राप्य देशिकः ।

कुम्भादिकं समभ्यर्च्य निवेद्य च यथोदितम् ॥ 11.135 ॥

हुत्वा च पूर्ववत्पीठे बलिं दत्वा यथाविधि ।

सर्वमन्यच्च

 \* बल्यर्चाया ग्रामवीधिषु नयनम्.\*

बल्यर्चां नीत्वा ग्रामादिवीधिकाः ॥ 11.136 ॥

यथानिशं विधायान्वगुत्सवार्चं नयेद्भहिः ।

 \* उत्सवार्चायाः दिवसानुगुणोपचारेण बहिर्नयनम्.\*

यथापुरमलङ्कारं कृत्वा परिकरां स्तथा ॥ 11.137 ॥

दिवसानुगुणानन्यान् ध्वजादीन्विष्वगुच्छृतान् ।

ताम्बूलवीटिकां दत्वा स्थाने स्थाने (29) समाहृताम् ॥ 11.138 ॥

(29. समाहिताम्.)

पुथु कादीं स्तथा भक्ष्या न्नालिकेरफलानि च ।

पानीयाचमानादीन चोदितानि यथाविधि ॥ 11.139 ॥

दत्वानैवेद्यमखिलमद्भिः प्रोक्ष्यास्त्रविद्यया ।

निवेदयेदपूपादीन् पक्वं तूष्णीं प्रदर्शयेत् ॥ 11.140 ॥

पानीयं च तथा स्वादु पयःप्रभृति चाहृतम् ।

पिष्पमूलादि यच्चास्यच्चन्दनक्षोदभाजनम् ॥ 11.141 ॥

भूषणं चाङ्गुलीयादि भक्त्या यत्प्रतिदीयते ।

प्रोक्ष्य सर्वं तथास्त्रेण देवङ्गे योजयोद्गुरुः ॥ 11.142 ॥

 \* शिभिकया प्रदक्षिणानन्तरं स्नानमण्टपे समाराधनम्.\*

ग्रामं प्रदक्षिणं नीत्वातधैवावरणानि च ।

प्रवेश्य धाम शिभिकामन्यामारोप्य मङ्गलाम् ॥ 11.143 ॥

प्नानमण्टपभूभागे काञ्चने परमानने ।

सुखास्तरण (30) संयुक्ते यूनादेरवरोप्यतम् ॥ 11.144 ॥

(30. कल्याणे.)

निवेश्याभीष्टदिग्भागे सम्मुखं मखकौतुकम् ।

 \* आराधकस्य कञ्चकोष्णीधारणम्.\*

आराधयेद्भागवत स्सर्वालङ्कार संयुतः ॥ 11.145 ॥

अहतेन सुसूक्ष्मेण वासना श्लक्ष्णतस्तुना ।

बद्दोष्णीषोत्तरासङ्गः कर्णकार्दौरलङ्कृतः ॥ 11.146 ॥

सौवर्णवारवाणेन धवलेन विराजितः ।

बद्धस्वदेहसन्नाहः पवित्रतकरश्शुचिः ॥ 11.147 ॥

 \* परिचारकाणां च तथा.\*

समाराधनवस्तूनि नयद्भिः परिचारकैः ।

कञ्चुकोष्णीषवासोभिर्भवितव्यं समन्ततः ॥ 11.148 ॥

 \* पूजकस्यदेवदक्षिणे उपवेशः.\*

\(31\) देवस्य दक्षिणे पार्श्वे पूजरेन्द्रोपवेशनम् ।

 \* सेनार्थिनां भगवतः पार्श्वेपृष्ठतश्चोपवेशः.\*

आस्थितव्यं भगवतः पार्श्वयोः पृष्ठत स्ततः ॥ 11.149 ॥

(31. देवस्य वामपार्श्वेतु देशिकेन्द्रोपवेशनम्.)

एकाग्रेमानसैस्सर्वै रेकान्तिभिरुवासकैः ।

 \* त्रिदण्डिप्रभृतीनामुपासकावां स्थितिः .\*

आस्थितव्यं यतिवरैस्त्रिदण्डैरेकदण्डिभिः ॥ 11.150 ॥

ब्रह्मध्यान परैरन्व गाराधन विधिक्रमम् ।

अनुसन्धायि भिश्शश्व दुपवेष्टव्य मन्तिके ॥ 11.151 ॥

बहिस्तेषां च कल्याणै र्वैष्णवै स्संयतेन्द्रियैः ।

आनस्दजाश्रु सलिलै राप्लुताङ्गैर्महीसुरैः ॥ 11.152 ॥

 \* मण्डपाद्बहि रुपवेष्टव्याः.\*

उपासितव्यमन्त्येस्तु सदस्यैर्मण्टपाद्बहिः ।

अधस्तात्सर्वतोदिक्षु प्रपाया मुपवेशनम् ॥ 11.153 ॥

 \* नर्तकगायकादीनां स्थानम्.\*

अधस्तादग्रतो नृत्तगीतवाद्यविशारदैः ।

नाट्यं बहुविधं वाद्यं प्रकृष्टं बहुधास्थितम् ॥ 11.154 ॥

\(32\) गीतं च दिव्यं षड्जद्यैस्स्वरैःकालानुसारिभिः ।

प्रदर्शयद्भिर्लास्यानि (33) बन्धनानीतराणिच ॥ 11.155 ॥

(32. गीतं च नृत्तं.)

(33. निबन्धानि.)

आविष्कुर्वद्भिरान्यांश्च श्रव्यं दृश्यं च तद्द्वयम् ।

दर्शयद्भिरधीयानैस्त्रयूं (34) स्वाध्यायकल्पिताम् ॥ 11.156 ॥

(34. त्रैयन्तकल्पिताम्.)

इतिहासपुराणानि कथयद्बिर्यथायथम् ।

सन्निधातव्यमन्याभि (35) र्वाणिनीबिस्समन्ततः ॥ 11.157 ॥

(35. सर्वाण्येभिः.)

 \* देवस्य सहस्रधारया स्नानम्.\*

इत्थं संसेविते तत्र मण्डपे मधुविद्विषम् ।

अर्चयित्वा ततस्स्नानपीठे नीत्वा यथापुरम् ॥ 11.158 ॥

सहस्रधारापर्यन्तं स्नापयेत्पुरुषोत्तमम् ।

 \* अलङ्कारानन्तरं यात्रा.\*

अलङ्कारासने नीत्वा तत्र कृत्यम शेषतः ॥ 11.159 ॥

कृत्वा यात्रासने देवमारोप्य सपरिच्छदम् ।

 \* भोजनवासने महाहविर्निवेदनम्.\*

प्रवेश्य मण्डपं तत्र न्यसेत्तं भोजवासने ॥ 11.160 ॥

महाहविर्निवेद्याथ पानकान्तं यथोदितम् ।

 \* देवस्य राजवदुपचारः.\*

सुखासने (36) स्थापयित्वा राजवत्सर्वमाचरेत् ॥ 11.161 ॥

(36. स्नापयित्वा.)

\(37\) अलङ्कारासनं नीत्वा यानमारोप्य मङ्गलम् ।

 \* महोत्सवनिगमनम्.\*

\(38\) अवरोप्यासने तत्र मण्डयित्वा यथापुरम् ॥ 11.162 ॥

(37. अलङ्कारालयं.)

(38. अवरोप्येत्येतदर्धं क्वचिन्न.)

होमादि बलिदानान्तं कृत्वा सर्वम शेषतः ।

औत्सवं बिम्बमादाय कुर्यादेवं महोत्सवम् ॥ 11.163 ॥

 \* तीर्थदिनपर्यन्तं अपूर्ववस्तुभिरुपचारः.\*

प्रत्यहं महमुक्तेन विधिना विहितं क्रमात् ।

अपूर्वाभरणैर्माल्यैरपूर्वैश्चाम्बरैस्तथा ॥ 11.164 ॥

अपूर्वोद्यानयानाद्यैर्यथा कौतूहलं भवेत् ।

तथा विशिष्य कर्तव्यं यावत्तीर्थदिनावधि ॥ 11.165 ॥

 \* पूर्वानतिक्रमेण स्थानभोगादिकल्पनम्.\*

यस्मिन्नास्थानभूभागे ये भोगाः कल्पिताः पुरा ।

तत्रेव ते विधातव्या देवस्य सति सम्भवे ॥ 11.166 ॥

 \* श्रीभूमिभ्यां साकं विना पादेवस्य ग्रामादौ भ्रमणम्.\*

श्रिया वसुधया सार्धं ग्रामादौ नित्यमुत्सवे ।

परिभ्रमणमीशस्य केवलस्यापि वा भवेत् ॥ 11.167 ॥

 \* प्रथमदिनमारभ्य षट्सु दिनेषु निवेदनीयवस्तूनि.\*

अहनि प्रथमादौस्या द्बलिदानमनुक्रमात् ।

पललं रजनीचूर्णं करम्भान् लाजसंयुतान् ॥ 11.168 ॥

चरुणा सह संयोज्य बलिं तद्याद्यथाविधि ।

द्वितीयेऽहनि संयोज्य चरुणा तिलतण्डुलम् ॥ 11.169 ॥

मिश्रितांश्चरुणा (39) लाजा धानान्यापूपकां स्तथा ।

तृतीये च चतुर्थे च नालिकेरजलैस्सह ॥ 11.170 ॥

(39. लाजान् धान्यानाया.)

सक्तूंश्च शालिपिष्टं च संयोज्य चरुणा सह ।

पंचमे पद्मभीजानि पायसं शालितण्डुलम् ॥ 11.171 ॥

षष्ठे त्वपूपान् संयोज्य चरुणा निक्षिपेद्बलिम् ।

 \* सप्तमादिषु दिनेषु निवेदनीयविशेषः.\*

सप्तमादिषु सर्वत्र सार्धमन्नैश्चतुर्विधैः ॥ 11.172 ॥

अपूपांश्च तथा सक्तून् प्रत्यहं निक्षिपेद्बलिम् ।

ब्रह्मादीशानपर्यन्तं स्थानेष्वष्टसु पूर्ववत् ॥ 11.173 ॥

 \* गोमयशुद्धे बलिपीठे तोयपूर्वं बलिदानम्.\*

विधाय बलिपीठानि गोमयालिप्तभूमिषु ।

तेषु वाद्यं तथा नृत्तं गेयं नित्येत्सवे यथा ॥ 11.174 ॥

कृत्वा दद्यात्तोयपूर्वं बलिं तेयोत्तरं तथा ।

बलिमुद्रां दर्शयित्वा दर्शयेन्मङ्गलाष्टकम् ॥ 11.175 ॥

 \* बलिप्रदक्षिणम्.\*

बलिं प्रदक्षिणीकृत्य गच्छेयुर्बलिदायिनः ।

 \* आरम्भसमाप्तिदिनयोरेको बलिः मध्यदिनेषु बलिद्वयम्.\*

आरम्भदिवसे रात्रौ समाप्तिदिवसेऽहनि ॥ 11.176 ॥

बलिमेकां क्षिपेन्मध्यदिवसेषु बलिद्वयम् ।

 \* अहोरात्रं बलिदानम्.\*

अह्नि रात्रौ च सर्वत्र बलिदानं यथाविधि ॥ 11.177 ॥

 \* अन्तदिने ग्रहणादिसम्पाते बलिद्वयम्.\*

अवसानदिने रात्रौ ग्रहणे विषुवेऽयने ।

प्राप्ते कुर्यादवभृथं यदि तस्मिन् बलिद्वयम् ॥ 11.178 ॥

 \* ग्रामादिरहितस्थाने महपीठस्य पुरतोबलिः.\*

ग्रामादिरहिते स्थाने मध्ये तु पुरतो बलिम् ।

महापीठस्य वितरेद्ब्रह्मणे देशिकोत्तमः ॥ 11.179 ॥

 \* तीर्थदिनात्पूर्वेद्युर्मृगया.\*

पुर्वेद्युस्तीर्थदिवसाद्देवस्य मृगया भवेत् ।

मृगयादिवसात्पूर्वं जलद्रोण्यवगाहनम् ॥ 11.180 ॥

 \* तस्मिन् दिने सविभवं देवस्य निर्गमः.\*

अवगाहदिनात्पूर्वदिवसे देवमर्चयेत् ।

श्रीभूमिभ्यां सहैकस्मिन् विष्टरे विपुले स्थितम् ॥ 11.181 ॥

उद्यानादौ च देवीभ्यां सार्धं देवस्य निर्गमः ।

कीड्राश्च तत्र बहुधा दर्शये (40) च्चोपदाः पुनः ॥ 11.182 ॥

(40. च्चोपधाः.)

 \* देसान्तरादाहृतप्रौभृतादिनिवेदनम्.\*

देशाद्देशादाहृतानि प्राभृतानि गुरुस्स्वयम् ।

प्रदर्श्य देवदेवाय जनसंसदि मण्डपे ॥ 11.183 ॥

इतो यातमिदं सर्व मितो यातमितीर्यच ।

देवादीनपि (41) चाहर्तॄन्काले विज्ञापये त्ततः ॥ 11.184 ॥

(41. चाहर्तुं काले.)

 \* देशिकेन्द्रः देवानन मपलोक्यसर्वेषामनुग्रहंकुर्यात्.\*

तन्मयत्वाद्देशिकेन्द्रो देवोऽहमिति (42) भावयन् ।

कुर्यादनुग्रहं सर्वं देवस्यालोक्य चाननम् ॥ 11.185 ॥

(42. भावयेत्.)

 \* समीपस्थैरनुग्रहभावना.\*

अभिप्रायं यथा राज्ञो ज्ञात्वा तेन प्रदर्शितम् ।

ब्रुवन्ति तत्समीपस्था राज्ञां तत्तदनुग्रहम् ॥ 11.186 ॥

 \* बल्यर्चया उत्सवेसुददर्शनान्नमूत्योर्विकल्पः.\*

सुदर्शनान्नमूर्तिभ्यां सह ताभ्यां विनापि वा ।

सह बल्यर्चया कुर्याद्विना वा तं महोत्सवम् ॥ 11.187 ॥

केवलोत्सवबिम्बेन दिनेष्ववभृथावधि ।

 \* अपराह्णे जलद्रोण्यव गाहनम्.\*

जलद्रोणीं जलस्नानदिने कृत्वा यथापुरम् ॥ 11.188 ॥

उत्सवं देवदेवस्य प्रातरारभ्य मङ्गलम् ।

अपराह्णे जलद्रोण्यामवगाहनमिष्यते ॥ 11.189 ॥

सोपानदेशे सरसि जलद्रोणीं निवेशयेत् ।

कटाहं वापि सौवर्णं पूरयेद्गन्धवारिभिः ॥ 11.190 ॥

मुक्ता (43) भान्यक्षतान्यत्र परितो विकिरेत् स्थले ।

जलेष्वावाह्य गङ्गाद्यास्सरितस्तास्सभाजयेत् ॥ 11.191 ॥

(43. काराण्यक्षतानि.)

जलेऽभिमन्त्रिते मन्त्रैरब्लिङ्गैर्देवमर्चितम् ।

उपचारैर्यथापूर्वं (44) स्नानान्त्रैरवगाहयेत् ॥ 11.192 ॥

(44. स्नातं तैरेव गाहयेत् )

 \* तस्मिन् काले वारुणसूक्त वाद्यादिघोषः.\*

काले तस्मिन्नधीयूरन् सूक्तं (45) वारुणमुच्चकैः ।

तन्मया दिक्षु सर्वासु घोषयेत्तूर्यमुच्चकैः ॥ 11.193 ॥

(45. शाकुन.)

 \* अवगाढस्य देवस्य यानेन मण्डपप्रापणम्.\*

अवगाढं ततो देवं यानमारोप्य मण्डपम् ।

अन्यमानीय तत्रापि यथापूर्वं सभाजयेत् ॥ 11.194 ॥

 \* तीर्थस्ननस्य ब्रह्मादिभिरनुष्ठितत्वम् \*

अनुष्ठितमिदं तीर्थं ब्रह्मद्यैरपि दैवतैः ।

 \* तीर्थस्नानपानादिफलम्.\*

एतैश्च तीर्थसलिलैःपीतैश्शिरपि धारितैः ॥ 11.195 ॥

स्नानैर्निर्धूतपाप्मानो यान्ति ब्रह्म सनातनम् ।

 \* उत्सवात्पूर्वमनन्तरं वा मृगया.\*

मृगयादिवसे वापि प्रातरारभ्य पूर्ववत् ॥ 11.196 ॥

कृत्वोत्सवमशेषेण तस्यान्ते मृगया भवेत् ।

 \* मृगयाविधानम्.\*

मृगयानुगुणैस्सर्वैर्भूषणैर्भूषितं ततः ॥ 11.197 ॥

तद्योग्यायुधसन्नाहं हस्त्यादौ (46) परिकल्पिते ।

आरोप्य कृत्रिमे चाश्वे नयेद्ग्रामादि पूर्ववत् ॥ 11.198 ॥

(46. साधु कल्पिते.)

देवीभ्यां सह सीमादौ सैन्यैर्हस्त्यादिभिर्युतम् ।

उद्यनमण्टपे चापि मध्ये सौवर्णविष्टरे ॥ 11.199 ॥

 \* मृगयानिवृत्तस्य देवस्य रात्रौ मण्टपनयनम्.\*

आसने तत्र चासीनं स्नानपूर्वं समर्चयेत् ।

मण्टपेऽन्यत्र विधिना निवेद्य च महाहविः ॥ 11.200 ॥

यानमारोप्य तद्रात्रौ मन्द्रिरान्तर्भुवं नयेत् ।

 \* पश्चिमरात्रिभागे तीर्थभिम्बाधिवासनम्.\*

नित्योत्सवं यथापूर्वं कुर्यात्तदनु मङ्गलम् ॥ 11.201 ॥

पश्चिमे रात्रिभागे तु तीर्थभिमाबाधिवासनम् ।

बद्वा प्रतिसरं तीर्थबिम्बाभावे चतुर्मुख ॥ 11.202 ॥

 \* तीर्थबिम्बाभावे उत्सवमूर्तेरेवकौतुकबन्धः.\*

नित्योत्सवप्रतिकृतेरभावे त्वधिवासनम् ।

स्नानर्चायां भवेद्यद्वा बिम्बस्योत्सवकारिणः ॥ 11.203 ॥

उत्सवं प्रातरारभ्य कुर्यात्पूर्वोदितक्रमात् ।

उत्थाप्य शायितं बिम्बं निवेश्य (47) मुखमण्टपे ॥ 11.204 ॥

(47. स्नाममण्डपे.)

आदाय स्थापितान् कुम्भान् यागमण्डपभूमिषु ।

नीत्वा प्रदक्षिणं धाम तीर्थभिम्बस्य सन्निदौ ॥ 11.205 ॥

स्थापयित्वा धान्यराशौ तीर्थबिम्बं यथाविधि ।

 \* एकबेरे मूलबेरस्यैव कौतुकबन्धः.\*

वस्त्रान्तमर्चयित्वान्ते मुहूर्ते शोभने गुरुः ॥ 11.206 ॥

एकभेरे मूलभेरमन्यथा तीर्थकौतुकम् ।

कुम्बौरभ्युद्धृतैर्देवं मूलमन्त्रेण मन्त्रवित् ॥ 11.207 ॥

वूर्वादिमध्यकुम्भान्तमभिषिञ्चेद्यथाविधि ।

स्नानादिदीपपर्युन्तं प्रतिकुम्भं समर्चयेत् ॥ 11.208 ॥

पठत्सु विप्रवर्येषु दिक्षु स्वाध्यायमुच्चकैः ।

घोषयत्सु च वाद्येषु मन्त्रैरब्दैवदैर्गुरुः ॥ 11.209 ॥

नववस्त्रोत्तरीयाद्यैर्दीपान्तैरर्चिते हरौ ।

 \* निशाचूर्णविधिः.\*

ध्वजपीठस्य पुरतः (48) क्षितौ गोमयपारिणा ॥ 11.210 ॥

(48. क्षितिम्.)

आलिप्ते चतुरश्रे च शालिभारैर्विकीर्यच ।

वस्त्रपूर्वाद्यलङ्कारैरुलूखलमङ्कृतम् ॥ 11.211 ॥

क्षालितं (49) स्थण्डिले पीठे स्थापयित्वा चतुर्मुख ।

श्रीनूक्तविद्यया लक्ष्मीं (50) ध्यात्वा मन्त्रितमर्चितम् ॥ 11.212 ॥

(49. तण्डुले पीठे.)

(50. ध्यायन्.)

मुसलं क्षालितं चापि मन्त्रितं मूलविद्यया ।

आदाय मार्तिपैस्सार्धं देशिकेन्द्रस्समाहितः ॥ 11.213 ॥

अवहन्यान्नि शाचूर्णं निक्षिप्तं तदुलूखले ।

गायन्त्यो गणिका गीतं (51) मन्दिरे देवदासिकाः ॥ 11.214 ॥

(51.मङ्गलं.)

अवहन्युर्निशाचूर्णं यथासूक्ष्मतरं भवेत् ।

 \* देवस्य निशाचूर्णकुम्भाभिषेकः.\*

निक्षिप्तचूर्णं तदनु कुम्भं वेष्टितवासनम् ॥ 11.215 ॥

\(52\) सकूर्चमल्लकं पीठे तण्डुलैः परिकल्पिते ।

स्थापितं मूलमन्त्रेण गन्धादिभिरथार्चितम् ॥ 11.216 ॥

(52. सकूर्चं

,

मल्लकम्. पल्लनं.)

\(53\) आदायकुम्भचूर्णैस्तैश्श्रीसूक्तेनाभिषेचयेत् ।

 \* अवभृथार्थं देवस्स सरित्तीर्थनयनम्.\*

ऋत्विजो देशिकेन्द्रश्च देवं गत्वा प्रदक्षिणम् ॥ 11.217 ॥

(53. आचार्यः आधार.)

अष्टाङ्गप्रणिपातेन प्रणिपत्य विकीर्य च ।

पुष्पाण्यञ्जलिभिर्देवं स्तुत्वा स्तोत्रे (54) रनेकशः ॥ 11.218 ॥

(54. रनेकधा.)

अलङ्कृतैर्भागवतैश्छत्रचामरधारिभिः ।

तैरेव सर्वैर्बहुभिर्भाव्यं देवसमीपगैः ॥ 11.219 ॥

अरोप्य देवं हास्त्यादौ तीर्थभिम्बमलङ्कृतम् ।

पश्चादुत्सवबिम्बेन नीयमानेन पूर्ववत् ॥ 11.220 ॥

सहितं (55) सरित स्तीर्थं नीत्वा यद्वा सरित्तटम् ।

 \* समुद्रे अवभृथे नियमः.\*

दर्शे च पौर्णमास्यां च अर्वाक्चेद्योजनावदौ ॥ 11.221 ॥

(55. परित.)

समुद्रतीरमथवा मण्डपे तत्र कल्पिते ।

अवरोप्यासने याना न्निविष्टे तीर्थकौतुके ॥ 11.222 ॥

 \* कलशस्थापनचक्राभिषेकौ.\*

कलशानग्रतःपञ्च विंशतिं दश सप्त च ।

यद्वा यद्वा नव न्यस्य यथाविधि (56) यथाक्रमम् ॥ 11.223 ॥

(56. यथापुरम्.)

कलशैरभिञ्चेत चक्रं शिष्टैश्च वारिभिः ।

 \* चक्रस्य चले मज्जनम्.\*

सरितादौ च तीर्थेषु तीर्थान्यावाह्य नामभिः ॥ 11.224 ॥

\(57\) निमज्जयेत्तत्र बिम्बं चक्रं च त्रिर्यथाविधि ।

तीर्थार्थमौत्सवे बिम्बे समानीते तु वारिभिः ॥ 11.225 ॥

(57. निमज्जयेत्तत्र कुम्भं चक्रं च त्रिर्यथा विधि. निमज्जेत्तत्र तद्बिम्बं चक्रमन्त्रैः.)

प्रोक्ष्य कूर्चाग्रपतितैर्भिम्बं चक्रं निमज्जयेत् ।

 \* चक्राभावे कूर्चस्य विधानम्.\*

चक्राभावे तु तत्कूर्चं केवलं देवसन्निदौ ॥ 11.226 ॥

 \* देवेन सहमज्जतां शाश्वतलोकावाप्तिः.\*

देवेन सह तत्काले निमज्जन्ति च ये नराः ।

ते निर्धूयाखुभं सर्वं महापातकमप्यथ ॥ 11.227 ॥

यान्ति द्रुवं सुदुष्प्रापं स्थानमाचन्द्रतारकम् ।

 \* मण्डपे देवस्य महाहविर्निवेदनम्.\*

मण्डपे देवमानीय पूजयित्वा यथापुरम् ॥ 11.228 ॥

महाहविर्निवेद्याथ ब्राह्मणान् भोजयेत्ततः ।

 \* प्रत्यहं ब्रह्मणभोजनम्.\*

प्रत्यहं भोजयेद्विप्रान् सहस्रं शतमेव वा ॥ 11.229 ॥

 \* देवस्यालयाभ्यन्तरप्रापणम्.\*

आलयाभ्यन्तरं यानमारोप्य प्रापयेत्ततः ।

तद्रात्रौ मण्डपे देवं नीत्वाभ्यर्च यथाविधि ॥ 11.230 ॥

 \* प्रभाते चक्राब्जमण्डले पुष्पयागः.\*

निवेद्य च यथान्यायं प्रभाते मण्डपान्तरे ।

भक्तैर्भागवतैश्चैव सेविते भूतेल क्वचित् ॥ 11.231 ॥

चक्राब्जं वर्तयित्वोक्तवर्तना वरणान्वितम् ।

प्रसवैः कालजैश्श्यामैः कृष्णैश्च तुलसीदलैः ॥ 11.232 ॥

न्यूवातिरेकरहितैर्वर्णैरेव सितादिभिः ।

विचित्रयेत्पञ्चवर्णैश्चित्रिते (58) तस्य मध्यतः ॥ 11.233 ॥

(58. तत्र.)

भद्रपीठे प्रभायुक्तेन्यस्ते कल्याणकौतुकम् ।

निवेश्याराधयेदर्घ्यपाद्यादिभिरनुक्रमात् ॥ 11.234 ॥

द्वादशाक्षरमन्त्रस्थान्यक्षराणि यथायथम् ।

उद्दिश्य भूषापर्यन्तैरर्घ्यार्द्यैर्नवभिःक्रमात् ॥ 11.235 ॥

प्रत्यक्षरं समस्तानि पुष्पौ (59) रभ्यर्चयेद्धरिम् ।

हृदयादीनि चाङ्गानि समुद्दिश्याञ्जलिस्थितैः ॥ 11.236 ॥

(59. रुपचरेद्धरिम्.)

फलं भवतु मे (60) पुष्पैर्नम इत्यवसानकम् ।

\(61\) तन्त्र मन्त्रं समुच्चार्य मन्त्रविद्देशिकोत्तमः ॥ 11.237 ॥

(60. पुष्पं नम)

(61. तत्र मन्त्रं.)

भूषणानि तथोद्दिश्य श्रीवत्पादीन्यनुक्रमात् ।

आयुधानि च दिव्यानि चक्रादीनि यथाक्रमम् ॥ 11.238 ॥

तथैवावरणस्थानां देवतानां समर्चनम् ।

मत्स्यादिमूर्तिदशकं केशवादीं स्तथा परान् ॥ 11.239 ॥

चतुर्विंशतिसङ्ख्याता नुद्दिश्य कुसुमार्चनम् ।

पौरुषेण तु सूक्तेन प्रत्यृचं कमलासन ॥ 11.240 ॥

नारायणानुवाकेन विष्णुसूक्तेन देशिकः ।

पुष्पाणि तद्याद्देवस्य चरणाम्बोजयोर्द्वयोः ॥ 11.241 ॥

तथौपनिषदैर्मन्त्रेः ञ्चभिस्सर्वपापनैः ।

दिक्षु वेदांश्च चतुरः पठेयुर्मन्त्रवित्तमाः ॥ 11.242 ॥

विदिक्ष्वेकायनां शाखां तन्मयूस्सुमुखा स्तथा ।

अधीयीरन् (62) तथा स्तोत्रेनृत्तैश्च सततोद्यतैः ॥ 11.243 ॥

(62. तथातोद्यैः.)

तोषयेद्देवदेवेशं गेयैश्च बहुधा स्थितैः ।

\(63\) पुष्पाभिषेकं प्रहितैः पुष्पैरेव सितादिभिः ॥ 11.244 ॥

(63. पुष्पाभिषेकसहितैः.)

देवस्य कृत्वा देवाय पायसादि चतुर्विधम् ।

अन्नं निवेद्य जुहुयाद्दिश्यग्नेर्मण्डपस्च च ॥ 11.245 ॥

समिद्भिराज्यैश्चरु भिश्चतुभिर्नश्च पृथक्पृथक् ।

अष्टोत्तरशतं वारान् मूलमन्त्रेण मन्त्रवित् ॥ 11.246 ॥

 \* देवस्य यानेन परिभ्रमणम्.\*

ततःप्रदक्षिणं कृत्वा देवं स्तुत्वा च भूतले ।

प्रणयेद्दण्डद्यानमारोप्य शिभिकादिकम् ॥ 11.247 ॥

 \* आगतानां ब्राह्मणादीनां निवर्तनानुज्ञा.\*

प्रविशयेदावरणं प्रथमं तत्र च स्थितः ।

सेवानुभूतिविवशार्न भक्तान् भागवतांश्च सः ॥ 11.248 ॥

\(64\) ब्रह्मादीनपि कल्याणमनुसन्धातुमागतान् ।

प्रणतानालयं स्वं स्वं गन्तुं सर्वेश्वरो हरिः ॥ 11.249 ॥

(64. ब्रह्मन्नपि च.)

नियुज्यावरणं तच्च परिक्रम्य प्रदक्षिणम् ।

सार्धमभ्यन्तरै (65) र्निर्तैस्सेवकै (66) रनुयायिभि ॥ 11.250 ॥

(65. र्नित्यं)

(66. रनपायिभिः.)

 \* शान्तिहोमः पूर्णाहुतिः.\*

अभ्यन्तरं मन्दिरस्य प्रविशेन्जङ्गलान्वितम् ।

तदहर्निशि पूर्वस्मिन् (67) न्यस्येत्स्नसपनमण्डपे ॥ 11.251 ॥

(67. यामे.)

उत्सवान्तोचितं स्नानं कलशैरा चरेत्क्रमात् ।

महाहविर्निवेद्यथ नीत्वातन्मण्डपान्तरे ॥ 11.252 ॥

यागमण्डपमासाद्य होमं कुर्याद्यथाविधि ।

शान्तिहोमं ततःकुर्याद्यथा पूर्वोदितत्रमात् ॥ 11.253 ॥

प्रायश्चित्तं तु जुहुयात्पञ्सोपनिषदा घृतम् ।

सहस्रं वाशतं वापि हुत्वा पूर्णाहुतिं चरेत् ॥ 11.254 ॥

 \* अग्न्यादीनामुद्वासनम्.\*

अग्नीन् विसर्जयेद्देवान् तत्रस्थां स्तोरणादिषु ।

 \* ध्वजोद्वासनम् यजमानाय ध्वज स्तम्भदानम्.\*

ध्वज स्तम्भं समासाद्य पूजयित्वा खगाधिपम् ॥ 11.255 ॥

हविर्नि वेद्य गरुडं परिक्रम्य प्रदक्षिणम् ।

तमुद्वसेत्पटात्तार्क्ष्यं संहारक्रममाश्रितः ॥ 11.256 ॥

अवरोप्य ध्वजस्तम्भ मुत्पाट्य च महानिशि ।

\(68\) स्तम्भं ध्वजं चगृह्णीयाद्देशिकेन्द्रस्स्वयं ततः ॥ 11.257 ॥

(68. सहध्वजं.)

ग्रहणं देशिकेन्द्रेण तार्क्ष्यतृप्तिकरं भवेत् ।

स्थाने चावाहितान् देवान् तत्र तत्र स्थितानपि ॥ 11.258 ॥

बलिं दत्वा तूर्यघोषैः स्थाने स्थाने सकृत्सकृत् ।

घोषयित्वा चतुर्वक्त्र (69) समुद्वास्य स्वनामभिः ॥ 11.259 ॥

(69. स्समुत्पाद्य.)

 \* देशिकस्य परिजनेन साकं मौनेनाष्टाक्षरजपः.\*

मूकैः (70) परिकरैस्सार्धं गुरुरष्टाक्षरं जपेत् ।

प्रविश्य धाम देवस्य विज्ञाप्य शकटादिकम् ॥ 11.260 ॥

(70. परिजनै.)

 \* यजमानादिभ्यः दक्षिणा.\*

यानमारोप्य धामान्तः प्रापयेन्मखकौतुकम् ।

\(71\) प्रभातायां निशायां वाऽनुष्ठिते यागकर्मणि ॥ 11.261 ॥

(71. प्रभाते तन्निशायां.)

यजमानो गुरुं वस्त्रे र्भूषमैःकटकादिभिः ।

सौवर्णैर्गन्धपुष्पाद्पैद्यैरलङ्कृत्याभिपूज्य च ॥ 11.262 ॥

दक्षितामुत्तमां स्वर्णशतनिष्कां ततोऽधिकाम् ।

यथाविभूति दत्वान्या दक्षिणाः प्रतिपासरम् ॥ 11.263 ॥

\(72\) दशनिष्कं तदर्धं वा तदर्धं वा यथावसु ।

निष्करूपां यथाश्रद्धमाचार्यय तदर्धकाम् ॥ 11.264 ॥

(72. शतनिष्कं.)

तदर्धमृत्विजां दद्यात्तदर्धं परिचारिणाम् ।

हेमवस्त्रान्नयानाद्येस्तोषये (73) दुपचर्यया ॥ 11.265 ॥

(73. दुपचर्यच.)

गायकाद्यान् जनान् सर्वानधिकारानुसारतः ।

कर्माङ्गभूतानन्यांश्च कल्याणं द्रष्टुमागतान् ॥ 11.266 ॥

भर्क्ता भागवतांशैव सामान्यांश्चेप्सितैर्धनैः ।

अप्यल्पिकापि दातव्या दक्षिणा यागकर्मणि ॥ 11.267 ॥

कर्मिर्भ्यो दक्षिणाहीनो निष्फलःकर्तुरब्जज ।

यज्ञःप्रत्युत कर्तॄणां प्रत्यवायाम कल्पते ॥ 11.268 ॥

 \* उत्सवकारकस्य उपकुर्वाणानां च फलम्.\*

तस्मादर्थानुगुण्येन दातव्या दक्षिणा भवेत् ।

श्रद्धया वासुदेवस्य साङ्गो पाङ्गं सदक्षिणम् ॥ 11.269 ॥

उत्सवं देवदेवस्य यःकुर्यात्सकुलं स्वकम् ।

उत्तरयर्न स्वयं विष्णोस्सायुज्यं गच्छति द्रुवम् ॥ 11.270 ॥

हयमेधसहस्रेण यजते यस्समाहितः ।

यश्चोत्सवेन यजते तयोस्तुल्यफलान्वयः ॥ 11.271 ॥

यागानामपि सर्वेषां फलमुत्सव (74) कर्मणा ।

देवस्याश्नुवते सर्वं यष्टारो नास्तिसंशयः ॥ 11.272 ॥

(74. कर्मणि.)

 \* राजराष्ट्रादीनामभ्युदयकथनम्.\*

ुपकुर्वन्ति ये मर्त्यादेवस्योत्सव कर्मणि ।

कर्मणा मनसा वाचा तेऽपि यान्ति यथेप्सितम् ॥ 11.273 ॥

ग्रामे वा नगरे वापि पत्तेने वा महोत्सवः ।

विष्णोः प्रवर्तते यत्र देशे राष्ट्रेऽपि वा भवेत् ॥ 11.274 ॥

भयं न मृत्योर्सव्याधेर्न दुर्भिक्षादिसम्भवः ।

नस्यन्ति तस्करास्तत्र नाधर्मस्संप्रवर्तते ॥ 11.275 ॥

धर्मयुक्तो भवेद्राजा जना धर्मपरायणाः ।

भवन्ति सुखिनस्सर्वे सर्वदुःखविवर्जिताः ॥ 11.276 ॥

 \* सेवार्थिभ्यः पानीयादिदानस्य महाफलत्वम्.\*

महोत्सवे वर्तमाने यतर्थिभ्यःप्रदीयते ।

पानीयमन्नं वस्त्रं वा तत्सवास्रगुणं भवेत् ॥ 11.277 ॥

 \* उत्सवेऽधिकृतानां भगवत्प्रसादः.\*

पुष्पमूलफलै रिज्या देवस्याभरणादिकैः ।

क्रियमाणा यथाशक्ति फलानन्त्याय कल्पते ॥ 11.278 ॥

सेवस्ते तत्र ये देवमहर्निशमतन्त्रिताः ।

तेषामिदमियच्चेति फलं वक्तुं न शक्तते ॥ 11.279 ॥

अलेपनं मार्जनं च रजःप्रशमनं तथा ।

वारिभिर्दीपिकारोपं क्ष्वेलनास्फोटनादिकम् ॥ 11.280 ॥

कुर्वन्तिये ब्रह्मलोकं ते यान्त्यमरदुर्लभम् ।

यानं वहन्तिये विप्रास्ते यान्ति (75) ब्रह्मणःपदम् ॥ 11.281 ॥

(75. परमं पदम्.)

रथं वहन्तिये (76) चाश्वास्तेऽपि यान्ति सुरालयम् ।

छत्रादिधारिणश्चापि मोदन्तेदिवि मानवाः ॥ 11.282 ॥

(76. चान्ये ते

Z

पि.)

देशिको मूर्तिपाश्चैत तथैव परिचारकाः ।

उत्सवेऽधिकृता विष्णोःप्राप्नुवन्ति यथेप्सितम् ॥ 11.283 ॥

ऋचो यजूंषि सामानि ये तत्राधीयते जनाः ।

ते परे प्योम्नि देवस्य पार्श्वे (77) वर्तन्तिनिस्पृहाः ॥ 11.284 ॥

(77. सर्तन्तीति श्रौतः प्रयोगः.)

 \* देवस्य कल्याणाराधनम्. सर्वक्षेमकरम्.\*

सर्वशान्तिकरं सर्वदुःखोत्सादनमुत्तमम् ।

राज्ञो राष्ट्रस्य सुखदयायुरारोग्यवर्धनम् ॥ 11.285 ॥

प्रजानां वासुदेवस्य कल्याणा राधनं महत् ।

इमं देवदयस्सर्वे विष्णोरुत्सवमुत्तमम् ॥ 11.286 ॥

कृत्वा शाश्वतिकं स्थानं प्रापुरत्यन्तदुर्लभम् ।

 \* त्रिदिनै काहसाध्योत्सवयोर्विधेया विधयः.\*

उत्सवे त्रिदिनै काहसाध्ये श्रद्धा प्रवर्तिते ॥ 11.287 ॥

बलिप्रदानं समनोयजनं चाधिपासनम् ।

नवावामपि कुम्भानां तथा तीर्धावगाहनम् ॥ 11.288 ॥

मृगया च जलद्रोणी वर्जनीयानि पद्मज ।

तावत्येवोत्सवदिने तीर्थान्ते ग्रामवीधिषु ॥ 11.289 ॥

ब्रह्मादिदेवतास्सद्यस्समावाह्य बलिः क्षिपेत् ।

केनलोदनमग्नौ च होमो निश्यधिवासनम् ॥ 11.290 ॥

स्नपनं विषुवाद्येषु नद्यादाववगाहनम् ।

पुष्पयागो जलद्रेणी मृगया च न युज्यते ॥ 11.291 ॥

अन्यत्सर्वं यथापूर्वं कर्तव्यं फलकाज्ञ्क्षिभिः ।

इति गुह्यतमं ब्र्हमन्नुत्तमाराधनं परम् ॥ 11.292 ॥

इति श्रीपाञ्चरात्रे महोपनिषदि पाद्मसंहितायाम् चर्यापादे महोत्सव विधिर्नाम एकोदशोऽध्यायः.

 ------

 \*\*\*\*\* ------



 पाद्मसंहितायाम्

 द्वादशोऽध्यायः.



 -----

 \* अर्चननिवेदनोपयोगि फलपुष्पनिर्देशः.\*

ब्रह्मा----

समाराध्यो हरिः पुष्पैः (1) कालपक्वैर्हवींषि च ।

फलमूलानि चान्यानि कानि योग्यानि कथ्यताम् ॥ 12.1 ॥

(1. कैःपत्त्रेवान्.)

श्रीभगवान्----

पुष्पाणि नन्दनवनादारामादात्मनोपि वा ।

अरण्याद्वा गृहीत्वा च विक्रीतान्यापणस्थलात् ॥ 12.2 ॥

अयाचितानि लब्धानि यद्वा कमलसम्भव ।

पूर्वपूर्वोदितालाभे ग्राह्यमुत्तरमुत्तरम् ॥ 12.3 ॥

 \* वर्ज्यानि कुसुमफलादीनि.\*

अन्यायोपार्जिताव्यन्यदेवतार्थानि वा पुनः ।

अग्राह्याणि तथा भिन्नं मुकुलं पतितं तथा ॥ 12.4 ॥

जीर्णं पर्युषितं कीटदूषितं पादलङ्घितम् ।

म्लानं स्पृष्टं तथाऽस्पृश्यैर्नीतं च प्रतिलोमजैः ॥ 12.5 ॥

 \* पुष्पादिसङ्ग्रहविधानम् तत्पात्राणि च.\*

स्नातश्शुद्धाम्बरो मौनी पाणिं प्रक्षाल्य वारिणा ।

पात्रे पुष्पाणि गृह्णीयाद्वेत्रजे तृणजेऽथवा ॥ 12.6 ॥

 \* उपादेयपुष्पाणि.\*

कल्पकद्रुमसञ्जातं पारिजातसमुद्भवम् ।

हरिचन्दन सन्तानमन्दारद्रुमसम्भवम् ॥ 12.7 ॥

सौगन्धिकोद्भवं पुष्पं षडेते सुरदारुजाः ।

पालाशं सप्तमं पुष्पमुपयुक्तानि चार्चने ॥ 12.8 ॥

\(2\) अनिर्माल्यानि देयानि पुनःप्रक्षाल्य वारिभिः ।

उत्तरोत्तरमेकैकं सहस्रगुणमिष्यते ॥ 12.9 ॥

(2. समारोप्यानि.)

 \* प्रातरर्चनोपयोगि पुष्पाणि.\*

प्रातःपद्मद्वयं शस्तमुत्पलत्रयमर्चने ।

फलं च पूर्ववत् ज्ञेयं तथैव शतपत्रिका ॥ 12.10 ॥

चम्पकं केतकीयुग्मं मालती माधवी तथा ।

सन्द्यावर्तं च पुन्नागं सुरपर्ण्येकपर्णिका ॥ 12.11 ॥

प्रियङ्गु पाटलद्वन्द्वं मन्दारद्वयमेव च ।

लक्ष्मीश्च कर्णिकारश्च यूधिका कुरवस्तथा ॥ 12.12 ॥

पट्टिकै तानि शस्तानि फलं पूर्ववदिष्यते ।



?\*

मध्याह्मार्चनोपयोगीनि.\*

शस्तं मध्यन्दिने श्वेतकरवीरजमर्चने ॥ 12.13 ॥

कैङ्किरातं च सौवर्णं पुष्पं सहचरी तथा ।

 \* प्रदोषार्चनोपयोगीनि.\*

पूर्ववच्च फलं (3) विद्यात्प्रदोषे च प्रशस्यते ॥ 12.14 ॥

(3. दद्यात्.)

जातियुग्मं विचकिलं मल्लि काद्वयमेव च ।

वकुलं वनजातिश्च तथा च वनमल्लिका ॥ 12.15 ॥

कुमुदं वनमल्ली च पूर्ववच्च फलं स्मृतम् ।

 \* प्रातरपचितस्य मध्याह्ने विनियोगः.\*

प्रातःकालोदितं पुष्पं युक्तं मध्यन्दिनेपिच ॥ 12.16 ॥

 \* प्रदोषोदितपुष्पाणां मध्यरात्रार्चनयोग्यता.\*

प्रदोषे कथितं पुष्पं मध्यरात्रे च शस्यते ।

 \* दिवापुष्पैर्दिवा निशावुष्पौर्निशि विनियोगश्शस्तः.\*

दिवापुष्पैर्दिवा पूजा निशापुर्षौस्तथा निशि ॥ 12.17 ॥

 \* देशकालानुसारीणि पुष्पाणि.\*

\(4\) देशे काले यथायोगमर्चयेत्पुरुषोत्तमम् ।

मालत्या पूजयेत्प्रातर्मध्याह्ने करवीरजैः ॥ 12.18 ॥

(4. अपत्काले यथायोगं पूजयेत्. प्रातःकाले.)

सायाह्ने जातिपुष्पैस्तु प्रदोषे वकुलैरपि ।

मध्यरात्रे मल्लिकाभिर्यजेत

 \* जलजपुष्पस्य सर्वदा पुजार्हता.\*

जलजैस्सदा ॥ 12.19 ॥

प्रत्यूषे नन्दिकावर्तैः काल एष उदाहृतः ।

 \* पद्मादिजलपुष्पाणां दिनत्रयावधि अपर्युषितता.\*

पद्मादि (5) जलपुष्पाणामर्वाग्धर्तुस्त्र्यहाद्भवेत् ॥ 12.20 ॥

(5. दलपुष्पाणामर्वाक्कर्तु.)

न च पर्युषितो दोषो (6) नीरजानां भवेत्तथा ।

 \* अबद्देभ्यः प्रसूनेभ्यः मालाबद्धानि श्रेष्ठानि.\*

अबद्धेभ्यः प्रसूनेभ्यो बद्धमाला प्रशस्यते ॥ 12.21 ॥

(6. नीवाराणाम्.)

 \* मालास्रजोस्स्वरूपं प्रशस्तिभेदश्च.\*

मालाभ्यस्स्रग्वरा माला सजातीय (7) प्रसूनका ।

स्रक्तु नानाविधैःपुष्पैर्निर्मिता कदलीत्वचा ॥ 12.22 ॥

(7. प्रसूनजा.)

 \* सर्वदा अपर्युषितानि पुष्पाणि.\*

ह्रीबेरं च तमालं च तथा दमनकत्रयम् ।

न पर्युषितमेतैश्च सदैवाराधयेद्धरिम् ॥ 12.23 ॥

 \* तुलसी चतुष्टयं दूर्वा भिल्वपत्रं च पूजार्हाणि \*

तुलस्यौ सितकृष्णे च केवलाक्षपकास्तथा ।

चत्वारस्तुलसीभेदा दूर्वा भिल्वदलानि च ॥ 12.24 ॥

सर्वदारराधनार्हाणि

 \* गृहार्चने करवीननिषेधः.\*

पूजा तु करवीरजै ।

गृहे कुलक्षयकरी

 \* अक्षतादयोऽप्यर्चनोपयोग्याः.\*

पुष्पपत्राद्यसन्निदौ ॥ 12.25 ॥

अक्षतैरर्चनं कुर्याद्धरेः कलमजैस्सितैः ।

 \* हविर्योग्यानि धान्यानि.\*

नीवारा वेणवश्शाल्यः कलमाद्या यवा अपि ॥ 12.26 ॥

हविर्योग्या व्रीहयश्च तदभावे प्रयङ्गवः ।

अन्ये च याज्ञिका धान्यभेदाःकोद्रववर्जिताः ॥ 12.27 ॥

 \* वर्जनीयानि धान्यानि.\*

नीचैर्दत्तास्तथा स्पृष्टाःपतितैः प्रतिलोमजैः ।

अशौचवद्भिरपरै

 \* पक्वापक्वयोर्गुणतारतम्यम्.\*

रपक्वाःकलमादयः ॥ 12.28 ॥

शस्यन्ते चरुसाकेषु (8) पक्वाश्च तदसन्निदौ ।

 \* तण्डुलानां सर्ववर्णेभ्योऽपि ग्राह्यता.\*

चातुर्वर्णैरुपहृतास्तण्डुला दोषवर्जिताः ॥ 12.29 ॥

(8. पक्वं न्वक्वेत्प्रयत्नतः. इतिकोशान्तरे)

अखण्डिताःखण्डिताश्चा (9) भावे त्रीनिष्फलीकृताः ।

?

 \* चरुपात्र निरूपणम्.\*

चरुपात्रं ताम्रमयं प्रशस्तं मृण्मयं तु वा ॥ 12.30 ॥

(9.भावे च प्रिफली. भावे च्छत्री. इति क्वचित्. भावे त्रिर्निष्कुलीकृताः. इति स्यात्किम्.)

 \* पात्रशुद्धि मन्त्रः.\*

विष्णुगायत्रिया भाण्डे क्षालिते गालितैर्जलैः ।

पुर्णेप्रणवसंस्पृष्टे

 \* तण्डुलक्षालनमन्त्रः.\*

तण्डुलान्मूलविद्यया ॥ 12.31 ॥

यद्वा पञ्चोपनिषदा क्षालयेद्वारिभिःपुनः ।

 \* पूरणपिधानाधिश्रयणाग्नीन्धनमस्त्राः.\*

पूरयेत्प्रणवेनैव पिदध्याच्चक्रविद्यया ॥ 12.32 ॥

अधिश्रित्य च मूलेन मन्त्रेणाग्निं समेधयेत् ।

पञ्छोपनिषदैर्मन्त्रेःकाष्ठैः

 \* पाकसाधन काष्ठानि.\*

कीटाद्यतूषितैः ॥ 12.33 ॥

\(10\) यज्ञवृक्षोद्भवैःकाष्ठैः पाचयेत्पावकःक्रमः ।

?

 \* चरुपरिष्कारः.\*

पक्वे जलमपि स्राव्यसिक्त्वाज्येन चरुं पुनः ॥ 12.34 ॥

(10. इदमर्धं क्वचिन्न.)

उदगुद्वासयेद्दर्भैःफलके यज्ञदारुजे ।

 \* चरुश्रपणे दीक्षितसम्बन्धि स्त्रीणामधिकारः.\*

साधयेद्दीक्षितःपाकं विधिनो क्तेन (11) तत् स्त्रियः ॥ 12.35 ॥

(11. नस्त्रियः.)

यद्वा तूष्णीं साधयेयुरुपदंशांश्च चोदितान् ।

 \* निवेदनीय फलशाकवर्गः.\*

फलमूलानि तत्रादौ फलानि कदलीफलम् ॥ 12.36 ॥

\(12\) आम्रं पनसमुर्वारुं बृहतीं कर्करीमपि ।

कारवल्लीमलाबुं च कूश्माण्डं तन्त्रिणीमपि ॥ 12.37 ॥

(12. वेत्रं पनस.)

करवर्तं च निष्पावं गवाक्षं त्रपुसं तथा ।

\(13\) मुद्गभेदांश्च निर्देषान्

 \* वर्जनीय फलशाकादि.\*

सदोषान् परिवर्जयेत् ॥ 12.38 ॥

(13. इदं पद्यमेकं क्वचिन्नदृश्यते

,

क्वचित्पूर्वोत्तरार्ध वेपरीत्यमस्ति.)

उच्चिष्टं क्रिमिणा दष्टं शिवद्यैर्लङ्घितं तथा ।

\(14\) घ्रातं लालाजलस्पृष्टममेध्यप्रभवं तथा ॥ 12.39 ॥

(14. घ्रातमित्यर्धं क्वचिन्न.)

पादस्पृष्टं च पतितमकाले चाशुचिस्थले ।

भुक्तशेषं तथा स्पृश्यैस्स्पृष्टं दत्तावशिष्टकम् ॥ 12.40 ॥

वर्ज्यं वल्ली त्रयं कन्दं सूरणद्वयमुत्पलम् ।

पिण्डारद्वितयं चापि

 \* हविर्योग्य फलशाकादि.\*

हविर्योग्यं चतुर्मुख ॥ 12.41 ॥

जीवन्तीं वस्तुकं शाकं कारवल्लीदलं तथा ।

तुम्बूदलं च भाञ्जीं च (15) शिम्बमुद्गदलानि च ॥ 12.42 ॥

(15. चमू)

शाकिनीं शतपर्वाणं तथैवाश्वासमर्दिनीम् ।

आगस्त्यं पाचयेच्छाकं विहितं ब्राह्मणस्य च ॥ 12.43 ॥

 \* एकमूलवेण्वङ्कुरादीनां परिग्रह्यता.\*

\(16\) एकमूलानि चान्यानि गृह्णीयादनिषेधने ।

अङ्कुराण्यपि वेण्वादिवस्तूनां कमलासन ॥ 12.44 ॥

(16. शाकमूलानि.)

चेदयित्वालवित्रेण

 \* लवणादिव्यञ्जन द्रव्याणि.\*

लवणैर्मरिचै स्तथा ।

सर्षपैर्जीरकैर्हिङ्कुश्रीपर्णीदलमिश्रितैः ॥ 12.45 ॥

नालिकेरफलैराज्यैर्यथायोगं निवेशितैः ।

\(17\) संस्कार्यं व्यञ्जनं यूषयुक्तं कहितमेव वा ॥ 12.46 ॥

(17. संस्कार्यवर्जनं यूषयुक्तं.)

 \* आयसभाजने घर्षणम्.\*

सर्पिषा वाऽऽयसे पात्रे घृष्टं मृण्मय एव वा ।

कलायमुद्गनिष्पाव (18) शिम्बमाषकुलुकत्थाकाः ॥ 12.47 ॥

(18. चम्प.)

 \* सयूषनिर्यूष पाकविवेकः.\*

सयूषा वा वियूषा वा पचनीया गुणान्विताः ।

 \* कुल्माषादीनां निष्कुलीकरणम्.\*

त्वचो व्यपोह्य (19) कुल्माषाःकार्या यद्वा यथोदिताः ॥ 12.48 ॥

(19. गुल्मस्य)

 \* शुष्काणामाम्रादीनां विनियोगः.\*

आम्रादीनि च शुष्काणि फलानि गुलतिन्त्रिणी ।

मिश्राणि पचनीयानि तथा लवणपासितम् ॥ 12.49 ॥

 \* कालपक्वानि फलानि.\*

आम्रं च श्रृङ्गिबेरं च तथा केवलमिष्यते ।

पसनं कदली चाम्रं कपित्थं बदरीफलम् ॥ 12.50 ॥

द्राक्षा राजादनं जम्भूफलं तोटकमप्यथ ।

खर्जूरं वेत्रजं चैव मातुलुङ्गं च दाडिमम् ॥ 12.51 ॥

फलान्येतानि पक्वानि कालपक्वानि योजयेत् ।

 \* परमान्नविधानम्.\*

क्षीरं चैरो गुणस्तस्य तोयमर्धं तदर्धकम् ॥ 12.52 ॥

तण्डुलास्तावदेव स्याद्भिन्नो मुद्गस्तदर्धकः ।

घृतं समुदितं सर्वं परमान्नं निवेदयेत् ॥ 12.53 ॥

 \* गुलान्नम्.\*

\(20\) समभागं तु पूर्वोक्तैस्तण्डुलैस्सम्मितं समम् ।

गुलं फलेन निक्षिप्य गुलान्नं तद्विदुर्बुधाः ॥ 12.54 ॥

(20. समवाये तु.)

तण्डुलैस्सम्मितं निस्त्वङ्मुद्गभिन्नं सुसाधितम् ।

 \* मुद्गान्नम्.\*

मुद्गान्नं कालपक्वैस्तु फलै राज्यपरिप्लुतम् ॥ 12.55 ॥

 \* केवलान्नम्.\*

निवेदयेत्केवलान्नं दण्डुलै रेव साधयेत् ।

फलानि कन्दशाकानि मुद्गभेदास्तथाङ्कुराः ॥ 12.56 ॥

पयो दधि घृतं चापि कालपक्वं तथा फलम् ।

 \* उपदंशोपस्कार द्रव्याणि.\*

आम्रादिलवणैश्चापि शृङ्गिबेरादिसाधितम् ॥ 12.57 ॥

मत्स्यण्डी गुलभेदाश्च यच्चान्यदुपदंशकम् ।

 \* उक्तद्रव्याणां मात्रा.\*

परिमाणममिषां (21) स्यात् यथाश्रद्धं यथावसु ॥ 12.58 ॥

(21. च.)

मरीच्यादि यथायोग्यं द्रव्यसंस्कारकं भवेत् ।

 \* ताम्बोलोपयोगिनागवल्ली क्रमुकादीनां मात्रा.\*

नागमल्लीदलानि स्युरशीतिरवरास्तथा ॥ 12.59 ॥

विंशतिःक्रमुकस्यापि फलान्यवरसङ्ख्यया ।

अङ्गानि तैलं तक्कोलं लवङ्गं जाति रेव च ॥ 12.60 ॥

मातुलङ्गत्वगन्यच्च चूर्णकं कर्पूरमिश्रितम् ।

पाषाणजं नालिकेरफलं पक्वं च निर्जलम् ॥ 12.61 ॥

कर्पूरं केवलं वापि आमं वा शुष्कमेव वा ।

एतैर्वस्तुभिरन्यैश्च न्यूनभाविवर्जितैः ॥ 12.62 ॥

ताम्बूलवीटिकास्तैलमृदुपूगफलान्विताः ।

निवेद्य याजमानस्य श्रद्धावित्तानुसारतः ॥ 12.63 ॥

 \* अपूपविचारः.\*

गोधूमशालिपिष्टात्था अपूपाश्चापि संस्कृताः ।

\(22\) गुलभेदाज्यमरिच जीवकाद्यैर्यथायथम् ॥ 12.64 ॥

(22. गुलभेदाश्चमरि च.)

वस्तुभिर्विविधाकारा गुलपाकपरिप्लुताः ।

 \* पुटदग्धानि निवेदनीयानि.\*

पुटदग्धां स्तिलानिक्षुरसपाकपरिप्लुतान् ॥ 12.65 ॥

मरिचैर्जीरकै र्युक्तान् पललांश्च निवेदयेत् ।

पृथुकान् पुटदग्धान्वा केवलान्वा गुलप्लुतान् ॥ 12.66 ॥

मरिचैर्जीरकै र्युक्तान् नालिकेरफलैस्सह ।

सक्तून् गुलद्रवैर्मिश्रान् मरिचैरपि जीरकैः ॥ 12.67 ॥

करम्भानपि पूर्वोक्तैस्संस्कारैरपि स्स्कृतान् ।

 \* भाण्डानां शुद्धिः पुण्ड्रविधानं च.\*

पाकस्थानाच्च भाण्डान्वा वारिभिःक्षालितान् बहिः ॥ 12.68 ॥

भस्मना च चतुर्दिक्षु कृतोर्ध्वाकारपुण्ड्रकान् ।

अस्त्रमन्त्रेण वासोभिश्चन्नान्वा वेत्रपञ्जरे ॥ 12.69 ॥

यद्वा प्रतिष्ठितान् भूमौ

 \* जलधारापुरस्सरं हविर्भाण्डप्रापणम्.\*

जलधारापुरस्सरम् । वहेयु

 \* हविःपात्रवाहिनामुष्णिषबन्धः.\*

र्विधृतोष्णीषास्सितकञ्चुकसंवृताः ॥ 12.70 ॥

परिचर्या परा विप्रा

 \* देवस्यदक्षिणभागे हविःपात्रनिक्षेपः.\*

मण्टपे मन्दिरेऽपि वा ।

देवस्य दक्षिणेपार्श्वे नीत्वा फलकभूमिषु ॥ 12.71 ॥

 \* सौवर्णादिपात्राणां शुद्धिमन्त्रः.\*

सौवर्णादी (23) निपात्राणि विष्णुगायत्रिया ततः ।

क्षालितानि (24) परामृश्य

 \* हविःपरिवेषणक्रमः.\*

प्रणवेनाज्यधारया ॥ 12.72 ॥

(23. न्यमत्राणि.)

(24. परामृज्य.)

पात्राणिसिक्त्वामन्त्रेण तथा दर्व्या हवींषि च ।

आदायादाय निक्षेप्य (25) ममत्रेष्वन्नमर्चितम् ॥ 12.73 ॥

(25. निक्षिप्य मन्त्रेणान्न.)

 \* स्थालीषु बक्तपरिमाणम्.\*

खारी तदर्धं पादं वा तदर्धं वाऽवरं मतम् ।

प्रतिस्थालीं पायसादिभक्तमानं चतुर्मुख ॥ 12.74 ॥

यथायथं व्यञ्जनानि निक्षेप्याणि घृतैस्सह ।

\(26\) दध्ना च सर्वाण्य (27) न्नानि प्रकल्प्य व्यञ्जनैस्सह ॥ 12.75 ॥

(26. इदमर्धं क्वचिन्न.)

(27. न्यानि.)

निवेदयेयुर्देपाय पानकानि च पूजकाः ।

चोष्याणि लेह्यखाद्यानि यथाविभवविस्तरम् ॥ 12.76 ॥

 \* भगवन्नि वेदितस्य विष्वक्सेननिवेदने मात्रा.\*

निवेदितानां तुर्यांशं विष्वक्सेनाय कल्पयेत् ।

तच्चागाधजले क्षेप्यं तद्भक्तान्यापि भोजयेत् ॥ 12.77 ॥

 \* विष्वक्सेननिवेदनेनैव इतरपार्षदादीनां पृत्पिः.\*

तेनैवपार्षदास्तृप्ताभवेयुर्भूत तृप्तये ।

दास्यो वा गणिका भोज्या देवस्य परिचारिकाः ॥ 12.78 ॥

 \* ब्रह्मेशानादिनिवेदितस्य अभोज्यत्वम्.\*

ब्रह्मेशानादि देवानां नैव भोज्यं निवेदितम् ।

 \* चण्डादिनिवेदितस्य अस्पृश्यत्वादि.\*

\(28\) न स्पृश्यं लङ्गनीयं च चण्डादीनां नि (29) वेदितम् ॥ 12.79 ॥

(28. अस्पृश्यं)

(29. तधैव च.)

 \* लक्ष्मी प्रभृतीनां निवेदितस्य अवश्यभोज्यत्वम्.\*

देवीनां च श्रियादीनां विनता नन्दनस्य च ।

चक्रादीना मायुधानां वस्तु यद्यन्निवेदितम् ॥ 12.80 ॥

भोक्तव्यमेव सर्वेषां विप्रादीनाम शङ्कितम् ।

 \* विष्णुनिवेदितस्य अत्यर्थपावनत्वम्.\*

विष्णोर्निवेदितं शुद्धं पावनानां च पावनम् ॥ 12.81 ॥

प्रापणं दुर्लभं भोज्यं न त्याज्यं स्यात्कदाचन ।

भुञ्जानानामेधते श्रीस्त्यजतां परिहीयते ॥ 12.82 ॥

 \* तत्प्राशने व्रतोपवासतुलितत्वम्.\*

व्रतोपवासतुलितमशनं तस्य पावनम् ।

शुनामिव पुरोडाशो न नीचेषु तदिष्यते ॥ 12.83 ॥

 \* विष्णुनि वेदितशेषेण देवतान्तरपित्रादियजनेऽनन्तफलत्वम् \*

विष्णोर्निवेदितान्नेन यष्टव्यं देवतान्तरम् ।

पितृभ्यश्चापि तद्देयं तदानन्त्या कल्पते ॥ 12.84 ॥

 \* विष्णुनिर्मूल्य धारणस्य अतिपावनत्वम्.\*

धारितं विष्णुनिर्माल्यं चन्दनाद्यनुलेपनम् ।

अहर्निशं धारयतां न पुनर्जननं भवेत् ॥ 12.85 ॥

 \* विष्णुपादोदकसेवनस्य सर्वपुरुषार्थकारिता.\*

तथा हि चरणस्पर्शि विष्णोस्त्स्रिपथगाजलम् ।

पुनाति सिद्धदेवर्षिसङ्खानं हो विघातकम् ॥ 12.86 ॥

पादोदकं च देवस्य पवित्रं परमं मदम् ।

पाद्यं दत्वा जलं विष्णो र्मूलमन्त्रेण देशिकः ॥ 12.87 ॥

गृहीत्वा शतधारेण मूर्द्निधार्यं विशुद्धये ।

शोधनं सर्वपापानां सर्वदुष्कृतनाशनम् ॥ 12.88 ॥

लक्ष्मीविवर्धनं नित्यमायुर्वृद्धिकरं परम् ।

म्रियमाणस्स्वयं विष्णोश्चरणस्पर्शितं जलम् ॥ 12.89 ॥

पीत्वा सद्गतिमाप्नोति न चेहाजायते पुनः ।

पितृणां तर्पणं शस्तं पारिणा तेन तर्पिताः ॥ 12.90 ॥

ऋणेभ्यःपितरो मुक्तावसन्तिदिवि देववत् ।

भक्ताय देयं पादोत्थं शान्ताय शुभकर्मिणे ॥ 12.91 ॥

पञ्चकालविधिज्ञाय तदनुष्ठानशीलिने ।

 \* विष्णुपादोदकस्य अनधिकारिणः.\*

न नास्तिकाय दातव्यं दातव्यं नाभ्यसूयवे ॥ 12.92 ॥

पाषण्डिने न दातव्यं तेभ्यो रक्षेत्प्रयत्नतः ॥

इति श्रीपाञ्चरात्रे महोपनिषदि पाद्मसंहितायां चर्यापादे पुष्पहविर्विधानं नाम द्वादशोऽध्यायः.

 ------ \*\*\*\*\*\* -----



 पाद्मसंहितायाम्

 त्रयोदशोऽध्यायः



------

 \* पञ्चकालविधानप्रश्नः.\*

ब्रह्मा :---

पञ्च कालविधिज्ञानं प्रशस्तं (1) भगवन्निह ।

विहितं पञ्चके काले (2) विधयश्चापि पञ्चके ॥ 13.1 ॥

(1. भगवन्नहम्.)

(2. काला.)

मह्यं जिज्ञासमानाय कथयस्व यथातथम् ।

न चेद्रहस्यमत्यन्तं यदहं पृष्टवानिदम् ॥ 13.2 ॥

 \* अभिगमनादिपञ्चकनिर्देशः.\*

श्रीभगवान् :---

आद्यं कर्माभिगमनमुपादानमतःपरम् ।

इज्या च पश्चात्स्वाध्यायस्ततो (3) यागस्ततःपरम् ॥ 13.3 ॥

(3. योग.)

पंचैते विधयस्तेषां कालाःपंचैव ते क्रमात् ।

 \* अभिगमननिर्वचनम्.\*

कल्याणाचरणान्तं यत्कर्मजातं चतुर्मुख ॥ 13.4 ॥

उत्थानादिक्रमादेतदभियानमुदीरितम् ।

 \* शयनोत्थानतत्वन्यासौ.\*

ब्राह्मे मुहूर्ते बुध्येत ध्यायन्ना रायणं परम् ॥ 13.5 ॥

उत्थायीसीत (4) शयने कीर्तयन्नाम वैष्णवम् ।

क्रमेण सृष्ट्वा तत्वानि देहमुत्पाद्य तत्ववित् ॥ 13.6 ॥

(4. शयनात्.)

न्यस्य देहे षडङ्गानि मन्त्रमुच्चार्य मानसम् ।

दशावतारान् व्योहांश्च चतुर्णां मानसानपि ॥ 13.7 ॥

ध्यात्वा स्वनामभिस्तानि कीर्तयित्वा पृथक्पृथक् ।

 \* बहिरटनम्.\*

अवकुण्ठ्य च वस्त्रेण शरीरं दक्षिणाङ्घिणा ॥ 13.8 ॥

आक्रम्य भूमिं प्रथमं प्रविक्रममनुस्मरन् ।

नमः क्षितिधरायेति मन्त्रमुच्चार्य मानसम् ॥ 13.9 ॥

 \* मलविसर्गः.\*

ग्रामाद्बहिर्दिशं गत्वानैरृतीं न्यस्य दक्षिणे ।

उपवीतं कर्णदेशे व्यवधाय तृणादिना ॥ 13.10 ॥

\(5\) भूमिं समुत्सृजेन्मूत्रं किट्टं च तदनन्तरम् ।

उदङ्मुखो दिवा कुर्यात्सन्थ्ययोरुभयोरपि ॥ 13.11 ॥

(5. भूमौ.)

दक्षिणाभिमुखो रात्रौ वाति वाते नुसारिणि ।

दक्षिणेतरहस्तेन गृह्णीयान्मेहनं ततः ॥ 13.12 ॥

दक्षिणे मृत्तिकां हस्ते समुत्थाय

 \* जलाशयगमनम्.\*

जलाशयम् ।

प्रागुदीच्यां प्रतीच्यां वा गत्वा शौचं समाचरेत् ॥ 13.13 ॥

 \* अवयवशौचे मृत्तिकासङ्ख्या.\*

मृत्तिकाभिर्द्वादशभिर्गुदं षड्भिश्च मेहनम् ।

अन्तराचान्तरा वामकरं प्रक्षाल्यवारिभिः ॥ 13.14 ॥

मृण्मात्राभिस्तदन्ते द्वौकरौ द्वादशसङ्ख्यया ।

संशोध्य चरणै ङङ्घे कटिं चोरू च वारिभिः ॥ 13.15 ॥

प्रत्येकं मृत्तिकामात्रा (6) चतुष्कोणे विशोधयेत् ।

 \* दन्तधावनम्.\*

आ चम्य प्रङ्मुखोभूत्वा दन्तधावनसमाचरेत् ॥ 13.16 ॥

(6. चतुष्केण.)

न्यग्रोधोदुम्भराश्व त्थप्लक्षाम्रार्जुनधातकी । (7)

पालाशवेणु खदिरशमीदारूणि धावने ॥ 13.17 ॥

(7. अत्र---द्वितीय तृतीय पादयोरविश्रान्ततया योजनं श्रौतम्.)

दन्तानामुदितान्येकादश चाम्भोरुहासन ।

दन्तधावनकाष्ठं तद्ध्वादशाङ्गुलमायतम् ॥ 13.18 ॥

दशांगुलं तथा मानमष्टाङ्गुलमथा (8) पि वा ।

ब्राह्मणक्षत्रियविशां क्रमेण समुदाहृतम् ॥ 13.19 ॥

(8. यतम्.)

जिह्वानिर्लेखनं कुर्या द्गण्डूषाचमनं पुनः ।

क्षालयित्वा मुखं तोयै

 \* स्नानम्. अवगाहने जलाशयविकल्पः.\*

राचान्तस्स्नानमाचरेत् ॥ 13.20 ॥

अवगाहोभवेद्वाप्यां स्नायाद्वा सरसीघु च ।

वाप्याद्यसंभवे नैव कुपैष्वाप्लवनं भवेत् ॥ 13.21 ॥

 \* तप्ततोयस्नाननिमित्तम्.\*

स्नानं वातप्ततोयेन दोषवैषम्यसम्भवे ।

 \* स्नानक्रमः.\*

नाभेरधस्ताद्वा देहं क्षालयित्वात्मनस्तनुम् ॥ 13.22 ॥

आचम्य प्रोक्षयेद्देहं वारिभिर्मन्त्र वित्तनुम् ।

ओं पूर्वया च गायत्र्या वारिभिश्चभिमन्त्रितैः ॥ 13.23 ॥

आत्मानं परिषिच्योर्ध्वमुत्क्षि पेत्सलिलाञ्जलिम् ।

योद्धुकामानि रक्षांसि सन्ध्ययोरुभयोरपि ॥ 13.24 ॥

शाम्यन्ति तैर्वज्रघातैर्हस्ताभिप्रेरिर्जलैः ।

प्रायश्चित्तं तु हिंसायाः परिभ्रमणमात्मनः ॥ 13.25 ॥

 \* स्नानतर्पणम्.\*

तर्पयेदुपविश्याथ तत्तन्मन्त्रमुदीरयन् ।

देवादीन् सलिले तिष्ठन् सावित्रीं प्राङ्मुखो जपेत् ॥ 13.26 ॥

 \* उपस्थानम्.\*

यावत्सूर्योदयं दृष्ट्वा प्रञ्जलि स्तिमिरापहम् ।

उपस्थाय स्वशाखोक्तैर्मन्त्रैध्यायन् हृदि स्थितम् ॥ 13.27 ॥

 \* गुर्वाद्यभिवादनम्.\*

अभिवाद्य गुरून् वृद्धार्न तथा भागवतान् क्रमात् ।

\(9\) प्रणम्य स्वाश्रमं देवमबिगम्य यथाविधि ॥ 13.28 ॥

(9. प्रविश्य.)

 \* जपहोमान्तार्चनं गोग्रासश्च.\*

अर्चयेज्जपहोमान्तं (10) दद्याद्ग्रासं गवामपि ।

 \* अलङ्कारः.\*

अञ्जनालेपनैस्स्रिग्भिर्वासोभिर्भूषमैस्तथा ॥ 13.29 ॥

(10. दद्याद्ग्राह्यं यथाविधि.)

अलक्तकरसाद्यैश्च ताम्बूलीमुखशोदनैः ।

उपेतोमङ्गलैरन्यैर्नयेदभिगमक्रियाम् ॥ 13.30 ॥

 \* उपादानम्.\*

उपादद्यात्ततःपूजासाधनानि यथायथम् ।

 \* सम्भरणीयवस्तूनि.\*

पुष्पाणि फलमूलानि विविधान्योषधीरपि ॥ 13.31 ॥

दध्यादि च हविर्योग्यं तण्डुलानि गुलानि च ।

स्नानीयानि च वस्त्राणि स्वादूनि सलिलानि च ॥ 13.32 ॥

दर्भान् पर्णानि समिधो यथाशक्ति यथावसु ।

आहृत्य याज्ञिकार्धैर्वा पूजास्थाने निवेशयेत् ॥ 13.33 ॥

नीत्वोपादानसमयमित्थं

 \* इज्या.\*

तदनु पूजयेत् ।

 \* माध्याह्निकस्नानम्.\*

प्राप्ते मध्याह्नसमये स्नानं कुर्याद्यथाविधि ॥ 13.34 ॥

 \* षडङ्गन्यासमृत्तिकाविक्षेपादि.\*

न्यासमग्रे षडङ्गानां कृत्वादाय मृदं करे ।

सव्ये निधाय कृत्वा तु त्रिधा मूलाग्रमध्यतः ॥ 13.35 ॥

मूले स्थितां मृदं पूर्व मभिमन्त्र्यास्त्रविद्यया ।

विदिक्षु दिक्षु चोर्ध्वायामधरायूमपि क्षिपेत् ॥ 13.36 ॥

ततो मध्यस्थितां मृत्स्नामुदके मूलविद्यया ।

निक्षिप्य भागमग्रस्थं कराभ्यां करयोर्द्वयोः ॥ 13.37 ॥

\(11\) विधाय पङ्कमंभोभिर्दर्शयित्वा च पूषणम् ।

अस्त्रहीनाङ्गविद्याभिरापादतलमस्तकम् ॥ 13.38 ॥

(11. पिधाय कल्क.)

आलिप्य देहमखिल मवगाह्य च वारिषु ।

देवमावाह्य लक्ष्मीशं दत्वा चार्घ्यादिकं (12) ततः ॥ 13.39 ॥

(12. तथा.)

तत्पादक्षालनाम्बोभिः पाणिभ्यां कुम्भमुद्रया ।

पावनैश्शिरसि न्यस्तैरात्मानमभिषिच्य च ॥ 13.40 ॥

 \* अघमर्षणम्.\*

वासुदेवमभिध्यायन्नघमर्षणमाचरेत् ।

उत्तीर्य कर्मनिखिलं मध्याह्न समयोचितम् ॥ 13.41 ॥

 \* देवयजनम्.\*

कृत्वा यजेत देवेशं होमान्तं कमलासन ।

स्त्रेत्रेणाभिष्टुयाद्देवं दण्डवत्पतितःक्षितौ ॥ 13.42 ॥

 \* देवस्तोत्रम्.\*

जितन्ते पुण्डरीकाक्ष नमस्ते विश्वभावन ।

नमस्तेऽस्तु हृषीकेश महापुरुष पूर्वज ॥ 13.43 ॥

नमस्ते वासुदेवाय (13) शान्तानन्तचिदात्मने ।

अजिताय समस्तुभ्यं षाड्गुण्यनिधये नमः ॥ 13.44 ॥

(13. शान्तानन.)

महाविभूतिसंस्थाय मनस्ते पुरुषोत्तम ।

सहस्रशिरसे तुभ्यं सहस्रचरणाय ते ॥ 13.45 ॥

सहस्रबाहवे तुभ्यं सहस्रनयनायते ।

\(14\) अमृताय नमस्तुभ्यमेकमूर्ताय ते नमः ॥ 13.46 ॥

(14. अमूर्ताय.)

अनेक मूर्तये तुभ्य (15) मक्षराय च ते नमः ।

व्यापिने वेदवेद्याय नमस्ते परमात्मने ॥ 13.47 ॥

(15. मक्षयाय)

चिन्मात्ररूपिणे तुभ्यं नमस्त्रैयन्त (16) भूमये ।

अणिष्ठाय स्थविष्ठाय महिष्ठाय च ते नमः ॥ 13.48 ॥

(16. मूर्तये.)

नेदिष्ठाय दविष्ठाय क्षेपिष्ठाय च ते नमः ।

वर्षिष्ठाय यविष्ठाय कनिष्ठाय नमो नमः ॥ 13.49 ॥

पञ्चात्मने नमस्तुभ्यं सर्वान्तर्यामिणे नमः ।

कल्पना (17) पोढरूपाय सृष्ठिस्थित्य न्तहेतवे ॥ 13.50 ॥

(17. क्रोडरूपाय.)

नमस्ते गुणरूपाय गुणरूपातिवर्तिने ।

व्यस्ताय च समस्ताय (18) समस्तव्यस्तरूपिणे ॥ 13.51 ॥

(18. समस्त्वव्यक्तमूर्तये-रूपिणे.)

आदिमध्यान्तशून्याय (19) तद्वदेव नमो नमः ।

प्रणवप्रतिपाद्याय नमःप्रणवरूपिणे ॥ 13.52 ॥

(19. तद्वते च.)

लोकयात्राप्रसिध्यर्थं नृष्ट ब्रह्मादिरूपिणे ।

नमस्तुभ्यं नृसिंहादिमूर्तिभेदाय विष्णवे ॥ 13.53 ॥

विपाकैःकर्मभिःक्लैशैरस्पृष्टवपुषे नमः ।

नमो ब्रह्मण्यदेवाय तेजसां निधये नमः ॥ 13.54 ॥

नित्यसाधारणानेकलोकरक्षापरिच्छद ।

सच्चिदानन्दरूपाय वरेण्याय नमो नमः ॥ 13.55 ॥

यजमानाय यज्ञाय यष्टव्याय नमो नमः ।

इज्याफलात्मने तुभ्यं नमस्स्वाध्यायशूतिने

?

॥ 13.56 ॥

नमःपरम हिंसाय समस्सत्वगुणायते ।

स्थिताय परमे प्यूम्नि भूयो भूयो नमो नमः ॥ 13.57 ॥

संसारसागरे घोरे विषयावर्तसङ्कुले ।

अपारे दुस्तरेऽगाधे पतितं कर्मभिस्स्वकैः ॥ 13.58 ॥

अनाधमगतिं भीरुं दयाया परया हरे ।

मामुद्धर दयासिन्धो सिन्धोरस्मात्सु (20) दुस्सहात् ॥ 13.59 ॥

(20. दुस्तरात्.)

मन्त्रहानिं क्रियाहानिं हानिं वान्यां त्वदर्चने ।

क्षमस्व मम देव त्वमपराधसहो व्यासि ॥ 13.60 ॥

\(21\) अपराधसहस्रभाजनं पतितं भीमभवार्णपोदरे ।

अगतिं खरणागतं हरे कृपया केवलमात्मसात्कुरु ॥ 13.61 ॥

(21. इदं समग्रं दद्यं श्रीयामुनाचार्यकृते स्तोत्र रत्ने दृश्यते.)

जन्मप्रभृतिदासोऽस्मि शिष्योऽस्मि तनयोऽस्मिते ।

त्वं च स्वामी गुरुर्माता पिता च मम माधव ॥ 13.62 ॥

नाहं हितं विजानामि त्वां भजाम्वेव केवलम् ।

बुद्वैवं नय गोविन्द मुक्त्युपायेन वर्त्मना ॥ 13.63 ॥

त्वमेव (22) वेत्ता श्रेयो मे नैत देतदितीति च ।

बुद्धियोगं च मे देहि येन त्वामुपयाम्यहम् ॥ 13.64 ॥

(22. वेत्थ श्रेयो मे नेदमेतदितीति च.)

इति विज्ञाप्य देवेशं

 \* पञ्चमहायज्ञातिथिसंस्कारादि.\*

वैश्वदेवं स्वधामनि ।

कुर्यात्पञ्च महायज्ञानपि गृह्योक्तवर्त्मना ॥ 13.65 ॥

अतिथीनपि तत्काले यथाशक्ति समर्चयेत् ।

पोष्यवर्गान् भोजयित्वा भुञ्जीत नियतस्स्वयम् ॥ 13.66 ॥

इज्यायास्समयस्तस्याःकथितःकमलासन ।

 \* स्वाध्यायस्तद्देशाश्च.\*

मन्दिरे वा हरेर्न द्यास्तीरे वा (23) मठभूमिषु ॥ 13.67 ॥

(23. आमर.)

विविक्ते विपिने वापि पर्वते पा गृहेऽपि वा ।

ऋचो यजांषि सामानि भिद्यमानान्यनेकधा ॥ 13.68 ॥

शाखाभेदैर्मूलशाखायेकायनसमाह्वयाम् ।

त्रयूमयीमधीयीत सुखासीनस्समाहितः ॥ 13.69 ॥

अन्यैस्सार्ध (24) मधीयानैष्षजङ्गेषु च रोविधैः ।

\(25\) अध्यापयीत वा शिष्यान् शास्त्राणि विविधानि च ॥ 13.70 ॥

(24. मनूचानैः.)

(25. "अध्यापयीत-कोविदैः" इत्यन्तं श्लोकद्वयं क्वचिन्नास्ति.)

इतिहासपुराणानि धर्मशास्त्राणि वा पुनः ।

तदाराधननिष्ठानि समभ्यस्येद्यथायथम् ॥ 13.71 ॥

 \* सहवासयोग्याः.\*

संसारभीरुभिर्विप्रैस्तत्व निष्कर्षकोनिदैः ।

सहासीतोपदेशादिप्रकारचतुरैरपि ॥ 13.72 ॥

स्वाध्यायकालः कथितस्स्वाध्यायोपि च कीर्तितः ।

 \* सायं सन्थ्या.\*

ततःपश्चिमसन्थ्यायां प्राप्तायां तत्र चोदितम् ॥ 13.73 ॥

जपहोमादिकं सर्वं कृत्वा परमपुरुषम् ।

अर्चयित्वा यथान्यायं यथापूर्वमशेषतः ॥ 13.74 ॥

 \* शयनसं वेशः.\*

भुक्त्वा संविश्य शयने समुत्थाय महानिशि ।

आचम् प्रयतो भूत्वा ध्यात्वा परमपुरुषम् ॥ 13.75 ॥

 \* योगः.\*

योगा (26) नने सुखासीनो युञ्जीतात्मानमात्मनि ।

यथोक्तेन प्रकारेण यथाशक्ति चतुर्मुख ॥ 13.76 ॥

(26. सनसमासीनः.)

संहारक्रमाश्रित्य तत्वान्यात्मनि संहरेत् ।

आत्मानं वापि हृत्पद्मे (27) परमात्मनि निष्ठिते ॥ 13.77 ॥

(27. परमात्मनि विष्ठिते.)

संह रेदुत्थितो योगात्स्वापं क्लेशावहं (28) त्यजेत् ।

 \* उपसंहारः.\*

इत्येष कथितो ब्रह्मन् योगःकालश्च पञ्चमः ॥ 13.78 ॥

(28. क्लेशापहं व्रजेत्.)

पञ्चै ते समयाःपञ्च विधय स्तेषु दर्शिताः ।

इत्थमेतेषु कालेषु दर्शितैःकर्मभिर्नरः ॥ 13.79 ॥

आराधनं भगवतःकुर्वन्नै वावसीदति ।



 पाद्मसंहितायाम्





 चर्यापादे--चतुर्दशोऽध्यायः



 चतुर्दशोऽध्यायः.



 -----

 \* कालविभागनिबन्धनभगवदाराधननिरूपणम्.\*

ब्रह्मा :---

मासि मासि प्रशस्तानि नक्षत्राणि जनार्दन ।

भगवन् कानि येषु स्यादर्चनं परमं स्मृतम् ॥ 14.1 ॥

कानि चांशावताराणां जन्मर्क्षाणि युगे युगे ।

उच्यतां तानि देवेश श्रोतुमिच्छामि तत्वतः ॥ 14.2 ॥

 \* श्रीरामजयन्ती.\*

श्रीभगवान् :---

चैत्रे मासि पुनर्वस्वोर्जन्म रामस्य मङ्गलम् ।

तिथौ नवम्यां लग्ने च कुलीरे कमलासन ॥ 14.3 ॥

राघवस्याप्रमेयस्य नक्षत्रे तत्र राघवम् ।

देव्याच सीतया सर्धमर्चयित्वा यथाविधि ॥ 14.4 ॥

उत्सवश्च भवेत्तस्मिन् सर्वमङ्गलसंयुतः ।

 \* भरतादीनां जन्मकालपूजा.\*

पुष्ये च मीनलग्ने च भरतस्समजायत ॥ 14.5 ॥

तत्र स्यादर्चनं देव्या माण्डव्या सह पूर्ववत् ।

उत्सवश्च तथा सर्पे नक्षत्रे लक्ष्मणोऽपि च ॥ 14.6 ॥

शत्रुघ्नश्च कुलीरे च लग्ने जातस्तदर्चनम् ।

उभयोस्तत्र दिवसे देव्या चोर्मिलया सह ॥ 14.7 ॥

लक्ष्मणस्येतरस्यापि श्रुतकीर्त्या महोत्सवः ।

 \* रामजन्मनक्षत्रे वा भरतादीनां पुजा.\*

रामस्य जन्मनक्षत्रे सर्वे वा भरतादयः ॥ 14.8 ॥

अर्चनीया हनुमता सर्धं सर्वैर्महोत्सवः ।

 \* नृसिंहजयन्ती.\*

तत्रैव श्रवणे चैव सायाह्ने नरकेसरी ॥ 14.9 ॥

अर्चनीयस्स हि तदा हिरण्यमवधीद्रिपुम् ।

तस्मिन्नेव सिते पक्षे त्रयोदश्यां समर्चयेत् ॥ 14.10 ॥

विष्णुं यद्वा पुनर्वस्वोः पौर्णमास्यामथापि वा ।

 \* वसन्तकालपूजा.\*

वसन्तकालतृप्त्यर्थं तत्समृद्धिभिराहृतैः ॥ 14.11 ॥

पुष्पैर्नानाविधैर्देवमर्चयेद्दक्षिणामुखम् ।

आसीनं मण्डपे क्लृप्ते वेदीमध्ये मनोरमे ॥ 14.12 ॥

उद्याने मन्दिरे वापि कृत्रिमोद्यानशोभिते ।

नद्यादौ वा यथायोगं फलपुष्पोदकान्विते ॥ 14.13 ॥

 \* दमनकोत्सवः.\*

पौर्णमास्यां तथौ तस्मिन् मासे दमनिकादलैः ।

पुष्पान्वितैःप्रपां कृत्वा मण्डपे पूजयेद्धरिम् ॥ 14.14 ॥

पुष्पोर्दमनिकाभिश्च सर्वालङ्कारमाचरेत् ।

उत्सवश्च भवेत्तस्मिन् होमो दमनिकादलैः ॥ 14.15 ॥

 \* वसन्तोत्सवस्य मासविकल्पः.\*

वैशाखे मासि वा कुर्याद्वसन्तोत्सवमब्जज ।

दमनीदलकल्याणमपि वा पूर्वमीरितम् ॥ 14.16 ॥

 \* कह्लोरकुसुमोत्सवः.\*

वैशाखे मासि वा चैत्रे सितपक्षे शुभे दिने ।

दमनीदलवत्कुर्यात्कल्हारकुसुमोत्सवम् ॥ 14.17 ॥

स्थानेषु पूजयेद्देवं कुम्भादिषु चतुर्ष्वपि ।

महाहविर्निवेद्याथ होमं कृत्वा समापयेत् ॥ 14.18 ॥

 \* ज्येष्ठे श्रावणे वा मासे भगवते फलसर्मणम्.\*

फलान्यपि समाहृत्य वन्यजानपदान्यपि ।

ज्येष्ठे वा श्रावणे वापि देवाय विनिवेदयेत् ॥ 14.19 ॥

सर्वालङ्कारसंयुक्तं विदध्याच्च महोत्सवम् ।

एवं यः कारयेत्पूजां श्रद्धापूतेन चेतसा ॥ 14.20 ॥

सर्वान् कामानिहावास्य विष्णोलोकं स गच्छति ।

 \* त्रिविक्रमजन्मकालः.\*

श्रावणे जन्म पूर्वह्णे वामनस्य त्रिविक्रमम् (1) ॥ 14.21 ॥

(1. त्रयो विक्रमाः यस्य यस्माद्वा इदं जन्मविशेषणम्.)

मध्यं दिने च तत्कालद्वये पूजा मधुद्विषः ।

 \* पूर्वोक्तस्य अनुकल्पकालः.\*

पौर्णमास्यां च वैशाख्यां हरे (2) रर्चनमिष्यते ॥ 14.22 ॥

(2. रुत्सव इष्यते.)

 \* हनुमज्जन्मकालः.\*

अनुराधे हनुमतो जम््म
 \* राघवेण सहैव हनुमतःपूजनम्.\*

तस्मिन् सभाजयेत् ।

तं राघवेण सहितं सीतया (3) लक्ष्मणेन च ॥ 14.23 ॥

(3. च विशेषतः.)

आञ्जनेयं तदत्यन्तप्रीणनं राघवात्मनः ।

अनूराधे पौर्णमास्यां कलशैस्स्नपनं हरेः ॥ 14.24 ॥

 \* भगवतश्शयनोत्सवकालः.\*

आषाढे शुक्लपक्षे च द्वादश्यां कमलासन ।

चक्राब्जमण्डले देवमर्चयित्वा यथाविधि ॥ 14.25 ॥

कल्पिते शयनागारे मन्धिरे वा यथावसु ।

पर्यङ्के कल्पिते तत्र शाययित्वाथ कौतुकम् ॥ 14.26 ॥

देवीभ्यां सह कूर्चं वा त्रितयं तदभावतः ।

तत्र नित्यार्चनं मासांश्चतुरो मङ्गलान्वितम् ॥ 14.27 ॥

नयेच्चशयने नैव शाययोदन्यकौतुकम् ।

प्रतोपवासनियमान् कल्पयित्वा (4) तदादिकान् ॥ 14.28 ॥

(4. तदात्मकान्.)

 \* चातुर्मास्यव्रतकालः.\*

तदनुष्ठायिनस्तत्र चातुराश्रम्य माश्रिताः ।

आसीरंस्तत्र नियता (5) स्तरेयुर्नतरङ्गिणीम् ॥ 14.29 ॥

(5. स्तरेयुस्ते तरङ्गिणीम्.)

देवस्य यावदुत्थानां भोगिपर्यङ्कशायिनः ।

 \* श्रीकृष्णजयन्ती.\*

श्रावणे मासि कृष्णे च पक्षेऽष्टम्यां तथौ हरेः ॥ 14.30 ॥

रोहिण्यां जन्म कृष्णस्य लोकानां मङ्गलावहम् ।

जयन्ती नाम सा (6) प्रोक्ता जयत्यशुभमित्यसौ ॥ 14.31 ॥

(6. ख्याता.)

मध्यरात्रे ततस्तस्मिन् कल्याणं सर्वमाचरेत् ।

तिथ्ययोगेऽपि नक्षत्रे केवलेऽर्चनमिष्यते ॥ 14.32 ॥

देवस्य देवकीसूनोरपरेद्युर्महोत्सवः ।

 \* पवित्रोत्सवः.\*

नित्यं नैमित्तिकं काम्यं कर्मयच्छ्रुतिचोदितम् ॥ 14.33 ॥

तत्कुर्वतामाश्रमेषु स्थितानामानुपूर्वशः ।

वर्णानां मन्त्रलोपादिशान्त्यर्थं प्रत्यहं हरेः ॥ 14.34 ॥

आराधं भगवतः पूर्णहुत्या स्वयं मतम् ।

तस्य न्यूनातिरेकाभ्यां दुष्कृतं सकलं भवेत् ॥ 14.35 ॥

कर्मजातं ततःपूर्णमाराधनमभीप्सितम् ।

प्रतिसंवत्सरं मासि श्रावणे तन्तुनिर्मितम् ॥ 14.36 ॥

पवित्रभूषणं विष्णोरारोप्यं बहुमाल्यवत् ।

 \* पवित्रशब्दनिर्वचनम्.\*

आराध्य विधिवद्भाद्रपदे वाश्वयुजेऽपि वा ॥ 14.37 ॥

मन्त्रलोपादिना कर्म पतितं विहितं पुनः ।

प्रायश्छितैन यत्सर्म कर्तारं त्रायते (7) पुनः ॥ 14.38 ॥

(7. यतः.)

तत्पवित्रं फलैर्भूयो रोहत्येव समाहितः ।

इति निर्वचनात्तत् ज्ञेःपवित्रारोहणं मतम् ॥ 14.39 ॥

 \* पवित्रारोपणकालभेदाः.\*

पूर्वोदितेषु मासेषु द्वादश्यां प्रतिपद्यपि ।

दशम्यां पौर्णमास्यां वा पङ्च म्यामधवा तिथौ ॥ 14.40 ॥

एकादश्यां त्रयोदश्यां द्वितीयायामथापि वा ।

सितपक्षे शुभे वारे लग्ने शुभ (8) तरेऽथ वा ॥ 14.41 ॥

(8. तरे तथा.)

श्रवणे पुष्यरोहिण्यां रेवत्यां भरणीषु च ।

स्वातौ हस्तपुनर्वस्वोरश्विन्यां मित्रदैवते ॥ 14.42 ॥

ऋक्षेष्वन्यतम् कार्यं पवित्रारोपणं हरे ।

 \* पवित्रतन्तुर्माणम्.\*

तन्तून् ब्राह्मणकन्याभिर्निर्मितान् दोषवर्जितान् ॥ 14.43 ॥

कार्पासान्वाथ कौ शेयान् (9) क्रीतान्वा शउद्धवारिभिः ।

क्षालितान्मि श्रितांश्चूर्णै र्मौद्गिकैश्शोषयेद्भहिः ॥ 14.44 ॥

(9. क्षालितान् शुद्धवारिभिः.)

आतपेषु ततश्शुथ्धान् शोषितां स्त्रिगुणीकृतान् ।

पुनस्तां स्त्रिगुणीकृत्य तावन्तोपि चतुर्गुणान् ॥ 14.45 ॥

यद्वा त्रिगुणतां नीत्वा चतुर्गुण्यं चतुर्मुख ।

त्रिगुणांस्त्रिगुणीकृत्य यद्वा तानेकतां नयेत् ॥ 14.46 ॥

 \* तन्तुसंस्कारः.\*

गोमियालेपिते भूमितले मानानुसारतः ।

शङ्क्वोस्थ्सापितयोर्यज्ञद्रुमसम्भूतयो स्ततः ॥ 14.47 ॥

आरोप्य भगवद्भक्ताः प्राङ्मुखा वाप्यु दङ्मुखाः ।

आसीना गुरुरन्यो वा तत्प्रयुक्तास्समाहिताः ॥ 14.48 ॥

स्नाता निर्माणनिपुणा मनुष्या भगवन्मयाः ।

\(10\) कुर्याःपवित्र कल्याणं यथा स्याद्भूषणोत्तमम् ॥ 14.49 ॥

(10. आयुःपवित्रम्.)

 \* अधिवासाद्युपयोगिपवित्रमानम्.\*

पवित्रमधिवासार्थमाद्यं (11) नाभ्यवधिस्मृतम् ।

अष्टोत्तरशतैस्सूत्रैर्द्वात्रिंशद्ग्रन्थिभिर्युतम् ॥ 14.50 ॥

(11. नाभ्यवधीहितम्.)

मूलबेरादिबेराणां (12) पवित्रमिदमिष्यते ।

 \* पूर्वापरदिनभेदेन पवित्रमानम्.\*

पवित्रं मण्टले पद्मतुल्यमानं घटेऽपि च ॥ 14.51 ॥

(12. प्रमाण.)

कुण्डे च मेखलामानं पुर्वेद्युर्मानमीरितम् ।

अपरेद्युःपवित्रेषु मानं संप्रति कथ्यते ॥ 14.52 ॥

पद्मनाभ्यरनेमीनां चक्राब्जे मण्डले सताम् ।

तन्मानानि पवित्राणि बाह्यमानं बहिस्समम् ॥ 14.53 ॥

 \* पवित्राणां तन्तुग्रन्थितारतम्यम्.\*

ग्रन्थयस्तन्तवश्चैषां कथ्यनैच यथाक्रमम् ।

चतुश्सतानि सूत्राणि ग्रन्थयस्सप्तविंशतिः ॥ 14.54 ॥

शतत्रयं तन्तुसङ्ख्या ग्रन्धयो द्विगुणा मताः ।

द्वेश ते (13) द्विगुणा ग्रन्थिशतमेक मनन्तरम् ॥ 14.55 ॥

(13. त्रिगुणे क्रन्थि.)

चतुर्गुणा ग्रन्थिसङ्ख्या बाह्यसूत्रं चतुश्शतम् ।

ग्रन्थयःपञ्च गुणिताः कुम्भे चाष्टोत्तरं शतम् ॥ 14.56 ॥

तन्तवो ग्रन्थिसङ्ख्या च सप्तविंशतिरिष्यते ।

एकाधिकाशीतिसङ्ख्यास्त न्तवः करके मताः ॥ 14.57 ॥

सप्तविंशति सङ्ख्याश्छ ग्रन्थयःपरिकीर्तिताः ।

 \* पवित्रभेददशकनामानि.\*

पवित्रसङ्ख्या भेराणां दश तानि पदामिते ॥ 14.58 ॥

प्रामाण्यं (14) गन्धसंज्ञं चाप्यलङ्काराह्वयं तथा ।

उत्तमाधममध्याख्यं किरीटाह्वमनन्तरम् ॥ 14.59 ॥

(14. ग्रन्थि.)

श्रीवत्सकौस्तुभाह्वानं वनमालाह्वयं तथा ।

\(15\) मानानि तेषां सूत्राणि ग्रन्थयश्च यथाक्रमम् ॥ 14.60 ॥

(15. मानं च तेषां सूत्राणां.)

 \* मानानुगुणग्रन्थितन्तुसङ्ख्या.\*

कर्थ्यनैनाभिमर्यादा सूत्राण्यष्टोत्तरं शतम् ।

द्वात्रिंशद्ग्रन्थयस्तस्य हृदयान्तमन न्तरम् ॥ 14.61 ॥

सूत्राण्यशीति (16) तस्योक्ता क्रन्थयः पङ्च विंशतिः ।

जङ्घामध्यान्तमायामं निर्मितं शततन्तुभिः ॥ 14.62 ॥

(16. सङ्खोक्ता.)

अष्टोत्तरैर्ग्रन्थिभिश्च द्वात्रिंशद्गुणतैर्युतम् ।

उत्तमाख्यस्य सूत्राणां भवेत्सङ्ख्या चतुश्शतम् ॥ 14.63 ॥

शतमष्टौत्तरं सङ्ख्या ग्रन्थीनां जानुसीम तत् ।

शतानि त्रीणि तन्तूनां ग्रन्थयोऽशीतिरिष्यते ॥ 14.64 ॥

आयतं चोरुमध्यान्तं द्वेशते तन्तवः पुनः ।

नाभ्यन्तं ग्रन्थयष्षष्टि (17) तन्तवोऽथ चतुश्शतम् ॥ 14.65 ॥

(17. तन्तवश्च.)

किरीटमानं द्वात्रिंशद्ग्रन्थय स्तदन न्तरम् ।

शतानि त्रीणि तन्तूनां हाराकारप्रकल्पितम् ॥ 14.66 ॥

ग्रन्थिभिस्सप्तविंशत्या द्वे शते (18) त न्तवः पुनः ।

द्वात्रिंशत् न्तसमर्यादं सहस्रं चाष्टभिर्युतम् ॥ 14.67 ॥

(18. ग्रन्थयः.)

तन्तवश्चरणा () याममनेकग्रन्थिभिर्युतम् ।

विष्टरस्य सहोत्थस्य पवित्रं तत्समं मदम् ॥ 14.68 ॥

तन्तवोऽष्टोत्तरशतं ग्रन्थयःपञ्चविंशतिः ।

प्रभावित्रं तत्तुल्यं ग्रन्थयो बहनःस्मृताः ॥ 14.69 ॥

सर्वेषां च स्वतन्त्राणां बिम्बानामिदमीरितम् ।

 \* परतन्त्रबिम्बपवित्रविधिः.\*

परतन्त्रेषु बिम्बेषु त्रितयं तू त्तमादिकम् ॥ 14.70 ॥

 \* श्रियादिदेवीनां पवित्राणि.\*

देवीनां च श्रियादीनां पवित्रं तद्वदिष्यते ।

 \* अग्निकुण्डादीनां पवित्राणि.\*

अष्टोत्तरशतैस्सूत्रैर्ग्रन्थिभिर्बहुभिर्युतम् ॥ 14.71 ॥

अग्निकुण्डे मेखलासु पवित्रं प्रतिमेखलम् ।

तन्तुभिस्सप्तविंशत्या तावद्भिर्ग्रन्थिभिर्युतम् ॥ 14.72 ॥

अग्नेःपवित्रं हस्तेन समायामं प्रकीर्तितम् ।

मध्यमं पञ्चविंशत्या (19) द्वाविंशत्याधमे मतम् ॥ 14.73 ॥

(19. द्वादशैवाध मे मताः.)

सूत्राणां पञ्चविंशत्या पवित्रं स्रुक्स्रुवादिषु ।

तदायामसमायामं ग्रन्थिभिर्बहुभिर्युतम् ॥ 14.74 ॥

अर्घ्यपात्रे तथा धूपदीपपात्रे चतुर्मुख ।

घण्टायामक्षमालायां सर्वत्राष्टोत्तरैश्शतैः ॥ 14.75 ॥

सूत्रैर्यथेप्सिताग्रन्थिर्द्वादशाङ्गुलमायतम् ।

 \* विष्वक्सेनतार्क्ष्यादीनां पवित्राणि.\*

विष्वक्सेनस्य तार्क्ष्यस्य तथा दुश्च्यवनादिषु ॥ 14.76 ॥

दिग्देवतासु द्रुहिणे दुर्गायां विघ्नुनायके ।

रुद्रे च परिवारेषु पवित्रं तस्तुभिःकृतम् ॥ 14.77 ॥

शतेनाष्टोत्तरेण स्याद्द्वात्रिंशद्ग्रन्थिभिर्युतम् ।

हस्तमानायतं कार्यं चण्डादिषु च सर्वतः ॥ 14.78 ॥

 \* कुम्भतोरणादीनां पवित्राणि.\*

सप्तविंशतिसूत्रेण ग्रन्थिभिन्नेन निर्मितम् ।

हस्तमानं भवेत्कुम्भतोरणादिषु तादृशम् ॥ 14.79 ॥

बलिपीठपवित्रं तु कर्णिकाया (20) मसंमितम् ।

 \* आचार्ययतियुत्विगादीनां पवित्राणि \*

आचार्याणां यतीनां च पवित्रं तन्तुभिःकृतम् ॥ 14.80 ॥

(20. स्समं मितम्.)

अष्टोत्तरशतै (21) स्सूत्रैर्ग्रन्थिभिःपर्वभिर्युतम् ।

ऋत्विजां पूजकानां च ब्राह्मणानां तथैव च ॥ 14.81 ॥

(21. र्युक्तां ग्रन्धिभिर्बहुभिर्युतम्.)

एकाशीत्या कृतं सूत्रैर्नाभ्यन्तपरिलम्बितम् ।

राज्ञःपवित्रं सूत्रेण शतेनाष्टोत्तरेण तु ॥ 14.82 ॥

यथेष्टग्रन्थिनिचयैस्तूलगर्भैश्चनिर्मितम् ।

\(22\) नाभ्यन्तमानमेतत्स्यात्तथा तदनुजीविनाम् ॥ 14.83 ॥

(22. नाभ्यन्तं त्रयमेतत् स्यात्.)

एताशीत्या कृतं सूत्रैर्वैश्यादीनां च तन्तुभिः ।

चतुर्विंशतिभिस्तेषां पवित्रमुपवीतवत् ॥ 14.84 ॥

 \* विभवानुरोधेन पवित्रमानम्.\*

पवित्रेषु समस्तेषु विस्तारो विभवे सति ।

पादोनमर्धं पादो वा सङ्ख्या स्याद्विभवक्षये ॥ 14.85 ॥

 \* मणिमुक्ताप्रवालादिभिरपि पवित्रग्रन्थियोगः.\*

ग्रन्थींस्ततःपवित्राणां द्रव्यैः कस्तूरि कादिभिः ।

मणिमुक्ताप्रवालाद्यै रत्नैश्चापि यथावसु ॥ 14.86 ॥

लोहैश्च कलधौताद्यैस्तूलैर्वा तदसन्निधौ ।

पूरयित्वा दृढं बध्वा ग्रन्थींस्तां स्तन्तुरज्जुभिः ॥ 14.87 ॥

 \* पवित्रग्रन्थीनामाकारः.\*

ग्रन्थयश्शङ्खसंस्थानसमानाकृतयोऽथ वा ।

धात्रीफल समाकारा यद्वा मुक्तादि सन्निभाः ॥ 14.88 ॥

 \* पवित्रवर्णगन्धरचना.\*

कुङ्कुमैरोचनाभिश्च तथा मलयजैरपि ।

लोहितैरप्यवश्यायैस्संपिष्टैःकर्दमीकृतैः ॥ 14.89 ॥

ग्रन्थीनामन्तरालानि लिम्पेच्छोभा यथा भवेत् ।

ग्रन्थीनां पूरणं यद्वा मल्लिकाद्यैस्सुगन्धिभिः ॥ 14.90 ॥

पुष्पौस्तदन्तरालानि निशाचर्चाभिरेव वा ।

रञ्जयेत्तन्तवश्चापि ग्रन्थयश्च यथेच्छया ॥ 14.91 ॥

यथाविभवविस्तारं कल्पनियाश्चतुर्मुख ।

विभवे सति सङ्कोचो नैव कार्यस्तथाऽसति ॥ 14.92 ॥

विस्तारो नैव कार्यस्यात्तदेव प्रीणनं हरेः ।

 \* पवित्राधिवासकालविकल्पः.\*

सद्योऽधि (23) वास्य वा तस्मिन्नुपोष्याराधयेद्धरिम् ॥ 14.93 ॥

(23. पासो.)

 \* श्रद्धाया आवश्यकता.\*

गृहार्चने कौतुके वा मण्डले वा घटेऽपि वा ।

अर्चनं श्रद्धया कार्यं श्रद्धापूतमिदं जगत् ॥ 14.94 ॥

 \* सिद्धे पवित्रे भगवदर्चनम्.\*

विहितेषु पवित्रेषु यथोक्तेनैव वर्त्मना ।

आरभेतार्चनं विष्णोर्दशम्यां च निवेदनम् ॥ 14.95 ॥

निशामुखे गुरुस्सार्धं मूर्तिपैस्सु समाहितः ।

 \* भगवति विज्ञापनीयगाधा.\*

यजमानेन सहितःप्रविशेद्विष्णुमन्दिरम् ॥ 14.96 ॥

प्रविश्य पूजयित्वातं गुरुस्तैस्सहितस्स्वयम् ।

विज्ञापयेदिमां गधा (24) मीरयन् प्राञ्जलिस्थितः ॥ 14.97 ॥

(24. विरयेत्.)

न्यूवातिरेकशान्त्यर्थं पवित्रारोहणं परम् ।

अर्चनं भगवन् सर्वदुरुतोत्सारणक्षमम् ॥ 14.98 ॥

संपदां चापि सर्वासामुत्पादनमनु तमम् ।

क्रियते तदविघ्नेन यथा स्यात्कर्म चोदितम् ॥ 14.99 ॥

तथानुज्ञापयामि त्वा मनुजानीहि कर्मतत् ।

इति विज्ञाप्य निर्गत्य मन्दिरात्

 \* गुरोरुपवासः.\*

मण्डपे पुनः ॥ 14.100 ॥

संस्तीर्य दर्भान् प्रागग्रान् तेषु प्रागाननो गुरुः ।

उपविश्योपवासं च कल्पयित्वा समाहितः ॥ 14.101 ॥

नयेत्तत्रेव तां रात्रिं जपध्यानपरस्सदा ।

 \* अपरेद्युरधिपासकालः.\*

अपरेद्यु (25) र्निशीधिन्यामधिपासनकर्मतत् ॥ 14.102 ॥

(25. र्निशायां स्यात्.)

आरभेत्तेकभेरेषु बध्वा तत्रेव कौतुकम् ।

 \* बहुबेरैकबेरस्थले कौतुकबन्धविधानम्.\*

बहुबेरुषु कल्याणमिम्बे (26) कौतुकमङ्गलम् ॥ 14.103 ॥

(26. कल्याण.)

 \* अधिवासविधिः.\*

ततो निर्गत्य विपुले मण्टपे तोरणादिकम् ।

अर्चयित्वा यथापूर्वं दिक्षु चैव विदिक्षु च ॥ 14.104 ॥

चतुर्वेदवितो विप्रानेकायनविदस्तथा ।

अधीयानान् स्थापयित्वा तुर्याघोषेषु सत्सु च ॥ 14.105 ॥

मङ्गुलेष्वपि चान्येषु कल्पितेषु यथातथम् ।

पवित्रपात्राण्यादाय प्रागुदग्भुवि मण्डपे ॥ 14.106 ॥

धान्यराशिषु संस्थाप्य पुण्याहं वाचयेत्ततः ।

दहनाप्यायनध्यानैः पात्रस्थानि विशोधयेत् ॥ 14.107 ॥

धूपयेद्गन्धवद्द्रव्यैर्लिम्पेत्कस्तूरि कादिभिः ।

पुष्पाणि विकिरेत्तेषु गन्धवन्ति बहुनि च ॥ 14.108 ॥

तानि भूषणपात्राणि वेष्टयेन्नववाससा ।

 \* चक्रमुद्राप्रदर्शनम्.\*

दर्शयेच्चक्रमुद्रां च (27) पूजयेदस्त्रविद्यया ॥ 14.109 ॥

(27. पूजयित्वा.)

 \* मण्डपसूत्रबन्धक्रमः.\*

ऐशानीं दिशमारभ्य सूत्रेस्संवेष्ट्य मण्टपम् ।

मण्टपस्योपरि ध्यात्वा चक्रं भूमितले पुनः ॥ 14.110 ॥

पद्मं गदां च द्वारेषु शङ्खमष्टनु दिक्षु च ।

 \* भूतेभ्यो माषान्नबलिदानम्.\*

प्रत्यूहकारिणां तस्य छिद्रमन्विष्य धावताम् ॥ 14.111 ॥

भूतानां राक्षसादीनां माषान्नेन (28) बलिं क्षिपेत् ।

 \* कल्याणबेरस्य उपवीतान्तमर्चनम्.\*

बहुबेरेषु कल्याणबिम्बं स्नानासने बहिः ॥ 14.112 ॥

(28. बलिर्बहिः.)

स्थापयित्वोपवीता (29) न्तमुपचर्य यथातथम् ।

 \* चक्राब्जमण्डपे महाहविर्निवेदनम्.\*

चक्राब्जमण्डले भूयस्समानीय चतुर्मुख ॥ 14.113 ॥

(29. द्यैरुपचर्य.)

हविर्निवेदनान्तेतु समाराधन कर्मणि ।

निष्ठिते करके कुम्भे देवमावाह्य पूजयेत् ॥ 14.114 ॥

हविर्निवेदयित्वान्ते हुत्वाचाग्निं यथापुरम् ।

 \* एकबेरे कल्याणाराधननिषेधःम्.\*

एकबेरे चु कल्याण कौतुकाराधनं विना ॥ 14.115 ॥

अन्यत्सर्वमनुष्ठेयं यथा पूर्वोदित (30) क्रमात् ।

सम्भवे कौतुके तस्मिन् पवित्रं भूषणं पुनः ॥ 14.116 ॥

(30. क्रमम्.)

निक्षिपेत्कुम्भकरके दहने तदनन्तरम् ।

चक्राब्जमण्डले मन्त्रमिदं विष्णुरिति ब्रुवन् ॥ 14.117 ॥

प्रविश्य मन्दिरं सर्वैर्मङ्गुलैस्सह देशिकः ।

मूलबेरं (31) समासाद्य पवित्रन्यसनं ततः ॥ 14.118 ॥

(31. समाराध्य.)

 \* पवित्रतन्तूनां पञ्चवर्णत्वम्.\*

पूर्वोदितेन मन्त्रेण (32) सर्वार्चासु यथाक्रमम् ।

पवित्रभूषणन्यासः पञ्च (33) रागैश्च तन्तुभिः ॥ 14.119 ॥

(32. सर्वासु च.)

(33. रङ्गै.)

प्रासादं वेष्टयेद्रात्रौ सर्वमाम्नायघोषणैः ।

पाद्यैर्गेयैश्च नृत्तैश्च स्तोत्रैर्जागरिता जनाः ॥ 14.120 ॥

 \* अपरेद्युरुपचारः.\*

नयेयुरपरेद्युश्च कौतुकं मण्डलेस्थितम् ।

स्नानवेद्यां समानीय स्नापयित्वा यथाविधि ॥ 14.121 ॥

अलङ्कृत्य च देवेशं मण्डले मार्जनादिभिः ।

शोधिते वर्तयित्वा च चक्राब्जं (34) पञ्चवर्णकैः ॥ 14.122 ॥

(34. पर्णपञ्चकैः.)

द्वारादियजनं प्राग्वत्कृत्वावस्थाप्य मण्डले ।

देवमाराध्य (35) दीपान्तं कुम्भादीनपि पूजयेत् ॥ 14.123 ॥

(35. धूपान्तम्.)

 \* देवे कुम्भे च चतुर्विधान्न निवेदनम्.\*

अन्नं चतुर्विधं चापि (36) कुम्भे देवे निवेद्य च ।

अग्नौ च जुहुयादन्नं पायसादि चतुर्विधम् ॥ 14.124 ॥

(36. कुम्भेदेवे.)

पौरुषेणै व सूक्तेन यवैश्च व्रीहि वेणुभिः ।

तिलैर्लाजैस्तथा पुष्पैस्तथा चागरुबिर्घृतैः ॥ 14.125 ॥

समिद्भिर्मूलमन्त्रेण पृथगष्टोत्तरं शतम् ।

 \* शुभमुहूर्ते पवित्रेश्च क्राब्जमण्डलमण्डनम्.\*

मुहूर्ते शोभने प्राप्ते दैवज्ञपरिशोधिते ॥ 14.126 ॥

पवित्राणि समादाय चक्राब्जं भूषयेत्पुनः ।

 \* सर्वत्र मात्रैक्यम्. मूलबेरादिक्रमेण पवित्रारोपणम्.\*

पद्मादीनि तदङ्गानि यथा स्वमिदमित्यृचा ॥ 14.127 ॥

ततःकुम्भे चकरके देवे च तदनन्तरम् ।

स एव मन्त्रःकुण्डेऽपि हव्यवाहेऽपि तोरणे ॥ 14.128 ॥

द्वारकुम्भेषु तत् स्थेषु पवित्राणि यथा (37) तथा ।

ततः प्रदक्षिणीकृत्य मण्डलस्थं जगद्गुरुम् ॥ 14.129 ॥

(37. यथम्.)

प्रविश्य मन्दिरं सर्वैर्मङ्गुलैस्सह देशिकः ।

स्नपनादि विधायादौ समाराधन (38) मच्युते ॥ 14.130 ॥

(38. मुच्यते..)

हविर्निवेदनान्तं तत्कृत्वा तत्रत्यदेवताः ।

मूलबेरं समारभ्य पवित्रै र्भूषयेत्स्वकैः ॥ 14.131 ॥

 \* स्वतन्त्रपरतन्त्रबेरार्चनम्.\*

परपन्त्रास्स्वतन्त्राश्च सर्वाःपूर्वोक्त (39) विद्यया ।

अभ्यर्च्यगन्धपुष्पाद्यैःपवित्राणि पृथक्पृथक् ॥ 14.132 ॥

(39. सङ्ख्यया.)

देयानि

 \* परिपारैस्स्वस्वगीतपाद्यादिकाला प्रदर्शनम्.\*

दानवेलायां वाद्यवादनकोविदाः ।

\(40\) नर्तका गायकाश्चैव तथा स्वाध्यायकोविदाः ॥ 14.133 ॥

(40. इदमर्धं क्वचिन्नास्ति.)

सर्वे यथास्वनृत्तादि दर्शयेयुस्तदन्तिके ।

 \* अनुक्तपरिवारादिदेवतापवित्रारोपणमन्त्रः.\*

चण्डादिपरानाराणामन्येषां (41) प्राङ्कणासिनाम् ॥ 14.134 ॥

(41. प्राङ्कणे सताम्.)

पवित्राणि प्रदेयानि बलिपीठावसानकम् ।

ब्रह्मादि देवतानां च तार्क्ष्यसेनेशयोरपि ॥ 14.135 ॥

\(42\) सर्वेषामप्यनुक्तानां पवित्राणि यथायथम् ।

मन्त्रश्च विष्णुगायत्री यद्वेदं विष्णुरित्ययम् ॥ 14.136 ॥

(42. अन्येषामप्यनुक्तानां.)

यद्वाचाष्टाक्षरेणैव मन्त्रेण द्वादशात्मना ।

देशिको मूर्तिपैस्सार्धं यजमानेन संयुतः ॥ 14.137 ॥

 \* पुष्पाञ्जलिः.\*

प्रविश्य मन्दिरं विष्णो रत्नपूर्णाञ्जलिस्स्वयम् ।

हेमपुष्पाञ्जलिर्वापि यद्वा पुष्पभृताञ्जलिः ॥ 14.138 ॥

स्तोत्रेस्तुवानो बहुभिर्विकिरेत्तानि पादयोः ।

कत्नानि हेमपुष्पाणि पुष्पाणि सुरभीण्यपि ॥ 14.139 ॥

 \* सर्वपवित्राणां देवपादयोर्न्यासः.\*

कल्पितानि मनुष्याणां पवित्राणि यथायथम् ।

न्यस्य देवेशपदयोः पुष्पवत्सुसमाहितः ॥ 14.140 ॥

 \* पवित्रविभजनम्.\*

क्षौमा (43) दीनि पवित्राणि देवं विज्ञाप्य देशिकः ।

स्वयं गृहीत्वा क्षौमादिपवित्रं चात्मनः कृतम् ॥ 14.141 ॥

(43. दीनि च वस्त्राणि.)

दद्यात्पूजकमुख्यानामृत्विजां सहकारिणाम् ।

एकायनीयनिष्ठानामन्येषां विदुषामपि ॥ 14.142 ॥

यथाधिकारं क्रमशो देवस्यालोक्य चाननम् ।

 \* भगवति क्षमाभ्यर्थना.\*

स्पृष्ट्वा देवपदान्भोज (44) माचार्योथ जनान्तिके ॥ 14.143 ॥

(44. माचार्येण पदान्तिके.)

न्यूनातिरेकशान्त्यर्थं गाधामेनामुदीरयेत् ।

\(45\) भगवन् देवदेवेश शङ्खचक्रगदाधर ॥ 14.144 ॥

(45. इदमर्धं क्वचिन्नदृश्यते.)

संवत्सरोपचाराणां पूरणार्थं कृतं मया ।

आराधनं गृहाणत्वं भक्तानां हितकाम्यया ॥ 14.145 ॥

नाहं स्वतन्त्रःकिञ्चिच्च करोमि विहितं हितम् ।

किन्तु त्वत्त्प्रेरितस्सर्वं करोमि तव यत्स्वयम् ॥ 14.146 ॥

तत्क्षन्तव्यमशेषेण क्रियालोपाद्यनुष्ठितम् ।

 \* ब्राह्मणसन्तर्पणम्.\*

समये यजमानस्तु गां भुवं काञ्चनं तथा ॥ 14.147 ॥

वस्त्रादिकं तथा धान्यं भोजयित्वा महीसुरान् ।

दत्वा यथेप्ति तानर्थानाचार्याय च दक्षिणाम् ॥ 14.148 ॥

शतनिष्कावरां गोभूवस्त्रधान्यादि काव्यपि ।

मूर्तिपेभ्यस्तथान्येभ्यस्तत्तत्क र्मानुसारतः ॥ 14.149 ॥

यथातुष्टिकरं देयं यागे तत्रोपकुर्वताम् ।

 \* बहिर्ग्रामोत्सवकालः.\*

अपराह्णे बहिर्ग्रामे कुर्यादेवं महोत्सवम् ॥ 14.150 ॥

 \* पवित्रावरोपणावधिः.\*

प्रोक्ष्य प्रत्यहमेतानि पूजाकालेषु पूजकैः ।

स्यसनीयानि दिवसां श्चतुर्दश चतुर्मुख ॥ 14.151 ॥

\(46\) यद्वैकविंशतिं सप्त यदि वा दिवसानपि ।

त्रिरात्रमेकरात्रं वा पश्चात्तान्यपरोहयेत् ॥ 14.152 ॥

(46. द्वयैकविंशतिस्सप्त.)

 \* पवित्रारोपणमन्त्राः.\*

उच्चरन् पौरुषं सूक्तं साम यद्वा रथन्तरम् ।

त्रिसुवर्णं तथा मन्त्रं मूलमस्त्रमथापि वा ॥ 14.153 ॥

 \* गुरुवे पवित्राप्रदाने दोषः.\*

अवरोप्य पवित्राणि देयानि गुरवे ततः ।

कुरवे तानि दत्तानि प्रीणनाय मधुद्विपः ॥ 14.154 ॥

अन्यथा कर्मनैष्फल्यं क्षयस्स्याद्ध्राजराष्ट्रयोः ।

 \* आवाहित देवताविसर्जनम्.\*

मण्डलस्धं च कुम्भस्थमग्निस्थं च विसर्जयेत् ॥ 14.155 ॥

 \* पवित्रावरोपणे कालोत्कर्षानवश्यकता.\*

पवित्रारोहणदिने कालोत्कर्षोन युज्यते ।

 \* पवित्रावरोपणानन्तरं भगवतस्स्नपनम्.\*

कृत्वा वरोहणं तेषां स्नपनं तदन न्तरम् ॥ 14.156 ॥

कार्यं यथोक्तविधिना प्रविशेन्मन्दिरं ततः ।

 \* पवित्रोत्सवफलं.\*

इत्येष कथितो ब्रह्मन् पवित्रारोहणेविधिः ॥ 14.157 ॥

अनेन विधिना विष्णोःपवित्रारोहणं हरेः ।

कुर्वन् फलान्यनन्तानि प्राप्नु यान्नैव संशयः ॥ 14.158 ॥

सुखं जीवति निर्व्याधि र्यावदायुस्समृद्धिमान् ।

आयुश्च विन्दति प्राप्तं धर्माथान् धर्ममाप्नुयात् ॥ 14.159 ॥

कामानवाप्नुयात्कामी अर्थार्थीचार्थमाप्नुयात् ।

मोक्षार्थी मोक्षमाप्नोति प्रजार्थी लभते प्रजाः ॥ 14.160 ॥

\(47\) बान्धवैर्लभतेचापि प्रवासिभिस्समागमम् ।

कीर्तिंचाप्नोति परमां कीर्तिकामो न संशयः ॥ 14.161 ॥

(47. पान्थो वै लभते चापि बन्धुभिश्च.)

ज्ञानार्थी ज्ञानमाप्नोति शान्त्यर्थी शान्तिमाप्नुयात् ।

शत्रवस्तु प्रणश्यन्ति ग्रहभूताद्युपद्रवाः ॥ 14.162 ॥

आरोग्यकामी चारोग्यं श्रीकामश्स्रियामाप्नुयात् ।

बहुनात्र किमुक्तेन फलं यद्यदभीप्सितम् ॥ 14.163 ॥

तत्सर्वं तस्यहस्तथं नात्र कार्या विचारणा ।

भुक्त्वा भोंगांश्च विपुलान् ध्यात्वा चान्ते मधुद्विषम् ॥ 14.164 ॥

तल्लोकं समवाप्नोति न चेहोजायते पुनः ।

धारयन्ति पवित्राणि येभक्ताश्श्रद्धयान्विताः ॥ 14.165 ॥

तेपि निर्धूय पापानि मोदन्तेदिव देववत् ।

आचार्यो मूर्तिपास्सर्वे ये चान्ये परिचारकाः ॥ 14.166 ॥

ये श्यण्वन्ति च पश्यन्ति कीर्तयन्ति च कर्म तत् ॥

ते सर्वेपि समृद्धार्थालभन्ते सर्वसंपदः ॥ 14.167 ॥

 \* आग्रयणपूजायोग्य मासतिथिनक्षत्रादि.\*

\(48\) आग्रयणं श्रावणे मासि मासि प्रोष्ठपदेऽपि वा ।

मासे चाश्वयुजे ब्रह्मन् कार्तिके मासिवा भवेत् ॥ 14.168 ॥

(48. आग्रेणं श्रवणे.)

वर्षास्वेवं ततोन्यत्र तैषे माघेऽपि वा भवेत् ।

फाल्गुने मासि चैत्रे वा वैशाखे वा तदाचरेत् ॥ 14.169 ॥

हस्ते च श्रवणे पौष्णे नैरृते च प्रजापतेः ।

नक्षत्रे वारुणे पुष्ये वायव्येदितिदैवते ॥ 14.170 ॥

\(49\) मखासु मैत्रे चित्रायां श्रविष्ठायामथापि वा ।

सौम्ये त्रिषूत्तराख्येषु सम्भवानुगुणं भवेत् ॥ 14.171 ॥

(49. मखे च चित्रे चैत्रायाम्.)

अयुग्मास्तिथयस्सर्वा नवमीपरिर्जिताः ।

युग्मास्तु तिथयो नेष्टा द्वितीयां दशमीं विना ॥ 14.172 ॥

सोमो बृहस्पतिस्सौम्यो बृगुश्चेति ग्रहाश्शुभाः ।

मेषवृश्चिकमिने तु कन्याझषकुलीरके ॥ 14.173 ॥

पूर्वपक्षे च कर्तव्यस्तत्रायं कर्मणःक्रमः ।

 \* ओषधिलवन धान्य ग्रहणादिविधिः.\*

आदौ दध्यादनं क्षेत्रे क्षेत्रपालाय कल्पयेत् ॥ 14.174 ॥

मुहूर्ते लवनस्योक्ते विधाय लवनं ततः ।

धान्यं (50) कणिशभारेण गृह्णीयाद्भूमिकर्षकैः ॥ 14.175 ॥

(50. कणशहारेण.)

कदलीपनसादीनि तथादधिघृतादिकम् ।

धान्यभारासपि तथा (51) कन्दल्यादिदलानि च ॥ 14.176 ॥

(51. कन्दलानि दलानि च.)

नयेयुर्नृत्तवादित्रगीतालङ्कारसंयुतम् ।

 \* धान्यानयनकाले रक्षा संविधानम्.\*

पुरतः पृष्ठतश्चैव सेनेशविहगधिपौ ॥ 14.177 ॥

अलङ्कृतौ कुञ्जरादियानारूढौ यथावसु ।

छत्र चामरसौशेयध्वजातिपरिबर्हकौ ॥ 14.178 ॥

 \* ग्रामप्रादक्षिण्येन धान्यानां कोष्ठागारनयनम्.\*

नीत्वा प्रदक्षिणं ग्राममालयं च मधुद्विषः ।

गोष्ठागारं प्रविश्यान्तर्धान्यं कणिशगोचरम् ॥ 14.179 ॥

 \* भाण्डे धान्यनिक्षेपणे मन्त्रः.\*

श्रीसूक्तेन समभ्यर्च्य भाण्डेष्वभिनवेषु तत् ।

निक्षिप्य सङ्ग्रहं तस्य कुर्यात्तत्राल येषु च ॥ 14.180 ॥

 \* कर्मकरेभ्यो धान्यविभागः.\*

कर्मिणां देवदेवस्य तथा देवं समर्चताम् ।

यथाधिकारं धान्यानि दद्याच्च समये शुभे ॥ 14.181 ॥

 \* परिष्कृत हविर्निवेदनम्.\*

तण्डुलान्नूतना (52) नामान् क्षालितांस्त्रिफलीकृतान् ।

मरिचैर्जीरकै र्युक्तान् गुलपाकेनुभावितान् ॥ 14.182 ॥

(52. नन्यान्.)

नालिकेरफलोपेतानिक्षुखण्डसमन्वितान् ।

मूलबेरादिबेराणां मुहूर्ते शोभने गुरुः ॥ 14.183 ॥

 \* नवतण्डुलहोमः.\*

निवेदये

त्ततो मूलविद्ययाष्टोत्तरं शतम् ।

तण्डुलै र्जुहुयादग्नौ

 \* नवान्न निवेदनम्.\*

\(53\) ब्राह्मणानां यथापुरम् ॥ 14.184 ॥

(53. ब्रह्मादीनां.)

तस्मिन् दिने परेद्युर्वा नवान्नानि निवेदयेत् ।

प्रभूतस्स्कृता (54) नेकनिष्ठानि कदलीदले ॥ 14.185 ॥

(54. न्नानि.)

इति श्रीपाञ्चरात्रे महोपनिषदि पाद्मे तन्त्रे चर्यापादे (55) पवित्राद्युत्सवविधिर्नाम चतुर्दशोऽध्यायः.

(55. आग्रयणोत्सव.)

 ------ \*\*\*\*\*\*\* -------



 पाद्मसंहितायाम्

 पञ्चदशोऽध्यायः.



 -----

 \* मासानुबन्धिप्रतेषु. वराहव्रतम्.\*

श्रीभगवान् :----

\(1\) मासि भाद्रपदे देवं श्रवणे चादिपूरुषम् ।

वराहरूपं सुभगं हिरण्याक्षासुरद्विषम् ॥ 15.1 ॥

(1. तस्मिन्.)

यजेत धरया देव्या सार्धं सर्वार्थसिद्धये ।

अन्येषां मूर्तिभेदानामपि तस्मिन् समर्चनम् ॥ 15.2 ॥

 \* आश्वयुजमासव्रतम्.\*

स्वातावाश्वयुजे मासि यजनं स्नपनादिभिः ।

 \* कार्तिकद्वादशीव्रतम्.\*

कार्तिके मासि संप्राप्ते द्वादश्यां चासितेतरे ॥ 15.3 ॥

पक्षे प्रबोधयेद्देवमर्चयित्वा यथावसु ।

मन्त्रश्चोदित्यमित्येष उत्तिष्ठेति च बोधने ॥ 15.4 ॥

प्रबोध्य वार्चयेद्देवमुत्थितं विधिवर्त्मना ।

औत्सवं बिम्पमभ्यर्च्य मण्डपे मण्डले स्थितम् ॥ 15.5 ॥

द्वारतोरणकुम्भादियजनं च यथापुरम् ।

ग्रामे महोत्सवः कार्यस्सर्वमङ्गलसंयुतः ॥ 15.6 ॥

सर्वेचाश्रमिणः कुर्यार्व्रतानां च विसर्जनम् ।

दशनिष्कं तदर्धं वा दक्षिणां गुरवे तदा ॥ 15.7 ॥

 \* कृत्तितादीपोत्सवः.\*

कृत्तिकासु कार्तिक्यां पोर्णमास्यां मधुद्विषः ।

कृत्तिकाभिरयोगे वा केवलायां तिथौ भवेत् ॥ 15.8 ॥

\(2\) दीवोत्सवं तथा सर्वं शोभयेन्मम मन्दिरम् ।

अरोप्य सर्वतो दीपान् स्तम्भेघाच्चैर्मधुद्विषः ॥ 15.9 ॥

(2. दीपोत्सवस्त सर्वं शोधयेद्देनमन्दिरम् ।)

दिक्षु सर्वासु सर्वत्र तथा चावरणेषु च ।

कूटा काराःकल्पिनीयास्तेषां स्युर्दीपमालिकाः ॥ 15.10 ॥

प्राकारभित्तिषु तथा मण्डपे गोपु रेषु च ।

बह्वीभिर्दीपमालाभिर्भाव्यं सर्वासु दिक्षु च ॥ 15.11 ॥

दीवोत्सवाय पूर्वेद्युर्निशि कल्याणकौतुकम् ।

बध्नीयादौत्सवे बिम्बे सर्वमङ्गलसंयुतम् ॥ 15.12 ॥

अपरेद्युश्च मूलादिबेराणामर्चनं भवेत् ।

नैमित्तिकं प्रदोषे तु कुर्याद्दीपाधिपासनम् ॥ 15.13 ॥

पुरस्तान्मूलबेरस्य पात्रमारोप्य नूतनम् ।

धान्यराशौ ततस्तस्मिंश्चज्यमाढकसंमितम् ॥ 15.14 ॥

कापिलं तैलमधवा निक्षिप्य परिशोधितम् ।

ऋजुवर्तिं तन्तुभिर्वा पाससा नूतनेन वा ॥ 15.15 ॥

कल्पयित्वा समुद्धृत्य कुण्डाग्निं तेन दीपयेत् ।

वर्तिमाग्नेयमन्त्रेण अग्निमुद्रां प्रदर्शयेत् ॥ 15.16 ॥

अभ्यर्च्य चाग्नि मन्त्रैस्तु मुहूर्ते शोभने गुरुः ।

आदाय पात्रं तत् स्थेन वह्निना वलजादिषु ॥ 15.17 ॥

दीपयेद्दीपिकास्सर्वास्तूर्येषु विदिशो दिशः ।

घोषयत्सु तथा नृत्तगीतादीनां समुद्यमे ॥ 15.18 ॥

अधीयानेषु विप्रेषु मन्त्राननवदैवतान् ।

औत्सवं बिम्बमादाय सर्वलङ्कारशोभितम् ॥ 15.19 ॥

यानमारोप्य रथ्यासु नयेदावरणेषु च ।

दृश्यानि नाटकादीनि कृत्रिमाणीतराणिच ॥ 15.20 ॥

दर्शयेद्देव देवाय (3) भाषाभेदान्यथोदितान् ।

आसाद्य मण्टपे तस्मिन्नि वेद्य च महा हविः ॥ 15.21 ॥

(3. सर्वालङ्कारशोभितम्.)

पृथुकान् संस्कृतान् सक्तून् पललानग्नितृप्तये ।

अपूपान् समये तस्मिन्नि वेद्य मधुविद्विषे ॥ 15.22 ॥

अभ्यस्तरं मन्दिरस्य गमयेन्मङ्गलान्वितम् ।

कृत्तिकादीपविधिना समाराधसमीरितम् ॥ 15.23 ॥

विशां च राज्ञो राष्ट्रस्य सम्पत्करमनुत्तमम् ।

विपत्प्रश्रमनं ब्रह्मन् प्रीणनं जातवेदसः ॥ 15.24 ॥

 \* मार्गशीर्षद्वादशीव्रतम्.\*

मार्गशीर्षेसिते पक्षे मासि व्रतमनुत्तमम् ।

द्वादश्यां व्रतपूर्वत्वाद्व्रतमाराधनं हरेः ॥ 15.25 ॥

आराधनं भगवतःकुर्वंस्तादृशमुत्तमम् ।

दशम्यां हरिमाराध्य भोजयित्वाच भूसुरान् ॥ 15.26 ॥

दक्षिणां च यथाशक्ति दत्वा तेभ्यस्समाहितः ।

भगवत्सन्निदौ तेषां विज्ञाप्य द्वादशीव्रतम् ॥ 15.27 ॥

अनुज्ञापूर्वकं पूजां व्रतपूर्वां महाफलाम् ।

सङ्कल्प्य दर्भेष्वासीनः प्राङ्मुखः प्रणिदानवान् ॥ 15.28 ॥

हविष्याशी सकृत्कृत्वा सर्वं कर्माह्निकं तथा ।

रात्रौ च भगवद्योगमास्थाय च यथाविधि ॥ 15.29 ॥

अपरेद्युःक्रियाजातमे कादश्यां यथाविधि ।

पूर्वं त्रिषवणन्नायी नियमं परमास्थितः ॥ 15.30 ॥

अनश्नन् देवमाराध्य होमान्तं मौनमास्थितः ।

भगवद्ध्याननिरतो व्यवहारं च लौकिकम् ॥ 15.31 ॥

असंस्पृशन् मनःकायकर्मभिश्चेङ्गितादिभिः ।

स्थितो मौनी तदा तद्वद्रात्रौ कौतुकमबन्धनम् ॥ 15.32 ॥

बध्वा देवेशमाराध्य दर्भशायूनयेन्नि शाम् ।

ब्राह्मे मुहूर्तेचोत्थाय कृत्वा सन्ध्यां यथाविधि ॥ 15.33 ॥

कर्मदेवान्तिकं गत्वा कुर्यात्पूजां यथापुरम् ।

चतुर्वेदविदो विप्रान् दिक्षु प्राच्यादिषु क्रमात् ॥ 15.34 ॥

दर्भासनेष्वासयित्वा देवस्याभिमुखं यथा ।

कोणेषु च दिशां विप्रानेकायनविद स्तथा ॥ 15.35 ॥

अध्यापयेदध्ययनं यथा स्वच्छन्दसां गुरुः ।

सामगानि तरालाभे केवलां स्तपसि स्थितान् ॥ 15.36 ॥

एकायनविदो वापि हरेस्तत्प्रीणनं परम् ।

\(4\) प्राशयेद्प्राह्मणैस्सार्धं व्रतस्धःकायशुद्धये ॥ 15.37 ॥

(4. पारये.)

कुशोदकं पञ्च गव्यं प्रापणं च यथा क्रमम् ।

दिवा स्वापं परान्नं च पुनर्भोजनकर्म च ॥ 15.38 ॥

स्त्रीसेवां तैलसेवां च कांस्यभोजनमेव च ।

मांसाशनं त्यजेत्तस्मिन् दिवसे कर्म गर्हितम् ॥ 15.39 ॥

भोजयेच्च यथाशक्ति तद्यादन्ते च दक्षिणाम् ।

उपवासाक्षमो नक्तमे कादश्यां समाचरेत् ॥ 15.40 ॥

अज्ञानाच्चेत्त्रयोदश्यां पारणं राक्षसं भवेत् ।

वर्ज्याश्च वारा मन्दस्य भृगोरङ्गारकस्य च ॥ 15.41 ॥

नक्षत्रं यमदैवत्यं व्रतारम्भे चतुर्मुख ।

पारणं चोपवासश्च न दोषाय तिथित्रये ॥ 15.42 ॥

न सम्भाषेत पाषण्डवृत्तिभिर्गर्हितैर्नरैः ।

प्रमादादपिनैवान्यैर्नास्तिकैःप्रतिलोमजैः ॥ 15.43 ॥

नाशौचवद्भिर्द्वादश्यां व्रतस्थो नावलोकयेत् ।

आर्द्रायामपि मासेऽस्मिन् जन्मर्क्षेच गरुत्मतः ॥ 15.44 ॥

तत्प्रीतये समाराध्यो हरिश्शास्त्रोक्तवर्त्मना ।

पायसान्नं गुलान्नं च (5) प्रभाते विनिवेदयेत् ॥ 15.45 ॥

(5. प्रभूतं.)

बिम्बं चौत्सवमाकल्प्य वीधिकावरणेषु च ।

\(6\) गरुडेनैव सहितं गमयेन्मङ्गलान्वितम् ॥ 15.46 ॥

(6. उत्तरे गरुडेनैनसहितं.)

 \* उत्तरायणव्रतम्.\*

उत्तरेचायने देवं स्नपनाद्यैस्समर्चयेत् ।

घृतेनाभ्यञ्ङयेद्देवं मज्जयेद्वा घृतादिषु ॥ 15.47 ॥

घृते वा दध्नि पीयूषे यद्वा मधुनि सम्भृते ।

फलेषु वा फलरने पञ्च गव्यरसेषु वा ॥ 15.48 ॥

पायसादिषु चान्नेषु कालपुष्पोच्चयेषु वा ।

दलेषु वा तुलस्यातेर्नवरत्नच येषु वा ॥ 15.49 ॥

सुवर्णकलधौतेषु पुष्पाकारेषु शोभने ।

सुवर्ण (7) गोलकाःकृत्वा (8) कल्पितावयपोज्वलाः ॥ 15.50 ॥

(7. गोलकशब्दस्धाने गोलिकेतिसाधु.)

(8. लिखिता.)

कल्पिताकल्पकल्याणप्रतिमाकारसंमिताः ।

पीठिकाकारतुलितास्ताभिराच्छाद्य भूषयेत् ॥ 15.51 ॥

पञ्चायुधसमाकारा हस्तादिसतृशाकृतीः ।

कृत्वा वृथग्यथाशोभं गलकाः कञ्चुकाकृतीः ॥ 15.52 ॥

भूषयेत्ताभिरङ्गानि चायुधानि च सर्वशः ।

आपादमस्तकं वान्यैर्व्रीह्यादिभिरधोक्षजम् ॥ 15.53 ॥

छादयेन्मूलमन्त्रेण पूरणं सर्ववस्तुभिः ।

\(9\) तिस्रस्त्रिपादसहिता नपि वा द्विगुणां स्तथा ॥ 15.54 ॥

(9. तिपादभारसहिता नाडिर्वा द्विगुणास्तथा.)

पूरयेत्कालमातोद्यनृत्तगीतादुमङ्गलम् ।

आचरेत्सर्वमेतस्मिन्यथाविभव विस्तरम् ॥ 15.55 ॥

जुहुयात्सर्पिषा यावत्पूरणं मूलविद्यया ।

देया च दक्षिणा स्वर्णमाचार्यय यथावसु ॥ 15.56 ॥

घृतादिपूरणं चैतत्सर्वकामसमृद्धिदम् ।

 \* पुष्यमासव्रतम्.\*

पुष्ये च मासि नक्षत्रे पौर्णमास्यामथापि वा ॥ 15.57 ॥

आराधनं भगवतस्सर्वपापविनाशनम् ।

 \* माघमासे तिलपद्मव्रतम्.\*

माघमासे सिते पक्षे वञ्चम्यां मधुविद्विषम् ॥ 15.58 ॥

समाराध्य यथाशास्त्रं देवस्याग्रे महीतले ।

गोमयालेपिते द्वाभ्यां हस्ताभ्यामपि संमिते ॥ 15.59 ॥

चतुर्भिर्वा समायामविस्तारे च्छादि तेपुनः ।

वाससा नूतनेनैव सदशेन तथोपरि ॥ 15.60 ॥

कृष्णाजिनेन शुद्धेन भेदनच्चेदनादिना ।

\(10\) वर्जितेन समाच्छाद्य वस्त्रं तदुपरि क्षिपेत् ॥ 15.61 ॥

(10. लज्जिते च.)

तिलानां भारमेकं वा द्वौ वा कृत्वा च वेदिकाम् ।

त्रिमेखलां तिले तस्मिन् पद्माकारसमाकृतिम् ॥ 15.62 ॥

निष्कत्रयात्मकं स्वर्णं लेखापद्मं तिलेषु वा ।

निक्षिप्य नवरत्नानि दिक्षु चाष्टासु निक्षिपेत् ॥ 15.63 ॥

धान्यपूर्णानिपात्राणि द्वे द्वे प्रतिदिशं क्रमात् ।

प्रस्थतैलं तथा सर्पिर्धधि चापि चतुर्गुणम् ॥ 15.64 ॥

पार्श्वयोःपुरतश्चापि पात्रस्थं न्यस्य भूतले ।

\(11\) तिलाज्याहारःपुरतस्त्रीण्यहानि जितेन्द्रियाः ॥ 15.65 ॥

(11. तिलाज्यभारसहिता.)

उपोष्य वा गुरुःपूर्वमेकरात्रं चतुर्मुख ।

अभ्यर्च्य गन्धपुष्नाद्यैस्तिलान्यस्तान्यनन्तरम् ॥ 15.66 ॥

अधीयानेषु विस्त्रेषु तूर्यवादित्रघोषणे ।

मङ्गलेषु तथान्येषु प्रवृत्तेषु यथायथम् ॥ 15.67 ॥

तिलैस्सहस्रकृत्वोग्नौ जुहुयान्मूलविद्यया ।

अचर्यं पञ्च कालज्ञं भगवच्छास्त्रकोविदम् ॥ 15.68 ॥

कल्याणाचारनिरतं सर्वेस्समुदितं गुणैः ।

तस्मे भागवतायेदमर्चयित्वा क्षतादिभिः ॥ 15.69 ॥

तिलपद्मं प्रदातव्यं सन्निदौ वारिपूर्वकम् ।

प्रियतां भगवान् विष्णुरित्याचार्येण मन्त्रवित् ॥ 15.70 ॥

तदन्ते देवमभ्यर्च्य (12) भोजयित्वा महासुरान् ।

दद्याच्च दक्षिणां तेब्यो गुरवे च यथोदिताम् ॥ 15.71 ॥

(12. पूजयित्वा.)

इत्थं तिलसरोजं यो दद्याद्धान्यादिसंयुतम् ।

पूनाति स पितॄन् (13) सर्वानात्मानं च परावरान् ॥ 15.72 ॥

(13. सर्वन्कुल्यानपि.)

मासर्क्षे पौर्णमास्यां च यजनं स्नपनादिभिः ।

 \* फाल्गुनमासे श्रीकामव्रतम् \*

फाल्गुने मासि फल्गुन्यां श्रीकामो हरिमर्चयेत् ॥ 15.73 ॥

उषोष्य पूर्वं नियतो ध्यायन्नित्थं समाहितः ।

विपुले बिल्वविपिने मध्ये पुष्करशोभिते ॥ 15.74 ॥

महातटाके शिज्ञानपक्षिसङ्घसमाकुले ।

\(14\) मण्डपे तत्र माहेन्द्रे (15) रत्न प्राकारवेष्टिते ॥ 15.75 ॥

(14. मण्डले.)

(15. प्रकारपरिवेषणे.)

चतुर्दिक्षु चतुर्द्वारे कल्पकद्रुममण्डिते ।

सौवर्णे बहुकल्याणरत्नस्तम्भसमन्विते ॥ 15.76 ॥

सिंहासने वरे रत्न पद्मेऽष्टदलसंयुते ।

कर्णिकाकेसरोपेते सुखासीनं श्रिया सह ॥ 15.77 ॥

पूर्वादिदिक्षु ध्यातव्या वासुदेवादयो दले ।

आग्नेयादिषु कोणेषु चत्वारो हस्तिनःक्रमात् ॥ 15.78 ॥

गुग्गुलुश्च कुरण्डश्चदमकश्शलल स्तथा ।

शङ्खपद्मनिधी चापि संहविष्टरपार्श्वयोः ॥ 15.79 ॥

अन्योन्याभिमुखौ भूरि वमन्तौ वसु सर्वदा ।

भूम्यादयोऽष्टौ पूर्वादिदिक्षु चामरपाणयः ॥ 15.80 ॥

इन्द्रादयश्च पूर्वादि दिक्ष्वष्टावष्टसु (16) क्रमात् ।

(16. स्थिताः.)

स्थिताश्चतुर्षुद्वारेषु वेत्रहस्तास्सकङ्चु काः ॥ 15.81 ॥

कुब्जवेषास्त्रियो द्वारि पालयन्त्योमनुहराः ।

बलाकिनी भीषि का च तथैव वनमालिनी ॥ 15.82 ॥

शाङ्करी च क्रमादेताःपूर्वादिषु चतुर्मुख ।

द्वाराणि पालिकाभिश्च पूर्णकुम्भैर्ध्वजै स्तथा ॥ 15.83 ॥

तोरणैर्दामभिर्मौक्तैर्दीपैरन्यैश्च मङ्गलैः ।

परिष्कृतानि ध्यात्वैवं देवीं देवं च पूजयेत् ॥ 15.84 ॥

श्रियं वा केवलां पद्मे कर्णिकायामवस्थिताम् ।

मण्डपे तत्र पूर्वेक्ते परिवारसमन्विते ॥ 15.85 ॥

लक्ष्मीप्रसूनकैःपद्मैर्होमो बिल्वादिपल्लवैः ।

समिदाज्यैश्च मन्त्रेण श्रियश्चाष्टाक्षरेण च ॥ 15.86 ॥

श्रीसूक्तानि चतुर्दिक्षु पाठ्यानि पृथिवीसुरैः ।

आराध्याभिष्टुयादन्तेस्तोत्रैर्बहुविधैश्श्रियम् ॥ 15.87 ॥

 \* लक्ष्मीस्तोत्रम्.\*

समामि देवि लोकानां जनयि (17) त्र्यब्धिसम्भवे ।

सर्वलोकेश्वरेशेश वल्लभे (18) दुर्लभेऽधमैः ॥ 15.88 ॥

(17. त्र्यब्ज.)

(18. दुर्लभे क्षमे.)

वासुदेवाङ्गसंस्पर्श सुखैकरसभाजने ।

नमस्ते (19) सुखदे देवि देवानामधिदेवते ॥ 15.89 ॥

(19. शुभदे.)

यदृच्छयापि ते देवि कटाक्षाः पतितास्सकृत् ।

क्षुद्रेष्वपि प्रगल्भनैते त्रिलोकेश्वराःक्रमात् ॥ 15.90 ॥

न स्पृशन्ति त्रिलोकेशानपि यान्वीक्षणानिते ।

संपाद्यन्ते क्षणात्क्षुद्रा नाकपृष्ठादपिच्युताः ॥ 15.91 ॥

लावण्यादिगुणा यत्र काष्ठामश्नु वते पराम् ।

तानि त्वदीयान्यङ्गानि देवि कस्तोतुमर्हति ॥ 15.92 ॥

त्वं माया त्वमविद्यासि त्वं शक्तिः कर्मणामपि ।

चैतन्यशक्तिस्त्वमसि प्रकृतिस्त्रिगुणात्मिका ॥ 15.93 ॥

त्वमेव विद्यात्रैय्यन्ता त्रयी च त्वं परावरा ।

यस्यास्तवायुतांशांशे देव्यो वागादयस्थ्सिताः ॥ 15.94 ॥

सच्चिदानन्दरूपस्य परस्य परमात्मनः ।

आनन्दादिमयी मूर्ति कविभक्ता भवत्यसि ॥ 15.95 ॥

प्रभासि तस्य नित्या त्वं भास्वतः परमात्मनः ।

सन्ध्या त्वमसि विप्राणां वन्दनीया दिने दिने ॥ 15.96 ॥

भूर्भुवस्स्वस्त्वयी च त्वं भूरसि त्वं भुवोसि च ।

स्वरसि व्याहृतिश्चापि ऋग्यगुस्सामकारणम् ॥ 15.97 ॥

त्वमाहुतिस्त्वमिष्टश्च दक्षिणासि त्वमेव च ।

सिद्धिश्च कर्मणां त्वत्तो नान्यास्ति कमलालये ॥ 15.98 ॥

नीतिरान्वीक्षकी वार्ता विद्या चाद्यासि लौकिकी ।

दृष्ट्वा देवि त्वया हीनं मृत प्रायं जगत्त्रयम् ॥ 15.99 ॥

यत्नैरम्भोधिमथनप्रायैराविर्भभूविथ ।

अनुषङ्गिकमुत्पन्नं प्राप्तमप्सरसामपि ॥ 15.100 ॥

तादृगेवामृतादन्यदिन्दिरे हरिमन्दिरे ।

हालाहलं विषं चापि जन्मनश्श्रेयसे तव ॥ 15.101 ॥

प्रत्यूहरूपेणोत्पन्नं क्षीरपारिधिसम्भवे ।

अभ्यर्हिता तपोत्पत्ति रेवं नाम मधुद्विषः ॥ 15.102 ॥

कुर्मादितिर्यग्योनित्वं यत्प्राप्तं परमात्मनः ।

त्वं सर्वलोकजननी जनको जगतां हरिः ॥ 15.103 ॥

त्वया च विष्णुनाचैद्व्याप्तं स्थावरजङ्गुमम् ।

मानःकोशं तथा गोष्ठं मागृहं मा परिच्छदम् ॥ 15.104 ॥

मा शरीरं कलत्रं च त्यजेथा मा च सन्ततिम् ।

श्रुतवान् शीलवान् दक्षो बुद्धिमान् वित्तवानृजुः ॥ 15.105 ॥

वृत्तिवान् बन्धुमान् श्रीमान् पशुमान् धान्यवानपि ।

गुणवान् कीर्तिमान् लोके तथाभिजनवान् प्रभुः ॥ 15.106 ॥

आयुष्मान् विजयी भूमांस्तथैपारोग्यवानपि ।

श्लाघ्यवान् देव पुरुषःकटाक्षविषयात्तव ॥ 15.107 ॥

गुणैर्यथोक्तैरहितस्त्वद्दर्शनविवर्जितः ।

क्रीडाभूमिर्हरेर्यस्य वक्षोभूमिस्सनातनी ॥ 15.108 ॥

आनन्त्यात्तनकल्याणि गुणानां वर्णने क्षमः ।

न वाचस्पतिरप्येष दूरे स्यान्मादृशां स्थितिः ॥ 15.109 ॥

प्रसीद देवि पद्मे त्वं पद्महस्ते शुचिस्तिते ।

पद्मासने पद्मयोनेर्जनयित्रि हरिप्रिये ॥ 15.110 ॥

पद्मप्रिये नमस्तुभ्यं विष्णोर्वक्षस्थ्सलालये ।

स्तुत्यन्तमित्थमाराध्या देव्यस्सर्वा श्श्रियादयः ॥ 15.111 ॥

 \* देवीनामर्चने विशेषः.\*

अर्हणं चोपवीतं च वर्ङयित्वोपचर्यया ।

ध्यात्वा यथोक्तमार्गेण यद्वा धूमध्वजार्चनम् ॥ 15.112 ॥

उत्सवं च श्रिया देव्या सार्धं तस्मिन्मधुद्विषः ।

यावज्जीवं श्रियं देवीमर्चयन् संपदं पराम् ॥ 15.113 ॥

इहानुभूय भूयोऽपि (20) परत्र श्रियमश्नुते ।

यद्वा कामयमानेन पुरुषेणार्चनं श्रियः ॥ 15.114 ॥

(20. परतः.)

लभते तत्तदेवेह फलभेदैः किमीरितैः ।

 \* आरोग्य कामव्रतम् .\*

आरोग्य कामस्सावित्रे मण्डले रत्नपङ्कजे ॥ 15.115 ॥

असीनं विष्टरे पीतकौशेयवसनं हरिम् ।

निष्टप्ततपनीयाभं चतुर्भुजमधोक्षजम् ॥ 15.116 ॥

प्रसादसुमुखं सर्वदिव्याभरणभूषितम् ।

देवीसहायं कल्याणं केवलं वा चतुर्मुख ॥ 15.117 ॥

पूर्वाद्यष्टदलासीनशक्त्यष्टसमुपासितम् ।

एवं ध्यात्वार्चयेन्नित्यमारोग्यं परमश्नुते ॥ 15.118 ॥

अनन्यलभ्यमारोग्यं सर्वं (21) लभ्येत्ततःपरम् ।

 \* दिनपञ्चकव्रतम्.\*

दिनानि पञ्च शस्तानि वैष्णवानि चतुर्मुख ॥ 15.119 ॥

(21. लभ्यमितः परम्.)

तेषु व्रतनुष्ठेयं सर्वाभिप्रेतसाधनम् ।

पक्षद्वये च द्वादश्यौ सिनीवाली कुहुस्तथा ॥ 15.120 ॥

श्रवणर्क्षं दिनानि स्युर्मासेषु द्वादशस्वपि ।

 \* चैत्रादि द्वादशमासाधिव्रतानि.\*

चैत्रादिषु द्वादशसु मासेषु द्वादशाधिपाः ॥ 15.121 ॥

अर्चनीयाःक्रमाद्विष्णुस्तथैव मधुसूदनः ।

त्रिविक्रमो वामनश्च श्रीधर स्तदनन्तरम् ॥ 15.122 ॥

हृषीकेशःपद्मनाभो दामोदरसमाह्वयः ।

केशवो नामधेयेन तथा नारायणःस्मृतः ॥ 15.123 ॥

माधवोऽन्यश्च गोविन्दो द्वादशैते प्रकीर्तिताः ।

मासेचैत्रे (22) समारम्भोमार्गशीर्षेथवा भवेत् ॥ 15.124 ॥

(22. प्रतारम्भो.)

\(23\) अश्नन् हविष्यं पूर्वेद्युरनश्नन्नपरेऽहनि ।

श्रवणे मध्यमे भागे शुचिर्दक्षस्समाहितः ॥ 15.125 ॥

(23. अन्नं.)

चक्राब्जमण्डले यद्वा बिम्बे कुम्भेऽथ वा हरिम् ।

आराध्य मूर्तिं मासेशमुपचारैर्यथोदितैः ॥ 15.126 ॥

आराधनान्ते वित्तानि दत्वा शक्त्यनुसारतः ।

ब्राह्मणेभ्यस्तथा दत्वा गुरवे दक्षिणादिकम् ॥ 15.127 ॥

अपरेद्युस्तथा देवमर्चयित्वा यथाविधि ।

पारणं ब्राह्मणैस्सार्धं कुर्यान्नि यतमानसः ॥ 15.128 ॥

एवं चतुर्षु चान्येषु दिनेष्वाराधनक्रमः ।

मासि मासि च यष्टव्या मासेशा मूर्तिरब्जज ॥ 15.129 ॥

दिनेषु पञ्चसूक्तेषु सर्वाभिप्रेतसिद्धये ।

त्रिषु संवत्सरेष्वेवं कृत्वा मासेषु च त्रिषु ॥ 15.130 ॥

व्रते समाप्ते स्नपनं कुर्यात्पूर्वोक्त वर्त्मना ।

\(24\) याचयेत व्रतफलं धान्यराशौ स्थितो द्विजः ॥ 15.131 ॥

(24. वाचयेत व्रतफलं धान्यराशौ स्थितं द्विजम्.)

भोजयित्वा द्विजवरान् दत्वा तेभ्यश्च दक्षिणाम् ।

दक्षिणाभिस्तथाचार्यं तोषयेत्काञ्चनादिभिः ॥ 15.132 ॥

पौर्णमास्यामपि ह्येष क्रमो मासाधिपार्चने ।

विशेषत स्त्रियामायां चन्द्रमस्यु दितेऽर्हणा ॥ 15.133 ॥

कुह्वामपि तिथौ प्राग्वदर्चयेद्व्रतमास्थितः ।

आराधनं दिनेष्वेषु चतुर्वर्ग फलप्रदम् ॥ 15.134 ॥

सर्वस्मिन् मासनक्षत्रे प्रादुर्भाव दिनेषु च ।

अर्चयित्वाङ्कुरान् पूजा कार्यास्नपनपूर्विका ॥ 15.135 ॥

होमावसानिकान्विप्रांस्तर्पयेच्च यथावसु ।

इति श्रीपाञ्चरात्रे महोपनिषदि पाद्मसंहितायां चर्यापादे "व्रतानुष्ठान क्रमो" नाम पञ्चदशोऽध्यायः.

 ------- \*\*\*\*\*\*\* -------



 पाद्मसंहितायाम्

 षोडशोऽध्यायः.



 -----

 \* अरिष्टशान्तिकम्.\*

ब्रह्मा :---

भगवन् भाविनां कर्म फलानामशुभात्मनाम् ।

सूचनेषु निमित्तेषु सञ्जातेष्वशुभात्मसु ॥ 16.1 ॥

गृहदोषादिषु नृणामधिपस्य च भूपतेः ।

तेषा मकस्माज्जातानां कर्म यच्छमनं परम् ॥ 16.2 ॥

तन्ममाख्यायतां कीदृक्किं कथं चेति चाच्युत ।

रहस्यमपि तद्वाच्यं दयाया परया मयि ॥ 16.3 ॥

 \* दुर्निमित्तनिरूपणम्.\*

श्रीभगवान् :----

जन्मर्क्षाद्यशुभस्थानग तेष्वङ्गारकादिषु ।

क्रूरेषु दुर्निमित्तेषु दुस्वप्नेष्वामयेषु च ॥ 16.4 ॥

\(1\) गृहक्षेत्रादिकेष्वेवं वल्मीकजनने तथा ।

रक्तस्त्रीषु च जातासु अग्निदाहे च वेश्मनाम् ॥ 16.5 ॥

(1. गृहक्षेत्रादिषु स्वेषु वल्मीकाक्रन्दनेषु च.)

वस्त्रादिमूषिकादं शे दग्धेषु शयनादिषु ।

सङ्कटेष्वपि चान्येषु पुत्रादिकलहात्मसु ॥ 16.6 ॥

नृपकोपे तथा चित्तदुःखे निगलबन्धने ।

पीडायामरिपक्षेण पिशाचाद्यैर्भयानकैः ॥ 16.7 ॥

व्रतध्वंसे प्रागभावे (2) पुत्राणामर्थहानिषु ।

अरिष्टसूचने पुत्रजन्मन्युत्पातसम्भवे ॥ 16.8 ॥

(2. पुराणा मर्थ.)

 \* अरिष्टशान्तये भगवदाराधनवि शेषः.\*

एवमादिषु जान्येषु दोषेष्वाराधनं मम ।

शान्तये कल्पते ब्रह्मन् प्रकारस्तस्य कथ्यते ॥ 16.9 ॥

\(3\) स्नानपूर्वाणि कर्माणि कृत्वा विधिवदादृतः ।

 \* आचार्यवरण कुम्भस्थापनादि.\*

आचार्यं वरयेत्पश्चान्मदारधनतत्परम् ॥ 16.10 ॥

(3. स्नानपूर्वाणि इत्यादि सार्धं श्लोकद्वयं केशान्तरे न दृश्यते.)

शमादिगुणसंयुक्तं पञ्चकालपरायणम् ।

शुचौ भूमितले कुम्भं सौवर्णं राजतं तु वा ॥ 16.11 ॥

ताम्रं वापि यथावित्तं वारिपूर्णं सकूर्चकम् ।

तन्तुभिर्वेष्टितं न्यस्त वारिभीजं (4) सपल्लवम् ॥ 16.12 ॥

(4. समल्लकम्.)

धान्यराशिषु संस्थाप्य न्यस्तरत्न गुवर्णकम् ।

शान्तिद्रव्यसनाथं च अश्वत्थदलमङ्गलम् ॥ 16.13 ॥

वेष्टितं नववस्त्रेण रक्तेनाक्षतसंयुतम् ।

प्राच्यां दिशि च देवेशं याम्ये सङ्कर्षणं तथा ॥ 16.14 ॥

प्रद्युम्नं पश्चिमे भागे अनिरुद्धं तथोत्तरे ।

एवं क्रमेण व...त्तमावाह्यघटिकासने ॥ 16.15 ॥

कुशकूर्चैः पश्चिमाशासम्मुखेऽष्टाक्षरेण तु ।

यजेतार्घ्यादिना यद्वा (5) रुक्मं न्यस्य तदर्चनम् ॥ 16.16 ॥

(5. रुक्मस्य च. कुक्मं न्यस्य तदर्धकम्.)

कुम्भे चावाह्य यजनं (6) जपेस्मन्त्रमनुत्तमम् ।

मूलमन्त्रेण लक्षं वा तदर्द्धं वा तदर्द्धकम् ॥ 16.17 ॥

(6. जपेत् इत्यादि मन्त्रेणाष्टाक्षरेण इत्यन्तं क्वचिन्न.)

ततः पुंसूक्तमन्वाकं नारायणानुवाककौ ।

ततश्श्रीसूक्त भूसूक्ते जपेदाचार्य ऋत्विजाम् ॥ 16.18 ॥

मूलेनाग्निं प्रतिष्ठाप्य जुहुयाद्गव्यसर्पिषा ।

 \* वैष्णवीकरणाष्टाष्टाक्षरहोमादि.\*

अग्नि प्रतिष्ठां क्वत्वाऽथ वैष्णवीकरणं तथा ॥ 16.19 ॥

मन्त्रेणाष्टाक्षरेणैव लक्षवारा नथायुतम् ।

सहस्रमपि वा कुण्डे शतं वाष्टोत्तरं गुरुः ॥ 16.20 ॥

ध्यात्वा हरिं सर्वशान्तिकरं सर्वसमृद्धिदम् ।

गौरवं लाघवं चापि समवेक्ष्य यथोचितम् ॥ 16.21 ॥

दोषाणां यत्नमातिष्ठेदर्चनादिषु सर्वतः ।

 \* स्नपनम्.\*

अन्तेप्रणवमब्लिङ्गैर्यजमानं गुरुस्स्वयम् ॥ 16.22 ॥

मन्त्रैः कुम्भस्थतो येन प्रोक्षयेन्मूलविद्यया ।

सहस्रकृत्वः कूर्चेन स्नापयेच्छेषवारिभिः ॥ 16.23 ॥

आचार्याय यथावित्तं दद्यात्स्वार्णादि दक्षिणाम् ।

ब्राह्मणान् भेजयेत्तेभ्यो दक्षिणामल्पिकामपि ॥ 16.24 ॥

प्रभूणामपि सर्वेषां सर्वोपद्रवशान्तये ।

सर्वाभिप्रेतलाभाय विशेषयजनं हरेः ॥ 16.25 ॥

कुर्यात् स्नपनपूर्वं तदह्नि नित्यार्चने कृते ।

 \* शान्तिकपौष्टिककर्मणोः कालः.\*

तदनैशान्तिकं कर्म अपराह्णे तु पौष्टिकम् ॥ 16.26 ॥

पूर्वाह्णे नित्यकर्मोक्तं वस्तुभिर्द्विगुणैरिह ।

 \* एकबेरे बहुभेरे च अर्चनक्रमः.\*

पूजाद्रव्यैरेकभेरे मूलभेरे समर्चनम् ॥ 16.27 ॥

बहुबेरेतु बिम्बस्यादौत्सवे कमलासन ।

आचार्य एव पूजायां वैशेषिक्यां समर्चयेत् ॥ 16.28 ॥

 \* शान्तिके पौष्टके च कर्मणि कुण्डभेदः.\*

होमकुण्डं भवेत्पद्मतुल्याकारं सुशोभनम् ।

पौष्टिके शान्तिके वृत्तं प्रत्यहं समिधादिभिः ॥ 16.29 ॥

 \* तत्र कर्तव्यहोमादिकम्.\*

प्रत्येकं तिलहोमस्स्यादयुतं वा शतावरम् ।

प्रत्यहं भोजयेद्विप्रान् यथाशक्ति च दक्षिणा ॥ 16.30 ॥

नृत्तं गेयं च वाद्यं च तथाध्ययनमन्वहम् ।

कर्मावसानदिवसं यावदग्नेश्च धारणम् ॥ 16.31 ॥

सप्ताहं द्विगुणं वा स्यात्त्रिगुणं वा चतुर्गुणम् ।

स्नपनं प्रत्यहं कार्यं दानहोमादय स्तथा ॥ 16.32 ॥

 \* शान्तिके पौष्टिके च कर्मणि ध्येयस्य भगवतो रूपभेदः.\*

शान्तिके कर्मणि ध्येयो हरिस्स्फटिक सन्निभः ।

पौष्टिके तु सुवर्णाभश्श्रियाऽसीनस्सहासने ॥ 16.33 ॥

 \* चक्राब्जमण्डलार्चने अनिर्माल्यता.\*

चक्राब्जमण्डले कुम्भे यत्र यत्र समर्चनम् ।

तत्रैवान्येद्युराराध्यो न तु निर्माल्यता तयोः ॥ 16.34 ॥

 \* आचार्यादीनां यथाविभवं दक्षिणा.\*

आचार्यदक्षिणा वापि यथाविभवविस्तरम् ।

कर्मण्यधिकृतानां च कर्मगौरवलाघवम् ॥ 16.35 ॥

अवेक्ष्य तोषणं वित्तैरृत्विजां चोपकुर्वताम् ।

 \* पौष्टिकी क्रिया अनुकूलेषु दिनेषु कार्या.\*

दिनादिष्वनुकूलेषु प्रारभ्या पौष्टिकी क्रिया ॥ 16.36 ॥

 \* शान्तिकी प्रतिकूलेषु कार्या.\*

शान्तिकी प्रतिकूलेषु यजमानस्य पद्मज ।

 \* भगवतः मन्दिरे परिचर्यापराणां

 क्षेत्रादिप्रदानां दत्तापहारिणां च फलप्रश्नः.\*

ब्रह्मा :---

भगवन्मार्जनादीनि मन्दिरे कुर्वतां नृणाम् ॥ 16.37 ॥

विष्णोः क्षेत्रादिदातॄणां पूजोपकरणानि च ।

भूषणानि च वस्त्राणि फलमभ्युदयात्मकम् ॥ 16.38 ॥

कीदृक्कीदृश्च तान्येव (7) दत्तान्याहरतामपि ।

अनर्थकरमेतन्मे संशयानस्य कथ्यताम् ॥ 16.39 ॥

(7. दत्तानां हरताम्.)

 \* भगवतः प्रत्युत्तरम् तत्र मार्जनालेपनफलम्.\*

श्रीभगवान् :----

मार्जनं मन्दिरे विष्णोः कुर्वन् सम्मार्ष्टि देहजम् ।

मलं पापात्मकं सर्वं परत्रेह च सम्भृतम् ॥ 16.40 ॥

प्रत्यहं मार्जनं कुर्वन् प्रत्यहं हन्ति किल्बिषम् ।

गोचर्ममात्रमालिप्य गोमयेन च भूतलम् ॥ 16.41 ॥

आलये लभते सद्योगोप्रदानफलं नरः ।

मार्जनालेपने कुर्वन् विष्णोरायतने नरः ॥ 16.42 ॥

उषित्वा सुचिरं स्वर्गे कर्मशेषेण भूतले ।

भूयोपि जायते भूपः कुले महति पूजिते ॥ 16.43 ॥

 \* स्रग्दायिनां फलम्.\*

स्रजं बद्वा सुमनसां यः प्रयच्छति विष्णवे ।

स भुक्त्वा विपुलान् भोगान्नाकपृष्ठे विराजते ॥ 16.44 ॥

 \* दीपारोपणफलम्.\*

दीपानारोपयेद्विष्णोर्मन्दिरेऽभ्यन्तरे बहिः ।

दिवि देववदासित्वा जायते परमार्थवित् ॥ 16.45 ॥

नित्यान्नैमित्तिकान्वापि दीपानारोपयेन्नरः ।

बहुदुःखसमाकिर्णं नरकं (8) नैव पश्यति ॥ 16.46 ॥

(8. स न पश्यति.)

अहोरात्रमनिर्वाणं दीपमारोपयेन्नरः ।

सर्वपापविशुद्धात्मा विष्णुलोके महीयते ॥ 16.47 ॥

 \* उदकाब्युक्षणफलम्.\*

उदकाभ्युक्षणं विष्णोरालये विदधाति यः ।

लोकं स वारुणं प्राप्य रमते वत्सरान् बहून् ॥ 16.48 ॥

 \* पुष्पविकिरणफलम्.\*

सम्मार्यालिप्य च हरेर्धाम पुष्पाणि भूतले ।

विकिरेन्मनुजस्सर्वकामानाप्नोति पुष्कलान् ॥ 16.49 ॥

 \* भूमिदानफलम्.\*

विष्णुसात्कुरुते भूमिं सर्वसस्य फलप्रदाम् ।

यस्सलोकानवाप्नोति सर्वानेव न संशयः ॥ 16.50 ॥

पुष्पोद्यानप्रदानेन तपोलोके महीयते ।

फलवृक्षसमोपेतां पूगभूमिं जलान्विताम् ॥ 16.51 ॥

यो ददाति महर्लोके सचिरं वसति ध्रुवम् ।

उत्पादयति यः क्षेत्रे वैष्णवे फलिनस्तरून् ॥ 16.52 ॥

नालिकेरादिकान्याति स स्वर्गं प्रेत्य दुर्लभम् ।

 \* तुलसीपुष्पादिदानफलम्.\*

आराधनाय तुलसीमुत्पादयति यत्नवान् ॥ 16.53 ॥

सुरभीणि च पुष्पाणि दिवि देवैस्सपूज्यते ।

 \* वापीकूपादिनिर्माणे फलम्.\*

वापीकुपतटाकानि विष्णोर्मन्धिरभूमिषु ॥ 16.54 ॥

उत्पादयति हस्तस्थास्तस्य सर्वसमृद्धयः ।

न तं बध्नन्ति पापानि बहुजन्मार्जितान्यपि ॥ 16.55 ॥

 \* भगवन्मन्दिरजीर्णोद्धारफलम्.\*

यः कुर्याद्वैष्णवं धाम भक्तिश्रद्धोभ योचितम् ।

खण्डिते स्फुटिते धाम्नि दूषिते च सुधादिभिः ॥ 16.56 ॥

समादध्यात्पुनर्धाम स लोकं याति वैष्णवम् ।

 \* उपकरणद्रव्यदानफलम्.\*

स्नानपानाम्भसां विष्णोः प्रदानात्तत्सलोकभाक् ॥ 16.57 ॥

स्नानीयद्रव्यदानेन नीरोगः प्रेत्य मोदते ।

क्षौमादिदानादाप्नोति परलोके महत्सुखम् ॥ 16.58 ॥

आलेपनद्रव्यदानत्कामानाप्नोति शाश्वतान् ।

एलाकर्पूरताम्बालीतैलादिस्वर्शनात्सुखी ॥ 16.59 ॥

परत्रेह च लोके न्याद्धीर्घकालमसंशयः ।

चामरव्यजनच्छत्रदानात् स्वाराज्यमश्नुते ॥ 16.60 ॥

आदर्शनप्रदानेन दृश्यस्सर्वैर्भविष्यति ।

धूपद्रव्यप्रदानेन स्वस्थानं स्वर्गिणां भवेत् ॥ 16.61 ॥

उपानहौ पादुके च वाहनं यानमेव च ।

ददाति यो मण्डयित्वा मणिकाञ्चन चित्रिम् ॥ 16.62 ॥

स विमानं सुदुष्प्रावं प्राप्नोत्येव न संशयः ।

अलङ्कृतं भद्रपीठं प्रयच्छन् सर्वकामभाक् ॥ 16.63 ॥

विनतानन्दनस्थानं ध्वजमुत्पाद्य दर्शयन् ।

सामीप्यं सहसा विष्णोर्याति सद्यश्चतुर्मुख ॥ 16.64 ॥

ध्वजं च वाद्यमुत्पाद्य विष्णुसात्कुरुते तु यः ।

स दिव्यदुन्दुभिप्रायं स्थानं प्राप्य विराजते ॥ 16.65 ॥

दासीदानं तथात्मीयमात्मानं च प्रयच्चति ।

वासुदेवाय दास्येन मुक्तिःकरतले स्थिता ॥ 16.66 ॥

नृत्तभेदैर्गीतभेदै स्तथा वाद्यैरनेकधा ।

श्रोतव्यैरपि दृश्यैश्च एवं देवेशसन्निधौ ॥ 16.67 ॥

आसीन मुपचारौस्तैर्ये समाराधयन्तिते ।

प्रेत्य दिव्येषु लोकेषु पूज्यंते तैर्न संशयः ॥ 16.68 ॥

 \* प्रदक्षिण नमस्काराद्युपचाराणां फलम्.\*

प्रदक्षिणनमस्कारस्तुतिप्रायोपचर्यया ।

आराधयन्तिये देवं देवानामधिदैवतम् ॥ 16.69 ॥

ते देवैरुपचर्यन्ते परत्र भगवान् यथा ।

स्थितं शयानमासीनं देवं सर्वेश्वरेश्वरम् ॥ 16.70 ॥

यदृच्छयापि पश्यस्तः प्राप्नुवन्ति परं पदम् ।

किं पुनर्भक्तिपूर्वं ये पश्यन्ति क्षणम (9) च्युतम् ॥ 16.71 ॥

(9. मप्यमुम्

,

मप्यमी.)

निर्धूय दुष्कृतं सर्वं यान्ति लोकान्यथेप्सितान् ।

अष्टाङ्गप्रणिपातेन ये नमस्यन्ति मानवाः ॥ 16.72 ॥

तपस्स्वाध्यायशीलानां फलमश्नुवतेऽचिरात् ।

इयदेतदिति स्मर्तुं फलं वक्तुं च कः क्षमः ॥ 16.73 ॥

सकृत्प्रणमतां देवं फलं यन्मधुविद्विषम् ।

शिरसा श्रवणाभ्यां वा मनसा वा करेण वा ॥ 16.74 ॥

बहुभ्यां वाथ पद्भ्यां वा दृग्भ्यां वा पक्षसापि वा ।

एकैकेनाङ्गजातेन प्रणमन्मधुविद्विषम् ॥ 16.75 ॥

कामानाप्नोति विपुलाननन्तानन्यदुर्लभान् ।

किं पुनर्येऽष्टभिस्सर्वैरङ्गैः प्रणिपतन्ति च ॥ 16.76 ॥

वासुदेवा श्रयकथा व्याचक्षाणा दिने दिने ।

पासुदेवालये यान्ति वाचस्पत्यमसंशयम् ॥ 16.77 ॥

गवां च कपिलादीनां प्रदानादश्नु ते जनः ।

ब्रह्मलोकादिलोकेषु वासं विन्दन्ति शाश्वतम् ॥ 16.78 ॥

हविषां पायसादीनां हरये च निवेदनात् ।

सुखैकरसपूर्णात्मा राजते विष्णुसन्निदौ ॥ 16.79 ॥

भक्ष्यपानीयभोज्यानामन्येषामपि दानतः ।

श्वेतद्वीपे तत्समीपे वसन्ति सुखनस्सदा ॥ 16.80 ॥

बहुनात्र किमुक्तेन वासुदेवार्थमादरात् ।

ददाति वस्तुजातं यः स्थानं प्राप्नोति चेप्सितम् ॥ 16.81 ॥

कर्मणां मार्जनादीनां फलभोगादनन्तरम् ।

कर्मशेषैः पुनर्जन्म कर्मानुगुणयोनिषु ॥ 16.82 ॥

उत्कृष्टास्वेव भोक्तारो लभन्ते सुखिनस्सदा ।

 \* दत्तापहारादीनां फलम्.\*

प्रासादमण्डपादीनां (10) भोक्तारःकैटभद्विषः ॥ 16.83 ॥

(10. भेत्तारः.)

ये मूढमतयः प्रेत्य निरयेषु निरत्ययाः ।

वसन्ति भूयो नीचासु जायन्ते योनिषु द्रुवम् ॥ 16.84 ॥

भूषणच्छत्रवस्त्रादि यो पर्ता दुर्मति र्नरः ।

गले निगलितः पाशैः कृष्यते निरयेषु सः ॥ 16.85 ॥

वाहनानि च यानानि वैष्णवानि हरन्तिये ।

मोहद्वासन्ति ते दीर्घमङ्गार (11) नरकोदरे ॥ 16.86 ॥

(11. निरयेनराः.)

प्रेत्य भूयोऽपि जायन्ते गर्दभोष्ट्रादियोनिषु ।

चन्दनादीनि वस्तूनि पुष्पाणि सुरभीण्यपि ॥ 16.87 ॥

हरन्तिस्वानि विष्णोस्ते व्रजन्ते याम्ययातनाम् ।

अनुभूय पुनर्ब्रह्मन् जायन्ते गन्धमूषिकाः ॥ 16.88 ॥

उपानत्पादुकापीठव्यजनानि हरन्तिये ।

उषित्वा निरयेष्वेते जायन्ते फणिनां कुले ॥ 17.89 ॥

गोभूहिरण्यपस्त्रादिधनं विष्णोः परिग्रहम् ।

आहृत्य ये तु भुञ्जन्ते नरकेषु निरत्ययाः ॥ 17.90 ॥

उषित्वा प्रेत्य भूयोपि जायन्ते श्वादियोनिषु ।

\(12\) सर्वेषु नरकेष्वेवं देवब्रह्मस्वहारिणः ॥ 17.91 ॥

(12. सर्वेष्वित्यादिश्लोकत्रयं क्वचिन्न.)

वसन्ति मूढमतयो याम्यदुःखानि भूयसा ।

व्यायामोद्वर्तनाभ्यङ्गस्नानपानाशनादिकम् ॥ 17.92 ॥

कुर्वन्ति मन्तिरे विष्णोर्ये ते निरयगामिसः ।

पच्यन्ते तत्र भूयोपि जायन्ते नीचयोनिषु ॥ 17.93 ॥

वासुदेवप्रतिकृतेर्भेदनच्छेदनादिषु ।

\(13\) विक्रीतादीनि चान्येषु यतन्ते पापचेतसः ॥ 17.94 ॥

(13. विकृतादीनि.)

ये ते यान्ति क्रमात्सर्वान्नरकान् भृशदारुणान् ।

अन्येष्वप्यपचारेषु स्थूलसूक्ष्मेषु मानवाः ॥ 17.95 ॥

कृतिनः प्रेत्य नरके पच्यव्ते दुःखबागिनः ।

इतिश्रीपाञ्चरात्रे महोपनिषदि पाद्मसंहितायां चर्यापादे संमार्जनादिफलदेवस्वापहरदोषकीर्तनं नाम षोडशोऽध्यायः.

 ------- \*\*\*\*\*\*\* ------



 पाद्मसंहितायाम्

 सप्तदशोऽध्यायः.



 -----

 \* जीर्णोद्धारविधिः.\*

ब्रह्मा :---

प्रतिमानां तथा धाम्नां जीर्णानां भगवन्नहम् ।

उद्धारं श्रोतुविच्छामि तन्मे ब्रूहि यथातथम् ॥ 17.1 ॥

 \* स्वयंव्यक्तादिष्वङ्गवैकल्ये समाधानम्.\*

श्रीभगवान् :---

स्वायम्भवार्षदिव्येषु मानुषेषु चतुर्ष्वपि ।

अङ्गहानौ रत्नजेषु तत्तज्जाम्बानदैः पुनः ॥ 17.2 ॥

समाधातव्यमेवाङ्गं न त्याज्यं शैलजेष्वपि ।

तद्वदेव समाधानं दारुजादिषु पञ्चसु ॥ 17.3 ॥

 \* हीनाङ्गेषु पुनर्बिम्बसृष्टिः.\*

\(1\) हीनाङ्गेषु तु बिम्बानि हित्वा तानि पुनस्सृजेत् ।

अङ्गमात्रसमाधाने सृष्टौ सर्वात्मनापि च ॥ 17.4 ॥

(1. हीनाङ्गानि.)

कुम्भे शक्तिं (2) समुद्वास्य निर्माय च यथापुरम् ।

अधिवासादिकं सर्वं प्रतिष्ठायामिवाचरेत् ॥ 17.5 ॥

(2. समावाह्य.)

 \* समाधियोग्यस्य बिम्बस्य न त्यागः. \*

स्थितवत्स्वेषु (3) बिम्बेषु समाधिर्यदि शक्यते ।

न त्यागो युज्यते तेषां सर्वेषामेव पद्मज ॥ 17.6 ॥

(3. सर्वेषु.)

 \* समाध्यभावे बिम्बस्य नवीकरणम्.\*

त्यक्तं च लोहजं बिम्बं द्रावयित्वा पुनस्सृजेत् ।

 \* देवीनामविकालानां प्राचीनानामेव योगः.\*

देवे जीर्णे पुनस्सृष्टौ देव्यःप्रच्यो यथास्थिताः ॥ 17.7 ॥

ताभिरेव पुनर्देवो योज्यो नान्यास्सृजेत्पुनः ।

 \* प्राचीनदेवीयोगे पुनर्नोद्वाहः.\*

नोद्वाहश्च पुनः कार्यस्सन्तते तानु पूजने ॥ 17.8 ॥

 \* शक्तिमुद्वास्य प्रभापद्मासनादीनां समीकरणम्.\*

प्रभापद्मासनादीनां वैकल्ये चलनेऽपि वा ।

आयुधेऽपि च चक्रादौ यष्टव्यो नासमाहिते ॥ 17.9 ॥

उद्वास्य प्रतिमाशक्तिं मूलभेरे घटेऽपि वा ।

चक्रादेश्च समाधानं कार्यं तस्मिन् समाहिते ॥ 17.10 ॥

संप्रोक्ष्य पूजयेच्चक्तिमावाह्य प्रतिमासु ताम् ।

बालालयं कल्पयित्वातत्र शैलादिवस्तुषु ॥ 17.11 ॥

बिम्बे तु शक्तिमावाह्य जीर्णेभ्यः पूजनं हरेः ।

 \* त्यक्तस्य बिम्बस्य जले अवटे वा निक्षेपः.\*

त्यक्तं च बिम्बं निखनेत् क्षितौ वाम्भसि निक्षिपेत् ॥ 17.12 ॥

 \* प्रासादनवीकरणे भगवतो बालालये स्थापनम्.\*

प्रासादे चापि शिथिले पूजयेद्बालवेश्मनि ।

उपेतं परिवारैस्स्वैर्देवं मूले यथा तथा ॥ 17.13 ॥

 \* अजीर्णे ध्रुवबेरे अन्यत्र नोद्वासः.\*

अजीर्णे ध्रुवबिम्बे तु जीर्ण्टे धामनि तत् स्थितान् ।

देवान्देवपरीवारान्मूलबेरे निवेशयेत् ॥ 17.14 ॥

अजीर्णधामनिष्ठानां जीर्णेतु ध्रुवकौतुके ।

नोद्वासो न्यत्र कर्तव्यो देवादीनां चतुर्मुख ॥ 17.15 ॥

 \* तथाकरणे दोषः.\*

अजीर्णेनाङ्ग (4) हानौ च धामादौ नैव कल्पयेत् ।

भूयस्तरो (5) पि मर्त्येन व्यामोहाद्यदि कल्पयेत् ॥ 17.16 ॥

(4. हीने.)

(5. भवेन्मर्त्यो.)

आत्महानिर्द्ध्रवा तस्य यजमानस्य (6) सान्वया ।

 \* प्रमादकल्पितस्य प्रासादादेः परिष्कृत्य सृष्टौ दोषाभावः.\*

यदि प्रमाणरहितं प्रमादात्कल्पितं पूरा ॥ 17.17 ॥

(6. सान्वयम्.)

प्रासादादि (7) पुनस्सृष्टौ कल्पये ल्लक्षणान्वितम् ।

 \* बहुबेरैकबेरेषु जीर्णोद्धारे यथापूर्वकल्पनम्.\*

बहुबेरैरबेरेषु कल्पनं स्याद्यथापुरम् ॥ 17.18 ॥

(7.तदाप्योर्ध्वं.)

बहुबेरेनैकबेरं नैकबेरे तथा परम् ।

 \* देवीविरहितस्य बिम्बस्य पुनस्सृष्टौ देवीयोगो वैकल्पिकः.\*

देवीविरहितं पूर्वं बहुबेरं कृतं यदि ॥ 17.19 ॥

भूयः प्रकल्पने तस्य देवीभ्यां सह वा विना ।

 \* अमानुषबिम्बादीनां पुनःपरिष्कारेपूर्ववदेव न्यासः.\*

अमानुषं च बिम्बादि पूर्वं लक्षणवर्जितम् ॥ 17.20 ॥

जीर्णोद्धारेऽपि कर्तव्यं तथैव न तदन्यथा ।

 \* तादृशेषु शयनभेरेषु पूर्ववदेव विधिः.\*

शयनं वाऽऽसनं स्थानं यानं वा तद्यथापुरम् ॥ 17.21 ॥

बिम्बस्य पुनरुद्धारस्तथैव स्यादमानुषे ।

 \* मानुषे तु विकल्पः.\*

मानुषे तु स्थितादीनां बिम्बानामिच्छया भवेत् ॥ 17.22 ॥

पुनस्सृष्टिर्न दोषाय तथा सति चतुर्मुख ।

 \* दिव्ये विमानादौ आकारप्रमाणादीवत् उपादान.

 द्रव्यमपि सजातीयमेव.\*

दिव्यं विमानं यद्वस्तु यन्मानं यादृशं पुरा ॥ 17.23 ॥

तादृगेव पुनस्सृष्टौ नान्यथा तत्प्रकल्पयेत् ।

अन्यथा कल्पने दोषो काज्ञो राष्ट्रस्य च ध्रुवम् ॥ 17.24 ॥

 \* आर्षमानुषयोर्विमानयोः उपादानद्रव्यविकल्पः.\*

मानुषं सदनं चार्षं चैष्टकं वाथ मृण्मयम् ।

जीर्णं पुनस्समुद्धारे शैलेनेष्टकयापि वा ॥ 17.25 ॥

 \* उपपीठादिषु परिवारेषु च कामचारः.\*

उपपीठादिकं क्लृप्तं रक्षार्थं (8) वर्धयेद्बहिः ।

परिवारांश्च तत्रस्थानुपपीठे च वर्धिते ॥ 17.26 ॥

(8. बन्धयेत्.)

स्थापयेन्मूलबेरस्य रक्षार्थत्वान्न दूषणम् ।

 \* चलितसालगोपुरादीनां पृद्धिह्रासावैच्छि कौ.\*

सालगोपुरपीठादौ चलिते जीर्ण एव वा ॥ 17.27 ॥

दृढं शिलादिभिःकुर्या द्विस्तीर्ण मथ वाऽन्यथा ।

 \* सद्यादिवेगेन नष्टानां प्रासादादीनां स्थलान्तरे कल्पनानुज्ञा.\*

नद्यादिजलवेगेन चलिते नष्ट एव वा ॥ 17.28 ॥

प्रासादादौ पुनस्थ्साने निर्बाधेऽन्यत्र कल्पयेत् ।

 \* प्रथमकल्पनपदेव द्वितीयकल्पनेऽपि मन्त्रः.\*

या मूर्तिर्येन मन्त्रेण यादृशेनाधिकारिणा ॥ 17.29 ॥

प्रथमे कल्पने सैव द्वितीये कल्पने भवेत् ।

मूर्तिस्सैव च मन्त्रं च स एव स्थापकः पुनः ॥ 17.30 ॥

 \* अपूर्वकल्पने जीर्णोद्धारे च तुल्यफलता.\*

अपूर्वकल्पने जीर्णसमुद्धारे द्वयोरपि ।

तुल्यं फलं कल्पनायां धामादेर्नास्तिसंशयः ॥ 17.31 ॥

 \* तन्त्राधिकारिमूर्तीनां व्यत्यासे दोषः.\*

तन्त्राधिकारिमूर्तीनां व्यत्यये कल्पने पुनः ।

नृणां नरपतेश्चापि राष्ट्रस्य च भवेत् क्षयः ॥ 17.32 ॥

बहुबेरे प्रतिष्ठायां जीर्णोद्धारेऽयथापुरम् ।

 \* जीर्णोद्धारे नयनोन्मीलनादिनि षेधः.\*

कर्मार्चां स्थापयेद्वेद्यां शाययेच्चापि मण्टपे ॥ 17.33 ॥

\(9\) नाधिवासं जलेकुर्यान्नयनोन्मीलनं तथा ।

न तत्वसंहारोत्पादौ (10) सर्वं पूर्ववदाचरेत् ॥ 17.34 ॥

(9.नाधिवासो जले कार्योन नेत्रो.)

(10. सर्वकर्माण्यथा

,

सर्वकर्म सदा.)

 \* उद्वासितशक्तेः पुनराधानम्.\*

मूलबिम्बं समासाद्य प्राग्वत्सर्वं समाचरेत् ।

बालकौतुकमभ्यर्च्य यात्रा (11) मन्यत्र तद्गताम् ॥ 17.35 ॥

(11. मूर्तिं च.)

शक्तिं कुम्भे समावाह्य कुम्भं धान्यस्थितं पुनः ।

अभ्यर्च्य समये प्राप्ते मूलबेरे गुरुस्स्वयम् ॥ 17.36 ॥

शक्तिं निवेशयेच्छास्त्रदृष्टेन विधिना हरौ ।

कुम्भतोयावशेषेण परिवारप्रकल्पनम् ॥ 17.37 ॥

उत्सवं कारयेदन्ते सर्वशान्तिकरो हिसः ।

 \* संप्रोक्षण निमित्तानि.\*

ब्रह्मा :---

संप्रोक्षणनिमित्तं किं प्रकारो वास्य कीदृशः ॥ 17.38 ॥

कथ्यतां भगवन्मह्यं जिज्ञासा येऽनुवर्तते ।

श्रीभगवान् :---

प्रासादे चाङ्गभङ्गादिसस्थाने नूतने कृते ॥ 17.39 ॥

प्रतिमायां च पीठे च प्रभायां (12) चायुधेपि च ।

आराधने च विच्छिन्ने मासादौ कमलासन ॥ 17.40 ॥

(12. च समाहिते.)

स्पर्शने प्रतिलोमाद्यैर्नित्याशौचविगर्हितैः ।

प्रतिलामानुलोमैश्च सूतैश्च रथकारकैः ॥ 17.41 ॥

वैखानसैश्च संस्पृष्टे भार्गवागमपूजकैः ।

शैवादिभिश्च पाषंडैर्ब्रह्महत्यादिदूषितैः ॥ 17.42 ॥

क्षय्यपस्मारिकुष्ठ्याद्यैः कृच्छ्रिभिर्मूलरोगिभिः ।

उदक्यादिभिरन्यैश्च शिल्पिभिस्स्पर्शदूषिते ॥ 17.43 ॥

विण्मुत्ररुधिरापेयस्पर्शदोषे च मन्दिरे ।

जनने मरणे चैव श्वसृगाल (13) खराधिभिः ॥ 17.44 ॥

(13. शवादिभिः.)

स्पृष्टे च बिम्बे तन्त्राणां सङ्करे समुपस्थिते ।

एवमादिषु चान्येषु संप्रोक्षणविधिर्भवेत् ॥ 17.45 ॥

 \* निमित्तेप्यसंप्रोक्षणे अनिष्टनिर्देशः.\*

धामादिकमसंप्रोक्ष्य प्रतिमादिकमप्यथ ।

अर्चने राष्ट्रमधिपः प्रजाश्च सदनं हरेः ॥ 17.46 ॥

शून्यं स्यादिरिण प्रायमुपद्रवसमाकुलम् ।

दुर्भिक्षव्याधिकलहमृति प्रायास्स्युरीतयः ॥ 17.47 ॥

तस्मात्संप्रोक्षणं कार्यं धामादीनां यथाविधि ।

 \* संप्रोक्षणविधिः.\*

विष्णोर्नुकमिति स्वच्छैर्जलैः प्रोक्षण मिष्यते ॥ 17.48 ॥

अब्लिङ्गैरितरैर्मन्त्रैराचार्यो ब्राह्मणैस्सह ।

ध्रुवबेरादिबिम्बानां शोधने क्षालने कृते ॥ 17.49 ॥

इदं विष्णुरितिप्रायैर्मन्त्रैः परमपावनैः ।

स्नपनं च यथाशक्ति कुर्यात् स्नपनपूर्वकम् ॥ 17.50 ॥

\(14\) द्वारतोरणकुम्भादियजनं तदनन्तरम् ।

धान्यपीठे मण्डपस्य मध्यभागे सुशोभिते ॥ 17.51 ॥

(14. द्वारतोरणकुम्भाधीन् पुजयेत्समनन्तरम्.)

स्थापयित्वा महाकुम्बं सूत्रावस्त्रादिवेष्टितम् ।

पूर्वोक्तवर्त्मना तस्मिन् परमात्मानमर्चयेत् ॥ 17.52 ॥

कुण्डे वा स्थण्डिले वापि जुहुयीत्समिदादिभिः ।

प्रत्येकमष्टोत्तरशतं शान्तिहोमो यथापुरम् ॥ 17.53 ॥

बध्नी यात्कौतुकं बिम्बे प्रोक्षयेदपरेऽहनि ।

प्रभातसमये प्राप्ते शोभने देशिकोत्तमः ॥ 17.54 ॥

स्थापितं कुम्भमास्थाय प्रादक्षीण्येन मन्दिरम् ।

नीत्वा देवस्य पुरतो धान्यपीठे (15) निवेश्य च ॥ 17.55 ॥

(15. निवेद्य.)

कूर्चेन तोयमादाय कुम्भस्थं मूलविद्यया ।

पञ्चोपनिषदैर्मन्त्रैरब्लिङ्गैरितिरैस्तथा ॥ 16.56 ॥

शान्तिमन्त्राणि समये पठेयुर्वि प्रसत्तमाः ।

ब्राह्मणान् भोजयेच्चापि यथाशक्ति च दक्षिणा ॥ 16.57 ॥

आचार्यदक्षिणा चापि दशनिष्कावरा तदा ।

सद्यो वा सकलं कुर्यान्निशि वा दिवसेऽपि वा ॥ 16.58 ॥

\(16\) न तिथि र्न च नक्षत्रं कालवेला न विद्यते ।

सद्य एव तु कर्तव्य मिति शास्त्रस्य निश्चयः ॥ 16.59 ॥

(16. इदं पद्यं बहुत्रन.)

इति श्रीपाञ्चरात्रे महोपनिषदि पाद्मसंहितायां चर्यापादे जीर्णोद्धार संप्रोक्षण विधिर्नाम सप्तदशोऽध्यायः.

 ----- \*\*\*\*\*\* ------



 पाद्मसंहितायाम्





 चर्यापादे-अष्टादशोऽध्यायः

 अष्टादशोऽध्यायः.



 ------

 \* नित्यनैमित्तिकादिकर्मवैकल्यप्रायश्छित्तविधिः.\*

 \* तत्र प्रायश्चित्तनिर्वचनम्.\*

ब्रह्मा :---

नैमित्तिकानां नित्यानां कर्मणां भगवन् हरे ।

आराधनानां वैकल्यं लोपो वा प्रायसंज्ञितम् ॥ 18.1 ॥

तस्य चित्तं समाधानमिति निर्वचनक्रिया ।

 \* तत्प्रकारप्रश्नः.\*

कस्य किं वा समाधानं कः प्रकारोऽस्य कथ्यताम् ॥ 18.2 ॥

 \* भगवता तन्निरूपणम्.\*

श्रीभगवान् :---

 \* अस्नातातिलकानुपवीतार्चने प्रायश्चित्तम्.\*

अस्नातोनु (1) पवीतो वा अधृत्वातिलकं तथा ।

अर्चयेद्देवदेवेशं प्रयश्चित्तीयते नरः ॥ 18.3 ॥

(1. नुपनीतो वा.)

समाधानं मूलमन्त्रशतं जप्त्वा तदर्चनम् ।

अकृत्वा पादयोश्शौचमनाचम्यापि वार्चने ॥ 18.4 ॥

पञ्चोपनिषदां जापः प्रयश्चित्तं तदर्चनम् ।

नग्नो वा मुक्तकेशो वास्विन्नाङ्गो वा हसन् श्वसन् ॥ 18.5 ॥

कुप्यन्वा प्रलपन्वापि पूजायां तु शतं जपेत् ।

शतकृतोऽस्त्रमन्तस्य समाराधनमन्वतः ॥ 18.6 ॥

 \* आस्थिलोमादिस्पर्शे.\*

केशास्थिलोमलोष्टादिस्पर्शने नैव निष्क्रिया ।

 \* नीलवस्त्रादिधारणे.\*

वसानो नीलमलिनक्लिष्टवासोऽपवित्रकः ॥ 18.7 ॥

अर्चयेन्मूलमन्त्रस्य जपस्तस्य प्रतिक्रिया ।

 \* स्त्रीसेविनोऽनाप्लुतस्य स्पर्शे.\*

गत्वास्त्रियमानाप्लुत्य पूजने स्नापयेद्धरिम् ॥ 18.8 ॥

पञ्चगव्यैस्ततःपञ्चमहोपनिषदां जपः ।

 \* विण्मूत्रादिस्पर्शे.\*

विण्मूत्ररेतोरुधिरबालादिस्पर्शने सति ॥ 18.9 ॥

अस्नानपूजने देवं स्नापयेत्कुशवारिभिः ।

मूलमन्त्रजपश्चोक्तोनिष्क्रिया तस्य कर्मणः ॥ 18.10 ॥

 \* रजस्वलावस्त्रस्पृष्टस्पर्शने.\*

वस्त्रं रजस्वलायाश्च स्पृष्ट्वा देवार्चने कृते ।

पञ्चगर्वैस्स्नापयित्वा पञ्चोपनिषदां जपः ॥ 18.11 ॥

 \* चण्डालचितिचैत्यस्पृष्टस्पर्शे.\*

श्वानं रजस्वलां यूपं चण्डालं वेदविक्रयम् ।

चितिं च (2) चैत्यभूमिष्ठं वृक्षं स्पृष्ट्वा तदर्चने ॥ 18.12 ॥

(2. नीचचैत्यस्थं.)

पञ्चवारुणमन्त्रैश्च स्नापयेत्कुशवारिणा ।

 \* काकखरपाषण्डादिसम्पर्के.\*

काकपाषण्डपतितप्रतिलोमखरादिकान् ॥ 18.13 ॥

अस्पृश्यमन्यदप्येवं स्पृष्ट्वा प्राग्वत्प्रतिक्रिया ।

 \* केशादिदूषितपुष्पार्चने.\*

\(3\) केशादिदोषदुष्टेन पुष्पेणाराधने कृते ॥ 18.14 ॥

(3. मूत्रादि.)

क्षीरेण स्नपनं कृत्वा शान्तिहोमः प्रतिक्रिया ।

 \* पुरीषादिस्पृष्टजनार्चने.\*

पुरीषादिकमाक्रम्य यद्यनाप्लोत्य पूजयेत् ॥ 18.15 ॥

स्नपनं कुशपाथोभिर्जवः प्राग्वत्प्रतिक्रिया ।

 \* स्त्य्रनुपनीतबिम्बस्पर्शे.\*

स्त्रियो वा नुपनीतो वा स्पृशेद्बिम्बं प्रतिक्रिया ॥ 18.16 ॥

उक्षणं कुशतोयेन मन्त्रेण परिमेष्ठिना ।

 \* पूजामध्येनिष्ठीवनसम्भवे.\*

आराधने संप्रवृत्ते निष्ठीवादिकमन्तरा ॥ 18.17 ॥

यद्यापतेदाचमनं स्पृशेद्वा दक्षिणं श्रवः ।

 \* अकृतमन्त्रन्यासार्चने.\*

प्रलयादिक्रमाद्देहमसंशोध्य समाधिना ॥ 18.18 ॥

मन्त्रन्यासमकृत्वा च पूजने पूर्ववज्जपः ।

अर्चनं च पुनस्सर्वं कृत्वादेवस्य निष्कृतिः ॥ 18.19 ॥

 \* चण्डालादिसम्पृक्तहविर्निवेदने.\*

चण्डालाद्यैरसंस्पृश्यैर्हविस्स्पृष्टं निवेदयेत् ।

यदि प्रमादात्स्नपनं कोघृतेन प्रतिक्रिया ॥ 18.20 ॥

शान्ति होमश्च कर्तव्य स्तदन्ते कमलासन ।

 \* सृगालादिदूषितवस्तुप्रापणे.\*

दृष्टं च स्पृष्टवत्तद्वत्सृगालाद्यैश्च दूषितम् ॥ 18.21 ॥

आचाररहितैरन्यैस्तथै वाशुचिवस्तुभिः ।

 \* अयाज्ञिकधान्यहविस्समर्पणे.\*

अयाज्ञियैःकोद्रवाद्यैर्हविर्भिश्च निवेदने ॥ 18.22 ॥

पूर्ववच्च समाधानं मूलमन्त्रायुतं जपेत् ।

शाकमूलफलैर्लेह्यपेयाद्यैश्च विवर्जितैः ॥ 18.23 ॥

स्नपनं शान्तिहोमश्च मूलविद्यजप स्तथा ।

 \* अत्युष्णातिशीतहविर्निवेदने.\*

अत्युष्णस्यातिशीतस्य हविषश्च निवेदने ॥ 18.24 ॥

निवृत्तिमन्त्रजापश्च विश्वमन्त्रजपः क्रमात् ।

 \* शवादिदूषितगेहश्रपितहविःप्रापणे.\*

\(4\) शवादिदूषिते गेहे पक्वस्य हविषस्तथा ॥ 18.25 ॥

(4. सत्वादि.)

निवेदनं चेत्स्नपनं शान्ति होमस्तथैव च ।

क्रिमिकेशादिदुष्टस्य हविषश्च निवेदने ॥ 18.26 ॥

पौरुषेणैव सूक्तेन कुर्याच्छुद्धाभिषेचनम् ।

 \* मुखवायुहतादिवस्तुनिवेदने.\*

मुखवायुहताघ्रातं रजस्तुषकणान्वितम् ॥ 18.27 ॥

मृत्पाषाणशकृत्प्राय (5) दूषितस्य निदेदने ।

मूलमन्त्रायुतजपस्तद्वत्पर्युषितं यदि ॥ 18.28 ॥

(5. दूषितं च निवेदयेत्.)

 \* निवेदितपूर्वनिवेदने.\*

निवेदितस्य हविषो भूयो यदि निवेदनम् ।

\(6\) स्नानपूर्वर्चसं मूलमन्त्रस्य जप इष्यते ॥ 18.29 ॥

(6. स्नपनं पूर्वनन्मूल.)

 \* निर्माल्योच्छिष्टसमर्पणे.\*

निवेदयेच्च निर्माल्यमुच्छिष्टं वा प्रतिक्रिया ।

कुम्भैर्द्वादशभिस्स्नानं शान्तिहोयोजन स्तथा ॥ 18.30 ॥

 \* गुर्वाद्यन्यवन्दनावसरहस्तधृतकु सुमहविराद्युपयोजने.\*

गुर्वादीन्मनसा वाचा कर्मणा समतःकरे ।

स्थितानि हविरादीनि पुष्पादीनि चतुर्मुख ॥ 18.31 ॥

\(7\) पूजावस्तून्ययोग्यानि समाराधनकर्मणि ।

तैरर्चने पञ्चकुम्भैस्स्नपनं पूर्ववज्जपः ॥ 18.32 ॥

(7. पूजानस्तूनि योग्यानि नैवाराधनकर्मणि.)

 \* भगवत्स्रणआमकाले हस्तधृतानांपुष्पाणां विष्वक्सेने विनियोगः.\*

वासुदेवं प्रणमतः पूजावस्तूनि हस्तयोः ।

स्थितानि नार्चनार्हणि सेनान्ये तानि निक्षिपेत् ॥ 18.33 ॥

 \* तादृशपुष्पैरर्चने.\*

तैरर्चनं चेत्स्नपनं कलशैस्सप्तभिर्भवेत् ।

शान्तिहोमश्च कर्तव्यो मूलमन्त्रजपस्तथा ॥ 18.34 ॥

 \* मण्डूकमूषकाद्युपहतनिवेदने.\*

मण्डूकमूषिकासर्पबिडालाद्यैश्च जन्तुभिः ।

क्रिमिकीटपतंगाद्यैःपक्षिभिर्वायसादिभिः ॥ 18.35 ॥

स्पृष्टं दष्टं हविर्नैप देवार्हं तन्नि वेदने ।

स्नपनं कलशैरेव त्रिभिर्होमान्तमर्चयेत् ॥ 18.36 ॥

 \* मक्षिकाद्युपघाते विशेषः.\*

मक्षिकाद्यैश्च संस्पृष्टं प्रोक्ष्य देवाय कल्पयेत् ।

 \* भुक्तशेषनिवेदने.\*

भुक्तशेषैःप्रमादाद्वालोभाद्वा देवमर्चयेत् ॥ 18.37 ॥

मूलमन्त्रायुतजपश्शान्तये तस्य कल्पते ।

दत्तशेषप्रदानेन तद्वदेव च निष्कृतिः ॥ 18.38 ॥

 \* पर्युषिताम्बूपहारे.\*

स्नाने पर्युषिताम्बोभिः पुनरेपमथाम्बुभिः ।

अब्लिङ्गैः पावनै र्मन्त्रैः प्रायश्चित्तं तदुच्यते ॥ 18.39 ॥

 \* अपर्युषित तीर्थसलिलानि.\*

पुण्यतीर्थसरित्तोये न पर्युषितदूषणम् ।

 \* समुद्रतो यस्यापर्युषितत्वावधिः.\*

समुद्रतोयं दशमात्परं पर्युषितं दिनात् ॥ 18.40 ॥

 \* तिर्यग्योन्यादिलङ्घितपारिणो निषेधः.\*

तिर्यग्योनिभिरस्पृश्यैर्मनुष्यैरपि लङ्घितम् ।

स्पृष्टं च वारि न स्नानयोग्यं स्नाने च वारुणैः ॥ 18.41 ॥

स्नानं पुनर्विधातव्यं शान्त्यर्थं तस्य कर्मणः ।

 \* अजाश्वादिमुखसंस्पर्शस्य कामचारः.\*

अजाश्व मुखसंस्चर्शोन दोषाय कदाचन ॥ 18.42 ॥

 \* अशुचिद्रव्यसंपृक्तजलस्य निषेधः.\*

गोमुखेनैव संस्पृष्टं वर्जनीयं समर्चने ।

प्रायश्चित्तं पुनस्स्नानं मूलमन्त्रजपस्तथा ॥ 18.43 ॥

विण्मूत्ररुधिरापेययुक्तैस्तोयादिवस्तुभिः ।

नार्चयेदर्चने स्नानं कलशै रधमाधमौः ॥ 18.44 ॥

 \* शिवनिर्माल्यसम्पर्के प्रायश्छित्तम्.\*

शिवनिर्माल्यदुष्टेन तोयप्रभृतिवस्तुना ।

पूजने कलशैस्स्नानमधमैर्मध्यमैर्भवेत् ॥ 18.45 ॥

 \* शवादिदूषितकूपादिजलाशयसंस्कारः.\*

शिवादिदूषिते कूपे जलमुद्धृत्य पूर्वकम् ।

सर्वं तदन्ते पुण्याहं वाचयेज्ज्ञलशुद्धये ॥ 18.46 ॥

पश्वादिमरणे कूपे चण्डालस्नानपानयोः ।

तथा रजस्वलाद्यैश्च प्रतिलोमैर्विगर्हिते ॥ 18.47 ॥

कूपस्थं तज्जलं सर्वमुद्धरेत्कमलासन ।

चुचुन्दर्यादिमरणे जलस्यार्धं समुद्धरेत् ॥ 18.48 ॥

 \* उक्तसंस्कारस्य दिवारात्रभेदेन भेदः.\*

दिवा समुद्धरेत्तोयं रात्रौ चेदग्नि सन्निदौ ।

उद्धरेदन्यथा तोयैरुपयोगेऽथ वारुणैः ॥ 18.49 ॥

पञ्चभिर्जुहुयादग्नौ ब्राह्मणानपि भोजयेत् ।

 \* पूजाकाले दीपनिर्वाणे प्रायश्चित्तम्.\*

पूजाकाले तु दीपस्य निर्वाणेद्विगुणार्चनम् ॥ 18.50 ॥

दीपमुद्दीप्य जप्तप्यो विश्वमन्त्रश्शतावरः ।

 \* आकस्मिकनिर्वाणे दोषाभावः.\*

अकस्मादेव निर्वाणे शान्तिर्नैव त्वहेतुके ॥ 18.51 ॥

 \* अनिर्वाणदीपनिर्वाणे प्रायश्चित्तम्.\*

अनिर्वाणस्य निर्वाणे दीपस्य स्नपनं हरेः ।

क्षीरेण मूलमन्त्रस्य जपश्चाष्टोत्तरं शतम् ॥ 18.52 ॥

 \* दीपयोग्यतैलम्.\*

सर्पिषा तिलतैलेन दीपारोपणमाचरेत् ।

 \* निषिद्धतैलनिरूपणम्.\*

नान्यैरेरण्डतैलाद्यैर्नाजाविमहिषादिजैः ॥ 18.53 ॥

स्नेहैरारोपणं कार्यं न च प्राण्यङ्गमम्भवैः ।

प्रमादात्फलजैस्तैलैस्स्न पने दीपने हविः (8) ॥ 18.54 ॥

(8. बविर्निवेदने. इतिवक्तव्ये--विग्रहः छान्दसः.)

निवेदने च होमे च स्नेहौरन्यैश्च निन्दितैः ।

 \* तादृशतैलयोगे प्रायश्छित्तम्.\*

अनुष्ठाने कृते कुम्भै स्स्नापयेन्मध्यमोत्तमैः ॥ 18.55 ॥

शान्तिहोमस्तथा दानं द्विजेभ्यो भोजनं तथा ।

 \* निषइद्धदधिक्षीरादि.\*

\(9\) अजप्रभृतिदध्याद्यैस्स्नानादौ विहिते सति ॥ 18.56 ॥

(9. अजप्रभृतिपश्वाद्यैः---हविः प्रभृतिदध्याद्यै.)

प्रायश्चित्तं यथापूर्वमाचरेत्कसुलासन ।

 \* क्लृप्तोपकरणन्यूनीभावे विधिः.\*

पूर्वोपचारक्लृप्तौ तु न्यूनायां क्लृप्तवस्तुभिः ॥ 18.57 ॥

वस्तुभिर्द्विगुणैर्भूयस्पमाराध्य मधुद्विषम् ।

सर्पिषाष्टोत्तरशतं जुहुयान्मूलविद्यया ॥ 18.58 ॥

 \* मन्त्रक्रियादिहानौ विधिः.\*

मन्त्रहानौ क्रियाहानौ मुद्राहानौ तथैव च ।

जपहानौ ध्यानहानौ हीनेष्वन्येषु केषु चित् ॥ 18.59 ॥

मूलमस्त्रजपस्तस्य यथाशक्ति (10) प्रतिक्रिया ।

गेयवादित्रनृत्तेषु पूर्वक्लृप्तेषु पूजने ॥ 18.60 ॥

(10. जपक्रिया.)

हीनेकस्मिंश्चिदाराध्यो हरिस्स्नपनवर्त्मना ।

 \* वाद्यनृत्तादिहानौ शान्तिः.\*

वाद्यहानौ तु पयसा नृत्तहानौ घृतेन तु ॥ 18.61 ॥

गेयहानौ तु मधुना जुहुयात्पूर्वसङ्ख्यया ।

पूर्वक्लृप्तोपदं शादिहानौ द्विगुणवस्तुभिः ॥ 18.62 ॥

निवेदयेत्स्नानपूर्वं कालाति (11) क्रमणेपि च ।

भोगद्रव्यैर्द्विगुणितै राराध्य क्षम्यतामिति ॥ 18.63 ॥

(11. क्रमणेन च.)

 \* सन्ध्याकालातिक्रमे.\*

उच्चारयेत्तथा सन्थ्यातिक्रान्तौ द्वाद शेष्वपि ।

 \* अधिककालपूजाहानौ.\*

कालेषु क्लृप्तङ्ख्येषु हानौ कालस्य कस्य चित् ॥ 18.64 ॥

द्विगुणैर्वस्तुभिः पूज्यः कालेषु च यथोत्तरम् ।

कालं प्रथममारभ्य द्विगुणैस्त्रिगुणै स्तथा ॥ 18.65 ॥

चतुर्गुणैः पञ्चगुणैरेवमाद्यैस्तु वस्तुभिः ।

पूजयेज्जप (12) होमाद्यैस्तद्वदेव यथायथम् ॥ 18.66 ॥

(12. होमान्तम्.)

अतिक्रान्ते दिनविदौ विधिरेषप्रकीर्तितः ।

द्विदिनादौ तु पक्षान्ते पूजाहिने घटैस्तथा ॥ 18.67 ॥

अधमोत्तममार्गेण स्नापयेत्तस्य शान्तये ।

मासे च पूजाविकले मध्यमोत्तमवर्त्मना ॥ 18.68 ॥

तिलाज्यचरुभिश्चैव जुहुयान्मूलविद्यया ।

 \* वर्षाधिककालपूजालोपे पुनःप्रतिष्ठा.\*

संवत्सरत्रयादर्वाङ्मासादूर्ध्वमनर्चिते ॥ 18.69 ॥

संप्रोक्षणं भवेदूर्ध्वं प्रतिष्ठाविधिरुच्यते ।

 \* भूगुप्तगृहर्चाविधिः.\*

भूगुप्तामपि चैकाहमुद्धृत्य प्रतिमां पुनः ॥ 18.70 ॥

संप्रोक्षयेद्गृहार्चायामाराधनविरोपने ।

स्नपनं पंचगव्येन सूक्तेन पुरुषात्मना ॥ 18.71 ॥

शान्तये जुहुयादग्नौ ब्राह्मणानपि तर्पयेत् ।

मासादूर्ध्वं तु षण्मासं पूजाहीने चतुर्मुख ॥ 18.72 ॥

कुम्भैष्षोडशभिस्स्नानं सूक्तेन पुरुषात्मना ।

भोजयेद्ब्राह्मणानग्नौ जुहुयाच्छान्तये पुनः ॥ 18.73 ॥

ऊर्ध्वं संप्रक्षणं कार्यं यावत्संवत्सरावधि ।

प्रतिष्ठाविधिरूर्ध्वं तु वत्सरादुक्तवर्त्मना ॥ 18.74 ॥

 \* देवस्थापि तेषु पूजालोपे विधिः.\*

त्रिदशादिप्रतिष्ठायां पूजालोपे न दूषणम् ।

प्रयश्चित्तं तु मर्त्यानां प्रतिष्ठायामुदीरितम् ॥ 18.75 ॥

 \* सालिग्रावपूजालोपे शान्त्यभावः.\*

सालिग्रावशिलादीनां पूजालोपो न दूषणम् ।

तथैपाशुछिसंस्पर्शे क्षालयित्वार्चयेत्पुनः ॥ 18.76 ॥

सर्वधा लोपने शान्तिर्नोक्तकालाश्रयो

?

भवेत् ।

अज्ञानादधवा ज्ञानाद्वह्नितर्पण (13) वर्जिते ॥ 18.77 ॥

(13. नर्जिने.)

 \* अनेककालपूजालोपे विधिः.\*

पंचोपनिषदैर्मन्त्रेस्सर्पिषा जुहुयाच्छतम् ।

एकादिकालातिक्रान्तौ द्विगुणादि यथापुरम् ॥ 18.78 ॥

बहुभिःकलशैर्देवं स्नापयेद्दिवसात्परम् ।

मासावधि तदूर्ध्वं तु कलशैर्वत्सरावधि ॥ 18.79 ॥

अष्टोत्तरशतैःकुर्यात्स्नपनं जुहुयात्पुनः ।

अष्टोत्तरसहस्रेण तिलाज्यचरुभिः (14) क्रमात् ॥ 18.80 ॥

(14. पृथक्.)

द्वादशाक्षरमन्त्रेण शान्तिहोमस्तदा भवेत् ।

वत्सरादुपरिष्टात्तु स्नपनं मध्यमोत्तमम् ॥ 18.81 ॥

कुण्डे चाग्निं स्थापयित्वातिलव्रीहियवैरपि ।

लाजैश्च कालपुष्पैश्च समिच्चरुघृतैरपि ॥ 18.82 ॥

अष्टोत्तरसहस्रेण जुहुयान्मूलविद्यया ।

शान्तिहोमस्तथा दानं विप्राणां चापि भोजनम् ॥ 18.83 ॥

सत्यग्नावप्यहोमे तु प्रायश्चित्तमितीरितम् ।

अग्नौशान्तेमथित्वाग्निं शान्तिहोमं समाचरेत् ॥ 18.84 ॥

पंचोपनिषदैर्मन्त्रेर्व्याहृतिप्रमुखै रपि ।

गुपरिस्तीर्य च कुशैर्होमःप्रणवविद्यया ॥ 18.85 ॥

अष्टोत्तरशतेनाज्यैर्मूलमन्त्रजपस्तथा ।

अयथोक्तक्रमे तद्वत्प्रायश्चित्तं विधीयते ॥ 18.86 ॥

काम्ये परिधमो (15) नेषा नित्ये कर्मणि वान वा ।

अलाभे समिधामज्यैश्चरुभिर्वाहुतिर्भवेत् ॥ 18.87 ॥

(15. ष्टानि नित्यकर्माणि. नित्यं कर्माणि.)

तयोरलाभे (16) बीजैर्वा समिद्भिर्वा यथोदितैः ।

 \* अग्निकुण्डस्याशुचिसंपर्केशान्तिः.\*

अग्नौ केशादिभि (17) स्स्पृष्टे अस्पृश्यस्पर्शने तथा ॥ 18.88 ॥

(17. र्जुष्टे.)

होमो व्याहृतिभिः कार्यो वारानष्टोत्तरं शतम् ।

आयुतं पुष्पवत्यादिस्पर्शे मथनजेऽनले ॥ 18.89 ॥

 \* पाकस्थानाशुचित्वशान्तिः.\*

पाकस्थाने चुल्लिस्पर्शे नरैः पुर्वोदितैस्तथा ।

श्वादिभिस्स्थानमालिप्य गोमयेन महानसम् ॥ 18.90 ॥

आनीयाग्न्यन्तरं चुल्यां पुण्याहं वाचयेद्ध्विजैः ।

विण्मूत्राद्यैस्तथास्पर्शे पूर्ववच्छुद्धिरिष्यते ॥ 18.91 ॥

\(18\) पक्वेन चुल्यां दुष्टायां हविषां च निवेदने ।

स्नापयेन्नवभिःकुम्भैर्देवं वाथ घटैस्त्रिभिः ॥ 18.92 ॥

(18. पक्वस्य.)

 \* परिवारार्चनलोपे.\*

परिवारार्चने च्छिन्ने तत्तन्नामान्युदीरयन् ।

सर्पिषा जुहुयादग्नौ प्रत्येकं त्वष्टसङ्ख्यया ॥ 18.93 ॥

 \* बल्यर्थहविषो दोषे.\*

द्विगुणाद्यैर्द्विकालादौ बल्यर्थं च हविर्यदि ।

दूषितं केशकीटाद्यैरस्पृश्यैर्मनुजैस्तथा ॥ 18.94 ॥

काकादिभिश्च तत्त्यक्त्वाहविषान्येन कर्मतत् ।

यदि दुष्टेन हविषा बलिं दद्यात्प्रमादतः ॥ 18.95 ॥

शान्तिहोमस्तदा कार्यश्शास्त्रदृष्टेन वर्तना ।

 \* तण्डुलादिदूषणे बलिद्रव्यादिपाते.\*

तण्डुले चोदने पुष्पे बल्यर्थे पात्रसंभृते ॥ 18.96 ॥

\(19\) देवे चावाहिते तस्मिन् पूर्ववद्दूषणं यदि ।

पतिते वा बलिद्रव्ये (20) मूलभेरेऽथवात्मनि ॥ 18.97 ॥

(19. देवतावाह्यते तस्मिन्.)

(20. बलिबेरेऽथवर्त्मनि.)

उद्वास्य देवमानीय द्रव्यान्तरमदूषितम् ।

तस्मिन्नावाह्य देवेशं यथापूर्वं पुनर्नयेत् ॥ 18.98 ॥

तद्दोषशान्तये पश्चाद्दध्ना क्षीरेण वा हरिम् ।

स्नापयेज्जुहुयाच्छान्तिं मूलमन्त्रजपस्तथा ॥ 18.99 ॥

 \* बलिबेरस्य पतने.\*

बलि (21) बेरे निपतिते यनादावुत्सवे बहिः ।

स्थापयित्वा यथापूर्वं (22) बलिशेषं नयेत्पुनः ॥ 18.100 ॥

(21. बिम्बे.)

(22. बिम्बं शेषं.)

शास्तये नवभिः कुम्भैस्स्नापयेत्पतिते भुवि ।

अधमाधममार्गेण शान्तिहोमो जपस्तथा ॥ 18.101 ॥

 \* रज्वसलादिदूषितभूसंस्कारः.\*

नृत्तगेयरता नार्यो (23) गणिकाश्चाथवेतराः ।

देवदास्यो दूषयेयू रजोभिः पृथिवीतलम् ॥ 18.102 ॥

(23. गाणिक्यमथ.)

रजस्वलारजोदुष्टं भूतलं जानुमात्रकम् ।

खात्वा च मृद्भिरन्याभिः पूरयित्वा महीतलम् ॥ 18.103 ॥

आलिप्य गोमयांबोभिः पुण्याहं वाचयेत्ततः ।

प्रोक्षणं पंचभिर्गव्यैस्सन्निकृष्टं च कौतुकम् ॥ 18.104 ॥

अधमोत्तममार्गेण कलशैस्स्नापयेद्गुरुः ।

तिलाज्यचरुभिर्होमः प्रत्येकं मूलविद्यया ॥ 18.105 ॥

सहन्रकृत्वस्तदनु शान्तिहोमो जपस्तथा ।

 \* कवाटदोषे शुद्धिः.\*

कवाटादिकमप्यन्यत्स्पृष्टं प्रक्षाल्यमम्भसा ॥ 18.106 ॥

तासां च मार्गास्संशोध्या गोमयाम्भोबिरुक्षणैः ।

चोरभूतैर्ब्राह्मणाद्यैः स्पष्टे बेरेऽप्यचोदितैः ॥ 18.107 ॥

 \* चोरस्पर्शे.\*

चोरस्पर्शनिमित्तं तु स्नपनं कलशैर्हरेः ।

वर्णानामानुपूर्व्येण त्वथमाधमपद्धतिम् ॥ 18.108 ॥

आरभ्य गणितैः कुर्यात्सङ्करैरपि तद्भवेत् ।

बीजप्रयुक्तकलशैस्स्नपनं शान्तये भवेत् ॥ 18.109 ॥

शान्तिहोमो ब्राह्मणानां भोजनं दानमेव च ।

 \* अज्ञातजातिजनस्पर्शे.\*

अज्ञातजातिसंस्पर्शे स्नापयेदुत्तमोत्तमैः ॥ 18.110 ॥

शान्तिहोमो द्विजेन्द्राणां (24) भोजनं दानमेव च ।

त्रिवस्तुकं मृण्मयं च लेपबिम्बं च भित्तिजम् ॥ 18.111 ॥

(24. तोषणम्.)

चित्रं नीचैर्यदि स्पृष्टं चण्डालाद्यै (25) र्विगर्हितैः ।

नवीकरणमास्थेयं संप्रोक्षणविधि (26) स्तथा ॥ 18.112 ॥

(25. स्तथा परैः.)

(26. र्भवेत्.)

प्रतिष्ठा वा यथावित्तं दोषभूयस्तयाथ वा ।

पटस्पर्शे क्षालयित्वा यथापूर्वं पुसस्सृजेत् ॥ 18.113 ॥

 \* अन्यशास्त्रदीक्षितस्पर्शे.\*

दीक्षितैरन्यशास्त्रेषु स्पृष्टे स्नपनमाचरेत् ।

दीक्षितैरितरैश्चापि शूद्रैस्तद्वत्समाचरेत् ॥ 18.114 ॥

 \* महापातक्यादिस्पर्शे.\*

महापातकिसंस्पर्शे स्नपनं चोत्तमोत्तमम् ।

उपपादकि संस्पृष्टे स्नपनं चाधमोत्तमम् ॥ 18.115 ॥

परस्त्रीगमनासक्तैस्तथाऽनियतवृत्तिभिः ।

स्पर्शे च नवभिःकुम्भैस्स्नपनं कौतुके भवेत् ॥ 18.116 ॥

अस्पृश्यैरितरैर्वापि कुण्डादिस्सर्शने सति ।

स्नपनं पूर्ववत्कार्यं स्त्रीभिर्दुष्टाभिरेव च ॥ 18.117 ॥

अनुलोमास्त्रियश्शूद्रा व्रजेयुर्गर्भमन्दिरम् ।

भूतलं पञ्चगव्येन सिञ्चेद्वा गोमयाम्बभिः ॥ 18.118 ॥

चण्डालैःपुल्कसैर्वापि तपितैर्मद्यपै स्तथा ।

श्वपचैर्मन्दिराभ्यन्तः प्रवेशे मृण्मयांस्त्यजेत् ॥ 18.119 ॥

तत्रस्थान् क्षालयित्वान्तः कवाटादिमहीतलम् ।

आलिप्य गोमयोम्भोभिः (27) पुण्याहमपि वाचयेत् ॥ 18.120 ॥

(27. पुण्याहं वाचयेज्जलैः.)

प्रतिमाश्चापि तत्रस्था स्स्नापयेत्कलशैर्गुरुः ।

शान्तिहोमो जपश्चैव द्विजानां दानभोजने ॥ 18.121 ॥

अशौचवत्प्रवेशे च पूर्ववद्विधिरिष्यते ।

चण्डालश्श्वपचो वापि तादृशाःपुल्कसादयः ॥ 18.122 ॥

अज्ञानाद्गर्भगेहेतु कर्मस्वधिकृता यदि ।

वसेयुश्चैव तैस्सार्धं भोज्यं वा वस्तु तादृशम् ॥ 18.123 ॥

स्पृष्टमाराधनाङ्गं चेत्स्पृष्टं वा कौतुकं यदि ।

क्रियासमभिहारेण प्रायश्चित्तमिहोच्यते ॥ 18.124 ॥

शोधयेन्मन्दिरं पूर्वं गोमयालेपनादिभिः ।

पुण्याहं वाचयित्वाथ ब्राह्मणांस्तत्र भोजयेत् ॥ 18.125 ॥

स्वाध्यायं परिकुर्वीरन् ब्राह्मणा वेदपारगाः ।

इतिहासपुराणानि पठेयुश्च दिवानिशम् ॥ 18.126 ॥

कपिलाश्च प्रदेशेषु तत्र तत्राधिपासयेत् ।

एवं मासादिकालेषु दोषगौरवराघवम् ॥ 18.127 ॥

अवेक्ष्य शोधिते धाम्नि ब्राह्मणांस्तोषयेद्धनैः ।

प्रतिमानां यथायोगमुद्धारो वा नवीकृते ॥ 18.128 ॥

कुर्यात्ततो यथापूर्वं (28) निमित्ते वा नवीकृते ।

प्रतिष्ठाप्य यथाशास्त्रं स्नापयेत्कलशैरधि ॥ 18.129 ॥

(28. उद्धारो वा.)

सहस्रेण पूरावृत्तदोषाणामपनुत्तये ।

अन्तेमहोत्सवःकार्योन चेद्राष्ट्रानृपक्षयः ॥ 18.130 ॥

 \* शिलाबिम्बस्य चालननिषेधः.\*

बिम्बं न चालयेच्छैलं न नवीकरणं तथा ।

तथैव दिव्यमार्षं च स्वयं व्यक्तं च कौतुकम् ॥ 18.131 ॥

 \* मागधश्वापदादिस्पर्शे शान्तिः.\*

तथान्यैर्मागधाद्यैश्च प्रतिलोमैश्च गर्हितैः ।

सहस्रकलशैर्देवं स्नापयेत्तस्य शान्तये ॥ 18.132 ॥

श्वापदैश्च सृगालाद्यैश्छण्डालाद्यैश्च गर्हितैः ।

प्रथमादि प्रविष्टं चेद्धामावरणभूतलम् ॥ 18.133 ॥

प्रोक्षयेत्पञ्च गव्येन पुण्याहमपि वा चयेत् ।

धामस्पर्शे तथान्यस्य बलिपीठादि (29) कस्य च ॥ 18.134 ॥

(29. कर्मच.)

स्पर्शेकृत्वा यथापूर्वं शान्तिहोमं समाचरेत् ।

आगन्तुकैः कुक्कुटाद्यैस्स्पृष्टं चेद्धाम सर्वतः ॥ 18.135 ॥

प्रोक्षयेन्म्रपूतेन वारिणा शान्तिमाचरेत् ।

देवान् संस्नापये (30) च्चैव प्रथमावरणादिगान् ॥ 18.136 ॥

(30. देवं प्रथमानरणादिषु.)

 \* खद्योतसंपर्के.\*

सर्पिश्चरुतिलैर्होमो मूलेनाष्टोत्तरं शतम् ।

खद्योतस्पर्शने देवं स्नापयेन्नवभिर्घटैः ॥ 18.137 ॥

 \* पूजाकाले कवाटबन्धने.\*

पूजाकाले कवाटस्य बन्धनं चेदसङ्कुले ।

अष्टोत्तरशतं मूलमन्त्रस्य जप इष्यते ॥ 18.138 ॥

 \* तत्रापवादः.\*

सङ्कुले (31) बन्धनं नैव दोषाय भवति क्वचित् ।

 \* बिम्बवदेव प्रभापीठादिषु दोषः.\*

प्रभापीठास्त्रसंस्पर्शे बिम्बस्पर्शवदिष्यते ॥ 18.139 ॥

(31. बन्धने.)

आचार्याःपूजकाश्चान्ये तथैव परिचारकाः ।

आसनेष्वासिकां भुक्तिं शयनं च यथातथम् ॥ 18.140 ॥

कुर्युः कर्मण्यधिकृता दोषा नैव तदा भवेत् ।

 \* अनधिकारिप्रसङ्गे शान्ति.\*

अन्ये चेत्कुर्युरवनिं प्रोक्षयेद्गोमयाम्बुभिः ॥ 18.141 ॥

 \* प्राकारादीनामग्नि दाहे.\*

प्राकारे मण्टपे धाम्नि गोपुरे पाकवेश्मनि ।

दग्धेऽग्निना समाधाय पूर्ववन्मण्टपादिकम् ॥ 18.142 ॥

प्रतिष्ठाप्य यथापूर्वं ततः शान्तिं समाचरेत् ।

अधमोत्तममार्गेण स्नपनं शान्तिदं भवेत् ॥ 18.143 ॥

शान्तिहोमस्तु कर्तव्योद्विजानां दानभोजने ।

प्रतिमादहने चापि समाधाय यथापुरम् ॥ 18.144 ॥

स्नासं सहस्रकलशैः प्रतिष्ठाप्य यथाविधि ।

वस्त्रादिदहने तस्याः प्रभादिदहने तथा ॥ 18.145 ॥

नवभिःकलशैस्स्नानं होमादि तदनन्तरम् ।

 \* सुदर्शनादीनामग्निदाहे.\*

सुदर्शनेऽग्निना दग्धे स्नानं नवघटैर्भवेत् ॥ 18.146 ॥

ध्वजे विताने छत्रे च दग्धेचास्तरणादिके ।

पुनरुत्पाद्य तत्सर्वं शान्तिहोमादिकं भवेत् ॥ 18.147 ॥

 \* प्राकारादीनां वृद्धिस्थानादिनिर्देशः.\*

प्रासादाद्यवकाशानां वृद्धिश्चेत्सर्वतो भवेत् ।

यद्वा प्राच्यामुदीच्यां वा वृद्धिर्नान्यत्र शोभना ॥ 18.148 ॥

 \* निषिद्धदिशि वृद्धौ शान्तिः.\*

दक्षिणापरवृद्धिश्चेत्स्नपनं चोत्तमोत्तमम् ।

शान्तिहोमो द्विजेन्द्राणां तर्पणं भोजनादिभिः ॥ 18.149 ॥

 \* उपपीठस्य कामचारः.\*

शोभना सर्वतो वृद्धि (32) रुपपीठस्य चेष्यते ।

प्रथमावरणं यावत् दोषस्स्याद्देवनिर्मिते ॥ 18.150 ॥

(32. मुपनीतस्य.)

 \* नवीकरणे पूर्ववदेव चिह्नानि.\*

वर्धितं यदि पूर्वोक्तंस्नपनं शान्तिदं भवेत् ।

नह्रासयेत्पुराक्लृप्तं धामादि न च चालयेत् ॥ 18.151 ॥

पौराणिकं शिरः पीठं धामचिह्नं च वैष्णवम् ।

नोद्धृत्य (33) पूरयित्वावा न वृद्धिर्गोपुरादिषु ॥ 18.152 ॥

(33. पूजयित्वा.)

अल्पीयः प्राग्विमानादि दिव्यवर्गं धनैः पुनः ।

वर्धयेच्छ्रद्धया मुख्यैर्द्रव्यैरर्चांनयेद्गुरुः ॥ 18.153 ॥

इति श्रीपाञ्चरात्रे महोपनिषदि पाद्मसंहितायां चर्यापादे नित्याराधनप्रायश्चित्तविधिर्नाम अष्टादशोऽध्यायः.

 ------ \*\*\*\*\*\*\* ------



 पाद्मसंहितायाम्

 एकोनविंशोऽध्यायः.



 ------

 \* उत्सवप्रायश्चित्तविधिः.\*

 \* नित्यनैमित्तिकसम्पाते कर्तव्यक्रमः.\*

नित्यं नैमित्तिकं काम्यं निपतेद्युगपद्यदि ।

श्रीभगवान् :---

कृत्वानैमित्तिकं नित्यमाचार्य स्तदनन्तरम् ॥ 19.1 ॥

 \* गृहार्चास्नपने निमित्तानुसारेण स्थलम्.\*

गृहार्चास्नपने प्राप्ते विस्तारे सति वेश्मनि ।

तत्रैव स्नपनं कार्यं सङ्कटे तु बहिर्भवेत् ॥ 19.2 ॥

 \* अलयबिम्बस्य बहिस्स्नपननिषेधः.\*

पर्वतादौ शुचौ देशे प्रपानिर्माणपूर्वकम् ।

स्नपनं देवदेवस्य कार्यं भागवतेन तत् ॥ 19.3 ॥

आलये (1) स्थापितं बिम्बं न कदाचिच्चतुर्मुख ।

निर्गमय्य बहिस्स्नाप्य मन्तरेण तु सर्वदा ॥ 19.4 ॥

(1. स्थापयेत्.)

 \* तीर्थावभृथादावनुज्ञा.\*

तीर्थावधृथवेलायां सद्यादीनां तटे भवेत् ।

अन्यथा चेच्छान्तिहोमं कुर्यात्सर्वसमृद्धिदम् ॥ 19.5 ॥

 \* स्नपनाङ्गवैकल्ये प्रायश्चित्तम्.\*

अङ्कुरार्पणहीने च स्नपने (2) कौतुकेऽन्विते ।

अधिवासविहीने च कलशैस्स्नपने सति ॥ 19.6 ॥

(2. कौतुकोज्झिते.)

शान्तिहोमो विधातव्य स्सर्वदोषापनुत्तये ।

सङ्कल्पितस्नानहानौ द्विगुणं स्नपनं भवेत् ॥ 19.7 ॥

अकृते राजराष्ट्रस्य भवेद्विभवसङ्क्षयः ।

यजमानस्य धाम्नश्च प्रजानां च धनक्षयः ॥ 19.8 ॥

 \* स्नपनकालविपर्यये.\*

अकाले तु कृते स्नाने विषुवादौ यथोदिते ।

शान्तिः कार्ययने चैव दक्षिणे प्रागुपक्रमः ॥ 19.9 ॥

उत्तरे चैव पाश्चात्ये (3) उत्तमं नैव दूषणम् ।

चैत्रे च विषुवे तद्वत्क्रमादाश्वयुजेऽपि च ॥ 19.10 ॥

(3. उपक्रमण.)

 \* स्नपनकलशानां विकारे.\*

स्थापितानां च कुम्भानां भेदने (4) पतने तथा ।

कालादिदोषदुष्टे च क्रिमिकेशादिदूषिते ॥ 19.11 ॥

(4. च्छेदने.)

लङ्घितेऽशुचिसंस्पृष्टे (5) वायसाद्यैश्छ दूषिते ।

गर्हिते श्वापदाद्यैश्च स्पृष्टे चाशुचिभिस्तथा ॥ 19.12 ॥

(5. व्याघ्राद्यैश्चैन.)

पाषण्डैः प्रतिलोमैश्च तथोदक्यादिदूषिते ।

कलशं तं तमुद्धृत्य स्थापयित्वा परान् पुनः ॥ 19.13 ॥

तद्दैवत्यान् जपेन्मन्त्रा नष्टोत्तरशतावरम् ।

स्नपनं यदि तैःकुर्याच्छान्तिहोमं समाचरेत् ॥ 19.14 ॥

 \* अक्रमकलशाभिषेके.\*

अक्रमेण समुद्धृत्य स्नपने विहिते सति ।

जपःपञ्चोपनिषदां कर्तव्यस्तत्समाचरेत् ॥ 19.15 ॥

 \* देवतामन्त्रादिव्यत्यये.\*

देवतामन्त्रभूभागद्रव्याणां व्यत्यये सति ।

पूर्ववन्मन्त्रजापस्स्यात्प्रतिद्रव्यमनर्चिते ॥ 19.16 ॥

अर्घ्यादिभिर्जपस्तद्वन्महिषाजोष्ट्रसम्भवैः ।

क्षीरादिभिस्तथा द्रव्यै स्स्नपने स्नापयेत्पुनः ॥ 19.17 ॥

समद्भिर्मूलमन्त्रेण जुहुयात्कमलासन ।

अद्भिःपर्युषिताभिश्चेत्स्नपनं स्नापयेत्पुनः ॥ 19.18 ॥

शान्तिहोमो मूलविद्या (6) जपश्चाष्टोत्तरं शतम् ।

 \* आराधनाङ्गवैकल्ये.\*

आराधनाङ्गवैकल्ये नृत्तवाद्यादिभि (7) स्सह ॥ 19.19 ॥

(6.जपश्चाष्टोत्तरानरः.)

(7. स्सति.)

शान्तिहोमो भवेद्वेद्यां स्नपने चलने सति ।

प्रतिमापतने तद्वत्प्रायश्चित्तं चतुर्मुख ॥ 19.20 ॥

\(8\) स्नपने वर्तमाने तु चरने पतनेऽपि वा ।

यथापूर्वमवस्थाप्य स्नापयित्वा यथीविधि ॥ 19.21 ॥

(8. " स्नपने" इति श्लोकद्वयं " भङ्गे तु---पुनः ॥" इतिश्लोकादानन्तरं क्वचित्कोशे दृश्यते.)

शान्तिहोमश्च कर्तव्यः पीठादीनां च (9) भञ्ङने ।

सहजानां तथा हस्तपादादीनां चतुर्मुख ॥ 19.22 ॥

(9. बन्धने.)

भङ्गेतु तेषामावाह्य कूर्चादौ तद्गतं हरिम् ।

क्रियां समापयेद्भ (10) ग्नां प्रभापीठादिकं पुनः ॥ 19.23 ॥

(10. भग्ने.)

समाधाय यथापूर्वं संप्रोक्षणविधिर्भवेत् ।

वस्तुषु स्नपनाङ्गेषु आधिक्यं हानिरेव वा ॥ 19.24 ॥

यदि स्यान्मूलमन्त्रास्य जपश्चाष्टोत्तरावरः ।

 \* फलार्थिभेदेन स्नपनकालभेदः.\*

मोक्षमाणस्सदा कुर्यात्स्नपनं निशि वाऽहनि ॥ 19.25 ॥

रिपुक्षयार्थीदिवसे (11) धर्मार्थी दिनमध्यमे ।

दिनान्ते सर्वभोगार्थी प्राय (12) श्चित्ताय सर्वदा ॥ 19.26 ॥

(11. मोक्षार्थी.)

(12. श्चित्तं तु.)

 \* स्नपनद्वयसम्पाते प्रतिसरादिनिषेधः.\*

बद्धप्रतिसरे बिम्बे स्नपनार्थं तु मन्त्रिणा ।

स्नपनान्तरसं प्राप्तौ न च प्रतिसरान्तरम् ॥ 19.27 ॥

 \* मण्डूकादिभिः कलशदूषणे \*

मण्डूकमूषिकासर्पचुचुन्दर्यादिजन्तुभिः ।

स्पृष्टे विलङ्घिते नष्टे स्थापिते कलशे तथा ॥ 19.28 ॥

त्यक्त्वान्यं तु तथा कृत्वा मूलमन्त्रं जपेद्गुरुः ।

स्थापितं कलशं तद्वत्पाषण्डैः प्रतिलोमजैः ॥ 19.29 ॥

 \* आशौचिभिः कलशस्पर्शे \*

आशौचवद्भिरपरैःकलश (13) स्पर्शने सति ।

सद्रव्यं कलशं त्यक्त्वा तथान्यं तत्र निक्षिपेत् ॥ 19.30 ॥

(13. स्नपने सति.)

वाचयित्वाथ पुण्याहं शान्तिहोमं समाचरेत् ।

 \* बद्धे प्रतिसरे आशौचाभावः.\*

कर्मणिस्नपनादौ तु प्रवृत्ते देशिकोत्तमः ॥ 19.31 ॥

\(14\) सूतकं मरणाशौचं शृणुयान्नाशुचिर्भवेत् ।

 \* विमानस्थापनाहीनस्थले उत्सवकरणे \*

उत्सवे तु यथाशात्रचोदिते स्खलने सति ॥ 19.32 ॥

(14. सूतकाशौचमाशौचम् शृणुयाद्वा.)

शान्तिस्तथोच्यते (15) ब्रह्मन्निदानीमवधार्यताम् ।

विमानस्थापनाहीने न कुर्यदुत्सवं हरेः ॥ 19.33 ॥

(15. ब्रह्मं स्तदेतदव.)

कुर्याद्वा ध्वजमुद्धृत्य (16) उत्सवं च क्रमेण वा ।

वायवीये धामकोणे (17) विधिना शान्तिमाचरेत् ॥ 19.34 ॥

(16. गरुडं चाक्रमेन वा.)

(17. विमाने.)

संवत्सरान्तं तत्रैव ध्वजयष्टेः स्थितिर्भवेत् ।

 \* नित्योत्सवरहित स्थलोत्सवकरणे \*

हीननित्योत्सवे धाम्नि ध्वजारोहणपूर्वकम् ॥ 19.35 ॥

नोत्सवं कारये (18) त्काम्यं कारिते शान्तिमाचरेत् ।

 \* ध्वजदोषसम्पाते.\*

प्रमाणहीने पक्षीन्द्रे ध्वजे स्तम्भादिकेऽपि वा ॥ 19.36 ॥

(18. त्कर्मकारिते.)

\(19\) शान्तिःकार्य तथा हीने मूषिकाद्यैश्च दूषिते ।

अशुचिद्रव्यसंस्पर्शे त्यक्त्वा कोप्यध्वजान्तरम् ॥ 19.37 ॥

(19. शान्तिं कुर्यात्तथा नित्यं.)

शान्तिहोमश्च कर्तव्यो ब्राह्मणानां च भोजनम् ।

ध्वजारोहण (20) कर्माङ्गं ध्वजं वा स्तम्भमेव वा ॥ 19.38 ॥

(20. कर्माङ्गध्वजम्.)

सकृन्नियुक्तं त्यक्तव्यं ध्वजयुष्टिं तु न त्यजेत् ।

सकृन्नियुक्तेस्तम्भादौ भूयोऽपि विनियोजिते ॥ 19.39 ॥

प्रायश्चित्तं तु तत्र स्यात्स्नपनं चोत्तमोत्तमम् ।

शान्तिहोमश्च कर्तव्यो ब्राह्मणानां च भोजनम् ॥ 19.40 ॥

स्थापिते (21) विहगेशानध्वजे वातातपादिभिः ।

वर्णहानौ न दोषस्या त्समाराधनमिष्यते ॥ 19.41 ॥

(21. विगगेशाने ध्वजे वातादिपातिते.)

पतिते वातवेगेन हेतुना येन केन चित् ।

उद्धृत्य बध्वा भूयोपि स्नपनं मध्यमोत्तमम् ॥ 19.42 ॥

वर्णहानौ तथा भिन्ने ध्वजे च्छिन्नेऽपि वा क्वचित् ।

ध्वजान्तरं समुत्पाद्यत्यक्त्वा निपतितं ध्वजम् ॥ 19.43 ॥

यष्टिं वाकल्प्यमेवास्यं न तु कालप्रतीक्षणम् ।

विपरीतं ध्वजपटं प्रमादाद्यदिबन्धयेत् ॥ 19.44 ॥

तन्मोचयित्वा यद्वान्यं बध्वास्नपनमाचरेत् ।

ध्वजस्तम्भे तथा भिन्ने भग्ने वा सुषिरेऽपि वा ॥ 19.45 ॥

स्तम्भान्त (22) रमपस्थाप्य शान्तिस्स्नपनपूर्विका ।

\(23\) पतने भ्रमणे वापि पतिते वा यदृच्छया ॥ 19.46 ॥

(22. रं स्थापयत्वा.)

(23. कम्पने.)

शान्तिहोमो भवेत्प्राग्वन्मूलमन्त्रजपस्तथा ।

पक्षीशाधिष्ठिते कुम्भे भिन्ने नष्टेऽथ वा तथा ॥ 19.47 ॥

अस्पृश्यैः प्राणिभिः स्पृष्टे स्थाप्य कुम्भान्तरं पुनः ।

आवाह्य तत्र विहगं कर्मशेषं समापयेत् ॥ 19.48 ॥

ध्वजस्तम्भे च संस्पृष्टे चण्डालाद्यैर्विगर्हितैः ।

स्तम्भान्तरमवस्थाप्य शान्तिहोमं समाचरेत् ॥ 19.49 ॥

सूतकैः प्रेतकैश्चैव प्रतिलोमै सथाविधैः ।

स्पृष्टे प्रोक्ष्य ध्वजस्तम्भं पुण्याहोक्तिपुरस्सरम् ॥ 19.50 ॥

सकृन्नियोजितं त्यक्त्वामृण्मयं पालिकादिकम् ।

अङ्कुरानर्पयेन्नूचेत् शान्तिहोमादिकं (24) चरेत् ॥ 19.51 ॥

(24. भवेत्.)

 \* अङ्कुरविकारे वल्मीकप्ररोहादै च विधिः.\*

अङ्कुरेष्वपि रक्तेषु श्यामवर्णयुतेषु वा ।

\(25\) अप्ररूढेषु सर्वेषु तथा तिर्यग्गतेषु च ॥ 19.52 ॥

(25. " अप्ररूढेषु" इत्यादिश्लोकार्धं क्वचिन्न.)

अस्पृश्यस्पर्शने तेषां भिन्नच्छिन्नेषु वा पुनः ।

पालिकादिषु नष्टेषु पतितेषु यथातथा ॥ 19.53 ॥

वल्मीकादिप्ररोहे च मूषिकाद्यैश्च भक्षिते ।

शान्तिहोमश्च कर्तव्यो ब्राह्मणानां च भोजनम् ॥ 19.54 ॥

 \* नित्यमध्येनैमित्तिकान्तरापाते प्रत्येकमङ्कुकार्पणम्.\*

प्रारब्धकर्ममध्ये चेत्कर्मनैमित्तिकं पुनः ।

आपतेदर्पयेद्भूय स्ततर्थां श्चङ्कुर्रा गुरुः ॥ 19.55 ॥

 \* अर्पितेष्वङ्कुरेषु दैवाद्युपघाते शान्तिः.\*

अर्पितेष्वङ्कुरेषु स्याद्दैवाद्वा यदि मानुषात् ।

कर्मलोपस्तदा त्यक्त्वा कल्पितानङ्कुरानपि ॥ 19.56 ॥

शान्त्यर्थं जुहुयादग्नौ मूलमन्त्रजपस्तथा ।

 \* कर्ममध्ये कर्मान्तरापाते पुनः कौतुकबन्धः.\*

बद्धप्रतिसरे बिम्बे कर्मार्थमपरं यति ॥ 19.57 ॥

अन्तरा कर्म निपतेद्बध्नीयात्कौतुकं पुनः ।

 \* अन्तरापतितं स्नानं समाप्य पूर्वरब्धं समापयेत्.\*

अन्तरा पतिते स्नाने समाप्ते स्नपनं पुनः ॥ 19.58 ॥

पूर्वारब्धमनुष्ठेयं यथाशान्त्रं चतुर्मुख ।

 \* शून्यग्रामे बलिदाननिषेधः.\*

ग्रामादिषु स्याच्छून्येषु न बलिर्वीधिकोत्सवः ॥ 19.59 ॥

धामन्येव भवेत्कामं यदि स्याद्वीधिकोत्सवः ।

सहस्रकलशैस्स्नानं प्रयश्चित्तं तदिष्यते ॥ 19.60 ॥

 \* महावाताद्यभिघाते ते पुनरुत्सवः.\*

उत्सवे वर्त (26) माने स्यान्महावातादिना यति ।

ग्रामादौ शिथिले कृत्वा प्रयश्चित्तं पुनर्महः ॥ 19.61 ॥

(26. माने तु महा.)

\(27\) कार्योन लोप्यो लोपे तु कुम्भैरष्टोत्तरै र्हरेः ।

स्नपनं कारयेद्धोमो जपश्चार्थैर्द्विजार्चनम् ॥ 19.62 ॥

(27. कार्या यथोक्तविधिना.)

 \* मुहोर्तातिक्रमे \*

मुहूर्तातिक्रमे शान्तिस्सर्वेषां कर्मणामपि ।

कार्याहोमादिभिः पश्चात्कर्मारम्भो यथोदितः ॥ 19.63 ॥

 \* परिजनानामभिघाते अन्यान् कल्पयेत्.\*

कर्मण्यधिकृते पूर्वं देशिको मूर्तिपेषु वा ।

\(28\) दैवाद्वा मानुषाद्वापि विघ्नितेष्वधिकारिषु ॥ 19.64 ॥

(28. हेतुर्दैवा न्मानुषाद्वा.)

प्रारब्धं कर्म कर्तव्यं तादृग्भिरपरैर्द्विजैः ।

उत्सवे विघ्निते दैवान्मानुषाद्वा यथोदिते ॥ 19.65 ॥

बलिमेव क्षिपेद्धाम्नि ग्रामादौ विधिकास्वपि ।

 \* अतिक्रान्तबलिविधानम्.\*

बलिप्रदाने प्यकृते कस्मिंश्चिद्दिवसे पुनः ॥ 19.66 ॥

कुर्वन् बलिमतिक्रान्तं कृत्वैवं बलिमाचरेत् ।

 \* उद्यानमृगयादिक्रियालोपे.\*

उत्सवाङ्गेषु हीनेषु कलितेषु यथापुरम् ॥ 19.67 ॥

उद्यानयानमृगया जलद्रोण्यादि (29) कर्मसु ।

शान्तिःकार्या (30) भोजनं च ब्राह्मणानां जपस्तथा ॥ 19.68 ॥

(29. कासु च.)

(30. भोजनं तु.)

 \* अपभृथस्नानलोपे पुनरुत्सवः.\*

हीनायां तीर्थयात्रायां पुनरुत्सवमाचरेत् ।

उत्तमोत्तममार्गेण कृत्वा स्नपनमादितः ॥ 19.69 ॥

 \* उक्तमासातिक्रमे अनन्तरमासे अनुज्ञाविधिः.\*

मासे यथोक्तेऽतिक्रान्ते नक्षत्रादौ यथोदिते ।

उत्सवोऽनन्तरे मासि यद्यर्वाग्वत्सराद्भवेत् ॥ 19.70 ॥

ऊर्ध्वं संवत्सरा (31) त्कुर्वन् शान्तिं कृत्वासमाचरेत् ।

सहस्रकलशैस्स्नानं शान्तिहोमं जपादिकम् ॥ 19.71 ॥

(31. न्नो चेत्.)

 \* पर्वोत्सवलोपे शान्तिः.\*

लुप्ते पर्पोत्सवे शान्ति स्स्नपनं शक्त्यपेक्षया ।

अन्येषु विष्णोर्लुप्तेषु श्रवणाद्युत्सवेषु च ॥ 19.72 ॥

उत्तमोत्तममार्गेण स्नपनं तस्य निष्कृतिः ।

 \* बलिवस्तूनां व्यत्यासे.\*

व्यत्यासे बलिवस्तूनां जुहुयात्सर्विषा शतम् ॥ 19.73 ॥

 \* उत्पातसंस्पर्शे.\*

वाताद्युत्पात (32) संस्पृष्टे बिम्भे स्नपनमुत्तमम् ।

आचरेद्यागशालायां (33) प्रपादिषु महोत्सवे ॥ 19.74 ॥

(32.संस्पर्शे.)

(33. पर्वादिषु.)

 \* अग्निदाहे.\*

\(34\) अग्निदग्धेषु तत्सर्वं समाधाय यथापुरम् ।

शान्तिहोमो द्विजेन्द्राणां भोजनं दानमेव च ॥ 19.75 ॥

(34. अग्निदग्धे च.)

कुर्यात्सुदर्शनप्लोषे कुम्भैर्नवभिरुप्लवः ।

कार्यो बिम्बादिदाहेऽपि तथा स्नपनमाचरेत् ॥ 19.76 ॥

 \* यागमण्डपस्य सृगालादिप्रवेशे.\*

श्वसृगालादिभिर्यागमण्टपादि प्रवेशने ।

संस्पर्शे पुर्वक्लप्तानि त्यक्त्वान्यानि निधाय च ॥ 19.77 ॥

शान्तिहोमोद्विजेन्ध्राणां भोजनादि यथापुरम् ।

चण्डालादिप्रवेशादौ त्यक्त्वा तद्वस्तु दूषितम् ॥ 19.78 ॥

उत्सवार्थानि वस्तूनि शान्ति होमं समाचरेत् ।

 \* उत्सवाग्नेस्स्वयं शमने \*

उत्सवाग्नौ स्वयं शान्ते शान्तिं कुर्याद्यथाक्रमम् ॥ 19.79 ॥

 \* विषुवे अयने च रात्रा वपि तीर्थोत्सवानुज्ञा.\*

विषुवे चायने चैव तीर्थयात्रा न दोषकृत् ।

रात्रावपि---

 \* अन्यत्र अह्न्येव तीर्थयात्रा.\*

--ततोऽन्यत्र कर्तव्या (35) ह्न्येव सा भवेत् ॥ 19.80 ॥

(35. सैव सा भवेत्.)

प्रमादाद्यदि यात्रास्यात्स्नपनं चोत्तमोत्तमम् ।

 \* होमविश्छेदे शान्तिः.\*

उत्सवे होमविच्छेदे द्विगुणं होममाचरेत् ॥ 19.81 ॥

 \* महोत्सवमध्ये बिम्बनाशे.\*

बिम्बे चोरादिभिर्नष्टे वर्तमाने महोत्सवे ।

कर्मार्चादिषु बिम्बेषु बिम्बं चोत्पाद्य पूर्ववत् ॥ 19.82 ॥

 \* यानादिभ्रंशे.\*

\(36\) आराधयेन्निपतिते बिम्बे यानान्महोत्सवे ।

आरोप्य पूर्ववद्यानं रथ्यासु (37) पतितं नयेत् ॥ 19.83 ॥

(36.आराधनेन.)

(37. परितो नयेत्.)

एकाधिकाशीतिकुम्भैस्स्नापयेच्छान्तये पुनः ।

अङ्गहानौ कौतुकस्य बिम्ब (38) मन्यं नयेत्तदा ॥ 19.84 ॥

(38. मभ्यन्तरे नयेत्.)

\(39\) हीनाङ्गं चेत्समाधाय सद्यस्सं प्रोक्षणं चरेत् ।

स्नपनं शान्तये कुर्याद्ब्राह्मणानां च तोषणम् ॥ 19.85 ॥

(39. भिन्नाङ्गं.)

यानभङ्गे नयेद्देवं यानेनाऽन्येन वीधिकाम् ।

शान्तिश्च कार्या पतनभ्रमणादौ च सारथेः ॥ 19.86 ॥

पुण्याहवाचनादीनि कार्याणि कमलासन ।

 \* यानानां अस्पृश्यस्पर्शने.\*

अस्पृश्या यदि यानानि वहेयुर्भिम्बमेव वा ॥ 19.87 ॥

क्षालयित्वा (40) तु यानानि बिम्बं च स्नापयेद्घटैः ।

 \* पुष्प यागाभावे.\*

पुष्पयागो निशि भवेच्छान्तये (41) भुक्तये (42) पि वा ॥ 19.88 ॥

(40.रथादीनि.)

(41. मुक्तयेपि वा.)

(42. थ वा.)

अभावे पुष्पयागस्य स्नपनं चोत्तमोत्तमम् ।

 \* ध्वजावरोहण कालातिक्रमे.\*

आरभ्य तीर्थदिवसादूर्ध्वं पञ्चदिनावधि ॥ 19.89 ॥

ध्वजावरोहणं कार्यं पश्चाच्चेदवरोहणम् ।

दोषस्स्याद्दोषशमनं स्नपनं मध्यमोत्तमम् ॥ 19.90 ॥

अपरोप्य ध्वजपटं स्नपनान न्तरं पुनः ।

उद्वास्य देवतास्सर्वाश्शकटाद्बलिकर्मणा ॥ 19.91 ॥

महोत्सवान्तः पतितं कर्म वैशेषि काह्वयम् ।

कार्यमेव न लोप्यं तल्लोपे स्नपनमाचरेत् ॥ 19.92 ॥

 \* पवित्रारोपण विपर्यासप्रायश्चित्तम्.\*

पवित्रारोपणे प्रायश्चित्तमन्यत्प्र (43) दर्श्यते ।

हीनमाने पवित्रे वा कुण्डे वा (44) मण्डलेऽपि वा ॥ 19.93 ॥

(43. दृश्यते.)

(44. मण्डलादिके--स्थण्डिलादिके.)

अस्त्रमन्त्रं शतं जप्त्वा पूजये (45) दस्त्रवर्धिनीम् ।

त्यक्त्वा पवित्रं केशादिदूषितं पुनरेव तत् ॥ 19.94 ॥

(45. च्छास्त्र पद्धतिम्.)

कृत्वा पूर्ववदारोप्य ततश्शान्तिं समाचरेत् ।

अस्पृश्यस्पर्शने कुम्भे भिन्ने नष्टेऽपि वा पुनः ॥ 19.95 ॥

कुंभान्तरे समावाह्य मूलमन्त्रं जपेत्पुनः ।

 \* अस्थानशूलस्थापने \*

अस्थाने स्थापितं शूल (46) मन्यत्र प्रतिमादिकम् ॥ 19.96 ॥

स्थापयित्वा यथास्थानं स्नपनादि (47) समाचरेत् ।

माने न्यूनाधिके वापि वेद्यादीनां प्रकल्पिते ॥ 19.97 ॥

(46. मन्यद्वा स्थापनादिकम्.)

(47. यथापुरम्.)

शान्तिराज्याहुतिः कार्या पंचोपनिषदा शतम् ।

 \* नयनमोक्षणाकरणे \*

तेषामभावे च तथा शान्तिर्नयनमोक्षणम् ॥ 19.98 ॥

अकृत्वास्थापने शान्तिं कृत्वा नयनमोक्षणम् ।

 \* तोयाधिवासाकरणे \*

तोयाधिवासाकरणे प्रतिष्ठायां मधुद्विषः ॥ 19.99 ॥

स्नपनं शान्तिहोमश्च तद्वदेवाङ्गहानिषु ।

 \* अनाचार्यप्रतिष्ठायाम् \*

अनाचार्यप्रतिष्ठायां पुनस्थ्सापनमाचरेत् ॥ 19.100 ॥

आचार्यपदमारूढो (48) वैधुर्याद्यल्पदोषवान् ।

अधिकार्येव विज्ञानपारं यातो यदि स्वयम् ॥ 19.101 ॥

(48. वै मुख्या.)

ज्ञानाधिकेन देवेशे स्थापिते ज्ञान (49) रूपिणि ।

न दोषो ज्ञानदहनस्सर्वदोषान् दहेत्खलु ॥ 19.102 ॥

(49. देशिके.)

 \* बालमंदिरस्थिति कालातिक्रमे.\*

यावत्कालं स्थितिर्भालमन्दिरे (50) प्रार्थिता पुरा ।

तावत्यतीते समये स्नपनं मधुविद्विषः ॥ 19.103 ॥

(50. कल्पिता.)

कार्यं पुनश्चतत्रैव स्थितिकालं (51) परीक्षयेत् ।

अन्यत्र वा बालगेहे यद्वा मूलालये भवेत् ॥ 19.104 ॥

(51. प्रकल्पयेत्.)

कर्मार्थपीठिकायां तत् स्थापयित्वा समर्चयेत् ।

 \* शिथिलीसरघादिसम्पाते.\*

गोपुरे वालये यद्वा प्राकारे मण्टपेऽथवा ॥ 19.105 ॥

शिथिली सरघातुम्बावल्मीकादिसमुद्भवे ।

उद्धृत्यतत्तत्संशोध्य देशं कृत्वा यथापुरम् ॥ 19.106 ॥

स्नपनं देवदेवस्य कुर्यादुत्तममध्यमम् ।

शान्तिहोमो द्विजेन्द्राणां भोजनं दानमेव च ॥ 19.107 ॥

 \* सिद्धान्तसाङ्कर्ये.\*

सिद्धान्तसङ्करे जाते (52) प्रमादात्तत्र सङ्करे ।

कृत्वा संप्रोक्षणं पूर्वं सहस्रकल शाप्लवः ॥ 19.108 ॥

(52. तथा साधक सङ्करे । कर्षणादिषु दोषस्स्या द्राजराष्ट्रक्षयासहः ॥)

 \* सिद्धान्तस्वरूपप्रश्नः.\*

ब्रह्मा :---

सिद्थान्तं नाम किं को वा भेदस्तस्य जनार्दन ।

श्रोतुमिच्छामि तत्सर्वं न रहस्यमिदं यदि ॥ 19.109 ॥

 \* सिन्धान्तनिर्वचनम्.\*

श्रीभगवान् :---

महोपनिषदं नाम सिद्धान्तपदशब्दितम् ।

मीमांसादिषु शात्रेषु ये सिद्धार्था मनीषिणः ॥ 19.110 ॥

तेषामन्तेऽधिकारोस्मिन्नितिसिद्धान्त (53) शब्दितम् ।

 \* मन्त्रसिद्धान्तादि भेदकथनम्.\*

तच्चतुर्धास्थितं (54) शास्त्रमृगादिवदनेकधा ॥ 19.111 ॥

(53. संज्ञितम्.)

(54. सर्व.)

एकैकं भिद्यते तन्त्रं शाखाभेदेन भूयसा ।

प्रथमंमन्त्रसिद्धास्तं द्वितीयं (55) चागमाह्वयम् ॥ 19.112 ॥

(55. त्वागमा.)

तृतीयं तन्त्रसिद्धान्तं तुर्यं तन्त्रान्तरं भवेत् ।

 \* मन्त्रसिद्धान्तः.\*

एकैव मूर्तिराराध्या प्राधान्येनेतराः पुनः ॥ 19.113 ॥

देव्यश्श्रिय्रादयश्चापि संपूज्याः परिवारवत् ।

आयुधैश्शङ्खचक्राद्यैश्श्रीवत्साद्यैश्चभूषणैः ॥ 19.114 ॥

मूर्तिमद्भिः परिवृता केवला वाम्बुजासन ।

कथ्यते यत्र तत्प्रोक्तं मन्त्रसिद्धान्तमग्रिमम् ॥ 19.115 ॥

 \* आगमसिद्धान्तः.\*

वासुदेवादयो व्यूहाश्चत्वारस्साधकैरपि ।

क्रमागतैस्तुल्यकक्ष्याः पूज्यास्तत्प्रभवाप्यये ॥ 19.116 ॥

कर्मणामपि सन्यासः कथ्यते यत्र चागमे ।

तन्त्रमागमसिद्धान्तं तदुक्तं कमलासन ॥ 19.117 ॥

 \* तन्त्रसिद्धान्तः.\*

नवानामपि मूर्तीनां प्राधान्यं यत्र कथ्यते ।

मूर्तयो द्वादशाङ्गानि तेषामेव तथापरे ॥ 19.118 ॥

प्रादुर्भाव (56) गुणाश्चान्ये मूर्त्यन्तरगुणा अपि ।

प्रादुर्भावान्तरयुतास्स (57) दिग्देवैस्सहायुधैः ॥ 19.119 ॥

(56. गणाश्चान्ये---गणा अपि.)

(57. दिग्देवास्सहायुधाः.)

मूर्तिमद्भिश्छ देवीभिर्लक्ष्म्यादिभिरपि स्फुटम् ।

\(58\) तत्तन्त्रसिद्धान्ताह्वानं---

 \* तन्त्रान्तरसिद्धान्तः.\*

चतुर्थं परमं पुनः ॥ 19.120 ॥

(58. यत्र तन्त्रान्तरं तत्स्यात्.)

सौम्यसिंहादिभूयिष्ठं वक्त्रेभैदैश्चतुर्मुख ।

\(59\) द्वित्रादिमुखभेदा वा मूर्तिरेकैव पूज्यते ॥ 19.121 ॥

(59. चित्रादि.)

परिवारैन्संवृता वा विना वा सर्वकामदा ।

यत्र तन्त्रान्तरं तत्स्याच्चतुर्थं कमलासन ॥ 19.122 ॥

 \* आरम्भावसानयोरेक एव सिद्धान्तः.\*

येन सिद्धान्तमार्गेण कर्षणादिक्रिया कृता ।

आदौ तेनैव सकलं नान्यसिद्धान्तवर्त्मना ॥ 19.123 ॥

तन्त्रेणापि तथा येन कर्षणादिक्रिया कृता ।

तेनैव सकलं कार्यं न तन्त्रान्तरवर्त्मना ॥ 19.124 ॥

 \* अनुक्तस्य तन्त्रान्तराद्ग्रहणम्.\*

तन्त्रान्तरेऽपि कथितमनुक्तं ग्राह्यमेव हि ।

 \* तन्त्रसाङ्कर्यनिषेधः.\*

सिद्धान्त(60) सङ्करस्तस्मात्तन्त्रसङ्कर एव च ॥ 19.125 ॥

(60. सङ्करस्तत्स्यात्. सङ्करस्तस्यतन्त्रसङ्कर एववा.)

दोषाय कल्पते राजराष्ट्र धामक्षयात्मने ।

सिद्धान्तसङ्करे जाते प्रमादात्तस्य शान्तये ॥ 19.126 ॥

कृत्वा संप्रोक्षणं पूर्वं सहस्रकलशाप्लवः ।

कर्तव्यस्स्नपनं कुर्या (61) त्तन्त्रसङ्करसम्भवे ॥ 19.127 ॥

(61. त्तत्र.)

अन्तेमहोत्सवं कुर्यात् ध्वजारोहणपूर्वकम् ।

 \* पञ्चरात्र प्रतिष्ठितस्य तेनैव निर्वाहः.\*

स्थापिते पञ्चरात्रेण देवे षड्भिरथाध्वभिः ॥ 19.128 ॥

\(62\) पत्रिष्ठाने कृते मोहाद्दोषस्सर्वक्षयात्मकः ।

शान्तिश्च तस्य भूयोऽपि पञ्च रात्रोक्तवर्त्मना ॥ 19.129 ॥

(62. प्रतिष्ठादौ.)

प्रतिष्ठाप्य सहस्रेण कलशैस्स्नपनं हरेः ।

महोत्सवश्च कर्तव्यो ध्वजारोहणपूर्वकः ॥ 19.130 ॥

 \* एकत्र दीक्षितस्य अन्यत्र दीक्षानिषेधः.\*

एकत्र दीक्षितस्तन्ते वा द्विजोत्तमः ।

क्रियां न कुर्यादन्यत्र कर्षणादि (63) चतुर्मुख ॥ 19.131 ॥

(63. कर्षणादिश्च---कर्षणादीन्.)

\(64\) आचार्यत्वमथार्त्विज्यं पूजायां मधुविद्विषः ।

तन्त्रभेधे च सिद्धान्तभेदे चापि न युज्यते ॥ 19.132 ॥

(64. आचार्यं क्रमशः पूज्य पूजाद्यं मधुविद्विषः । तन्त्रभेदे च चसिद्धा न्ते तदेवापि न युज्यते. इति क्वचित्पाठः.)

 \* विषशस्त्रादिहतानां नारायणबलिः.\*

\(65\) ब्रह्महत्यादिपापानां निष्कृतिस्म्सृतिचोदिता ।

मृतानां विषशस्त्राग्नि प्रायैरुग्रैश्च कर्मभिः ॥ 19.133 ॥

(65. अत्र अध्यायसमाप्तिः क्वचित्कोशे दृश्यते.)

नारायणबलिर्नाम समाराधनमुत्तमम् ।

गतिहेतुर्विना तेन गतिरन्यान विद्यते ॥ 19.134 ॥

पुनर्दहनमारभ्य कर्म स्मार्तमशेषतः ।

कृत्वा सपिण्डीकरणपर्यन्तं तदनन्तरम् ॥ 19.135 ॥

देवदेवं समाराध्य वक्ष्यमाणेन वर्त्मना ।

विष्ण्वालये नदीतीरे पर्वते (66) वा वनेऽपि वा ॥ 19.136 ॥

(66. विपिनेपि वा.)

आन्यत्र वा पुण्यदेशे कर्तुर्वा भवने शुभे ।

यष्टव्यं कृष्णपक्षस्य द्वादश्यामयनद्वये ॥ 19.137 ॥

उपोषितस्सन् पूर्वेद्युःकर्तानियतमानसः ।

ब्राह्मणान्भगवद्भक्तान्व्रतस्वाध्यायशालिनः ॥ 19.138 ॥

आमन्त्र्यमन्त्रविद्बध्वा केशवादि यथास्वयम् ।

शोधिते गोमयाम्भोभिर्भूतले कुशविष्टरे ॥ 19.139 ॥

उपवेश्य (67) वृतानेव प्राङ्मुखान् कमलासन ।

अर्घ्यादिभिस्समभ्यर्च्य सामभिः केशवदिभिः ॥ 19.140 ॥

(67. प्रातरेन.)

नमोन्त्रैर्नागवल्ल्यादि दत्वा चाभ्यञ्जयेद्द्विजान् ।

स्नातानां सन्निदौ तेषां होमं चौपासनेऽनले ॥ 19.141 ॥

कृत्वाग्नि मुखमग्नेश्च प्राग्भागे चक्रपङ्कजे ।

स्थण्डले कुशकूर्चे वा देवमावाहयेदिति ॥ 19.142 ॥

पुष्पाञ्जलिस्समुत्थाय नृसूक्ताद्या ऋचो जपन् ।

ओं पूर्वाभिर्व्याहृतिभिरावाह्य पुरुषोत्तमम् ॥ 19.143 ॥

मूर्तिभेदान् केशवादीन्नामभिस्तैरनन्तरम् ।

आवाह्यार्घ्यादिभिष्टद्भिरुपचर्य पृथक्पृथक् ॥ 19.144 ॥

तर्पयित्वा तिलाम्भोभिः केशवादीन् स्वनामभिः ।

उपचर्य च दीपान्तं पुरुषं पुरुषात्मना ॥ 19.145 ॥

सूक्तेन केशवादींस्तु नामभिस्तैर्यथाक्रमम् ।

अग्नौ पद्मासनासीनं ध्यात्वा परमपूरुषम् ॥ 19.146 ॥

\(68\) अनूच्य पायसं विष्णोर्नुकमित्यृचमब्जज ।

पश्चात्परोमात्रयेति याज्यया जुहुयाद्धविः ॥ 19.147 ॥

(68. आश्रान्य पायसं.)

केशवाद्यैर्नामधेयैस्सर्पिषा जुहुयात्ततः ।

चतुर्थ्यन्तैर्द्वादशभि (69) र्नामभिर्ध्यानमास्थितः ॥ 19.148 ॥

(69. नमन्तै.)

क्षीराज्यगुडमिश्रान्नं तेभ्य एव निवेदयेत् ।

देवस्य त्वा सवितुरिति महाविष्णोर्नवेदनम् ॥ 19.149 ॥

सप्तव्याहृतिभिर्भूयो जुहुयात्सर्पिषानले ।

दर्भासनेषु भूदेवानाहुतानुपवेशितान् ॥ 19.150 ॥

वस्त्राङ्गुलीयकच्छत्रकुण्डलोपानहादिभिः ।

यथाशक्ति समभ्यर्च्य मन्त्रेणाष्टाक्षरेण तान् ॥ 19.151 ॥

तिलाज्यमिश्रहस्तेन तदनुज्ञानपूर्वकम् ।

जुहुयादनले हव्यं विद्यया वक्ष्यमाणया ॥ 19.152 ॥

पितृभ्यस्तत्पितृभ्यश्च तत्पितृभ्यः पुनस्तथा ।

\(70\) मातृभ्यः पितृमातृभ्य (71) स्तत्पितृभ्यःपुनस्तथा ॥ 19.153 ॥

(70. पितृभ्यः.)

(71. तन्मातृभ्यः पुनः---तत्स्वसृभ्यः---तत् श्वश्रूभ्वः.)

मातामहेभ्य (72) स्तेषां ये पितरस्तेभ्य एव च ।

मतामहीभ्यो मातुश्च (73) पितृमातृभ्य एव च ॥ 19.154 ॥

(72. स्सर्वेभ्यः.)

(73. मातुर्मातृभ्य.)

पितुः पितामहीभ्यश्च तथाचार्येभ्य एव च ।

तत्पत्नीभ्यो गुरुभ्यश्च गुरुपत्नीभ्य एव च ॥ 19.155 ॥

सखिभ्यस्तत्पुरन्ध्रीभ्योज्ञातिभ्या याश्चतत् स्त्रियः ।

ताभ्यश्छामात्यतत् स्त्रीभ्यस्सर्वाभ्यस्तत् स्त्रियश्चयाः ॥ 19.156 ॥

ताभ्यश्चेति समुच्चार्य स्वधा नम इति ब्रुवन् ।

नारायणाय स्वाहेति प्रत्येकं (74) पृथगाहुतिः ॥ 19.157 ॥

(74. प्रथमाहुतीः. परमाहुतीः.)

अग्निबद्दं चतुर्थ्यन्तं कव्यवाहनमित्यथ ।

तदन्तेस्विष्टकृच्छब्धमनुषङ्गश्च पूर्ववत् ॥ 19.158 ॥

हुत्वैवं सर्पिषा पश्चाद्द्वादशाक्षरविद्यया ।

\(75\) प्रत्येकं शतमष्टा च (76) द्वादशाक्षर विद्यया ॥ 19.159 ॥

(75. इदमर्धं बहुघन.)

(76. तथाष्टाक्षरविद्यया.)

विष्णुगायत्रिया तद्वद्ब्राह्मणान् षड्रसान्वितम् ।

भोजयेद्दक्षणां तद्यात्तान् प्रणम्य प्रदक्षिणम् ॥ 19.160 ॥

ताननुज्ञाप्य शिष्टान्नं यथेष्टं क्रियातामिति ।

दक्षिणेनानलं दर्भान् प्रागग्रान् शोधिते स्थले ॥ 19.161 ॥

संस्तीर्य तेषु दर्भेषु बलिं दद्यात्समाहितः ।

विश्वेभ्यश्चैव देवेभ्यस्साध्येभ्यस्तदनन्तरम् ॥ 19.162 ॥

सर्वेभ्यश्चैव देवेभ्यो विष्णुर्नारायण स्तथा ।

सहस्रशिरसे चैव यज्ञात्मपदमेव च ॥ 19.163 ॥

पुरुषं यज्ञपूर्वं च सर्वेश्वरपदं तथा ।

चतुर्थ्यन्तं समुच्छार्य नमस्स्वा हेत्यनस्तरम् ॥ 19.164 ॥

सर्वत्रैवानुषङ्गं च स्विष्टकृद्यजनादिकम् ।

आधेनुवरदानान्तं कृत्वा प्रेतं निवेदयेत् ॥ 19.165 ॥

मूर्तिषु द्वादशस्वेनं यज्ञशर्माणमाख्यया ।

निवेदयामि देवाय केशवायेत्यनुक्रमात् ॥ 19.166 ॥

द्वादशभ्योनिवेद्यैवं (77) परमान्नं निवेदयेत् ।

नारायणबलिर्ह्येष द्विजानां (78) समुदीरितः ॥ 19.167 ॥

(77. परमात्मन्नि वेदयेत्.)

(78. समुदाहृतः.)

एवं यस्य कृते दत्तो बलिर्दे वार्चना (79) त्मकः ।

स याति (80) निखिलं पापं निर्धूय ब्रह्म शाश्वतम् ॥ 19.168 ॥

(79. दिकम्.)

(80. निर्णयं वापि.)

\(81\) पापानामितरेषां च बलिः पुण्यकृतामपि ।

परमात्मपदप्राप्त्यैकल्पते नात्र संशयः ॥ 19.169 ॥

(81. पापिना.)

इति श्रीपाञ्चरात्रे महोपनिषदि पाद्मसंहितायां चर्यापादे (82) उत्सवप्रायश्चित्तनारायणबलिर्नाम एकोनविंशोऽध्यायः.

(82. उत्सवपदं क्वचिन्नास्ति.)

 ----- \*\*\*\*\*\* ------



 पाद्मसंहितायाम्

 विंशोऽध्यायः.



 -----

 \* पापिनां कर्माधिकारार्थप्रायश्चित्तम्.\*

ब्रह्मा :---

राजानस्तदमात्या वा ये राज्यधुरि निष्ठिताः ।

भगवन् रक्षणव्यग्राः प्रजानां सततोद्यताः ॥ 20.1 ॥

ब्रह्महत्यादिभिः पापैरभिभूता विगर्हितैः ।

कायक्लेशात्मके शास्त्रचोदिते घोरकर्मणि ॥ 20.2 ॥

पापनिर्हरणोपाये प्रवर्तितुमनीश्वराः ।

ते कथं तानि पापानि निर्धूय सकलन्यपि ॥ 20.3 ॥

कर्माधिकारिणो भूयस्सतां संसदि संमताः ।

कल्पनै भगवद्ध्याने तदर्चनविधावपि ॥ 20.4 ॥

योग्याः प्रकारं तं देव ब्रूहि मह्यं यथातथम् ।

श्रीभगवान्---

ब्रह्महत्यादिपापानामपनोदनमुत्तमम् ॥ 20.5 ॥

कायक्लेशात्मके कर्मण्यक्षमाणां महीबृताम् ।

विहितं सुकरं तेषां प्रायश्चित्तं चतुर्मुख ॥ 20.6 ॥

 \* हिरण्यगर्भतुलाभार निर्देशः.\*

हिरण्यगर्भनामैकं कर्म प्रोक्तं (1) यथापरम् ।

तुलाभारसमा (2) ख्यं तद्द्वाभ्यां निर्धूत कल्मषम् ॥ 20.7 ॥

(1. तथापरम्.)

(2. ख्यातम्.)

भगवद्ध्यानपूजादिविदौ भूयोऽधिकारिणिः ।

भवन्तिकर्मद्वितयं तदशेषेण कथ्यते ॥ 20.8 ॥

 \* हिरण्यगर्भविधिः.\*

कर्तुं व्यवसितं कर्म वरयेद्गुरुमादितः ।

सर्वशास्त्रार्थतत्वज्ञं मन्त्राणां पारगं परम् ॥ 20.9 ॥

दयालुं सर्वभूतानामक्रोधनमलोलुपम् ।

\(3\) कर्मद्वयविधानज्ञमृजुं भागवतं द्विजम् ॥ 20.10 ॥

(3. कर्मत्रय.)

परीक्ष्यैवं विधं यत्नादुपसङ्गम्य पार्थिवः ।

अर्थयित्वा यथान्यायमुपचर्य द्विजोत्तमम् ॥ 20.11 ॥

\(4\) कर्मारभेत पुण्येषु देशकालेषु यन्त्रितः ।

षट्सुतैष्यादि मासेषु श्रवणे त्वाष्ट्रा एव वा ॥ 20.12 ॥

(4. कर्मारम्भेषु.)

मैत्रे चाश्वयुजि ब्रह्मन् रोहिण्यां पासवेऽपि वा ।

पुष्ये वा सौम्यनक्षत्रे चोत्तरत्रितयेऽपि वा ॥ 20.13 ॥

देशेतीरे च सरितां समुद्रतटभूषु वा ।

यद्वा सर्वगुणोपेते देशे भगवदालये ॥ 20.14 ॥

नैमित्तिकं चेत्कर्मैतन्न कालादिपरीक्षणम् ।

मण्डपं प्रथमं कुर्यात्प्रतिष्ठायामिवालये ॥ 20.15 ॥

अन्यत्र वा यथोद्दिष्टे देशे शास्त्रोक्तवर्तना ।

सर्वालङ्कारनंयुक्तमन्तः कल्पितवेदिकम् ॥ 20.16 ॥

अङ्कुरानर्पयेत्पूर्वमुक्तेष्वन्यतमे दिने ।

सम्भारास्तत्र सम्भार्या यथाविधि यथावसु ॥ 20.17 ॥

एकाङ्गुलघने तुल्ये कपाले द्वे हिरण्मये ।

अधरं चोत्तरं (5) चापि कर्ये द्वाभ्यां चतुर्मुख ॥ 20.18 ॥

(5. वापि.)

सङ्गताभ्यां प्रविश्यान्तरास्ते गर्भाशये यथा ।

कर्तासुखं तं निर्याय द्वयमण्डसमाकृति ॥ 20.19 ॥

हिरण्यगर्भ (6) संज्ञं तत् (7) यत्रायं जायते पुनः ।

होमपात्राणि सर्वाणि रैमयान्येव कारयेत् ॥ 20.20 ॥

(6.नामैतत् सम्मानं.)

(7. यतोयम्.)

सम्भारेषु समस्तेषु सम्भृतेषु महीपतिः ।

पूर्वेद्यु (8) र्नियतश्चोप्त रोमश्मश्रुनखश्शुचिः ॥ 20.21 ॥

(8. र्नियतं कृत्त.)

शुद्धदश्शुद्धवसनश्श्वेतमाल्यानुलेपनः ।

उपोषितो घृतं प्राश्य रात्रिं नियमतत्परः ॥ 20.22 ॥

नीत्वा परेद्युः प्रत्यूषेस्नातो नियतमानसः ।

ऋत्विग्भिः कारयेत्कर्म गरुणा चोदितस्स्वयम् ॥ 20.23 ॥

वेदिमध्ये शालिभारैर्नवभिः कृतविष्टरे ।

प्रागग्रेषु च दर्भेषु स्तीर्णेष्वारोप्य रैमयम् ॥ 20.24 ॥

कपालमधरं द्वारतोरणादिसमर्चने ।

यथापुरं कृते नृत्तगेयवादित्रमङ्गले ॥ 20.25 ॥

हिरण्यगर्भमभितश्चतुर्दिक्षु भृतोदकान् ।

संस्थाप्य चतुरः कुम्भान् धान्यपीठेषु तेष्वथ ॥ 20.26 ॥

कुम्भेषु न्यस्तरत्नेषु वेष्टितेषु नवाम्बरैः ।

चतस्रो देवतास्स्वीयैर्नामधेयैरनुक्रमात् ॥ 20.27 ॥

आवह्यः पुरुषस्सत्यः प्राचीदक्षिणयेस्तथा ।

वारुण्यामथकौबेर्यामच्युतोऽनन्त एव च ॥ 20.28 ॥

समुदीर्यार्घ्यपाद्याद्यै (9) र्धूपदीपावसानकैः ।

अन्नं चतुर्विधं चापि (10) कुम्भे कुम्भे निवेदयेत् ॥ 20.29 ॥

(9. दीपधूपा.)

(10. कुम्भेषु वि..)

पूर्वादि दिक्षु कुण्डेषु प्रतिष्ठायामिवक्रमात् ।

क्लृप्तेषु (11) हावयेदग्नौ समिधाज्येन चक्रमात् ॥ 20.30 ॥

(11. भावये दग्नौ.)

प्रत्येकं मूलमन्त्रेण शतमष्टोत्तरं गुरुः ।

चतुर्विधेन चान्नेन प्रत्येकं षोडशाहुतीः ॥ 20.31 ॥

कुर्यात्पुरुषनोक्तेन (12) ध्यात्वा यष्टव्यदेवताः ।

प्राप्ते मुहुर्ते भूदेवाननुज्ञाप्य गुरुस्स्वयम् ॥ 20.32 ॥

(12. ज्ञात्वा यष्टव्यदेवताम्.)

पाणिना भूमिपं हस्ते गृहीत्वा प्रलयक्रमात् ।

देहं संहृत्य भूपालं (13) देहमात्रावशेषितम् ॥ 20.33 ॥

(13. जावमात्रा - नीचमात्रा.)

ध्यात्वा प्रवेशयेद्गर्भं रैमयं कमलासन ।

अधरे रैमये भागे सुखासीनं च भूमिपम् ॥ 20.34 ॥

छादयेदुपरिष्टेन भागेनैतत्प्रवेशनम् ।

घृतमिश्रैस्तिलैस्तत्वसंहाराहुतिमाचरेत् ॥ 20.35 ॥

तत्त्वोत्पादनमार्गेण चिन्तयित्वा गुरुः पुनः ।

स्पष्टं शरीरं भूपस्य सृष्टि होमं यथापुरम् ॥ 20.36 ॥

कुर्यात्कुण्डेषु सर्वत्र चतुर्घु चतुरासन ।

आनीय मन्त्रवज्जातं (14) अण्डात्तस्माद्बहिर्नृपम् ॥ 20.37 ॥

(14. कुण्डात्.)

वैयाघ्रचर्मण्यारोप्य कलशैरभिषेचयेत् ।

उत्तमाधममार्गेण (15) वेदवित्तन्त्रवित्तमः ॥ 20.38 ॥

(15. दैववित्.)

तथैव मन्त्रात्स्नपनं द्रव्यजातं च तादृशम् ।

कर्मणा (16) तेन निर्धूतकल्मषः पुण्यकृत्तमः ॥ 20.39 ॥

(16. नेन.)

जातो गुरुप्रसादेन गुरुमग्रे सभाजयेत् ।

सहस्रनिष्टमानेन तपनीयेन भूमिपः ॥ 20.40 ॥

ऋत्विजां चापि सर्वेषां तावती दक्षिणा मता ।

कर्मोपकरणं सर्वं कुर्यादाचार्यसान्नृपः ॥ 20.41 ॥

हैरण्यमण्डं विद्वद्भ्यो ब्राह्मणेभ्यः प्रदापयेत् ।

एवं कृतवतस्तस्य विष्णोराराधनादिषु ॥ 20.42 ॥

संपद्यतेऽधिकारित्वं (17) द्विरेवं कर्म कुर्वतः ।

फलं च विष्णोस्सारूप्यं सायुज्यं त्रिगुणे भवेत् ॥ 20.43 ॥

(17. त्रिरेवं.)

 \* तुलाभारविधिः.\*

तुलाभाराह्वयं कर्म द्वितीयं कथ्यतेऽधुना ।

निर्माय मण्टपं प्राग्वत्तस्मध्ये यज्ञदारुजौ ॥ 20.44 ॥

स्तम्भा (18) दृढौ सरवन्तौ हस्तैष्षड्भिस्सम्छृतौ ।

द्विहस्तपरिणाहौ द्वौ सवृत्तौ शिल्पिकल्पितौ ॥ 20.45 ॥

(18. ऋजू.)

\(19\) द्विहस्तमानान्तरालौ स्थापितौ भूतले दृढम् ।

कृत्वातयोरुपर्येकं दारु सारव (20) दुत्तरम् ॥ 20.46 ॥

(19. सुवृत्त.)

(20. सुवृत्त.)

विस्तीर्णं हस्तमानेन तावन्मानघसं धृढम् ।

त्रिहस्तमायतं चैव तुलादण्डमयोमयम् ॥ 20.47 ॥

आयसेनैव पाशेन योजयेदुत्तरेण तु ।

विधायेत्थं तुलामन्यत्सम्भारादि यथापुरम् ॥ 20.48 ॥

कल्पयित्वा यथापूर्वं कर्मचोपरि (21) शास्त्रिकम् ।

होमान्तं सकलं कुर्याद्यथा (22) योगमलोपयन् ॥ 20.49 ॥

(21. शास्त्रतः.)

(22. लोक.)

स्नातो नरपतिः क्षामवसनाभरणान्वितः ।

शुचिर्ध्यायन् वासुदेवं चर्मखड्गधरस्ततः ॥ 20.50 ॥

परिक्रम्य समस्कृत्य देवांस्तान् पुरुषादिकान् ।

तुलामपि तथा कृत्वा भागे तस्याश्च पश्चिमे ॥ 20.51 ॥

स्थित्वा प्रागाननो भूत्वा आरोहेत्पश्चिमं धटम् ।

\(23\) स्वस्तिन इत्यृचं सूक्तमधीयानश्च मङ्गलम् ॥ 20.52 ॥

(23. स्वस्तिदा.)

प्राच्ये धटे नृपसमं (24) निक्षिपेद्धाटकोत्तमम् ।

चतुर्दिक्षु प्रवृत्तेषु नृत्तवादित्रगीतिषु ॥ 20.53 ॥

(24. निक्षिप्ते क्वा.)

अधीयानेषु विप्रेषु वेदांश्च चतुरस्तदा ।

शान्तिहोमे च कुण्डेषु प्रवृत्ते पार्थिवस्स्वयम् ॥ 20.54 ॥

कञ्चित्कालं धटभुवि ध्यायन् रुक्ममयं हरिम् ।

आसित्वा गुर्वनुज्ञातः पूर्वं धटभुव स्ततः ॥ 20.55 ॥

अवरोहेत्सुवर्णं च भूषणानि च भूपतिः ।

भूसुरेभ्यो यथायोगं विभज्य वितरेत्ततः ॥ 20.56 ॥

आचार्यय शतं निष्कं मूर्तिपेभ्यश्च तत्समम् ।

सर्वेभ्यो ये च तत्कर्मसहकारे नियोजिताः ॥ 20.57 ॥

तेभ्योऽपि दद्याद्दीक्षित्वा तेषां कर्म यथायथम् ।

तुलाभाराह्वयं कर्म कुर्वन्नित्थं महीपतिः ॥ 20.58 ॥

अन्यो वा धनवान् कश्चित्सर्वपापैः प्रमुच्यते ।

प्रेत्य चाभिमतान् भोगानश्नुते दिवि देववत् ॥ 20.59 ॥

असकृत्कर्म कुर्वाणो ब्रह्मलोके महीयते ।

पापापनोदनं कर्म परलोके सुखावहम् ॥ 20.60 ॥

आयुर्वृद्धिकरं सर्वरोगशान्तिकरं परम् ।

संपत्करं यशोवृद्धिकारणं सर्वकामदम् ॥ 20.61 ॥

चतुरानन कर्मान्यत्स्वर्णगर्भादि (25) संयुतम् ।

 \* पुष्याभिषेकः.\*

पुष्याभिषेचनं नाम शृणु गुह्यं सनातनम् ॥ 20.62 ॥

(25. सम्मितम्.)

विहितं पृथिवीशानामिन्त्राद्यैरप्यनुष्ठितम् ।

मासितैष्ये प्रोष्टपदे मासे चाश्व युजे शुभे ॥ 20.63 ॥

श्रवणे चैव नक्षत्रे जन्मर्क्षे कर्तुरेव वा ।

महाभिषेचनं कर्म प्रारभेत गुरु (26) स्ततः ॥ 20.64 ॥

(26. स्वयम्.)

पूर्वोकैष्वेव देषेषु कस्मिंश्चिदभिपूजिते ।

पञ्चदण्डायतां भूमिं कृत्वा वै वर्तुलाकृतिम् ॥ 20.65 ॥

तस्यामन्तस्थ्सलं सम्यक्कृत्वा (27) निष्कसमुच्छृतम् ।

तोरणादि चतुर्दिक्षु स्थापयित्वा चतुर्मुख ॥ 20.66 ॥

(27. वारि.)

अलङ्कृत्य यथापूर्वं वितानध्वजमालया ।

तन्मध्ये कल्पयेन्मेरुं मृदङ्गसदृशाकृतिम् ॥ 20.67 ॥

श्लक्ष्णादि च मृदा कार्यं (28) तस्योच्छ्रायं त्रिहस्तकम् ।

मूले चाग्रे च विष्कम्भो हस्तमानस्तथा भवेत् ॥ 20.68 ॥

(28. तस्योर्द्वेच.)

चतुर्दिक्षु (29) च चद्वारो भागास्तस्य यथाक्रमम् ।

श्वेतोऽरुणस्तथापीतः कृष्णः कल्प्यश्च सर्वतः ॥ 20.69 ॥

(29. चतुर्द्वारो.)

कत्नैः स्वर्णैः (30) पूरणीया ष्षट्तथा कुलपर्वताः ।

पूर्वापरायताः कल्प्या हिमवां स्तदनन्तरम् ॥ 20.70 ॥

(30. भूषणीयौः.)

हेमकूटश्च विषधो नीलश्श्वेतश्च पर्वतः ।

शतशृङ्गश्च विष्कम्भस्तेषां ग्यात्षोडशाङ्गुलः ॥ 20.71 ॥

श्वेतश्च पिङ्गलो रक्तो नीलश्चन्द्रसमप्रभः ।

हेमवर्णः क्रमाद्वर्णैश्चित्रयेद्धातुपांसुभिः ॥ 20.72 ॥

जम्बाद्वीपं लिभइत्वैवं लवणोदधिवेध्टितम् ।

प्लक्षद्वीपं लिखेद्दिक्षु समुद्रपरि (31) वेष्टितम् ॥ 20.73 ॥

(31. वारितम्.)

शाल्मल्या लक्षितं द्वीपं परीतं मदिराम्बुभिः ।

कुशं परीतमाघारैः क्रौञ्चं दधिसमुद्रितम् ॥ 20.74 ॥

शाकं दुग्धोदधिक्षिप्तं पुष्करं स्वच्छतोयधिम् ।

क्रमाल्लिखित्वा सर्वेषां लोकालोकमहाचरम् ॥ 20.75 ॥

वप्रवत्कल्पयेत्प्राच्यां तस्यान्तरमरावतीम् ।

पुरीमिन्द्रस्य याम्यायां (32) नाम्ना संयमनीमपि ॥ 20.76 ॥

(32. पुरीम्.)

यमस्य वरुणस्यापि प्रतीच्यां नगरीं तथा ।

विभावरीमुदीच्यां तु पुरीं सोमस्य कल्पयेत् ॥ 20.77 ॥

इन्द्रादिलोकपालानां स्थाने स्थाने प्रकल्पयेत् ।

सैकते स्थण्डिले तत्र तानावाह्य समर्चयेत् ॥ 20.78 ॥

महामोरुं च तन्मूर्ध्नि वाराहिं मूर्तिमर्चयेत् ।

मेरोरुत्तरपार्श्वे तु श्वभ्रं कृत्वा प्रमाणतः ॥ 20.79 ॥

अधः कपालं सौवर्णं न्यस्य तत्र समर्चयेत् ।

पूनरुर्ध्वकपालं च न्यस्य तस्योपरि क्रमात् ॥ 20.80 ॥

पूर्वोक्तेन विधानेन पुरोधा नियतस्स्वयम् ।

कुंभान् षोडश (33) संपूर्णान् षोडश प्रस्थपूरणान् ॥ 20.81 ॥

(33. सौवर्णान्.)

परितोऽण्‍डकपालस्य सूत्रवस्त्रादिवेष्टितान् ।

स्थापयित्वा धान्यराशौ सापिधानानलङ्कृतान् ॥ 20.82 ॥

दिशमैन्द्रीं समारभ्य प्रादक्षिण्येन पूरयेत् ।

पञ्चगव्यादिभिर्द्रव्यैः प्रणवेन प्रपूरयेत् ॥ 20.83 ॥

पञ्चगव्यं च पीयूषं दधि सर्पि स्तथा मधु ।

हरिचन्दनतोयं च वारि चाक्षतसंयुतम् ॥ 20.84 ॥

\(34\) कुङ्कुमं च तथा तोयं कर्पूरागुरुवारि च ।

कुशोदकं च रत्नाम्भस्सर्व (35) पुष्पोदकं तथा ॥ 20.85 ॥

(34. कौसुमं.)

(35. मुष्णो.)

फलोदकं च धान्याम्भस्सर्वतीर्थोदकं तथा ।

सर्वगन्धोदकं चापि द्रव्याणां (36) क्रम ईरितः ॥ 20.86 ॥

(36. कल्प ईदृशः.)

मोरोश्च (37) दक्षिणे भागे कुण्डमग्नेः प्रकल्पयेत् ।

आज्येन जुहुयादग्नौ शतमष्टोत्तरं पृथक् ॥ 20.87 ॥

(37. पश्चिमे भागे कुण्डे चाग्निं.)

वराहमूर्ति प्रभृतीरुपक्षिप्त्वा च देवताः ।

अन्याश्च देवताश्शैलान् समुद्रान्विष्टसानि च ॥ 20.88 ॥

भूरादीनि तथा द्वीपभेदांश्चोद्दिश्य नामभिः ।

तेषा (38) माहूय तत्कार्यं गुरुणा सपुरोधसा ॥ 20.89 ॥

(38. माह्वोय.)

भूर्भुवस्स्वरिति ब्रह्मन्ननै च जुहुयाद्घृतैः ।

अग्निं विसृज्य वितरेद्दक्षिणाश्च यथावसु ॥ 20.90 ॥

तदनै यजमानस्तु सर्वालङ्कारसंयुतः ।

शुचिस्समाहितो भूत्वाकृतकौतुकबन्धनः ॥ 20.91 ॥

प्रविश्य तत्र तद्धैममण्डं च प्राङ्मुख स्स्वयम् ।

प्रविश्यासीत देवेशं ध्यायन्नेव (39) सुधाकरम् ॥ 20.92 ॥

(39. सुखाकरम्. सुराकरम्.)

यज्ञमूर्तिं धरां देवीं बिभ्राणं (40) निजदंष्ट्रया ।

एवं ध्यायन्तमासीनं नृपं सोपस्क्रियं स्वयम् ॥ 20.93 ॥

(40. दंष्ट्रया स्वया.)

आचार्यानुमतः कुम्भैः स्थापि तैरभिषेचयेत् ।

पञ्चगव्यादिभिर्द्रव्यैर्मन्त्रानुच्चार्यमन्त्रवित् ॥ 20.94 ॥

वसोः पवित्रमन्त्रेण पञ्चगव्याभिषेचनम् ।

शं नोदेवीरिति पयस्स्नानं दध्नाऽभिषेचनम् ॥ 20.95 ॥

इषेत्वेति घृतेनाग्न आयाहीति तथा पुनः ।

मधुना चाग्निमीडेति मानस्तोक इति ब्रुवन् ॥ 20.96 ॥

हरिचन्धनतोयेन तथैवाक्षतवारिणा ।

इदं विष्णुरिति प्रोच्य कुङ्कुमक्षोद वारिणा ॥ 20.97 ॥

आहार्षं चेति मन्त्रेण तथा कर्पूरवारिणा ।



 पाद्मसंहितायाम्



 चर्यापादे--एकविंशोऽध्यायः

 \* अधिकारिव्यवस्थाप्रश्न प्रतिवचने.\*

ब्रह्मा :---

सिद्धान्तानां श्रुतो भेदश्चतुर्णां भगवन्मुखात् ।

\(1\) इदानीं शोतुमिच्छामि व्यवस्थामधिकारिणाम् ॥ 21.1 ॥

(1. साम्प्रतम्.)

श्रीभगवान् :----

अहं ते नियमं तेषां कथयिष्यामि शास्त्रतः ।

जातेषु (2) सर्वविप्रेषु मन्मुखात्कमलासन ॥ 21.2 ॥

(2. विप्रजातेषु सर्वेषु.)

नानाचरणगोत्रेषु नानाकर्मपरेषु च ।

 \* औपगायनादीनां निर्देशः.\*

तेषां मध्ये महाभागा ऋषयोऽष्टसहस्रिणः ॥ 21.3 ॥

औपगायनपूर्वास्ते नानागोत्रा मुमुक्षवः ।

अधीयानाःकण्वशाखां तथा माध्यन्दिनाह्वयाम् ॥ 21.4 ॥

तेषां बुद्धिस्समुत्पान्ना मोक्षैकफलदायिनी ।

ते सर्वे सह सङ्गम्य (3) ब्रह्माणं प्रोचुरव्ययम् ॥ 21.5 ॥

(3. ब्राह्मणाः.)

मोक्ष्यमाणा वयं ब्रह्मन् मोक्षो पायविवित्सया ।

शरणं त्वामिहप्राप्ता जन्ममृत्युजिगीषवः ॥ 21.6 ॥

औपगायन (4) मुख्यांस्तानुपासन्नां श्चतुर्मुख ।

 \* ब्रह्मणापाञ्चरात्रदीक्षादानम्.\*

इति ब्रुवाणानाहूय तदनुग्रहकाम्यया ॥ 21.7 ॥

(4. मुख्यानां तापसानाम्.)

पञ्चरात्रोक्त (5) मार्गेण मन्त्रसिद्धान्तवर्त्मना ।

दीक्षयित्वा यथान्यायं चक्रवारिज मण्डले ॥ 21.8 ॥

(5. मार्गेषु मन्त्रसिद्धान्तमार्गतः.)

आहुतान् दीक्षितान् ब्रह्माकर्तव्यमिदमादिशत् ।

काण्वीं माध्यन्दिनीं शाखां शाखास्वन्तर्हिते उभे ॥ 21.9 ॥

अधीध्वं मूलशाखे ते निषेकादींश्च संस्कृतीः ।

ताभ्यामेव त्वनुष्ठध्वं सोमयागादिकर्मच ॥ 21.10 ॥

भगवद्ध्यानसहितं तत्समाराधनात्मकम् ।

कर्तव्यत्वेन वेदोक्तमित्येवं फलवर्जितम् ॥ 21.11 ॥

कृषीध्व मिति कुर्वाणैः कर्मनिश्रेयसं परम् ।

प्राप्यतेऽनेन युष्माभिर्मन्त्रसिद्धान्तवर्त्मना ॥ 21.12 ॥

 \* भागवतत्वनिष्पत्तिः.\*

पञ्चकालं यथाशास्त्रं गृहे वा मन्दिरेऽपि वा ।

भगवत्पूजनं कार्यमद्यप्रभृति नान्यथा ॥ 21.13 ॥

यूयं भागवतास्तेन जाता भगवदर्चनात् ।

भगवद्भक्तिकरणात् (6) वंशजाताश्चतुर्मुख ॥ 21.14 ॥

(6. कारणाद्वंशजाश्च नः. वंशजानां महात्मनाम् । ते च भागवता स्सर्वे दीक्षयित्वा यथाविधि । इति क्वचित्पाठः.)

नाम्ना भागवतास्सन्तो दीक्षयित्वा यथाविधि ।

यथोक्तं कर्म कुर्वाणाः प्राप्नुवन्ति परं पदम् ॥ 21.15 ॥

शाखान्तरेषु ये मन्त्राः पापनाः परमर्षयः ।

तानप्यधीध्वं तैर्मन्त्रै रर्चयध्वमधोक्षजम् ॥ 21.16 ॥

 \* आत्मार्थयजनस्य मुख्यता.\*

आत्मर्थयजनं विष्णोः कल्प तेऽभ्युद (7) यावहम् ।

 \* परार्थयजनप्रदेशाः.\*

तथा परार्थयजनं ग्रामे वा पत्तने पुरे ॥ 21.17 ॥

(7. याय च-याय हि.)

स्वगृहे वा स्वतन्त्रे वा कार्यं भागवतैर्नरैः ।

आत्मनश्च परेषां च तन्नि श्रेयसकृद्भवेत् ॥ 21.18 ॥

 \* अभागवतवंश्यानांपरार्थयजननिषेधः.\*

अभागवतवंश्यैस्तु (8) दीक्षितैरपि मानवैः ।

आत्मार्थमेव यजनं न परार्थं कदाचन ॥ 21.19 ॥

(8. दीक्षितैश्शास्त्रवर्त्मना.)

परार्थयजनं तेषां गर्हितं विप्रसत्तमाः ।

 \* दीक्षया कुलीनत्वम्.\*

अभागवतवंश्योपि दीक्षितश्शास्त्रावर्त्मना ॥ 21.20 ॥

परार्थयजनं कुर्यादपि भागवताज्ञया ।

भगवानेव गोविन्दस्साक्षाद्भागवतस्म्सृतः ॥ 21.21 ॥

तं दृष्ट्वा विद्यया हीनमपि दुष्कृतकारिणम् ।

निर्गुणं गुणिनं वापि प्रत्युत्तिष्ठेत्कृताञ्जलिः ॥ 21.22 ॥

तानयाचत विश्वात्मा महर्षिरमितौजसः ।

यष्माभिः क्षितिलोकेषु कार्यं भगवदर्चनम् ॥ 21.23 ॥

स्वार्थं परार्थमथ वा कर्तव्यं मम शासनात् ।

इति ब्रुवाणिस्तान् ब्रह्मा तत्रैवान्तरधीयत ॥ 21.24 ॥

 \* ध्येयवस्तुनिर्देशः मूर्ति लक्षणं च.\*

ध्येयं (9) वस्तुप्रवक्ष्यामि मन्त्रसिद्धान्तिनां नृणाम् ।

द्विभुजं चेद्वासुदेवं रेखाभिस्तलयोः करे ॥ 21.25 ॥

(9. यत्तत्.)

लाञ्चितं शङ्खचक्राद्यैर्ध्यायेत्तद्द्विगुणैः पुनः ।

द्वाभ्यां कराभ्यां बिभ्राणं शङ्खचक्रे गदाम्बुजे ॥ 21.26 ॥

मुख्याभ्या मथवाभीति दानं कट्यवलम्बनम् ।

इतोऽधिके भुजगमे बह्वायुधधरं हरिम् ॥ 21.27 ॥

वर्णेन श्यामसुभगमथवा (10) धवलद्युतिम् ।

शैलादिवस्तुभिः क्लृप्तं बेरं चादिपदेस्थितम् ॥ 21.28 ॥

(10. सरलद्युतिम्.)

आसीनं वा शयानां वा गरुडारूढमेव वा ।

ध्यायेयुरर्चयेयुश्च त्रयूमन्त्रैस्त्रयीविदः ॥ 21.29 ॥

 \* आगमसिद्धान्तध्यानप्रकारः.\*

\(11\) ध्यायेत्वागमसिद्धान्तस्थिते लम्बभुजद्वयम् ।

 \* बल्यादिदानरहितपूजा.\*

वासुदेवादयस्सर्वे निराकल्पा निरायुधाः ॥ 21.30 ॥

(11. ध्येयस्त्वागम---द्वयः.)

सि तास्सिताम्बरधराश्च त्वारस्समदिङ्मुखाः ।

एकविष्टरनिष्ठास्ते शयनासन वर्जिताः ॥ 21.31 ॥

देवीभ्यां परिवारैश्च हीना योगासनेन च ।

समप्रधानषाड्गुण्य भाजो मन्त्रैर्बलादिभिः ॥ 21.32 ॥

\(12\) प्रभवाख्यक्रमात्यूज्या नित्यं कमलसम्भव ।

बलिप्रदानरहिता नित्योत्सवविवर्जिताः ॥ 21.33 ॥

(12. प्रभवात्तत्क्रमात्. प्रभवप्रक्रमात्.)

\(13\) पवित्रारोपणस्वाप शयनोत्थान वर्जिताः ।

 \* कर्मसन्यासिनां स्वरूपम्.\*

कर्तव्यत्वेन भवने प्रासादे वा चतुर्मुख ॥ 21.34 ॥

(13. इतमर्धं क्वचिन्नास्ति.)

काल्ये मध्यन्दिनेऽच्छिद्रपञ्च कालपरायणैः ।

निराशैः कर्मसन्यासकारिभिर्देवपूजनम् ॥ 21.35 ॥

बलादिमन्त्रैरच्छिद्र पंचकालपरायणैः ।

एकाध्वना निषेकादि (14) संस्कारैश्च बलादिभिः ॥ 21.36 ॥

(14. संस्काराश्च.)

चतुर्णां ब्राह्मणादीनां विहितं नयकर्मच ।

\(15\) द्वादशाक्षरविद्यैव तेषां विद्या न च त्रयी ॥ 21.37 ॥

(15. द्वादशाक्षरमेतेषां विज्ञानं च त्रय् न च.)

न सावित्री न मन्त्रोन्यस्स्वाध्यायजप (16) कर्मणोः ।

बीजशक्त्यङ्गरहितमृषिच्छन्दोविवर्जितम् ॥ 21.38 ॥

(16. कर्मणे.)

स्वरूपमेव मन्त्रस्य जपस्वाध्यायकर्मणोः ।

 \* वर्णचतुष्टयसंज्ञा.\*

चतुर्णामपि वर्णानां संज्ञास्तेषां क्रमोदिताः ॥ 21.39 ॥

\(17\) भागो हि द्विजमुख्यस्य संज्ञा वा विप्रवन्नृपे ।

वैश्यस्य वर्धिनी संज्ञा (18) मौद्गली वृषलस्य च ॥ 21.40 ॥

(17. विशेषोद्विजमुख्यस्य संज्ञा वा विषुसन्नृपः.)

(18. लाङ्गली.)

सर्वे समानाश्चत्वारो गोत्रप्रवरवर्जिताः ।

उत्कर्षो नापकर्षश्च जातितस्तेषु संमतः ॥ 21.41 ॥

फलेषु निस्पृहास्सर्वे द्वादशाक्षरचिन्तकाः ।

मोक्षैकनिश्चया (19) श्शावसूतकाशौ चवर्जिताः ॥ 21.42 ॥

(19. स्सर्वे मूतकाशौच.)

 \* कर्षणादिष्वनधिकारः.\*

नाधिकारो स्ति सर्वत्र कर्षणादिषु कर्मसु ।

मोहात्तानि प्रयुञ्जानाः पतन्त्यकृत बुद्धयः ॥ 21.43 ॥

राजराष्ट्रमनुष्याणां यजमानस्य सद्मनः ।

क्षयो भवति तेनै ते न कुर्युः कर्षणादिकम् ॥ 21.44 ॥

याचेत मन्त्रसिद्धान्ते दीक्षितं विप्रसत्तमम् ।

पूजर्थमात्मनो बिम्ब प्रतिष्ठाकरणादिषु ॥ 21.45 ॥

सोपि बीजादिरहितं द्वादशा क्षरविद्यया ।

कुर्यात्प्रतिष्ठामाचार्यः पूजार्थं मन्त्रवित्तमः ॥ 21.46 ॥

एकायन (20) स्तुतां मूर्तिं प्रतिगृह्य समर्चयेत् ।

\(21\) अर्चनं च चतुस्थ्साने वारिस्रग्बिम्बवह्निषु ॥ 21.47 ॥

(20. श्चतुर्मूर्तिं.)

(21. अभ्यर्चनं.)

नाधिकारो स्तिमन्त्रेषु बीजषिण्डपदादिषु ।

 \* मौद्गलाद्येकायनानां दाहनिषेधः.\*

चतुर्णां मौद्गलादीनां विदुषां द्वादशाक्षरम् ॥ 21.48 ॥

प्राणानामपि निर्याणे नस्पृशेन्नदहेच्छवम् ।

पुत्रपौत्रादिरहितं सन्त्यजेत्काष्ठवद्बहिः ॥ 21.49 ॥

 \* मूर्त्यन्तरार्चन निषेधः.\*

मूर्त्यन्तरार्चनं तेषां प्रत्यवायाय कल्पते ।

सिद्धान्तान्तरमार्गेण स्थापितं बिम्बमालये ॥ 21.50 ॥

अज्ञानादथ वा मोहादेकायनविधानतः ।

\(22\) अर्चयन्नापदं सर्वामाप्नोतीह परत्र च ॥ 21.51 ॥

(22. अर्चयन्तं पदं सर्व.)

प्रदक्षिणप्रणामादि राद्धान्तेन्यत्र केवलम् ।

विहितं नार्चनं कार्यं राजराष्ट्रक्षयावहम् ॥ 21.52 ॥

न दीक्षा नैव देहस्य दहनादिविशोधनम् ।

नाङ्गन्यासादि सकलं नेष्टमेकायनाध्वनि ॥ 21.53 ॥

एकायने प्रविष्टानां त्रैविद्यानामयं क्रमः ।

 \* तन्त्रसिद्धान्तमार्गनिरूपणम्.\*

तन्त्रसिद्धान्तमार्गेतु संप्रत्याचार उच्यते ॥ 21.54 ॥

चतुर्णामपि वर्णानामितरेषां च (23) तद्भुवाम् ।

दीक्षासमैव सर्वेषा माचारस्तन्त्रवर्त्मना ॥ 21.55 ॥

(23. तद्भवेत्.)

निषेकादिश्च संस्कारस्तेषां तन्त्रोक्तवर्त्मना ।

त्यक्त्वा त्रयीं तन्त्रमेव प्रपद्य शरणं स्थिताः ॥ 21.56 ॥

सान्तरालमनुष्ठानं पंचकालोदितं तथा ।

\(24\) यतस्तन्त्रान्तरभुवां नृणां कमलसम्भव ॥ 21.57 ॥

(24. मन्त्र.)

तत्वसंहारजनने न्यासश्च करदेहयोः ।

योगविष्टरक्लृप्तिश्च (25) नवपद्मप्रकल्पनम् ॥ 21.58 ॥

(25. नवकल्प.)

\(26\) मूर्तयो नवपद्मेषु तास्वधिष्ठानमध्यमे ।

तामीक्षन्तेदिशो वापि मूर्तयोऽष्टौ यथायथम् ॥ 21.59 ॥

(26. मूर्तयः । इत्यादि. द्विषत्काक्षर

,

इत्यन्तं क्वचिन्न.)

\(27\) यां दिशं मध्यमा मूर्तिरीक्षते सैश्वरीमता ।

यां च वा ऽऽ लोक्य पुरुषस्समाराधनकर्मणि ॥ 21.60 ॥

आस्तेऽसौ पौरुषी ज्ञेया प्राजापत्याच वासवी ।

योगविष्टरपादानां धर्मादीनां प्रकल्पने ॥ 21.61 ॥

\(28\) अथान्तः परिवाराणां सुपर्णीतनयस्य च ।

बलिप्रदानपीठस्य गोपुरस्य चतुर्मुख ॥ 21.62 ॥

(28. तथान्तः.)

बाह्यनामपि चै तेषां प्राची स्यादैश्वरी हरित् ।

बाह्यानां परिवाराणामन्येषां परिकल्पने ॥ 21.63 ॥

प्राजापत्यैव दिक्प्राची दिक्समूहे तु पौरुषी ।

प्राच्यादिकां समाश्रित्य परिवारप्रकल्पनं ॥ 21.64 ॥

द्विषट्काक्षरपूर्वाणां बीजशक्त्यङ्गसंयुतम् ।

ऋषिच्छन्दो विहीनश्च मन्त्राणां जप इष्यते ॥ 21.65 ॥

वर्णानामितरेषां च सममाराधनक्रमः ।

सवानामपि मूर्तीनां मूर्त्यन्तरगणस्य च ॥ 21.66 ॥

प्रादुर्भावगणस्यापि वर्णास्त्रीव्यक्तयो मताः ।

न ध्वजारोहणं नापि मासाद्युत्सवसम्भनः ॥ 21.67 ॥

केवलं शयनोत्थाने बलिहोमादिवर्जितः ।

प्रादक्षिण्येन गमनं ग्रामादेः कौतुकोत्सवः ॥ 21.68 ॥

नैमित्तिकं चतुस्थ्साने स्वातन्त्र्येणार्चनं हरेः ।

 \* तन्त्रान्तरसिद्धान्ताचारव्यवस्था.\*

चक्राब्जमण्डले कुम्भे प्रतिमायां च पावके ॥ 21.69 ॥

तन्त्रान्तरे च सिद्धान्ते संप्रत्याचार उच्यते ।

त्रिवक्तं वा चतुर्वक्त्रमधिकाननमेव वा ॥ 21.70 ॥

योगपीठेस्थितं देवं परिवारैश्च सेवितम् ।

पिण्डमन्त्रैः कलामन्त्रेर्भीजशक्त्यङ्गसंयुतैः ॥ 21.71 ॥

ऋषिच्छन्दोविहीनश्च चत्वारो ब्राह्मणादयः ।

समर्चयेयुस्सर्वेषां निषेकाद्यखिलक्रियाः ॥ 21.72 ॥

तन्त्रान्तरोक्तमार्गेण कार्या (29) त्रैय्यात्मनापि च ।

 \* सिद्धान्तसाङ्कर्यनिषेधः.\*

सिद्धान्तनां चतुर्णां तु साङ्कर्यं व्यवसावहम् ॥ 21.73 ॥

(29. स्तुल्यात्मना-त्रय्यन्तनर्त्मना.)

सिद्धान्तेषु चतुर्ष्वेकं पूवैन् र्नृभिरनुष्ठितम् ।

त्यक्त्वा समाश्रयेदन्यं नरो भवति किल्बिषी ॥ 21.74 ॥

तस्माज्जन्मप्रभृत्येकराद्धान्तनियतो भवेत् ।

अन्यथा कुलमात्मानं सर्वं नाशयति स्वयम् ॥ 21.75 ॥

मन्त्रमण्डलकुण्डादि क्रियामुद्रोपचारकैः ।

योगं नयति यो मोहत्स्वसिद्धान्तोक्तवर्त्मना ॥ 21.76 ॥

सोपि स्वकुलजान् सर्वान् परमात्मनमञ्जसा ।

नयेन्निरयमत्युग्रं पुरुषान् पुरुषाधमः

 पाद्मसंहितायाम्





 चर्यापादे--द्वाविंशोऽध्यायः

 \* मुद्राविधिः.\*

ब्रह्माः---

कीदृशी भगवन्मूद्रा तद्भेदाश्चापि कीदृशाः ।

प्रयोजनं वा किं तस्याः कथ्यतां तदशेषतः ॥ 22.1 ॥

 \* मुद्रानिरुक्तिः.\*

श्रीभगवान्.

अङ्गुलीरचना (1) भेदो मुद्रायस्मात्प्रदर्शितात् ।

\(2\) हिंसकानामशेषाणां मुदं द्रावयति क्षणात् ॥ 22.2 ॥

(1. भेदा मुद्रा यस्मात्प्रदर्शिताः.)

(2. साङ्गुलीनामशेषाणां मुद्रा वारयुति क्षणात्.)

ततो मुद्रा निरसनं तेषां तस्याः प्रयोजनम् ।

प्रीणनं चापि देवानां कर्मणा सोपिदर्शितः ॥ 22.3 ॥

 \* मुद्रापूर्वविधिः.\*

प्रयोक्तव्यश्च रहिसि न बहिर्जनसंसदि ।

मन्त्रमण्डलमुद्राणां गुप्तिरेषा सनातनी ॥ 22.4 ॥

गन्धलिप्तौ करौ कृत्वा मुद्रादर्शनमाचरेत् ।

 \* हृदयमुद्रा.\*

अनामि कामध्यमयोः प्रवेश्याङ्गुष्ठमायतम् ॥ 22.5 ॥

विधाय मुष्टिं हृदये न्यसेद्धृदयमुद्रिका ।

 \* शीर्षमुद्रा.\*

सैषा मुष्टिमधो बध्वा स्तापयित्वा च मूर्धनि ॥ 22.6 ॥

अङ्गुष्ठाग्रेण हननं तर्जन्या शीर्षमुद्रिका ।

 \* शिखामुद्रा.\*

उर्ध्वाङ्गुष्ठं धृढं मुष्टिं बध्वान्यस्येच्छिखापदे ॥ 22.7 ॥

शिखामुद्रेयमुदिता

वर्ममुद्रातु कथ्यते ।

 \* कवचमुद्रा.\*

प्रवेश्याभ्यन्तरांगुष्टं बध्वा मुष्टिप्रवेशनम् ॥ 22.8 ॥

उन्नम्यकिञ्चिदग्रे च विततान्तेन मुष्टिना ।

\(3\) भावयेद्वर्मणो बन्धं सैषा कवचमुद्रिका ॥ 22.9 ॥

(3. हरयेद्वर्मणो.)

 \* अस्त्रमुद्रा.\*

\(4\) तर्जन्यंगुष्ठसिरसि स्फोटयेच्चक्रवत् (5) स्मरन् ।

दिक्षु सर्वासु शेषाभिर्मुष्टिं बध्वा चतुर्मुख ॥ 22.10 ॥

(4.तर्जन्याङ्गुष्ठशिरसा.)

(5. क्रमात्.)

सैषास्त्रमुद्रा विज्ञाया

 \* नेत्रमुद्रा.\*

शिखामुद्रामधोमुखीम् ।

विन्यनेत्तां भ्रुवोर्मध्ये नेत्रमुद्रेयमीरिता ॥ 22.11 ॥

षडङ्गमुद्रास्वेतानु हस्तस्सर्वत्र दक्षिणः ।

 \* अग्नि प्राकारमुद्रा.\*

कनिष्ठादित्रिभिर्बध्वा मुष्टिं साङ्गुष्ठमुन्न ताम् ॥ 22.12 ॥

विधाय तर्जनीं तेन भ्रामयेदाशु चक्रवत् ।

अग्नि प्राकारमुद्रेयं (6) तयैवात्माभिरक्षणम् ॥ 22.13 ॥

(6. ताभि रात्मा.)

 \* योगमुद्रा.\*

नाभेरधस्ताद्विन्यस्य (7) सव्यं करतलं पुनः ।

उत्तानमितरं तस्य विन्यसेदुपरी (8) दृशी ॥ 22.14 ॥

(7. सर्वं.)

(8. शम्.)

योगमुद्रा

 \* योगसम्पुटमुद्रा.\*

\(9\) करतलं सव्यं नाभेरधस्ततः ।

अवाङ्मुखं तदुपरि (10) सव्येकरतलं पुनः ॥ 22.15 ॥

(9. करतले सर्वं.)

(10. सर्वं.)

समाङ्गुष्ठं विरचयेद्योगसम्पुटमुद्रिका ।

 \* उक्तयोर्मुद्रयोर्विनियोगः.\*

योगाभ्यासे च तत्वानां संहारोत्पादनेपि च ॥ 22.16 ॥

मुद्राद्वयमिदं ब्रह्मन्कथितं योगिनां हितम् ।

 \* कुम्भमुद्रा.\*

योगसंपुट (11) मुद्रेयमुच्चिता घटवत्कृता ॥ 22.17 ॥

(11. मुद्रैवच्छिद्रिता---मुद्रेयं मुद्रिता.)

\(12\) ऊर्ध्वं स्यात्कुम्भमुद्रैषातया स्नानं समाचरेत् ।

 \* संहारमुद्रा.\*

तर्जन्या नामिकाग्रं तु विष्टयित्वा क्रमेण तत् ॥ 22.18 ॥

(12. ऊर्ध्वाभ्यां स्यात्कुम्भमुष्टेः कुम्भ.)

तथाङ्गुष्ठकनिष्ठौ तु ज्ञेया संहारमुद्रिका ।

 \* एतस्या विनियोगः.\*

तत्वानां सहृतौ चैव देवतोद्वासने तथा ॥ 22.19 ॥

एषा मुद्रा प्रयोक्तव्या सर्वकर्मसु सर्वदा ।

 \* सृष्टिमुद्रा.\*

संहताभि(13) श्च तिसृभिरङ्गुलीभिश्चसंगतिः ॥ 22.20 ॥

(13. श्चतसृभिः.)

विमुक्ततर्जनी भूयस्सृष्टि मुद्रेति कीर्तिता ।

 \* एतद्विनियोगः.\*

आवाहने (14) तत्वसृष्टौ मुद्रैषा परिकीर्तिता ॥ 22.21 ॥

(14. च सृष्टौ च.)

 \* तत्वमुद्रा.\*

अङ्गुष्ठतर्जनीभ्यां तु संयोगस्तत्वमुद्रिका ।

तत्वन्यसनकाले च मुद्रैषा (15) परिकीर्तिता ॥ 22.22 ॥

(15. समुदाहृता.)

 \* सैवज्ञानमुद्रा.\*

ज्ञानमुद्रा (16) पि सैवैषा स्यादज्ञानतमोपहा ।

 \* न्यासमुद्रा.\*

ऊर्ध्वयोः करयोर्मध्यं मध्यमाभ्यां तु स्स्पृशेत् ॥ 22.23 ॥

(16. फलैस्सैषा.)

उत्तानितौ करौ कृद्वा न्यास (17) मुद्रा निगद्यते ।

देवात्मदेहयोर्मन्त्रं न्यासमुद्रेयमीरिता ॥ 22.24 ॥

(17. मुद्रेति कथ्यते.)

 \* जपमुद्रा.\*

अङ्गुष्ठाभ्यां तु करयोस्तर्जन्योरुभयोरपि ।

मध्यमाभ्यां स्पृशेदन्यां (18) विस्तृतानि यथा तथा ॥ 22.25 ॥

(18. द्विसृताहि र्यथा.)

जपमुद्रेति विज्ञेया जपकाले प्रदर्शयेत् ।

 \* ब्रह्ममुद्रा.\*

अङ्गुलीभिस्समस्ताभिर्दक्षिणेतरहस्तयोः ॥ 22.26 ॥

संपुटीकरणं ब्रह्ममुद्रा संशब्दिता बुधैः ।

 \* विष्णुमुद्रा.\*

अङ्गुष्ठे द्वे कनिष्ठे द्वे तथास्यात्तर्जनी द्वयो ॥ 22.27 ॥

\(19\) सहयुक्ताग्रतश्शिष्टा विष्णुमुद्रेति कीर्तिता ।

 \* रुद्रमुद्रा.\*

सा चैव शेषिताङ्गुष्ठासमस्तेन परस्परम् ॥ 22.28 ॥

(19. सङ्गयुक्ताग्रगाः.)

उभयाङ्गुष्ठमुद्रा सा रुद्रस्य कथिता तव ।

 \* अभिवादनमुद्रा.\*

श्रोत्रे पिधाय पाणिभ्यां दण्डपद्दक्षिणं करम् ॥ 22.29 ॥

प्रसारयेद्गुरूणां तु अभिवादनकर्मणि ।

 \* विष्णु राजमुद्रा.\*

\(20\) सर्वहस्ताङ्गुलीस्सव्यकर्णेन्यस्य तथेतरम् ॥ 22.30 ॥

(20. सव्यहस्तांगुलीस्सव्य.)

प्रसरेद्विघ्नराजस्य मुद्रा विघ्नविनाशिनी ।

 \* भागवतमुद्रा.\*

अन्तस्तु तर्जनीयुग्मं संहताङ्गुष्ठकद्वयम् ॥ 22.31 ॥

मुद्रा भागवती सास्यात्

 \* वराहामुद्रा.\*

करयुग्मं तु सम्पुटे ।

\(21\) कृते वराहमुद्रा सासर्वसिद्धिकरी शुभा ॥ 22.32 ॥

(21. कृत्वा.)

गुरुपङ्क्तिक्रमे ब्रह्मन् (22) सैषामुद्रा प्रदर्शिता ।

 \* दहनमुद्रा.\*

अपसव्ये करतले संस्मरेद्रक्तपङ्कजम् ॥ 22.33 ॥

(22. मुद्रास्सर्वाः प्रदर्शिताः. सर्वकर्मप्रदर्शितम्.)

तन्मध्ये चिन्तयेदग्निं त्रिकोणं तेससां निधिम् ।

अवाङ्मुखं करतलं कृत्वा द्रव्योपरि न्यसेत् ॥ 22.34 ॥

ज्ञेया दहनमुद्रैषा द्रव्यशुद्धि (23) प्रदा सदा ।

 \* अप्यायनमुद्रा.\*

सव्ये करतले श्वेतपङ्कजं षोडशच्छदम् ॥ 22.35 ॥

(23. प्रदायिनी.)

कलाषोडश (24) संयुक्तं शशिनं पङ्कजासन ।

तन्मध्येचिन्तयित्वातु स्रावितं चामृतं स्मरेत् ॥ 22.36 ॥

(24. सम्पूर्णम्.)

तेनामृतेन तद्भस्म क्षालितं तूत्थितं स्मरेत् ।

आप्यायनन्य मुद्रैषा कथिता कमलासन ॥ 22.37 ॥

 \* सुरभिमुद्रा.\*

अंगुष्ठे द्वे कनिष्ठे द्वे तथास्यात्तर्जनी (25) द्वयोः ।

शिष्टं प्रसारयेद्ब्रह्मन्नंगुलानि करद्वये ॥ 22.38 ॥

(25. द्वयम्.)

मध्यमां दक्षिणकरेऽनामिकां च तथेतरे ।

संहृत्य प्रसरेच्छेषं करयोरुभयोरपि ॥ 22.39 ॥

ज्ञेया सुरभिमुद्रा (26) सा याग द्रव्यविशोधिनी ।

 \* आवाहनमुद्रा.\*

हस्ताभ्यामञ्जलिं कृत्वा ईषद्विकसितं स्फुटम् ॥ 22.40 ॥

(26. स्यात्.)

अवाहनस्य मुद्रैषा दर्शनात्स (27)न्निधिं भजेत् ।

 \* प्रणाममुद्रा.\*

हृदये शिरसि द्वेपि सम्पुटाञ्जलिरूर्ध्वागा ॥ 22.41 ॥

(27. सन्निधिर्भवेत्.)

प्रणाममुद्रासाज्ञेया क्षिप्रं देवप्रसादिनी ।

 \* तस्याविनियोगः.\*

सा ज्ञेया वासुदेवादिमूर्तिनां कमलासन ॥ 22.42 ॥

चतुर्विंशतिमूर्तीनां मीनादीनां तथैव च ।

मुद्रैषा चा न्यमूर्तिनां कथिता कमलासन ॥ 22.43 ॥

 \* पद्ममुद्रा.\*

प्रसार्यकरजान् सर्वान् मणिबन्धौ समेत्य तौ ।

अन्तः प्रविश्य चांगुष्ठौ तयोः पृष्ठमनुस्पृशेत् ॥ 22.44 ॥

प्रसारयेत्पद्ममुद्रा मासने (28) तु प्रदर्शयेत् ।

 \* कमलमुद्रा.\*

श्रियादीनां च सर्वासां देवीनां चतुरासन ॥ 22.45 ॥

(28. सम्प्र.)

प्रोक्ता कमलमुद्रा (29) सा सर्वकामफलप्रदा ।

 \* शङ्खमुद्रा.\*

निबध्य दक्षिणांगुष्ठं वामहस्तस्य मुष्टिगम् ॥ 22.46 ॥

(29. स्यात्सर्व.)

कृत्वा चांगुष्ठतर्जिन्यौ संयुक्ते प्रसृते समे ।

\(30\) त्रिप्रस्तु दक्षिणन्यासा बध्नी युर्मुष्टिमूर्ध्वगाः ॥ 22.47 ॥

(30. तिस्रस्तु दक्षिणस्यान्याम्.)

शङ्खमुद्रेयमुदिता ज्ञानदा मोक्षदाऽचिरात् ।

 \* चक्रमुद्रा.\*

मणिबन्धसमौ हस्तौ तिर्यक्सं (31) भ्राम्य च क्रमात् ॥ 22.48 ॥

(31. भाव्य चक्रवत्)

पर्यायेण प्रयोक्तक्या चक्रमुद्रा महोदया ।

 \* गदामुद्रा.\*

मुष्ठिं कृत्वा तु हस्ताभ्यामंगुष्ठौ (32) विनतावुभौ ॥ 22.49 ॥

मध्यमांगुलियुग्मं तु (33) ऋजुमूर्ध्वं प्रसारयेत् ।

शेषाभिरंगुलीभिस्तु बन्धयेयुः परस्परम् ॥ 22.50 ॥

(32. वितता.)

(33. दर्वीकृत्य दीर्घाकृत्य.)

संश्लिष्टौ कूर्परौ द्वौ तु गदामुद्रेयमीरिता ।

 \* चापमुद्रा.\*

तर्जन्यग्रं मध्यमया संस्पृशे (34) च्चापमुद्रिका ॥ 22.51 ॥

(34. धनु.)

 \* मुसलमुद्रा.\*

मुष्टिं कृत्वा वामहस्त मंगुष्ठमृजुमूर्ध्वतः ।

अपसव्यकरेणै तदंगुष्ठं तु बन्धयेत् ॥ 22.52 ॥

प्रसार्य दक्षिणांगुष्ठं ज्ञेया मुसलमुद्रिका ।

 \* खड्गमुद्रा.\*

कनिष्ठांगुलिपूर्वं तु संहृत्यांगुष्ठकेन (35) तु ॥ 22.53 ॥

(35. च.)

निबध्य तर्जनीं भूयस्तदग्रं नतमेव च ।

खड्गमुद्रा तुसा ज्ञेया सर्वदुष्टभयङ्करी ॥ 22.54 ॥

 \* वनमूलामुद्रा.\*

हस्ताभ्यां लम्बयेद्ब्रह्मन्नंगुल्यग्रैः परस्परम् ।

बन्धयेद्वन (36) माला स्यादंगुष्ठौ द्वौ तु संहरेत् ॥ 22.55 ॥

(36. मामाया अङ्गुष्ठौ.)

 \* अञ्जलिमुद्रा.\*

आखण्डलादिदेवानां मुद्रा चाञ्जलिसंज्ञिता ।

 \* गरुडमुद्रा.\*

उभौ करतले पृष्ठौ संश्लिष्टौ तु कनिष्ठकौ ॥ 22.56 ॥

बन्धयेत्तर्जनीयुग्मं प्रसरेत्तुण्डवत्क्रमात् ।

अंगुष्ठौ द्वौ (37) पादयुग्म मधस्ताल्लम्बयेत्क्रमत् ॥ 22.57 ॥

(37. पदे युग्मे.)

मध्यमानामिकाभ्यां तु करयोरुभयोरपि ।

पक्षवच्चलनं कुर्याज्ज्ञया गरुडमुद्रिका ॥ 22.58 ॥

 \* विष्टक्सेनमुद्रा.\*

कनिष्ठादित्रयं ब्रह्मन् संहृत्यागुष्ठकेन च ।

निबध्य तर्जनीं भूयो निष्वक्सेनस्य मुद्रिका ॥ 22.59 ॥

 \* अनन्तमुद्रा.\*

प्रसार्य करजान् सर्वान् विरलानूर्ध्वगामिनः ।

कृत्वाहस्तस्य चायामं तदग्रान् कुञ्चयेत्क्रमात् ॥ 22.60 ॥

फणिफणाग्रसदृशाज्ञेयाऽनन्तस्य मुद्रिका ।

 \* बलिमुद्रा.\*

चण्डादीनां भ वेन्मुष्टिमुद्रैषा बलिमुद्रिका ॥ 22.61 ॥

 \* अस्त्रमुद्रा.\*

अङ्गुष्ठानामिकाभ्यांतु (38) तथा स्यादस्त्रमुद्रिका ।

 \* मुष्टिमुद्रा.\*

मुष्टिमुद्रा तु मुष्टिस्स्यादंगुष्ठेन तु वेष्टिता ॥ 22.62 ॥

(38. तथा स्याद्वक्त्र--द्वस्त्र.)

 \* ज्ञानमुद्रा.\*

ज्ञानमुद्रेति विज्ञेया सैव मुक्तकनिष्ठिका ।

 \* गन्धमुद्रा.\*

गन्धमुद्रेति विज्ञेया विमुक्तानामिका च सा ॥ 22.63 ॥

 \* पुष्पामुद्रा.\*

पुष्पमुद्रेति विज्ञेया विमुक्ता मध्यमा तथा ।

 \* यज्ञोपवीतमुद्रा.\*

मध्यमाङ्गुष्ठशिरसि (39) सङ्गतिर्ह्यग्रपर्वणा ॥ 22.64 ॥

(39. सङ्गताभ्यांतु.)

यज्ञोपवीतमुद्रा स्या

 \* आकल्पमुद्रा.\*

दंगुष्ठेन कनिष्ठिका ।

आकल्पमुद्रिका ज्ञेया विष्णोः प्रीतिकरी शुभा ॥ 22.65 ॥

 \* धूपमुद्रा.\*

\(40\) संहृताग्राङ्गुलीनां तु कृत्वा व्यतिकराङ्गुलीः ।

सहैवोर्ध्वीकृतांगुष्ठौ कराभ्यां (41) धूपमुद्रिका ॥ 22.66 ॥

(40. संशृता.)

(41. धूम.)

 \* दीपमुद्रा.\*

ऊर्ध्वंतु मध्यमां कृत्वा संहृत्यांगुष्ठमेव च ।

तर्जन्या नामिकाभ्यां तु संहृत्य तु कनिष्ठिकाम् ॥ 22.67 ॥

तेनैव वामहस्तेन दक्षिणेन कृता (42) तु या ।

दीपमुद्रेति सा प्रोक्ता देवदेव प्रयाधिका ॥ 22.68 ॥

(42. तथा.)

अन्येषामुपचाराणां मुद्रा स

 पाद्मसंहितायाम्



 चर्यापादे--त्रयोविंशोऽध्यः

 \* मन्त्रोद्धारविधिः.\*

?

ब्रह्मा :----

संज्ञाभेदस्तु वर्णानां मन्त्रोद्धारस्तु कीदृशः ।

प्रयोजनं वा किं तस्य कथ्यतां तदशेषतः ॥ 23.1 ॥

श्रीभगवान् :----

\(1\) अहं ते कथयिष्यामि शृणु (2) सर्वं यथातथम् ।

ह्रस्वदीर्घविभागेन भिन्नाः पद्मज मन्मुखात् ॥ 23.2 ॥

(1. हन्तते.)

(2. गुह्यं.)

अकाराद्यास्स्वरा जाताः क्रमादन्येऽर्धमातृकाः ।

ककाराद्याश्च चक्रेते न्यस्य पूज्याः (3) परिष्कृते ॥ 23.3 ॥

(3. परिष्कृताः.)

प्रशस्ते निर्जने गुप्ते भूभागे (4) शोभने समे ।

हस्तद्वयेन विस्तीर्णं स्थण्डिलं चतुरश्रकम् ॥ 23.4 ॥

(4. शोधिते.)

दर्पणोदरसङ्काशमुन्नतं चतुरङ्गुलैः ।

मृद्भिः (5) पिधाय सुषिरं गोमयेनोपलिप्य च ॥ 23.5 ॥

(5. विधाय सुसमम् विहाय सुषिरम्.)

प्रोक्ष्य चक्रं विधातव्यं षोडशारपरिष्कृतम् ।

नाभिनमिसमायुक्तं चन्दनक्षोदरेखया ॥ 23.6 ॥

तन्मध्ये छन्दसामादिररभूषु स्वरा स्तथा ।

स्पर्शाक्षरं नाभिमध्ये नेमिमध्ये च यादयः ॥ 23.7 ॥

एवं न्यस्तेषु वर्णेषु द्वादशाक्षरविद्यया ।

अर्घ्याद्यैस्सकलैर्भोगैर्वर्णात्मासं समर्चयेत् ॥ 23.8 ॥

 \* वर्णानां संज्ञान्तरम्.\*

चक्रसंस्थितवर्णानां नामभेदः प्रदर्श्यते ।

उद्गीथश्छन्दसामादिः प्रणवस्तारक स्तथा ॥ 23.9 ॥

\(6\) ब्रह्म च ब्रह्मकोशश्च व्यापी चोङ्कार इत्यपि ।

नामानि (7) प्रथितान्यष्टावकारो विष्णुरुच्यते ॥ 23.10 ॥

(6. ब्रह्मा.)

(7. कथिता.)

ओङ्कारादिश्चाप्रमेय आकारो मधुसूदनः ।

आदिदेवो गोपनश्च स्यादिकारस्त्स्रिविक्रमः ॥ 23.11 ॥

माया बन्धुश्च रामश्च कथ्यते तदनन्तरम् ।

पञ्चबिन्दुर्महामाया वामनस्स्मर्यते तथा ॥ 23.12 ॥

उकारो भुवनाह्वानश्श्रीधरश्चोदय स्तथा ।

ऊकाराश्चोर्ध्वलोकेशो हृषीकेशो गुहालयः ॥ 23.13 ॥

ऋकार ऋतधामा च पद्मनाभस्तथोच्यते ।

ऋकारः पीठनामा स्याद्योगी दामोदर स्तथा ॥ 23.14 ॥

लृकारः केशवो गोप्ता (8) प्रज्ञाधारो महेश्वरः ।

लृकारो दीर्घ (9) घोणश्च नारायणसमाह्वयः ॥ 23.15 ॥

(8. प्रजा.)

(9. घोषश्च.)

संप्रसारणनामास्यादेकारो माधवाह्वयः ।

देवदत्तो मृगेशस्स्यादैकारो (10) गोधनः स्मृतः ॥ 23.16 ॥

(10. धनदः.)

गोविन्धो वीरसेनश्च स्यादोकारश्चतुर्मुख ।

ओतदेहो वासुदेवो ब्रह्मसाधन इत्यपि ॥ 23.17 ॥

औकार औषधाह्वान और्वस्सङ्कर्षणो मनुः ।

अंकारः कपिलाक्षश्च प्रद्युम्नो (11) देवता स्मृतः ॥ 23.18 ॥

(11. देवरः.)

अःकारश्चानिरुद्धाह्वः कलान्त (12) स्सर्गिसंज्ञिकः ।

ककारः कमलो ब्रह्मा करालश्शङ्खिनःस्मृतः ॥ 23.19 ॥

(12. स्सर्ग.)

खकारः (13) खर्वदेहश्च चक्री गरुडवाहनः ।

गदध्वंसी गकारश्च गदी पङ्चात्मकस्सृतः ॥ 23.20 ॥

(13. सर्व.)

पद्मपाणिर्शकारस्तु पञ्चात्मा गजवाहनः ।

ङकारश्शार्ङ्गपाणिश्च एकदंष्ट्रः कपिध्वजः ॥ 23.21 ॥

वक्रतुण्डः खड्गधरश्चकारः प्रेतनायकः ।

छकारश्छलविध्वंसी स्वच्छन्दः कुण्डली स्मृतः ॥ 23.22 ॥

मुसली जन्महन्ता च जकारः ककुभः स्मृतः ।

झकारस्सामवेदात्मा (14) झषाशी (15) च गुवर्णभाः ॥ 23.23 ॥

(14. झषांशी.)

(15. नसुवर्ण.)

ञकारश्चन्द्रधवलः पाशपाणिर्भृगुःस्मृतः ।

टकारो हृदया (16) ह्लादी खेटकी पर्वतः स्मृतः ॥ 23.24 ॥

(16. ह्वानः.)

ठकारः कौस्तुभो (17) मेघी तोमरो दुस्सहः स्मृतः ।

डकारः पुण्डरीकाक्षो झषो भूमिर्वनालयः ॥ 23.25 ॥

(17. मेधी.)

ढकारः पुष्पभद्रा च दृढकर्मा प्रतर्दनः ।

णकारो वनमाली स्यात्प्रचण्डस्सुमुखः स्मृतः ॥ 23.26 ॥

एकनेत्र स्तकारस्याद्वैराजो विजयः स्मृतः ।

थकारस्सर्व (18) रोधश्च रसात्मा सुप्रतिष्ठितः ॥ 23.27 ॥

(18. रोगश्च.)

दकारो वैधरो दृष्टिरत्रि (19) स्स त्रिपुरान्तकः ।

धकारो धनदः पुण्यस्सुभगो मोहनाशनः ॥ 23.28 ॥

(19. सर्व.)

नकारो भद्रपाणिस्स्याद्विघ्नेशो मानुषेश्वरः ।

पकारः पापहननः पवित्रः पश्चिमानवः ॥ 23.29 ॥

पकारः पुल्लनयनश्शिखण्डी स्याद्विकर्मणः ।

बकारो जृम्भलो ह्रस्वो मतिमान् कालनेमिजित् ॥ 23.30 ॥

भल्लायुधो भकारश्च सुभद्रस्सूक्ष्मलोचनः ।

मकारो मन्दरो दक्षो माधवी पाटलक्रियः ॥ 23.31 ॥

यकारः पुरुषात्मा स्याद्वायु श्शङ्खश्चतुर्गतिः ।

रेषोऽनलो महाज्वालो विश्वात्मासर्वदाहकः ॥ 23.32 ॥

लकारःपीतवर्णाभो महेन्द्रः पुलहः स्मृतः ।

वकारो वरुणः कुम्भः पीयूषात्मा सुधारसः ॥ 23.33 ॥

शकारश्शुभदो लक्ष्मीः श्रीवत्सो वित्तवर्धनः ।

षकारः क्रोधरूपी स्यादुग्रात्मा शत्रुसूदनः ॥ 23.34 ॥

पूर्णचन्द्रः कलात्मा स्यात् सकारश्शुक्लसंज्ञितः ।

द्वादशात्मा हकारास्स्याद्दीप्तिमान् भास्करः स्मृतः ॥ 23.35 ॥

लकारोडुण्डभो (20) भर्गो विष्कम्भो विषमध्वनिः ।

क्षकारो गरुडोऽ नन्तः कूटो नरहरिःस्मृतः ॥ 23.36 ॥

(20. गर्भो विष्कम्भो नृषभध्वनिः-गर्गो.)

अनुस्वारो द्रुवो बिन्दुर्यष्टिश्चन्द्रार्ध उच्यते ।

स्वाहाकारो हुतान्तश्च (21) टठेति परिकीर्तितः ॥ 23.37 ॥

(21. चन्देति परिकीर्तितः.)

नमस्कारो नतिर्वर्णसंज्ञा इत्यादयः स्मृताः ।

 \* वर्णानां देवतानिर्देशः.\*

चक्रसंस्थितवर्णानां देवता कथ्यते क्रमात् ॥ 23.38 ॥

 \* तत्र अचां देवताः.\*

सर्वेषामपि वर्णानामकारः कारणं यतः ।

सर्वकारणरूपत्वा द्विष्णुस्तस्याधिदेवता ॥ 23.39 ॥

आकारस्य मधुद्वेषी स्यादिकारस्त्रि (22) विक्रमः ।

ईकारो वामनो देवस्तथोकारश्श्रियः पतिः ॥ 23.40 ॥

(22. विक्रमी.)

ऊकारस्य पृषीकेशो वर्णस्य स्यादनन्तरम् ।

पद्मनाभस्त्वृकारस्य देवो दामोदरो भवेत् ॥ 23.41 ॥

\(23\) ॠकारस्य स्थितश्शम्भुः लृकारस्य च देवता ।

नारायणोऽधिदेवस्स्यात् लृकारस्य चतुर्मुख ॥ 23.42 ॥

(23. ॠकारः केशवो देवो.)

माधवोऽनन्तरार्णस्य गोविन्दो देवता भवेत् ।

ऐकारस्य तथार्णस्य स्यादोकारस्य देवता ॥ 23.43 ॥

वासुदेवस्तथार्णस्य स्यादौकारस्य देवता ।

सङ्कर्षण स्तथाङ्कारो भवेत्प्रद्युम्न देवता ॥ 23.44 ॥

अःकारस्यानिरुद्धस्स्याद्देवा इत्थं क्रमादचाम् ।

देवताः कथिता ब्रह्मन्

 \* हलां देवताः.\*

हलां संप्रति कथ्यते ॥ 23.45 ॥

ककारस्य विधिर्देवः खकारस्य सुदर्शनः ।

गकारस्य घकारस्य (24) वाणी शार्ङ्गश्च देवता ॥ 23.46 ॥

(24. वाणीशार्ङ्गाधिदेवते.)

ङकारस्य चकारस्य देवो नन्दक इष्यते ।

छकारस्य यमो देवो जकारस्य च देवता ॥ 23.47 ॥

मुसली स्यात् (25) झकारस्तु भवेदङ्कुशदैवतः ।

ञकारस्य भृगुर्देवः टकारस्य महीधरः ॥ 23.48 ॥

(25. झकारस्य भवेदङ्कुशदेवता.)

मेरुः कौस्तुभदैवत्यः ठकारो डस्तु पार्थिवः ।

ढकारो मातृदैवत्योणकारो वानमालिकः ॥ 23.49 ॥

तकारस्य तथा दृष्टिः थकारो रसदैवतः ।

अत्रिर्दकारस्य भवेद्धकारस्य धनेश्वरः ॥ 23.50 ॥

लम्भोदरो नकारस्य पकारस्य पवित्रकः ।

शिखण्डवान् फकारस्य बकारस्य तु देवता ॥ 23.51 ॥

\(26\) जृम्बलो भाक्षरस्य स्यात्सुभद्रो देवता तथा ।

दक्षो मकारस्य भवेद्यकारो वायुदैवतः ॥ 23.52 ॥

(26. जृम्भलन्तु भकारस्य.)

धूमध्वजस्स्याद्रेफस्य लकारस्य दिवस्पतिः ।

पकारो वरुणेशान श्शकारो माधिदैवतः ॥ 23.53 ॥

क्रोधाकारः षकारस्य सकारश्चन्द्रदैवतः ।

सहस्रांशुर्हकारस्य लकारो (27) भर्गदैवतः ॥ 23.54 ॥

(27. भगदैवतः.)

नरसिंहः क्षकारस्य कथिताः कादिदेवताः ।

 \* मन्त्रावर्णादिज्ञाने फलम्.\*

वर्णानां चक्रनिष्ठानां नामान्यपि च देवताः ॥ 23.55 ॥

यो वेत्ति तस्य फलदा मन्त्रिण श्चतुरानन ।

 \* वर्णानां नक्षत्राणि.\*

यावतो यस्य वर्णस्य यन्नक्षत्रं विदुर्बुधाः ॥ 23.56 ॥

स च (28) तावां स्तत्र वर्णः क्रमादिह निगद्यते ।

आद्यं विना स्वरं वर्णावाद्यावाश्वयुजौ स्मृतौ ॥ 23.57 ॥

(28. तासाम्.)

इकारस्यापि भरणी कृत्तिकात्रयमुत्तरम् ।

चतुष्टयमृकारादि रोहिण्ये कमथेडका ॥ 23.58 ॥

रौद्रमप्येक (29) मेवस्यात्पुनर्वस्वोर्द्वयं मतम् ।

द्वयमेव तथा पौष्णमाद्यन्तं वा मता न्तरे ॥ 23.59 ॥

(29. वर्णस्स्यात्.)

कादिषु प्रथमं (30) पुष्यं द्वयं सार्पं द्वयं मघा ।

एकमर्यमणं युग्मं (31) भर्गदैवतमुच्यते ॥ 23.60 ॥

(30. पुष्यद्वयं सार्प.)

(31. भगदैवत--भगवद्दैव.)

युग्ममेव तु सावित्रं (32) द्वयमिन्द्राधिदैवतम् ।

एकं (33) निष्ट्या विशाखे द्वे त्रयं मैत्रमनन्तरम् ॥ 23.61 ॥

(32. द्वयं चित्त्रा.)

(33. तिष्या.)

ऐन्द्रमेकं त्रयं मूलं पूर्वमाषाढमेककम् ।

आषाढमुत्तरं चैरमेकमेवाभिजिन्मतम् ॥ 23.62 ॥

द्वयं वैष्णवमेकं तु श्रविष्ठा शततारकम् ।

एकमेव (34) त्रयं शादि वर्णस्स्यादज एकपात् ॥ 23.63 ॥

(34. त्रियंशादि.)

अहि र्बुध्न्यस्त्रयो वर्णा इति वर्णेषु तारकाः ।

 \* राशयः \*

आदौ चतुष्टयं मेषो वर्णानामृषभस्त्रिकम् ॥ 23.64 ॥

तथैव मिथुनं युग्मं कुलीरं मृगराट् तथा ।

शिष्टद्वयं शादयस्तु (35) कन्या कुः प्रथमं तुला ॥ 23.65 ॥

(35. कन्यायाः.)

चवर्गो वृश्चिकश्चापः टवर्गस्सद्भिरुच्यते ।

तवर्गो मकरः कुम्भः पवर्गोऽ (36) न्त्यस्य यादयः ॥ 23.66 ॥

(36. न्यस्य.)

 \* साधकस्य योगपरीक्षा.\*

नक्षत्रं यत्साधकस्य मन्त्रस्याद्यक्षरस्य यत् ।

नरनार्योरिवतयोर्योगायोगौ परीक्षयेत् ॥ 23.67 ॥

 \* सिद्धारिचक्रन्यासः \*

चतुष्पदं लिखित्वोर्वां तत्राकारादि निक्षिपेत् ।

यर्स्मिपदे साधकस्य नामाद्यर्णलिपि स्तथा ॥ 23.68 ॥

तत्रैव चेद्भवेस्मन्त्र (37) स्याध्यं वर्णमवस्थितम् ।

तत्सिद्धं स्याद्द्वितीये तु साध्यं विद्यादनन्तरे ॥ 23.69 ॥

(37. स्स्याद्यवर्णमपि.)

पदे सिद्धं तुरीये तु वैपरीत्याय कल्पते ।

सिद्धे सिद्धं जापाद्यैस्तु साध्ये साध्यं सुसिद्धके ॥ 23.70 ॥

अधितमात्रे महते फलाय भवति ध्रुवम् ।

पदे तु वैरिणस्स्याच्छेल्लिपिरध्येतृनाशनम् ॥ 23.71 ॥

आनुगुण्यं परीक्ष्येत निमित्तानि परीक्ष्य च ।

साधकस्साधयेन्मन्त्रं देवस्य कुटिला गतिः ॥ 23.72 ॥

 \* मूलमन्त्रचतुष्टयस्य नानुगुण्यपरीक्षा.\*

चतुर्षुमूलमन्त्रेषु नानुगुण्यं परीक्षयेत् ।

 \* मूलमन्त्रनिरूपणम्.\*

तारमष्टाक्षरं चैव द्वादशाक्षरमेव च ॥ 23.73 ॥

विष्णुगायत्र्यपि तथा चत्वारः प्रथमे मताः ।

 \* मालाभीजमन्त्रलक्षणम् \*

द्वात्रिंशदक्षराधिक्ये मालामन्त्रादशादिखे ॥ 23.74 ॥

बीजमन्त्रा

 \* मन्त्राणां वयोजात्यादिनर्देशः.\*

स्समस्तेषु पूर्वे वार्धिक्यशोभनाः ।

\(38\) इतरे यौव्वने तद्वत्सर्वे बाल्येपि शोभनाः ॥ 23.75 ॥

(38.

\`

इतरे

'

इत्यर्धं क्वचिन्न.)

स्त्रीवुन्न (39) पुमिति त्रैधं भजन्तेमन्त्रजातयः ।

संस्त्यानमन्त्रास्स्वाहान्ता मनोन्तास्तु नपुंसकाः ॥ 23.76 ॥

(39. बिति च.)

शेषाः पुरुषमन्त्रास्स्युरिति त्रिविधमीरितम् ।

 \* मन्त्रजात्यनुरोधेन कर्मनु विनियोगः.\*

उच्चाटने च वश्ये च विद्वेषे क्षुद्रकर्मसु ॥ 23.77 ॥

स्त्रियः प्रशस्ता नब्लिङ्गाः कर्मस्वन्यत्र पूजिताः ।

पुल्लिङ्गेषु तु (40) मन्त्रेषु दिङ्मीत्रं किञ्चिदुच्यते ॥ 23.78 ॥

(40. सर्वेषु.)

फडन्ता मरणाद्यर्थे शस्ता भूताद्युपद्रवे ।

\(41\) हुङ्कारान्ताः प्रशस्यन्ते वौषडन्तास्तु ते पुनः ॥ 23.79 ॥

(41. हुङ्का राद्या.)

आप्यायने नियुज्यन्ते धर्मकामार्थमूर्तिषु ।

चतुर्थ्यन्ताः प्रशस्यन्ते ओमन्तास्सर्वसिद्धिदाः ॥ 23.80 ॥

 \* अविधिना ग्रहणे दोषः.\*

\(42\) सर्वमन्त्रास्सर्वफला गुरुवक्त्रद्यदि श्रुताः ।

यदृच्छया श्रुतो मन्त्रश्छ (43) न्नेनाथच्छलेन वा ॥ 23.81 ॥

(42. सर्वे.)

(43. च्छन्दे.)

पत्रेक्षितो वा व्यर्थस्स्यात्प्रत्युतानर्थदः स्मृतः ।

 \* सिद्धैकमनस्त्रस्य मन्त्रान्तरसौलभ्यम्.\*

एकस्सुसाधितो मन्त्रोजपहोमादितर्पणैः ॥ 23.82 ॥

स साधकस्य सर्वार्थं प्रसूते नात्र संशयः ।

सम्यक्सिद्धैकमन्त्रस्य नासाध्यमिहा किञ्चन ॥ 23.83 ॥

किंपुनर्बहपो यस्य का कथा हरिरेव सः ।

 \* मन्त्रजपे दिगादिनियमः \*

कुशेषु कृष्णत्वचि वा (44) ब्रुस्यामेकान्तभूमिषु ॥ 23.84 ॥

(44. तस्यामेकान्त.)

प्रागादिदिङ्मुखो भूत्वा न तु याम्यमुखः क्वचित् ।

उपविष्टो जपेन्मन्त्रं सपवित्रकरश्शुचिः ॥ 23.85 ॥

धृतोर्ध्वपुण्ड्ररचनो नान्यां वा चमुदीरयन् ।

गुरुं प्रणम्य प्रथमं प्रणवप्रमुखं जपेत् ॥ 23.86 ॥

 \* जपयोग्यप्रदेशाः.\*

देवतायतने नद्या शैले सागररोधसि ।

वने वा तीर्थदेशे वान्यग्रोधाश्वत्थयोरधः ॥ 23.87 ॥

\(45\) अन्यत्र वा शुचौ देशे कुटिं कृत्वारभेत सः ।

 \* जापकस्य आहारनियमः.\*

अनश्नन् वायुभक्षो वा यद्वाब्भक्षो जलाप्लुतः ॥ 23.88 ॥

(45. अन्यत्रापि.)

जीर्णपर्णाशनश्शाकभोजनो वा फलानि वा ।

वक्वानि मूलान्यथवा भुञ्जानो लवणं विना ॥ 23.89 ॥

यपोष्टि कालाजदुग्ध भिक्षाहोरो जितेन्द्रियः ।

पूर्वं पूर्वं प्रशस्तं स्यादशनीयं विशोधनम् ॥ 23.90 ॥

 \* सिद्धियोग्य तिथ्यादयः.\*

\(46\) मन्त्रस्य देवता (47) तारतिथिवारेषु साधकैः ।

द्वादश्यां पौर्णमास्यां वा ग्रहणे कर्म शस्यते ॥ 23.91 ॥

(46. मन्त्रेषु.)

(47. राति तिथि---तारातिथि.)

विशेषयजनं कुर्वन् चक्राब्जे जपमाचरेत् ।

शिखी वा जटिलो वापि वल्कलाजिनकर्पटः ॥ 23.92 ॥

त्रिसन्ध्यं स्नाननियतस्तैलाभ्यङ्गविवर्जितः ।

 \* युगभेदेन जापावृत्ति भेदः.\*

यावदुक्तं कृतयुगे मन्त्राभ्यसनमिष्यते ॥ 23.93 ॥

त्रेतादिषु त्रिषु प्रोक्तं द्विगुणं त्रिगुणं क्रमात् ।

चतुर्गुणं परं वापि ततो मन्त्रफलेच्छया ॥ 23.94 ॥

\(48\) सर्वसिद्धिकरोमन्त्रस्सिद्धस्सिद्ध्येत्क्रियावशात् ।

क्रियाधिगम्यते शास्त्राच्छास्त्रं देशिकपूरुषात् ॥ 23.95 ॥

(48. सर्वसिद्ध्यकरो.)

 \* मन्त्रशब्ध निर्वचनम्.\*

मननं सर्वसत्वानां त्राणं (49) संसारसागरात् ।

मननत्राणसंयोगान्मन्त्र इत्युच्यते बुधैः ॥ 23.96 ॥

(49. तु भव.)

अथवा गोपनीयत्वा (50) द्धातोर्मन्त्रयते (51) रयं ।

रप्रत्ययान्तः पुल्लिङ्गस्तथायं लोकवेदयोः ॥ 23.97 ॥

(50. त्वाद्धेतोः.)

(51. परम्.)

\(52\) मन्त्रेण स्थाप्यते देवो मन्त्रेणैव विसृज्यते ।

ज्ञानानां तत्परं ज्ञानं मन्त्रज्ञानं विदुर्बुधाः ॥ 23.98 ॥

(52. तन्त्रेण.)

ऐहिकामुष्मिकं सर्वं मन्त्रेणैव प्रसिध्यति ।

 \* फलदर्शनादेव मन्त्रद्रष्टृत्वम्.\*

छन्दो (53) मन्त्राक्षरे यत्तद्दर्शनादृषिरुच्यते ॥ 23.99 ॥

(53. मात्राक्षरे.)

दर्शनं च फलस्याहुर्नपुनर्मन्त्रदर्शनात् ।

देवता मन्त्र फलदा मन्त्रेण प्रतिपादिता ॥ 23.100 ॥

ब्रुवन्ति निलयं क्षेत्रं तत्वं (54) तत्वमिदं विदुः ।

 \* मन्त्राणां श्वेतादिवर्णभेदः.\*

मन्त्राक्षराणां शुक्लादि (55) मन्त्रभेदः प्रकीर्तितः ॥ 23.101 ॥

(54. तत्वंच भेदयोः.)

(55. वर्णभेदाः प्रदर्शिताः.)

मूलमन्त्रादिमन्त्राणां साधनं शुणु सांप्रतम् ।

 \* मन्त्रिणो वर्ज्यावस्तुनिर्देशः.\*

विधाय (56) यागयोग्यानि पुष्पामूलफलानि च ॥ 23.102 ॥

(56. योग योग्यानि.)

शाकादीनि तु (57) वर्ज्यानि वर्जयेदितराणि तु ।

गृह्णाया द्यानि वर्ज्यानि तानि वक्ष्यामि पद्मज ॥ 23.103 ॥

(57. वर्णानि.)

 \* वज्यानि पुष्पाणि.\*

उग्रगन्धान्यगन्धानि दुर्गन्धानि परित्यजेत् ।

वस्त्रार्कपर्णस्पृष्टानि पुष्पाण्यारधने हरेः ॥ 23.104 ॥

उन्मत्त शाल्मली बीजपूर धुत्तूरिकाजपाः ।

बन्धूकीसितकोरण्डद्रोणकन्यापराजिताः ॥ 23.105 ॥

हृहत्यगस्त्यकूश्माण्डपटोल्यारग्वथैस्समाः ।

मिर्गुण्डी (58) दमयन्ती च (59) रिंशुकं पारिभद्रकम् ॥ 23.106 ॥

(58. मदयन्तीच.)

(59. किंशुका पारिभद्रका.)

कोशातकी प्रायालुश्च तपस्वी गिरिमल्लिका ।

निम्बव्याघ्री करञ्जश्वी षण्ड (60) पाषण्डपट्टिका ॥ 23.107 ॥

(60. पाण्डर.)

\(61\) विभीतकिङ्किण्यङ्कोललाङ्गलीशङ्खपुष्पिणी ।

नारङ्गनन्दिकावर्त (62) वल्लि काक्षीरिकादिषु ॥ 23.108 ॥

(61. विभीतकिङ्किणीकोल.)

(62. मल्लिका.)

 \* मन्त्रिणो वर्ज्यानि शाकादीनि.\*

पुष्पाणि वर्जनीयानि शाकान्यपि तथा शृणु ।

\(63\) शृङ्गाष्टं ग्रञ्जनं शिग्रू नालिका सुनिषण्णकम् ॥ 23.109 ॥

(63. शृङ्गाग्रं गृञ्जनम्

,

शृङ्गाष्टं कुङ्जरम्.)

सौभाञ्जनं (64) रक्तभाष्पं ग्रामभाष्पं त्रिकण्टकम् ।

\(65\) द्रोणपत्रं लिलिङ्गा च तण्डुलीयं तपस्विनी ॥ 23.110 ॥

(64. पूतिभाष्पम्.)

(65. द्रोणं पटोली निम्बं च.)

कोशातकी च वर्ज्यानि मूलेषु त्याज्यमुच्यते ।

छत्राकं लशुनं तालफलमूले पटोलिका ॥ 23.111 ॥

\(66\) बिम्बकुम्भाण्डनारङ्गफलानि परिवर्जियेत् ।

 \* वर्ज्यानि भोजनपात्राणि.\*

बिल्वोदुम्बर भोध्यर्क वटपत्रेषु भोजनम् ॥ 23.112 ॥

(66. बीजकुम्बा.)

वर्जयेत्साधको यत्नादालस्यं (67) दीर्घचिन्तनम् ।

विवादनिद्रा निर्वेदनिग्रहानुग्रहंस्त्यजेत् ॥ 23.113 ॥

(67. दीर्घदर्शनम्.)

 \* मन्त्रिणा धारणीयानि चिह्नानि.\*

पद्माक्षमालां ग्रीवायां लम्बयेत्साधकश्शुचिः ।

 \* सुवर्ण चक्रधारणम्.\*

धारयेद्रैमयं चक्रं सर्वविघ्नोपशान्तये ॥ 23.114 ॥

 \* देहे दारणीयलाञ्चनम्.\*

जपकालेऽथवा चक्रं शङ्खाकृति यथातथा ।

शार्ङ्गखड्गदाकारं लाञ्छनं लाञ्छयेत्सुधीः ॥ 23.115 ॥

शरीरावयवे बाह्वोर्वक्षोभुवि चतुर्मुख ।

 \* चक्रादिलाञ्छितस्य माहात्म्यम्.\*

चक्रादिपञ्चाभिज्ञान लक्षिताङ्गपरिष्कृतम् ॥ 23.116 ॥

पुरुषं दूरतो दृष्ट्वा भूताद्या भयविह्वलाः ।

विद्रवन्ति तथा घोराः पापिष्ठाः क्षणमात्रतः ॥ 23.117 ॥

विनश्यन्ति तथा पुण्यपुञ्जानि प्रविशन्तिच ।

प्रणमन्ति तथा देवा देवर्षिप्रवरास्तथा ॥ 23.118 ॥

अकृत्यमपि कुर्वाणो भुज्जानो वा यत स्ततः ।

पापैर्नलिप्यते देही चक्राद्यायुधलाञ्चितः ॥ 23.119 ॥

हव्यं कव्यं च दातव्यं तस्मै (68) तद्दानमक्षयम् ।

 \* सिद्धिप्रतिबन्धकानि वेषचेष्टादीनि.\*

अविधाय शिखाबन्धमकृत्वा तिलकं मृदा ॥ 23.120 ॥

(68. तद्धत्तमक्षयम्.)

अधारयंस्ततो दर्भान् सूत्रै (69) रनुपवीतयन् ।

कुर्वन् कर्माणि न फलं प्राप्नुयात्पुरुषाधमः ॥ 23.121 ॥

(69. रनुवनीतवान्.)

नग्नो मुक्तशिखाबन्धो वाससा वावकुण्ठितः ।

गच्छन् शयानः प्रलपन् न जपात्फलमश्नुते ॥ 23.122 ॥

जपेन्मौनं समास्थाय सहसंभाषणादिकम् ।

प्रतिलोमादिभिर्नीचैर्नकुर्यान्मन्त्रवित्तमः ॥ 23.123 ॥

व्याहरेदपि कार्यार्थं नित्यं तद्गतमानसः ।

 \* मन्त्रसिद्ध्यर्थ शालानिर्माणादि.\*

द्वादशाक्षर (70) मन्यं वा जपेदक्षरलक्षकम् ॥ 23.124 ॥

(70. तो हीनं.)

तदर्धं जुहुया दग्नौ होमशालां प्रकल्पयेत् ।

धूमनिर्गमनोपेतां चतुरश्रां (71) मनोरमाम् ॥ 23.125 ॥

(71. मनोहराम्.)

 \* कुण्डाकृति मानादि.\*

तन्मध्ये कल्पयेत्कुण्डमाहुत्यसुगुणं शुभम् ।

वृत्तं वा चतुरश्रं वा मेखलात्रयसंयुतम् ॥ 23.126 ॥

\(72\) यो निमन्मृत्स्नया ब्रह्मन् मानं कुण्डन्य कथ्यते ।

अयुताहुतिपर्यन्ते होमे हस्तप्रमाणकम् ॥ 23.127 ॥

(72. योनिकम्.)

द्विहस्तं नियुते कुण्डं त्रिहस्तं प्रयुते तथा ।

शङ्कुहोमे चतुर्हस्तं महाशङ्का तु षट्करम् ॥ 23.128 ॥

नृन्दाहुतौ सप्तहस्तं महाबृन्देऽष्टहस्तकम् ।

अर्बुदे नवहस्तं स्यान्निर्बुदे दशहस्तकम् ॥ 23.129 ॥

एकादशकरं खर्वे परार्धे द्वादशायतम् ।

त्रयोदशकरं मध्ये (73) अन्तकेतु चतुर्दश ॥ 23.130 ॥

(73. अन्त्यके.)

पद्मे कराः पञ्चदश महापद्मे तु षोडश ।

समुद्रे विंशतिकर (74) मोघे द्वाविंशतिः स्मृतम् ॥ 23.131 ॥

(74.महौघे.)

इतोऽधिकाहुतिविधौ चतुर्विंशतिहस्तकम् ।

 \* प्रसंगात्सङ्ख्यास्थापनिर्देशः.\*

प्रसङ्गादुच्यते सङ्ख्या तां क्रमेणावधारय ॥ 23.132 ॥

एकं दश शतं सङ्ख्या सहस्रमयुतं तथा ।

नियुतं प्रयुतं शङ्कुर्महाशङ्कुस्ततः परम् ॥ 23.133 ॥

नृन्दं तथा महाबृन्दमर्बुदं न्यर्बुदं तथा ।

खर्वं परार्धं मध्यान्ते पद्मं तन्महदादिकम् ॥ 23.134 ॥

\(75\) पद्मोत्तरं समुद्रं स्यान्महौघं (76) चोत्तमं भवेत् ।

एकमारभ्य गणयेत्प्रयुतान्तं यथाक्रमम् ॥ 23.135 ॥

(75. उपोत्तमम्.)

(76. चोत्तरम्.)

स्थानात् स्थानं दशगुणं वर्धयेत्प्रयुतावधि ।

लक्षस्य नियुतं (77) सङ्ख्या कोटिः प्रयुतमिष्यते ॥ 23.136 ॥

(77. सर्वत्र सङ्ख्या इत्यत्र संज्ञा इतिको शान्तरे.)

शङ्कुमारभ्यगणयेन्महौघान्तं क्रमाद्यथा ।

शतं कोटिसहस्राणां शङ्कुसङ्ख्या निगद्यते ॥ 23.137 ॥

तथैव स्यान्महाशङ्कुरेवं बृन्दं प्रकीर्तितम् ।

तद्वदेव महानृन्द मेवमेवार्बुदं स्मृतम् ॥ 23.138 ॥

इत्थं निर्बुदमाख्यातमेवं खर्वमुदाहृतम् ।

एवमेव परार्धं स्यान्मध्यमित्थं चतुर्मुख ॥ 23.139 ॥

\(78\) एवमन्तं तथा पद्मं महापद्मं तथैव च ।

सागरप्रलयावेवं सङ्ख्या नास्ति ततः परम् ॥ 23.140 ॥

(78. एवमेवं.)

 \* अग्ने श्शोत्रादिनिरूपणम्.\*

\(79\) यत्र काष्ठं तु तच्छ्रोत्रं यत्र धूमस्तु नासिका ।

यत्राल्पज्वलनं नेत्रं यत्र भस्मतु तच्छिरः ॥ 23.141 ॥

(79. यत्र इत्यादि -

\`

समिद्भिः

'

इत्यन्तं कोशचतुष्टये न दृश्यते.)

यत्र सम्यके स्थिता दर्भास्तत्र केशाः प्रकीर्तिताः ।

यत्र प्रज्विलितो वह्निर्जिह्वातत्रैव कीर्तिता ॥ 23.142 ॥

 \* होमस्तानादिफलम्.\*

अग्निकर्णे हुती रोगो नासिकायां मनोव्यथा ।

चक्षुषोर्निधनं कुर्यात्केशे दारिद्र्यं भवेत् ॥ 23.143 ॥

हुतं शिरसि पापं स्यात्तस्माज्जिह्वासु होमयेत् ।

समिद्भिर्याज्ञियैर्बीजैर्घृतैर्गव्यैस्तथा दलैः ॥ 23.144 ॥

सुमनोभिस्समिद्धेग्नौ जुहुयादग्निमाहरेत् ।

 \* कुण्डमध्ये योगासनम्.\*

आरण्यं मणिजं लौहं कुण्डमध्ये परिष्कृते ॥ 23.145 ॥

योगासनं चाग्नि मध्ये कल्पयित्वा हरिं पुनः ।

 \* प्रत्यहं होमः.\*

आवाहयेत्तत्र देवं होमान्तं (80) तत्र सन्निधिम् ॥ 23.146 ॥

(80. तस्य.)

प्रार्थयेत समाराध्य होमं कुर्याद्दिने दिसे ।

आहोमकालमर्यादं रक्षेदग्निमतन्द्रितः ॥ 23.147 ॥

न दहेत्परिधीन् दर्भानुपस्तीर्णानुपक्रमे ।

 \* सिद्धेर्निमित्तानि.\*

एवमुक्तेन मार्गेण जपतो मन्त्रमुत्तमम् ॥ 23.148 ॥

साधकस्य (81) पुनस्स्वाप्नास्सम्भवन्त्यविचारिताः ।

मन्त्रसिद्दिमसिद्दिं च सूच (82) यन्तश्शुभाशुभम् ॥ 23.149 ॥

(81. पुरा.)

(82. यन्त्य.)

 \* तत्र सुनिमित्तानि.\*

आचार्यं प्रतिमां देवीं पूजोपकरणानि च ।

विप्रं भागवतं भूपं छत्रचामरदन्तिनः ॥ 23.150 ॥

सिंहासनमपां कुम्भं पुर्णं कन्यां मधूजनम् ।

दीपं शङ्खं तथा यानां (83) श्रीवत्सं पादुकां तथा ॥ 23.151 ॥

(83. श्रीवृक्षम्.)

श्वेतं वस्त्रं च माल्यं च चन्दनं भूषणानि च ।

रत्नानि काहलादीनि पायसं दधि पालिकाः ॥ 23.152 ॥

तांबूलं पुस्तकं घण्टां तण्डुलानवगाहनम् ।

समुद्रतरणं शैलारोहणं द्रुमरोहणम् ॥ 23.153 ॥

\(84\) भूमिलाभं मृदां लाभं तटकुपादिदर्शनम् ।

प्राङ्कुखोदुङ्गुखो वापि यात्रां कुर्वन् स्वयं यदि ॥ 23.154 ॥

(84. भूमिलाभमृतं लाभम्.)

विमानदर्शनं विष्णोर्दीप्तौ च शशिभास्करौ ।

\(85\) नक्षत्राणि गृहादीनि ज्योत्सां च ध्रुवमण्डलम् ॥ 23.155 ॥

(85.

\`

नक्षत्राणि

'

इत्यर्धं कोशपञ्च के न दृश्यते.)

दीप्तमग्निं वेदघोषं सिद्धविद्याधरादिकम् ।

देवता समितिं चैव पश्यन् मूलफलानि च ॥ 23.156 ॥

अपूपादीनि भक्ष्याणि कुशयष्टिं कमण्डलम् ।

यज्ञोपवीतं पात्राणि स्रुक्स्रुवादीनि लोकयन् ॥ 23.157 ॥

अक्षमालामेव माद्यैश्शुभैस्स्वप्नैर्विनिर्दिशेत् ।

मन्त्रसिद्धिं बहु (86) मुखां

 \* दुर्निमित्तानि.\*

दुस्स्वप्नाश्चाप्यशोभनाः ॥ 23.158 ॥

(86. मुखात्.)

कथ्यन्ते मुण्डितैस्सार्धं सम्भाषा सहवर्तनम् ।

स्वयं मुण्डश्छभिभ्राणो जीर्णं नीलं तथाम्बरम् ॥ 23.159 ॥

कन्थां कर्तां तथा नीलां पुष्पमालां च मूर्धनि ।

गर्दभारोहणं भग्नयानाधिष्ठानमब्जज ॥ 23.160 ॥

छिन्नच्छत्रधरो वापि महिषारोहणं तथा ।

दक्षिणाभिमुखो गच्छन्नुष्ट्रवाहादिरोहणम् ॥ 23.161 ॥

दष्टश्च कपिभिर्देहे सृगालैर्वा वृकै स्तथा ।

कर्णपादशिरश्छेदो दन्तानां पदनं तथा ॥ 23.162 ॥

नववस्त्रधरः पीडा भडैः पाशेन बन्धनम् ।

\(87\) विधवालिङ्गनं नीचैः पाषण्डैः प्रतिलोमजैः ॥ 23.163 ॥

(87. विधायालिङ्गनं.)

वर्तनं गोपुरादीनां पतनं शाखिनामपि ।

तुरगारोहणं (88) भुक्तिर्बौद्धाद्यालयसेवनम् ॥ 23.164 ॥

(88. भुक्तम्.)

मदिरापायिभिः पापरोगिभिःकितवैस्सह ।

वर्तनं दीपनिर्वापं देवानामुत्सवं तथा ॥ 23.165 ॥

ग्रामादिदाहो भक्ष्याणां फलादीनां च भक्षणम् ।

मधूच्छिष्टं प्रतिच्छाया यात्रा युद्धोद्यमं भटैः ॥ 23.166 ॥

अभ्यङ्गं तैललाभं च मरीचं लवणं तथा ।

लोकयन्नेवमादीनि स्वप्ने शान्तिं समाचरेत् ॥ 23.167 ॥

 \* सिद्धिप्रकाराः.\*

जपहोमादिभिर्विद्वान् जाग्रतः प्रत्ययां स्तथा ।

वक्ष्यामि साधकस्याग्रे जातानब्युदयावहान् ॥ 23.168 ॥

प्यूम्नि देवगाणान्नेमि घोषं दुन्दुभिनिस्वनम् ।

स्द्दैस्संभाषणं चापि विमानानां च दर्शनम् ॥ 23.169 ॥

भूतप्रेतपिशाचादिदशर्नं भूतले तथा ।

होमकाले च सप्तार्चिस्त्रिशिखः परिदृश्यते ॥ 23.170 ॥

शुद्धस्फटेकसङ्काशो दक्षिणावर्त (89) शोभितः ।

दिव्यगन्धोपलम्भश्च छत्रबिम्बध्वजादिकम् ॥ 23.171 ॥

(89. संयुतः.)

शङ्खदुन्दुभिवीणादिवेदघोषश्रुतिं पुनः ।

पूर्णाहुतिविधौ सिद्धिलिङ्गान्येतानि लोकयेत् ॥ 23.172 ॥

 \* सिद्धिलिंगानां गुरुं विनान्यत्रप्रकाशनिषेधः.\*

\(90\) साधकस्तानि लिङ्गानि कथयेन्न गुरुं विना ।

होमान्ते भोजयेद्विद्वान् वैष्णवान् द्वादशावरान् ॥ 23.173 ॥

(90. साधकानि हि लिङ्गानि.)

 \* यावन्मन्त्रसिद्धि भगवदाराधनम्.\*

यावच्च मन्त्रसिद्धिस्स्यात्तावदाराधयेद्धरिम् ।

कामनानुगुणाकारं दार्वाद्यैः परिकल्पितम् ॥ 23.174 ॥

दिने दिने जपेन्मन्त्रं जुह्वान्नग्नौयथापुरम् ।

 \* प्रणव पुरश्चरणविधिः.\*

प्रणवस्य शृणु ब्रह्मन् (91) पुरश्चरणमुत्तमम् ॥ 23.175 ॥

(91. पुनः.)

बीजं साङ्गं समुद्धारं यथावदवधारय ।

अप्रमेयादिमुदयं मध्ये (92) मन्दरपश्चिमम् ॥ 23.176 ॥

(92. मन्दिर.)

समाहृत्य (93) त्र्यवयवं त्रीन् वर्णान् वाचकं हरेः ।

प्लुतोदात्तस्वरं ब्रह्मन् चक्रमध्ये प्रतिष्ठितम् ॥ 23.177 ॥

(93. त्रिकवचस्त्रीन्वर्णान्.)

उद्धरेद्बीजमस्याद्यं (94) प्रतीकं दण्ड शेखरम् ।

वैष्णवं दण्डयेद्वैषा शक्तिस्सर्वत्र कीर्तिता ॥ 23.178 ॥

(94. प्रतीतम्.)

बीजशक्त्यङ्गहीना ये मन्त्र्यासुसै निरर्थकाः ।

तस्मात्साङ्गं बीजयुक्तं शक्तियुक्तं फलप्रदम् ॥ 23.179 ॥

बीजं शक्तिश्च कथिता श्रूयतामङ्गजातयः ।

ऋषिर्ब्रह्मस्य छन्दस्तु देवी गायत्र मुच्यते ॥ 23.180 ॥

प्रतिपाद्यः परोदेवः परमात्मा स देवता ।

बुद्धिस्तत्वं परं प्यूम क्षेत्रं वर्णस्सितच्छविः ॥ 23.181 ॥

ज्ञानं बलं तथावीर्यमैश्वर्यं तेजसा सह ।

शक्तिरेते चतुर्थ्यन्ता नमस्स्वाहा वषट् तथा ॥ 23.182 ॥

हुं फट् वौषट् क्रमादेत दवसानाश्शुभावहाः ।

अङ्गानि हृदयाद्येषु षट्सु स्थानेषु मन्त्रिणा ॥ 23.183 ॥

प्रयोज्यानि (95) प्रयुक्तेषु मन्त्रस्साङ्गः कृतो भवेत् ।

देहे करतले चैव स्थानेषु द्वादशस्वपि ॥ 23.184 ॥

(95. प्रयोगेषु.)

द्वादशाक्षरवन्न्यासः प्रणवस्स्फटिक प्रभः ।

\(96\) न्याने नमोन्तस्स्वाह्न्तू जपपूजाहुतिष्वपि ॥ 23.185 ॥

(96. न्यासो.)

वश्ये चाकर्षणविदौ उच्छाटे हुङ्कृतिर्भवेत् ।

मारणे फट्कृतिर्ज्ञेया स्तम्भ (97) विद्वेषमोहने ॥ 23.186 ॥

(97. विज्ञान.)

सतिं विनाङ्गमन्यस्स्याद्धर्मादौ नतिरेव सा ।

शाकयावकभैक्षाशी जपेल्लक्षत्रयं शुचिः ॥ 23.187 ॥

तदर्धं तर्पणे सङ्ख्या तदर्धं होमकर्मणि ।

होमान्ते सिद्धयस्तस्य जायन्ते (98) यावदीप्सिताः ॥ 23.188 ॥

(98. यद्यदीप्सिताः.)

ऐहिकामुष्मिकं सर्वं प्रणवाल्लभ्यतेऽ (99) खिलम् ।

प्रणवान्न परोमन्त्रः कश्चिदस्ति चतुर्मुख ॥ 23.189 ॥

(99. फलम्.)

शान्तिपुष्ट्यभिचारेषु किमन्यैस्सिद्धिवर्णनैः ।

अन्त्यकाले च मां ध्यात्वा व्याहरन् प्रणवाक्षरम् ॥ 23.190 ॥

\(100\) योगाभ्या (101) सोक्त विधिना जीवमारोहयेद्धृदि ।

भ्रुवो र्मध्ये ततोजीवं ततो ब्रह्म बिलं ततः ॥ 23.191 ॥

(100.

\`

योग

'

इत्यादि--.

\`

सर्वपाप

'

इत्यन्तं क्वचिन्न.)

(101. सेन.)

उच्चरन् प्रणवं (102) भित्वा भिलं ब्रह्मणि लीयते ।

यावत्प्राणविनिर्मोकमभ्यस्येत्प्रणवाक्षरम् ॥ 23.192 ॥

(102. हित्वाबिम्बं.)

सर्वपापविनिरिमुक्तो याति ब्रह्म सनातनम् ।

प्रोक्तः प्रणवकल्पस्ते समासेन चतुर्मुख ॥ 23.193 ॥

इति श्रीपाञ्चरात्रे महोपनिषदि पाद्मसंहितायां चर्यापादे मातृकाद्यर्थ (103) त्रयवर्णनं नाम त्रयोविंशोऽध्यायः.

(103. अर्थवर्णनं नाम.)

 ------ \*\*\*\*\*\* -------



 पाद्मसंहितायाम्

 चर्यापादे--चतुर्विंशोऽध्यायः.

श्रीभगवान् :----

 \* द्वादशाक्षरमन्त्रकल्पः.\*

द्वादशाक्षरमन्त्रस्य शृणु कल्पं चतुर्मुख ।

मातृकाचक्रमभ्यर्च्य द्वादशार्णं समुद्धरेत् ॥ 24.1 ॥

 \* मन्त्रसमुद्धारप्रकारः.\*

प्रणवं परमात्मानं भद्रपाणिमनन्तरम् ।

विष्णुं दक्षं चोतदेहं सुभद्रं गदिनं सुधाम् ॥ 24.2 ॥

विष्णुशीर्षं त्रयं पश्चाद्द्विजयं संप्रसारणम् ।

वरुणं चादिदेवान्तं शुक्लं भुवनशीर्षकम् ॥ 24.3 ॥

अत्रिं माधव (1) नामानं पीयूषं मधुसूदनम् ।

वायुं तथाऽप्रमेयान्तमेव (2) मुद्धारणक्रमः ॥ 24.4 ॥

(1. नामान्तम्.)

(2. मुच्चारणे विधिः.)

बीजमस्य द्वादशात्मा दण्डशीर्ष उदाहृतः ।

क्रुद्धो महांश्च वीरश्छ द्युस्सहस्रं च तेजसा ॥ 24.5 ॥

उल्कान्ताष्षडिमे शब्दाश्चतुर्थ्यन्ताः (3) स्वधान्तकाः ।

 \* बीजाक्षराणि.\*

अङ्गानि हृदयादौ स्युः स्थाने बीजाक्षराणि वा ॥ 24.6 ॥

(3. ष्ठठान्तकाः.)

 \* बीजन्यासन्थानभेदः.\*

परस्य वासुदेवस्य बीजाङ्गं समुदाहृतम् ।

दीप्तिमानूर्ध्वलोकान्तो बीजं दण्डश्शिरः स्मृतम् ॥ 24.7 ॥

\(4\) दीप्तिमान् कुम्भसंयोगो मधुसूदनमस्तकः ।

स एव वामनशिरा हृषीकेशशिरास्तथा ॥ 24.8 ॥

(4. दीप्तिमत्कुम्भ.)

\(5\) वीरसेनशिराश्चापि कल्क्यन्तोयमनन्तरः ।

षष्ठमौर्वशिरः प्रोक्तमङ्गानि क्रमशः पुनः ॥ 24.9 ॥

(5. देवदत्तशिराश्चापि विष्ण्वन्तोयमनन्तरः.)

सत्यन्तदण्डशिरसस्सर्वे विभवपूर्वके ।

वासुदेवे प्रयोक्तव्या हृदया (6) दिषु षट्स्वपि ॥ 24.10 ॥

(6. दीनि.)

 \* ऋषिर्देवता च.\*

व्यूहपूर्वे तु (7) बिम्बस्याद्विष्णुः कुण्डादि पूर्ववत् ।

अङ्गं यद्वा द्वादशार्णः पूर्वे षट् हृदयादयः ॥ 24.11 ॥

(7. बीजं स्याद्विष्णुस्तुन्दादि.)

षण्णामर्णाष्षडपरे तुन्द गुह्यभुजोरवः ।

जङ्घापादमिति स्थानेष्वेते योज्याः क्रमाद्बुधैः ॥ 24.12 ॥

ऋषिश्च देवता चोभे वासुदेवः स्मृतस्त्रिषु ।

छन्धश्च देवी गायत्री वर्णश्श्वेतश्चतुर्मुख ॥ 24.13 ॥

तत्वं बुद्धिः परं व्योम क्षेत्रं मन्त्रस्य शब्दितम् ।

प्रत्यक्षरमृषिश्छन्दो देवता वर्णविस्तरः ॥ 24.14 ॥

तत्वं क्षेत्रं क्रमात्सर्वमुच्यते द्वादशस्वपि ।

परमेष्ठी सनन्दश्च सनकश्च प्रजापतिः ॥ 24.15 ॥

भृगुस्सनत्कुमारश्च पुलस्त्यः पुलहः क्रतुः ।

मरीचिरत्र्यङ्गिरसौ कथिता ऋषयः क्रमात् ॥ 24.16 ॥

छन्दांसि देवी गायत्री (8) बस्तः क्षेत्रं प्रजापतिः ।

त्रिष्टुप्पङ्त्किश्च बृहती विराट् (9) बस्तस्त्रिवृत्सकः ॥ 24.17 ॥

(8. बस्तः क्षत्रं.)

(9. भष्ठस्त्रिवृत्सकः.)

उष्णिक्च श्रीरिति ब्रह्मन् वर्णेषु द्वादशस्वपि ।

विष्ण्वाद्या मासपा देवास्तत्वानि कथयामिते ॥ 24.18 ॥

 \* तत्वानि.\*

चिज्जीवः प्रकृतिर्बुद्धिर्मन (10) स्सत्वादयो गुणाः ।

व्योमाग्निर्मरुतश्चापि वर्णानां तत्वमीरितम् ॥ 24.19 ॥

(10. स्तत्वादयो.)

 \* क्षेत्राणि.\*

क्षेत्राणि परमव्योम वायुरग्निर्जलं तथा ।

सत्यं (11) तपो जनश्चैव मह (12) स्स्वर्गं भुव स्तथा ॥ 24.20 ॥

(11. तपोऽमृतः.)

(12. त्तत्वं.)

भूमिः पातालमेतानि क्रमेण कथितानि ते ।

\(13\) आम्नादिधामाश्रेयांशं

?

गोपनान्तं सदण्डकम् ॥ 24.21 ॥

(13. आम्नादि यामाश्रयसो. अत्र अशुद्धमिन.)

सत्यन्तं पापहननं विष्ण्वन्तं (14) भानुमान् परम् ।

शङ्खमाद्यक्षर (15) परं कमलं मधुसूदनम् ॥ 24.22 ॥

(14. नह्निमत्परम्.)

(15. पदम्.)

पुलहं चापरं विघ्नुनायकं पीतसूदनौ ।

एकनेत्रं मन्दरं च विष्ण्वन्तं भत्रहस्तकम् ॥ 24.23 ॥

संप्रसारणमूर्धानमुद्धरेन्मन्त्रवित्तमः ।

अग्निप्रकारमन्त्रोयं कथितः कमलासन ॥ 24.24 ॥

दुर्गा गणपतिस्तार्क्ष्य क्षेत्रपालपदानि तु ।

चतुर्थ्यन्तानि नत्यन्त प्रणवादीनि मिन्त्रिणा ॥ 24.25 ॥

कोणदिक्षु प्रयुज्येरन्नारभ्याग्नेर्दिशं क्रमात् ।

 \* द्वादशाक्षरभाष्यम्.\*

भाष्यं च द्वादशार्णस्य प्रवक्ष्यामि यथातथम् ॥ 24.26 ॥

ओमित्युक्तं परं ब्रह्म सुखरूपं ध्रुवं स्थिरम् ।

व्यापित्वात्तस्य वाच्यस्य वाचकं सर्वगं स्मृतम् ॥ 24.27 ॥

पुरुषार्थं परैस्सर्वैस्सुरासुरमहिर्षिभिः ।

नम्यन्ते देव देवैकस्स एवैकः परायणम् ॥ 24.28 ॥

आदौ सृजति भूतानि भूतानुग्रहकाम्यया ।

परिपालनमप्येष करोति बहुमूर्तिभिः ॥ 24.29 ॥

विश्रमार्थं च भूतानां संहरत्यखिलं जगत् ।

गतिर्गतिमतामन्या वासुदेवान्न विद्यते ॥ 24.30 ॥

संहरत्यात्मभूतानि पुनस्सृजति मायाया ।

देवे जाग्रति जागर्ति सुप्ते स्वपिति चाखिलम् ॥ 24.31 ॥

चराचरमिदं (16) कृत्स्नं भूतग्रामं चतुर्विधम् ।

द्वादशाक्षरवाच्यो (17) सौ

 \* द्वादशाक्षरचिन्तकानां माहात्यम्.\*

तस्य माहात्म्यमाश्रितः ॥ 24.32 ॥

(16. ब्रह्मन्.)

(17. यम्.)

ब्रह्मभूयं गतो ब्रह्मा देवभूयं च देवताः ।

ऋषयश्च मरीच्याद्या मुनयस्सनकादयः ॥ 24.33 ॥

मन्त्रमाहत्म्यमाश्रित्य जग्मुः पदमनुत्तमम् ।

गत्वा गत्वा निवर्तन्ते चन्द्रसूर्यादयो ग्रहाः ॥ 24.34 ॥

न कदापि निवर्तन्ते द्वादशाक्षरचिन्तकाः ।

किं तस्य यज्ञैः किंतीर्थैः किं विश्राणनकर्मभिः ॥ 24.35 ॥

किं व्रतैर्यस्य मन्त्रोऽसौ द्वादशाक्षरलक्षणः ।

सर्व (18) यत्नेन पुरुषस्तन्मन्त्र (19) निरतो भवेत् ॥ 24.36 ॥

(18. यज्ञेन.)

(19. नियतो.)

संसार भयभीरूणां मोक्षैकफलकामिनाम् ।

मुक्तये परमोपायो मन्त्रोऽयं द्वादशाक्षरः ॥ 24.37 ॥

देवदानवगन्धर्व यक्षविद्याधरादयः ।

प्रणमन्ति महात्मानं द्वादशाक्षरचिन्तकम् ॥ 24.38 ॥

यस्य राष्ट्रे महीपस्यमन्त्री वसतिनिर्भयः ।

\(20\) तद्राष्ट्रे धनधान्यादि समृद्धं वर्धतेऽधिकम् ॥ 24.39 ॥

(20. तं दृष्ट्वा.)

भूतानि च पलायन्ते ग्रहश्चैव भयङ्काराः ।

राष्ट्राद्राजपुराद्राज्ञस्सकाशाच्च निपीडिताः ॥ 24.40 ॥

न फलं शक्यते वक्तुं कार्त्स्न्ये कमलासन ।

चतुर्मुखमुखैस्सर्वेर्दिर्वैर्वर्षशतैरपि ॥ 24.41 ॥

 \* शरीरशुद्धये पुरश्चरणनियमः.\*

शरीरशुद्धये पूर्वं पुरश्चरणमाचरेत् ।

शरीरं मन्त्रसंस्कारपुरश्चरणमिष्यते ॥ 24.42 ॥

ब्राह्मणां स्तन्मयान् पूर्वमाहुय द्वादशावरान् ।

भोजयित्वा ततश्चक्रमण्डले देवमर्चयेत् ॥ 24.43 ॥

विज्ञाप्य देशिकः पूर्वमनुज्ञातस्सहायवान् ।

आश्रमे यत्र मुनिभिः पूर्वमाचरितं (21) तपः ॥ 24.44 ॥

(21. तथा. ततः.)

सिद्धमन्त्रफले तत्र वासुदेवनिकेतने ।

पश्चिमद्वारि वान्यत्र पूर्वोक्तस्थानभूमिषु ॥ 24.45 ॥

स्थानेऽभिरुचिते पुष्पसमित्कुशफलोदकैः ।

समुपेते यथोक्तानां सम्पन्नाभिमताशनः ॥ 24.46 ॥

भिक्षान्नभोक्ता भक्तानां तन्मयानां गृहेषु वा ।

ब्रह्मचारी गृहस्थो वा साधयेद्द्वादशाक्षरम् ॥ 24.47 ॥

वैखानसो वा नियतस्तपस्यभिरतश्सुचिः ।

भिक्षान्नभुग्भ्रह्मचारी शाककन्दफलाशनः ॥ 24.48 ॥

गृहस्थश्चेत्स्वयं (22) पाकं पुत्रैर्वा भार्ययाऽपि वा ।

शिष्येण वा पाचितान्नं निवेद्य हरयेऽग्रतः ॥ 24.49 ॥

(22. पक्वम्.)

वैश्वदेवादिकर्मान्ते भोजयित्वाऽतिथीनपि ।

\(23\) शिष्यं भार्यां तथा (24) पुत्रं तोषयित्वा यथातथम् ॥ 24.50 ॥

(23. शिष्यान्.)

(24. पुत्रान्.)

स्वयं भुञ्जीत विधिवत्पश्चादन्नमकुत्सयन् ।

पुत्रदारसमायुक्तोजपेद्वैखानसश्शुचिः ॥ 24.51 ॥

वियुक्तः पुत्रदाराद्यैरथवा नियतस्थ्सितः ।

\(25\) अञ्जसैव स्वयं पक्वमन्नमद्यान्मि ताशनः ॥ 24.52 ॥

 \* पुरश्चरणसम्पत्तये शुद्धिः.\*

(25. अन्धस्स्वैरं.)

 \* पुरश्चरणसम्पत्तये शुद्धिः.\*

सर्वेषां कायशुध्यर्थमादौ चान्द्रायणं चरेत् ।

\(26\) पादोदकं पञ्चगव्यं ब्रह्मकूर्चजलं तथा ॥ 24.53 ॥

(26.

\`

पादो

'

इदमर्धं क्वचिन्न.)

पीत्वा कायविशुध्यर्थं पुरश्चरण माचरेत् ।

 \*मन्त्रसाधनयोग्यकालः.\*

आरम्भः कर्मणां मासि मार्ग (27) शीर्षेऽथ शोभने ॥ 24.54 ॥

(27. शीर्षेह्नि शोभने.)

चैत्रे मासि सिते पक्षे ब्रह्मन्ने कादशीतिथौ ।

उपोष्य पूर्वं चक्राब्जे प्रतिमायामथापि वा ॥ 24.55 ॥

कूर्चे वा स्थण्डिले वापि (28) यथाभिरुचिते पदे ।

द्वादश्यां होमपर्यन्तमर्चयित्वा जनार्दनम् ॥ 24.56 ॥

(28. यथा वा

,)

पुष्पैः पत्रैर्ब्रह्मचर्यनिरतो देशकालवित् ।

सङ्कल्प्य कालनियमं व्रतादिनिमयं तथा ॥ 24.57 ॥

 \* साधनकालनियमाः.\*

नित्यं त्रिषवणस्नानमधश्शयनमेव च ।

शयनं वा कुशे पर्णे मृगचर्मणि वाब्जज ॥ 24.58 ॥

सङ्कल्प्य (29) माषं तैलं च क्षारं (30) लवणमेव च ।

कालालं भोजनं कांस्ये दिवा स्वापादि वर्जयेत् ॥ 24.59 ॥

(29. मांस्यतैलं.)

(30. च लवणं तथा.)

देहशुद्धिं पुरा कृत्वा मन्त्रजापोऽक्षमालया ।

आद्यन्तयोर्बीजयुतं तथैव प्रणवान्वितम् ॥ 24.60 ॥

जपकाले जपेन्मन्त्रं न द्रुतं न विलम्बितम् ।

लक्षीकृत्याच्युतं ध्याये त्तदधीनमनोगतिः ॥ 24.61 ॥

 \* ध्यानप्रकारः.\*

ध्यानं वक्ष्यामि सर्वाघनाशनं कमालासन ।

चतुर्भुजमुदाराङ्गं सर्वलक्षणलक्षितम् ॥ 24.62 ॥

शुद्धस्फटिक (31) वर्णाभययुतेन्दुसमप्रभम् ।

चारुहासं सुताम्रोष्ठं कर्णान्तायतलोचनम् ॥ 24.63 ॥

(31. सङ्काशम्.)

निर्धूत पद्मरागाभं दन्तच्छविसुशोभितम् ।

महोरस्कं महाबाहुं प्रसन्नेन्दुनिभाननम् ॥ 24.64 ॥

सुभ्रूललाटं सुमुखं घनकुञ्चितमूर्धजम् ।

तटिच्छतसहस्राभं पीतनिर्मलवाससम् ॥ 24.65 ॥

पाणिपादतलाम्भोजं पुण्डरीकायतेक्षणम् ।

श्रीवत्साङ्कं किरीटादिसर्वाभरणभूषितम् ॥ 24.66 ॥

पद्म चक्र गदाशङ्खधारिणं कौस्तुभोरसम् ।

दिव्यगन्धविलिप्ताङ्गं दिव्यमालाविभूषितम् ॥ 24.67 ॥

शेषाहिभोगे विपुले सुखासीनं चतुर्मुख ।

श्रीभूमिसहितं देवं ललाटे श्वेतमृत्स्नया ॥ 24.68 ॥

धृतोर्ध्वपुण्ड्रतिलकं मण्डितं चण्डभानुभिः ।

नियुतैरयुतैश्चन्द्रैर्विद्युत्कालाग्निकोटिभिः ॥ 24.69 ॥

समवेतैरिवैकत्र तेजः पुञ्जैर्विसर्पिभिः ।

भ्राजमानं दुरालोकं देहमण्डलनिर्गतैः ॥ 24.70 ॥

भासयस्तं जगत्सर्वं ध्यायेत्प्रक्षीणकल्मषः ।

आराध्य देवं सन्थ्यायामपरस्यां यथाविधि ॥ 24.71 ॥

 \* मन्त्रजपकालावधिः.\*

विसृज्य पुनरुत्थायधौतपादकरश्शुचिः ।

आचम्य वाग्यतो मन्त्रं जपेत्सम्यक्समाहितः ॥ 24.72 ॥

यावद्ब्राह्ममुहूर्तस्य प्रादुर्भावस्ततः परम् ।

 \* स्नानादि.\*

स्नात्वा यथोक्तं सन्ध्यायामनुष्ठाय (32) यथाविधि ॥ 24.73 ॥

(32. विधिं क्रमात्.)

आराध्य देवमार्घ्याद्यैरुपचारै र्यथोदितैः ।

जपेन्मन्त्रं शरीरस्य स्थितिमुक्तैः (33) फलार्थिभिः ॥ 24.74 ॥

(33. फलादिभिः.)

 \* जपतर्पण होमसङ्ख्या.\*

द्वादशार्णं (34) जपेदेवं विशुद्धेनान्तरात्मना ।

लक्षं द्वादश तन्यार्धं तर्पणं वारिभिः स्मृतम् ॥ 24.75 ॥

(34. जपेन्मन्त्रम्.)

तदर्थं जुहुयादग्नौ साधकस्समिदादिभिः ।

 \* मन्त्रसिद्धिफलम्.\*

चतुर्विंशतिलक्षेण (35) मन्त्रजापेन किङ्कराः ॥ 24.76 ॥

(35. वर्णजापेन.)

सिद्धविद्याधरास्सर्वे पाताले दिवि वा भुवि ।

यथाभिरुचिते देशे दुष्प्रापे साधकं द्विजम् ॥ 24.77 ॥

नयन्तस्तत्र नियतं देवन्ते परिचारिणः ।

षट्त्रिंशल्लक्षजापेन देवभूयं समश्नुते ॥ 24.78 ॥

अतिलक्षजापेन होमैस्तावन्मितैर्वसेत् ।

महर्लोके सुखं शश्वत्तत्रत्यैरभिपूजितः ॥ 24.79 ॥

कोटिलक्षेण जापेन प्राप्नु यादणिमादिकान् ।

गुणान् जनाह्वये लोके वसेत्तत् स्थैस्सुपूजितः ॥ 24.80 ॥

\(36\) महाबृन्दशतेनैव जपहोमैस्तथा वसेत् ।

तपोलोके महापद्मजपहोमेन तावता ॥ 24.81 ॥

(36. ब्रह्मबृन्दशतेनैव. महाबृन्देन तेनैव.)

सत्ये वसति देवेशं श्रीभूमिसहितं हरिम् ।

दृष्ट्वा निरामयस्तत्र वसेत्तल्लोरवासिभिः ॥ 24.82 ॥

महोघैश्शतजापेन तावदाहुतिसङ्ख्याया ।

साक्षात्कुर्वन् वुसुदेवं तन्मयो (37) भवति ध्रुवम् ॥ 24.83 ॥

(37. वसति.)

किमेभिर्बहुभिः प्रोक्तैः पदं यद्यदभीप्सितम् ।

तत्तदाप्नोति पुरुषस्समाराधनकर्मभिः ॥ 24.84 ॥

वश्याकर्षणमुख्यानि जपहोमादिकर्मभिः ।

फलानि चित्ररूपाणि दर्शयेत्साधकस्स्वयम् ॥ 24.85 ॥

पाताले दिवि वा भूमौ ये भोगा (38) भुवि दुर्लभाः ।

तानवाप्नोति पुरुषः पुरुषोत्तमपूजया ॥ 24.86 ॥

(38. दिवि.)

 \* मोक्षकामस्य मन्त्रिणः सिद्धायतनविशेषे मूर्तिपूजा.\*

कामोपभोगवैमुख्यं मन्त्रिणः कार्यमुच्यते ।

मोक्षैकफलदं धाम दक्षिणद्वारमुत्तमम् ॥ 24.87 ॥

सिद्धायतनमासाद्य तत्र देवं चतुर्विधम् ।

मनुष्यनिर्मितं चार्षं दैवं रूपं मधुद्विषः ॥ 24.88 ॥

स्वयं व्यक्तं समाराध्य मोक्षकामस्समाहितः ।

सालोक्यादिचतुर्भेदां मुक्तिमाप्नोत्यसंशयम् ॥ 24.89 ॥

सालोक्यं मानुषादार्षात्सामीप्यं देवनिर्मितात् ।

सारूप्यं (39) तुल्यमाप्नोति स्वयं व्यक्तादनुक्रमात् ॥ 24.90 ॥

(39. दिव्य.)

 \* क्षेत्रसीमानिर्णयः.\*

प्रासाद (40) द्वारि चाध्माते शङ्खे तस्य महाध्वनिः ।

शूयते यत्र तं देशं वैष्णवं

 \* सिद्धार्षाद्यालयेषु कामनानुगुणजपसङ्ख्या.\*

मानुषालये ॥ 24.91 ॥

(40. द्वारपार्श्वेतु.)

ततो द्विगुणमार्षेतु त्रिगुणं देवनिर्मिते ।

चतुर्गुणं स्वयं व्यक्ते देशे वृद्धिमनुक्रमात् ॥ 24.92 ॥

ब्रह्मचर्यपरो भूत्वा कुशशायी जितेन्द्रियः ।

मुमुक्षमाणस्तन्मन्त्रं लक्षजापेन सिध्यति ॥ 24.93 ॥

 \* योगध्यानम्. तेन देहत्यागप्रकारः.\*

युञ्जीत (41) योगविधिना हृदयाम्भोरुहासने ।

कर्णिकायां सुखासीनं शुद्धस्फटिकवर्चसम् ॥ 24.94 ॥

(41. योगं विधिवत्.)

चतुर्भुजमुदाराङ्गं ज्योतिर्मण्डलमध्यगम् ।

अङ्गुष्ठमात्रं पुरुषं ध्यात्वा भोगैर्यथाक्रमम् ॥ 24.95 ॥

अभ्यर्चयेन्निर्मलेन मनसा सुसमाहितः ।

योगाभ्यासबलेनैव गुणोत्कर्षः प्रजायते ॥ 24.96 ॥

चन्द्रार्काग्निमयं (42) बीजं कविमण्टलसन्निभम् ।

\(43\) ततस्सूक्ष्मतरं बिम्बं राजमुद्गकमप्रभम् ॥ 24.97 ॥

(42. बिम्बम्.)

(43. तत्तत्सूक्ष्मतरम्.)

तं सर्वमन्त्रानाक्रम्य स्थितं विद्याद्विचक्षणः ।

ततस्तु राजकाभीजप्रमाणं चिन्तयेत्क्रमात् ॥ 24.98 ॥

अत्पादकमथान्याभिर्यस्यान्ते नाद आश्रितः ।

तं विलीय समुत्पन्नमश्ववालप्रमाणकम् ॥ 24.99 ॥

\(44\) यस्य गच्छति ते प्योम्नि प्योम चागच्छते हृदि ।

ततो विचिन्तयेत्सूक्ष्मा (45) माश्ववालप्रमाणकाम् ॥ 24.100 ॥

(44. यस्यागच्छन्ति.)

(45. मश्वमालाप्रमाणकम्.)

ब्रह्मनाडीमनेनाशु पश्यति ध्याननेवनात् ।

ततोऽङ्गरोममात्रं तु बीजवालं समन्ततः ॥ 24.101 ॥

ध्यायेन्नि यममास्थाय ब्रह्मनाडीप्रकाशकम् ।

एवं ध्यायन्निमं पिण्डं परिपक्वं परित्यजेत् ॥ 24.102 ॥

परिज्ञाय पुरा पिण्डं पाकलक्षणमुत्तमम् ।

निरुद्धसन्धिमात्रं च कृत्वा देह समीरणम् ॥ 24.103 ॥

मुक्त्वा तद्ब्रह्मरन्ध्रेण उत्क्रान्तिकरणेन च ।

ध्यात्वा परित्यजे (46) द्धेहं नित्याभ्यासरतो यदि ॥ 24.104 ॥

(46. द्देहान्नित्या.)

 \* ब्रह्मप्राप्तिप्रकारः.\*

स ब्रह्म परमाप्नोति वासुदेवाख्यमव्ययम् ।

 \* अपुनरावृत्तिनिदर्शनम्.\*

तैले तैलं घृते सर्पिः क्षीरे क्षीरं जले जलम् ॥ 24.105 ॥

तद्वन्न भेदो गृह्येत जीवात्म परमात्मनोः ।

तप्तलोहो यथा तोयं (47) लीनं नैव प्रजायते ॥ 24.106 ॥

(47. क्षीणे.)

अग्निदग्धानि बीजानि नारोहन्ति यथा पुनः ।

तद्वन्नजायते भूयोजीवात्मा कमलासन ॥ 24.107 ॥

सारूप्यं भगवद्रूपप्राप्तिस्सद्भि (48) रुदाहृता ।

सामीप्यं सन्निदौ सेवा देवस्य परिचर्यया ॥ 24.108 ॥

(48. रुदीरिता.)

सालोक्यं च तदाख्यातं लोके वैकुण्ठसंज्ञिते ।

तदीये नित्य (49) वासोऽयं पुनरावृत्तिवर्जिते ॥ 24.109 ॥

(49. सारोऽयं.)

 \* ब्रह्मणा देहपातक्रमप्रश्नः.\*

ब्रह्मा :---

श्रोतुमिच्छामि भगवन् देहपातस्य लक्षणम् ।

सङ्क्षेपतस्तु भगवन् वयोर्गतिनिरोधनम् ॥ 24.110 ॥

 \* भगवता तन्निरूपणम्.\*

श्रीभगवान् :---

युक्ताहारविहारस्य क्रियासक्तस्य पद्मज ।

युक्तस्स्वाप्नावभोधस्य योगयुक्तस्य सर्वदा ॥ 24.111 ॥

विवर्तते सदा शब्दो हृद्गतो दुन्धुभिस्वनः ।

स्पर्शं न शीतं नाप्युष्णं (50) विजानाति त्वगिन्द्रियम् ॥ 24.112 ॥

(50. न जानाति.)

भ्रुवोर्मध्ये यदा ज्योतिर्द्वादशान्ते व्यवस्थितम् ।

प्रत्यस्तमेति वै शीघ्रं न चोदयति वैपुनः ॥ 24.113 ॥

न जानाति समाधिस्थो हार्दमब्जं यदान्तरे ।

परिशुष्यति गात्रस्थं शोणितं श्लेष्मलक्षणम् ॥ 24.114 ॥

न वेत्ति पार्थिवं गन्धं न बाह्याभ्यन्तरे यदा ।

पिण्डस्तदा प्रबोद्धव्यः काले नैव चिरेण तु ॥ 24.115 ॥

पृथिव्यां संस्थितं चैव धारणायां समाहितः ।

न वेत्ति शब्दं प्रागुक्तं पञ्चमात्पञ्चमे क्षणे ॥ 24.116 ॥

\(51\) स्थितस्समेधा भाह्येतु शीतोष्णे न च विन्दति ।

प तेद्दिनचतुष्केण पिण्डस्तत्कलिते क्षणे ॥ 24.117 ॥

(51. इदं पद्यं क्वचिन्न.)

रूपध्यानं समासाद्य पूर्वोक्तविधिना यदि ।

न भाति हृदयाकाशे बहिर्वा ज्योतिषां पतिः ॥ 24.118 ॥

पिण्डपातो ह्यवश्यं स्यात् ज्ञात्वारिष्टैः पुरोदितैः ।

तृतीयेऽह्नि चतुर्वक्तसर्वमेतत्तदा क्षणे ॥ 24.119 ॥

समादौ यदि वायव्ये योगी सम्यक्प्रवर्तते ।

न वेत्ति परमह्लादं तृषितः परिकम्पते ॥ 24.120 ॥

दिनद्वयेन पिण्डस्य पातोस्य द्वितयक्षणे ।

स्थितो गगनभागे तु प्रागुक्तविधिना यदि ॥ 24.121 ॥

न वेत्ति विधिना गन्धं तद्बाह्ये तु शुभाशुभम् ।

तत्रैवैकदिने वाथ लक्षणे प्रथमे क्षणे ॥ 24.122 ॥

ध्यात्वैव विधिना सम्यग्योगी ध्यानैकमानसः ।

\(52\) मयि सन्नार्पितमना (53) व्याहरन् द्वादशाक्षरम् ॥ 24.123 ॥

(52. मयिसन्तर्पितमना.)

(53. व्याहार्षम्.)

स्वयमुत्क्रमते पिण्डाद्यायाद्यागनिकेतनम् ।

शेषासने सुखासीनं वै कुण्ठे मणिमण्डपे ॥ 24.124 ॥

अष्टबाहुं विशालाक्षमष्टायुधधरं हरिम् ।

श्रीभूमिसहितं देवं सर्वाभरणभूषितम् ॥ 24.125 ॥

चतुर्भुजं वा वुमेन हन्तेनालिङ्ग्य पङ्कजाम् ।

अष्टौ वारस्त्रियस्तस्य वालव्यजनपाणयः ॥ 24.126 ॥

तिष्ठन्ति परितः पश्चाच्छङ्खाद्यायुधधारिणः ।

सेवन्ते पुरुषास्तस्माद्बहि स्तिष्ठन्ति मूर्तयः ॥ 24.127 ॥

\(54\) चतुर्विंशति सङ्ख्याकास्ततो मित्रादिमूर्तयः ।

पक्षीन्द्रविष्वक्सेनाभ्यां कुमुदादिगणैस्तथा ॥ 24.128 ॥

(54. इदमर्धं क्वचिदधिकं दृश्यते.)

महाभागवतास्तत्र द्वादशाक्षरचिन्तकाः ।

सेवन्ते मण्डपे नित्यं पुनरावृत्ति वर्जिताः ॥ 24.129 ॥

इह यत्कर्म कुर्वाणा विष्णोराराधनात्मकम् ।

मुच्यन्ते योगमास्थाय पुरुषाः परमं पदम् ॥ 24.130 ॥

प्राप्यपि तत्तत्कुर्वाणा सेवन्ते पुरुषोत्तमम् ।

 \* परकायप्रवेशप्रकारः.\*

अथवापिण्डपतनं विज्ञाय प्रागुदीरितैः ॥ 24.131 ॥

निमित्तैरैहिकैर्भोगैस्सृजन्तः पृथिवीक्षितः ।

पिण्डान्तरमुपायेन विशन्ति कमलासन ॥ 24.132 ॥

येन तं कथयाम्यद्य श्रूयतां सादरं वचः ।

वरपिण्डं नवं शुद्धं मध्यमे वयसि स्थितम् ॥ 24.133 ॥

सर्वलक्षणसंपन्नं पापरोगबहिष्कृतम् ।

ब्राह्मणस्य शरीरं वा बाहुजस्याथवा तनुम् ॥ 24.134 ॥

ऊर्ध्ववक्त्रं दीर्घपादमेकान्ते शाययेच्छवम् ।

तत्पादपार्श्वे शायीत बध्वा योगासनं ततः ॥ 24.135 ॥

अभ्यस्येद्योगमेकाग्रो यथापूर्वं चतुर्मुख ।

स जीवं नाभिचक्रस्थं भ्रमन्तं भास्करप्रभम् ॥ 24.136 ॥

हंसाकारं वलर्क्षाभमिडया पिङ्गलेन वा ।

हंसरूपं समास्थाय निर्गतं नासिकापुटात् ॥ 24.137 ॥

खगवद्याति गगनं सार्धं प्राणसमीरणैः ।

तालं हस्तावधिं दण्डं कोशं योजनमेव च ॥ 24.138 ॥

गत्वा गत्वा निवर्तन्ते योजनानि चतुर्मुख ।

नासिकापुटरन्ध्रेण नाभिचक्रं प्रवेशयेत् ॥ 24.139 ॥

अभ्यस्य नित्यमनिशं योगी योगमतन्द्रितः ।

निर्गमय्य स्वकाद्देहान्नासिकारन्ध्रवर्त्मना ॥ 24.140 ॥

आत्मानं परकीयेन नासिकाबिलवर्त्मना ।

परपिण्डं स्वदेहस्य विनिपाते प्रवेशयेत् ॥ 24.141 ॥

नाभिचक्रं प्रविश्याथ नाडीषु विचरेत्सुखम् ।

सर्वत्र योगी तत्रस्थो युञ्ञानः पूर्ववत्सदा ॥ 24.142 ॥

द्रढिम्ने तत्र वपुषस्तत्र स्थित्वा चिरं सुखम् ।

\(55\) तस्यापि पातमालोच्य पिण्डेऽन्यत्र (56) निवेशयेत् ॥ 24.143 ॥

(55. तत्रापि.)

(56. सिद्धये.)

इत्येतत्कधिकं ब्रह्मन् परपिण्डप्रवेशनम् ।

 \* मन्त्रमाहात्म्यनिगमनम्.\*

\(57\) सिद्धयो मूलमन्त्रस्य समासात्कथितास्तव ॥ 24.144 ॥

(57. सिद्धये.)

मूलमन्त्र इति प्रोक्तस्साक्षाद्देवस्य वाचकः ।

प्रसूयते मन्त्रलतां प्रसूतिमणिमादिकाम् ॥ 24.145 ॥

किं पुनर्धर्म कामार्थी सिद्धिं कमलसम्भव ।

नासाध्यमस्ति मन्त्रेण द्वादशाक्षररूपिणा ॥ 24.146 ॥

सर्वलोकेषु सर्वत्र सत्यमेतद्ब्रवीमिते ।

नास्मात्परतरो मन्त्रो विद्यते सर्वकामदः ॥ 24.147 ॥

रहस्य मेतत्कथितं मन्त्रमाहात्म्यमक्षयम् ।

 \* अस्यैवमन्त्रस्य षोडशाक्षरत्वविधिः.\*

अयमेवाष्टमूर्तिनामधिकश्चतुरक्षरैः ॥ 24.148 ॥

अमुना षोडशार्णेन चतुर्विंशतिमूर्तयः ।

आराधनीया भोगश्चेल्लभ्यते दुर्लभो महान् ॥ 24.149 ॥

मन्त्रतन्त्रं यथापूर्वमुद्दृत्य द्वादशाक्षरम् ।

अक्षराणि च चत्वारि वर्णचक्रात्समुद्धरेत् ॥ 24.150 ॥

 \* तदुद्धारप्रकारः.\*

\(58\) गुहालये परिक्रान्तं भास्करं दण्डशेखम् ।

द्विपट्काक्षरवच्चाङ्गमस्यापि चतुरासन ॥ 24.151 ॥

(58. एवं क्रमेण विन्यस्य.)

 \* तदृषिच्छन्दोनिर्देशः.\*

मूर्तिष्वष्टासु यो ध्याता ऋषिर्मन्त्रस्य निश्चितः ।

छन्दश्च देवी गायत्रं वासुदेवोऽधिदैवतम् ॥ 24.152 ॥

अधिकार्णसमष्टेस्स्या द्वर्णस्स्फटिकसन्निभः ।

क्षेत्रं च परमप्यूम तत्वं धीः पूर्व मीरिता ॥ 24.153 ॥

शिष्टार्णकानां द्युमणिर्वासुदेवो नृकेसरी ।

मनोभवश्चतुर्णां स्यादधिदैवतकल्पना ॥ 24.154 ॥

 \* नमस्स्वाहादीनां विनियोगः.\*

जपेन्नमोऽन्तं पूजायामुभयोर्होमकर्मणि ।

स्वाहायां विरमेद्वौषडन्तमाप्यायने तथा ॥ 24.155 ॥

मारणे तु फडन्तस्स्यादेवमन्यत्र योजयेत् ।

 \* मन्त्रवर्णन्यासस्थानानि.\*

न्यासो मूर्ध्निललाटे च दृशोश्श्रवसि च क्रमात् ॥ 24.156 ॥

नासिकापुटयो (59) र्वक्त्रे गलकूपे तथा हृदि ।

नाभिदेशे रहस्ये च तथोर्पूर्जङ्घ योरपि ॥ 24.157 ॥

(59. र्मध्ये.)

कार्यानुरूपं सपृष्ट्यादिव्यसनं सर्वकर्मनु ।

 \* आराधनक्रमः.\*

आराधनं सर्वसिद्धिकारणं तच्च कथ्यते ॥ 24.158 ॥

तेजसां निधिमष्टारं सुदर्शनमनुत्तमम् ।

चिन्तयित्वा चतुर्ववक्त्रपूर्वस्यां दिशि वेधसम् ॥ 24.159 ॥

सङ्कर्षणं दक्षिणस्यां प्रद्युम्नं दिशि (60) चाप्पतेः ।

अनिरुद्धमुदीचीने कोणदिक्षु श्रियादयः ॥ 24.160 ॥

(60. वाऽपरे.)

देव्यश्चतस्रो मध्ये च वासुदेवं जगद्गुरुम् ।

अर्घ्यादिभिस्समाराध्य मन्त्रं षोडशलक्षकम् ॥ 24.161 ॥

जपन् हुत्वाग्निमुदकैस्तर्पयित्वा यथाविधि ।

एवं प्रसाधितो मन्त्रः पुरुषार्थांश्चतुर्विधान् ॥ 24.162 ॥

साधयेत्पुरुषार्थेषु यो येनावाप्तुमिष्यते ।

स (61) सर्पूऽवाप्यते ब्रह्मन् किमन्यैरतिवि स्तरैः ॥ 24.163 ॥

(61. स सर्वः प्राप्यते.)

यदि ब्रह्मपदे (62) ब्रह्मन्नभिलाषा प्रवर्तते ।

ब्राह्मीं मूर्तिं यजेत्तासु ध्यात्वाऽनन्यमनूगतिः ॥ 24.164 ॥

(62. ब्रह्मन्योभिलाष.)

 \* ग्रीष्मादिषु जपस्थिति प्रकारः.\*

ग्रीष्मे मासि स्थितो भूम्यां पादङ्गुष्ठेन पद्मज ।

पादमस्यं समुद्धृत्य बाहू चोत्क्षिप्य निश्चलः ॥ 24.165 ॥

वर्षासु पर्णशालायां बहिश्शरदि शैशिरे ।

हेमन्त्रे त्रिषु चैतेषु (63) वसन्तेऽग्निषु पञ्चसु ॥ 24.166 ॥

(63. वसन्तेषु च.)

मध्यस्थो मन्त्रजापस्स्यादित्थं स्यात्प्रतिहायनम् ।

उपांशु प्रवरो व्यक्तान्मनसः प्रवरस्ततः ॥ 24.167 ॥

 \* जापिनः देवादिभिश्छलनम्.\*

विघ्नन्ति देवतास्तस्य तपः कर्म सुदश्चरम् ।

पदहानिं समाशङ्क्य गन्धर्वप्रमुखै (64) स्तदा ॥ 24.168 ॥

(64. स्तथा.)

अप्सरोभिर्विलोभ्यैनं नृत्तवादित्रगीतिभिः ।

 \* स्थिरमतेर्जापकस्य उत्तमं फलम्.\*

तस्मात् स्थिरमतिर्भूत्वा जपन् सिद्धिमपाप्नुयात् ॥ 24.169 ॥

प्रत्यक्षं याति भगवान् त्रिविष्टपपतिस्स्वयम् ।

ब्रह्मत्वं वा तदन्यद्वा प्रयच्छति फलं महत् ॥ 24.170 ॥

मूर्तीनामितरासां च पदं यद्यभिलष्यते ।

मूर्तिं तां तामभिध्यायन् जपेन्मन्त्रं च पूर्ववत् ॥ 24.171 ॥

लभते तत्प्रसादेव स्वं स्वं पदमनुत्तमम् ।

मन्त्रेणानेन मुख्येन साधकस्साधयेत्फलम् ॥ 24.172 ॥

ऐहिकामुष्मिकं तत्तान्नात्र कार्या विचारणा ।

ब्राह्मणः क्षत्रियो वापि वैश्यो वा जपमाचरेत् ॥ 24.173 ॥

जपेऽधिकारो नान्यस्य (65) मन्त्रराट् स्वयमुत्तमः ।

(65. मन्त्रराडयमुत्तमः.)

इति श्रीपाञ्चरात्रे महोपनिषदि पाद्मसंहितायां चर्यापादे द्वादशाक्षरकल्पो नाम चतुर्विंशोऽध्यायः.

 ------- \*\*\*\*\*\*\*\*\* --------





 पाद्मसंहितायाम्



 चर्यापादे-पंचविंशोऽध्यायः

 पञ्चविंशोऽध्यायः.



 ------

 \* अष्टाक्षरकल्पः.\*

ब्रह्माः---

अष्टाक्षरस्य मन्त्रस्य महिमानमनुत्तमम् ।

\(1\) शुस्रूषितमतमथच्छन्दो विशेषं सर्षिदैवतम् ॥ 25.1 ॥

(1. शुश्रूषितं मया.)

फलं तन्मन्त्र जापस्य रूपं वा कीदृशं मतम् ।

देवता साधनं चापि मदन ग्रहकाम्यया ॥ 25.2 ॥

ब्रूहि सर्वमशेषेण मह्यं शुश्रूषवेऽच्युत ।

श्रीभगवान् :---

अष्टाक्षरस्य मन्त्रस्य फलानि न हि शक्यते ॥ 25.3 ॥

वक्तुं वर्षशतेनापि तेषां दिङ्मात्रमुच्यते ।

धर्मार्थकाममोक्षाणामेकान्तफलदं शुभम् ॥ 25.4 ॥

सिद्धयो बहुधा (2) जप्तुर्मन्त्रं चोदितसज्ञ्यया ।

अचिन्तनीयो महिमा देवस्येव मधुद्विषः ॥ 25.5 ॥

(2. जप्तुं मन्त्रम्.)

 \* वर्णोद्धारक्रमः.\*

शुचौ विविक्ते विजने सर्वदोषविवर्जिते ।

वर्णचक्रं समालिख्य भूमावर्घ्यादिसाधनैः ॥ 25.6 ॥

अभ्यर्च्यच यथान्यायं ततो वर्णान् समुद्धरेत् ।

उद्गीथमादौ विघ्णेशः प्रयोज्यस्तदनन्तरम् ॥ 25.7 ॥

ब्रह्मासाधनसंयुक्तो मन्दरस्स्यादनन्तरम् ।

आदिदेवो व्रतो भद्रबाहुःपश्पादुदीरितः ॥ 25.8 ॥

वह्निर्गोपनसंवीतश्श्वपनो विष्णुशीर्षकः ।

वनमाली ततो योज्यो मधुसूदनसंयुतः ॥ 25.9 ॥

प्रणवादिशिरो वायुरिति वर्णक्रमोदितः ।

 \* बीजच्छन्दोनिर्देशः.\*

बीजं विष्णुरमस्वारस्सामर्थ्यं कथितं पुनः ॥ 25.10 ॥

अङ्गानि षड्द्विषट्कस्य मन्त्रस्येव विदुर्बुधाः ।

\(3\) छन्दश्च देवी गायत्रमन्तर्यामी मुनस्स्मृतः ॥ 25.11 ॥

(3. छन्दस्तु.)

देवो नारायणस्साक्षाद्दैवतं क्षेत्रमीरितम् ।

परमव्योम बुद्धिस्स्यात्तत्वं वर्णस्सित स्तथा ॥ 25.12 ॥

प्रत्यक्षरमृषिर्ब्रह्मन् गौतमः प्रथमस्स्मृतः ।

भरद्वाजो विश्वामित्रो जमदग्निरनन्तरम् ॥ 25.13 ॥

वसिष्ठः काश्यपः पश्पा (4) दत्रिस्यात्कुम्भसम्भवः ।

छान्दांसि गायत्र्यादीनि विराडवसितानि च ॥ 25.14 ॥

(4. दत्रिःकुम्भसमुद्भवः.)

\(5\) धरोध्रुवश्च सोमश्च आपश्चाग्निर्जलाधिपः ।

प्रत्यूषश्च प्रभातश्च देवाः प्रत्यक्षरं तथा ॥ 25.15 ॥

(5. गायत्र्युष्णगनुष्टप्च बृहती पङ्तिरेव च । त्रिष्टुप्च जगतीचेति विराडिति तथैव च ॥ इति श्लोक एकः क्वचित्कोशे अधिकोदृश्यते.)

आकाशं परमं क्षेत्रमक्षरस्यावसानतः ।

सत्यादि लोकास्सप्तस्युः प्रातिलोम्येन भूमयः ॥ 25.16 ॥

अक्षराणां पृथिव्यन्तास्सप्तानां सप्त पद्मज ।

अग्निर्भूर्वायुराकाशं सूर्यो द्यौरथ चन्द्रमाः ॥ 25.17 ॥

नक्षत्राणि तथा राशिरेते तत्वान्यनुक्रमात् ।

 \* प्रणवनिरुक्तिः.\*

निरुक्तमस्य मन्त्रस्य कथयामि यथातथम् ॥ 25.18 ॥

\(6\) अविः क्विबन्तो व्याप्त्यर्थःस्मर्यते कर्तृसाधनः ।

ओंकारवर्णव्यत्यासस्स्यादकारस्य पद्मज ॥ 25.19 ॥

(6. आपः कविश्च तौ व्याप्ता.)

\(7\) मकारवर्णाव्यत्यासो वकारस्याप्ययन्त्विदम् ।

अन्तर्बहिश्च यत्सर्वं व्याप्नोति तदुदीर्यते ॥ 25.20 ॥

(7. मकारमस्मिन् व्यत्यासः पकार.)

अथवा तन्तुसन्तानं वृत्तेर्वाथ भविष्यति ।

टेश्च लोपो वकारस्य प्रसारणमतःपरम् ॥ 25.21 ॥

पूर्वत्वं चोपसर्गेण स्यादन्तश्चाद्गुणः कृतः ।

यस्मिन्नोतमिदं सर्वं तदेवमभिधीयते ॥ 25.22 ॥

अवते रक्षणार्थत्वा (8) दटि लेपे च वर्तते ।

वकारस्योपधायाश्च द्वयो (9) रूढागमःस्मृतः ॥ 25.23 ॥

(8. दवलोपे.)

(9. रूर्ध्वागमः.)

गुणे च रूपं यत्सर्वं त्रायते तत्परं परम् ।

अभिधेयमितिप्रोक्ता निरुक्तिः प्रणवस्य सा ॥ 25.24 ॥

 \* नमःपदनिरुक्तिः.\*

सम्यते (10) देव एवैक स्तेषामेकं परायणम् ।

 \* नारायणपदनिर्वचनम्.\*

नरो देवः परस्स्रष्टा सर्गादौ पाथसामथ ॥ 25.25 ॥

(10. देवतावैक.)

तस्मान्ना राणि पाथांसि तान्येवायनमुच्यते ।

देवस्य हेतोश्चामुष्मान्नारायण समाह्वयः ॥ 25.26 ॥

नारावाऽयनमावासः पुरुषस्य मधुद्विषः ।

अण्प्रत्ययः प्रकृत्यर्थे ततो वाससमाह्वयः ॥ 25.27 ॥

एवं मन्त्रमिमं लब्ध्वा सम्यग्गुरुमुखात्ततः ।

 \* साधकनियमाः.\*

गुरुशुश्रूषणपरस्सर्व मन्द्राणि साधयेत् ॥ 25.28 ॥

ब्रह्मचर्ये स्थितो मौनी मेध्याहाराशनो प्रती ।

अशनीयानि मेध्यानि पक्षामि खृणु तान्यपि ॥ 25.29 ॥

पयोयावकशाकाम्बफलमूलानि सक्तवः ।

आद्यं कुशोदकं मेध्यं दधि भिक्षान्नमेव च ॥ 25.30 ॥

 \* मन्त्रजपकालः.\*

साधने मन्द्रजापस्य शृणु कालं (11) यथोदितम् ।

मूर्गशीर्षे शुभे मासि द्वादश्यां चन्द्रवर्धने ॥ 25.31 ॥

(11. यथोचितम्.)

अराध्य परया भक्त्या नारायणमनन्यधीः ।

 \* देवताध्यानम्.\*

चाक्राब्जमण्डले देवं द्याये देवं समाहितः ॥ 25.32 ॥

चतुर्भाहुमुदारङ्गं चक्राद्यायुध (12) सेवितम् ।

कालमेघप्रतीकाशं पद्म पत्रायतेक्षणम् ॥ 25.33 ॥

(12. भूषणम्.)

पीताम्बरधरं सौम्यं प्रसन्नेन्दुनिभावनम् ।

चारुहासं सुताम्रोष्ठं रत्नोज्वलितकुण्डलम् ॥ 25.34 ॥

सुभ्रा (13) ललाटं सुमुखं सर्वाभरणभूषितम् ।

ललाटतिलकं सौम्यं दीपवच्छ्वेतमृत्स्नया ॥ 25.35 ॥

(13. ललाटमुकुटं.)

\(14\) धृतोर्ध्वपुण्ड्रतिलकं मण्डितं चण्डभानुना ।

स्फुरत्कटककेयूरहारकौस्तुभभूषितम् ॥ 25.36 ॥

(14. इदमर्धं क्वचि न्नास्ति.)

स्फुरद्भास्करवर्णाभं शोभितं वनमालया ।

प्रद्योतनसहस्राभभूषणै रपि (15) भूषितम् ॥ 25.37 ॥

(15. मण्डितम्.)

दिव्य (16) चन्दनलिप्ताङ्गं दिव्यमाल्यविभूषितम् ।

श्रीभूमिभ्यां सुखासीनं स्वर्णसिंहासने शुभे ॥ 25.38 ॥

(16. गन्धानुलिप्ताङ्गम्.)

ध्यात्वैवं देवदेवेशं मन्त्राजाप परो भवेत् ।

सुखासीनो यथाकालं शुचिर्भूत्वा समाहितः ॥ 25.39 ॥

मन्त्रं जपेज्जगन्नाथं समाराध्य दिने दिने ।

 \* मन्त्रजपहोमादिसङ्ख्या.\*

जपेल्लक्षाष्टकं प्रोक्तं तदर्धं (17) तिलतर्पणम् ॥ 25.40 ॥

(17. जलतर्पणम्.)

तदर्धं जुहुयादग्नौ ततस्सिध्यति मन्त्रराट् ।

 \* सिद्धेमन्द्रे धर्मसाधनप्रकारः.\*

अथ संसाधिते मन्त्रेण स्वप्ने जाहरणे तथा ॥ 25.41 ॥

सिद्धिलिङ्गानि मन्त्रस्य मन्त्री पश्यति सन्ततम् ।

ततस्सिद्धेन मन्त्रेण साधयेद्धर्ममुत्तमम् ॥ 25.42 ॥

अथमन्त्रवराद्धर्मसाधनं योऽभिवाञ्चति ।

\(18\) यः पितृणां च सर्वेषां तर्पणं मन्त्रवित्तमः ॥ 25.43 ॥

(18. पितृणामपि.)

ऋणत्रयाद्विनिर्मुक्तिं सर्वस्मादभिवाञ्चति ।

उपोष्य स शुचिर्भूत्वा (19) कुम्भेचक्राब्जमण्डले ॥ 25.44 ॥

(19. कुर्याच्च.)

आवाह्य देवमाराध्य सम्यगर्घ्यादिसाधनैः ।

गोहिरण्यादिभिर्द्रव्यैस्तितैश्चैव कुशोदकैः ॥ 25.45 ॥

\(20\) दत्तैर्मन्त्रजपैर्युक्तः प्रापयेल्लोकमक्षयम् ।

पतृन् मन्त्रप्रासान नरकस्थानपि क्षणात् ॥ 25.46 ॥

(20. दत्तैर्मन्त्रैर्जपे युक्तः.)

अतोऽन्यल्लुप्त पिण्डानां पतृणां तृप्तिकारणम् ।

 \* कल्याणविधिः.\*

विधिं वक्ष्यामि कल्याणं चतुर्वक्त्र यथातथम् ॥ 25.47 ॥

उपोष्य मन्त्रवित्पूर्वं पूर्वेद्युस्सु समाहितः ।

पञ्चम्यां माघमासस्य (21) मण्डलं चक्रपङ्कजम् ॥ 25.48 ॥

(21. मण्डपम्.)

अर्चयित्वा ततस्तस्य मध्ये देवं जगद्गुरुम् ।

यजेत कृसरान्नेन होमं तेनैव कल्पयेत् ॥ 25.49 ॥

समिदाज्यतितानापि मन्त्रेणाष्टोत्तरं शतम् ।

पित्रादि नाम संकीर्त्य तारयेति पदान्वितम् ॥ 25.50 ॥

प्राचीनावितिको भूत्वा होमान्ते दक्षिणामुखः ।

दक्षिणाग्रान् कुशान् भूमापास्तीर्य ध्यानमास्थितः ॥ 25.51 ॥

ध्वात्वा नारायणं देवं तर्पयेच्च तिलोदकैः ।

तदक्षयं जलं दत्तं पितृणां तृप्तिमावहेत् ॥ 25.52 ॥

तर्पयित्वा सदाचारान् ब्राह्मणान् भगवन्मयान् ।

भोजयेत्षड्रसोपेतं भोजनं द्वादशावरान् ॥ 25.53 ॥

दद्यात्तेभ्यस्तिलान्वस्त्रान् गोहिरण्यादिकं ततः ।

ततस्सव्ये भुजे न्यस्य ब्रह्मसूत्रं समाहितः ॥ 25.54 ॥

अग्रे भगवतो दर्भान् दक्षिणाग्रान् धरातले ।

आस्तीर्य साग्रान् (22) सुषमानासीनू दक्षिणामुखः ॥ 25.55 ॥

(22. सुसमाना.)

पात्रस्थमन्नं दधि च तिलांश्चबदरीफलम् ।

कबलीकृत्य तान् पिण्डान् समान्मन्त्रमुदीरयेत् ॥ 25.56 ॥

मधुवातेति तिसृभिरृग्भिर्बर्हिषि निक्षिपेत् ।

गोत्रनाम समुच्छार्य पितृणां सेचनं जलैः ॥ 25.57 ॥

पुण्डान् पितृब्यो मातृभ्यो भ्रातृभ्योगुरवे तथा ।

आचार्यय तथान्येभ्यो बन्धुभ्यो (23) ध्यानमास्थितः ॥ 25.58 ॥

(23. बहुभ्यो. धर्ममास्थितः.)

अवसेचनपूर्वं तु मन्त्रेणानेन मन्त्रवित् ।

पिण्डान् दद्यादभिध्यायन् देवं नारायणं हरिम् ॥ 25.59 ॥

आसेचनं प्रकुर्वीत पुनरेव विचक्षणः ।

एवं विधाय विधिवदृणान्मुक्तश्च तत्क्षणात् ॥ 25.60 ॥

विमानं दिव्यमारुह्य याति ब्रह्म सनातनम् ।

 \* फलातिशयप्रतिपादनम्.\*

उपवानान् बहुविधानक्षमः कर्तुमञ्ञसा ॥ 25.61 ॥

देवं चक्राब्जमध्यस्थं यजेदर्घ्याधिसाधनैः ।

सिद्देनानेन (24) मन्त्रेण नैवेद्यैश्च चतुर्विधैः ॥ 25.62 ॥

(24. मनुना.)

हुत्वाघृतेन ज्वलने समिधाष्टोत्तरं शतम् ।

तन्मयान्भोजयेद्विप्रान् दद्याच्च विभपोचितम् ॥ 25.63 ॥

इष्ट्वेवं देवदेवेशं व्रस्थो नियतेन्द्रियः ।

चान्द्रायणं पराकं च कृच्छ्रं सान्तपनं तथा ॥ 25.64 ॥

संवत्सरोपवासं च तथैकादुश्यु पोषितम् ।

कृष्णाष्टम्यां श्रावणे च जयन्त्यादि प्रतेष्वपि ॥ 25.65 ॥

\(25\) एकादश्युपवासस्य यदुक्तं फलमुत्तमम् ।

तत्तच्छतगुणं विद्यात्फलं पूजाविधेरपि ॥ 25.66 ॥

(25. एकैकस्योप.)

यज्ञधर्मफलाकाज्क्षीतत्तत्फलमवाप्नुयात् ।

तर्थाभिगमनस्यापि फलं सप्ताहपूजनात् ॥ 25.67 ॥

पवित्रारोहणे वापि (26) प्रतादिपरिपूरणे ।

स्नवने चोत्सवे पञ्चकालाभिगमने तथा ॥ 25.68 ॥

(26. घृतादि.)

गोपुरालय (27) सालादिनिर्माणे प्रतिमासु च ।

क्षेत्रारामतटाकादि प्रदाने च मधुद्विषः ॥ 25.69 ॥

(27. शालादि.)

घृतदीपप्रदाने च यत्फलं तत्सहस्रधा ।

फलत्याराधनाद्विष्णोर्नात्र कार्य विचारणा ॥ 25.70 ॥

 \* सङ्क्रान्तिपूजाविधिः.\*

सङ्क्रान्तौ मण्डले कुम्भेज्वलने च मधुद्विषम् ।

आवाह्य पूजयेद्देवं परमान्नैश्छतुर्विधैः ॥ 25.71 ॥

जुहुयान्मनुनानेन ज्वलनेऽष्टोत्तरं शतम् ।

तन्मयान्भूजयेच्छक्त्यादद्याच्चैव यथावसु ॥ 25.72 ॥

यस्य यस्य च धर्मस्य फलं यद्यदुदीरितम् ।

तस्य तस्य फलं तत्तन्मन्त्राच्छतगुणं भवेत् ॥ 25.73 ॥

 \* उत्तरायणपूजा.\*

अयने चोत्तरे कुम्भे वह्नौ चक्राब्जमण्डले ।

सोपवासश्शुचिर्भूत्वा समावाह्य जगद्गुरुम् ॥ 25.74 ॥

यजेत (28) पूर्ववत्पश्चाद्धोमं पूर्ववदाचरेत् ।

 \* अर्थसाधनम्.\*

अथार्थासाधनं मन्त्रमभिवाञ्छति चेन्नरः ॥ 25.75 ॥

(28. पूजने देनम्.)

भद्रकं मण्डलं कृत्वा तस्मिन्ना राध्य मन्त्रवित् ।

तिलैर्भिल्वैस्तथापद्मैर्निम्बपुष्पैश्च तण्डुलैः ॥ 25.76 ॥

चम्पकै र्मल्लिकाभिश्च मालत्या करवीरजैः ।

नन्द्यावर्तैर्यूधिकाभिः प्रत्येकं शतसङ्ख्याया ॥ 25.77 ॥

जुहुयाद्विद्यया विद्वान् सप्ताहं चतुरासन ।

धनमक्षयमाप्नोति मन्त्रस्यास्य प्रभावतः ॥ 25.78 ॥

चन्दनं कुङ्कुमं कोष्ठं रोचना (29) लक्तकं तथा ।

घनसारं मृगमदं पिष्ट्वा तत्क्षोदवारिणा ॥ 25.79 ॥

(29. लक्षणम्.)

धनदं विलिखेद्भूमौ सप्त (30) रात्रमनन्यधीः ।

यजेत गन्धप्रमुखैर्निवेद्य च गुलोदनम् ॥ 25.80 ॥

(30. रात्रं जितेन्द्रियः.)

पादेनाक्रम्य हृदयं धनदस्य जपेत्ततः ।

अयुतं नियुतं वापि मन्त्रराजं जितेन्द्रियः ॥ 25.81 ॥

ध्यात्वा नारायणं देवं तदनैमन्त्रवित्तमः ।

साक्षात्करोति धनदं तथैव धनमक्षयम् ॥ 25.82 ॥

प्रयच्छति धनाध्यक्षैरानीतं (31) स्वाश्रयात्क्षणात् ।

माणिभद्रादिभिर्मन्त्रप्रभावेन चतुर्मुख ॥ 25.83 ॥

(31. स्वाज्ञया. स्वेच्छया.)

सप्ताहमथवा यागं कृत्वा भद्रकमण्डले ।

हुत्वा हुतीस्तदन्ते च कुर्याद्ब्रह्मणतर्पणम् ॥ 25.84 ॥

ध्यात्वा नारायणं देवमात्मानं साधकोत्तमः ।

पश्यन् महीतलं शुद्धमग्रहाराद्बहिस्थ्सितः ॥ 25.85 ॥

भवन्ति चास्य निधयः प्रत्यक्षा बहवस्तथा ।

अञ्जनाञ्चितचक्षुर्वा मन्त्रेणानेन मन्त्रवित् ॥ 25.86 ॥

निधीन् पश्यति दुष्प्रापानभीष्टां स्तत् क्षणादसौ ।

भद्रके मण्डले पूर्वमिष्ट्वा देवं जनार्दनम् ॥ 25.87 ॥

यज्ञदारुं वृषस्कन्धे बध्वा तस्मिन् हलं पुनः ।

कर्षयेद्भूतलं शुद्धं सितासु मणिकाञ्चनम् ॥ 25.88 ॥

महदाप्नोत्यभिप्रेतमथवा कमलासन ।

वल्मीकस्य तथाभ्यर्णे कृत्वा भद्रकमण्डलम् ॥ 25.89 ॥

यजेत पूर्ववद्देवमन्त्रे वल्मीकभूमिषु ।

\(32\) नालिकेरजलैस्सार्धं पिष्टं नागबलिं क्षिपेत् ॥ 25.90 ॥

(32. नालिकेरफलै ॥.)

खात्वा वल्मीकधिष्ण्यन्तं तत्र पश्येन्महद्धनम् ।

खनित्रं क्षालयित्वा तु निशायामधिवासयेत् ॥ 25.91 ॥

मण्डले स्वस्तिके देवमिष्ट्वा हुत्वा तथाहुतीः ।

अष्टोत्तरशतं भूयः (33) प्रातर्निक्षिप्य भूतले ॥ 25.92 ॥

(33. घृतं निक्षिप्य भूतले.)

शुचौ खनेत्खनित्रेण (34) लभते सुमहद्धनम् ।

साधितं पारदं कृत्वा हस्ते जप्त्वा मनुं पुनः ॥ 25.93 ॥

(34. लभेत.)

नियुतं प्रयुतं वापि यथाशक्ति समाहितः ।

तद्रसस्पर्शमात्रेण सर्वं काञ्चनतामियात् ॥ 25.94 ॥

पाषाणमथवा लोष्टमग्नितप्तं न संशयः ।

औषधानि च सर्वाणि रसयुक्तानि पद्मज ॥ 25.95 ॥

लोहसंस्पर्शयुक्तानि सुवते कनकं महत् ।

इत्थं धनवतां कामस्समुत्रान्तः प्रवर्तते ॥ 25.96 ॥

तत्प्राप्तये विधायाब्जमण्डलं तत्र संस्मरेत् ।

मन्त्रेशमर्चयित्वाग्रे यथापूर्वमनन्यधीः ॥ 25.97 ॥

जुहुयाच्च यथोक्तेन मार्गेण दिनसप्तकम् ।

 \* स्त्रीभोगः.\*

पद्मरागरुचं देवं स्मृत्वा मन्त्रं जपेत्सुधीः ॥ 25.98 ॥

पूर्वोक्तसङ्ख्यया स्त्रीणां भोगं (35) चेच्छति दुर्लभम् ।

चिन्तयित्वाफलं होमकर्मण्यवसिते ततः ॥ 25.99 ॥

(35. चेतसि दुर्लभम्.)

\(36\) अभीष्टसाधकं सर्वाः प्रार्थयन्तेवरास्त्स्रियः ।

यावज्जीवं न त्यजन्ति कामार्ता मन्त्रवित्तमम् ॥ 25.100 ॥

(36. अभीष्टसाधकाः.)

कन्याकामः फलैः पक्वैः पुष्पैर्लाजैर्दिने दिने ।

सहस्रं जुहुयाद्देवमाराध्य गरुडध्वजम् ॥ 25.101 ॥

लभते कन्य कामिष्टां तदन्तेन विचारणा ।

 \* वशीकारः.\*

यन्त्रं वश्यकरं पक्ष्ये श्रूयतां तद्यथातथम् ॥ 25.102 ॥

भूर्जपत्रे लिखे (37) च्चक्रमष्टारं रोचनादिकैः ।

चन्दनद्वयकाश्मीरशशिकस्तूरिकान्वितैः ॥ 25.103 ॥

(37. त्पद्मचक्रमष्टाररोचनाः.)

हेमसूच्यालिखेदेतैर्गन्धद्रव्यैस्तथापरैः ।

\(38\) नाभिनेमियुतं चक्रमष्टारं ज्वालयान्वितम् ॥ 25.104 ॥

(38. नाभि नेमिं खुभं.)

अष्टस्वरेषु विलिखेदक्षराण्यष्ट पद्मज ।

प्रादक्षिण्येन विस्पष्टं ह्रीङ्कारं मध्यमे पदे ॥ 25.105 ॥

साध्यनामापि तत्रैव सोङ्कारं तदनन्तरम् ।

ह्रीङ्कारं नाभिवलये दिक्ष्वष्टासु समर्पयेत् ॥ 25.106 ॥

ह्रीङ्कारं नेमिवलये वशीकरणमक्षरम् ।

तथैवाशानु सर्वासु वशं कुरु पदान्वितम् ॥ 25.107 ॥

तस्मिन्नावाह्य देवेशमिष्ट्वा मन्त्रं (39) जपेद्बुधः ।

अष्टोत्तरसहस्रं तु हुहुया (40) दाहुती स्ततः ॥ 25.108 ॥

(39. जपेत्ततः.)

(40. त्तावदाहुतीः.)

गुलिकां बिभ्रतस्तस्य वश्यं सर्वमनन्तरम् ।

अथवा पादयोः पांसून् रक्तचन्दनमिश्रितान् ॥ 25.109 ॥

आदाय पुरुषाकारां स्त्रीरूपां वा यथेप्सिताम् ।

कृत्वा प्रतिकृतिं तस्मिन्नस्यात्मानं (41) स्मरेद्धरिम् ॥ 25.110 ॥

(41. न्यसेद्धरिम्.)

ताडयेन्मूलमनुना रक्तैस्तु (42) हयमारजैः ।

प्रत्यहं मन्त्रजापस्स्यादष्टोत्तरसहस्रकम् ॥ 25.111 ॥

(42. यमवारिजैः.)

पश्या नारी पुमान् वापि सप्ताहान्ते जपाद्भवेत् ।

यावज्जीवं धनैर्दत्तैरात्मना वा यथेप्सितम् ॥ 25.112 ॥

तिलतण्डुलदूर्वाणामयुताहुतिभिः क्रमात् ।

ब्राह्मणक्षत्रियविशो वश्यमन्त्र प्रभावतः ॥ 25.113 ॥

अपामार्गसमिद्भिर्वा होमाद्वार्णान् वशं नयेत् ।

औदुम्बरसमिद्भिर्वा पलाशसमिधापि वा ॥ 25.114 ॥

होमेन ब्राह्मणा वैश्याः पूर्वोक्ताहुतिसङ्ख्याया ।

त्रिभिर्मधुरसैस्सिक्तैरपामार्गसमिच्छतैः ॥ 25.115 ॥

दशभिर्जुहुयादग्नौराजा वश्यः क्षणाद्भवेत् ।

अश्वत्थैः खादिरै र्वापि वशीकरणमीरितम् ॥ 25.116 ॥

वटवृक्षसमित्सङ्घैर्वैश्यास्सर्वे वशीकृताः ।

शूद्रस्तु प्लक्षसमिधामाहुत्या स्ववशः क्षणात् ॥ 25.117 ॥

गन्धद्रव्यसमायुक्तमृत्स्नया तिलकं दधत् ।

दृष्टमात्रेण जनतां वशं नयति मन्त्रवित् ॥ 25.118 ॥

ध्यात्वा करतले चन्द्रं तन्मध्ये विष्ठितं हरिम् ।

सुखासीनं पुण्डरीककर्णिकायां सितप्रभम् ॥ 25.119 ॥

ध्यायन् करतलस्प र्शैस्सर्वं वश्यं क्षणाद्भवेत् ।

भक्ष्यं भोज्यं तथा पेयं फलं वा पुष्पमेव वा ॥ 25.120 ॥

स्पृष्ट्वा सहस्रजापेन (43) दत्तं सर्वान् वशं नयेत् ।

 \* आकर्षणम्.\*

अकर्षणविधिं वक्ष्येतं ब्रह्मन्नवधारय ॥ 25.121 ॥

(43. दत्वासर्वं.)

भूर्जपत्रे लिखेच्चक्रमष्टारं पूर्ववर्त्मना ।

गन्धद्रव्यैर्लिखेन्मन्त्रं हेमसूच्या विचक्षणः ॥ 25.122 ॥

वेष्टयेदुक्तसूत्रेण तद्यन्त्रमभिमन्त्रितम् ।

\(44\) शिखिचङ्चुपुटे न्यस्तं भावयित्वा जपेत्ततः ॥ 25.123 ॥

(44. शिखिपिञ्छ.)

तन्नामसंयुतं मन्त्रं क्रुद्ध्यन्नाकर्षयेति च ।

युक्तं सहस्रं सप्ताहं जपेत्प्रतिदिनं सीधीः ॥ 25.124 ॥

आत्मानं गरुडारूढं सायुधाष्टभुजं हरिम् ।

बन्धूकपुष्पसदृशं भावयित्वा जितेन्द्रियः ॥ 25.125 ॥

वामोत्सङ्गे हरेर्देवीं निषण्णां कामविह्वलाम् ।

पाशाङ्कुशधरां लक्ष्मीं ध्यात्वा च तदनन्तरम् ॥ 25.126 ॥

नृपं बध्वा गले पाशैस्ताडयित्वाऽङ्कुशादिभिः ।

आयुधैः वृष्ठतो मन्त्रमाकर्षय पदान्वितम् ॥ 25.127 ॥

जप्त्वाऽयुतं सप्तदिनं योजनानां शते स्थितम् ।

अपि भूपं नयत्याशु साधको मन्त्रतेसजसा ॥ 25.128 ॥

धनेन महता युक्तस्स्वयमेवागतोनृपः ।

वश्यो भवति कृत्वैवं विप्रादीनपि वा ऽऽनयेत् ॥ 25.129 ॥

योषिदाकर्षणे (45) चापि कृत्वैवं कर्म मन्त्रवित् ।

पञ्चभाणेषुभिर्विद्धां सर्वाङ्गेषु स्त्रियं स्मरेत् ॥ 25.130 ॥

(45. वापि कृत्वैवं मन्त्र मन्त्र.)

पाशबद्धं तथैवान्यैरायुधैप्ताडितां भृशम् ।

क्षिप्रमेवानयेन्नारीं सप्ताहाच्छरवेगवत् ॥ 25.131 ॥

दूरस्थितामपि तथा राज्ञो वा महिषीमपि ।

सा सन्निधत्ते कामार्ता मदविह्वाललोचना ॥ 25.132 ॥

समृद्धार्थात्मना वापि धनैर्वापि यथेप्सितैः ।

साधकं तोषयत्येषा मन्त्रजापाद्यथोदितात् ॥ 25.133 ॥

मृतनारीकपाले वा रोचनाद्येन वस्तुना ।

पूर्ववच्च क्रमलिख्य तन्मध्येऽभीष्टयोषितः ॥ 25.134 ॥

लिखित्वा नामधेयं त (46) त्कपाले ज्वलने पुनः ।

तापयित्वा जपेन्मन्त्रं सप्ताहं जूप्वसङ्ख्यया ॥ 25.135 ॥

(46. त्पानके ज्वलिते पुनः । तर्प.)

ततस्सिध्यति सा नारी दूरस्थापि यथेप्सिता ।

 \* यक्षसाधनम्.\*

यक्षाणामपि यक्षीणां साधनं शृणु कथ्यते ॥ 25.136 ॥

वटवृक्षे कुटिं कृत्वा तत्र चक्रब्जमण्डले ।

आराध्य तेवं जुहुयाद्वटवृक्षसमिच्छतैः ॥ 25.137 ॥

दशभिः प्रत्यहं मन्त्री सप्ताहे परिनिष्ठिते ।

पूर्वमेव वटे यक्षं यक्षीं वा कुङ्कुमादिभिः ॥ 25.138 ॥

लिखित्वा कर्म तत्सर्वं कुर्यादभिमुखे स्वयम् ।

सप्तमेऽह्नि वटे रात्रौ कम्पितेऽभीतवत् स्थितः ॥ 25.139 ॥

गुग्गुलुं घृतमिश्रं च धूपयेन्मन्त्रवित्तमः ।

वटाभिमुखमुत्थाय यक्षीं वा यक्षमेव वा ॥ 25.140 ॥

साक्षात्करोति तां तं वा या चेताभीष्टमुत्तमम् ।

मातृत्वं वा स्वसृत्वं वा भ्रातृत्वं वा यथातथम् ॥ 25.141 ॥

पितृत्वं वाथ भार्यात्वमिप्सितं सर्वमाप्नुयात् ।

प्रयच्छति यथायोगं यक्षी यक्षश्च मन्त्रिणे ॥ 25.142 ॥

माता चेन्मातृवद्रक्षेत्पिताचेत्पितृतत्तथा ।

एवं भ्रात्रादयो प्यन्ये यथास्वत्राणतत्पराः ॥ 25.143 ॥

 \* विद्याधरसाधनम्.\*

विद्याधरवशीकारे विधानमपरं शृणु ।

असोकवृक्ष मूलोर्व्यां कुर्यात्पूजादि पूर्ववत् ॥ 25.144 ॥

विद्याधरणे यच्छक्यं कर्तुमस्यापि तद्भवेत् ।

अन्येषां देवयोनीनामेवं कुर्याद्यथाविधि ॥ 25.145 ॥

ते ते सर्वं प्रयच्छन्तिमन्त्रतुष्टा यथातथम् ।

 \* पातालसाधनम्.\*

पातालसाधनं चापि शृणु गुह्यं यथातथम् ॥ 25.146 ॥

होमावसानं पूजादि कर्म कृत्वा यथोदितम् ।

बिलद्वारसमीपे तु लक्षमष्टाक्षरं जपेत् ॥ 25.147 ॥

क्षीरवृक्षशमीदुर्वातिलाद्यानामनन्यधीः ।

प्रत्येकमयुतं होमं कुर्याद्वै साधकोत्तमः ॥ 25.148 ॥

निर्गच्छति बिलात्तस्मात्कामार्ता कन्यका स्वयम् ।

सहस्रपरिवारेण सार्धमायतलोचना ॥ 25.149 ॥

गृहीत्वा मन्त्रिणं स्वेषु मन्दिरेषु यथासुखम् ।

रमते दिव्यभोगैस्सा विचित्रैरतिमानुषैः ॥ 25.150 ॥

पातालद्वारपार्श्वे तु कारयेद्यागमण्टपम् ।

ध्वजतोरणसंयुक्तं द्वारकुम्भोपशोभितम् ॥ 25.151 ॥

चक्राब्जं वर्तयेत्तत्र ध्यात्वा नारायणं प्रभुम् ।

यजेत पूर्ववद्धोमं कृत्वा पूर्वोक्तसङ्ख्याया ॥ 25.152 ॥

अष्टलक्षं मिताहारो जितेन्द्रिय अनन्यधीः ।

तत्क्षणादेव नागेन्द्रकन्यका मन्त्रिणः पुरः ॥ 25.153 ॥

स्थिता मनोभववशा सहस्रैः परिवारिताः ।

आत्मतुल्याभिरन्याभिः कन्यकाभिर्वशीकृताः ॥ 25.154 ॥

गृहीत्वा मन्त्रिणं ताश्च नागालयपुरोत्तमे ।

प्रविश्य विविधैर्भोगैर्वशीकुर्वन्तिमन्त्रिणम् ॥ 25.155 ॥

पीत्वा रसायनं चापि यावदाभूतसंप्लवम् ।

रमते भीरुभिस्सार्धं दिवि देवपतिर्यथा ॥ 25.156 ॥

 \* खड्गसाधनम्.\*

खड्गसाधनमाश्चर्यं शृणु वक्ष्यामि तद्यथा ।

देहजं लोहितं मन्त्रीश्मशानाङ्गारमिश्रितम् ॥ 25.157 ॥

पेषयित्वालिखेद्खड्गं चतुस्तालायतं शुभम् ।

श्मशानदेशे तन्मूलं स्पृष्ट्वामन्त्रं जपेत्सुधीः ॥ 25.158 ॥

निशीथे निर्जने तावद्या वज्ज्वालां विमुंचति ।

ज्वालाभिरस्य शोभन्ते दिशो दश चतुर्मुख ॥ 25.159 ॥

नानाविधानि भूतानि भवन्ति भयहेतवः ।

अभीतो निश्चतो मन्त्रं जपे देवं समाहितः ॥ 25.160 ॥

स्फुरन्तं पाणिना खड्गं गृहीत्वा दृढमुष्टिना ।

मन्त्रं जपेन्नभो याति यत्र विद्याधरादयः ॥ 25.161 ॥

विद्यामहिम्ना तेषां स राजा भवति मन्त्रवित् ।

यक्षराक्षसदैत्यानां जेता मर्त्येषु किंपुनः ॥ 25.162 ॥

खड्गहस्तस्यदा मन्त्रं जपन्याति त्रिविष्टपम् ।

तत्रापि भोगमतुलं लभते चाप्सरोगणैः ॥ 25.163 ॥

खड्गं वाऽऽयसमादाय पर्णैः पिप्फलसंभवैः ।

अन्तर्हितं विधायाशु नियुतं जपमाचरेत् ॥ 25.164 ॥

समिदाज्यैस्तथा बीजैर्जुहुयादयुतावरम् ।

नररक्तं गजमदं पित्तमाक्षं विमिश्रितम् ॥ 25.165 ॥

राजवर्तेन तैः खड्गं विलिप्याराधयेद्धरिम् ।

तस्मिन् पूर्वोक्तमार्गेण खड्गं स्पृष्ट्वा जपःस्मृतः ॥ 25.166 ॥

अष्टोत्तरसहस्रेण पश्चात्तापादिसम्भवः ।

तापे स्यादधमासिद्धिर्मध्यमा धूमजन्मनि ॥ 25.167 ॥

उत्तमा ज्वलने दृष्टे पश्चाद्खड्गधरस्स्वयम् ।

चरेदभीप्सितान् लोकान् भोगांश्चाप्नोति पुष्कलान् ॥ 25.168 ॥

 \* सिद्धकन्यासकाशात्सिद्धवस्तुलाभः.\*

शङ्खकुक्त्यदरे मन्द्रं लिखेद्गोरोचनाम्बुभिः ।

जपेन्मन्त्रवरं स्पृष्ट्वा यावज्ज्वालावलोकनम् ॥ 25.169 ॥

समुत्थिता च तन्मध्ये कन्या सर्ववरप्रदा ।

तिलकं चाक्षमालां च गुलु काञ्जनपादुकाः ॥ 25.170 ॥

दिव्यैषधं रसेन्द्रं च कपालस्थं रसाञ्जनम् ।

ददादि सर्वं सा कन्या मन्त्रिणे मन्त्रवैभवात् ॥ 25.171 ॥

तिलकं भिभ्रत स्तस्य नरनारी मृगादिकम् ।

स्मृतिमात्रेण पूरतो दृष्टं भवति तद्ध्रुवम् ॥ 25.172 ॥

तया क्षमालया जप्तः पुरश्चरणवर्जितः ।

मन्त्रो यथेप्सितान् कामान् तस्मै शीघ्रं प्रयच्छति ॥ 25.173 ॥

निधाय (47) गुलिकामास्ये निर्भयस्सर्वविष्टवे ।

चरत्येष यथाकामं दीर्घमायुश्छ विन्दति ॥ 25.174 ॥

(47. शुक्ति.)

अञ्जनेनाक्तनयनस्स्याददृश्यस्सुरासुरैः ।

पादुकास्पर्शमात्रेण चारयत्यनले जले ॥ 25.175 ॥

दूरं वा गमयेच्छीघ्रं यं यं देशमभीप्सति ।

दिव्यौषधेन भुक्तेन दुर्वाधिर्नश्यति क्षणात् ॥ 25.176 ॥

अचिकित्स्योपि कुष्ठादिर्नात्र कार्या विचारणा ।

पाषाणादि रसेन्द्रिण स्पृष्टमाग्नौ प्रतापितम् ॥ 25.177 ॥

हिरण्यं भवति ब्रह्मन् पीत्वा चापि रसायनम् ।

बलवानपि तेजस्वी वलीपलितवर्जितः ॥ 25.178 ॥

 \* शत्रुमारणम्.\*

कपाले चाश्म निक्षिप्य शत्रुमूर्धनि निक्षिपेत् ।

\(48\) उद्वासितो वा म्रियते सान्ववायस्सुहृङ्जनः ॥ 25.179 ॥

(48. उछ्वासितो वा.)

 \* इन्द्रजालम्.\*

दर्शयन्निन्द्रजालं चेन्मायादेवीं लिखेद्भुवि ।

कृष्णां च तुर्भुजां सौम्यां सर्वाभरण भूषिताम् ॥ 25.180 ॥

सर्वाङ्गसुन्दरीं (49) मन्त्री पूजयित्वा जपेत्ततः ।

अयुतं नियुतं वापि (50) मन्त्रमष्टाक्ष (51) रान्वितम् ॥ 25.181 ॥

(49. मन्त्रम्.)

(50. मन्त्रमष्टाक्षरद्वयम् ॥)

(51. राह्वयम्.)

सिद्धा तदन्ते सा देवी चतुरङ्गबलं महत् ।

भूमौ प्योम्नि बलं स्रवमुद्यतायुधमद्भुतम् ॥ 25.182 ॥

दर्शयत्याशु मन्त्रेण म (52) न्त्रेणे मन्त्रसिद्धदा ।

त्रैलोक्यमपि सर्वं सा प्रदर्शयति तोषिता ॥ 25.183 ॥

(52. मन्त्रिते मन्त्रसाधिता.)

 \* गुलिकाविधिः.\*

गुलिका कध्यते ब्रह्मन् (53) निर्माण मधुनोच्यते ।

मनश्शिला तथा कुष्ठं हलितालं च कुंकुमम् ॥ 25.184 ॥

(53. तन्निर्माणं मयोच्यते.)

गोरोचनां च (54) चक्राङ्गं सर्वं पिष्ट्वा मधुत्रिकैः ।

कृत्वा च गुलिकां चक्रपद्ममध्ये निवेशयेत् ॥ 25.185 ॥

(54. सर्वाङ्गम्.)

एकादशीनिशायां वा यजेत हरिमव्ययम् ।

द्वादश्यामर्चयित्वा (55) तु जपेन्मन्त्रं यथापुरम् ॥ 25.186 ॥

(55. सः.)

होममग्नौ प्रकुर्वीत सहस्रं सर्पिषा ततः ।

सिद्धेयं गुलिका (56) सर्वं साधयेत्साधकस्य हि ॥ 25.187 ॥

(56. सद्य स्साधयेत्सर्वमीप्सितम् - पूर्वमिरितम्.)

 \* वेतालसाधनम्.\*

वेतालसाधनं (57) ब्रह्मन् कथयामि यथातथम् ।

ब्राह्मणं क्षत्रियं वापि युवानं निर्व्रणं मृतम् ॥ 25.188 ॥

(57. चापि.)

तत्क्षणादेव सङ्गृह्य शून्यागारे निवेशयेत् ।

क्षालयित्वा मलं सर्वं चक्रपद्मे निवेश्यतम् ॥ 25.189 ॥

हृदयं तस्य चाक्रम्य पादेन ध्यानमास्थितः ।

जपेन्मन्त्रं दिवारात्रं निशीधे कम्पते शवः ॥ 25.190 ॥

निर्भयस्ताडयेद्देहं सिद्धार्धैरभिमन्त्रितैः ।

कम्पमानं शरीरं तदुत्थायाग्रेऽवतिष्ठते ॥ 25.191 ॥

किं करोमिति च ततोमन्त्रिणं संपुटाञ्जलिः ।

ब्रुवाणो मन्त्रिणे तस्मै प्रयच्छति यथेप्सितम् ॥ 25.192 ॥

खण्डमुष्टिं तथा दिव्यमौषधं च रसायनम् ।

गुलिकां पादुके (58) सिद्धं रसं वेणुपुटे स्थितम् ॥ 25.193 ॥

(58. सिद्धिम्.)

पादलेपं चाक्षसूत्रमन्यद्वा दुर्लभं नृभिः ।

पादलेपेन गमनमाकाशादिषु मन्त्रिणः ॥ 25.194 ॥

खड्गेन शत्रुसैन्यानां वधः केसरिणामपि ।

दिव्यौषधानां (59) सर्वेषां फलं पूर्वमुदीरितम् ॥ 25.195 ॥

(59. पूर्णानाम्.)

 \* आमयशान्तिः.\*

आमयानामपस्मारमुखानां शान्तये विधिः ।

भूभागे शल्यरहीते कृत्वा मण्टपमादितः ॥ 25.196 ॥

\(60\) निर्व्रणान् लक्षणोपेतान्कलशान् पञ्चविंशतिम् ।

पूरितान् द्रोणमात्रेण सर्पिराद्येन वस्तुना ॥ 25.197 ॥

(60. निर्वाणान्.)

ससूत्रान् सकुशांश्चैव सापिधानान् सवस्त्रकान् ।

द्वारकुम्भान् चतुर्दिक्षु तोरणानि च कल्पयेत् ॥ 25.198 ॥

प्रत्येकं कलशान् सर्वान् मन्त्रेणैवाभिमन्त्रयेत् ।

अष्टाक्षरेण प्रत्येकमष्टोत्तरशतावरम् ॥ 25.199 ॥

निशाम्बना चन्दनेन श्वेतदूर्वाङ्कुरेण च ।

भूर्जपत्रोदरे पद्ममष्टपत्रं सकर्णिकम् ॥ 25.200 ॥

नाभिनेमियुतं चक्रमष्टारं कमलाद्बहिः ।

प्रणवं कर्णिकादेशे साध्यनाम च मध्यतः ॥ 25.201 ॥

अष्टाक्षराण्यष्टदले नाभौ स्पर्शाक्षरं लिखेत् ।

\(61\) नाभिक्षेत्रे यकारादीनष्टारेषु स्वरान् पुनः ॥ 25.202 ॥

(61. नेमिक्षेत्रे.)

महामायाग्नि संयुक्तं भास्करं दण्डशेखरम् ।

नेमिभागे क्रमाद्दिक्षु विदिक्षु चतुरासन ॥ 25.203 ॥

कृत्वैवं सितसूत्रेण परिवेष्ट्यनिरन्तरम् ।

गुलिकां तण्डुलद्रोणमध्यस्थे कलशे क्षिपेत् ॥ 25.204 ॥

आवाह्य हृदयात्तस्मि (62) न्मन्त्रेशं चक्रपङ्कजे ।

चन्दनाद्यैस्सितैर्वस्त्रैः पुष्पैरन्येश्च तादृशैः ॥ 25.205 ॥

(62. न्मध्ये चक्रं च.)

शाल्योदनेन च हरिं यजेत सुसमाहितः ।

पूर्णेन्दुमण्दलान्तस्थमुद्गिरन्तं सुधारसम् ॥ 25.206 ॥

शशाङ्कशतसङ्काशं ध्यात्वा नारायणं हरिम् ।

शान्तिं प्रयच्छ महतीमित्यन्ते समुदीरयेत् ॥ 25.207 ॥

शशिनो दशि वृत्तेऽथ कुण्डे क्षीराज्यतण्डुलैः ।

\(63\) गुग्गुलुं क्षौद्रबीजां श्चसप्ताहं होममाचरेत् ॥ 25.208 ॥

(63. कुङ्कुमक्षौद्रनिम्बैश्च.)

पूर्वोक्तसङ्ख्यया कुम्भैः (64) स्थापितं चामयाविनम् ।

स्वापयेन्मूलमन्त्रेण ध्यायेच्चैव जनार्दनम् ॥ 25.209 ॥

(64. स्थापिदैरामयान्वितम् । स्नापये.)

मूर्णेन्दुशतसङ्काशं स्यन्धमानं सुधारसम् ।

तदीयपादकमलात्सर्वतो व्याधिपीडितम् ॥ 25.210 ॥

प्रविश्य ब्रह्मरन्ध्रेण प्लापयन्तमनन्यधीः ।

ध्यात्वा जपेन्मूलविद्यां मन्त्रविद्व्याधिपीडितम् ॥ 25.211 ॥

उत्थापयति तन्मूर्ध्निन्यस्य तां गुलिकामथ ।

अपस्मारादयस्सर्वे शाम्यन्ति मनुतेजसा ॥ 25.212 ॥

अथादाय च मृत्पात्रं पैत्तलं वाथ काष्ठजम् ।

तस्मिन्निक्षिप्य पीयूषं दधिसर्पिस्समन्वितम् ॥ 25.213 ॥

ओदनं चैत्यवृक्षादिमूले भूतबलिं (65) हरेत् ।

भोजयेद्ब्राह्मणानै दद्यातैभ्यो यथावसु ॥ 25.214 ॥

(65. क्षिपेत्.)

 \* पुष्टिविधिः.\*

\(66\) पौष्टिं वक्ष्यामि ते कर्म मण्टपादि यथापुरम् ।

भूर्जपत्रे लिखेद्यन्त्रं प्राग्वत्पद्मादिसंयुतम् ॥ 25.215 ॥

(66. पौष्टिकं वक्ष्यते.)

श्रीभूमिमन्त्रं च लिखेत्केसरेषु दलेषु च ।

गुलिकां वेष्टितां रक्तासूत्रैर्मधुघटे क्षिपेत् ॥ 25.216 ॥

विद्रुमाभं च मन्द्रेशं समावाह्य च (67) सर्वगम् ।

सौम्याशायां पद्मकुण्डं कलशान् रक्तवाससः ॥ 25.217 ॥

(67. सर्वदा.)

वस्तु सर्वं यथोक्तं तद्युक्तं स्यात्सति सम्भवे ।

बलिकर्मच कर्तव्यं कर्मान्ते कमलासन ॥ 25.218 ॥

महती पुष्टिरेव स्यात्कृते कर्मणि (68) शान्तिके ।

 \* आयुष्कामविधिः.\*

आयुष्कामस्तु दूर्वाभिर्घृताक्ताभि (69) र्यथोदितम् ॥ 25.219 ॥

(68. शास्त्रिके.)

(69. र्यथो दितैः.)

जुहुयान्मण्टपादीनां विधानं पूर्ववर्त्मना ।

कर्मान्ते कलशैस्स्नानं साध्यस्य कमलासन ॥ 25.220 ॥

एवं कृते यथाशास्त्रमायुर्विन्दति पुष्कलम् ।

 \* आरोग्यकामविधिः.\*

आरोग्यकामस्सावित्रे मण्डले हरिमर्चयेत् ॥ 25.221 ॥

रुक्माभं विद्ययार्घ्यादि साधनैरुक्तवर्त्मना ।

पूर्ववज्जपहोमादि होमो गुग्गुलुवस्तुभिः ॥ 25.222 ॥

जपान्ते प्रणमेन्नित्यमङ्गैरष्टाभिरात्मवान् ।

यावदायुषमारोग्यं लभते मन्त्रवैभवात् ॥ 25.223 ॥

ज्वरितस्य भवेच्छान्तिरमृताचूतपल्लवैः ।

पूर्वोक्तेन विधानेन सर्वमन्यद्यथोदितम् ॥ 25.224 ॥

ज्वरशान्तिर्भवेदन्ते विद्यावीर्यप्रभावतः ।

चन्दनादिद्रुमैर्लोहैर्यद्वा प्रतिकृतिः कृता ॥ 25.225 ॥

पूजिता पूर्ववत्सर्वान् कामानाशु प्रयच्छति ।

होमश्च कर्मानुगुणैर्द्रव्यैस्स्यात्कमलासन ॥ 25.226 ॥

 \* अपमृत्युनिवारणम्.\*

अश्वत्थं मन्दवारेषु स्पृष्ट्वा दक्षिणपाणिना ।

जपतो नापमृत्युस्स्यात्पूर्वमिरितसङ्ख्याया ॥ 25.227 ॥

 \* वाक्सिद्धिः.\*

घृतमिश्रं वचा (70) चूर्णं यद्वा ब्राह्मीं घृताप्लुताम् ।

ज्योतिष्मतीरसं वापि स्पृष्ट्वा लक्षं जपन् पिबेत् ॥ 25.228 ॥

(70. पूर्वम्.)

मुहुर्ते भोभने प्राप्ते वाक्सिद्धिस्तस्य निश्चिता ।

औदुम्बरेऽथवा (71) पात्रे कपिलाज्यं चतुष्पलम् ॥ 25.229 ॥

(71. पत्रे.)

मिश्रं श्वेतवचाचूर्णं यद्वा चन्ध्रे मघायुते ।

\(72\) पुण्ये सारस्वते योगे श्वेतवर्णं चतुर्भुजम् ॥ 25.230 ॥

(72. पूर्णे.)

श्वेतपद्मे सुखासीनं चन्द्रमण्डलमध्यगम् ।

इष्ट्वा देवं गोघृतेन जुहुयाच्च यथाविधि ॥ 25.231 ॥

पिबन् स (73) सुस्रवं पश्चाल्लभते वाचमुत्तमाम् ।

 \* प्रतिवादिवाग्बन्धनम्.\*

अष्टबाहुं चन्द्रनिभमात्मानं शेषविष्टरे ॥ 25.232 ॥

(73. संस्रनम्.)

सुखासीनं भावयित्वा (74) कोपिनं प्रतिवादिनम् ।

\(75\) पिधाय जिह्वा हृदयं मुसलेन शिरोऽङ्कुशैः ॥ 25.233 ॥

(74. कौपीनम्.)

(75. विधाय.)

ताडयेद्गदया पृष्ठं पाशैर्बध्वा कलेभरम् ।

तस्यैव जिह्वामध्ये च माहेन्द्रं दण्ड शेखरम् ॥ 25.234 ॥

विन्यस्य स्तम्भयेद्वाचमेवं ध्यायन् विचक्षणः ।

आत्मनो वादिनश्चैव मध्ये यवनिका भवेत् ॥ 25.235 ॥

मन्त्रं शतगुणं जप्त्वा वादी वाचं समुत्सृजेत् ।

सद्यः परस्यापजयो विजयश्चात्मनो भवेत् ॥ 25.236 ॥

 \* तत्र दोषाभावः.\*

स्तम्भने नै पदोषस्स्या (76) द्बाह्याश्छेत्प्रतिवादिनः ।

 \* ब्रह्मवर्चसकामकल्पः.\*

ब्रह्मवर्चसकामश्छेत्समिथो ब्रह्मवृक्षजाः ॥ 25.237 ॥

(76. द्बाह्यश्चेत्.)

श्वेतपङ्कजहोमो वा राज्यकामस्य मन्त्रिणः ।

समिथो रक्त (77) वर्णास्स्युर्बिल्वपुष्पाणि पद्मज ॥ 25.238 ॥

(77. पद्मास्स्यु.)

लक्ष्मीसुमनसो वापि यद्वा (78) बोधिसमुद्भवाः ।

चन्द्रमण्डलमध्यस्थं श्वेतपङ्कजविष्टरे ॥ 25.239 ॥

(78. सन्नेन्दुवर्चसा.)

स्थितं (79) द्विहस्तं सुभगं बालभूषणभूषितम् ।

बालावस्थं प्रसन्नेन्दुवर्चसं नीलकुन्तलम् ॥ 25.240 ॥

(79. त्रिहस्तं .)

राजतं पात्रमन्नेन पायसेन प्रपूरितम् ।

बिभ्राणं वामहस्तेन दध्यन्न कबलं पुनः ॥ 25.241 ॥

\(80\) दधानमितरेणापि ध्यात्वा देवं समाहितः ।

अन्नेन जुहुयादग्नौ बह्वान्नत्वमवाप्नुयात् ॥ 25.242 ॥

(80. इतरेण धारयन्तम्.)

 \* गोभूराष्ट्रादिकामकल्पः.\*

गोकामो गोमयैः क्षीरैस्तदीयैर्होममाचरेत् ।

लभते धेनुकं सद्यो मन्त्रविन्मन्त्रवैभवात् ॥ 25.243 ॥

भूमिकामो मृदा होमं दुर्लभां लभते भुवम् ।

फलैर्बिल्वसमुद्भूतैर्होमाद्राष्ट्रसमुद्भवः ॥ 25.244 ॥

वस्त्रकामस्सुमनसां कालजानां चतुर्मुख ।

सितासितादिवर्णानां होमान्नियुतसङ्ख्यया ॥ 25.245 ॥

नानाविधानि वस्त्राणि लभते नात्रसंशयः ।

यद्यत्कामयते मन्त्री धान्यजातिमनेकधा ॥ 25.246 ॥

तत्तद्धोमेव तत्सर्वं लभतेमन्द्रवैभवात् ।

मन्त्राभिमन्त्रितं बीजमुप्तं बहुफलं भवेत् ॥ 25.247 ॥

पुत्रकामो हविष्टाशी समाराध्य जगद्गुरुम् ।

चक्राब्जमण्डले कुम्भस्थापनादि विधाय च ॥ 25.248 ॥

यथापूर्वं पायसान्नं होमान्ते स्थापितैर्घटैः ।

अभिषिच्य तदम्भांसि पाययेत् स्त्रियमागताम् ॥ 25.249 ॥

सा पुत्रान् लभते त्विष्टान् बहुन् विद्याविचक्षणान् ।

इष्ट्वा नारायणं देवं चक्राब्जेप्रोक्तवर्त्मना ॥ 25.250 ॥

अनुग्रहे निग्रहे च सर्वेषां शक्तिमान् भवेत् ।

 \* मन्त्रदेवताप्रभावः.\*

कम्पने वसुधादीनां पर्वतानां च भेदने ॥ 25.251 ॥

शोषणे वा समुद्राणां सर्वेषां स्तम्भने पि च ।

\(81\) सर्गस्थितिविनाशानामपि कर्ता यथा हरिः ॥ 25.252 ॥

(81. सर्वस्थिति.)

ध्यानाच्च देवदेवस्य (82) जपान्मन्त्रस्य च क्षणात् ।

नश्यन्ति भूतवेतालप्रमुखानि चतुर्मुख ॥ 25.253 ॥

(82. जपमन्त्रस्य लक्षणात्.)

दुष्टसत्वानि मन्त्रस्य प्रभावान्नात्र संशयः ।

 \* विषापहरणम्.\*

विषदष्टमवस्थाप्य ध्यात्वाच (83) गरुडध्वजम् ॥ 25.254 ॥

(83. गरुडस्थितम् ।)

देवं विद्यां समुच्चार्य तीक्ष्णतुण्डेन ताडयेत् ।

गरुडस्य तु पक्षाभ्यां विषदष्टस्य मूर्धनि ॥ 25.255 ॥

एवं ध्यात्वा विषं सर्वं व्यपोह्योत्थापयेन्मृतम् ।

\(84\) भुक्तं विषेण संस्पृष्टमन्नं बीजं फलं तथा ॥ 25.256 ॥

(84.

\`

भुक्तं

' \`

अक्षयश्च

'

इति श्लोकद्वयं

\`

अनुक्ताः---भूयं प्रपद्यते

'

इत्यतः परं क्वचित्कोशेदृश्यते.)

जरयेद्विद्यया सद्यस्सर्वदोषं च नाशयेत् ।

 \* धनादिसिद्धयः.\*

अक्षयश्चाभिवृद्धिश्च धनस्य यदि काङ्क्षितः ॥ 25.257 ॥

संस्पृश्य विद्यया सर्वं निक्षिपेद्बहुजप्तया ।

बन्धूक कुसुमप्रख्यमात्मानं भगवन्मयम् ॥ 25.258 ॥

ध्यायन्यायात्सभां तत्र क्रुद्धश्शाम्यति भूमिपः ।

अनुक्तास्सिद्धयः सर्वास्सिध्यन्त्यत्यन्तविस्तृताः ॥ 25.259 ॥

शास्त्रे मन्त्रप्रभावेन देवभूयं प्रपद्यते ।

वृष्टिकामो बहिश्शालां पूर्वोक्तविधिना कृताम् ॥ 25.260 ॥

चक्राब्जमण्ड्लादीनि कृत्वा कर्माणि पूर्ववत् ।

सप्ताहमाज्यसिक्ताभिस्समिद्भिर्जुहुयात्सुधीः ॥ 25.261 ॥

वैतसीभिः प्रतिदिनं नियुतायुतसङ्ख्याया ।

वृष्टिर्भवति तद्राष्ट्रे तद्धेशे वा दिनत्रये ॥ 25.262 ॥

मरीचिक्षुण्णसंमिश्रैस्सर्षपै राजसर्षपैः ।

पूर्वोक्तसङ्ख्यया होमादतिवृष्टिश्च शाम्यति ॥ 25.263 ॥

देवतादिपदं प्रेप्सुर्विद्यया लोकमीप्सितम् ।

\(85\) स्वर्गाद्यभीष्टरोकस्य महिमानुगुणैर्जपैः ॥ 25.264 ॥

(85. स्वर्ग्रादेरिष्ट.)

लभते तत्तदाश्चर्यं फलं नैवात्र संशयः ।

चिन्तारत्नं तथैवान् मणिमादि गुणं परम् ॥ 25.265 ॥

लिप्सुर्मन्त्रजपैः कोटिसङ्ख्यैः प्राप्नोति मन्त्रवित् ।

 \* मन्त्रदेवतासाक्षात्कारः.\*

मन्त्राधिदैवतं देवं द्रष्टुकामोजितेन्द्रियः ॥ 25.266 ॥

षष्मासान्मन्त्रमनिशं जपेत्तध्यानमास्थितः ।

आगत्य देवदेवेशः पप्रत्यक्षो भवति क्षणात् ॥ 25.267 ॥

वरांश्च दुर्लभांस्तस्मे प्रददाति यथेप्सितान् ।

मन्त्रिणे मन्त्रमहात्म्यादचिरेण चतुर्मुख ॥ 25.268 ॥

 \* मन्त्रामाहात्म्यम्.\*

मन्त्रान्तराणां यासिद्धिः कल्पे कल्पे समीरिता ।

सापि प्रसिध्येदस्यैव सकला वीर्यपत्तया ॥ 25.269 ॥

षडङ्गानि च वेदाश्च मन्त्राश्चान्ये परश्शताः ।

अन्यच्च वाङ्मयं सर्वं मन्त्रेऽस्मिन् सुसमाहितम् ॥ 25.270 ॥

अपुनर्भवलिप्सूनां गतिरष्टारं मतम् ।

जन्मन्यस्मिन्नतीते वा यतेनस्सञ्छितं महत् ॥ 25.271 ॥

तन्मन्त्रजापमात्रेण प्रलयं याति (86) निश्चयम् ।

म्रियमाणश्शुचिर्भूत्वामन्त्रमेतमुदीरयन् ॥ 25.272 ॥

(86. निन्तुषम्.)

प्राप्नोति वैष्णवं स्थानं दुष्प्रापम (87) विनाशनम् ।

किं तस्य बहुभिर्मन्त्रैः किं तस्य बहुभिश्श्रुतैः ॥ 25.273 ॥

(87. विनश्वरम्.)

यस्यैषा वशमापन्ना विद्या सर्वार्थसाधनी ।

ये मन्त्रमाहात्म्यमिदं शृण्वन्ति च पठन्ति च ॥ 25.274 ॥

तेषामपि फलान्याहुः पूर्वोक्तानि मनीषिणः ।

चतुर्मुखैश्च तुर्वक्त्रफलान्यस्य प्रदर्शयन् ॥ 25.275 ॥

नान्तं जगाम विस्तीर्णं सङ्क्षेपोऽयमुदीरितः ।

इति श्रीपाञ्चरात्रे महोपनिषदि पाद्मसंहितायां चर्यापादे श्रीमदष्टाक्षरमन्त्रवैभवो नाम पंचविंशोऽध्यायः.

 ------ \*\*\*\*\*\* ------



 पाद्मसंहितायाम्





 चर्यापादे--षड्विंशोऽध्यायः.

 षड्विंशोऽध्यायः.



 ------

 \* विष्णुगायत्रीकल्पः.\*

श्रीभगवान् :----

गायत्रीं वैष्णवीं ब्रह्मन् चतुर्विंशाक्षरात्मिकाम् ।

शृणु वक्ष्यामि परमं रहस्यं कथ्यतेऽधुना ॥ 26.1 ॥

मातृकाचक्रमभ्यर्च्यछन्दसामादिमुद्धरेत् ।

आदिदेवशिराश्चात्र विघ्नेशं तदनन्तरम् ॥ 26.2 ॥

वह्न्यन्तं गोपनं पश्चाच्छङ्खं विष्णुशिरः (1) स्मृतम् ।

सुमुखं गोपनयुत (2) मन्यच्च मरुदादिमत् ॥ 26.3 ॥

(1. तथा.)

(2. मन्वक्च.)

\(3\) मायाश्रितं सुधाधाम वैधरोऽन्वकच्छ मन्दरम् ।

विष्णुशीर्षो भास्करोऽथ माथवाधिष्ठितः क्रमात् ॥ 26.4 ॥

(3. मायायुतं सुधाधाम विजयो.)

आदिदेवसमाक्रान्तः (4) कुम्भशुक्लोदयावहौ ।

वैधरो देवतान्तश्च पीयूषरुचिराशिराः

?

॥ 26.5 ॥

(4. कुम्भं शुक्लोदयावुभौ । वैधरो देवदत्तान्तः पीयूष.)

अनिलः प्रणवाद्यन्तो महामायाशिराः क्रमात् ।

\(5\) धनदोनु ततो दक्षो विष्णुमूर्धाथ भास्करः ॥ 26.6 ॥

(5. यादोदोनूतनो.)

मायाशिराश्च वैराजो विष्ण्वन्तो भद्रपाणियुक् ।

ओतदेहः परः कुम्भस्त्रिविक्रमपरस्स्मृतः ॥ 26.7 ॥

क्रोधनं वनमाल्यन्तं तद्वयं भुवनावधि ।

वसर्गः पापहन्ता च वह्निश्चाद्यर्णसंयुतः ॥ 26.8 ॥

चकारश्चोतदेहश्छ (6) द्वौ दृष्टिर्विष्णुमूर्धकः ।

दरश्च गोपनश्चोभौ (7) विजयोर्णस्समुद्धृतः ॥ 26.9 ॥

(6. द्वौ वृष्टिर्विष्णु मूर्ध्वगः.)

(7. विजयोऽन्तः.)

 \* गायत्र्यक्षरन्यासवर्णदेवतादिः.\*

चन्दश्छ देवी गायत्रमृषिर्ब्रह्माधिदैवतम् ।

विष्णुष्षडङ्गानि तथा क्रुद्धोल्कादीनि पद्मज ॥ 26.10 ॥

मूर्धादिपादपर्यन्तमक्षरन्यसनं मतम् ।

मूर्ध्निफाले नयनयोर्नासिकापुटयोस्तथा ॥ 26.11 ॥

श्रोत्रयोरास्यगलयोर्हृदये बुहुमूलयोः ।

न्यासः कूर्परयोश्चैव तथैव मणिबन्धयोः ॥ 26.12 ॥

हस्तयोः कुक्षिमध्ये च गुह्येचोर्वोश्च जङ्घयोः ।

पादयोश्च क्रमादेवं न्यासःप्रोक्तश्चतुर्मुख ॥ 26.13 ॥

पीतं कक्तं च धूम्राभं श्वेतं कृष्णं च लोहितम् ।

वलर्क्षं पीतकं रक्तं श्यामं शङ्खनिभं तथा ॥ 26.14 ॥

पाटलं स्फटिकाभं च पीतं रजतसन्निभम् ।

चन्द्रदीधितिसङ्काशं पद्मकिञ्जल्कसन्निभम् ॥ 26.15 ॥

ताराभं बन्धुजीवाभं नक्षत्राभं च पाटलम् ।

जपाकुसमसङ्काशं तप्तजाम्बानदप्रभम् ॥ 26.16 ॥

रविप्रभं (8) चाक्षराणां वर्णभेदः प्रदर्शितः ।

 \* सन्ध्यात्रये ध्येयस्वरूपम्.\*

कालमेघनिभं सौम्यं चतुर्बाहुं किरीटिनम् ॥ 26.17 ॥

(8. चनर्णानाम्.)

शङ्खचक्रगदापाणिं गरुडारूढमच्युतम् ।

एवं ध्यात्वाऽर्चयेद्देवं प्रातः काले समाहितः ॥ 26.18 ॥

स्फटिकोपलसङ्काशं गरुडारूढविग्रहम् ।

मध्यन्दिनेऽर्चयित्वा (9) तमाचरेज्जपमात्मवान् ॥ 26.19 ॥

(9. माचरेत्.)

प्रदोषेषु चतुर्हस्तं वैनतेयोपरिस्थितम् ।

श्यामलं पुण्डरीकाक्षं ध्यायन्मन्त्र (10) मुदीरयेत् ॥ 26.20 ॥

(10. मुदीरयन्.)

 \* सिद्धये जससङ्ख्या.\*

कुर्यात्त्रिषवणस्नानं व्रतस्थस्संयतेन्द्रियः ।

चतुर्विंशति लक्षेण मन्त्रजापेन सिध्यति ॥ 26.21 ॥

मन्त्रवित्साधकोवारितर्पणं होमकर्मच ।

कुर्वन्नाप्नोति सकलां सिद्धिमिष्टां सुदर्लभाम् ॥ 26.22 ॥

गोमूत्रयावकाहारो जपेल्लक्षमतन्द्रितः ।

पातकेभ्यो महद्भ्योपि मुच्यते नात्र संशयः ॥ 26.23 ॥

ब्रह्मकूर्चं पिबन् लक्षत्रयं मन्त्रं जपन्सुधीः ।

तत्समेभ्यः पातकेभ्यो (11) विमुक्तोमन्त्रवित्तमः ॥ 26.24 ॥

(11. मुच्यते.)

 \* अष्ठाक्षरवदनुष्ठानम्.\*

ब्रह्मादि देवतास्सर्वा निनीषुर्वशमात्मनः ।

\(12\) अणिमादिफलं प्रेव्सुस्तथैवाकर्षणोद्यतः ॥ 26.25 ॥

(12. अणिमादिगुणान्.)

वशीकारे च सर्वेषां पातालगमने तथा ।

गन्धर्वयक्षप्रमुखान् प्रमुखानात्मनस्सदा ॥ 26.26 ॥

चिकीर्षुरष्टाक्षरवदनुतिष्ठेच्छतुर्मुख ।

सकृदुच्चारयन्मन्त्रं विष्णुगायत्रिसंज्ञितम् ॥ 26.27 ॥

\(13\) वेदानामसकृत्सर्व शाखाध्ययनपुण्यभाक् ।

केशकीटादिदुष्टानि हवींषि ध्यानमास्थितः ॥ 26.28 ॥

(13. उदीरयन् सकृत्.)

 \* एतज्जपेन मन्त्रचतुष्टयप्रास्तिः.\*

स्पृष्ट्वा जपेन्मन्त्रमिदं सद्यः शुद्धानि पद्मज ।

चतुर्णां मूलमन्त्राणां फलमेतेन सिध्यति ॥ 26.29 ॥

 \* श्रीकराष्टाक्षरमन्त्रः.\*

श्रीकरं मन्त्रमपरं वक्ष्ये सर्वार्थसाधनम् ।

अष्टाक्षरं चतुर्वक्त्र रहस्यं परमं शृणु ॥ 26.30 ॥

\(14\) वर्णचक्रं लिखित्वादौ समभ्यर्च्य ततः पुनः ।

उद्धरेच्छ्रीकराष्टार्णं मन्त्रं मन्त्रप्रभाववित् ॥ 26.31 ॥

(14. चक्रं लिखित्वा भूम्यादौ.)

आदौ समुद्धरैत्तारमुदयं तदनन्तरम् ।

द्विरेकनेत्रमायान्तं क्रोधनं कौस्तुभाक्षरम् ॥ 26.32 ॥

विष्णुशीर्षं ततो लक्ष्मीमनलं तदनन्तरम् ।

महामायायुतं पद्ममप्रमेयमनन्तरम् ॥ 26.33 ॥

अग्निमादिं (15) चतुर्वक्त्रठठेति श्रीकराह्वयम् ।

 \* तद्बीजादिनिर्देशः.\*

भीजमस्य प्रवक्ष्यामि यथातत्वमुदीर्यते ॥ 26.34 ॥

(15. चतुर्वक्त्रं पठेति.)

दीप्तिमाननलः पञ्च (16) बिन्दुरर्धेन्दुनिष्ठिता ।

बीजमङ्गानि षट्चापि क्रुद्दोल्कादीनि पूर्ववत् ॥ 26.35 ॥

(16. बिन्दुर्विन्दुश्च निष्ठितम्.)

छन्धश्च देवी गायत्रमृषिरस्य प्रजापतिः ।

देवता देवदेवेशः प्रत्यर्णं पूर्ववत् स्मृतम् ॥ 26.36 ॥

ऋषिश्छन्दोदैवतं च

 \* ध्येयदेवतास्वरूपम्.\*

ध्यानं संप्रति कथ्यते ।

कल्पकानोकहच्छायामाश्रित्य सुखशीतलाम् ॥ 26.37 ॥

गरुडस्य चतुर्बाहोस्सर्वालङ्कारधारिणः ।

स्कन्धदेशे सुखासीनमष्टबाहुं किरीटिनम् ॥ 26.38 ॥

कुन्देन्दुधवलं सौम्यं सर्वाकल्पपरिष्कृतम् ।

दिव्यगन्धविलिप्ताङ्गं दिव्यमालाविभूषितम् ॥ 26.39 ॥

पीताम्बरधरं नीलकुन्तलैरुपशोभितम् ।

चक्रं च मुसलं भाणमङ्कुशं दधतं भुजैः ॥ 26.40 ॥

चतुर्भिर्दक्षिणैरन्येश्शङ्खं कौमोदकीं तथा ।

शार्ङ्गं पाशंच कल्याणैः प्रसन्नेन्दुनिभाननम् ॥ 26.41 ॥

गरुडोपि च हस्ताभ्यामुभाभ्यां पादपङ्कजे ।

देवस्य धारयन् कुम्भं पूर्णं पीयूषवारिणा ॥ 26.42 ॥

इतराभ्यां च हस्ताभ्यां स्पृशन्नास्ये स्थितं तथा ।

श्रियं च वामोरुतले रुक्माभां क्षौमवासिनीम् ॥ 26.43 ॥

दिव्यगन्धविलिप्ताङ्गां सर्वाकल्पपरिष्कृताम् ।

सुभ्राललाटमुकुटां कर्णविश्रान्तलोचनाम् ॥ 26.44 ॥

लावण्यामृततोयेन वर्षन्तीमिव सर्वतः ।

पाशाङ्कुशधरां लक्ष्मीं कन्दर्पशरपीडिताम् ॥ 26.45 ॥

 \* तपोनियमस्तत्फलं च.\*

ध्यात्वैवं पूजयित्वातु व्रतस्थस्संयतेन्द्रियः ।

द्वादशाहं जपेन्मन्त्रं ध्यात्वा पार्श्वे निधिद्वयम् ॥ 26.46 ॥

ऊर्ध्वबाहुर्जलेतिष्ठन्नुरोदघ्ने समाहितः ।

आदित्याभिमुखो मन्त्री जुहुयाच्च समिच्छतम् ॥ 26.47 ॥

बिल्वोद्भवैस्तथालक्ष्मीं कुसुमैः पायसोदनैः ।

शुद्धोदनैर्घृताक्तैश्च अष्टोत्तरसहस्रकम् ॥ 26.48 ॥

एवं कृते विधानेन पुष्टिरुत्पद्यतेऽचला ।

\(17\) पौष्टिकादि च पूर्वोक्तफलं पूर्वोक्तसङ्ख्यया ॥ 26.49 ॥

(17. पादुकादि च पूर्वोक्तं.)

शान्तिकं पौष्टिकं कर्ममन्त्रेणानेन साधयेत् ।

 \* लक्ष्मीनारायणमन्द्रकल्पः.\*

लक्ष्मीनारायणाह्वानं मन्त्रं परमदुर्लभम् ॥ 26.50 ॥

तस्योद्धारं प्रवक्ष्यामि शृणु वर्णक्रमेण (18) तम् ।

उद्गीथं मनुजेशानं विष्णुं मन्दर (19) मेव तत् ॥ 26.51 ॥

(18. तु.)

(19. मोतवत् ॥ सूक्ष्मदृङ्मुख्यम परं गदिनं मुख्यमर्पितं । आद्वर्णं विजयम्.)

सूक्तीन्दुमुख्यमपरं गदिनं कुम्भमर्पितम् ।

आद्यन्तं विजयं दत्तं माहेन्द्रं चाप्रमेयकम् ॥ 26.52 ॥

गरुडं दक्षमपरं महामायां विनायकम् ।

आदिदेवं ततो वह्निं गोपनं च चतुर्गतिम् ॥ 26.53 ॥

आद्यं प्रचण्डमाकारं शङ्खमादिं ठठेति च ।

उद्दृत्य षोडशार्णं तन्मन्त्रं (20) बीजश्च कथ्यते ॥ 26.54 ॥

(20. बीजं तु.)

द्युमणिं (21) बिन्दुमपरं वामनं बिन्दुमुद्धरेत् ।

अङ्गानि पूर्वमुक्तानि छन्धो गायत्रमुच्यते ॥ 26.55 ॥

(21. नह्नि.)

\(22\) विद्धि शुक्रो मुनिर्देवो लक्ष्मीनारायणस्स्मृतः ।

जपष्षोडशलक्षं तु तदर्धं वारितर्पणम् ॥ 26.56 ॥

(22. दैवं शुक्रो.)

होमस्ततर्धोमन्त्रस्य फलान्याहुर्यथा (23) क्रमम् ।

 \* सङ्कर्षणमन्त्रः \*

सङ्कर्षणादिमूर्दीनां तिसृणां मनुरुच्यते ॥ 26.57 ॥

(23. पुरम्.)

आदितः पूर्ववत्सप्त वर्णानाममनुपूर्वशः ।

उद्धारश्शिष्टवर्णानां ब्रह्मन् संप्रति कथ्यते ॥ 26.58 ॥

दीप्तिमान् वह्निरौर्वश्छ द्रुवश्शुक्लस्तथादिमान् ।

बिन्दुः प्रजापतिश्चाद्यो वह्निरुग्रो मुखं ततः ॥ 26.59 ॥

\(24\) सुमुखं गोपनयुतं वायुराद्यं ठठान्तितम् ।

द्वादशार्ओणात्मको मन्त्रोबीजमङ्गं च पूर्ववत् ॥ 26.60 ॥

(24. सुखं च.)

छन्दश्च देवी गायत्रमृषिस्यान्नीललोहितः ।

देवस्सङ्कर्षणो वर्णो देवता तत्वनिर्णयः ॥ 26.61 ॥

द्वादशाक्षरवत् ज्ञेयः पुरश्चरणमीरितम् ।

फलानि पूर्वमुक्तानि वाक्सिद्धिर्महती भवेत् ॥ 26.62 ॥

ज्ञानं च महदाप्नोति यच्चान्यदधिकाङ्क्षितम् ।

तत्सर्वमचिरादेव सिध्येन्मन्त्रप्रभावतः ॥ 26.63 ॥

शङ्खगोक्षीरधवलं चतुर्भाहुं किरीटिनम् ।

वसानं वसनं क्षौमं पूर्णचन्द्रनिभावनम् ॥ 26.64 ॥

मुक्तां भूयिष्ठमाकल्पं सौवर्णमतिशोभनम् ।

दधानं मुख्यहस्तेन ज्ञानमुद्रासमन्वितम् ॥ 26.65 ॥

पुस्तकं वामहस्तेन बिभ्राणं भुजयोर्द्वयोः ।

\(25\) ऊर्ध्वयोस्स्फाटिकं शङ्खमक्षमालां यथातथम् ॥ 26.66 ॥

(25. स्फाटिकीं दक्षिणे हस्ते अक्षमालां.)

धवलैः कालजैः पुष्पैश्शोभितं वनमालया ।

श्वेतपद्मे सुखासीनमेवं ध्यायीत मन्त्रवित् ॥ 26.67 ॥

ध्यायतो बुद्धिरतुला भवेत् ज्ञानं च पुष्कलम् ।

शान्तिकं पौष्टिकं कर्म कुर्यादेतेन पद्मज ॥ 26.68 ॥

बहुना किं प्रलापेन द्विषट्काक्षरवत्फलम् ।

सर्वमाप्नोति मनुना साधकः कमलासन ॥ 26.69 ॥

 \* प्रद्युम्नमन्त्रः.\*

प्रद्युम्नमन्त्रमधुना सर्वकामफलप्रदम् ।

ब्रवीमि तस्य चोद्धारं कथ्यतेऽक्षरशः क्रमात् ॥ 26.70 ॥

आदित (26) स्सप्तवर्णानामुद्धारः पूर्वमीरितः ।

अस्यासाधारणार्णानां संप्रत्युद्धार उच्यते ॥ 26.71 ॥

(26. सर्व.)

पाप्मानमनलं विष्णुमन्त्रं वायुमुकारवत् ।

मन्दरं भद्रपाणिं च मधुसूदनमारुतौ ॥ 26.72 ॥

आग्नेयी दश चैकं चाप्यर्णस्संहननं मतम् ।

अनुस्वारपरो विष्णुर्भीज (27) मङ्गं च पूर्ववत् ॥ 26.73 ॥

(27. मङ्गानि.)

ऋषिस्सनत्कुमारस्स्याच्छन्दो गायत्रमुच्यते ।

प्रद्युम्नो देवता मन्त्रस्साधनं फलमेव च ॥ 26.74 ॥

पूर्वोक्तम्

 \* अनिरुद्धमन्त्रः.\*

मन्त्रमपरमानिरुद्धमतः परम् ।

शृणु ब्रह्मन् यथापूर्वं सप्तार्णानामनुक्रमात् ॥ 26.75 ॥

उद्धारः परिशिष्टानामार्णानां कथ्यतेऽ (28)धुना ।

प्रणवाद्योभद्रहस्तोमाया सप्तार्चिरेव च ॥ 26.76 ॥

(28. क्रमात्.)

उदयौ द्वौ च सुभगो गोपनो वायुरादिमान् ।

बीजमस्याप्रमेयश्च विसर्गश्छावसानतः ॥ 26.77 ॥

ऋषिश्च सनकश्छन्दः पूर्ववद्देवता तथा ।

अनिरुद्धो द्वादशार्णः क्रमेण समुदीरितः ॥ 26.78 ॥

यथापुरं षडङ्गानि (29) साधनं फलमेव च ।

 \* चतुर्विंशतिमूर्तिमन्त्रनिर्देशः.\*

चतुर्विंशतिमूर्तिनां समाख्या (30) द्वादशादिभिः ॥ 26.79 ॥

(29. सासनम्.)

(30. द्वादशादितः.)

प्रसिद्धास्ताश्चतुर्थ्यन्तास्सप्ताक्षरपुरस्कृताः ।

मन्त्रब

 पाद्मसंहितायाम्





 चर्यापादे--सप्तविंशोऽध्यायः



 सप्तविंशोऽध्यायः.



 ----

श्रीभगवान् :---

 \* मत्स्यादिमूर्तिदशकमन्त्रनिर्देशः.\*

मत्स्यादिदशमूर्तीनामवतारक्रमान्मसुः ।

उच्यते पूर्ववच्चक्रमक्षराणां समालिखेत् ॥ 27.1 ॥

साधारणान् गृहीत्वार्णान् यथापूर्वं चतुर्मुख ।

असाधारणरूपं तत्संप्रत्युध्रियते क्रमात् ॥ 27.2 ॥

 \* मत्स्यमूर्तिमन्त्रः.\*

स्पर्शान्तमाद्यं विजयं चन्द्रमन्वक्चतुर्गतिम् ।

आदिमग्निं हृषीकेशं पवित्रं मधुसूदनम् ॥ 27.3 ॥

\(1\) श्वसनं चाप्रमेयं च द्वादशार्णास्समीरिताः ।

\(2\) माधवं पुरुषात्मानं हृषीकेशं च (3) बिन्दुमत् ॥ 27.4 ॥

(1. श्वसनादयः बिन्दुमदन्ताश्शब्दाः पुल्लिङ्गप्रथमान्ताः क्वचिद्दृश्यन्ते.)

(2. माधवी.)

(3. बिन्दुमान्.)

बीजमङ्गेषु यद्रूपमसाधारणमुच्यते ।

सर्वान्तमादिं सर्वत्र षट्सु चाद्यश्च बिन्दुमान् ॥ 27.5 ॥

आदिदेवं महामायां हृषीकेशं च गोपनम् ।

विष्णुमौर्वीं षडङ्गेषु मध्यमार्णं क्रमोदितम् ॥ 27.6 ॥

उद्धृत्यैवं प्रयोक्तव्यमृषिरस्य मनुस्स्मृतः ।

छन्दश्च देवी गायत्रं मत्स्यरूपः परः पूमान् ॥ 27.7 ॥

देवता रूपरहितः पञ्चार्णो वा मनुस्स्मृतः ।

भीजं तदङ्गानि तथा साधनं च यथापुरम् ॥ 27.8 ॥

 \* कूर्ममूर्तिमन्त्रः.\*

मूर्तेरनन्तरायास्तु मन्वर्णोद्धारणं शृणु ।

असाधारणरूपस्य (4) स्पर्शनादि गुहालयम् ॥ 27.9 ॥

(4. स्वर्शादिं च.)

अनलं मन्दरं (5) विष्णुं पूर्ववद्द्वादशाक्षरम् ।

बीजोद्धारः (6) क्रोडरूपी भूधरश्च गुहालयः ॥ 27.10 ॥

(5. शिष्टम्.)

(6. पूर्वरूपम्

,

क्रोधरूपी.)

सानुस्वारो बीजमेतत्षडङ्गानि चतुर्मुख ।

ऋषिरेतस्य दुर्वासा श्छन्दः पूर्ववदिष्यते ॥ 27.11 ॥

देवता कमठाकारो देवस्संप्रत्यनन्तरम् ।

 \* वराहस्य मन्त्रः.\*

वराहवपुषो मन्त्रं वर्णचक्रात्समुद्धरेत् ॥ 27.12 ॥

वरुणो विष्णुरनलश्चादिदेवश्च भास्करः ।

गोपनः पुरुषात्मा च विष्णुरेते समुद्धृताः ॥ 27.13 ॥

अस्याऽसाधारणा वर्णाःप्रोक्तास्साधारणाः (7) पुरा ।

एकादशाक्षरात्मायं बीजं संप्रति कथ्यते ॥ 27.14 ॥

(7. पुनः.)

सूक्ष्मदृग्बिन्दुपर्यन्तष्षट्चाचामङ्गपद्धतिः ।

बीजमेव मुनिश्शङ्खश्छन्तो गायत्रमिरितम् ॥ 27.15 ॥

नारायणो देवतास्य नत्यन्तश्च षडक्षरः ।

 \* तस्यैव मन्त्रान्तरम्.\*

यद्वा पूर्ववदेवाङ्गं बीजं च कमलासन ॥ 27.16 ॥

त्रयोदशार्णानुद्धृत्य पूर्वोक्तान् व्याहृतित्रयम् ।

उद्धरेत्पतिशब्दं च चतुर्थ्यन्तमनन्तरम् ॥ 27.17 ॥

भूमेः पतित्वमाशास्यं मे देहि तदनन्तरम् ।

दाहयेति ठठान्तस्स्याद्द्वात्रिंशद्वर्णसन्ततिः ॥ 27.18 ॥

छन्दोऽनुष्टुबृषिः पूर्वो देवता सा चतुर्मुख ।

बीजमुक्तं तदङ्गानि भङ्त्क्वा मन्त्रं प्रकल्पयेत् ॥ 27.19 ॥

वर्णान् करनसङ्काशान् न्यसे (8) दङ्गेषु पूर्ववत् ।

ध्यात्वा षोड शलक्षाणि जपेन्मन्त्रमतन्ध्रितः ॥ 27.20 ॥

(8. दङ्गानि.)

उर्वरायाः पतिस्सद्यो भवेन्मन्त्रप्रभावतः ।

पातालगमनादीनि फलान्यस्यापि पद्मज ॥ 27.21 ॥

 \* वराहमालामन्त्रप्रकारः.\*

चतुष्षष्ट्यर्णसङ्घातो मालामन्त्रः प्रदर्श्यते ।

त्रयोदशार्णाः प्रथममेकदंष्ट्रपदं ततः ॥ 27.22 ॥

चतुर्थ्यन्तं तथा (9) मेघपदं द्विः प्रोच्य च क्रमात् ।

उल्कावर्ण पदद्वन्द्वं चतुर्थ्यन्तं ततः परम् ॥ 27.23 ॥

(9. मेयपदम्.)

छन्दोम (10) यप्रत्ययान्तं सम्बध्यन्तमुदीरयेत् ।

द्विर्लोडन्तो दहिर्वाच्यो हन्तिश्च मथिरेव च ॥ 27.24 ॥

(10. योंप्रत्ययान्तं.)

पचिं चमहदाद्यन्तं (11) भौमेति पदयोर्युगम् ।

हुं द्विरुच्चार्यारिशिरस्स्वं तथैव खनिं पुनः ॥ 27.25 ॥

(11. भौमे नृपद.)

लोडन्तमाय (12) मग्नेयीमिति मन्द्रपदस्थितिः ।

बीजमुक्तं (13) तथाङ्गानि भङ्त्क्वामन्त्रं प्रयोजयेत् ॥ 27.26 ॥

(12. मग्नायी मन्वग्गति.)

(13. तदङ्गानि.)

जामदग्न्य ऋषिःप्रोक्तश्छन्दोऽतिच्छ्द ईरितः ।

देवता देवदेवेशः स्थूलघोणवपुस्स्मृतः ॥ 27.27 ॥

लक्षं जपेदिमं मन्त्रं (14) भूमिप्सुश्च चतुर्मुख ।

मृत्स्नया जुहुयात्तावद्द्यावदाप्नोति मेदिनीम् ॥ 27.28 ॥

(14. भूतिकामः.)

अष्टाक्षरमनोस्तुल्यफलोयं मनुरीरितः ।

 \* नृसिंहस्य मन्त्रः.\*

\(15\) उल्कावर्णं चतुर्थ्यन्तमक्षरस्यावसानतः ॥ 27.29 ॥

(15. इदमर्धं क्वचि दधिकं दृश्यते.)

चतुष्षष्टि प्रभेदस्य मन्त्रस्य नृहरेर्मया ।

न विस्तारः कथयितुं शक्यते बोद्धुमेव वा ॥ 27.30 ॥

तस्मात्त्रिचतुरो भेदाः कथ्यन्ते कमलासन ।

वर्णचक्रातथोद्धारस्सं प्रत्येकाक्षरात्मनः ॥ 27.31 ॥

मन्द्रस्य कथ्यते ब्रह्मन् ब्रह्मकोशपुरस्कृतः ।

नृसिंहः कर्षणोबिन्दुरित्येकाक्षरमिरितम् ॥ 27.32 ॥

एतदेव भवे (16) दङ्गं छन्दो गायत्रमुच्यते ।

देवो मुनिश्च दुर्वासा नृसिंहो देवता मता ॥ 27.33 ॥

(16. च्छन्दो देवी गायत्र.)

वर्णश्च पाटलो लक्षत्रयं जप्यं विपश्छिता ।

जिगीषुणा चतुर्वर्गफलमन्यच्च काङ्क्षितम् ॥ 27.34 ॥

त्रियक्षरं च नत्यन्तमेत देवाङ्गमप्यतः ।

अष्टाक्षरात्मनोऽस्यैव मन्त्रोस्योद्धारणं क्रमात् ॥ 27.35 ॥

प्रणवो नतिरन्वक्च विघ्नेशो मधुसूदनः ।

अनलश्चादिरिन्दुश्च रामोऽनुस्वार एव च ॥ 27.36 ॥

गोपतिर्गोपनश्शङ्खो विष्णुरष्टाक्षर (17) स्स्मृतः ।

बीजमुक्तं तथाङ्गानि मुनिर्व्यासोऽन्यदीरितम् ॥ 27.37 ॥

(17. स्ततः.)

जपसङ्ख्या फलान्यस्य तथैव कमलासन ।

सप्ताक्षरं च नत्यन्तमन्यत्प्रणववर्जितम् ॥ 27.38 ॥

बीजादि पूर्ववत्सर्वं पङ्चाङ्गो जप एव च ।

साधारणास्सप्तवर्णाः पञ्चाऽसाधारणा स्तथा ॥ 27.39 ॥

पूर्वोक्तद्वादशार्णात्मा शङ्खोदरसमाह्वयः ।

यथापूर्वं षडङ्गानि बीजं चैव यथापुरम् ॥ 27.40 ॥

प्रत्यक्षरं लक्षजपो होमस्तर्पणमेव च ।

पुरुषार्थस्य सर्वस्य साधकस्साध्वनुष्ठितः ॥ 27.41 ॥

मन्त्रोनृसिंहवपुषो द्वात्रिंशार्णात्मकोऽपरः ।

वक्ष्यते (18) तस्य वर्णानामुद्धारस्सं प्रदर्श्यते ॥ 27.42 ॥

(18. सर्व.)

छन्दसामादिरुदयो गदी वह्निरचां मुखम् ।

यष्टिःकुम्भो महामाया ज्वलनो वैष्णव स्तथा ॥ 27.43 ॥

स्पर्शान्तं द्विरचामादि द्वादशात्माच गोपनः ।

पर्जन्तो (19) बिन्दुरुग्रात्मा प्रचण्डश्चोदय स्तथा ॥ 27.44 ॥

(19. बन्धुरुग्रांशुः.)

मन्दरो जन्महन्ता च पीयूषात्मा (20) सवैष्णवः ।

महेन्द्रो वाङ्मुखं (21) पद्म पाणिर्विजयसंज्ञितः ॥ 27.45 ॥

(20. च.)

(21. भद्रपाणि.)

अर्थचन्द्राकृतिश्शुक्लः प्रणवादिर्विभावसुः ।

वरुणश्चाप्रमेयश्च वै राजो ब्रह्मसाधनः ॥ 27.46 ॥

स्पर्शान्तमुदय (22) स्स्पर्शद्वितीयं विष्णुदैवतम् ।

माधवं भद्रपाणिं च पद्मनाभः कलात्मकः ॥ 27.47 ॥

(22. स्स्वर्गम्.)

त्रिविक्रमो ध्रुवः पुषा स्वरादिर्मन्दरस्स्मृतः ।

भल्लायुधो महामाया क्रोधरूपी च वैष्णवः ॥ 27.48 ॥

वनमाली स्वरादिश्च (23) माधवस्सूक्ष्मलोचनः ।

अप्रमेयो (24) वैधरश्च ज्वलनोङ्कारसंयुतः ॥ 27.49 ॥

(23. मायावी.)

(24. वैष्णवश्च.)

द्विर्मन्दरः पद्मनाभो विजयश्च (25) चतुर्गतिः ।

उदयो मन्दरशिराः पदमेतदनन्तरम् ॥ 27.50 ॥

(25. चतुर्भुजः.)

वर्णानि सुसमीकृत्य (26) नमाम्यहमुदीरयेत् ।

विराडृषिरनुष्टुप्च छन्दो नरहरिस्स्मृतः ॥ 27.51 ॥

(26. जपेल्लक्षत्रयं बुधः.)

देवता बीजमस्योक्तं मन्त्रं भङ्त्क्वाङ्गकल्पना ।

न्यासश्छाङ्गेषु पूर्वोक्तक्रमेण कमलासन ॥ 27.52 ॥

\(27\) ध्यायेत्स्फटिकवर्णाभं जपसङ्ख्या च पूर्ववत् ।

मन्त्रोऽयं नारसिंहस्य सकलापन्निवारणः ॥ 27.53 ॥

(27. ध्येयस्स्फटिकवणान् भः.)

समस्तसम्पज्जननो वाच्योनैव च कस्य चित् ।

 \* अस्य मालामन्त्रः.\*

उच्यते नरसिंहस्य मालामन्त्रः श्चतुर्मुख ॥ 27.54 ॥

अधिकं सप्तदशभिर्वर्णैरर्णशत (28) त्रयम् ।

प्रथमं छन्द सामादिर्नतिश्च तदनन्तरम् ॥ 27.55 ॥

(28. द्वयम्.)

चतुर्थ्यन्तं पदं वाच्यं नरसिंहेति मन्त्रिणा ।

तदेव च महत्पूर्वं (29) देवदानवपूर्वकम् ॥ 27.56 ॥

(29. दैत्य.)

शोणितेति पदं पश्चाद्दिग्धपूर्वं सखोत्तरम् ।

पदमेकं चतुर्थ्यन्तं नमोऽन्तं समुदीरयेत् ॥ 27.57 ॥

पच (30) ग्रनेति च पदं शुषिर्ण्यन्त (31) स्समुद्धृतः ।

ग्रन्थिर्णिजन्तो हन्तिश्च (32) सन्ति

?

र्लोण्‌मध्यमोदयः ॥ 27.58 ॥

(30. ग्रहे.)

(31. स्समध्यमः.)

(32. अशुद्धमिन. सन्ति

?

सक्तिरिति क्वचित्.)

हुं फट्तदन्तरं प्रोच्य (33) तथा कलिपदं ततः ।

चरेति च लुपेत्युक्त्वाक्षरेति तदनन्तरम् ॥ 27.59 ॥

(33. तथा बल.)

हां होंखर चिरं चैव (34) दूं ह्यों ज्वलनमेव च ।

ज्वलिश्शुचिर्द्रविस्स्फोटिर्ण्यन्तो लोण्मध्यमोदयः ॥ 27.60 ॥

(34. द्रूं लोम्.)

\(35\) भिदिश्छिदिः तं विकरो

?

लोण्मध्यमशिरास्ततः ।

\(36\) हिसिमृङ्भ्यांणिजन्ताभ्यां लोण्मध्यममुदीरयेत् ॥ 27.61 ॥

(35. बिदिश्छिदन्तं विकरो--भिदिर्णन्तं विकारो.)

(36. भीति.)

आंपूर्वो नयतिर्लोटि हुंफडन्तमुदीरितम् ।

द्रवद्रवेति च ततो विपूर्वं तद्वयं पुनः ॥ 27.62 ॥

पातालान्तं सर्वशब्दं वासिनामिति पश्चिमम् ।

\(37\) हृदयादीनि कथये त्कृषिर्ण्यन्तश्च मध्यमे ॥ 27.63 ॥

(37. हृदि कथयेद्ब्रह्मन्.)

\(38\) अज् पूर्वोविद्विषिर्ण्वन्तो लोटि सम्बुद्धिशीर्षकम् ।

भगवत्पदमुच्चार्य नारायणपदं ततः ॥ 27.64 ॥

(38. आर्ज पूर्वो.

?

मुर्खपूर्वो विदुष्यन्तो.)

वासुदेवहृषीकेशपदद्वितयमिरयेत् ।

दानवादिर्लडन्तश्च जहि राक्षसपूर्वकम् ॥ 27.65 ॥

अन्तकेति पदं पश्चादुक्त्वा कामोदकी (39) धनुः ।

धरेति गरुडादिं च ध्वजान्तं पदमब्जज ॥ 27.66 ॥

(39. तथा -- मनुः.)

त्रिपूर्वधामन्नित्येतन्नतिरस्त्विति ते पदम् ।

त्वां प्रपन्नोऽस्मिति (40) पठेदेवमुच्चार्य ते मनुः ॥ 27.67 ॥

(40. तथा देनमुद्धार्यते.)

बीजमुक्तं षडङ्गानि प्रोच्यते पदशोऽधुना ।

प्रणवादिश्च सत्यन्तश्चतुर्थ्यन्तश्च विग्रहः ॥ 27.68 ॥

पुरुषादिमुखादिश्च नरसिंहपदं तथा ।

वज्रशब्दं द्विरुच्चार्य क्रमाच्च नखविग्रहौ ॥ 27.69 ॥

वज्रेति नखदंष्ट्रेति चोक्त्वायुधपदं ततः ।

महानरपदं सिंहपर्यन्तं षष्ठमिरितम् ॥ 27.70 ॥

अनिरुद्धो मुनिश्छन्दस्त्वतिपूर्वं च देवता ।

नृसिंहारूपी भगवानिति (41) सर्वमुदीरयन् ॥ 27.71 ॥

(41. सर्वमुदीरितम्.)

बिलद्वारि जपेन्मन्म्रीषोडश प्रयतस्थ्सितः ।

लक्षाणि सद्यः पातालवासिनः कुरुते वशे ॥ 27.72 ॥

लोकान्तरगतानां च वशीकारक्षमो भवेत् ।

एतावन्तिफलान्यस्येत्यभिधातुं न शक्यते ॥ 27.73 ॥

अतोऽन्यं नारसिंहस्य मन्त्रं सर्वार्थ साधकम् ।

चतुश्शताक्षरं तस्य समुद्धारः प्रदर्श्यते ॥ 27.74 ॥

आदावुद्दीथमुद्धृत्य नत्यन्तं ब्रह्मसाधनम् ।

भल्लायुधं (42) गदध्वंसं वारुणं विजयं तथा ॥ 27.75 ॥

(42. गदध्वंसी.)

माधवं भद्रहस्तं च (43) पावकं श्वेतदीधितम् ।

विक्रमं सध्रुवं ब्रह्मन् भास्करं मधुविद्विषम् ॥ 27.76 ॥

(43. वामनम्.)

श्वसनं वुरुणं जन्महन्तारमृतधारकम् ।

द्विरदं सर्व (44) दाहं स्याद्वैधरं तदनन्तरम् ॥ 27.77 ॥

(44. देहम्.)

अचामादिं सध्रुवं च क्रोधरूपमधोक्षजम् ।

सपर्वतं हुतवह (45) माव्रतं मधुविद्विषम् ॥ 27.78 ॥

(45. माविषं मधुसूदनम्.)

मारुतं माधवं ब्रह्मन् धनदं मधुसूदनम् ।

दरं (46) सचन्ध्रं पुल्लं च माधवं (47) नगवारिणम्

?

॥ 27.79 ॥

(46. सचक्रम्.)

(47. नागवारुणम्.)

सविक्रमञ्च कमलं पर्वतं पाशपाणिनम् ।

सबन्धुं कमलं पञ्च बिन्दुमस्तक (48) भूषितम् ॥ 27.80 ॥

(48. भूषणम्.)

सुमुखं चाग्नि शिरसं करालं मृगवल्लभम् ।

क्षपाकरं तथायान्तं यामनीनाथमब्जज ॥ 27.81 ॥

हृदयाह्लोद माकारं चतुर्गतिमनन्तरम् ।

नृहरिं भुवनं सूक्ष्मलोचनं रामर्शीकम् ॥ 27.82 ॥

विजयं पाटलं भानुं सूदनं सुमुखं तथा ।

\(49\) यान्तं तच्छिरसं पश्चा द्वारुणं गजवाहनम् ॥ 27.83 ॥

(49. मायान्तं शिरसः पश्च द्द्वारुणं खगवाहनम्.)

वासुदेवं तथाक्रोध रूपमाकारमारुतौ ।

वैधरं सूदनं भद्र हस्तं वारुणमैन्दवम् ॥ 27.84 ॥

\(50\) वत्सोतदेहं सुमुखं विक्रमं (51) विजयाभिधम् ।

दृष्टिविक्रम (52) पाशान्तसुभागार्पितविघ्नराट् ॥ 27.85 ॥

(50. वस्वोतदेहं.)

(51. विजयाहितम्.)

(52. पञ्चान्तसुभ गापति.)

\(53\) तद्द्वितीयमचामादिद्वितयं श्वसनं तथा ।

माधवं सद्ध्रुवं भानुमान्तं माधवभास्करौ ॥ 27.86 ॥

(53. द्वितृतीय--अद्वितीय.)

रामं भल्लायुधं पञ्च अन्तकं स्यात्सुधारसम् ।

भद्रहस्तमचामादि भान्त (54) माधरासूदनौ ॥ 27.87 ॥

(54. मान्तर---माधन.)

भद्रं वसुं श्वेतरुचिं विक्रमं सद्ध्रुवं तथा ।

मार्ताण्डं माधवं भानुं गोपनं नान्तमाधरौ ॥ 27.88 ॥

यान्तं सश्रीधरं चोग्रं वसुं (55) वारुणगोधनौ ।

कुशेशयं माधवं च सुमुखं कौस्तुभं तथा ॥ 27.89 ॥

(55. वरुणगोपनौ.)

विघ्नेशं गोपनं ब्रह्मन् रोहिताश्वं सगोपनम् ।

\(56\) वसनं सुमुखं पश्चाद्वारुणं मधुविद्विषम् ॥ 27.90 ॥

(56. श्वसनं.)

दाक्षायणीशमुदयं वैधरं (57) माधवं ततः ।

अमृतं (58) वैधरमचां द्वितीयं भान्तमज्जज ॥ 27.91 ॥

(57. मासपम्.)

(58. वैधरं पश्चात्.)

ओतदेहं तथा दृष्टिं (59) यान्तमाकारमक्षरम् ।

वक्रतुण्डं गन्धवहं (60) विष्टरं विजयं तथा ॥ 27.92 ॥

(59. वान्त---मक्षयम्. स्वान्त---यम्.)

(60. विष्टपम्.)

अमृतं विक्रमपरं श्रीवत्सं वरुणार्पितम् ।

यान्तं (61) गुहालयं नान्तं षान्तं च मधुसूदनम् ॥ 27.93 ॥

(61.गुणालयं भान्तम्.)

\(62\) सद्ध्रुवं द्रुहिणं क्रोधं पावकं सुमुखं पुनः ।

सपश्चिमं पद्मनाभं वैधरं च चतुर्मुख ॥ 27.94 ॥

(62. सवर्णं.)

पवमानं सभुवनं (63) भान्तं कुङ्जरगोपनौ ।

भद्रहस्तं सरामं च यान्तं स्याच्छ्रीधरं तथा ॥ 27.95 ॥

(63. हान्तम्.)

भद्रं च धनदं पापहननं जयमन्तरौ ।

विघ्नेशं सूदनं भल्लं भास्करं स्याच्च तुर्गतिम् ॥ 27.96 ॥

शुभदं वामनपरमुग्रं वसुशिर स्तथा ।

प्रद्योतनं तथा यान्तमृतधा मोग्रवामनौ ॥ 27.97 ॥

कमलं माधवपरं सनसीरुहसम्भव ।

वान्तं च शुभदं दण्डं खर्वं घड्गधरं पुनः ॥ 27.98 ॥

सरोजमृतधामानं कतृतीयं च वैधरम् ।

अचां द्वितीयं धनदं बहुलं (64) सौरमाधरौ ॥ 27.99 ॥

(64. सोममान्तरौ. सौरमान्तरौ.)

नासिक्यं च समुच्चार्य हुंफट् शीर्षाणि योजयेत् ।

त्रयोदशानि बीजानि हुंफडन्तानि योजयेत् ॥ 27.100 ॥

\(65\) बीजाक्षरेषु प्रत्येकं हुंफट्कारमुदीरयेत् ।

द्वादशाङ्गविदां प्रोच्यं भास्करं सगुहालयम् ॥ 27.101 ॥

(65. बीजाक्षराणि.)

नासिक्यं नृहरिं चौर्वं चन्द्रार्धं यान्तमौषधम् ।

सद्ध्रुवं मारुतं चोर्वीं सदण्डं च (66) क्षपाकरम् ॥ 27.102 ॥

(66. क्षमापरम्.)

\(67\) समरं सद्ध्रुवं भानुमौर्वं नासिक्यमब्जज ।

प्रद्योतनं सभुवनमर्धेन्दुं सान्तमेव च ॥ 27.103 ॥

(67. समनुम्.)

साग्निं सवामनं सार्धं चन्द्रं चैव सरोरुहम् ।

वासवं वामनवरं सद्ध्रुवं (68) कतृतीयकम् ॥ 27.104 ॥

(68. सतृतीयकम्.)

महेन्द्रमौर्वं नासिक्यं (69) माधवं द्विरदाननम् ।

\(70\) सुभद्रं श्रीधरं भद्रहस्तं गारुडमेव च ॥ 27.105 ॥

(69. माधरम्.)

(70. सुभगं.)

चित्रभानुं शशधरं पीयूषं वसुशीर्षकम् ।

मारुतं भद्रहस्तं च विजयं वसुसूदनौ ॥ 27.106 ॥

प्रचण्डं (71) बन्धुसहितं व्रकतुण्डं गुहालयम् ।

\(72\) सुमुखार्णंच सप्तार्चिर्दरं चन्द्रमचां मुखम् ॥ 27.107 ॥

(71. बन्धुरहितम्.)

(72. सुमुखान्तं.)

अपामधिपतिं चाग्निं जृम्भलं द्विरदाननम् ।

धनदं वरुणं मायां भान्तं स्याद्ब्रह्मसाधनम् ॥ 27.108 ॥

पन्नगं सुमुखं पापहननं (73) यान्तमब्जज ।

अमृतं विक्रमयुतं वैधरं धूलिकेतनम् ॥ 27.109 ॥

(73. नान्त.)

गोपनं सद्ध्रुवं (74) चन्द्रं सार्धेन्दुं भास्करं वसुम् ।

नपश्चिमं हुतवहं मतिमद्वासनं ततः ॥ 27.110 ॥

(74. चान्द्रम्.)

पाटलं सर्वरोधं स्यात्कुञ्जरं मन्दरद्वयम् ।

लक्ष्मीं (75) सविजयं चाग्निं हृषीकेशं चतुर्मुख ॥ 27.111 ॥

(75. स विजयाम्.)

भद्रहस्तं मानुषेखं सूधनं हरिमन्दिरम् ।

शङ्खं कलानिधिमपां नाथं वसुमधुद्विषौ ॥ 27.112 ॥

पश्चिमं विजयं चाग्निं सुभद्रं पुरुषात्मकम् ।

कलानिध्योश्च युगलं वारुणं वसुशीर्षकम् ॥ 27.113 ॥

वैधरं (76) मधुविध्वेषं माधवीं मधुविद्विषम् ।

आर्धचन्द्रं हुतवहमनन्तं च द्विरुद्धरेत् ॥ 27.114 ॥

(76. मधुविद्वेषी.)

सान्तं सविक्रमं (77) सेन्द्रं बिन्दुमस्तकभूषितम् ।

दश पञ्छ च बीजानि हुंफदन्तानि पूर्ववत् ॥ 27.115 ॥

(77. बन्धुं

,

सिंधु.)

मन्दरं विक्रम (78) वशमैन्द्रं त्रैविक्रमं तथा ।

खड्गहस्तं सरामं च वासवं सहविक्रमम् ॥ 27.116 ॥

(78. परम्.)

वैधरं चोर्ध्वलोकेशं श्रीभीजं चानु (79) नासिकम् ।

ओतदेहं सयष्टिं च अचामादिं सयष्टिकम् ॥ 27.117 ॥

(79. नायकम्.)

अचां द्वितीयमर्धेन्दुं कपिलं सङ्गिणं तथा ।

\(80\) माठरं गोपनं दण्डं माठरं पञ्चबिन्दुकम् ॥ 27.118 ॥

(80. माधरम्.)

नासिक्यं भास्करं वीरसेनं यष्टिं च भास्करम् ।

ओतदेहं सयष्टिं च (81) पतनं चौर्वनासिकौ ॥ 27.119 ॥

(81. तापनं चौर्वनासिकौ । लोहिताक्षं च कमलम्.)

रोहिताश्वं च कलशं विक्रमं कमलासन ।

वासुदेवं (82) सहृदयाह्लोदनं बन्दुमस्तकम् ॥ 27.120 ॥

(82. सहृदयं चोदनम्.)

शुक्लं सहस्रकिरणमैन्दवं चाग्निमस्तकम् ।

वैरिंचं बन्धुसहितं पावकं सुमुखं तथा ॥ 27.121 ॥

पश्चिमं त्वृतधामानं ककुभा (83) ह्वमनन्तरम् ।

सवारुणं (84) सुरपतिं सबन्धुं विजयं तथा ॥ 27.122 ॥

(83. ककुभाहवमन्तरम्.)

(84. वसुपतिम्.)

लक्ष्मीं मधुद्विषमथो एकदंष्ट्रगतिं पुनः ।

अग्निशीर्षं द्वितीयं च झषं पञ्चान्तकं मतम् ॥ 27.123 ॥

द्रुहिणं (85) चोदयं ब्रह्मन् वासवं वामनं (86) ततः ।

शुभदं पश्चिममचां द्वितीयं कमलासन ॥ 27.124 ॥

(85. चोदनम्.)

(86. तथा.)

द्वितीयं सद्ध्रुवं चाब्ज (87) योनिं श्रीधरपङ्कजे ।

श्रीवत्समब्जं विजयं काममस्तक (88) मन्दरम् ॥ 27.125 ॥

(87. योनिस्स्याच्छशिपङ्किजे.)

(88. मन्दरौ.)

उदयं (89) शुक्रशत्रुं च विजयं ब्रह्मसाधनम् ।

मन्दरं यान्तधनदं यान्तं चन्द्रघटं वसुं ॥ 27.126 ॥

(89. चैव शक्रं च

,

चैव तच्चक्रम्.)

भल्लायुधं हृषीकेशमेक (90) नेत्रं घनं पुनः ।

सबन्धुं मन्दरं दृष्टियुगलं चाग्निशीर्षकम् ॥ 27.127 ॥

(90. नेत्रघटं.)

भद्रं चतुर्गतिमथो फणीन्द्रं यान्तसूदनौ ।

नृहरिं कलानिधिमचा मादिं (91) यान्तं मधुद्विषम् ॥ 27.128 ॥

(91. धान्तं - धाता.)

कतृतीयं गदध्वंसं विघ्नेशं नरवाहनम् ।

अमृतं वसुनामानं धरित्रीं मधुसूदनम् ॥ 27.129 ॥

कमलं विक्रमपरं यान्तं वामनहस्तकम् ।

नास्तं (92) गुणालयं चैव णान्तं ढान्तं मधुद्विषम् ॥ 27.130 ॥

(92. गुहालयम्.)

पश्चिमं चैन्दवमथो भान्तार्पितस (93) गोपनम् ।

धनदं चोतवपुषं भद्रं दक्षं च सूदनम् ॥ 27.131 ॥

(93. गोपतिम्.)

वैधरं (94) चैन्दिरमचां द्वितीयं कमलासन ।

त्रिविक्रमं भद्रकरं महामायाङ्कितं वसुम् ॥ 27.132 ॥

(94. चैन्दव.)

मृगेशं वरुणं चैव वैराजं पञ्चबिन्दुकम् ।

क्षपारकरं कञ्जभवं ततस्स्याद्विघ्ननायकम् ॥ 27.133 ॥

सदृष्टिं वैधरं देवदत्तं कुम्भं चतुर्मुख ।

गतं सृतधामाह्वं मार्ताण्डं (95) पाशहस्तकम् ॥ 27.134 ॥

(95. वामहस्तकम्.)

समाधवं स्याद्द्विजयं गोपनं विषमध्वनिम् ।

सरसीरुहं सोर्ध्वलोकं सरसीरुहसम्भन ॥ 27.135 ॥

पद्मा स (96) मन्दराकारौ प्रचण्डझषसंमितौ ।

\(97\) वैधरं वरुणं रामं भूधरं वह्निमस्तकम् ॥ 27.136 ॥

(96. समन्दमा.)

(97. वैराजम्.)

जृम्भलं त्वृतधामा च स्यातां भास्करमन्दरौ ।

\(98\) आद्यन्तं यान्तमाकारं गारुडं हिमदीधितिम् ॥ 27.137 ॥

(98. अमृतम्.)

ओङ्कारादिं शशधरं (99) स विष्णुं वरुणं वसुम् ।

\(100\) सुधारसं प्रचण्डाग्निं भवे (101) दृतमनन्तरम् ॥ 27.138 ॥

(99. विष्णुं वरुणमस्तकम्.)

(100. सुधासमम्. सुधारसं प्रवर्णाङ्कम्.)

(101. ध्रुत.)

क्रोधरूपं सरामं च (102) गदं च ऋतधामकम् ।

गोपतिं वारुणपतिं विक्रमं यादसां पतिम् ॥ 27.139 ॥

(102. गतिम्.)

मधुद्विषं हुतवहं प्रचण्डं यामिनीपतिम् ।

सुधारसं (103) वसुयुतं जन्मध्वंसमपां पतिम् ॥ 27.140 ॥

(103. बन्धुयुतम्.)

यान्तं सुधारसं बन्धुं (104) द्विद्विराकारमिन्दिराम् ।

द्विरदं पापहननं मधुसूदनमब्जज ॥ 27.141 ॥

(104. विघ्नु.)

विजयाकार (105) गर्भाश्च आकारविधुमादराः ।

पावकं पीतवर्णाभं ब्रह्मसाधनमब्जज ॥ 27.142 ॥

(105. भर्गाश्चा चकारविधमो.)

\(106\) भद्रविक्रमतोयेशमाकारेन्दुसविक्रमाः ।

\(107\) इभाकारं ततो द्युम्नभास्करा (108) भूतवैधराः ॥ 27.143 ॥

(106. सुखदं विक्रमं तोयेश मकारेन्दु.)

(107. गुहकारम्.---उभाभ्रतस्ततो.)

(108. वृतवै.)

मारुताकार भद्राश्च मान्ताकारमहोत्पलाः ।

उग्रात्मवसुवायव्यसूदना विधिरब्जज ॥ 27.144 ॥

उग्रशीर्षकमारुत्यौ पश्चिम (109) द्युतिमैन्दवम् ।

वामनं वैधरं सूक्ष्मलोचनं (110) कतृतीयकम् ॥ 27.145 ॥

(109. वृत.)

(110. कत्तृ.)

कुम्भं भद्रकरं चापि माधवीं भास्करं मधु ।

सादनं त्रिदशाहारं विक्रमं चोग्ररूपकम् ॥ 27.146 ॥

प्रचण्डमोतदेहं च शुभदं (111) वित्तवर्धनम् ।

पापकं सुमुखं भद्रहस्तं वै रुहमक्षरम् ॥ 27.147 ॥

(111. चित्तवर्धनम्. वित्तदर्शनम्.)

कुम्भं (112) सुदर्शनं चैव कपिलाक्षं चतुर्मुख ।

द्विः (113) प्रपन्नोस्मीतिपदं समुच्चार्य पितामह ॥ 27.148 ॥

(112. च सूदनं.)

(113. प्रसन्नोस्तीति.)

ब्रह्मकोशं पुरस्कृत्य नृहरिं चानलं तथा ।

ब्रह्मसाधननासिक्यौ भीजं प्रोक्तमतः परम् ॥ 27.149 ॥

निगमादिं सुभद्रं च पाटलं सद्ध्रुवं तथा ।

मन्त्रस्य शक्तिमुद्धृत्य च्छन्दसामादिमुद्धरेत् ॥ 27.150 ॥

गारुडं मधुहन्तारं नासिक्यं विजयं वसुं ।

सपद्मनाभं मायां च सूक्ष्मदृङ्माधवं घटम् ॥ 27.151 ॥

भद्रहस्तं वैधरं च श्रीधरं चाग्निविक्रमौ ।

वैराजं भास्करं यान्तं मधु (114) शत्रु समिरणौ ॥ 27.152 ॥

(114. शक्रा.)

मन्दरं (115) माठरमचां द्वितीयं विघ्णु पावकौ ।

कलानिधिं सबन्धुं च सार्धचन्द्रं (116) त्विषां पतिम् ॥ 27.153 ॥

(115. माधवमचां.)

(116. द्विषां.)

सूदनं शङ्खमपरं कतृतीयं चतुर्मुख ।

\(117\) सान्तं वसुयुतं चैव द्विरुच्चार्य चतुर्मुख ॥ 27.154 ॥

(117. चान्तं वायुसुतं.)

हुंफडन्तं च नत्यन्तं हृन्मन्त्रं परिकीर्तितम् ।

\(118\) वेदादिं वन्नगं पञ्चबिन्दुभूषितमन्तकम् ॥ 27.155 ॥

(118. वेदादि पञ्चगम्.)

वासिक्यं भद्रहस्चं च मधुद्वेषिं वसुं तथा ।

ऐन्दवं विक्रमपरं नासिक्यं भास्करं घटम् ॥ 27.156 ॥

सबन्धुं कमलं पद्मनाभं वामन (119) हस्तकम् ।

पुण्डरीकं सबन्धुं च वै राजं वैधरं ततः ॥ 27.157 ॥

(119. मस्तकम्.)

गोधनं विजयं मान्तं वैधरं मधुसूदनम् ।

मानुषं चामृतं भद्रकरं गोपनपद्मजौ ॥ 27.158 ॥

सगोपनदरं चैव माधरं कतृतीयकम् ।

ऋतं च सैन्धवं बन्धुं सध्रुवं (120) माठरं त्वचाम् ॥ 27.159 ॥

(120. माधरं त्वचाम्.)

द्वितीयं पुरुषं ब्रह्मन् माधवीं माधरं पुनः ।

\(121\) भृगुखड्गरं चैव द्विरुच्चार्यमतः परम् ॥ 27.160 ॥

(121. भृगुं खड्गधरं.)

हुंफडन्तं शिरोमन्त्रं ठठ इत्यवसानकम् ।

\(122\) वेदादिमुरगं षष्ठमचामर्धेन्दुमैन्दवम् ॥ 27.161 ॥

(122. ततः परम्.)

पुल्लनेत्रं सभुवनं गर्हितं (123) भूधरात्मकम् ।

कुम्भं सविक्रमं पद्मं (124) खेटकी कलशं त्वचाम् ॥ 27.162 ॥

(123. भूसुरात्मकम्.)

(124. खेटकीं)

तृतीयं (125) कमलं पञ्चबिन्दुं सुमुखमब्जज ।

यान्तं (126) च शिरसामब्जयोनिमेणेशमैन्दवम् ॥ 27.163 ॥

(125. कलशं पंच.)

(126. तच्छइर समब्ज.)

स्वाहाधरं शशधरं मुखं भूधरसूदनौ ।

चतुर्गतिं शतानन्दं वासुदेवं नपश्चिमम् ॥ 27.164 ॥

कलानिधिं सरामं च यष्टिं भास्रगोपनौ ।

चतुर्गतिं (127) खर्वदेहं सूदनं भानुविक्रमौ ॥ 27.165 ॥

(127. खड्गदेहम्.)

\(128\) द्विरभ्यसेद्धुंफडन्तं (129) शिरोमन्त्रमुदीरितम् ।

देवानां दासवचनमन्ते संयोज्य मन्त्रवित् ॥ 27.166 ॥

(128. द्विर्विन्यस्येत्.)

(129. शिखा.)

ओङ्कारं नृहरिं वीनसेनं नासिक्यमैन्दवम् ।

माठरं यामिनीनाथमृतधामसदर्भितम् ॥ 27.167 ॥

आखण्डलेशं सर्पेशमाकारं कतृतीयकम् ।

द्विरदं विक्रमपरं बहुलं (130) घटविक्रमौ ॥ 27.168 ॥

(130. घटविक्रमम्.)

अम्भोरुहं चोतदेहं हृदयाह्लोदविक्रमौ ।

कलानिधिं सुभद्रान्तं सुमुखान्तं समाधवम् ॥ 27.169 ॥

छान्तं शशधरं देवदत्तं चान्तं सकुम्भकम् ।

ऐन्द्रं च कुञ्जरमुखं पीयूषद्युतिविक्रमौ ॥ 27.170 ॥

सयष्टिं द्युमणिं चादि (131) देवं यान्तं हिमालयम् ।

नदण्डं गरुडं बन्धुं पश्चिमं च द्विरुद्धरेत् ॥ 27.171 ॥

(131. देवमान्तं.)

हुंपढन्तं च कवचं हुंफट्शीर्षं प्रकीर्तितम् ।

आगमादिं नरहरिं चौर्वं नासिक्य (132) मब्जज ॥ 27.172 ॥

(132. मेव च .)

वैधरं (133) गोधनं णान्तं मारुत्यं (134) वैधरं मधु ।

सूदनं भद्रहस्तं च पीयूषं सरसीरुहम् ॥ 27.173 ॥

(133. गोपवर्णान्तं - गोपनंणान्तम्.)

(134. माधरम्.)

गोपनं पुलहं चैव सूदनं मुरुतं वसुम् ।

कूटं (135) पुल्लायुधमचां षष्ठं वै राजमेव च ॥ 27.174 ॥

(135. भल्लायुध.)

कतृतीयं पद्मनाभं भास्करं मधुविद्विषम् ।

दृष्टिं सवामनं भद्रहस्तं साग्निं समुद्धरेत् ॥ 27.175 ॥

भास्करं भद्रहस्तं च तद्द्विरुच्चार्यमन्त्रवित् ।

पश्चिमं वक्रतुण्डं च मन्दरं सुप्रतिष्ठितम् ॥ 27.176 ॥

तानुदीर्याथमन्त्रज्ञस्सुभद्रं चैन्दवं पुनः ।

सदक्षं वामनशिरा अम्भोरुहनिकेतन ॥ 27.177 ॥

अम्भोरुहं सभुवनं पावकं भुवनं तथा ।

नृहरिं पापहननं विक्रमं विजयं पुनः ॥ 27.178 ॥

वैरिञ्चं (136) वामनं दक्षमौग्रं दक्षं चतुर्मुख ।

गुहालयं सविजयमग्निशीर्षं च मारुतम् ॥ 27.179 ॥

(136. वायसम्.)

ऐणेशं मन्दरं भानुं सूदनं विघ्ननायकम् ।

यान्तं ताराधिपं मायां सद्ध्रुवं माठरं तथा ॥ 27.180 ॥

मधुद्विषं (137) मारुतं च हुंफ (138) डस्त्रं प्रकीर्तितम् ।

अस्त्रशब्दं चतुर्थ्यन्तं फडन्तं च समुद्धरेत् ॥ 27.181 ॥

(137. माधवं च.)

(138. फडन्तम्.)

उद्गीथं नृहरिं (139) सर्गमन्धरं माठरं त्वचाम् ।

द्वितीयं पश्चिमं पद्मनाभं चादिसमन्वितम् ॥ 27.182 ॥

(139. साग्निं मन्दरं माधरम्.)

खड्गहस्तं च सुमुखं मेदिन्याः (140) पदमम्बुजम् ।

सगोपनं सुरपतिं गोपनं खद्वितीयकम् ॥ 27.183 ॥

(140. पतिमम्बुजम् ॥)

भद्रहस्तं (141) सरामं च वासवं ब्रह्मसाधनम् ।

खड्गहस्तं गजमुखं सूदनं च चतुर्गतिम् ॥ 27.184 ॥

(141. सनामं च.)

आचामादिं गजमुखमौषधं ना न्तमब्जज ।

माधवीं मुरुतं यान्तं माधरं पश्चिमं तथा ॥ 27.185 ॥

सबन्धुं सप्रचण्डं चाप्येणेशं पाटलप्रियम् ।

मार्ताण्डं मधुविद्वेषिं भद्रं स्यादृतधामकम् ॥ 27.186 ॥

दाक्षायणीशं रामं स्यादनुस्वारं चतुर्मुख ।

दिवाकरं चादिदेवं (142) दरं वैधरगोपनौ ॥ 27.187 ॥

(142. मन्थवैधरगोपनौ.)

पावकं पुरुषात्मानं (143) द्विरुक्तं कमलासन ।

हुंफडन्तं च नेत्राभ्यां वौषट्कारं प्रयुज्य च ॥ 27.188 ॥

(143. द्विरुक्त्वा.)

एवं न्यस्य विधानज्ञो विष्कम्भान्तं सदण्डकम् ।

दिवाकरसहस्राभं (144) हृदयार्णं षडुद्धरेत् ॥ 27.189 ॥

(144. हृदयादीन् समुद्धरेत्.)

उत्पलं कुमुदं रक्त जपाबन्धूकरिंशुकम् ।

पाटलं हृदयादीनां वर्णष्षण्णां क्रमाद्भवेत् ॥ 27.190 ॥

 \* रक्षामन्त्रः.\*

रक्षामन्त्रं प्रवक्ष्यामि छन्दसामादिमुद्धरेत् ।

विघ्नेशं पद्मनाभं स्याद्द्विजराजं सविक्रमम् ॥ 27.191 ॥

सदण्डं च समार्ताण्डं बहुलं सगुहालयम् ।

पश्चिमं वामनपरं प्रचण्डं हरिणं भवेत् ॥ 27.192 ॥

भल्लायुधं गदध्वंसं लान्तं भद्रकरं तथा ।

आचामादिं दिनमणिं माधवं सौरमक्षरम् ॥ 27.193 ॥

एणेशं धनदं दक्षं वसुशीर्षं च सूदनम् ।

धनाध्यक्षं तथा दक्षं पावकं मस्तकस्थितम् ॥ 27.194 ॥

\(145\) धान्तं सविक्रमं खान्तं हान्तं स्यात्कपिलं पुनः ।

\(146\) द्विरदास्यं बन्दुपरं माधवीं यान्तशीर्षकम् ॥ 27.195 ॥

(145. यान्तं.)

(146. द्विरासनं बन्धुपरं माधवं.)

वासुदेवं खड्गधरं चतुर्गतिमनन्तरम् ।

\(147\) मुखं सवैधरं ब्रह्मन्माठरं तद्ध्विरुद्धरेत् ॥ 27.196 ॥

(147. सुखं.)

पवित्रमप्रमेयं स्यात्तुण्डं चादिसमन्दरम् ।

सर्वरोधं द्विरुच्छार्य कमलं सविरोचनम् ॥ 27.197 ॥

यथापुरं सदण्डं च सूदनं यान्तमारुतौ ।

द्विर्वक्तव्यं सुभद्रं च विक्रमं विघ्नवैधरौ ॥ 27.198 ॥

\(148\) तद्विरुद्धश्छलध्विंसी बन्दुविघ्नं सवैधरम् ।

\(149\) ऐन्दिरं चोतदेहं च उग्रं मान्तं चतुर्मुख ॥ 27.199 ॥

(148. तद्विरुक्त्वा.)

(149. ऐणएशं.)

अत्रिं चाग्निं मधुद्वेषममृतं धूलिकेतनम् ।

तार्क्ष्यं सर्ङ्कणं दण्डं तद्विरुच्चार्य पद्मज ॥ 27.200 ॥

मार्ताण्डमूर्ध्वनासिक्यं तदुदीर्यमतः परम् ।

\(150\) पावकं चौर्वशिरसं सदण्डं गोपनं तथा ॥ 27.201 ॥

(150. सहितं.)

गदध्वंसं छलध्वंसं तदुदीर्य जयं तथा ।

वैराजं यान्तशिरसं शुक्लं वै राजपावकौ ॥ 27.202 ॥

जृम्भलं (151) समता ब्रह्मन् माठरं दक्षसंज्ञितम् ।

प्रचण्डं माधवं चैव कलशं बन्धुशीर्षकम् ॥ 27.203 ॥

(151. माधरं.)

\(152\) कमलां वारुणं यान्तं हृषीकेशं च पश्चिमम् ।

माया (153) जितं प्रचण्डं च माधवं च ठठान्तिमम् ॥ 27.204 ॥

(152. पमलाभरणं यान्तं.)

(153. ङ्कितम्.)

बीजमङ्गानि चोक्तानि दुर्वासा ऋषिरुच्यते ।

छन्दो बस्तं देवता च महानरहरिर्हरिः ॥ 27.205 ॥

मालामन्त्रे त्रिवर्णास्स्युश्शुक्ल पीत (154) सितासिताः ।

तत्वं च परमाप्योम सकलीकरणं तथा ॥ 27.206 ॥

(154. सितारुणाः.)

विकलीकरणं चैव मन्त्र (155) स्याप्यायनं भवेत् ।

मोचनं चैव (156) इत्येते कथिताः कमलासन ॥ 27.207 ॥

(155. मन्त्रस्यैवा.)

(156. इत्येतत्कथितम्.)

चतुष्षष्टिविधे मन्त्रे नारसिंहे महानयम् ।

नृसिंहो व्योमचक्राख्यः पातालाख्यश्च सूरिभिः ॥ 27.208 ॥

ध्यायेन्मृत्युभये कृत्याप्रवेशे युधि विद्विषाम् ।

उच्चाटने संहनने भूतानामपनोदने ॥ 27.209 ॥

आख्यायते ध्यानमस्य स्मृतं स वितृमण्डले ।

मध्ये विकस्वरे शुभ्रे पङ्कजे विष्टरोदरे ॥ 27.210 ॥

आसीनं षोडशमुखं भुजै स्तद्विगुणै र्युतम् ।

आयुधैश्शज्ञचक्राद्यैर्दुर्दर्शैरश्मिमालिभिः ॥ 27.211 ॥

परचक्रप्रतिक्षेपे दुष्करेष्वन्यकर्मसु ।

 \* बीजशक्त्यादिद्वादशाङ्गप्रश्नः.\*

ब्रह्माः---

द्वादशाङ्गानि येवेत्तिमन्त्रं सोर्हति वेदितुम् ॥ 27.212 ॥

इत्युक्तं भगवन् भूयो जिज्ञासा तेषु वर्तते ।

 \* तन्निरूपणम्.\*

श्रीभगवान् :---

बीजं शक्तिस्तथैवाङ्गं हृदयादि च षड्विधम् ॥ 27.213 ॥

ऋषिश्छन्दो देवता च वर्णोद्दीपनमेव च ।

अप्यायनं मोचनं च सकलीकरणं तथा ॥ 27.214 ॥

विकलीकरणं चैव द्वादशैतानि पद्मज ।

तेषां स्वरूपं वक्ष्यामि क्रमात्तदवधार्यताम् ॥ 27.215 ॥

मन्त्रस्य प्रकृतिर्बीजमक्षरं तत्समुद्धृतम् ।

आत्मामन्त्रस्य सा शक्तिर्यथा मन्त्र (157) फलप्रदः ॥ 27.216 ॥

(157. फलप्रदा.)

हृदयादीनि मन्त्रस्य षडङ्गानि पितामह ।

देवस्येव मुखादीनि एषु मन्त्रः प्रतिष्ठितः ॥ 27.217 ॥

ऋषिः फलस्य द्रष्टा प्याच्छन्दस्तदभिधीयते ।

अक्षराणामियत्ता या देवता वाच्यमुच्यते ॥ 27.218 ॥

रूपभेदश्च शुक्लादिवर्णः कमलसम्भव ।

संपुटीकरणं रेफलकाराभ्यां तु दीपनम् ॥ 27.219 ॥

यथोदिताक्षरैस्सर्वैस्संस्कारश्शोषणादिभिः ।

मन्त्रस्य देहवत्प्रोक्तं यत्तदाप्यायनं बुधैः ॥ 27.220 ॥

मन्त्रस्य मोचनं नाम प्रयोगस्तम्भनादिषु ।

मन्त्राक्षराणां प्रत्येकं संपुटीकरणं स्मृतम् ॥ 27.221 ॥

सकलीकरणं विद्धि प्रणवेन चतुर्मुख ।

वौषट्कारवषट्कारहुं कारैः पृथगीरितैः ॥ 27.222 ॥

देवतानामभीष्टानां सन्निधिर्यः पुटादिषु ।

प्रार्थ्येते (158) स चतुर्वक्त्र विकलीकरणाह्वयः ॥ 27.223 ॥

(158. च.)

एतान्येन प्रयुञ्जीत विद्ययोराद्ययोरपि ।

 \* वामनमन्त्रः.\*

एकादशाक्षरो मन्त्रो वामनस्य प्रदर्श्यते ॥ 27.224 ॥

पूर्वोदितास्सप्तवर्णाः विशेस्समुदीर्यते ।

पीयूषमादिदेवं च मन्धरं चादिमुद्धरेत् ॥ 27.225 ॥

विघ्नेशं गोपनं वायुमाद्यं चेति चतुर्मुख ।

बीजं (159) शिरस्यूर्द्वलोको यष्टिश्चेति (160) चतुर्गतिम् ॥ 27.226 ॥

(159. शिखण्ड्यूर्ध्व शिखामूर्द्व.)

(160. तु दर्शम् ॥)

अङ्गानि षट्फलादीनि स्वरान्तान्यानुपूर्वशः ।

सानुस्वाराणि योज्यानि काश्यफो मुनिरिष्यते ॥ 27.227 ॥

छन्दश्च दैवं गायत्रं वामनो देवता पुनः ।

लक्षाण्येकादश जपे होमे च जलतर्पणे ॥ 27.228 ॥

ततस्सिध्यति मन्त्रोयं पुरुषार्थचतुष्टयम् ।

फलमन्यच्च यच्चेष्ट मष्टाक्षरवदीरितम् ॥ 27.229 ॥

 \* त्रिविक्रममन्त्रः.\*

ओमादिनतिपूर्वाणि चत्वार्याद्यानि पूर्ववत् ।

सप्ताक्षरस्यमन्त्रस्य साधनं च यथापुरम् ॥ 27.230 ॥

सप्तलक्षजापादुक्तं फलमाप्नोति मन्त्रवित् ।

गृहीत्वार्णान् सप्त पूर्वन्वैराजो (161) ग्निस्त्रिविक्रमः ॥ 27.231 ॥

(161. अत्रि.)

यदाधिपश्च माया च स्पर्शादिरनलोन्मुखम् ।

स्पर्शान्तश्चादिदेवश्च शङ्खो विष्णुरितीरितः ॥ 27.232 ॥

द्वादशार्णात्मको मन्त्रस्तदेव कमलासन ।

त्रिविक्रमस्य बीजं च भास्करो विष्णुरेव च ॥ 27.233 ॥

अर्धचन्द्राकृति (162) श्चेति तदेवाङ्गं च षड्विधम् ।

ऋषिश्च देवता छन्दः पूर्वोक्तान्येव साधनम् ॥ 27.234 ॥

(162. श्चैते देवताङ्गं च.)

पूर्ववत्फलमस्यापि राज्यादिप्राप्तिरिष्यते ।

\(163\) न त्वेकं शक्यते वक्तुमानन्त्यात्फलसम्पदाम् ॥ 27.235 ॥

(163. नैकैकं.)

 \* जामदग्न्यराममन्त्रः.\*

रामस्य जामदग्न्यस्य मन्त्रोद्धारश्चतुर्मुख ।

गृहीत्वा पूर्ववत्सप्तवर्णान् साधारणां स्ततः ॥ 27.236 ॥

असाधारणवर्णानां क्रमादुद्धारणं शृणु ।

जन्महन्ता गोपनश्च माधवी विष्णुर (164) स्वतः ॥ 27.237 ॥

(164. न्ततः.)

दृष्टिश्छादिर्गदी भद्रपाणिर्वायुश्च गोपनः ।

चतुर्गतिस्स्वरादिश्च वह्निराकार एव च ॥ 27.238 ॥

मन्धराश्छादिदेवश्चश्वसनो विष्णुरब्जज ।

हुंपडन्त इति प्रोक्तामन्त्रस्सप्तदशाक्षरः ॥ 27.239 ॥

अनलः प्रणवादिश्च सयष्टिर्बीजमिरितम् ।

एतदेवाङ्गमावृत्तं षट्कृत्वो गार्ग्यदर्शनः ॥ 27.240 ॥

छन्दश्च दैवं गायत्रं जामदग्न्योस्य देवता ।

जपेद्द्विंशतिलक्षाणि ततस्सर्वार्थसाधनः ॥ 27.241 ॥

दशाक्षरोऽथवा मन्त्रोजामदग्न्यपदं विना ।

भीजादि सर्वं पुर्वोक्तं मन्त्रश्शत्रुक्षयावहः ॥ 27.242 ॥

 \* दाशरथिराममन्द्रः.\*

मन्त्रो रामावतारस्य ब्रह्मन् दाशरथेर्वरः ।

कथ्यते भरतादीनां तद्देवीनां मनुः क्रमात् ॥ 27.243 ॥

द्वादशाक्षरमारभ्य मन्त्रं तदनु पद्मज ।

चतुर्मूर्तिमयायेति पदमुच्चार्यमन्त्रवित् ॥ 27.244 ॥

अभिरामशरीरेति चतुर्थ्यन्तमुदीरयेत् ।

रामेति तद्विभक्त्यन्तं (165) ठठेति तदनन्तरम् ॥ 27.245 ॥

(165. पठेति च ॥)

द्वात्रिंशदक्षरात्मायं मनुरुक्तश्छतुर्मुख ।

भीजमस्यानलो विष्णुस्सानुस्वारः क्रमात् स्मृतः ॥ 27.246 ॥

अङ्गानि षट्च तद्बीजमकारादि क्रमाद्भवेत् ।

अपरं राममन्त्रं ते कथयामि चतुर्मुख ॥ 27.247 ॥

प्रथणं प्रणवं प्रोच्य पञ्चबिन्दुं सयष्टिकम् ।

चतुर्थ्यन्तं चतुर्मूर्तिपदमुक्त्वाततः परम् ॥ 27.248 ॥

\(166\) चतुर्गतिमयायेति शरशार्ङ्गभृदन्वतः ।

चतुर्थ्यन्तं (167) शरत्पूर्वमिन्दीवरपदं ततः ॥ 27.249 ॥

(166. चतुर्वेद.)

(167. शिरः पूर्वम्.)

त्विषेति च पदं पश्चात्प्रयोज्यं भगवत्पदम् ।

चतुर्ध्यन्तं समुच्चार्य मभिरामपदं ततः ॥ 27.250 ॥

शरीरायेति च प्रोच्य रामायेति पदं तथा ।

सत्यन्तमिति मन्त्रस्य पदोद्धारः प्रदर्शितः ॥ 27.251 ॥

बीजं तदङ्गषट्कं च तदृषिश्शरभः स्मृतः ।

छन्दश्च पूर्ववद्देवो रामात्मा भगवान् (168) हरिः ॥ 27.252 ॥

(168. ऋषिः.)

जपेदक्षरलक्षं तु ततस्सिध्यति मन्त्रराट् ।

फलं चाभीष्टमचिराल्लभते दुर्लभं महत् ॥ 27.253 ॥

मातृका च क्रविन्यस्तानर्णषण्डान् समन्त्रितान् ।

अभ्यर्च्य कुसुमैस्तस्मिन्नुद्धरेद्भगवन्मयः ॥ 27.254 ॥

 \* मालामन्त्रान्तरम्.\*

अतो (169) न्यं मन्त्रसङ्घातं मालामन्त्रं यथातथम् ।

वक्ष्यामि संप्रति ब्रह्मन् यधा (170) वदवधार्यताम् ॥ 27.255 ॥

(169. मर्णसङ्घातं.)

(170. तदव.)

आदौ नादं सप्तवर्णं वसुं मधुनिघादनम् ।

स्पर्शान्तं गोपनं शङ्खं मुखं विष्णुं जयं तथा ॥ 27.256 ॥

अचां पञ्चममाहेन्द्रा नादादिं घटविक्रमान् ।

\(171\) शङ्खिनं शिखिनं दक्षं करालं वसुनिष्ठितम् ॥ 27.257 ॥

(171. शङ्खिनां शङ्खिनं.)

\(172\) हस्तं मधुद्विषं ब्रह्मन् धूलिकेतनमदिमम् ।

नान्तयान्तौ सदक्षाह्वा पश्चिमोदयमक्षरम् ॥ 27.258 ॥

(172. भान्तं.)

\(173\) अत्रिं रमाधरं क्रोधरूपिणं चानलाह्वयम् ।

अचां द्वितीयं पवनं कलशं बन्धुमस्तकम् ॥ 27.259 ॥

(173. अग्निं.)

उग्रात्मसुमुखौ स्यातां यादोनाथमृगाधिपौ ।

दिनेशमादिं नासिक्यं शशाङ्कं मधुविद्विषम् ॥ 27.260 ॥

वैराजं माधवीं भद्रकरं माधवमब्जज ।

वक्रतुण्डमचामादिं विजयोदयसंज्ञितम् ॥ 27.261 ॥

पञ्चान्तकं (174) तथा यान्तकं मन्तकस्थं जयं पुनः ।

राममन्दरशङ्खास्स्युर्गोपनं पवनं मुखम् ॥ 27.262 ॥

(174.पञ्चात्मकम्. पञ्चकं तम्.)

आदिभल्लायुदौ रामवसुगोपनपाटलौ ।

\(175\) श्रीवत्समादिमनलं वामनाग्नि मधुद्विषम् ॥ 27.263 ॥

(175. श्रीवत्सपञ्चायुधादिमनलं वामनोद्विषः.)

चितुर्गतिं खड्गधर (176) मेकदृद्वैधरं तथा ।

\(177\) दक्षं चाग्निं हृषीकेश विजयद्वयमन्वतः ॥ 27.264 ॥

(176. मेकदृक् श्रीधरौ.)

(177. मन्दरं च. हृषीकेश.)

यान्तं तच्चिरसं पश्चात्पवनं मृगवल्लभम् ।

ऋक्षेशमेकनयनदरगोपनविघ्नराट् ॥ 27.265 ॥

बन्धुयान्तौ च भुवनं वैधरौ पुण्यभास्करौ ।

श्वसनं दक्षभुवनौ चक्रविघ्नेशसप्तमम् ॥ 27.266 ॥

\(178\) अचां कारणमेणेशकलात्मवसुविक्रमाः ।

करालगोपनौ पापहननौ विक्रमं तथा ॥ 27.267 ॥

(178. ककारचारुमेणशकलशा रूप

,

अचां विकारमैणेश.)

महेन्द्रकुम्भावनलो मधुसूदन भास्करौ ।

\(179\) यान्तगोपनसप्तार्चिर्मधुसूदनमारुताः ॥ 27.268 ॥

(179. वारि.)

प्रचण्डगोपनौ खड्गधर श्रीधरवैजयाः ।

पीयूषगोपनौ पद्मश्रीधरौ वनमालिनौ ॥ 27.269 ॥

मेघपञ्चात्मद्विरदकमलामधुविद्विषः ।

पितो मृगेशपवनगोपनाश्शुक्ल श्रीधराः ॥ 27.270 ॥

पावकस्थान्तगोविन्दवै राजदरवैधराः ।

मधुसूदनविघ्नेशसुधारस समाह्वायाः ॥ 27.271 ॥

ब्रह्मसाधनसप्तार्चिर्गतिभास्करसप्तमाः ।

अचा (180) मादिं धरो वेधाः ब्रह्मसाधनखेटकी ॥ 27.272 ॥

(180. मत्र धरो.)

अग्निश्च कपिलं ब्रह्मन् भल्लायुधसविक्रमम् ।

विघ्नेशं वैधरं प्रेतनायकं रामश्रीर्षकम् ॥ 27.273 ॥

भद्रपाणिं तथा दृक्छ सरसीरुहसम्भव ।

दक्षादि देवहुतभुक्चतुर्गतिमनन्तरम् ॥ 27.274 ॥

श्रीवत्सवासु देवौ द्वौ क्रोधरूपसमिरणौ ।

\(181\) करालं च ऋतं भद्रपाणिं वै राजमारुतौ ॥ 27.275 ॥

(181. कारणं च.)

पश्चिमं वसु कूर्मं च विक्रमं दृष्टिगोपनौ ।

विघ्नेशच्छलविध्वंसमाधवा वैधरात्मकम् ॥ 27.276 ॥

जलजं पापहन्तारं हुतभुक्कमलं घटम् ।

वक्रतुण्डं तथा द्युम्नं द्विरदाननविक्रमम् ॥ 27.277 ॥

भान्तमग्निं चोतदेहं वक्रतुण्डं चतुर्गतिम् ।

पश्चिमाननयान्तौ च ओतदेहसमन्वितौ ॥ 27.278 ॥

वै राजद्वितयं दक्षं गोपनं नासिकोद्भवम् ।

गदध्वंसं च कपिलमत्रिं मधुनिघादनम् ॥ 27.279 ॥

यान्तं चतुर्गतिं शुक्लं वारुणाग्नि समिरणाः ।

एकदन्तं चैकदृष्टिं बहुलं मधुविद्विषम् ॥ 27.280 ॥

प्रचण्डं विक्रमं वक्रतुण्डं च सगुहालयम् ।

सुमुखं हुतभुक्छङ्खमनलं मधुविद्विषम् ॥ 27.281 ॥

यष्टिं दक्षं तथाकारं नासिक्यं धूलिकेतनम् ।

ध्रुवं माहेन्द्रमाकार (182) मर्धांशुं कुम्भगोपनौ ॥ 27.282 ॥

(182. मर्धंशु भुजगापनाः ।)

सद्ध्रुवं जन्महन्तारं वारुणं पुलहं तथा ।

मुसली कुम्भमाकारं पीतवायुधनप्रदाः ॥ 27.283 ॥

श्रीधरं भद्रहस्तं च (183) हरिं स्वाहामयावहम् ।

हुंफडन्तं नवैतानि बीजानि कमलोद्भव ॥ 27.284 ॥

(183. नृहरिं स्वाहया धनम् ॥)

पद्मपाणिं पद्मनाभं वनमालां त्रिविक्रमम् ।

श्रीवत्सं शङ्खिभुवनं भद्रहस्तास्सविक्रमाः ॥ 27.285 ॥

अग्निं मृगेशं वरुणं वैराजं बन्धुमस्तकम् ।

दरं तार्क्ष्यं तथाचादिदेवं शुक्लं श्रियः पतिम् ॥ 27.286 ॥

वसुगोपनशीतांशुभुवनानलवारुणाः ।

मृगेशविजयाकार विष्कम्भाश्शुक्ल विक्रमौ ॥ 27.287 ॥

दृक्पुण्यमादिपदेवं च (184) भास्करं ऋतधामकम् ।

सूक्ष्मदृक्छङ्खदक्षौच वैधरोऽग्निश्छतुर्गतिः ॥ 27.288 ॥

(184. प्रभाकर सविक्रमौ ।)

पश्चिमं (185) त्रितदक्षादि अग्निवायुसरोरुहाः ।

ऋतधामा जया गोपा पश्चिमा

?

शुक्लमब्जज ॥ 27.289 ॥

(185. धृतदक्षात्रिरग्नि वायुसरोरुहाः ॥ ऋतणान्तधरा गोपपश्चिमा.)

\(186\) भानुगोपनसप्तार्चि र्भल्लायुधगुहालयाः ।

नै राजककुभौ कुम्भहव्यवाट्कपिलाह्वयाः ॥ 27.290 ॥

(186. भान्त हान्त.)

वैधरं भास्करं पापहननं वक्रतुण्डकम् ।

गदिनं ऋतधामानं भास्करं सुमुखं तथा ॥ 27.291 ॥

कुम्भविक्रमजन्माह्वपद्मनाभास्सदेवराट् ।

सुभद्रसङ्खदक्षाह्वमोतदेहोऽथ भास्करः ॥ 27.292 ॥

पवनं पापहननं गोपनौ विजयो दरः ।

उदयं पीतकमलं मधुसूदनविघ्नराट् ॥ 27.293 ॥

माहेन्द्रश्शुभदो वह्निगोधनौ कुम्भविक्रमौ ।

अग्निरत्रिः (187) कुम्भधरौ लक्ष्मीखर्वाश्चतुर्मुख ॥ 27.294 ॥

(187. पुण्यधनौ श्रीश्चदृष्टि ।)

\(188\) शुक्लोदयं तथा दृष्टिश्श्रीवत्सं वसुशीर्षकम् ।

विघ्नेश शुभदौ स्यातां सरसीरुहसम्भव ॥ 27.295 ॥

(188. शुक्लोदया तथा वृष्टि.)

मधुसूदश्शार्ङ्गपाणिः पञ्छान्तकविधी पुनः ।

\(189\) और्वदक्षौतदेहश्च दृष्टिं सरसिजं तथा ॥ 27.296 ॥

(189. ओतदक्षोत.)

वामनो धनदो यान्तस्सुभगाग्नि (190) वनस्रजः ।

रामपुण्याग्नि गरुडविक्रमौ जयविक्रमौ ॥ 27.297 ॥

(190. र्वसुप्रजाः.)

सुभगोऽग्नि रादिदेवः कुञ्जरेण मुखाक्षरः ।

करालं कपिलं पापहननं पवनात्मजम् ॥ 27.298 ॥

श्रीधरं दृष्टिधनदं पञ्चबिन्दुं सविघ्नराट् ।

शुभोत देहावुग्रात्मा चतुर्गतिमचां मुखम् ॥ 27.299 ॥

शैलद्वयं द्वादशात्मा गोपनश्शुक्ल पश्चिमौ ।

श्रीधरस्सुमुखो भूमिरनलः पञ्च (191) बिन्दुकः ॥ 27.300 ॥

(191. विंशकः.)

करालाग्निं महामाया सुभगो बन्धुरन्वतः ।

वैराजं विक्रमं पुपहननं बन्धुमस्तकम् ॥ 27.301 ॥

प्रचण्डं पुण्डरीकाक्षं वासुदेवं जयं वसुम् ।

सूक्ष्मदृक्कुम्भवरुणपश्चिमाननमाधराः ॥ 27.302 ॥

उग्रात्ममृगदक्षाह्व गोपना धनदः कुटः ।

दक्षः पुण्योदयश्शुक्ल (192) श्शुभदृष्टिर्विनायकः ॥ 27.303 ॥

(192. गुहदृष्टिः.)

वैधरो मधुहन्ताच मन्दरं ब्रह्मसाधनम् ।

अत्रिरग्निपवित्राह्वा (193) वैधरस्पर्शपश्चिमाः ॥ 27.304 ॥

(193. वैराजप्पर्शपञ्चमः ।)

भद्रादिदेवभल्लाह्वमुग्रभूमिं मधुद्विषम् ।

एकदृग्दक्षविघ्नेशमाधवा मृगवल्लभाः ॥ 27.305 ॥

भास्करं देवदत्तं च भानुं बन्धुं सुभद्रकम् ।

\(194\) गदध्वंसं तथा कुम्भं द्विरदं पश्चिमाननम् ॥ 27.306 ॥

(194. पदध्वंसस्तथा.)

और्वाग्नि भुवनावुग्रयष्टिर्वेधाश्श्रियः पतिः ।

अग्निं रमाधरं द्विश्च अग्निकूट (195) विगर्हितम् ॥ 27.307 ॥

(195. विदम्भितम्.)

तथा भद्रमधुद्वेषिदृष्टिगोपनमस्तकान् ।

वैराजदक्षकमलगोपनाविन्दुपक्षिराट् ॥ 27.308 ॥

मनुं ध्रुवाग्नि माकारं बिन्दुश्छन्द्रमदुद्विषः ।

नासिक्य (196) मादिरत्रिश्च बन्धुमन्दरविष्टपाः ॥ 27.309 ॥

(196. नासिक्यं बन्धुरत्रिं च.)

वै राजरेफशङ्खाह्वमाधवावादिविघ्नराट् ।

मृगेशकमलौ दक्षं गुहमम्भोरुहासन ॥ 27.310 ॥

जयोऽग्निर्वायुरैणेशमुखो गरुडवाहनः ।

बन्धुपीतपवित्राह्वमधुसूदनवैजयाः ॥ 27.311 ॥

गोपनो भार्गवाकारशुक्लोदयहुताशनाः ।

पीतोतदेहकमलविघ्न विक्रममाधवाः ॥ 27.312 ॥

गोपनं (197) सोमबन्धुश्च करिगोपनयष्टयः ।

दिनेशमृतधामाह्व दृष्टिशङ्खमधुद्विषः ॥ 27.313 ॥

(197. साम.)

विघ्नवायू तथा गोपकमलौ सत्रुदाहकः ।

\(198\) धान्तसङ्खा मधोर्हन्ता पद्मक्रोधाग्नि मारुताः ॥ 27.314 ॥

(198. यान्त.)

आदिश्चक्री सुबन्धुश्च पीतस्सर्वपुरान्तकः ।

\(199\) उदयो यान्तरामौ च वैराजतपवनाग्नयः ॥ 27.315 ॥

(199. उदयो रन्तरामौ वैराजतेपवनाग्नयः ।)

आदिः खर्वतनुर्बन्धु पीतपद्ममधुद्विषः ।

पाटलं पश्चिमं पद्मनाभं वैधरमाधवौ ॥ 27.316 ॥

भल्लायुधं गदी कुम्भ वैराजमृगवल्लभाः ।

श्रीवत्समग्निमिकारं कुम्भं पीतद्वयं तथा ॥ 27.317 ॥

सुभद्रगोपनौ शङ्खमन्तरौ दिनकृत्तथा ।

अचां चतुर्दशं जन्मशशाङ्कमृगवल्लभाः ॥ 27.318 ॥

हुताशगोपदक्षाह्वमाधव्यश्च गुहालयः ।

वै राजयुगसप्तार्चिर्दर देवहुतान्तिमाः ॥ 27.319 ॥

असलो यष्टिसहितो बीजमस्य समिरितम् ।

शरभङ्गऋषिस्तस्य वरिवं छन्द ईरितः ॥ 27.320 ॥

जपो लक्षत्रयस्तस्मिन् चतुश्शतमिताक्षरे ।

पुंसो रामावतारस्य परस्य परमात्मनः ॥ 27.321 ॥

चतुश्शतार्णरूपोऽयं मालामन्त्रस्समुद्धृतः ।

यथापुरं पुरश्चर्या सिद्धश्चैव यथापुरम् ॥ 27.322 ॥

 \* भरतादीनां मन्त्रनिर्देशः.\*

अन्वेषां भरतादीनामितरप्यूहनामभिः ।

आत्मशीर्षैश्छतुर्थ्यन्तैर्नामानि सहितानि च ॥ 27.323 ॥

चतुर्थ्यन्तानि वाच्यानि मन्त्ररूपाणि पद्मज ।

\(200\) बीजान्याद्यक्ष राण्येव सानुस्वाराणि योजयेत् ॥ 27.324 ॥

(200. बीजा द्यान्य.)

सीतादीनां च देवीनां चतुर्थ्यन्तास्समाह्वयाः ।

\(201\) मन्त्रष्ठठेतिपर्यन्तो बीजान्याद्यक्षराणि च ॥ 27.325 ॥

(201. मन्त्रषष्ठेति - पर्यन्तो.)

श्रीमन्त्रवत्पुरश्चर्या तद्वच्च फलसम्भवः ।

 \* बलराममन्त्रः.\*

रामस्य बलभद्रस्य मनुस्संप्रति कथ्यते ॥ 27.326 ॥

सप्तार्णं पदमुच्चार्य ततः पश्चादुदीरियेत् ।

रामायेति चतुर्थ्यन्तं बलभद्रपदं तथा ॥ 27.327 ॥

बीजमस्योच्यते ब्रह्मन् जृम्भलं पुलहं तथा ।

सानुस्वारो हृषीकेशः पैङ्गलस्यादृषिः स्मृतः ॥ 27.328 ॥

छन्दः पूर्ववदेवस्याद्देवता मुसलायुधः ।

रामः कमलपत्राक्षो बीजमेवाङ्गपद्धतिः ॥ 27.329 ॥

लक्षाण्यक्षरसङ्ख्यानि (202) भवेन्मन्त्रस्य सिद्धये ।

फलमिष्टमवाप्नोति पातालगमनादिकम् ॥ 27.330 ॥

(202. जपेन्मन्त्रस्य.)

चतुर्वर्गफलावाप्तेः फलमस्य करेस्थितम् ।

 \* कृष्णस्य मन्त्रः.\*

यादवस्याथ कृष्णस्य मन्त्रस्संप्रति कथ्यते ॥ 27.331 ॥

उद्गीथमुच्छार्यमुखे स्पर्शादि तदनन्तरम् ।

ऋतधामा ततः पश्चात्क्रोधरूपमनन्तरम् ॥ 27.332 ॥

वनमालिनमाकारं श्वसनं विष्णुमस्तकम् ।

सत्यन्तमिति षड्वर्णा मन्त्रस्य कथिता मया ॥ 27.333 ॥

बीजं कमलमाद्यं स्यात्सप्तार्चिस्तदनन्तरम् ।

और्वः पश्चात्सयष्टिस्स्यादेतेनैवाङ्गकल्पना ॥ 27.334 ॥

सनकोऽस्य भवेद्द्रष्टा छन्दो गायत्रमुच्यते ।

देवता भगवान् कृष्णः पुरश्छर्या च पूर्ववत् ॥ 27.335 ॥

फलानि पूर्वमुक्तानि नानन्त्यादुच्यते पुनः ।

 \* गोवर्धनमन्त्रः.\*

गोवर्धनाख्यमन्त्रन्य वर्णोद्धारः प्रदर्श्यते ॥ 27.336 ॥

वेदादिं पूर्वमुच्चार्य प्रथमे स्पर्शपञ्चके ।

तृतीयं यादिषु तथा स्वरेषु च (203) चतुर्मुख ॥ 27.337 ॥

(203. चतुर्दश.)

सद्ध्रुवं गदिनं ब्रह्मसाधनं च सुधारसम् ।

आदिं सप्तार्चिषं पुण्यं (204) मकरं तदनन्तरम् ॥ 27.338 ॥

(204. माकारं.)

भद्रबाहुं द्वितीयं च श्वसनं मुखमन्वतः ।

सत्यस्तमेवमुद्धारः कथितो सववर्णकः ॥ 27.339 ॥

मन्त्रस्तदेव बीजादि साधनं फलमीरितम् ।

 \* गोपालमन्त्रः.\*

गोपालमन्त्रस्योद्धारः कथ्यते कमलासन ॥ 27.340 ॥

छन्दसामादिमुच्चार्य तृतीयं स्पर्शसंज्ञितम् ।

ओतदेहं पवित्रं च वामनं ककुभं ततः ॥ 27.341 ॥

अनिरुद्धं विघ्णु राजमकारं यादसांपतिम् ।

आद्यं पुलहमावृत्तं स्पर्शोपान्तं च गोपनम् ॥ 27.342 ॥

प्रभञ्जनं स्वरेष्वादिं ठठान्तो मनुरीरितः ।

बीजं तृतीयं स्पर्शानं पीतं तुर्यमचामतः ॥ 27.343 ॥

नासिक्यमङ्गानि पुनर्गोपनं खड्गसंज्ञितम् ।

मुख्यं स्पर्शादिमनलं गोपनं (205) स्पर्शनं तथा ॥ 27.344 ॥

(205. श्वसनं.)

आद्यं ठठान्तं प्रथमं तदेवाङ्गमनन्तरम् ।

विपूर्वमधिकं पश्चादङ्गं त्रैलोक्यपूर्वकम् ॥ 27.345 ॥

रक्षणेति चतुर्थ्यन्तं तद्विभक्त्यन्तमन्वतः ।

असुराद्यन्तकपरं पदं सर्वाद्यनन्तरम् ॥ 27.346 ॥

ग्रहं निवारणायेति हुंफडन्तमितीरितम् ।

मन्त्रस्य नारदो द्रष्टा विराट्छन्दश्च देवता ॥ 27.347 ॥

कष्णावतारो भगवान् जपस्थानं पुरोदितम् ।

\(206\) सहस्रशः प्रतिस्थानं जपः प्रोक्तश्चतुर्मुख ॥ 27.348 ॥

(206. सहस्रांश.)

जपात्सिध्यति मन्त्रोऽयं साधयत्यखिलं फलम् ।

 \* मन्त्रान्तरम्.\*

अश्चर्यमपरं मन्त्रं वक्ष्यामि कमलासन ॥ 27.349 ॥

उच्चार्य प्रणवं पूर्वं (207) माधरं तदनन्तरं ।

चतुर्थ्यन्तमुदीर्याथ तद्विभक्त्यन्तमद्भुतम् ॥ 27.350 ॥

(207. माधारम्.)

भोगेश्वरपदं तद्वत्तद्व (208) च्च क्रिपदं ततः ।

सुपर्णादिध्वजान्तं च पदं तादृग्विभक्तिकम् ॥ 27.351 ॥

(208. च्चत्रिपदम्.)

पीतादिवासश्शब्दान्तं वासुदेवपदं ततः ।

तद्विभक्तिशरो योज्यं नत्यन्तो मनुरुद्धृतः ॥ 27.352 ॥

\(209\) पूर्वमङ्गानि योज्यानि पूर्ववन्नातिरिच्यते ।

ऋषिश्छन्दो देवता च पूर्वत्फलमेव च ॥ 27.353 ॥

(209. बीज.)

धर्मार्थकाममोक्षादि नेहभूयः प्रतन्यते ।

 \* मालामन्त्रः.\*

मालामन्त्रं तावदर्णं देवस्य मधुविद्विषः ॥ 27.354 ॥

कृष्णावताररूपस्य चतुर्वर्गफलप्रदम् ।

उद्धरामि यथा (210) तत्वं यथा तदवधार्यताम् ॥ 27.355 ॥

(210. तथ्यं.)

\(211\) निगमादि द्विषट्कार्णं सरोजमृतधामकम् ।

क्रोधं प्रचण्डं मधुभिच्छङ्खकुम्भृतान्विताः ॥ 27.356 ॥

(211. नियमादि.)

\(212\) क्रोधश्चण्डक्रमः कुम्भशङ्काग्नि मधुसूदनाः ।

दरश्रीवत्स एणेश क्रोधस्सूक्ष्म मतः परम् ॥ 27.357 ॥

(212. क्रोधा चण्ड.)

वासुदेवो गदी पापहननं च चतुर्गतिम् ।

अग्निबिन्धु र्विरिञ्च्यादि देवाश्शङ्ख मचां मुखम् ॥ 27.358 ॥

पवित्रमग्निमधुभि द्भद्रपाणिद्वयं पुनः ।

वैधरं पश्चिमवसुं दक्षेन्दु भुवनात्मकम् ॥ 27.359 ॥

सूक्ष्मचक्षु गर्तिस्सोमः कुम्भाग्नि सगुहालयौ ।

पवित्रगोपनौ वायुं पश्चिमाग्निं मधुद्विषः ॥ 27.360 ॥

वैराज माधवीविघ्नस्सारङ्गासिधराः परः ।

बन्धुवै राजहुत (213) भुक्पङ्छात्मद्विरदा (214) सनाः ॥ 27.361 ॥

(213. भुक्पन्नगद्विरदाननाः.)

(214. त्मनः.)

गोपनश्शङ्खदिनकृदृत वैधरमारुताः ।

अब्जोतदेहावद्रिश्च (215) यान्तभद्रत्रिविक्रमाः ॥ 27.362 ॥

(215. यान्त्रभद्रस्त्रिविक्रमाः.)

महेन्द्रशङ्ख मधउभिन्मारुताः ककुभाह्वयाः ।

भ्रुगुगोवनविघ्नेशजन्म (216) हन्त्रेणसंहिताः ॥ 27.363 ॥

(216. हृद्वेणु संज्ञिताः ।)

मारुतो गोपनो वायुरिन्दु भास्रमैन्दवम् ।

ऋतं लक्ष्मीं महामायां क्रोधाग्नि वरुणाह्वयाः ॥ 27.364 ॥

अत्रिर्विघ्नद्वयं शङ्खो द्विरदस्सूक्ष्मलोचनः ।

श्रियः पतिं तथाजन्महन्तारं वक्रतुण्डकम् ॥ 27.365 ॥

हुताशचण्डमधुभिद्दरशुक्लदिनेश्वराः ।

कालात्मा प्रतिमाकारजयपावकभद्रकाः ॥ 27.366 ॥

उदैकश्चक्षुरमृतविक्रमा विधिपावकौ ।

दक्षो विधिश्चर्तधामा दक्षगोपनमब्जज ॥ 27.367 ॥

शङ्खमादिं गदध्वंसं माहेन्द्रं पञ्चबिन्दुकम् ।

सध्रुवं चेन्दिराबीजं पुष्टिबीजं ततः परम् ॥ 27.368 ॥

कामबीजं पाशबीजं श्रीवत्सं बिन्दुमस्तकम् ।

चक्रखड्गधरो ब्रह्मा पद्मनाभोऽथ पश्चिमः ॥ 27.369 ॥

\(217\) वै राज दक्षकमल श्रीधराः पीतवामनाः ।

इन्दिरापापहनना गोपना वित्तवर्धनाः ॥ 27.370 ॥

(217. वैधरं दक्षकमलश्रीधराःपीतवामनौ.)

मधुसूदन नासिक्यकुशेशयरमाधराः ।

श्रीवत्सद्वन्द्वबहुलवित्तेशमधुविद्विषः ॥ 27.371 ॥

कपिध्वजो गदी यान्तदक्ष श्रीधर (218) चन्द्रमाः ।

पीतादिदेवश्शीतांशुर्माया कमलमब्जज ॥ 27.372 ॥

(218. पश्चिमाः.)

मनुर्दक्षौतदेहौ च दृष्टिश्शङ्खघटाह्वयः ।

माया करालामिकार चण्डार्णवसुमस्तकम् ॥ 27.373 ॥

नादादिं पश्चिं पद्मनाभं वै राजविक्रमौ ।

पावकं छोर्ध्वलोकेशं पश्चिमं चा प्रमेयकम् ॥ 27.374 ॥

खर्वविक्रममाहेन्द्रभल्लायुधसुधारसाः ।

विघ्नमन्दरविघ्नेशमाधवीसुप्रतिष्ठिताः ॥ 27.375 ॥

कुम्भोदरामशुभद पीयूषाग्नि गुहालयाः ।

पश्चिमानविघ्नेश मायामन्धर युग्मकाः ॥ 27.376 ॥

वसुमूर्धा महेन्द्रादि देवाः (219) कपिलसंयुताः ।

जृम्भलो यान्तसुभग हुताशधनदाः परः ॥ 27.377 ॥

(219. कमलसंभव--पमल संयुतः.)

गोविन्द विघ्भुवन विधिः पश्चिमसंक्षिताः ।

सप्तार्चिः पीतवर्णाभं देवरो मतिमां स्तथा ॥ 27.378 ॥

शङ्खगोपनवैराज श्रीधरो धनदाभिधः ।

मधुद्विट्कुञ्जर मुखचतुर्गतिसपन्नगाः ॥ 27.379 ॥

भद्रहस्तो मधुद्वेषी गदध्वंसी द्वयान्वितः ।

भद्रपाणिस्तथापुण्यं सनसीरुहसम्भव ॥ 27.380 ॥

सुधारसो वसुर्भूमिर्गोपनाख्यमतः परम् ।

करालबिन्दुविघ्नेशौ पञ्च बिन्धु (220) शुभाह्वयाः ॥ 27.381 ॥

(220. गुहाह्वयाः.)

मधुहन्ता तथा ब्रह्मा माया विघ्नाश्च वामनाः ।

यान्तमाधवपीयूषवै राजाः पञ्चबिन्दुकम् ॥ 27.382 ॥

शशाङ्ककमलौ भद्रपाणि (221) दृग्वैधरान्विताः ।

एणेशकुम्भदृक्सश्री श्रीधराश्चान्तयादिकाः ॥ 27.383 ॥

(221. स्रग्वै.)

गदी च ऋतधामा च दिनकृद्वरुणोमृगः ।

वैराजं मधुहन्तारं (222) विष्ण्वाभं ब्रह्मसाधनम् ॥ 27.384 ॥

(222. विष्कम्भं.)

मानुषेशं तथा दक्षं मधुसूदनवैधरौ ।

ऋक्षेशभुवनौ यान्तं मधुशत्रु (223) हिमालयाः ॥ 27.385 ॥

(223. गुहलयाः.)

उदयोऽग्नि पवित्राश्च बन्धुश्रीमधुविद्विषः ।

वक्रतुण्ड विरिञ्चौ द्वौ हृषीकेश शुभाभिधौ ॥ 27.386 ॥

\(224\) भान्तादि देवसुमुखौ पुण्डरीक विदर्बितौ ।

पुर्णचन्द्रं (225) सरामं च वैधरं मोहनाशनम् ॥ 27.387 ॥

(224. हान्तादि.)

(225. समारं च-माधरं च.)

पीयूषरामदृक् शङ्ख मधुशत्रु धनाधिपाः ।

स्वाहाधरं वैधरं च गोविन्दं विजयाभिधम् ॥ 27.388 ॥

श्वसनो दृष्टि मदुभिद्धेरम्बमकरालयाः ।

कुकेशयमदुद्वेषि पीतमाधवमारुताः ॥ 27.389 ॥

अचां द्वितीयं नृहरिं वसुमस्तकमब्जज ।

\(226\) सूक्ष्मदृक् सोर्ध्वलोकेश वै राजमधुविद्विषः ॥ 27.390 ॥

(226.

\`

सूक्ष्मदृक्

'-

इत्यादि

\`

मधुद्विषः

'

इत्यन्तं सार्धश्लोकत्रयं क्वचिन्नास्ति.)

पापहन्ता तथा सोमदक्षाकरविदर्भितौ ।

अचां द्वितीयमनलं कमलामृतवैजयाः ॥ 27.391 ॥

द्वयं बन्धुं तथा दक्षं स्कन्धनाग्नि त्रिविक्रमम् ।

स्वयम्भूर्जन्महन्ता च पियूषाग्निमदुद्विषः ॥ 27.392 ॥

दृष्टिविक्रम (227) यान्तौ च कुम्भबन्धुं चतुर्मुख ।

अत्रिमारुतमाकार भद्रहस्तास्सविक्रमाः ॥ 27.393 ॥

(227. यान्तश्च.)

वक्रतुण्डानिलौ विघ्नदृग्दिनेशद्वयं तथा ।

कुञ्जरास्यं पश्चिमास्यं वक्रतुण्डं तथाक्षरम् ॥ 27.394 ॥

मन्दरस्सर्वरो (228) धश्छ गदी च ऋतधा रविः ।

प्रचण्डपि (229) ण्डमाकार मधुभिद्वरुणाभिधम् ॥ 27.395 ॥

(228. धाह्वोगदी चक्री तथा.)

(229. ण्डिका.)

अचामेकादशं लक्ष्मी मुद्धृत्य कमलासन ।

समिर (230) कलशौ बन्धुसुभगौ मकरालयम् ॥ 27.396 ॥

(230. कमलौ.)

\(231\) सकविं पुण्डररुचिं मारुतामृतविक्रमाः ।

\(232\) एकादश्यान्तमदुभिच्छुक्लशङ्खेन्दवस्तथा ॥ 27.397 ॥

(231. सध्रुवं.)

(232. एकदृक् धान्त.)

पुल्ललोचन (233) मोकारखेटकी मारुताभिधः ।

सुभद्रवसुविघ्नेशवैधराः प्रेतनायकाः ॥ 27.398 ॥

(233. मोङ्कार.)

\(234\) सरामविघ्नदृग्दक्ष मधुसूदनमन्वतः ।

यान्तवायुधनाध्यक्षरमाधरगणाधिपाः ॥ 27.399 ॥

(234. समार.)

भुजङ्गहुतभुक्पुण्य दक्षद्विवसुगोपनाः ।

सुभगोमन्दरद्वन्द्व मग्नि भद्रक राह्वयम् ॥ 27.400 ॥

\(235\) बन्धुमस्तकपञ्चान्ता विष्कम्भद्विरदाननाः ।

विक्रमो दक्षहुतभुग्भ्रह्मसाधनमब्जज ॥ 27.401 ॥

(235. मधुमस्तकपञ्चाङ्ग.)

वक्रतुण्डधरौ शुक्ल कुम्भाग्निद्विरदासनाः ।

मधुसूदनपञ्चान्त पश्छिमा ऋतमन्दराः ॥ 27.402 ॥

वैधरोग्नि शिराश्शङ्ख शुक्लकुम्भवपुश्शिराः ।

सूक्ष्मदृक्चोर्ध्वविजय वरुणा वित्तवर्धनाः ॥ 27.403 ॥

यष्टिं सरोरुहं यान्तं पश्चिमाग्निस्समन्दराः ।

द्युमणिस्सध्रुवं शुक्लं वरुणो (236) दरमन्वतः ॥ 27.404 ॥

(236. दय.)

ओतदेहं तथा दक्षं वक्रतुण्डं करालकम् ।

अग्निरेणेश श्रीवत्स कुम्भाग्नि सहपश्चिमौ ॥ 27.405 ॥

ऋतं भल्लायुधं गोपपाशपाणिजनार्दनाः ।

\(237\) अत्रिं श्रीवत्समनलं वायुं शुक्लं जलाशयम् ॥ 27.406 ॥

(237. अग्निं.)

वसुं मधुद्विषं चन्द्रं श्रीधरोग्निश्चतुर्मुख ।

\(238\) संप्रसारणवैराजवसुशुक्लमदुद्विषः ॥ 27.407 ॥

(238. ब्रह्म.)

वैधरो भद्रचण्डांशु श्वसनौ दक्षश्रीधरौ ।

चक्री समन्दरमचां पञ्चमं कमलोद्भव ॥ 27.408 ॥

उदयं विघ्ननयनावादिखड्गधरा रमा ।

वै राजपद्माहुतभुक्पञ्च बिन्दुधनाधिपाः ॥ 27.409 ॥

\(239\) अग्निरुग्रात्ममधुबिद्धृदया ह्लादमक्षरम् ।

गदध्वंसं श्रियः कान्तं वनस्रक्ससमिरणम् ॥ 27.410 ॥

(239. अनिरुद्धात्म.)

कुम्भविक्रम पञ्चान्त ऋतभास्करवैजयाः ।

भुवनोऽमृतवै राज वसुभल्लकरालकाः ॥ 27.411 ॥

वै राज जन्महन्तारं द्विरदः कुम्भवैजयाः ।

स्वशिरोग्निं तथा शुक्लपीतकुम्भास्सयामिनी ॥ 27.412 ॥

नाधं रमाधरं विघ्नुमायां चैव सरोरुहम् ।

हुता शकपिलाक्षौ द्वौ पश्चिम व्रतधानिलौ ॥ 27.413 ॥

छलध्वंसी पवित्राह्व हृषीकेशहुताशनम् ।

\(240\) कान्तादिपीतफणबृद्दक्षवामनमस्तकान् ॥ 27.414 ॥

(240. मान्तादि.)

हौरम्भोऽग्नि र्मधुद्वेषी शुभदोदरमैन्दवम् ।

पाटलद्वन्द्वमोङ्कारचण्डांशुकपिलाक्षरम् ॥ 27.415 ॥

\(241\) कमलोग्निस्सभुवन दक्षगोपनयष्टिकाः ।

हुताशतार्क्ष्यमधुभि न्नासिक्यं चतुरासन ॥ 27.416 ॥

(241. कमलोभुवनं दक्षं गोपनायन यष्टिकाः.)

श्रीबीजंच गदध्वंसं पीतौर्वंध्रुवमादिमत् ।

पाटलोबन्दुविजय वै राजमृगवल्लभाः ॥ 27.417 ॥

\(242\) ककुभो माधवपरं ठठान्तो मनुरीरितः ।

नारदोऽस्य मुनिर्द्रष्टा वरिवं छन्ध ईरितः ॥ 27.418 ॥

(242. ककुबेन्द्रायवपरं.)

देवता देवदेवेशः कृष्णः कमलसम्भव ।

अङ्गानि पूर्ववच्छास्य पुरश्चर्या च पूर्ववत् ॥ 27.419 ॥

जातिपुष्पौर्बिल्व (243) फलैस्समिद्भिर्होममाचरेत् ।

छायायां बिल्ववृक्षस्य जपहोमादिकं भवेत् ॥ 27.420 ॥

(243. पुष्पौः.)

आणिमादिकमैश्वर्यं पुरुषार्थ चतुष्टयम् ।

फलं ददाति मन्त्रोऽयं मन्त्रविद्भस्सुसाधितः ॥ 27.421 ॥

इति श्रीपाञ्चरात्रे महोपनिषदि पाद्मसंहितायां चर्यापादे मत्स्यादिमूर्तिमन्द्रकथनं नाम सप्तविंशोऽध्यायः.

 ------- \*\*\*\*\*\*\*\* --------







 पाद्मसंहितायाम्





 चर्यापादे-अष्टाविंशोऽध्यायः



 अष्टाविंशोऽध्यायः.



 ---

श्रीभगवान् :----

 \* यज्ञमूर्तिमन्त्रः.\*

हेब्रह्मन् यज्ञवपुषमन्त्रस्संप्रति कथ्यते ।

महाफलं प्रोच्यमानमिमं त्वमवधारय ॥ 28.1 ॥

आत्मने इति पर्यन्तमष्टाक्षरवदुद्धरेत् ।

कालाद्यनलमध्यं च विग्रहान्तं पदं ततः ॥ 28.2 ॥

चतुर्थ्यन्तो मूर्तिशीर्षं यज्ञादिपदमन्वतः ।

तद्विभक्त्यन्तमपरं ठठान्तं मनुरीरितः ॥ 28.3 ॥

बी मस्या नलं मुख्यमनुस्वारान्तमुद्धरेत् ।

अङ्गानि चानलादीनि षड्भारान्तान्यनुक्रमात् ॥ 28.4 ॥

सानुस्वाराणि योज्यानि क्रतुर्द्रष्टा विरुट्पुनः ।

छन्धश्च यज्ञमूर्त्यात्मा देवता भगवान् हरिः ॥ 28.5 ॥

लक्षत्रयं जपःकार्यो मन्त्रस्यास्य प्रसाधने ।

फलं प्रसूते धर्मादिपुरुषार्थ चतुष्टयम् ॥ 28.6 ॥

 \* अन्नाधिपतिमन्त्रः.\*

अन्नाधिपतिमन्त्रस्य प्रभापोरूपमेव च ।

कथ्यते संप्रति ब्रह्मन् न वाच्यं यस्य कस्य चित् ॥ 28.7 ॥

प्रणवादिर्मनुस्सर्वो विशेषस्तूच्यतेऽधुना ।

\(1\) मुख्यमर्णं भद्रपाणिं द्विरुक्तं तदनन्तरम् ॥ 28.8 ॥

(1. मुखवर्णम्.)

आदिदेवं धनपतिं मायामुद्धृत्य पश्चिमम् ।

विष्णुं विजयनामानमाद्यं वायुमनन्तरम् ॥ 28.9 ॥

देवदत्तं च दक्षादिमाद्यं दक्षं पुनस्तथा ।

आदिदेवं मनुष्येशं द्विरुक्तं मुख्यमन्वतः ॥ 28.10 ॥

मन्दरं पापहननमृतधा वैष्णवाक्षरम् ।

शङ्खमादिमचामन्वग्द्विः प्रोक्तं प्रेतनायकम् ॥ 28.11 ॥

प्रणवादिं ठठेत्यन्तमिति मन्त्रं चतुर्मुख ।

बीजमस्य प्रवक्ष्यामि द्वादशात्मानमुद्धरेत् ॥ 28.12 ॥

ज्वलनं वामनं बिन्दुमेतदेवाङ्गमुच्यते ।

आकारादिक्रमाद्दीर्घस्वरभक्तिर्विशेष (2) कृत् ॥ 28.13 ॥

(2. वित्.)

अस्त्रे विशेषो विष्णुश्च विसर्गश्च समिरितः ।

व्यासो द्रष्टास्य मन्त्रस्य छन्दस्तु बृहती तथा ॥ 28.14 ॥

देवतान्नपतिःप्रोक्तो मन्त्रस्यास्य चतुर्मुख ।

अन्यथा शृणु वक्ष्यामि (3) बह्वन्नफलदं शुभम् ॥ 28.15 ॥

(3. बह्मर्ण.)

नत्यन्तं प्रपणवं पूर्वं वरुणं च त्रिविक्रम् ।

क्रोधरूपं प्रचण्डं च विष्णुं वरुणमन्वतः ॥ 28.16 ॥

माधवं पूर्णचन्द्रं च पीयूषात्मानमेव च ।

आदिं वैश्वानरं मुख्यं पवित्रं प्रणवादि च ॥ 28.17 ॥

एकनेत्रमकारं च श्वसनं माधवं ततः ।

मन्दरं प्रणवाद्यं च दीप्तिमन्त्रं चतुर्मुख ॥ 28.18 ॥

गोपनं जृम्भलं विष्णुं माहेन्द्रं गोपनं ततः ।

वायुवाद्यं ठठान्तं च वर्णोद्धार इतीरितः ॥ 28.19 ॥

बीजमङ्गानि पूर्वोक्तमृषिरस्य पराशरः ।

छन्दश्छ देवी गायत्रं देवतान्नपतिर्भवेत् ॥ 28.20 ॥

पूर्णेन्धुबिम्बमध्यस्थे सितपद्मे विकस्वरे ।

आसीनं धवलाकारं निलकुञ्छितमूर्धजम् ॥ 28.21 ॥

दुकूलक्षौमवसनं बालयोग्य (4) विभूषणम् ।

कलधौतमयं प्रातं वायसान्नेन पूरितम् ॥ 28.22 ॥

(4. विभूषितम्.)

बिभ्राणं दक्षिणे हस्ते दध्योदन मथेतरे ।

ध्यायेल्लक्षत्रयं धीमान् जपेत्तद्गतमानसः ॥ 28.23 ॥

अनेन जुहुयाच्चाग्नौ नियतं मन्त्रवित्तमः ।

बह्वन्नत्वमवाप्नोति सर्वमिष्टं लभेति च ॥ 28.24 ॥

 \* शक्तीशमन्त्रः.\*

शक्तीशमन्त्रमधुना कथयामि चतुर्मुख ।

आदितस्सप्तवर्णानामुद्धारः पूर्वमिरितः ॥ 28.25 ॥

क्रोधनं हृदयाह्लादं भुवनं भास्करं ततः ।

गुहालयमनुस्स्वारं रविमग्निं च मारुतम् ॥ 28.26 ॥

सयष्टिं पीतमाद्यर्णं कमलं क्रोधरूपिणम् ।

माधवीं पञ्चबिन्दुं च हननं चाप्रमेयकम् ॥ 28.27 ॥

वै राजमपप्रमेयं च पुरुषात्माच माधवः ।

नारायणं चतुर्थ्यन्तं ठठेति मनुरीरितः ॥ 28.28 ॥

अंशुमान् वीतिहोत्रश्छ वामनो बिन्दुमस्तकः ।

अङ्गं च बीजं पूर्वोक्तमृषिश्चापि पराशरः ॥ 28.29 ॥

छन्दश्च देवी गायत्रं शक्तीशो देवता तथा ।

जपेद्द्वादश लक्षं तु प्राप्नु यात्सर्वमिप्सितम् ॥ 28.30 ॥

 \* कालनेमिमन्त्रः.\*

कालनेमिमनुर्ब्रह्मन् कथ्यते सर्वसाधकः ।

आद्यर्णाः पूर्ववत्सप्तपीयूषात्मा त्रिविक्रमः ॥ 28.31 ॥

उग्रदेहः प्रचण्डश्च विष्णुः कलशमाधवौ ।

कमलं गोपनयुतं महेन्द्रं विष्णुमस्तकम् ॥ 28.32 ॥

विघ्नेशं (5) देवदत्तं च दक्षं मायापरिष्कृतम् ।

\(6\) पतङ्गमृतधामानं वैधरं च चतुर्गतिम् ॥ 28.33 ॥

(5. देवदेवं च.)

(6. पतङ्गामृत.)

आद्यं सुधारसं मायामत्रिर्गोपनहव्यवाट् ।

आद्यं सुमुख (7) माद्यं च श्वसनं चाप्रमेयकम् ॥ 28.34 ॥

(7. माकारं.)

हुंफडन्तं ठठपरं मनुरेवं समुद्धृतः ।

बीजं वक्ष्ये दिनकरं भुवनं यष्टिमस्तकम् ॥ 28.35 ॥

क्रुद्धादि पूर्ववच्चाङ्गं नारदो मन्द्रदर्शनः ।

छन्धो विराट् देवता च कालनेमिश्छतुर्मुख ॥ 28.36 ॥

जपसङ्ख्याफलं चापि द्विषट्काक्षरवद्भवेत् ।

 \* त्रैलोक्यमोहनमन्त्रः.\*

त्रैलोक्य मोहनं मन्त्रं कथयामि यथातथम् ॥ 28.37 ॥

उद्गीथं कमलं पीतं वामनं (8) ध्रुवमस्तकम् ।

एकाक्षरो मनुरयं देवताङ्गमनुक्रमात् ॥ 28.38 ॥

(8. बिन्दु.)

षड्भिर्युतमचामाद्वैस्यानुस्वारं प्रजयोजयेत् ।

ऋषिर्वृद्धमनुश्छन्धो देवी गायत्रमिरितम् ॥ 28.39 ॥

त्रैलोक्यमोहनो देवो देवता जपतर्पणम् ।

होमश्च फलमप्यस्य निधिस्थानोपलम्भनम् ॥ 28.40 ॥

जपन् भूयस्तथा सर्वं दुर्लभं फलमश्नुते ।

 \* तस्यैव मन्त्रान्तरम्.\*

षोडशार्णो मनुर्ब्रह्मन् त्रिलोकीमोहनात्मकः ॥ 28.41 ॥

उच्यते पूर्ववत्सप्तवर्णानाद्यान् समुद्धरेत् ।

त्रैलोक्य मोहनपदं चतुर्थ्यन्तं ततः परम् ॥ 28.42 ॥

तद्विभक्तिपदं विष्णुपदं स्वाहान्तमुद्धरेत् ।

मनुरेष स एवाङ्गं बीजं पूर्ववदीरितम् ॥ 28.43 ॥

मुनिः पुनस्त्यश्छन्दश्च देवता पूर्ववत्तथा ।

जपसङ्ख्या फलं चैव मूलमन्त्रवदिष्यते ॥ 28.44 ॥

मन्त्रो नवाक्षरश्चान्यस्त्रिलोकी मोहनात्मकः ।

त्रैलोक्य मोहनपदं चतुर्थ्यन्तं नमस्तथा ॥ 28.45 ॥

बीजमङ्गमयं चैव सर्वकामफलप्रदम् ।

\(9\) निगमादिं चतुर्थ्यन्तं पदं त्रैलोक्य मोहनम् ॥ 28.46 ॥

(9. अत्र--"कामकामेश्वरी" इत्यर्धं क्वचिदधिकमस्ति.)

अंशुमालिनमग्निं च पञ्चबिन्दुं सयष्टिकम् ।

शङ्खिनं पुलहं पञ्च बिन्दुयष्टिसमन्वितम् ॥ 28.47 ॥

तद्बीजं च द्विरभ्यस्य नतिश्च तदनन्तरम् ।

द्वादशार्णात्मकोमन्त्रस्त्रिलोकीमोहनात्मकः ॥ 28.48 ॥

प्रत्यक्षरं लक्षजपो द्वादशाक्षरवत्फलम् ।

 \* कामकामेश्वरीमन्त्रः.\*

कामकामेश्वरी नाम मन्त्रस्सर्वफलप्रदः ॥ 28.49 ॥

उद्गीथं पूर्वमुचार्य भास्करं ज्वलनं ततः ।

महामायां यष्टियुतामित्येकाक्षरमुद्धरेत् ॥ 28.50 ॥

ेतदेवाङ्गमुदितं शौनको मुनिरुच्यते ।

छन्दश्च देवी गायत्रं देवता पुरुषोत्तमः ॥ 28.51 ॥

लक्षमेकं जपेन्मन्त्री सर्वान् कामानवाप्नुयात् ।

शङ्खकुन्देन्दुधवलं चतुर्चाहुं किरीटिनम् ॥ 28.52 ॥

गरुडारूढमारोप्य देवीं वामोरुविष्टरे ।

दाडिमिकुसुमप्रख्यां सर्वाकल्पपरिष्कृताम् ॥ 28.53 ॥

वाशाङ्कुशधरां लक्ष्मीं कामविह्वाललोचनाम् ।

कामकामेश्वरीमेव ध्यायेदेकाग्रमानसः ॥ 28.54 ॥

 \* त्रैलोक्यमोहनमालामन्त्रः.\*

त्रैलोक्यमोहनं नाम मनुस्संप्रतिकथृते ।

ब्रह्मकोशमुदीर्यादौ नत्यन्तं तदनन्तरम् ॥ 28.55 ॥

पदानि सम्बुध्यान्तानि क्रमेणोद्धारयेत्सुधीः ।

पुरुषाद्युत्तमपदं रुपमप्रति (10) मेति च ॥ 28.56 ॥

(10. मादिच.)

लक्ष्म्यादि च निवासान्तं सकलादिं जगत्पदम् ।

क्षोभणान्तं च सर्वादिपदं स्त्रीहृदयावधि ॥ 28.57 ॥

विदारणशिरश्चापि त्रयादि भुवनावधि ।

उन्मादकरपर्यन्तं सुरासुरपदं ततः ॥ 28.58 ॥

मनुजेति समुच्चार्य सुन्दरीजनमन्वतः ।

मनांसीति समुच्चार्य तापयेति चतुर्मुख ॥ 28.59 ॥

दीपयेति पदं पश्चाच्छोषयेति च मारय ।

स्तम्भय द्रावयाकर्षपर्यन्तं च क्रियापदम् ॥ 28.60 ॥

द्विर्वक्तव्यं (11) ततो ब्रह्मन् परमं सुभगावधि ।

सम्बुध्यन्तं च सौभाग्यं (12) करेति पदमन्वतः ॥ 28.61 ॥

(11. तदा ब्रह्मन् प्रथमम्.)

(12. करोति च पदं ततः.)

सर्वकामप्रदं प्रोच्य पदं चामुकमित्यतः ।

हनेति द्विस्समुच्चार्य चक्रेण गदयेति च ॥ 28.62 ॥

खड्गेन सर्वबाणैश्च द्विर्भिन्धेति पठेत्ततः ।

पाशेनेति ततो बन्ध बन्धेति च पदद्वयम् ॥ 28.63 ॥

अङ्कुशेनेति संप्रोच्य ताडयेति द्विरभ्यसेत् ।

कुर्वन्ति द्विस्समुच्चार्य किं तिष्ठपदमन्वतः ॥ 28.64 ॥

तावद्यावत्पदे प्रोच्य समीहितपदं ततः ।

मे सिद्धिर्भवतूच्चार्य (13) मे हुंफडिति शीर्षकम् ॥ 28.65 ॥

(13. हेतु.)

इत्येष मालामन्त्रस्य समुद्धारः प्रदर्शितः ।

निगमादिरनन्तं च और्वं चन्द्रार्ध शेखरम् ॥ 28.66 ॥

बीजमेवं समुद्धृत्य षडङ्गानि मनुः पुनः ।

षोढा विभज्य कर्तव्या ऋषिस्स्यान्नलकूबरः ॥ 28.67 ॥

छन्दोऽतिच्छन्दनामास्य देवता पुरुषोत्तमः ।

\(14\) ध्यायेत्तमेव पुरुषं साधयेन्मन्त्रवित्तमः ॥ 28.68 ॥

(14. ध्यात्वा.)

अष्टबाहुं विशालाक्षं गरुडारूढमच्युतम् ।

अकलङ्कशशिप्रख्यं पूर्णेन्दुसदृशासनम् ॥ 28.69 ॥

सुभ्रूललाटमकुटं लावण्यामृतसागरम् ।

पीतकौशेयवसनं (15) कपोलामृष्टकुण्डलम् ॥ 28.70 ॥

(15. युवानं.)

चक्रं च मुसलं बाणमङ्कुशं दक्षिणे भुजे ।

शङ्खं कौमोदकीं शार्ङ्गं पाशं वामेषु बिभ्रतम् ॥ 28.71 ॥

सर्वलक्षणसंपूर्णं सर्वाकल्पपरिष्कृतम् ।

दिव्य चन्दनलिप्ताङ्गं दिव्य (16) स्रग्दामभूषितम् ॥ 28.72 ॥

(16. स्रस्वस्त्र.)

देव्योऽष्टौ परितस्तस्य वालव्यजनपाणयः ।

वीजयन्ति सदा देवं कामविह्वललोचनाः ॥ 28.73 ॥

एताभ्यो बहिरष्टौ च दिक्षु चक्रादिधारिणः ।

पुरुषा देवदेवेशं प्रणिपत्य बहिस्थिताः ॥ 28.74 ॥

एवं सपरिवारं तं ध्यात्वा देवं समाहितः ।

सप्ताहं मन्त्रजापेन वश्या मनुजयोषितः ॥ 28.75 ॥

दिवसेषु च तावत्सु पुनर्यक्ष्यादियोषितः ।

तिष्ठन्ति संमुखास्सर्वा मन्मथाविष्टचेतसः ॥ 28.76 ॥

भजन्तिमन्त्रिणं मन्त्र (17) वैभवान्मोहयन्ति च ।

\(18\) जपी भूयास्तथा कामान् सर्वान्विन्दत्यसंशयः ॥ 28.77 ॥

(17. प्रभावात्.)

(18.जपन् भूयस्तदा.)

किं पुनर्बहुनोक्तेन देवः प्रत्यक्षतामियात् ।

शान्तिः पुष्टिश्च (19) धर्मश्च कामार्थौ मोक्ष एव च ॥ 28.78 ॥

(19. कामार्थौस धर्मौ.)

पातालाकाशगमनमन्तर्धानमदृश्यताम् ।

निधानं (20) फलसिद्धिं च खननं चौषधं तथा ॥ 28.79 ॥

(20. बलसिद्धिं.)

पादुकां गुलिकां चापि रसायनमनुत्तमम् ।

\(21\) अक्षसूत्रं दरं खड्गं तथा वेतालसाधनम् ॥ 28.80 ॥

(21. अष्टसूत्रधरम्.)

फलानि दुर्लभान्येव सिध्यन्ति मनुवैभवात् ।

प्रत्येकं न प्रदर्शन्ते ग्रन्थविस्तरभीरुभिः ॥ 28.81 ॥

फलानां दिगियं प्रोक्ता दुर्लभानां चतुर्मुख ।

त्रैलोक्यमोहनाख्यस्य कामकामेश्वरस्य च ॥ 28.82 ॥

एकाक्षरमुखस्योक्तं फलं मन्त्रस्य पद्मज ।

 \* यज्ञवराहमन्त्रः.\*

मन्त्रं यज्ञवराहस्य वक्ष्यामि कमलासन ॥ 28.83 ॥

गृहीत्वा पूर्ववत्सप्त वर्णानाद्याननुक्रमात् ।

स्पर्सान्तं भास्करं चाद्यं (22) कलशं प्रणपादि च ॥ 28.84 ॥

(22. कमलम्. केवलम्.)

\(23\) अनलं चादिदेवान्तं भास्करं मधुसूदनम् ।

श्वसनं वर्णमाद्यं च ओषधीशमचां मुखम् ॥ 28.85 ॥

(23. बहुलं.)

वह्निं प्रचेतसं मुख्यं मारुतं प्रणवादि च ।

मुसलिं चन्द्रधवलमचामादिमनन्तरम् ॥ 28.86 ॥

श्रीवत्समादिमनलं महामायाग्निगोपनम् ।

दरं विष्णुं खड्गधरं (24) विजयं श्रीधरं तथा ॥ 28.87 ॥

(24. श्रीधरं विजयं.)

पियूषरूपमनलं माधवं वैधरं तथा ।

आदिं पवित्रधृष्टिं च प्रणवादिविभूषितम् ॥ 28.88 ॥

श्वसनं चाप्रमेयं च कलात्मा विष्णुमस्तकः ।

वरुणं दहनाक्रान्तं वैधरं माधवाक्षरम् ॥ 28.89 ॥

वरुणं चादिवर्णं च तथैपोग्रात्म (25) संमितम् ।

अनलं (26) माधवोपेतं मन्दरं प्रथमं मरुत् ॥ 28.90 ॥

(25. सप्तमम्.)

(26. माययो.)

मधुसूदनविक्रान्तं पवनं श्वेतरोचिषम् ।

वरुणं वीतिहोत्रं च सुभद्रं च गुहालयम् ॥ 28.91 ॥

वै राजमादिदेवान्तं विजयं मन्दरं तथा ।

भद्रपाणिं मृगेशं च वैधरं यष्टिमस्तकम् ॥ 28.92 ॥

उग्रात्मा पर्वतं चादिमृतधामपरिष्कृतम् ।

विघ्नेशं मारुतं चैकनेत्रं शुक्लशिरस्तथा ॥ 28.93 ॥

सुभद्रं चोर्ध्वलोकेशं नाभिपङ्कजसम्भव ।

माधवीमप्रमेयं च वनमाली झष स्तथा ॥ 28.94 ॥

माहेन्द्रं गोपनयुतं मारुतं प्रथमस्वरम् ।

भल्लायुधं हृषीकेशं सुभद्रं भुवनं वसुं ॥ 28.95 ॥

प्रचेतसं कलात्मान (27) ममृतं सविसर्गकम् ।

पवित्रमादिं वै राजं मुख्यं पवनमादवौ ॥ 28.96 ॥

\(27\) माकारम्.

सुभद्रमौर्वं दक्षं च मुख (28) द्विपदमिरयेत् ।

शशाङ्कं द्विपदं वह्निभुवनं द्विपदं पठेत् ॥ 28.97 ॥

(28. द्विः परमिरयेत् । शशाङ्कं भुवनं वह्निं भुवनं द्विरदं पठेत् ॥)

अचां द्वितीयं दृष्टिं च मायां (29) कमलमादिशेत् ।

\(30\) हव्यवाड्गोपनयुतं भास्करं मधुसूदनम् ॥ 28.98 ॥

(29. कलशमादिशेत्. कमलमादिमम्.)

(30. विसस्वान्.)

(31)प्रभञ्जनमकारं च सूक्ष्मदृग्भुवनं तथा ।

माधवीं रामसहितं पश्चिमाननमादिमत् ॥ 28.99 ॥

(31. " प्रभञ्चने" त्यादिसार्धं श्लोकद्वयं - क्वचिन्नास्ति.)

एकनेत्रमिकारं च विजयं कलशं तथा ।

मन्दरं देवदत्तं च वैधरं विष्णुमस्तकम् ॥ 28.100 ॥

द्विर्ब्रूयाद्गापना (32) क्रान्तं पश्चिमाननमादिमत् ।

प्रभञ्जनमकारं चठठान्तो मनुरीरितः ॥ 28.101 ॥

(32. न्तं च.)

सूक्ष्मदृग्भुवनं सर्गं बीजमेतत्समुद्धृतम् ।

मन्त्रं षोढा विभज्याङ्गकल्पनं काश्यपो मुनिः ॥ 28.102 ॥

छन्दो विराट् (33) स्तोमघोणी देवता कमलासन ।

जपो लक्षद्विषट्कं स्यात्फलं सर्वं यथापुरम् ॥ 28.103 ॥

(33. दीर्घघोणी. सोमऋषिः.)

 \* दरोदरनृसिंहमन्त्रः.\*

दरोदरनृसिंहस्य मनुस्संप्रति कथ्यते ।

ओंकारं पूर्वमुद्धृत्य (34) कमलं शत्रुदाहकम् ॥ 28.104 ॥

(34. कलशम्.)

गुहालयं सयष्टिं च गोपतिं भुवनं ध्रुवम् ।

पुल्ललोचनमाद्यं च हृदया (35) ह्लादनं तथा ॥ 28.105 ॥

(35. मोदनम्.)

भद्रपाणिं स्वरादिं च ज्वलनं चादिमं तथा ।

ओषधीशमिकारं च यष्टिं भास्करगोपनौ ॥ 28.106 ॥

श्वसनं च नतिर्मन्त्रो नारसिंह उदीरितः ।

अयमेव मनुर्भीजं छन्दो गायत्रमिरितम् ॥ 28.107 ॥

देवता नृहरिर्द्रष्टा कपिलो ध्यानमुच्यते ।

दरोदरे सुखासीनं शतपत्रे विकस्वरे ॥ 28.108 ॥

तप्तजाम्भूनदनिभं चतुर्भाहुमुदायुधम् ।

पर्यङ्कबन्धसुभगं प्रसारितभुजद्वयम् ॥ 28.109 ॥

जानुनोरुपरिष्टाच्च सर्वाकल्पपरिष्कृतम् ।

व्यात्ताननं त्रिनयनं सखदम्भोलिभीषणम् ॥ 28.110 ॥

सिंहस्यार्धं नरस्यार्धं मेघगम्भूरगर्जितम् ।

एवं ध्यात्वा जपेदष्टलक्षं मन्त्री समाहितः ॥ 28.111 ॥

सावित्रे मण्डले देवमासीनं सर्वकामदम् ।

ध्यायेल्लभेत धर्मादि पुरुषार्थचतुष्टयम् ॥ 28.112 ॥

बहुनात्रकिमुक्तेन सर्वान् कामानवावप्नुयात् ।

 \* पुरुषचतुष्टयमन्त्रनिर्देशः.\*

चतुर्णां पुरुषादीनां मनुस्संप्रति कथ्यते ॥ 28.113 ॥

प्रणवादीन् सप्तवर्णान् समुद्धृत्य यथा (36) पुरम् ।

स्वं स्वं नाम चतुर्थ्यन्तं मन्त्रानेषां प्रकल्पयेत् ॥ 28.114 ॥

(36. तथा.)

तेषां बीजानि वक्ष्यामि वर्णोद्धारैः क्रमादहम् ।

तिग्माशुर्गोपनयुतस्सदण्डः पुरुषात्मनः ॥ 28.115 ॥

मार्ताण्डः पञ्चबिन्दुश्च (37) सेन्दुस्सत्यस्स कथ्यते ।

वैराजं पापकं पञ्चबिन्दुं नासिक्य (38) मेव च ॥ 28.116 ॥

(37. सेन्द्रम्.)

(38. मुच्यते.)

त्रयूतनुं हृषीकेशं यष्टिं चानन्तनामनि ।

ऋषिश्छन्दो देवता च फलमष्टाक्षरे तथा ॥ 28.117 ॥

 \* हयग्रीवमन्त्रः.\*

हयग्रीवस्य मन्त्रस्य वर्णोद्धारः प्रदर्श्यते ।

सप्तवर्णान् समुद्धृत्य विजयं बहुलं ततः ॥ 28.118 ॥

\(39\) कालात्मा चैक दृग्वह्निं गोपतिं विष्णुमस्तकम् ।

श्वसनं प्रणवादिं च लक्ष्मीं (40) बिन्दुमनन्तरम् ॥ 28.119 ॥

(39. कलात्मा कामात्मा.)

(40. बन्धु.)

ज्वलनं गोपनयुतं शशाङ्कं माधवं तथा ।

स्वाहान्तमश्वशिरसः कथितष्षोडशाक्षरः ॥ 28.120 ॥

स एव बीजमङ्गानि क्रुद्धोल्कादि यथापुरम् ।

ऋषिर्बृहस्पतिर्ह्यस्य च्छन्दो गायत्रमुच्यते ॥ 28.121 ॥

देवो हयशिरा नाम देवता कमलासन ।

\(41\) दशलक्षं जपेन्मन्त्रं महेत् ज्ञानमवाप्नुयात् ॥ 28.122 ॥

(41. "दशलक्षम्" इत्यादि " कर्तव्यम्" इत्यन्तं क्वचिन्न.)

ओंकारपूर्वं नत्यन्तं चतुर्थी देवता क्रमात् ।

ठठान्तो मन्त्ररोजोयं दशाक्षरविदर्भितः ॥ 28.123 ॥

बीजानि पूर्ववत्सर्वं (42) कर्तव्यं कमलासन ।

 \* हयग्रीवमालामन्त्रः.\*

अतोऽन्यं वाजिशिरसो मालामन्द्रं ब्रवीमिते ॥ 28.124 ॥

(42. स्मर्तव्यम्.)

अर्णसप्तकमुद्धृत्य पदं हयशिरास्तथा ।

चतुर्थ्यन्तं सर्वविद्यालयेति पदमन्वतः ॥ 28.125 ॥

सकला (43) मरशब्दादि गुरवे पदमुद्धरेत् ।

समस्तप्रतिशब्दादि (44) हन्तानन्तेत्यनन्तरम् ॥ 28.126 ॥

(43. मलशब्दानि.)

(44. हतनन्दे.)

वीर्यं तेजः पदं पश्चात् ज्ञानैश्वर्यपदं ततः ।

\(45\) शक्तिश्चैव बलं चैव सर्वाद्यावासमन्वतः ॥ 28.127 ॥

(45. शक्तिशब्दश्चतुर्थ्यन्तस्सर्वन्याससमन्वितः.)

तद्विभक्तिं ततः पश्चात्परमात्मपदं ततः ।

चतुर्थ्यन्तं वासुदेवशब्दस्ता दृग्विभक्तिकः ॥ 28.128 ॥

ज्ञानज्ञेयपदं तद्वद्व्यक्ताव्यक्तपराय च ।

सर्वदुष्टासुरं प्रोच्यदुरितं व्रजिनं तथा ॥ 28.129 ॥

प्रमाथि तद्विभक्त्यन्तं तत्सद्रुचिरपूर्वकम् ।

पदं च तुरगायेति ज्ञानमुच्चार्य मूर्तये ॥ 28.130 ॥

इति चोच्चार्य तस्यानु सहस्रं कोटिमन्वतः ।

पदं विद्यादिनिकं मुञ्च गच्छ पदे ततः ॥ 28.131 ॥

स्फोटिर्विजृम्भिर्ल्लोडन्तं द्विर्वक्तव्यं च तिज् पदम् ।

सर्वादितेजोमध्यं च निध्यन्तं च पदत्रयम् ॥ 28.132 ॥

चतुर्थ्यन्तं समुच्चार्य निर्धूत पदमन्वतः ।

\(46\) विकीर्णपदमुचाचार्य प्राक्प्रदीप्तपदं ततः ॥ 28.133 ॥

(46. वदीर्णपद.)

केसरं च सटाशब्दं कलापपदमन्वतः ।

प्रदीप्तसूर्यमंशुं च प्रतीकाशपदं ततः ॥ 28.134 ॥

भास्कराकारशब्दं च ऊष्ममूर्ध्वजमन्वतः ।

शङ्खमाभमताङ्घ्रिं

?

च प्रसरव्रातदीप्तिमान् ॥ 28.135 ॥

द्रवत्कनकमुच्चार्य पिङ्गलायतमाननम् ।

महास्वरसमाकारं विशुद्धदशनं ततः ॥ 28.136 ॥

पङ्त्किं विनिर्गतां (47) चोक्त्वा विराजितपदं तथा ।

लोकत्रयद्रवद्दीप्तपदं चामिकरादिमत् ॥ 28.137 ॥

(47. श्रुत्वा.)

पिङ्गलायतमुच्छार्य विष्फारितपदं पठेत् ।

लोचनादि महाशब्दं विभीषण पदान्वितम् ॥ 28.138 ॥

नासिकापुटमद्रीन्द्र शिखराकारसंयुतम् ।

रुचिरं पदमुच्चार्य विकुञ्छितपदं तथा ॥ 28.139 ॥

\(48\) महाश्रवणसंयुक्तं श्रेयसेति पठेत्पदम् ।

तच्छब्दं च चतुर्थ्यन्तं दुष्टसत्वाननन्तरम् ॥ 28.140 ॥

(48. महाशुवर्णसंयुक्त श्रवणेति पदं पठेत् ।)

बिन्दिश्छिन्दि स्तथा मारि र्मर्दिस्त्रासिश्च दातवः ।

लोडन्ता द्विस्समुच्चार्य स्यौं वौ मितिपदद्वयम् ॥ 28.141 ॥

\(49\) ध्वंसि हन्ति तथाध्मापि हन्ति ग्रहसि ताडय ।

पचि (50) र्मथिश्च ते एते चोडन्ता द्विः कृता स्तथा ॥ 28.142 ॥

(49. ध्वंसिर्ण्यन्त स्तथाध्मापिर्हन्तिर्ग्रन्थिस्तथादिभिः । पचिर्मथिश्च .)

(50. र्मन्दिश्च.)

परविद्यापदं प्रोच्यच्छिन्धिर्ण्यन्तः प्रयुज्यताम् ।

अमित्युक्त्वा तथा नारी

?

लोण्मध्यमशिराः स्मृतः ॥ 28.143 ॥

एह्येहि भगवन् शब्दं (51) वज्रशब्दमनन्तरम् ।

अङ्कुशेनेति तदनुप्रोच्य चाकर्षयेति च ॥ 28.144 ॥

(51. भगवच्छब्दं यज्ञ.)

हृदया (52) द्यादिरन्वक्स्याद्भक्ति पूर्वजनेति च ।

जिह्वादिनिलयं प्रोच्य बडबानलमन्वतः ॥ 28.145 ॥

(52. न्यादिमन्वक्.)

सम्बध्यन्तं विश्वमूर्तिं सौमनस्यमनन्तरम् ।

भगवन्नितिवक्तव्य (53) मोंकारं हृदयं ततः ॥ 28.146 ॥

(53. मोङ्कौरहृदयं ततः । सदादिब्रह्म.)

सदा (54) यद्ब्रह्म सदसदात्मेति च पदं पुनः ।

चिद्घनादि च तुर्थ्यन्तं भगवत्पदमिरयेत् ॥ 28.147 ॥

(54. सदा सद्ब्राह्म सदासच्चात्मेति)

ठठान्तमुद्धरेदेवं हयग्रीवं चतुर्मुख ।

पूर्वोक्तमेवास्य बीजं पूर्ववच्छाङ्गपद्धतिः ॥ 28.148 ॥

व्यासो मुनिर्हयग्रीवो देवता च्छन्द उत्कृतिः ।

ध्यायन् हयशिरोवक्त्रातुद्वान्तं फेनमुल्बणम् ॥ 28.149 ॥

पिबन्निव सुधीर्मन्त्र (55) राजं मन्त्रविदुच्चरेत् ।

अयुतं नियुतं वापि (56) जपेन्मन्त्रस्य सिद्धये ॥ 28.150 ॥

(55. बलं.)

(56. जपो मन्त्रस्य सिद्धदः.)

विद्यापारमवाप्नोति वागीशत्वं च पद्मज ।

व्याख्यातृत्वं च कर्तृत्वं शास्त्राणां बहुवर्त्मनाम् ॥ 28.151 ॥

सकृद्ग्रहणमात्रेण विद्यास्सर्वाः प्रतिष्ठिताः ।

\(57\) अविस्मृतिश्च तासु स्यात्पुरुषार्थचतुष्टये ॥ 28.152 ॥

(57. अविस्मृतिश्च नास्यस्यात्पुरु.)

नासाध्यं किञ्सिदस्यास्ति दीर्घमायुश्च विन्दति ।

 \* मुकुन्दादिमन्त्रनिर्देशः .\*

षण्णां मुकुन्दमुख्यानां मनुस्संप्रति कथ्यते ॥ 28.153 ॥

सप्तार्णान् पुर्वमुच्चार्य नामधेयानि षट्तथा ।

चतुर्थ्यन्तानि योज्यानि (58) शिष्टार्णानेवमुद्धरेत् ॥ 28.154 ॥

(58. शब्दान्येवं स.)

 \* बभ्रुमन्त्रः.\*

\(59\) जीमूतमादिं नासिक्ये वरुणं प्रणवादि च ।

सबिन्दुं भास्करं (60) रेफे पञ्चबिन्दुं सयष्टिकम् ॥ 28.155 ॥

(59. "जीमूतमादिं इत्यरभ्य" " नासिक्यमुद्धरेत्" इत्यन्तं क्वचिन्न.)

(60. रेफम्.)

ठठान्तं च मुकुन्धस्य मुनुरेवं समुद्धृतः ।

भास्करं पावकं पञ्च बिन्दुर्यष्टिसमन्वितः ॥ 28.156 ॥

अक्षरं च द्विरभ्यस्येन्मार्ताण्डं च गुहान्वयम् ।

सानुस्वारं द्विरभ्यस्येद्विष्णुशब्दमनन्तरम् ॥ 28.157 ॥

चतुर्थ्यन्तं ठठान्तं च बभ्रोर्मनुरुदीरितः ।

 \* वृषाकपिमन्त्रः.\*

पर्वतं भुवनं भानुमूर्ध्वलोकेशनासिके ॥ 28.158 ॥

भास्करं पावकं पञ्च बिन्दुं नासिक्यमुद्धरेत् ।

फट्कारं च हुतान्तं च मनुश्चैवं वृषाकपेः ॥ 28.159 ॥

खुभदं पावकं चैव पञ्चबि (61) न्दुसदर्थकम् ।

अक्षरं तद्द्विरुच्चार्य (62) ठठान्तो मन्त्र ईरितः ॥ 28.160 ॥

(61. न्दुं सदण्दकं.)

(62. ठान्तोमन्त्र उदीरितः.)

 \* शौरिमन्त्रः.\*

शौरेस्तथापरं वक्ष्ये दशार्हं मनुमब्जज ।

सवितारं बृहद्भानुं सयष्टिं पञ्चबिन्दुकम् ॥ 28.161 ॥

हुतान्तश्च मनुः प्रोक्तो

 \* वैकुण्ठमन्त्रः.\*

वैकुण्ठमनुरुच्यते ।

परमात्मा चतुर्थ्यन्तं वरुणं प्रथमं स्वरम् ॥ 28.162 ॥

नासिक्यं कुम्भमाकारमर्धेन्दुं भास्करं ततः ।

हृषीकेशमनुस्वारं नारायणपदं ततः ॥ 28.163 ॥

चतुर्थ्यन्तं ठठान्तं च वैकुण्ठमनुरीरितः ।

 \* षण्णां ऋष्यादीनि.\*

ऋषिश्छन्दो देवता च बीजमङ्गानि षट्तथा ॥ 28.164 ॥

अष्टाक्षरवदेतेषां फलानि च चतुर्मुख ।

 \* अपराजितमन्त्रः.\*

अथापराजितं मन्त्रं वक्ष्यामि कमलासन ॥ 28.165 ॥

निगमादीन् सप्तवर्णान् गृहीत्वादौ यथापुरम् ।

चतुर्थ्य (63) न्तान न्तपूर्वमन्तश्शब्दं समुद्धरेत् ॥ 28.166 ॥

(63. न्तं मन्त्र.)

सहस्रादि च शीर्षान्तं तद्विभक्तिपदं पुनः ।

\(64\) तत्सुगन्धं तथाक्षीरमुदार्णव पदान्वितम् ॥ 28.167 ॥

(64. तत्सुबन्दं.)

\(65\) शायिनेति पदं प्रोच्य शेषभोजपदं तथा ।

पर्यङ्केति चतुर्थ्यन्तं तद्विभक्तिश्च वाहनम् ॥ 28.168 ॥

(65. शायिन्निन.)

गरुडादि पदं पश्चाद्वासुदेवपदं ततः ।

तद्विभक्तिश्च सत्यन्तं वासःपीतादि तादृशम् ॥ 28.169 ॥

 \* सङ्कर्षणादिमन्त्रनिर्देशः.\*

\(66\) संपूर्वं कर्षणपदं सम्बुध्यन्तमनन्तरम् ।

प्रद्युम्नाद्यनिरुद्धं च तद्विभक्तिपदं स्मृतम् ॥ 28.170 ॥

(66. संपूर्णं.)

हयादिशीर्षं सम्बुद्धौ वराहं तद्विदिष्यते ।

नृसिंह वामनपदे त्रिविक्रममनन्तरम् ॥ 28.171 ॥

रामशब्दं त्रिरुच्चार्य कृष्णेति पदमुद्दरेत् ।

वरप्रदेति नत्यन्तमस्तीत्यन्वक्क्रियापदम् ॥ 28.172 ॥

तेच शब्दं चतुर्थ्यन्त (67) मसुरेति पदं ततः ।

दैत्ययक्षपदे चोक्त्वा राक्षसेति पदं ततः ॥ 28.173 ॥

(67. मधुरेति.)

भूतं पिशाचं सिद्धं च योगिनी ढाकिनीति च ।

ब्रह्मादि राक्षसपदं विनायक पदं ततः ॥ 28.174 ॥

पूतना रेवतीस्कन्दपुरोगमसमुद्धृतिः ।

गृहीदीति च नक्षत्र गृहीनित्यप्यनुक्रमात् ॥ 28.175 ॥

अन्यांश्चेति महत्पुर्वं गृहानिति पठेत्पदम् ।

\(68\) हनिं दहिं पचिं चैव मथिह्यन्त

?

शबन्वितम् ॥ 28.176 ॥

(68. इदमर्धं क्वचिदधिकमस्ति.)

अनिभिर्द्विः

?

पतिं चैव पतिभ्यन्तं

?

समन्वितम् ।

आख्यातं द्विस्समुच्चार्य गृहाणेति तथैव च ॥ 28.177 ॥

आविश ध्वं सिरपरास्त्रसिद्रुह्यन्तलोट्पराः ।

चत्वारो धातवो मन्त्रे द्विर्वक्तव्याश्चतुर्मुख ॥ 28.178 ॥

चक्रं गदां च वज्रं च तृतीया न्तमुदीरयेत् ।

भस्मीकुर्वित्यनुक्रम्य बाहुं सम्बद्दिशीर्षकम् ॥ 28.179 ॥

\(69\) सहस्रारपदं सर्वं मुख्य प्रहरणायुधम् ।

जयेति विजयेति द्वे पदे द्विः प्रोच्य पद्मज ॥ 28.180 ॥

(69. सहस्रादि.)

अनन्तमपरा (70) पूर्वजितं प्रतिहतं तथा ।

नङ्पार्वं नेतृपर्यन्तं सहस्रादिपदं ततः ॥ 28.181 ॥

(70. पूर्वं जितं प्रतिजयं.)

प्रज्वलिर्ज्वलिरित्येते लोडन्तेद्विस्समु (71) द्धरेत् ।

विश्वरूपं समुद्धृत्य मधुसूदनमन्वतः ॥ 28.182 ॥

(71. च्चरेत्.)

महापुरुषवैकुण्ठनारायणपदं ततः ।

पद्मादिनाभिपर्यन्तं हृषीकेशपदं ततः ॥ 28.183 ॥

सर्वमुक्त्वा तथा भूतं (72) वशीकरणमुद्धरेत् ।

शङ्खचक्रगदामुक्त्वा धरेति तदनन्तरम् ॥ 28.184 ॥

(72. वशङ्करम नूद्धरेत्.)

उद्धृत्य सर्वभूतं च नमस्कृतपदं तथा ।

सर्वमन्वङ्नागपदं प्रमर्दनपदान्वितम् ॥ 28.185 ॥

सर्वं प्रपठ्यानुपूर्वादसुरोत्साधनं ततः ।

सर्वदेवमनुक्रम्य महाश्वरमुदीरयेत् ॥ 28.186 ॥

सर्वं गृहं समुच्चार्य निवारणपदं तथा ।

\(73\) यन्त्रमन्यं च सर्वादि प्रभञ्जनपदं ततः ॥ 28.187 ॥

(73. यञ्चमध्यं च पूर्वादि.)

सर्वदुःखप्रशमनं सर्वज्वर (74) विनाशनम् ।

सर्वबन्धमनुक्रम्य विमोक्षणपदं तथा ॥ 28.188 ॥

(74. निवारणं.)

दुस्स्वप्नमध्यं सर्वादिविनाशनमनुद्धरेत् ।

नमस्कृतान्तं सर्वादिभूतमध्यं पदत्रयम् ॥ 28.189 ॥

पदद्वयं पूर्ववत्स्यादपकर्षणमाचरेत् ।

जनार्दनेति सम्बुद्धौ नमश्चास्त्विति ते पदम् ॥ 28.190 ॥

अप्रमेयमनुस्वारसहितं बीजमिरितम् ।

मन्त्रं षोढा विभज्याङ्गमृषिः पद्युन्म उच्यते ॥ 28.191 ॥

छन्धोऽतिच्छन्द एतस्य विश्वरूपश्च देवता ।

साधयेन्मन्त्रविन्मन्त्रमष्टाक्षरसमादिना ॥ 28.192 ॥

अपराजितमन्त्रेण नासाध्यं विद्यते फलम् ।

वश्यमुच्छाटनं चैव तथामारणकर्मच ॥ 28.193 ॥

\(75\) कृत्यादि भूतदोषाणां निवारणमनुत्तमम् ।

फलानि लिप्सुस्सर्वाणि मन्त्रमेनं समाश्रयेत् ॥ 28.194 ॥

(75. कृत्याभिभूति.)

इति श्रीपाञ्चरात्रे महोपनिषदि पाद्मसंहितायां चर्यापादे (76) यज्ञमूर्त्यादिमन्त्रोद्धारो नाम अष्टाविंशोऽध्यायः.

(76. अन्नाधिपद्यादि.)

 ------ \*\*\*\*\*\* -------



 पाद्मसंहितायाम्





 एकोनत्रिंशोऽध्यायः



 ----

 \* श्रियादीनां मन्त्राः.\*

श्रीभगवान् :---

देवीनां च श्रियादीनां मन्त्रान् विष्टरकल्पनम् ।

मन्त्रांश्च परिवाराणां प्रथमावरणादिषु ॥ 29.1 ॥

अनुक्रमेण वक्ष्यामि यथा तदनधारय ।

 \* श्रीमन्त्रः.\*

छन्दसामादिराद्यर्णं तुर्यमग्नेरनन्तरम् ॥ 29.2 ॥

अग्निश्च महती मायामनुस्वारश्च (1) पश्चिमः ।

एकाक्षरो मनुर्ब्रह्मन् श्रियस्सर्वफलप्रदः ॥ 29.3 ॥

(1. पञ्चमः.)

\(2\) ऋषिर्मङ्कणकः प्रोक्तश्छन्दो गायत्रमुच्यते ।

श्रीरस्य देवताऽङ्गानि स्वेन रूपेण कल्पयेत् ॥ 29.4 ॥

(2. मङ्कणक इत्यत्र द्विदियोऽनुनासिकोवर्णः स्वनर्ग प्रथमद्वितीयाभ्यां पृथक् सन्दानितो द्विधा पठ्यते.)

बिल्वानोकहमूले तु लक्षजापेन साधयेत् ।

समिद्भिश्च तदीयाभिर्जुहुयाल्लक्षसङ्ख्यया ॥ 29.5 ॥

श्रीपुष्पैः पायसान्नैश्च जुहुयादुक्तसङ्ख्यया ।

श्रियमाप्नोति महतीं श्रीकामो नात्र संशयः ॥ 29.6 ॥

प्रणवादि चतुर्थ्यन्तं नाम नत्यन्तमिरितम् ।

चतुरक्षरमन्त्रोयमपरश्श्रीसमाश्रितः ॥ 29.7 ॥

ऋषिरस्य धनाध्यक्षश्छन्दश्श्रीर्देवता तथा ।

प्रत्यक्षरं जपेल्लक्षं साधको मन्त्रसिद्धये ॥ 29.8 ॥

\(3\) प्राग्वच्च बीजमङ्गानि फलमप्यस्य पूर्ववत् ।

निगमादिं भद्रहस्तं हैरम्बं मन्दरा (4) दिपम् ॥ 29.9 ॥

(3. प्रागुक्त.)

(4. भिधम् ॥ शुभदं मन्दरं.)

शुभदं दहनं मायां मारुतं माधवं तथा ।

सप्ताक्षरोऽयं श्रीमन्त्रस्सर्वमन्यद्यथापुरम् ॥ 29.10 ॥

गृहीत्वैकाक्षरं पूर्वं भानु (5) मग्निं च वामनम् ।

भल्लायुधं च महेन्द्रं हृषीकेशं सयष्टिकम् ॥ 29.11 ॥

(5. मुग्रं च.)

शशाङ्कमौर्वं नासिक्यं सुभद्रं गदिनं परम् ।

जलाधिदैवमाद्यर्णं वै राजं गोधनं धरम् ॥ 29.12 ॥

पुलहं (6) कमलं शक्रं दहकं पाटलप्रियम् ।

गोधनं कमलं चित्रभानुं मायाविभूषितम् ॥ 29.13 ॥

(6. कलहं शक्र.)

प्रभञ्जनं मृगेशं च स्वाहायां विरमेत्ततः ।

षोडशाक्षरमन्त्रोऽयं श्रियः कमलसम्भव ॥ 29.14 ॥

ओङ्कारपूर्वं नत्यन्तं कमलं मन्दरं तथा ।

माहेन्द्रं वरुणं चादिदेवं चन्द्रं त्रिविक्रमम् ॥ 29.15 ॥

विघ्नेशं पञ्चबिन्दुं च हुतान्तं त्विदमिरितम् ।

बीजाति पूर्ववत्सर्वं परिगृह्य चतुर्मुख ॥ 29.16 ॥

\(7\) पूर्वोक्तांश्चतुरोवर्णान् गृहीत्वातदनन्तरम् ।

देवानां दानवचनं हुमान्तं तदनन्तरम् ॥ 29.17 ॥

(7. इदमेकं पद्यंक्वचिन्न.)

इत्युद्धृतो मनुश्चान्यश्श्रियः कमलसंभव ।

उद्धृत्य पूर्वमुद्गीथं श्रीवत्समनलं तथा ॥ 29.18 ॥

वामनं यष्टि (8) शिरसं दिनेशं यान्तमब्जज ।

पञ्चबिन्दुं सयष्टिं च शुभदं वसुमस्तकम् ॥ 29.19 ॥

(8. सहितम्.)

महामायाङ्कितं दण्डं ठ ठ इत्यवसानकम् ।

मङ्कणोऽस्य ऋषिश्छन्दो गायत्री श्रीश्च देवता ॥ 29.20 ॥

जपेल्लक्षत्रयं मन्त्रं बिल्वारण्येऽथ साधयेत् ।

वश्याकर्षणभूलाभ (9) खनिरत्नादिसिद्धयः ॥ 29.21 ॥

(9. धन.)

 \* मण्डलध्यानप्रकारः.\*

ध्यानमस्य प्रवक्ष्यामि श्रियो महेन्द्रमण्डले ।

आसीनायाः (10) परिजनानिन्द्रादीनर्चयेत्क्रमात् ॥ 29.22 ॥

(10. परिजनान् दुर्गादी.)

चतुर्थ्यन्तं स्वनामोक्त्वा सत्यन्तं मन्त्रमब्जज ।

मण्डले तत्र पद्मस्य पूर्वादिषु दलेषु च ॥ 29.23 ॥

वासुदेवादयो प्योहाश्चत्वारो दिक्ष्ववस्थिताः ।

तेषां नाम चतुर्थ्यन्तं सत्यन्तं प्रणवान्वितम् ॥ 29.24 ॥

गग्गुलुश्च (11) कुरण्डश्च दमक (12) श्शललस्तथा ।

कोणवर्णेषु संस्थ्यप्य (13) मन्त्रांस्तन्नामपूर्वकम् ॥ 29.25 ॥

(11. करण्डश्च.)

(12. शलबस्तथा । कणवर्णेषु संस्थाप्य मन्त्रस्थं नामपूर्वकम्.)

(13. मन्त्रान्तं मन्त्र.)

रतिस्सरस्वती भूमिः प्रितिः कीर्तिश्चतुर्मुख ।

शान्तिः पुष्टिश्च तुष्टिश्च श्रियोऽधस्ताच्च शक्तयः ॥ 29.26 ॥

नामानि तासां (14) मनवो यथापूर्वमुदीरिताः ।

पार्श्वे च दक्षिणे तस्याश्श्रियः पद्मनिधिस्थ्सितः ॥ 29.27 ॥

(14. मुनयो.)

वामे शङ्खनिधिर्नाम तयोर्मन्त्रं यथापुरम् ।

 \* धनदादीनां मन्त्राः.\*

धनदो माणिभद्रश्च जृम्भलो नलकूभरः ॥ 29.28 ॥

पूर्णभद्रश्चलेन्द्रश्च कलिस्रक्शिबिकुण्डलः ।

पूर्वादिदिक्षु भविनामेताषां मनुरुच्यते ॥ 29.29 ॥

निगमादिं सुभद्रं च एकदन्तं सयष्टिकम् ।

धनदस्य मनुः प्रोक्तो नाम नत्यन्तमेव च ॥ 29.30 ॥

भल्लायुधं पद्मनाभं पञ्चिबिन्दुं सदण्डकम् ।

नलकूबरमन्त्रश्च कथितः कमलोद्भव ॥ 29.31 ॥

ककुभं पद्मनाभं च नासिक्यं (15) जृम्भलो मनुः ।

स्पर्शान्तं पुलहं चोर्ध्वलोकेशं तदनन्तरम् ॥ 29.32 ॥

(15. जृंभते.)

माणिभद्रस्य (16) सदृशो मनुस्सर्वार्थसाधकः ।

पश्चिमं पीतवर्णाभं भुवनं यष्टिमस्तकम् ॥ 29.33 ॥

(16. कथितो.)

पूर्णभद्रस्य कथितो मनुरेवं चतुर्मुख ।

वक्रतुण्डं च भुवनं पुलहं भुवनं पुनः ॥ 29.34 ॥

नासिक्यं मनुरेतस्मिन् शिभिकुण्डलनामनि ।

ब्रह्माणमादिं पुलहं गुहालयसयष्टिकम् ॥ 29.35 ॥

उद्धारश्च मनोरेवं कथितः कलिमालिनः ।

वक्रतुण्डं पीतवर्णं हृषीकेशं च तद्ध्रवम् ॥ 29.36 ॥

चरेन्द्रमन्त्रः कथितः पूर्वादिषु यथाक्रमम् ।

मन्दरं पुलहंचैव गुहालयविदर्भितम् ॥ 29.37 ॥

\(17\) माहेन्द्रस्य मनुः प्रोक्तस्सुभगः पुलहोदयः ।

\(18\) धनाध्यक्षस्य मन्त्रोऽयं कथितः कमलासन ॥ 29.38 ॥

(17. मुख्येन्द्र.)

(18. धान्याध्यक्ष.)

 \* चिन्तामणिप्रभृतीनां मन्त्राः.\*

पार्श्वेच दक्षिणे पूज्याश्श्रियः परिजना स्थिताः ।

खड्गदामोदरं चैव महामायां सबिन्दुकम् ॥ 29.39 ॥

चिन्तारत्नस्य कथितो मनुः पूर्वदलाश्रयः ।

श्रीवत्समग्निं (19) भुवनं सदण्डं च चतुर्मुख ॥ 29.40 ॥

(19. सवनम्.)

कथित (20) श्छ बलामन्त्रस्तार्क्ष्यस्थाने समर्चनम् ।

इन्द्रादयो लोकपालास्स्वाशासु परितस्थ्सिताः ॥ 29.41 ॥

(20. श्शबला.)

तृतीयावरणे (21) चापि बलाकी वनमालिनी ।

विभीषी शाङ्करी चैव दिक्षु पूर्वादिषु स्थिताः ॥ 29.42 ॥

(21. नापि.)

सकञ्चुका वेत्रहस्ता मन्त्रास्तासां समाह्वयाः ।

विष्वक्सेनपदे पुष्पदारिणि मर्चयेत्ततः ॥ 29.43 ॥

कल्पकं पारिजातं च हरिचन्दनभूरुहम् ।

सन्तानमन्दरौ चैव द्वारभूषुनिवेशयेत् ॥ 29.44 ॥

बिल्वं च सरसीं चैव शतपत्रसमाकुलाम् ।

श्रियं परिगतां पक्षि (22) सङ्घातकलनिस्वनाम् ॥ 29.45 ॥

(22. सङ्खातालिकुल.)

परिवारान् प्रकल्प्यैपं तत्तन्नामभिरर्चयेत् ।

चतुर्थ्यन्तैर्नतिपरैः प्रणवप्रमुखैस्तथा ॥ 29.46 ॥

 \* श्रियो मालामन्त्रः.\*

मालामन्त्रं प्रवक्ष्यामि श्रियः कमलसम्भव ।

उद्गीथमुक्त्वा प्रथमं नतिश्चतदनन्तरम् ॥ 29.47 ॥

उक्त्वा भगवती (23) शब्दे श्रीचतुर्थ्यन्तमन्वतः ।

धीरापदं च सम्बुद्धौ श्रीपूर्वं निलयं तथा ॥ 29.48 ॥

(23. शब्दं.)

आकारपूर्वं भरणं शतमण्डित मन्वतः ।

शरीरेति च सम्बुद्धिः पदान्येवं समुद्धरेत् ॥ 29.49 ॥

\(24\) भास्करं चानलं पञ्च बिन्दुं चन्द्रार्धशेखम् ।

कलात्मानं विसर्गान्तं बीजयेतत्समुद्धरेत् ॥ 29.50 ॥

(24. " भास्करं---द्विरीरयेत्" इत्यन्तं श्लोक द्वयं क्वचिदधिकमस्ति.)

द्विरुच्चार्यं भरपदं पापशब्दादनन्तरम् ।

अलक्ष्मीमितिवक्तव्यं नाशयेति द्विरीरयेत् ॥ 29.51 ॥

भास्करं चानलं पंच बिन्दुं यष्टिमनन्तरम् ।

त्रिरभ्यसेत्तथा सप्तजन्मपूर्वर्जितं तथा ॥ 29.52 ॥

अखलं प्रोच्य दारिद्र्यं पदं दूरात्तथा पदम् ।

उत्सारयेति द्विः प्रोच्य चन्द्रमादि (25) विसर्गितम् ॥ 29.53 ॥

(25. विसर्जितम् ॥)

\(26\) त्रिस्त्रिः प्रोच्यं त्वदभक्त

?

जनशब्दमनन्तरम् ।

वसुं (27) नियोजयेत्युक्त्वा धारयेति पदं पुनः ॥ 29.54 ॥

(26. प्रोच्यत्वद्भक्तमनलं.)

(27. निगममन्वक्च.)

पूरयेति द्विरुच्चार्य पदमम्भोरुहासन ।

प्रपन्नलोकं ह्रीङ्कारं त्रिरुच्छार्य हयं गजम् ॥ 29.55 ॥

विविधं पशुमुच्चार्य निचयं तदनन्तरम् ।

दासीदासं परिजनं (28) तदन्तं द्विर्विलोकय ॥ 29.56 ॥

(28. तल्लन्तं द्विर्विलोचनम् ॥)

मां च सौम्येति चेत्युक्त्वा अवलोकनसंयुतम् ।

लक्ष्मीमग्निं विक्रमं च श्रीधरं यष्टिमस्तकम् ॥ 29.57 ॥

त्रिरुच्चार्य (29) यजेति द्विर्भवतीति च पद्मज ।

सुरासुरेत्यनुगुणं सिद्धगन्धर्वराक्षसम् ॥ 29.58 ॥

(29. जये.)

यक्षविद्याधरवदं निखिलं जन्तुशब्दकम् ।

मनोभिरिति चाराङ्क्ष्य समागममनन्तरम् ॥ 29.59 ॥

प्रियेति सम्बुद्धिपदं भास्करं सगुहालयम् ।

सार्धचन्द्रमिदं बीजं त्रिरुच्चार्य परादिते ॥ 29.60 ॥

वरं विविधमुच्चार्य सितमालाम्बरं तथा ।

धारणीति समुच्छार्यं निखिलं रोचिषं वसु ॥ 29.61 ॥

निचया भवती पद्मा सम्बुद्धौ तत्त्रयं पदम् ।

श्रीपदं चापि नत्यन्तमस्त्वित्यतत्क्रियापदम् ॥ 29.62 ॥

युष्मच्छब्दं चतुर्थ्यन्तं ठठान्तो मनुरीरितः ।

पूर्ववद्बीजमस्यापि मन्त्रं भङ्त्क्वाङ्गकल्पना ॥ 29.63 ॥

छन्दोऽतिच्छन्द एतस्य देवता श्रीर्धनादिपः ।

द्रष्टा फलं जपश्चास्य द्विषट्काक्षरवत्फलम् ॥ 29.64 ॥

 \* वसुधामन्त्रः.\*

\(30\) अधुना वसुधामन्त्रं प्रवक्ष्यामि चतुर्मुख ।

ब्रह्मकोशं मुखं तस्य श्रीवत्सं ज्वलनं तथा ॥ 29.65 ॥

(30. वसुधाया मनुर्ब्रह्मन् वक्ष्यामि श्रूयतांत्वया.)

वामनं (31) माधवं (32) देवदत्तं श्रीबीजमेव च ।

कमलं बहुलं पञ्चबिन्दुं सुभगमन्वतः ॥ 29.66 ॥

(31. मारुतं.)

(32. मारुतं देवदत्तम् - मारुतं देवं दत्तम्.)

भद्रहस्तं विधातारमनलं वामनं तथा ।

सुभगं गोपनयुतं विघ्नेशं च समिरणम् ॥ 29.67 ॥

करालमग्निमिकारं ठठान्तं षोडशाक्षरम् ।

तारादिवसुमध्यं च ठठान्तं हृदयादिषु ॥ 29.68 ॥

\(33\) अङ्गेषु योजयेन्मन्त्रं नमस्कारपदं शृणु ।

सामाया च तथा सौम्या सम्बुद्धौ तत्पदद्वयम् ॥ 29.69 ॥

(33. योजयेच्च नमस्कारपदं शृणु सयाचित

?

। तथा सौम्या च सम्बुद्धौ समयेति पदद्वयम् ॥ अभयङ्करि चेत्युक्त्वा महाशब्दमनन्तरम् । टाबन्त स्समयावन्त

?

स्सम्बुद्धौ च तथाविधि ॥)

समयंकरि चेत्यचुक्त्वा महाशब्दमनन्तरम् ।

टाबन्तस्समयाशब्दस्सम्बुद्धौ च ठठावधि ॥ 29.70 ॥

ह्यान्तमेति तथा पूर्वं गच्छेति पदमन्वतः ।

दिर्वक्तव्यं पदद्वन्द्वं (34) भगपूर्वावधीति च ॥ 29.71 ॥

(34. भगपूर्वंनतीति च.)

वसुशब्दं देही शीर्षं ठठान्तं तेन (35) चाह्वयेत् ।

देवीं च वसुधां ध्यायेत्तप्तहालकरोचिषम् ॥ 29.72 ॥

(35. मह्वयेत् ।)

सिंहासनस्थामाकल्पैरनेकैर्भूषितां सदा ।

गृहीतदाडिमिनालवामहस्तां तथेतरे ॥ 29.73 ॥

हस्ते दधानां सुभगं चिन्तारत्नं चतुर्मुख ।

पूर्णं नानाविधैरत्नैः कुम्भं (36) चोर्ध्वमुखं स्थितम् ॥ 29.74 ॥

(36. चधोमुख.)

दक्षिणे चरणाङ्गष्ठे पश्चिमामरभूरुहम् ।

पार्श्वयोरुभयोश्चापि वालव्यजनपाणिभिः ॥ 29.75 ॥

अन्याभिश्शुक्ल ताम्बूलधारिणीभिश्च सेविताम् ।

शङ्खपद्मनिदी चापि वमन्तौ विपुलं धनम् ॥ 29.76 ॥

परस्परमुखप्रेक्षौ परिवाहौ स्थितौ पुनः ।

अनुक्तपरिवाराश्च ग्राह्याश्श्रीमनुवर्त्मना ॥ 29.77 ॥

 \* जपप्रकारः.\*

समुद्रगायास्सरितस्स्रोतसि प्राङ्मुखस्थ्सितः ।

\(37\) मस्तदघ्ने जपेल्लक्षं मन्त्रसिद्धौ समाहितः ॥ 29.78 ॥

(37. स्तनदघ्ने.)

वैशाखे मासिशुक्ले च पक्षे मासर्क्षपश्चिमे ।

व्रतं समापये (38) च्चक्रे पूजयेच्च महानिशि ॥ 29.79 ॥

(38. दन्ते.)

मल्लिकावकुलैश्चान्यैस्सुगन्धैः कालजैश्शुभैः ।

गोघृतैश्च तिलैरन्यैर्यथाभिलषितैरलम् ॥ 29.80 ॥

तर्पणं मन्त्रजापं च नित्यमेतत्समाचरेत् ।

एवमाचरतस्सम्यङ्मन्त्रिणो यावदायुषम् ॥ 29.81 ॥

वसति श्रीर्गृहे तस्य सप्तजन्मसु निश्चला ।

 \* धरण्याः मन्त्रः.\*

मनुं धरण्या वक्ष्यामि साधनं च यथातथम् ॥ 29.82 ॥

छन्दसामादिमुद्धृत्य सूक्ष्मादृक्पुलहं तथा ।

हृषीकेशं विसर्गान्तं मनुरेकाक्षरः स्मृतः ॥ 29.83 ॥

गोपनं पञ्चबिन्दुं च ऊर्ध्वलोकेशमन्वतः ।

वीरसेनं कलान्तं च सङ्कर्षणसमाह्वयम् ॥ 29.84 ॥

\(39\) सबिन्दुं गदिनं तानं

?

कल्पयेद्धृतयादिषु ।

पैठरोस्य मुनिश्छन्दो दैवं गायत्रमिरितम् ॥ 29.85 ॥

(39. सबिन्दुमङ्ग.)

देवता धरणी देवी जपेल्लक्षमतन्त्रितः ।

मनुर्धरण्यास्सप्तार्णः कथ्यते कमलासन ॥ 29.86 ॥

धनदं पावकं चादिं सुमुखं (40) गोधनाह्वयम् ।

नत्यन्तमेवं सप्तार्णो धरण्यास्संप्रदर्शितः ॥ 29.87 ॥

(40. दरगोधने । नत्यन्तमेव सप्तार्णोमनुस्संप्रति दर्शितः ॥)

मनुश्चतुस्त्रिंशवर्णः कथ्यते कमलोद्भव ।

आदाय चादौ सप्तार्णान् कुम्भमादि मचामनु ॥ 29.88 ॥

शशाङ्कमादिं भुवनं सुभगं दत्तसंज्ञितम् ।

सुभद्रमूर्ध्वलोकेशं विजयं विष्णुशीर्षकम् ॥ 29.89 ॥

मोहनाशं तथाकारं वै राजं चाग्निविक्रमम् ।

भल्लायुधं च महेन्द्रं हृषीकेशविगर्हितम् ॥ 29.90 ॥

सानुस्वारं च (41) कमलं पावकं सगुहालयम् ।

नासिक्यं त्रिदशाहारं त्रिविक्रमसमाह्वयम् ॥ 29.91 ॥

(41. कमलां.)

क्रोधरूपं च सुमुखं सोदकं कलशं ततः ।

प्रणवादिं च (42) महेन्द्रं वर्णानां च समुद्धरेत् ॥ 29.92 ॥

(42. सुभगं पुलहान्तं.)

सुभद्रं देवत्तं च भास्करं यष्टिमस्तकम् ।

\(43\) पावकं पाटलं ब्रह्म माहेन्द्रं च (44) गुहालयम् ॥ 29.93 ॥

(43. " पानकं-यष्टिसंयुतम्" इत्येकः श्लोकः क्वचिदधिको दृश्यते.)

(44. सुधालयम्.)

प्रभञ्जनं पूर्णचन्द्रमौषधं यष्टिसंयुतम् ।

स्वाहायां विरतिर्मन्त्रः कथितः कमलासन ॥ 29.94 ॥

पूर्वोक्तं बीजमङ्गानि ऋषिश्छन्धश्च देवता ।

 \* सरस्वत्याः मन्त्रः.\*

सारस्वतं मनुवरं प्रवक्ष्यामि यथा तथम् ॥ 29.95 ॥

निगमादिं श्वेतरश्मिं मनुमर्धेन्दुशेखरम् ।

\(45\) इत्युद्धरेत्स्वयं गां च द्रष्टा कश्यपनन्दनः ॥ 29.96 ॥

(45. इत्युच्चरे त्स्वयं चाङ्गं.)

छन्दश्च देवी गायत्रं देवता भारती स्वयम् ।

लक्षमेकं नियमवान् जपेन्मन्त्रमतन्द्रितः ॥ 29.97 ॥

अतुला वाग्निभूतिस्स्याल्लभते ज्ञानमुत्तमम् ।

\(46\) सकृद्ग्रहणमात्रेण ग्रहणं दृढमश्नुते ॥ 29.98 ॥

(46. सकृच्छ्रवण.)

स्मृतिप्रमोषो नैवास्य सभायां न पराभवः ।

अन्यं सारस्वतं मन्त्रमधुना कथयामि ते ॥ 29.99 ॥

\(47\) मुखमस्य ब्रह्मकोशं गोधनं चेन्दुशेखम् ।

कमलं पुलहं मायामनुस्स्वारपरिष्कृताम् ॥ 29.100 ॥

(47. खस्य च ब्रह्मलोकेशं गोधनं चन्द्रशेखरम्.)

\(48\) यष्टिं यष्ट्याविसर्गान्तः पूर्वोक्तं मन्त्रमन्वतः ।

त्रियक्षरस्य चोद्धारः कथितः कमलासन ॥ 29.101 ॥

(48. यष्टिवर्जंविसर्गान्तं.)

द्रष्टा वसिष्ठो मन्त्रस्य विराट् छन्दस्सरस्वती ।

देवता जपनङ्ख्या च लक्षत्रयमुदाहृतम् ॥ 29.102 ॥

परापरज्ञो पाग्मी च सप्तकृतोऽभिमन्त्रितम् ।

जलं पिबेद्ध्रुवं तस्य कल्याणी वाग्भविष्यति ॥ 29.103 ॥

षडक्षरगणो मन्त्रः कथ्यते कमलासन ।

तारकं वरुणं चादिं नासिक्यं ज्वलनाह्वयम् ॥ 29.104 ॥

मधुसूदनमन्वक्छ हुंफडन्तं नमस्कृतिः ।

ऋषिर्महेश्वरश्छन्दो विराट् सैव च देवता ॥ 29.105 ॥

दशाक्षरं मन्त्रराजं (49) वर्णोद्धारेण चोच्यते ।

व्यापी सुधारसश्चापि वैधरो विष्णुमस्तकः ॥ 29.106 ॥

(49. अर्णोद्धारे च पर्वते.)

वर्णा (50) स्त एव चत्वार स्समनन्तरमिरिताः ।

ईरयित्वा (51) तथा कुंभं मधुसूदनमन्वतः ॥ 29.107 ॥

(50. र्ण.)

(51. जले शानं.)

पञ्चान्तकः पाशपाणिं मधुसूधनपश्चिमम् ।

वैधरं रामसहितं विघ्नेसं बन्धुमस्तकम् ॥ 29.108 ॥

हुतान्तमर्णानुद्धृत्य मनुरेष समिरितः ।

अङ्गानि रूपं मन्त्रस्य बीजमेवं विभाजितम् ॥ 29.109 ॥

चन्द्रमण्डलमध्यस्थां तुषारनिचयप्रभाम् ।

वमन्तीममृतं वक्त्राज्जिह्वामध्यगतां स्मरेत् ॥ 29.110 ॥

ध्यायतो मन्द्रिणस्तस्य वाक्सिद्धिरतुला भवेत् ।

निगमादिं च नत्त्यन्तं सुभद्रं गदिनं तथा ॥ 29.111 ॥

कुम्भमादिं च विजयं (52) गोविन्दं मधुकेतनम् ।

विजयं माधवयुतं ठठान्तं (53) मनुमुद्धरेत् ॥ 29.112 ॥

(52. दरं गोविन्दमग्नियुक् ।)

(53. मनुरीरितः ॥)

ज्वलनं चादिमर्धेन्दु बीजमेवं समुद्दरेत् ।

द्रष्टास्य देवलश्छन्दो विराट् देवी रति स्तथा ॥ 29.113 ॥

दश लक्षं जपेन्मन्त्रं ततस्सिध्यति मन्त्रिणः ।

वश्याकर्षण विद्वेषमुखा च फलसन्ततिः ॥ 29.114 ॥

दूरादागमनं चापि प्रोषितस्याऽचिराद्भवेत् ।

सप्तवर्णान् समुच्चार्य पूर्वोक्तान् समनन्तरम् ॥ 29.115 ॥

पवित्रं पीठमन्वक्छ पञ्चबिन्दुमनन्तरम् ।

वैराजं (54) गोधनं वायुं ठठान्तं मनुमुद्धरेत् ॥ 29.116 ॥

(54. गोपनयुतं.)

एकचक्षुश्च पीठं च हृषीकेशं सबिन्दुकम् ।

बीजमुक्तं मनोरस्य मुनिरङ्गिरसः स्मृतः ॥ 29.117 ॥

छन्दश्च देवी गायत्रं देवता प्रीतिरुच्यते ।

साधयित्वा यथापूर्वं धर्मादिफलभाग्भवेत् ॥ 29.118 ॥

सप्तार्णाः पूर्व वद्ग्राह्याः करालं वामनं ततः ।

एकदृग्गोधनं चित्रभानुं च मधुसूदनम् ॥ 29.119 ॥

यष्टिं (55) करालमग्निं च ध्रुवं चाग्नेश्च योषितम् ।

तदेव बीजं द्रष्टा च मनुः कीर्तिश्च देवता ॥ 29.120 ॥

(55. \*\*\*\*)

छन्दश्च देवी गायत्रं पूर्ववत्सिद्धिसाधने ।

वर्णानादाय सप्तादौ परिशिष्टान् समुद्धरेत् ॥ 29.121 ॥

श्रीवत्सं गोपनं भद्रपाणिं च विजयं तथा ।

स्पर्शनं वीरसेनं च शुभदं दहनं मनुम् ॥ 29.122 ॥

यष्टिं च भास्करोपेतं पावकं बिन्दुपञ्चकम् ।

सयष्टिं बीजसहितं श्रियस्स्वाहापदावधि ॥ 29.123 ॥

छन्दो विराट् गौतम र्षिर्देवता शान्तिरुच्यते ।

मनुना साधयेद्ब्रह्मन् पादुकादिफलं महत् ॥ 29.124 ॥

सप्तवर्णा यथापूर्वं नृहरिं पावकं तथा ।

महामायामनुस्वारं विजयं प्रणवादिकम् ॥ 29.125 ॥

उदयं क्रोधरूपं च भूधरं गोपनं तथा ।

ठठान्तमेवमुद्धृत्य मनुर्ज्ञेयो विचक्षणैः ॥ 29.126 ॥

द्रष्टा व्यासो विराट्छन्दो देवता तुष्टिरुच्यते ।

लक्षत्रयजपेनैव तुष्टिश्च महती भवेत् ॥ 29.127 ॥

सप्तार्णाः पूर्ववद्ग्राह्याश्शिष्टार्णस्योद्धृतिः क्रमात् ।

भास्करं पावकं पञ्चबिन्दुं यष्टिसमन्वितम् ॥ 29.128 ॥

पवित्रं भुवनं क्रोधरूपं भूधरमन्वतः ।

गोविन्दमाग्नेयी मन्वगुद्धृत्य मनुरीरितः ॥ 29.129 ॥

\(56\) द्रष्टेरितस्तथेशाना पुष्टिश्छन्दो विराडभूत् ।

अष्टलक्षं जपेन्मन्त्रं पुष्टिकामस्समाहितः ॥ 29.130 ॥

(56. हारितो मुनिरीशाना.)

भुक्त्वा भोगांश्च विपुलान् रसायनपुरोगमान् ।

अतलादिषु लोकेषु मन्त्री चरति देववत् ॥ 29.131 ॥

 \* आधारशक्त्यादिमन्त्राः.\*

योगासनाङ्गा न्याधारशक्त्यादीनि चतुर्मुख ।

यानि तेषां कल्पनेषु वर्णोद्धारपुरस्सरम् ॥ 29.132 ॥

मन्त्रान्वक्ष्याम्यानुपूर्व्यायथावदवधारय ।

ब्रह्मसोशमुखं विद्यात्पवित्रमृतधाम च ॥ 29.133 ॥

हृषीकेशं बिन्दुपरं प्रतर्दनमतः परम् ।

पद्मनाभं च नासिक्यं गोपनं सुभगं पुनः ॥ 29.134 ॥

आदिदेवं हुतवहं श्रीवत्सं कमलाह्वयम् ।

वैराजं वीनसेनं च नतिमेवं समुद्धरेत् ॥ 29.135 ॥

आधारशक्तिमन्त्रोयं कथितः कमलासन ।

चतुर्मुखं चतुर्भाहुं शुद्धस्फटिकवर्चनम् ॥ 29.136 ॥

किरीटहारकेयूरप्रमुखाकल्पभूषितम् ।

श्रीवत्साङ्कं शङ्खचक्रगदापद्मायुधैर्युतम् ॥ 29.137 ॥

तेजोमण्डलमध्यस्थं ध्यायेदाधाररूपिणम् ।

ब्रह्मकोशं दिनकरं भुवनं पापकाह्वयम् ॥ 29.138 ॥

गुहालयं ध्रुवं भूयः कमलं सगुहालयम् ।

पावकं मन्दरं पद्ममाकारं (57) विपुलं तथा ॥ 29.139 ॥

(57. पुलहं.)

गोपनं च गदध्वंसं विनायकमनन्तरम् ।

\(58\) प्रभञ्जनं माधवं च सत्यन्तं मनुमुद्दरेत् ॥ 29.140 ॥

(58. चतुर्गतिं माधवं च सत्यन्तः कुर्मामन्त्रराट् ॥)

एकवक्त्रं चतुर्भाहुं जपापुष्पसमद्युतिम् ।

शङ्कचक्रधरं क्रुद्धं (59) पद्मकौमोदकीधरम् ॥ 29.141 ॥

(59. शक्तिं.)

वह्निमण्डलमध्यस्थं (60) ज्वलनापीतविग्रहम् ।

\(61\) सकलाभरणोपेतं ध्यायेत्कूर्ममनन्तरम् ॥ 29.142 ॥

(60. ज्वालाविततविग्रहम् ।)

(61. सजलाभरणोपेतं ध्यायेदग्नि.)

 \* अनन्तमन्त्रः.\*

\(62\) उद्गीधं भानुमाकारं यष्टिमादिं विनायकम् ।

द्विरदं विजयाकारं श्वसनं प्रथमं स्वरम् ॥ 29.143 ॥

(62. उद्गीथ मंशु.)

\(63\) नतिं चोद्धृत्य मन्त्रोऽयमनन्तस्य प्रदर्शितः ।

स्फटिकाद्रिप्रतीकाशं चतुर्भाहुं किरीटिनम् ॥ 29.144 ॥

(63. मतिं.)

पूर्णचन्द्राननं सौम्यं सितपुष्पौर्विराजितम् ।

लाङ्गलं मुसलं मुख्यकरयोर्दधतं शिवम् ॥ 29.145 ॥

जघन्यकरयोश्शङ्खचक्रद्वन्द्वं यथायथम् ।

नीलाम्बरधरं दंष्ट्राकरालवदनैर्युतम् ॥ 29.146 ॥

\(64\) प्रशान्तवपुषा युक्तं सहस्रफलमुन्नतम् ।

फणामणिसहस्रांशु नीराजनविराजितम् ॥ 29.147 ॥

(64. पृष्ठतो नागवपुषं.)

अनन्तवक्त्रकुहरैरुद्वमन्तमुदर्चिषम् ।

मण्डलीकृतनागेन्द्र (65) भोगवेष्टन विग्रहम् ॥ 29.148 ॥

(65. बोगिवेष्टनविष्टरम्.)

ध्यायेदनन्तमुभयोः पार्श्वयोर्नागयोषितः ।

देव्यस्तस्य सुखासीनाः फणामण्डल मण्डिताः ॥ 29.149 ॥

 \* भूमन्त्रः.\*

ध्यात्वा भुवो मनुः पश्चाद्वर्णोद्धारेण वक्ष्यते ।

तारं सुभगनामानमर्चिष्मन्तं चतुर्मुख ॥ 29.150 ॥

सुमुखं (66) गोधनं वायुं नत्यन्तमिति कल्पयेत् ।

 \* पीठकल्पनविधिः तन्मन्त्राश्च.\*

तस्योपरि फणीन्द्रस्य तपनीयनिभां शुभाम् ॥ 29.151 ॥

(66. गोपनाह्वानं.)

चतुरश्रां महापीठिं कल्पयेन्मधुविद्विषः ।

धर्मादीनां चतुर्णां (67) त्वधर्मादीनां च तावताम् ॥ 29.152 ॥

(67. च नङ्पार्वाणां च.)

पादानां कल्पनामन्तरा वक्ष्यन्ते कमलासन ।

आद्यर्णान् प्रणवादीं श्च सानुस्वारान् यथायथम् ॥ 29.153 ॥

चतुर्थ्यन्तानि नामानि प्रोच्यान्ते नतिमिरयेत् ।

मथ्ये सदाशिवपदं पादत्वेन प्रकल्पयेत् ॥ 29.154 ॥

तच्चतुर्थ्यन्तमादौ च भास्करं सगुहालयम् ।

नत्यन्तं चैव पादानां नवानां कल्पयेन्मनून् ॥ 29.155 ॥

ऋगादयश्चतुर्वेदा (68) स्तेषां तु मनवः पुनः ।

सानुस्वारां स्तदाद्यर्णान् प्रोच्यादौ कमलासन ॥ 29.156 ॥

(68. स्तस्यैषांस्तन्मनुः पुनः ।)

चतुर्थ्यन्तानि नामानि ऋगादीनां सतीः पुनः ।

मनून् प्रकल्पयेदेवं भौतिकादिरहंकृतिः ॥ 29.157 ॥

तिस्रः प्रकल्पयेत्पश्चात्तासां मन्त्रान् ब्रवीमि ते ।

प्रणवादीन् पुल्लनयनानचामादिं सदण्डकम् ॥ 29.158 ॥

भौतिकादिरहङ्कारश्चतुर्थ्यन्तो नति स्तथा ।

पश्चिमं मारुतं चोर्ध्वलोकेशं बिन्दुमस्तकम् ॥ 29.159 ॥

पदं च तैजसं शिष्टं पूर्ववन्मनुरीरितः ।

कुम्भमौर्वं सनासिक्यं वै कारिपदमन्वतः ॥ 29.160 ॥

शिष्टं यथापुरं सर्वं मनुरन्यस्समिरितः ।

सत्वं रजस्तमश्चेति गुणान् पश्चात्प्रकल्पयेत् ॥ 29.161 ॥

सानुस्वारंस्तदाद्यर्णान् चतुर्थ्यन्तांस्तदाह्वयान् ।

मनून् प्रकल्पयेदेवं मह्याद्यैस्तत्प्रकल्पनम् ॥ 29.162 ॥

आत्मशब्जं चतुर्थ्यन्तं मह्यादि पदपूर्वकम् ।

हुंफढन्तं च सत्यन्तं प्रयुञ्जीत मनुं पुनः ॥ 29.163 ॥

प्रणवं मन्दरं यष्टिं मुसलं पञ्चबिन्दुकम् ।

अमृतं गोपनयुतं विजयं माधवीं तथा ॥ 29.164 ॥

भद्रहस्तं मृगेशं च नतिमुद्धृत्य मन्त्रवित् ।

मन्त्रेणास्तरणाध्यासो वह्न्यादेर्मण्डलत्रयम् ॥ 29.165 ॥

तस्यो परि (69) ष्टादध्यासान् मन्त्रान् सर्वान्यथाक्रमम् ।

पावकं शशिनं सूर्यं (70) त्रयमाकारबिन्दुकम् ॥ 29.166 ॥

(69. तदध्यासं मन्त्रान्वच्मि.)

(70. त्रयं साकारबिन्दुकम् ॥ अनुरक्तः.)

मनुमेवं समुद्धृत्य पद्मं चोरिकल्पयेत् ।

प्रणवं पश्चिमं यष्टिं पवित्रं विजयं तथा ॥ 29.167 ॥

दक्षं च गोपन (71) परं श्वसनं च विनायकम् ।

विष्णुं च मन्दरं स्वर्गमुद्धृत्या (72) जमनुः स्मृतः ॥ 29.168 ॥

(71. युतं.)

(72. ब्जमनुः स्मृतः.)

श्रीवत्सादिद्वादशानां शक्तीनां तत्समाह्वयाः ।

चतुर्थ्यन्तास्सना (73) सिक्यास्तदाद्यर्ण पुरस्कृताः ॥ 29.169 ॥

(73. सिक्यं तावदन्य.)

मन्त्रोभद्रासनस्यैष कथितः कल्पाना क्रमः ।

 \* ब्रह्मसनकादि परिवारकल्पनम्.\*

ब्रह्मादय (74)स्ततः पश्छात्सनकादित्रयं पुनः ॥ 29.170 ॥

(74. स्त्रयः.)

\(75\) विनायकश्च दुर्गा चमन्त्रिणो गुरुरस्वतः ।

प्रणवाद्याश्चतुर्थ्यन्ता नत्यन्ताश्च तदाह्वयाः ॥ 29.171 ॥

(75. विनायकंच दुर्गां च मन्द्रिणा.)

\(76\) तानर्चयेच्च ब्रह्मदीन् परिचर्यामुखे हरेः ।

 \* प्रथमावरणे यष्टव्याः.\*

अष्टौ व्याप्त्यादिकाश्शक्तीः प्रथमावरणे जयेत् ॥ 29.172 ॥

(76. तैर.)

पूर्ववत्तत्समाख्याभिर्मन्त्रैः पञ्चायुधान्यपि ।

दिव्यानि दिक्पतीन् सर्वानिन्द्रादीन् विहगाधिपम् ॥ 29.173 ॥

सेनेशं च चतुर्थ्यन्तैर्नत्यन्तैश्च स्वनामभिः ।

पूर्ववत्पूजयेद्प्रह्मन्

 \* चण्डप्रचण्डमोमन्त्रः.\*

\(77\) द्वितीयावरणे ततः ॥ 29.174 ॥

(77. तृतीया.)

चण्डप्रचण्डावन्तस्थ्सौ द्वार्स्थौ च मनुना जयेत् ।

निगमादिं खड्गधरमृतमोतं सयष्टिकम् ॥ 29.175 ॥

वक्रतुण्डं प्रचण्डं च पुण्डरीकाक्षगोपनौ ।

प्रभञ्जनं चाप्रमेयं नत्यन्तो मनुरीरितः ॥ 29.176 ॥

प्रथमं छन्द सामादिं पश्चिमं (78) ऋतधामकम् ।

सदण्डं पापहननं दहनं वक्रतुण्डकम् ॥ 29.177 ॥

(78. त्वृत साधनम् ।)

प्रचण्डं पुण्डरीकाक्षं चतुर्थ्यन्तं तथा नतिः ।

चण्डप्रचण्डयोर्मन्त्रस्समुद्धृत्यार्णमिरितः ॥ 29.178 ॥

 \* उदुंबरस्य मन्त्रः.\*

उदुम्बुरस्य सत्यन्तं (79) शान्तिमादिविभक्तिकम् ।

उदीरयेदधिष्ठात्री तस्य शान्तिश्च देवात ॥ 29.179 ॥

(79. शान्तिं तादृग्विभक्तिताः.)

सरस्वति दक्षिणस्यां रतिश्चोत्तरदारुणि ।

श्रीः पश्चिमादधस्तस्य शान्तिर्भवति देवता ॥ 29.180 ॥

चतुर्थ्यनं च तन्नाममन्त्रश्चोक्तश्चतुर्मुख ।

कवाटे दक्षिणे विश्वनेत्रस्याद्देवता तथा ॥ 29.181 ॥

उत्तरे विश्ववक्त्रश्च देवता वेत्रदारुषु ।

वसन्ति वेदशास्त्राणि नाराचेषु तथा मराः ॥ 29.182 ॥

ऋषयः कीरदेशेषु भूतेशः पट्टिका भुवि ।

विश्वभावनवासस्स्यात्कन्दपट्टद्वयं तथा ॥ 29.183 ॥

नाम तेषां चतुर्थ्यन्तं मनुर्वास्तुपतेस्तथा ।

 \* क्षेत्रेशमन्त्रः.\*

क्षेत्रेशस्य मनुर्ब्रह्मन् छन्दसामादिमुद्धरेत् ॥ 29.184 ॥

नृसिंहमुदयं दक्षमृतधामसदण्डकम् ।

चतुर्थ्यन्तं नमोन्तं च तार्क्ष्यमग्रेहरेस्थ्सितम् ॥ 29.185 ॥

द्वारपार्श्वे शङ्खचक्रद्वयं तत्संज्ञयार्चयेत् ।

वच्मि (80) धामार्चने मन्त्रं छन्दसामादिमुद्धरेत् ॥ 29.186 ॥

(80. तामर्चने.)

वरुणं बन्धुशिरसं क्रोधरूपं वनस्रजम् ।

वरुणं देवदत्तं च पश्चिमं वह्निगोपनौ ॥ 29.187 ॥

शशाङ्क (81) मादिदेवान्तं वैधरं दहनं ततः ।

हृषीकेशं (82) पश्चिमं च रामं सुमुखमन्वतः ॥ 29.188 ॥

(81. मादिदेवं च.)

(82. पवित्रं च.)

माधवं हुंफडन्तं च (83) स्वाहान्तावधिको मनुः ।

 \* दिङ्मार्तिनिर्देशः.\*

दिङ्मार्तयश्चानुपूर्व्या कथ्यन्ते कमलासन ॥ 29.189 ॥

(83. स्वाहयानसितं मनुः ।)

इन्द्रेशानौ नृसिंहश्च विरिञ्चश्च क्रमाद्भवेत् ।

दिङ्मार्तयोऽथवा शक्तिधरः पशुपति स्तथा ॥ 29.190 ॥

श्रीधरो धनदश्चेति यद्वाक्रोडाकृतिर्हरिः ।

नृसिंहश्श्रीधरश्चेति हयशीर्षाकृति स्तथा ॥ 29.191 ॥

अपि वा स्याच्चतुर्वक्त्र नरनारायणावुभौ ।

हरिः कृष्णश्च कथितो यद्वा सत्यादयः क्रमात् ॥ 29.192 ॥

वासुदेवादयो प्योहा यद्वा दिङ्मार्तयः क्रमात् ।

क्रमाच्च तोरणायान्ते पूर्वपश्चिमधामयोः ॥ 29.193 ॥

चतुरश्रायते धाम्नि पूर्वपश्चिमनासयोः ।

पूर्णश्च पुष्करश्छद्वावधिष्टाने पुनः क्रमात् ॥ 29.194 ॥

आग्नेये हस्तिवदनो याम्ये पशुपति स्तथा ।

वारुणे दक्षिणामूर्तिः कौभेरे विश्वरूपधृक् ॥ 29.195 ॥

शाङ्करे च चतुर्वक्त्र तस्मिन् भगवती तथा ।

अन्तर्मण्डलसम्बन्धिगोपुरोभयपार्श्वयोः ॥ 29.196 ॥

चन्द्रादित्यौ तथोर्व्यां तु (84) इन्द्रदिक्षु विदिक्षु च ।

मन्मथश्च विधाता च (85) वि श्वेशष्षण्मुख स्तथा ॥ 29.197 ॥

(84. आग्न्यादिषु च दिक्षु च.)

(85. विघ्नेश.)

दुर्गाधनदरुद्राश्च क्षेत्रेश स्तदनन्तरम् ।

सोमेशानान्तरे चैव विष्वक्सेनः प्रतिष्ठितः ॥ 29.198 ॥

दक्षिणोर्वीतले सप्तमातरो वीरभद्रकः ।

विघ्नेशः पार्श्वयोस्तेषां ज्येष्ठां निरृतिभूतले ॥ 29.199 ॥

 \* द्वितीयावरणे यष्टव्याः.\*

इन्ध्रादयस्स्वासु दिक्षु द्वितीयावरणे पुनः ।

भगवत्प्रमुखे तर्क्ष्योद्वितीयावरणे ततः ॥ 29.200 ॥

 \* बहिरावरणे यष्टव्याः.\*

तदीयगोपुरद्वारपार्श्वयोः पुरषाच्युतौ ।

\(86\) खलुरिकाधरित्रीषु वह्न्यादीनां दिशि क्रमात् ॥ 29.201 ॥

(86. " खलुरिकाधरित्रीषु खड्गं कौमो दकीं धनुः" इत्येव क्वचिदस्ति. मध्यगतः "वह्न्यादीनां---मुसलं शङ्खम्" इति श्लोकखण्डः नदृश्यते.)

हयशीर्षः कर्षणश्च क्रोडाकृतिरनन्तरम् ।

प्रद्युम्नोऽनन्तनामानावनिरुद्धोनृकेसरी ॥ 29.202 ॥

चक्रं च मुसलं शङ्खं खङ्गं कौमोदकीं धनुः ।

वज्रं पद्ममिति प्रोक्तं प्रागादिषु तृतीयके ॥ 29.203 ॥

गोपुरोभयपार्श्वस्था द्वादशाश्शीतरश्मयः ।

यमाग्निमध्ये पसवः पितरो यमरक्षसोः ॥ 29.204 ॥

विश्वे देवाश्च मध्यस्था निरृतेर्वरुणस्य च ।

मरुतः पाशहस्तस्य श्वसनस्य च मध्यमाः ॥ 29.205 ॥

पाशिमारुतयोर्मध्ये मुनयस्सप्त च स्थिताः ।

कुबेरेशानयोर्मध्ये रुद्राश्चैकादवस्मृताः ॥ 29.206 ॥

क्षेत्रपालश्चतत्रैव प्राच्यादौ कुमुदादयः ।

\(87\) मर्यादाह्वयसालस्य द्वारि पुर्णश्च पुष्करः ॥ 29.207 ॥

(87. मध्यान्तर्हारसालस्य.)

उर्वीतले समाराध्याः प्राङ्कणेक्लृप्तपीठके ।

स्थाप्याश्चै (88) पोत्तमगणाः प्राच्यादिष्वष्टनु क्रमात् ॥ 29.208 ॥

(88. वोत्तर.)

तथोपेन्द्रादयस्थ्साप्या महत्यावरणे ततः ।

महीतले मध्यगणा विश्वे शाद्या दिशि क्रमात् ॥ 29.209 ॥

जयादयो गोपुराणां बहिर्भूमौ व्यवस्थिताः ।

 \* बलिपीठे बलिदानप्रमः.\*

बलिपीठेषु सर्वत्र प्रथमावरणादिषु ॥ 29.210 ॥

आद्याश्छ (89) कामजाश्चैव ये भूताः प्राग्दिशि स्थिताः ।

प्रसन्नाः परितुष्टास्ते गृह्णन्तु बलिकाङ्क्षिणः ॥ 29.211 ॥

(89. कुर्मजा.)

भूमौ प्योम्नि तथा वृक्षपर्वतादिषु विष्ठिताः ।

\(90\) विनायक क्षेत्रपालाश्शूराश्च कुमुदादयः ॥ 29.212 ॥

(90. विनायकः क्षेत्र पालः कुश्माण्डः.)

सर्वैः पारिषदैश्चान्यैप्सार्धं गृह्णन्तु ते बलिम् ।

\(91\) चण्डादयोथ द्वारस्थाश्चतुर्थ्यन्तैस्स्वानामभिः ॥ 29.213 ॥

(91. धेनुकान्ता.)

प्रणपाद्यैश्च नत्यन्तैर्देवीपरिजनान्विताः ।

सवाहनास्ते संपूज्यास्स्वे स्वे देशे चतुर्मुख ॥ 29.214 ॥

बलिपीठेषु सर्वेषां बलिग्रहणकाङ्क्षिणाम् ।

तत्तन्नामसमुच्चार्य बलिर्देयो विचक्षणैः ॥ 29.215 ॥

 \* क्षेत्राशार्चनं विना बलिदानस्य निष्फलत्वम्.\*

धामेशानं विना तेन बलिदानेन योऽर्चति ।

\(92\) हरन्ति राष्ट्रं राजानं धाम चात्मानमेव च ॥ 29.216 ॥

(92. वसन्ति.)

परिवारानसभ्यर्च्यतथैवाग्नेस्समिन्धरम् ।

\(93\) भोगैरकृत्वा देवस्य पूजा स्यान्निष्प्रयोजना ॥ 29.217 ॥

(93. होमै.)

तस्माद्यथोक्तमार्गेण पूजनं स्थानवृद्धिदम् ।

वर्धनं राजराष्ट्राणां प्रजानां वृद्धिकाङ्क्षिणाम् ॥ 29.218 ॥

दृश्यादृश्येन रूपेण स्थितानां बलिकाङ्क्षिणाम् ।

भूतानां भूतिकामेन देयोऽवश्यं बलिस्सदा ॥ 29.219 ॥

इति श्रीपाञ्चरात्रे महोपनिषदि पाद्मे तन्त्रे चर्यापादे श्रियादिपरिवार मन्त्रवर्णनं नाम एकोनत्रिंशोऽध्यायः.

 ------ \*\*\*\*\*\*\* -------



 पाद्मसंहितायाम्





त्रिंशोऽध्यायः



 ----

 \* तिथिदेवतामन्त्राः.\*

श्रीभगवान् :---

\(1\) तिथियागं चतुर्वक्त्र ब्रवीमि सुखपाधनम् ।

 \* काम्यकर्मणः कालः.\*

काम्यस्य कर्मणः कालश्शुक्लपक्षस्तथा तिथिः ॥ 30.1 ॥

(1. तिथियोगं.)

जपहोमार्चनैस्सम्यक्कालेष्वाराधयेत्सुधीः ।

 \* तिथिदेवताः.\*

\(2\) अग्निर्ब्रह्माधनेशानौ विघ्नेशश्श्रीष्षडाननः ॥ 30.2 ॥

(2. अग्निः प्रजेनश्चेशानो.)

भानुर्वृषध्वजो दुर्गा यमो वलनिघादनः ।

विष्णुः कामोऽश्विनौ चन्द्र इत्युक्तास्तिथि देवताः ॥ 30.3 ॥

 \* अग्नेर्मन्त्रः.\*

प्रणवं नवबिन्दुं च वरुणं श्रीधरं ततः ।

गदध्वंसं भद्रहस्तं पावनं माधवं ततः ॥ 30.4 ॥

ठठान्तमुद्धृत्य मनुः कथितो जातवेदसः ।

अग्निमाद्यमनुस्वारं बीजं तेनाङ्गपद्धतिः ॥ 30.5 ॥

छन्दो विराट् देवलश्च द्रष्टाग्निरथिदेवता ।

चतुर्थ्यन्तं स्वाभिधानं नत्यन्तमसरो मनुः ॥ 30.6 ॥

ऋषिश्छन्दो देवतापि मनोरस्यापि पूर्ववत् ।

प्रत्यक्षरं लक्षजपस्साधनं मन्त्रयोर्द्वयोः ॥ 30.7 ॥

काम्यस्य लाभस्सर्वस्य फलमत्यन्तदुर्लभम् ।

 \* ब्रह्मणोमन्त्रः.\*

निगमादिं कालनेमिमृतधामविदर्भितम् ॥ 30.8 ॥

मार्ताण्डमन्दरयुतं प्रचण्डं माधवं नतिम् ।

इत्युद्धरेद्ब्रह्ममनुमुद्धारोऽन्यस्य कथ्यते ॥ 30.9 ॥

चतुर्थ्यन्तं ब्रह्मपदमाग्नेयीनिष्ठितं मनुः ।

वै राजमक्षप्रथमं विजयं रोहिणीपतिम् ॥ 30.10 ॥

अकारमेकनेत्रं च बीजं प्रणवसंयुतम् ।

एतदेवाङ्गसन्तानस्स्वरश्छन्दश्छलोहितः ॥ 30.11 ॥

मुनिर्ब्रह्माच देवश्च यष्टव्यं पङ्कजोतरे ।

 \* कुबेरस्य मन्त्रः.\*

प्रणवं सूक्ष्मदृष्टिं च भद्रपाणिं सबिन्दुकम् ॥ 30.12 ॥

उद्धृत्यैकाक्षरो मन्त्रः कुबेरस्य समिरितः ।

उष्णिक्छन्दो मुनिर्वह्निर्धनेशानश्च देवता ॥ 30.13 ॥

आरम्भं (3) नतिमन्वक्च सुभगं विघ्ननायकम् ।

पवित्रं विजयं पश्चाद्ध्वंसनं माधवं तथा ॥ 30.14 ॥

(3. मत्वं च.)

कमलं चोदयं प्रोच्य जृम्भलं मृगवल्लभम् ।

पावकं गोपनयुतं सदागतिमनन्तरम् ॥ 30.15 ॥

कुम्भं शशाङ्कं (4) भुवनं हेरम्बं रामसंयुतम् ।

वक्रतुण्डं जगत्प्राणं मन्दरं पश्चिमाननम् ॥ 30.16 ॥

(4. पवनं हेरम्बं कामसंज्ञितम् ।)

आग्निमाद्यं मारुतं च प्रथमं प्रेतनायकम् ।

अचामादि मथाग्नेयीमुद्धृत्य मनुरीरितः ॥ 30.17 ॥

धनदस्य नभो द्रष्टा छन्दोगायत्रमिरितम् ।

दैवं धनाधिपो देवो बीजं पूर्ववदीरितम् ॥ 30.18 ॥

अङ्गष्ठे माणिभद्राख्यं तर्जन्यां पूर्णभद्रकम् ।

\(5\) कलिमालिं मध्यमायां विकुण्डलमनामिकाम् ॥ 30.19 ॥

(5. कलिमादिं मध्य माया विजृम्भलमनामिका ॥)

मूले कनिष्ठकायां च मध्ये च मणिबन्धयोः ।

मखेन्द्रं पाणितलयो (6) रङ्गन्यासे धनाधिपं ॥ 30.20 ॥

(6. र्दहेन्यं सेर्धनासिकम् ॥)

\(7\) स्नात्वाजृम्भलमन्त्रेण प्रक्षिपेदुदकाञ्जलिम् ।

अम्भोजकर्णिकामध्ये महाकायं महोदरम् ॥ 30.21 ॥

(7. ज्ञात्वा.)

द्विभुजं पीतवसनं चिन्तारत्नं रके स्थितम् ।

धारयन्तं मनः कान्तं मन्त्रिभ्यो पीप्सितं वसु ॥ 30.22 ॥

यक्षयक्षीपरिजनं ध्यायन्नर्घ्यादिभिर्यजेत् ।

ऋद्धिं गुप्तिं च तत्पार्श्वे चतुर्थ्यन्तं स्वसंज्ञया ॥ 30.23 ॥

\(8\) अर्घ्याद्यैरर्चयित्वातु ततो जृम्भलमब्जज ।

कलिमालिं माणिभद्रं (9) चरेन्ध्रं पूर्णभद्रकम् ॥ 30.24 ॥

(8. नत्यन्तेनार्चयित्वातु.)

(9. वरेन्द्रम्.)

\(10\) मुखेन्द्रं शिखिपूर्वं च कुण्डलं नलकूबरम् ।

अम्भोजकर्णिकामध्ये दलेष्विन्द्रादिषु क्रमात् ॥ 30.25 ॥

(10. मुखेन्दुं खिपूर्णं.)

अर्चयेत्पुरतश्शङ्खनिधिं पद्मनिधिं तथा ।

\(11\) शबलां पुरतो न्यस्येत्पृष्ठतः कल्पकद्रुमम् ॥ 30.26 ॥

(11. शंबरं.)

जपहोमौ तर्पणादि फलं मूलमनोर्यथा ।

 \* जृम्भलमन्त्रः.\*

वक्ष्यामि जृम्भलमनुमर्णोद्धारेण संप्रति ॥ 30.27 ॥

ओमादिं सुभगं भद्रहस्तं वैधर (12) मक्षरम् ।

आदिदेवं मारुतं च धनदं भद्रबाहुकम् ॥ 30.28 ॥

(12. राक्षसम्.)

पवित्रं विजयं चैव मारुतं माधवं तथा ।

जन्महन्तृ तथाम्नायं माधवं सूक्ष्मदर्शनम् ॥ 30.29 ॥

विक्ष्कम्भमादिदेवं च स्पर्शं स्वाहया युतम् ।

बीजमाद्यक्षरं भर्गो द्रष्टा च्छन्दो विराण्मनोः ॥ 30.30 ॥

देवता जृम्भलः कार्यः फलं सर्वं प्रयच्छति ।

 \* विघ्नेशमन्त्रः.\*

विघ्नेशमन्त्रमुद्धृत्य वर्णान् वक्ष्याम्यनुक्रमात् ॥ 30.31 ॥

उद्गीथं च तृतीयं च स्पर्शेषु (13) पुलहं मनुमम् ।

दण्ड इत्युद्धृतो मन्त्रो गणिकाष्षड्विराट्तथा ॥ 30.32 ॥

(13. सुलभं मनुम् । दग्धमित्ययुतो मन्द्रोगणना.)

देवता विघ्नु राजश्च जपो लक्षत्रयं स्मृतम् ।

\(14\) भूतं भव्यं भविष्यं च स्वप्ने पश्यति मन्त्रवित् ॥ 30.33 ॥

(14. भूतं भनद्भ विष्यं च.)

आरब्धं कर्मनिर्विघ्नं फलं दुग्धे यथेप्सितम् ।

तृतीयादिं च सुमुखमाद्यं (15) पश्चिमसंज्ञितम् ॥ 30.34 ॥

(15.पंचम.)

अचां मुखं च विजयं प्राणं माधवमन्वतः ।

सत्यन्तमादौ पूर्वोक्तं मनुं च मनुरीरितः ॥ 30.35 ॥

अजो मुनिश्छन्द उष्टिग्देवता विघ्ननायकः ।

सप्तलक्षं जपेन्मन्त्रं सिद्धयः पूर्वमिरिताः ॥ 30.36 ॥

एकाक्षरं नतिशिरो मनुरन्यस्समिरितः ।

निगमादिं दिनकरं ज्वलनं पञ्छबिन्दुकम् ॥ 30.37 ॥

सानुस्वारं गदध्वंसं पद्मनाभं च वामनम् ।

यष्टिं सहस्रकिरणं पावकं दण्डशेखरम् ॥ 30.38 ॥

त्रियक्षरमनुर्ब्रह्मन् कथितस्सर्वसाधनः ।

अङ्गादि गदितं वर्णमकारादिस्वरान्तकम् ॥ 30.39 ॥

प्रयुञ्जीत मनुश्चान्यो वक्ष्यते कमलासन ।

उद्गीथमादिं कमलं पावकं पञ्चबिन्दुकम् ॥ 30.40 ॥

\(16\) अर्धेन्दुसहितं भद्रमनलं बिन्दुवामनम् ।

सरोरुहं समाहेन्द्रं महामया सयष्टिकम् ॥ 30.41 ॥

(16. आद्येन्दुसहितं भद्रं बाहुलं.)

बीजं च तत्स्वराद्यर्णं गदध्वंसं प्रचण्डकम् ।

पश्चिमाननवैराजौ (17) मायां च वसुधारसं ॥ 30.42 ॥

(17. मायाश्चैव.)

आदिमग्नि (18) मकारं च फट्पदद्वयमिरयेत् ।

शशिनं (19) वरुणं वह्निं ककुभं भद्रबाहुकम् ॥ 30.43 ॥

(18. मनादिं च.)

(19. कलशं.)

मन्दरद्वयमेकारं वरुणं कमलामुखम् ।

अचां दक्षं गोपनं च विघ्नेशं (20) श्वसनं तथा ॥ 30.44 ॥

(20. सवनम्.)

ठठान्तमत्थमुद्धारो बीजादि कथितं पुरा ।

ऐहिकामुष्मिकफलं सर्वमेतेन साधयेत् ॥ 30.45 ॥

श्रियं पूर्वोक्तमार्गेण देवीमर्घ्यादिभिर्यजेत् ।

तत्कटाक्षनिपातेन लभते श्रियमुत्तमाम् ॥ 30.46 ॥

 \* षण्मुखमन्त्रः.\*

तारं नतिं क्रोधरूपं प्रचण्डं दक्षमन्वतः ।

उदयं (21) खर्वदेहं च गोपनं च प्रभञ्जनम् ॥ 30.47 ॥

(21. सर्व.)

शशाङ्कं श्रीधरं ह्रस्वमृतधामसमाह्वयम् ।

दिनेशं माधवीमन्वक्प्रचण्डं मधुसूदनम् ॥ 30.48 ॥

श्वसनं स्वाहया सार्धं मनुरेषसमिरितः ।

जृम्भलं पुलहं चोर्ध्वलोकेशं यष्टिमस्तकम् ॥ 30.49 ॥

एतद्बीजसमुद्धारस्तदेवाङ्गमृषिः पुनः ।

वर्णात्मा कथितश्छन्दो गायत्रं देवता गुहः ॥ 30.50 ॥

दाडिमिकुसमप्रख्यां तन्मन्त्रेण समर्चयेत् ।

एवं कृतवतो वंशे सुब्रह्मण्यादयो ग्रहाः ॥ 30.51 ॥

न पीडयन्ति तद्वंश्यान् भवन्ति चिरजीविनः ।

 \* भानुमन्त्रः.\*

निगमादिं चोषधीशमनुनासिक्यमुद्धरेत् ॥ 30.52 ॥

एकाक्षरोऽयं कथितो मन्त्रस्सर्वार्थसाधकः ।

हारितो मन्त्रदृच्छन्दो विराट् सूर्यश्च देवता ॥ 30.53 ॥

ब्रह्मकोशं पद्मपाणिमृतं सुमुखसंज्ञितम् ।

\(22\) रामबिन्दुं हृषी केशमग्निं वायुमचां मुखम् ॥ 30.54 ॥

(22. माया-रामबिन्दुं.)

वैधरं बिन्दुवैराजं वायुं तारं समुद्धरेत् ।

इत्थमष्टाक्षरो मन्त्रो बीजमेकाक्षरं स्मृतम् ॥ 30.55 ॥

ऋषिकत्रिश्च (23) देवश्च पूषा चैवाधिदेवता ।

\(24\) परं सप्ताक्षरं मन्त्रं मन्त्रैरुद्धृत्यवर्ण्यते ॥ 30.56 ॥

(23. दैनं च देवतापुरुषस्तथा.)

(24. पुषातथापरं.)

सप्तार्णाः पूर्ववद्ग्राह्यस्सुभद्रं मधुसूदनम् ।

भद्रहस्तं च कलशं माधवं पूर्वमिरितम् ॥ 30.57 ॥

बीजमभ्यन्तरीकृत्वा द्विरुक्तं ककुभं तथा ।

अप्रमेयं गन्धवहमाद्यमेतदनन्तरम् ॥ 30.58 ॥

पादद्वितयमापाह्य मादिदेवमनन्तरम् ।

पावकं विक्रमयुतं वैधरं ऋतधाम च ॥ 30.59 ॥

मारुतं (25) चापि नासिक्यं विघ्नेशं गोपनाह्वयम् ।

कमलामादिपवनमाद्यं (26) द्विः पदमिरियेत् ॥ 30.60 ॥

(25. चानुनासिक्ये.)

(26. द्विः पाद.)

माधवीमादिसहितमक्षरं (27) द्विरदं पठेत् ।

\(28\) पवित्रं गोपनयुतं पठेमं

?

स्वरसंयुतम् ॥ 30.61 ॥

(27. द्विरुदं पदम्.)

(28. पश्चिमं.)

विघ्नेशं दहतिं धातुं लोडन्तं द्विस्समुद्धरेत् ।

शान्तरोगं सुखपदं (29) पूर्वलोडन्तमध्यमम् ॥ 30.62 ॥

(29. प्रपूर्वेलोटि मध्यमम्.)

\(30\) यमं चण्डं द्विरुच्चार्य त्रिरन्वक्प्रणवं पदम् ।

स्वनाम्ना प्रणवान्तेन मनुरेवं समुद्धृतः ॥ 30.63 ॥

(30. यमं चण्डाद्वि.)

बीजमङ्गानि चोक्तानि सिन्धुद्वीपश्च दृष्टवान् ।

अतिच्छन्दस्स्वयं छन्दस्सूर्यश्चानेन कथ्यते ॥ 30.64 ॥

पद्म (31) मध्ये कर्णिकायामादित्यं दलभूमिषु ।

प्राच्यादिषु ग्रहानन्यां (32) स्तदानीं बिम्बमर्चयेत् ॥ 30.65 ॥

(31. पत्रे.)

(32. नद्यादिनि समर्चयेत् - अर्घ्यादिषु तथार्चयेत्.)

क्रमात् षडृतवस्सर्वे गृहास्सानुग्रहास्तदा ।

आयुरारोग्यसौन्दर्य समृद्धि (33) मुखसंपदः ॥ 30.66 ॥

(33. सुख.)

सप्तजन्मसुवंशेऽस्य भवन्तिनि रवग्रहाः ।

 \* ईशानमन्त्रः.\*

प्रणवं नतिमन्वक्च शुभदं च त्रिविक्रमम् ॥ 30.67 ॥

वरुणं गोपनं वायुमादिमुद्दृत्य मन्त्रवित् ।

मनुः पञ्चाक्षरः कार्यो बीजं संप्रति कथ्यते ॥ 30.68 ॥

गोपतिं विष्णुसहित मनुस्वारं समुद्धरेत् ।

बीजमेतच्चतुर्वक्त्र षडङ्गानामुदाहरेत् ॥ 30.69 ॥

उपमन्युऋषिश्छन्धो देवं गायत्रमुच्यते ।

प्रतिपाद्यो महाशानो जपस्स्याल्लक्षपञ्छकम् ॥ 30.70 ॥

अष्टाक्षरवदस्यापि फलसाधनमेव च ।

रक्ताम्बुजासनासिनमर्चयेत्तद्दलेषु च ॥ 30.71 ॥

प्रागादिषु षडङ्गानि पार्वतीनन्दिकेश्वरौ ।

क्रमाद्विन्यस्य पुरतो वाहनं सम्यगर्चयेत् ॥ 30.72 ॥

दिक्ष्वष्टानु सुरेन्द्रादीनष्टावर्घ्यादिनार्चयेत् ।

सृष्ट्यादिन्यसनं कृत्वा प्रथमं तदनन्तरम् ॥ 30.73 ॥

अक्षरस्यसनं कुर्यात् स्थानेष्वेतेषु पद्मज ।

मूर्ध्नि चास्ये च हृदये गुह्ये पादतले तथा ॥ 30.74 ॥

वर्णानां क्रमशो वर्णाः पञ्चानां कथ्यतेऽधुना ।

स्फटिकं पाटलं पीतं श्वेतं नीलमितिस्मरेत् ॥ 30.75 ॥

शिवोऽहमिति चात्मानं भावयेन्मन्त्रवित्तमः ।

\(34\) ध्यायन्तं देवदेवेशमाराध्य वृषभध्वजम् ॥ 30.76 ॥

(34. ध्यायन्नेनं समाराध्य देवेशम्.)

त्यक्त्वा संसारिकं दुःखमेति स्थानमनश्वरम् ।

भोगानप्यैहिकान् भुक्त्वा दुर्लभानमरैरपि ॥ 30.77 ॥

ओमादिसप्तवर्णानामुद्धारः पूर्वमिरितः ।

वैधरं नृहरिं मायां प्रचण्डं मधुसूदनम् ॥ 30.78 ॥

मन्दरं चोर्ध्वलोकेशं वैराजं द्विश्चतुर्मुख ।

पावकं पवनं देवदत्तं पाटलमन्वतः ॥ 30.79 ॥

गोपतिं मारुतमथो (35) मन्दरं माधवीं तथा ।

माधवं धनदं ब्रह्मन् मधुसूदनसंज्ञितम् ॥ 30.80 ॥

(35. मधुनं माधवी.)

नासिक्यं पश्चिमं पद्मनाभं च पवनाह्वयम् ।

खड्गं द्विरुच्च रेत्स्वाहा इति मन्द्रं समुद्धृतम् ॥ 30.81 ॥

मनुमन्यं प्रवक्ष्यामि तमर्णैरुद्धराम्यहम् ।

\(36\) तारमत्रिं गरुत्मन्तं रामं (37) सुमुखमन्वतः ॥ 30.82 ॥

(36. तारमादिम्.)

(37. सुखमुखं ततः.)

गोपवं मन्दरं चोर्ध्वलोकेशं (38) विजयं पुनः ।

तमर्णं चाभिशङ्खं च माधवं वारुणाभिधम् ॥ 30.83 ॥

(38. भुवनं.)

गोपनं च करालं च कमलं जृम्भलं ततः ।

श्रीधरं सुभगं मायां जन्मध्वंसमनन्तरम् ॥ 30.84 ॥

पाशपाणिं चादिदेवं भद्रहस्तं च पश्चिमम् ।

ऋताह्वयं वैधरं च मधुभिन्मारुतं ततः ॥ 30.85 ॥

\(39\) सतिमुद्धृत्य कथितो वर्णान् षोडश संज्ञितान् ।

मन्त्रयोरनयोर्ब्रह्मन् जीवो द्रष्टाभिधीयते ॥ 30.86 ॥

(39. अग्नि.)

धर्मवर्त्तीमहेशानो देवता दक्षिणातनुः ।

दिनेश रामसहितं श्वसनं (40) मतिबिन्दुमत् ॥ 30.87 ॥

(40. मनुबिन्दुमत्.)

बीजमेतदतो ध्यानमिशानस्य ब्रविमिते ।

कुन्देन्धुमुक्ताशङ्खाभं सर्वाकल्पपरिष्कृतम् ॥ 30.88 ॥

वैयाघ्रचर्मवसनं जटामण्डलमण्डितम् ।

नासाग्रन्यस्तनयनं शशिखण्डविराजितम् ॥ 30.89 ॥

प्रसन्नवदनं देवं चतुर्भुजमभीष्टदम् ।

वामजानुनि विन्यस्तवामेतरपदाम्बुजम् ॥ 30.90 ॥

प्फटिकामक्षमालां च बिभ्राणं दक्षिणेकरे ।

वामे कराम्बुजे स्वीये धृतविज्ञानपुस्तुकम् ॥ 30.91 ॥

दर्शयन्तं ज्ञानमुद्रां महर्षिगणसेवितम् ।

ध्यायतो मन्त्रिणस्त्वैवं सिध्वन्ति सकलाः कलाः ॥ 30.92 ॥

गङ्गाप्रवाहवत्तस्य वाक्प्रसारः प्रवर्तते ।

चतुर्वर्गफलावाप्तिस्तस्य हस्ते स्थिता ध्रुवम् ॥ 30.93 ॥

जपभूयस्तयो कामान् दुर्लभान् सुखमश्नुते ।

 \* दुर्गामन्त्रः.\*

तिथौ भगवतीं दुर्गां नवम्यां सम्यगर्चयेत् ॥ 30.94 ॥

निगमादिं वैधरं च भुवनं च विसर्जनम् ।

मनुरेकाक्षरः प्रोक्तस्समुद्धृत्य यथातथम् ॥ 30.95 ॥

स्वीकृत्यैकाक्षरं पूर्वं गदध्वंसं हुताशनम् ।

स्पर्शनं (41) गोधनाह्वानं नतिं च मनुरीरितः ॥ 30.96 ॥

(41. गोपनाह्वानम्.)

बीजमस्योद्धरिष्यामि गोपतिं पावकं ततः ।

वामनं यष्टिशिरसमस्य कात्यायनो मुनिः ॥ 30.97 ॥

छन्दश्च देवि गायत्रं वनदुर्गा च देवता ।

 \* मर्गाया मन्त्रान्तरम्.\*

मन्त्रमन्यं प्रवक्ष्यामि दुर्गाश्रयमनुत्तमम् ॥ 30.98 ॥

निगमादिं विष्णुसंज्ञं कपिलं जृम्भलाह्वयम् ।

माधवं च सुरेन्द्रादिं प्रद्युम्नं कालनेमिजम् ॥ 30.99 ॥

मधुसूदननमानं पुलहं माययावृतम् ।

करालं देवदत्ताख्यं शशाङ्कं (42) कमलानुगौ ॥ 30.100 ॥

(42. कलशानुजौ.)

पवित्रमादि (43) देवान्तं नृहरिं स्पर्शनं तथा ।

ब्रह्मणमग्निं चोद्धृत्य पञ्चबिन्दुमनन्तरम् ॥ 30.101 ॥

(43. देवंतम्.)

आदिं श्रीवत्समुदयं सुभद्रं नासिकाह्वयम् ।

भास्करं भद्रबाहुद्वौ वैधरं गोपतिद्वयम् ॥ 30.102 ॥

पवित्रखड्गनामानौ द्वौ च दक्षमनन्तरम् ।

सुप्रतिष्ठं द्विरुच्चार्य दिनकृन्माधवीध्रुवौ ॥ 30.103 ॥

फट्कारमग्न्यादिमन्वगित्युद्धृत्य जपेन्मनुम् ।

\(44\) अर्णोद्धारक्रमादन्यं मन्त्रं वच्मि चतुर्मुख ॥ 30.104 ॥

(44. अस्योद्धारः.)

प्रणवं वैधरं पश्चाच्छ्रीधरं गदिनं तथा ।

वैश्वानरं मृगपतिं तमेवार्णमनन्तरम् ॥ 30.105 ॥

\(45\) यान्तं नृसिंहं सुमुखं रामं स्वाहं समुद्धरेत् ।

\(46\) उद्धृतोऽयं मनुश्चान्यो बीजमङ्गानि पूर्ववत् ॥ 30.106 ॥

(45. यान्तं नासिक्यसुमुखं नामस्वाहान्तमु.)

(46. इत्युद्धृतो.)

ऋषिर्जयमतिश्छन्दो गिरिदुर्गाच देवता ।

उद्गीथं श्रीधरं चैव दृष्टिद्वन्द्वं त्रिविक्रमम् ॥ 30.107 ॥

क्रोधरूपि च जीमूतं पश्चिमं भुवनाह्वयम् ।

बहुलं श्रीधरं क्रोधं विक्रमं सरसीरुहम् ॥ 30.108 ॥

विक्रमं धर्मशीतांशुं शशाङ्कं च सुधामयम् ।

पश्चिमं (47) रामशिरसं क्रोधरूपं सविक्रमम् ॥ 30.109 ॥

(47. राजशिखरम्.)

भल्लायुधं तथा शङ्खमाधवीद्वयमाधवम् ।

शुक्लमादिं मृगपतिं श्रीधरं पश्चिमाननम् ॥ 30.110 ॥

नीहारदीधितिं सर्वरोधं विक्रमशीर्षकम् ।

वैराजं कपिलं शङ्खं वैधरं बन्धुमस्तकम् ॥ 30.111 ॥

शुभदं कमलं (48) वायुं मन्दरं वित्तवर्थनम् ।

आदिं करालमनिलं नासिक्यं यादसां पतिम् ॥ 30.112 ॥

(48. वासुं मदनम्.)

गोपनं विजयं विघ्नुनायकं दक्षमाधवौ ।

सुभद्रं च गदिं (49) कुम्भं वैराजं बन्धुशीर्षकम् ॥ 30.113 ॥

(49. घोरं.)

शुभदं मन्दरं शङ्खं ठठान्तो मनुरीरितः ।

षोढा विभज्य तं मन्त्रं हृदयाद्यङ्गकल्पनम् ॥ 30.114 ॥

द्रष्टा वरेण्यको नाम ह्यनुष्ठुप्छन्द ईरितः ।

देवता वनदुर्गास्यात्तदष्टाक्षर (50) वत्फलम् ॥ 30.115 ॥

(50. वद्भवेत्.)

सर्वदाह्वयदुर्गाया मन्त्रमुद्धारयामि ते ।

उद्गीथं (51) नतिमन्वक्च सूक्ष्मदृग्दृष्टिशीर्षकम् ॥ 30.116 ॥

(51. तिथि.)

गदध्वंसमकारं च कुम्भनाद्यं चतुर्मुख ।

वैराजं राजमानं वै वैधरं श्रीधराह्वयम् ॥ 30.117 ॥

\(52\) गदिनं बन्धुसंज्ञं च स्वाहाशीर्षं श्रियः पतिम् ।

गदिनं पावकं चैव दृष्टिमिकारमन्वतः ॥ 30.118 ॥

(52. माधवं स्वाहा धनं दृष्टिं.)

\(53\) देहं च विक्रमं चण्डं रामं मन्दरसंज्ञितम् ।

मधुसूदं गन्धवहं माधवं (54) माधराह्वयम् ॥ 30.119 ॥

(53. देवम्.)

(54. मन्दरा.)

आदित्यं गोपनं दक्षमादिदेवं च मारुतम् ।

मृगेशं मन्धरं भानुं मधुसूदनसंज्ञितम् ॥ 30.120 ॥

पुलहं देवदत्तं च दक्षं च यदभास्करम्

?

।

राम (55) मुग्रात्मनात्मानं मधुसूदनमन्वतः ॥ 30.121 ॥

(55. मुग्रात्मनामा.)

शशाङ्कं श्रीधरं सप्त (56) जिह्वं कुम्बं त्रिविक्रमम् ।

कजाननं गोपतिं च लक्ष्मीं भद्रं त्रिविक्रमम् ॥ 30.122 ॥

(56. जिह्वा कुम्भं च.)

वैधरं भुवनाह्वानमुग्ररूपं च खेटकम् ।

भल्लायुधं तथा ब्रह्मन् श्वसनं नासिका (57) भुवम् ॥ 30.123 ॥

(57. ह्वयम्.)

विधातारं हुतवहं विक्रमं च सुधारसम् ।

रामं च भद्रं सुभगमनिलं विघ्ननायकम् ॥ 30.124 ॥

रामं महेन्द्रसुभगं महेशं गगनाह्वायम् ।

मार्ताण्डमादिदेवं च शशाङ्कं श्रीधरं तथा ॥ 30.125 ॥

चित्रभानुं तथा दक्षं वैधरं हव्यवाहनम् ।

विघ्नेशं विक्रमं दृष्टिं देवदत्तमपां पतिम् ॥ 30.126 ॥

मधुसूदननामानं कलात्मानमतः परम् ।

भुवनं पावकं दृष्टिं (58) गोपनं विजयं तथा ॥ 30.127 ॥

(58. गोधनं.)

वायुं (59) पवित्रमाकारं मुसलं विक्रमं पुनः ।

एकनेत्रं माधवं च कलशं पापकाह्वयम् ॥ 30.128 ॥

(59. पवित्रमाकारं कमलम्.)

वैधरं देवदत्तं च विघ्नेशं मधुसूदनम् ।

दहनं गोपनं चैव मारुतं वनमालिनम् ॥ 30.129 ॥

मायां च वैधराह्वानं मधुसूदनमन्धरौ ।

ओतदेहं दृष्टिमग्निं पश्चिमाननमन्वतः ॥ 30.130 ॥

ऋतधामं विक्रमं च श्वसनं मृगनायकम् ।

पुष्टिभीजं त्रिरुच्चार्य सहस्रकिरणाह्वयम् ॥ 30.131 ॥

गुहालयमनुस्वारं बीजमेतत्त्रिरुद्धरेत् ।

\(60\) भद्रं गुहालयं चैव विजयं गदिनं तथा ॥ 30.132 ॥

(60. सुभद्रं गुहालयं चक्रम्.)

पद्मनाभं गोपतिं च कलशं मृगराट् तथा ।

वै राजमादिदेवं च डुण्डुभं लोचनोदयौ ॥ 30.133 ॥

उग्रात्मखेटकौ वह्निं (61) गोपतिं विहगाधिपम् ।

श्वेतांशु पश्चिमं लक्ष्मीमादिदेवमनन्तरम् ॥ 30.134 ॥

(61. गोपनं.)

वक्रतुण्डं गोपनं च भद्रपाणिमनन्तरम् ।

विजयाकारमादिं च शशाङ्कं च सदागतिम् ॥ 30.135 ॥

द्विरभ्यसेत्कालनेमिं भद्रं पुण्यं द्विरुच्छरेत् ।

मन्दरं चादिदेवं च दहनं श्वसनं तथा ॥ 30.136 ॥

द्विर्ब्रूयात्सूक्ष्मदृग्ब्रह्मन् करालं विजयं पुनः ।

पीयूषमादिं विजयं वसुमस्तकनिष्ठितम् ॥ 30.137 ॥

निहारदीधितिमचामादिं पीतं समाधवम् ।

सुभद्रं कमलं चैकदृष्टिं च चतुरासन ॥ 30.138 ॥

पवित्रमृतधामानं त्रिविक्रममतः परम् ।

पुरुषात्मानमेणेशं पश्चिमं (62) पुरतस्तथा ॥ 30.139 ॥

(62. पुरुषंत.)

ध्रुवं ध्रुवं तथा ह्रस्वं माहेन्द्रं मन्दरं ततः ।

सर्वरोधं गजास्यं च मायां कमलमन्दरौ ॥ 30.140 ॥

एकनेत्रमृतं (63) शुलं बहु कुक्षिं त्रिविक्रमम् ।

करालं पद्मनाभाख्यं विघ्नेशं विजयं तथा ॥ 30.141 ॥

(63. शीलं बहुकुक्षिम् . शीलं लम्बकुक्षिम्.)

भद्रहस्तं तथा रामं शशाङ्कं मनुमन्वतः ।

सुभद्रं गोपनं पश्चात्पञ्चान्तिकमथानिलम् ॥ 30.142 ॥

पश्चिमं पद्मनाभाख्य (64) मृतधामानमस्वतः ।

जृम्भलं पुलहं (65) पापहननं पद्मनाभकम् ॥ 30.143 ॥

(64. मत्रिधाम समन्वितम्.)

(65. पश्चात् पावकम्.)

दृष्टिं मृगेशममृतमार्यां च द्विर्गुहालयम् ।

पवित्रमृतधामानं वैधरं माधवं ततः ॥ 30.144 ॥

\(66\) मारुतं कमलां पद्मपवित्रमृतधाम च ।

अत्रिं मृगपतिं लक्ष्मीं बहुलं पञ्चबिन्दुकम् ॥ 30.145 ॥

(66. माधवम्.)

पवित्रमृतधामानं (67) वै राजं विक्रमं तथा ।

पश्चिमं पद्मनाभाख्यं वैधरं मृगवल्लभम् ॥ 30.146 ॥

(67. मुखं वैराजविक्रमम् । तं तथा पश्चिमं पद्मं वैधरं मृगवल्लभम्.)

दक्षं रविं गोपनाख्यं सुभद्रं भुवनं तथा ।

ककुभं माधवं पश्चान्माधवीं भास्कराह्वयम् ॥ 30.147 ॥

गोपनं मतिमन्तं च पुलहं माधवं रविम् ।

यष्टिं च व्याहरेद्ब्रह्मन् तथैव मधुसूदनम् ॥ 30.148 ॥

ध्रुवं नभोमणिं गोपं बिन्दुं च चतुरासन ।

\(68\) एवं त्रि र्व्याहरेदर्णं सुगतं सागरोत्तमम् ॥ 30.149 ॥

(68. यन्त्रितम्.)

मन्दरं भास्करं पश्चाद्गोपनं माधवीं तथा ।

आदिदेवं जगत्प्राणं माधवं नतिमुद्धरेत् ॥ 30.150 ॥

इत्येवमुद्धृतो मन्त्रो ब्रह्मन् सर्वार्थसिद्धदः ।

\(69\) शतेन संमितो वर्णो रश्मीत्यादिभिरेव

?

सः ॥ 30.151 ॥

(69. नतेन.)

भास्करं (70) मन्धरं पञ्चबिन्दुं यष्टिमनन्तरम् ।

उद्धृत्य बीजमेतेन षडङ्गानि प्रकल्पयेत् ॥ 30.152 ॥

(70. दहनं.)

द्रष्टा ककुत्स्थश्छन्दस्स्यादतिच्छन्दो (71) त्र देवता ।

सर्वदाह्वानमन्त्रस्य चतुर्लक्षोजपःस्मृतः ॥ 30.153 ॥

(71. धिदेवता.)

ज्ञानाद्ध्यानाज्जपान्मन्त्रस्सिद्धिं सर्वां प्रयच्छति ।

मन्त्रिणो नित्ययुक्तस्य प्रत्यहं प्रयतात्मनः ॥ 30.154 ॥

आमुष्मिकं चैहिकं च फलं सर्वं प्रयच्छति ।

 \* यमस्य मन्त्रः.\*

दशम्यामर्चयेद्ब्रह्मन् कृतान्तमभयप्रदम् ॥ 30.155 ॥

\(72\) निगमादिं गन्धवहं हृषीकेशमन्तरम् ।

दण्डं प्रभञ्जनं दक्षं चादिदेवं सदागतिम् ॥ 30.156 ॥

(72. उद्गीथमादिम्.)

\(73\) नितिमुद्धृत्य कथितो मनुर्वैवस्वता (74) श्रयः ।

बीजमर्णान् समुद्धृत्य श्वसनं यष्टिशीर्षकम् ॥ 30.157 ॥

(73. मनुद्धारोऽपि.)

(74. ह्वयः.)

उदितं तेन बीजेन हृदयाद्यङ्गकल्पनम् ।

ऋषिस्सत्यतपाश्छन्दो गायत्रं दैवमिरितम् ॥ 30.158 ॥

मन्त्रश्च पितृदैवत्यो जपः स्यात्पञ्चलक्षकः ।

तेनाराध्य श्राद्धदेवमभीष्टं सर्वमश्नुते ॥ 30.159 ॥

 \*इन्द्रस्य मन्त्रः.\*

प्रथमं छन्दसामादिं विक्रमं मानुषेश्वरम् ।

वैधरं वह्निमपरं गोपनं पवनं मुखम् ॥ 30.160 ॥

सतिमुद्धृत्य माघोनः कथितो मनुरब्जज ।

वैधरं चोर्ध्वलोकेशं नासिक्यं बीजमुद्धृतम् ॥ 30.161 ॥

\(75\) ऋषिर्देवो विराट् छन्दो देवता वलसूदनः ।

एतेनेष्ट्वा तुरासाहं साम्राज्य फलमश्नुते ॥ 30.162 ॥

(75. ऋषिर्जीवो.)

 \* विष्णोर्मन्त्रः.\*

द्वादश्यां मालमन्त्रेण पूजयेदुक्तवर्त्मना ।

भगवन्तं श्रियः कान्तं फलमिप्सन् सुदुर्लभम् ॥ 30.163 ॥

 \* कामस्य मन्त्रः.\*

निगमादिं च नत्यन्तं पश्चिमोदयनं तथा ।

क्रोधरूपं पवित्रं च श्रीवत्सं पावकं ततः ॥ 30.164 ॥

आदिदेवं च पननं गोपनं (76) यष्टिमन्वतः ।

\(77\) गोपतिं बहुलं पञ्छबिन्दुं नरहरिं ततः ॥ 30.165 ॥

(76. यष्टिमस्तकम्.)

(77. गोपनम्.)

और्वं यष्टिं च (78) कमलं गोपनं मन्दराह्वयम् ।

वैधरं देवदत्तं च कमलं गोपनं तथा ॥ 30.166 ॥

(78. कलशम्.)

शङ्खं ठठान्तमुद्धृत्य मनुरेष समिरितः ।

\(79\) स्वर्गादिं पुलहं बन्धुं नासिक्यं बीजमुद्धरेत् ॥ 30.167 ॥

(79. स्पर्शादिं.)

ऋषिश्श्रीनिधिरस्योक्तो विराट् छन्दश्च देवता ।

मन्मथस्तेन यष्टव्यस्स सर्वफलकाङ्क्षिभिः ॥ 30.168 ॥

एकार्णमपरं मन्त्रमुद्धरिष्यामि पद्मज ।

तारं गरुडमौर्वं च सबिन्दुं मनुरीरितः ॥ 30.169 ॥

लक्षमेकं जपेन्मन्त्री कर्मण्याकर्षणादिके ।

समर्थं कामदैवत्यं मनुमन्यं ब्रवीमि ते ॥ 30.170 ॥

उद्गीथं कमलं पीतं (80) मायामर्धेन्दुशेखम् ।

करालं गोपनं दक्षं वैधरं तदनन्तरम् ॥ 30.171 ॥

(80. मास.)

मृगेन्द्रं वरुणं चादि (81) देवं श्वसनसंज्ञितम् ।

शुक्लं सुधामयं वह्निं ककुभं सविनायकम् ॥ 30.172 ॥

(81. श्वेतं.)

शशाङ्खं माधवं ब्रह्मसाधकं भास्कराह्वयम् ।

हैरम्बं गोपनं वायुं ककुभं यादसां पतिम् ॥ 30.173 ॥

पुलहं निगमादिं च तद्द्वयं (82) तद्विरुच्छरेत् ।

पश्चिमं त्वृतधामानं (83) पूर्णं पर्वभिरुच्छरेत् ॥ 30.174 ॥

(82. च द्विरुद्धरेत्.)

(83. मर्णपूर्णं द्वि.)

शशाङ्कमादिं जलजं (84) पीतं वरुणमब्जज ।

ककुभं विष्णुविघ्नेसौ प्रथमं तग्मदिधितिम् ॥ 30.175 ॥

(84. मया. माया इति स्यात्.)

पद्मनाभं वैधरं च वायुमाद्यं च मन्दरम् ।

मन्दराद्यद्वयं भूयस्तदेव समनन्तरम् ॥ 30.176 ॥

वरुणं विष्णुमब्जां च यष्टि (85) मब्जोदयौ तथा ।

दहनं श्रीधरं वर्णं पुलहं ब्रह्मसाधनम् ॥ 30.177 ॥

(85. मब्जौ जयम्.)

करालमाद्यं (86) कलशं मुखं श्रीवत्समन्वतः ।

प्रभञ्जनं गोपनं च स्पर्शमाद्यमपां पतिम् ॥ 30.178 ॥

(86. सयशम्.)

ठठास्तमुद्धृत्य मनुः कथितः कमलासन ।

ऋषिः कलिङ्गोऽतिच्छन्धश्छन्दः कामश्च देवता ॥ 30.179 ॥

जपेद्द्विरष्टौ लक्षाणि नासाध्यं तेन मन्द्रिणा ।

रतिश्च विरतिश्चोभे तस्य पार्श्वे स्थिते सदा ॥ 30.180 ॥

\(87\) मन्त्र स्तयोश्छतुर्थ्यन्तं नाममात्रं त्रिशीर्षकम् ।

\(88\) मदनः प्रथमो भाणस्तथैवोन्मादनोऽपरः ॥ 30.181 ॥

(87. मन्त्रोद्वयोश्चतुर्थ्यन्तनामनीति विशीर्षकम् त्रिशीर्षकम्.)

(88. मादन इति स्यात् । प्रच्छाद इत्यपि क्वचित्पाठः.)

मोहनं द्वेषणं च द्वे दीपनं पञ्चमं स्मृतम् ।

मल्लिका केतकी जातिः पङ्कजं यूधिका तथा ॥ 30.182 ॥

पुष्पाणि क्रमशो भाणान्या हुस्तेषां मनुः पुनः ।

संविद्यर्णाश्च सहिताश्चतुर्थ्यन्तास्समाह्वयाः ॥ 30.183 ॥

तेषां सत्यन्तसहितं तैस्तेषामर्चनं विधुः ।

धनुरङ्कशपाशाश्च तस्यास्त्राणि मनोभुवः ॥ 30.184 ॥

मन्त्राश्च पूर्ववत्तेषां नामान्येव चतुर्मुख ।

कल्पकानोकह (89) प्राय पुष्पितद्रुमशोभिते ॥ 30.185 ॥

(89. श्रात.)

उद्याने मञ्जु (90) शिञ्जानपक्षिसङ्घिनिषेविते ।

मध्ये महाह्रदे पूर्णे सरोजैश्च विकस्वरैः ॥ 30.186 ॥

(90. गमन.)

विष्टरे काञ्चने न्यस्ते शुभा स्तरणसंयुते ।

आसीनं सह देवीभ्यां सर्वाभरणभूषितम् ॥ 30.187 ॥

रक्तचन्दनलिप्ताङ्गं रक्तमाल्योपशोभितम् ।

चारुकुण्डलिनं कान्तं युवानं क्षौमवासनम् ॥ 30.188 ॥

वसानमप्सरोमुख्यै स्त्रीगणैः परितो वृतम् ।

ध्यायन्ननेन मनुना क्रमादर्घ्यादिभिर्यजेत् ॥ 30.189 ॥

\(91\) कामगायत्रिया वापि यजेत मकरध्वजम् ।

जपादि पूर्ववत्सर्वं वश्यं च भुवनत्रयम् ॥ 30.190 ॥

(91. सामगायत्र्या.)

मन्त्रिणो नित्ययुक्तस्य किमन्यैरतिसिस्तरैः ।

 \* अश्विनोर्मन्त्रः.\*

अश्विनोर्मन्त्रमधुना ब्रवीमि कमलासन ॥ 30.191 ॥

उद्धृत्य पूर्वमुद्गीथं विघ्नेशं पाटलप्रियम् ।

ब्रह्मसाधननामानं श्रीवत्सं च सुधामयम् ॥ 30.192 ॥

मायां सुभद्र (92) माकारमश्विनोरीरितो मनुः ।

आदिमर्धेन्दुसहितं बीजं तेनाङ्गकल्पना ॥ 30.193 ॥

(92. मुद्धृत्य. अश्विनो.)

भृगुर्द्रष्टा बृहच्छन्दः प्रतिपाद्यौ तथाश्विनौ ।

जपन्वैपञ्चलक्षेण सिद्धिस्सर्वार्णसाधनः ॥ 30.194 ॥

राजयक्ष्मादयो रोगा न तिष्ठन्ति तदन्वये ।

औषधानि च दक्षाणि व्याधीनामपनोदने ॥ 30.195 ॥

तत्करस्पर्शमात्रेण सर्वं वस्त्वौषधंभवेत् ।

 \* सोमस्य मन्त्रः.\*

पौर्णमास्यां तथा सोमं यजेत मनुवित्तमः ॥ 30.196 ॥

निगमादिं पूर्णचन्द्रमोतदेहं समन्दरम् ।

\(93\) मधुमारुतविघ्नेशं माधवीं च विसर्जनम् ॥ 30.197 ॥

(93. मधुद्विण्मारुतं विघ्नो.)

सोमस्य कथितो मन्त्रो बीजमुद्धारयामिते ।

सितमादिमनुस्वारं कुर्यात्तेनाङ्गसन्ततिम् ॥ 30.198 ॥

द्रष्टा कौमोदको नाम पङ्त्किच्छन्दस्स देवता ।

जपः पूर्ववदेवास्य गायत्र्या वा समर्चयेत् ॥ 30.199 ॥

फलं च सर्वं पूर्वोक्तं चन्द्रसालोक्यमप्यथ ।

इत्युक्तास्तिथमो देवास्तेषां मन्त्रास्समर्चनम् ॥ 30.200 ॥

फलानि च समस्तानि (94) क्रमेणाप्युदितानि ते ।

\(95\) नाराध्यं तिथियोगैस्तैरैहिका मुष्मिकात्मकम् ॥ 30.201 ॥

(94. क्रमेणोदीरितानि.)

(95. नासाध्यं.)

फलं मन्त्रप्रसाधेन तद्देवानां महत्तया ।

नुकृतान्यपि कर्माणि विना विघ्नेशपूजया ॥ 30.202 ॥

न फलन्त्यन्तरायेण निहतानि चतुर्मुख ।

तदादौ कर्मकुर्वाणैराराध्यो विघ्ननायजः ॥ 30.203 ॥

इति श्रीपाञ्चरात्रे महोपनिषदि पाद्मेतन्त्रे चर्यापादे तिथिदेवतामन्त्रोद्धारो नाम त्रिंशोऽध्यायः.

 ----- \*\*\*\*\* -----



 पाद्मसंहितायाम्९



 एकत्रिंशोऽध्यायः.



 ----

 \* विघ्नराजोत्पत्तिः.\*

ब्रह्मा :---

भगवन् विघ्नराजस्य जन्मकीदृक्कुतश्च सः ।

भूषणानां च कोटीरप्रमुखानां यथातथम् ॥ 31.1 ॥

चक्रादीनामायुधानां तार्क्ष्यसेनेशयोरपि ।

मनवः पूजितायैस्तैः पूजिताः फलहेतवः ॥ 31.2 ॥

इति सर्वं समाचक्ष्वमयि (1) ते यद्यनुग्रहः ।

श्रीभगवान् :---

असुरैरर्दिता देवा बलिनो युद्धदुर्जयौः ॥ 31.3 ॥

(1. चेदस्त्यनुग्रहः.)

शरण्यं शरणं जग्मुः प्रद्युम्नमभयप्रदम् ।

देवा :---

आहवेषु वयं दैत्यैर्बलवन्तोपि बाधिताः ॥ 31.4 ॥

यथा ते विघ्नविहताः पलायन्ते तथा कुरु ।

प्रद्युम्नस्तैरिति प्रोक्तः क्रुद्धस्संरक्तलोचनः ॥ 31.5 ॥

कोपात्तस्य समुद्भूतस्सम्यक् स्तम्भेरमानवः ।

सञ्जातं प्राञ्जलिपुटं कुर्वाणं तं पुरस्थ्सितम् ॥ 31.6 ॥

तं दृष्ट्वा गजवद्वक्त्रं प्रोवाचेदं वचस्तदा ।

देवानामसुराणां च सङ्ग्रामे समुपस्थिते ॥ 31.7 ॥

सन्निधाय भवांस्तत्र दैत्यानां विघ्नमाचर ।

इत्युक्त्वा मिषतस्तस्य प्रद्युम्नो भगवान् हरिः ॥ 31.8 ॥

अन्तर्दधे सुराश्चापि प्रतिजग्मुर्यथा (2) गतम् ।

ततः प्रभृति विघ्नेश प्रसादाद्देवतागणाः ॥ 31.9 ॥

(2. पुरम्.)

असुरान् जघ्निवांसस्तेन च जग्मुः पराभवम् ।

 \* आकल्पमनुनिर्देशः.\*



 तत्र किरीटमन्त्रः.

आकल्पस्य किरीटस्य मनुं वक्ष्यामि संप्रति ॥ 31.10 ॥

व्यापिनं नतिमुद्धृत्य कमलं तदनन्तरम् ।

महामायां सप्तजिह्वं पञ्चबिन्दुसमाह्वयम् ॥ 31.11 ॥

हृदयाह्लादमाकारं पवनं शुक्लमन्दरौ ।

दाक्षायणीशविजयौ मन्दरं च सरोरुहम् ॥ 31.12 ॥

श्रीधरं हृदयाह्लोदं माधवं वित्तवर्धनम् ।

कुम्भं हुताशनं देवदत्तं क्षीरं सुधामयम् ॥ 31.13 ॥

दहनं गोपनं वायुं करालं कमलोद्भव ।

ओतदेहं क्षितिधरं (3) विक्रमं धूमकेतनम् ॥ 31.14 ॥

(3. महामायां ध्वजं तथा.)

अमृतं बन्धुसहितं भद्रहस्तं त्रिविक्रमम् ।

चतुर्गतिं श्रीधरं च विजयं माधवं तथा ॥ 31.15 ॥

\(4\) हस्तिवक्त्रं वैधरं च भुवनं कामगं ततः ।

वैराजं वैधराह्वानमिरयित्वा ततः परम् ॥ 31.16 ॥

(4. वह्निवक्त्रम्. विघ्नं दान्तम्.)

रामं पवित्रं विजयं गोपनं द्विरदाननम् ।

\(5\) महेन्द्रं कुञ्जरमुखं विक्रमं सूक्ष्मलोचनम् ॥ 31.17 ॥

(5. उपेन्द्रं.)

गोपनं (6) स्पर्शनामादिदेवं समसरोरुहम् ।

माहेन्द्रं (7) पश्चिमं चादिदेवं च धनदाह्वयम् ॥ 31.18 ॥

(6. स्पर्शनामानमादिदेवं सरोरुहम्.)

(7. पंचमं.)

विक्रमं पश्चिमं चैव विजयं च तुरानन ।

प्रभञ्जनमृगेशं च मधुसूदन संज्ञितम् ॥ 31.19 ॥

मार्ताण्डं पापकमथो पञ्चबिन्दुं सबिन्दुकम् ।

करालमृतधामानं महामायां सयष्टिकम् ॥ 31.20 ॥

गोपतिं श्रीधरयुतं नासिक्यं फट्कृतिं तथा ।

स्वाहायां विरमेन्मन्त्रं बीजमस्योच्यतेऽधुना ॥ 31.21 ॥

कमलं त्वृतधामानं महामाया परिष्कृतम् ।

\(8\) उद्धृतं षत्षडङ्गानि द्रष्टा चाखण्डल स्तथा ॥ 31.22 ॥

(8. उद्धनं.)

छन्दश्च पङ्त्किरित्युक्तं किरीटो देवतापि च ।

किरीटिनं च द्विभुजं महाकायं (9) महोदरम् ॥ 31.23 ॥

(9. महाभुजम् ।)

कृताञ्जलिपुटं प्रह्वं सुस्थितं भूषणैर्युतम् ।

ध्यात्वैवं मन्त्रविन्मन्त्रं पञ्चलक्षमतन्द्रितः ॥ 31.24 ॥

नत्यन्तं

 \* श्रीवत्समन्त्रः.\*

छन्दसामादिं श्रीशब्दं कलशं तथा ।

एकनेत्रं हुतवहं शशाङ्कं मधुसूदनम् ॥ 31.25 ॥

सदागतिं चादिदेवं नासिक्यं यष्टिसंज्ञितम् ।

लक्ष्मीं करालं पुलहं महामायां सबिन्दुकम् ॥ 31.26 ॥

तार्क्ष्यमौर्वादिकं यष्टिं हुंफट्कारं हुतान्तिमम् ।

श्रीभीजं तद्भवेद्बीज मृषिश्चैव प्रजापतिः ॥ 31.27 ॥

विराट् छन्दश्च गायत्रं श्रीवत्सो देवता मता ।

श्रीवत्समन्त्रमपरं कथयामि चतुर्मुख ॥ 31.28 ॥

ओंकारं प्रथमं सोमं स्वरादि जयमारुतौ ।

माधवं तारकाधीशमेकनेत्रं समारुतम् ॥ 31.29 ॥

कलशं विजयं पश्चान्महामायापरिष्कृतम् ।

शुक्लं च तारं श्वसनं कुंभं वैराजमेव च ॥ 31.30 ॥

अनलं पूर्णचन्द्रं च पुलहं माधवं तथा ।

सत्यन्तं शुक्लविजयौ श्वसनं श्वेतरोचिषम् ॥ 31.31 ॥

दक्षं दरं देवदत्तामोषधीशं तथाब्जज ।

वैराजं प्रथमं कुम्भमृतधामवदर्भितौ ॥ 31.32 ॥

\(10\) जयं सदागतिं देवदत्तं चैव ठठान्तिमम् ।

श्रीभीजं पूर्वमेवोक्तमृषिर्देवल उच्यते ॥ 31.33 ॥

(10. विजयं सदागतिं.)

छन्दश्चाक्षरपङ्त्किस्स्याच्छ्रीवत्सो देवता मता ।

ततो लक्षजपेनैव सर्वान्कामानवाप्नुयात् ॥ 31.34 ॥

 \* रौस्तुभमन्त्रः.\*

प्रणवादिं च सत्यन्तं विधातारं तथा मनुम् ।

सकारं विजयं लोकं सुभद्रं मधुविद्विषम् ॥ 31.35 ॥

प्रभञ्जनं पावकं च वैराजं विघ्ननायकम् ।

गोपनं धनदं मायां पश्चिमं प्रथमस्वरम् ॥ 31.36 ॥

\(11\) वै राजं मारुतं पश्चादेकारं प्रथमस्वरम् ।

माधवीं पद्मनाभं च विजयं ब्रह्मसाधनम् ॥ 31.37 ॥

(11. इतमर्धं क्वचिदधिकमस्ति.)

अग्निं भल्लायुधं कुम्भमाकारं मारुतं तथा ।

अचां द्वितीयं (12) कमलं पुलहं च पवित्रकम् ॥ 31.38 ॥

(12. कलशं.)

आदिदेवं च धनदं त्रिविक्रममनन्तरम् ।

पश्चिमं विजयं चादिं (13) स्पर्शनं माधवं तथा ॥ 31.39 ॥

(13. मारुतं.)

ओषधीशमिकारं च दृष्टिं च धनदं पुनः ।

रामं प्रद्यम्नसहितं पश्चिमं पद्मनाभकम् ॥ 31.40 ॥

प्रभञ्जनं छलध्वंसं (14) द्वयं स्वाहावसानकम् ।

कौस्तुभं बिन्दुसहितं बीजमेतदृष्टिः पुनः ॥ 31.41 ॥

(14. मधुं यमं.)

जमदग्निर्विराट् छन्दो देवता कौस्तुभाह्वया ।

कौस्तुभं च चतुर्थ्यन्तमुच्चार्यनतिमु (15) द्धरेत् ॥ 31.42 ॥

(15. च्चरेत्.)

पञ्चलक्षजपादस्य मनोस्सिध्यति वाञ्छितम् ।

 \* वनमालामन्त्रः.\*

सप्तार्णपूर्वकं (16) कुम्भं भद्रहस्तं प्रियद्विषम् ॥ 31.43 ॥

(16. बन्दुं मन्दरं मधुवि.)

\(17\) भद्रहस्तं मन्दरं च मधुसूदनमब्जज ।

पुलहं देवदत्तं च माधवीं मधुसूदनम् ॥ 31.44 ॥

(17.इतमर्धं क्वचिन्नास्ति.)

माहेन्द्रं रामनामानं विघ्नेशं पञ्चबिन्दुकम् ।

पश्चिमं श्रीधरं वह्निं भुवनं तदनन्तरम् ॥ 31.45 ॥

क्रोधाग्निं वासुदेवं च वैराजौ द्वौ च मन्दरम् ।

पश्चिमं पद्मनाभं च माया शिरसमन्वतः ॥ 31.46 ॥

मारुतं माधवयुतं ठठान्तो मनुरीरितः ।

कलशं मारुतं पश्चादुदयश्चा (18) निरुद्धकम् ॥ 31.47 ॥

(18. ग्निमा धवौ.)

बीजं मुनिश्च धनदः छन्दः पङ्क्तिश्च देवता ।

वनमालापरं मन्त्रं कथयामि महाफलम् ॥ 31.48 ॥

ब्रह्मकोशं नतिं कुम्भं मुखं विघ्नेश (19) मन्दरौ ।

गोपनं पुलहं चादिदेवं (20) शङ्खं च गोधनम् ॥ 31.49 ॥

(19. सुन्दरौ । रोदनं पुलहम्.)

(20. खड्गं च रोधनम्.)

माधवं सूदनं वायुं मृगेशं दक्षगोपनौ ।

चतुर्गतिश्चादिदेवमनलं सगुहालयम् ॥ 31.50 ॥

पश्चिमं विक्रमपरं प्रचण्डं पञ्चिबिन्दुकम् ।

दक्षं दिनकरं (21) चक्षुर्द्वितीयं श्वेतदीधितिम् ॥ 31.51 ॥

(21. चाक्षं द्वि.)

दक्षद्वयं वासुदेवं तिग्मांशुं बन्धुशीर्षकम् ।

द्विरदास्यं पञ्चबिन्दुं श्वेतरोचिषमादिमत् ॥ 31.52 ॥

अमृतं वह्निशिरसं कमलं गोपनाह्वयम् ।

मन्दरं (22) वैधरं मायां पञ्चमं गजवाहनम् ॥ 31.53 ॥

(22. वैधरमचां.)

माधवं श्वेतदीधिं च कुम्भं बहुलशीर्षकम् ।

विजयं चैकदृष्टिं च वरुणं पाटलप्रियम् ॥ 31.54 ॥

चतुर्गतिं सूदनं च मारुतं चादिमत्तथा ।

चतुर्थमृतधामान (23) मग्निं च श्वसनं पुनः ॥ 31.55 ॥

(23. म्मतिश्च.)

ब्रह्मकोशपरां चैव भद्रपाणिं च पद्मजाम् ।

विजयं प्रणवादिं च श्वेतदीधितिमब्जज ॥ 31.56 ॥

शशाङ्कं पद्मनाभं वै धरं मायामहाधनौ ।

पश्चिमं विजयं माया (24) शीर्षं विघ्नेशमिरयेत् ॥ 31.57 ॥

(24. विक्रमं सूक्ष्मदृष्टि च.)

विक्रमं सूक्ष्मदृष्टिं च गोपनं च चतुर्मुख ।

जन्मध्वंसं च कलशं पुलहं च द्विरुच्छरेत् ॥ 31.58 ॥

\(25\) पूर्ववच्च द्विरभ्यस्य पुष्टिबीजमथोद्धरेत् ।

गोपतिं गोपनं यष्टिं वरुणं चादिबिन्धुकम् ॥ 31.59 ॥

(25. प्रपूर्नं च.)

भास्करं भुवनं यिष्टिं फट्कारं च ठठान्तिमम् ।

पियीषं पवनं ब्रह्मसाधनं यष्टिशीर्षकम् ॥ 31.60 ॥

बीजमेतच्चतुर्वक्त्र (26) प्रधानार्णाङ्गकल्पना ।

\(27\) भवश्चास्य मुनिश्छन्दो अस्या उष्णिश्च देवता ॥ 31.61 ॥

(26. प्रथमा.)

(27. भवस्वामि मुनिश्छन्दस्स्या दुष्णिक्साच.)

द्विभुजां बालिकां पीनवक्षोरुहविभूषिताम् ।

करण्डमकुटोपेतां बिभ्राणां वनमालिकाम् ॥ 31.62 ॥

दर्पणं वामहस्तेन बिभ्राणां दक्षिणेन तु ।

पुष्पमञ्ज (28) लिकां द्वाभ्यां ध्यात्वालक्षं जपेन्मनुम् ॥ 31.63 ॥

(28. रिशैलाभ्यां.)

अन्येषां भूषणानां च चतुर्थ्यन्तं समाह्वयम् ।

मन्त्रं मनोन्तं जानीयाद्भीजमाद्यं प्रकल्पयेत् ॥ 31.64 ॥

 \* प्रभामन्त्रः.\*

प्रभामनुं प्रवक्ष्यामि यथावदवधारय ।

उद्गीथमादिं नत्यन्तं पश्चिमं त्वृतधामकम् ॥ 31.65 ॥

भल्लायुधं चादिदेवं श्वसनं सूक्ष्मलोचनम् ।

अचां द्वितीयं श्वेतांशु कमलं (29) चादिमत्तया ॥ 31.66 ॥

(29. चांदिमं तथा.)

पावकं चौषधं पद्मपाणिं वै राजमन्वतः ।

मृगेशं जन्मविध्वंसं ब्रह्मसाधनसंयुतम् ॥ 31.67 ॥

ककुभं कलशं चादि देवं पुलहमब्जज ।

ओङ्कारं माधवीमग्निं मायामस्तकभूषितम् ॥ 31.68 ॥

पाटलप्रियमाकारं पीताभं मधुविध्विषम् ।

श्रीवत्समादिं विजयं शशाङ्कं विष्णुमस्तकम् ॥ 31.69 ॥

मार्ताण्डमिन्दुमनलं मधुसूदनमारुतौ ।

श्रियः प्रतिमथैकाक्षं गोपनं कमलोद्भव ॥ 31.70 ॥

अमृतं त्वृतधामानं विजयं कमलालयाम् ।

ओतदेहं सुभद्रं च बन्धुमस्तकभूषितम् ॥ 31.71 ॥

विजयं गोपनं प्राणं हुंफट्कारं ठठान्तकम् ।

आद्यर्णं यष्णिसहितं बीजमस्यप्रकीर्तितम् ॥ 31.72 ॥

ऋषिर्भास्कर एतस्य पङ्त्किश्छन्दश्च देवता ।

प्रभा जपश्च मन्त्रस्य लक्षसङ्ख्यः प्रकीर्तितः ॥ 31.73 ॥

भोगांश्च पुष्करान् भुक्त्वामन्त्रविन्मन्त्रवैभवात् ।

परं पदमवाप्नोति देहत्यागेन संशयः ॥ 31.74 ॥

 \* अक्षमालामन्त्रः.\*

निगमादिं कौस्तुभं च गोपनं बिन्दुमैन्दवम् ।

विक्रमं वैधरं पुण्यं रामं शुक्लसमाह्वयम् ॥ 31.75 ॥

वै राजमग्नि माकारं स्पर्शनं विष्णुमस्तकम् ।

सत्यन्तमुद्धरेन्मन्त्रमेवमक्षस्रजस्सुधीः ॥ 31.76 ॥

अक्षमालाधरं ध्यायेद्विभुजं स्फटिकप्रभम् ।

अलङ्कृतं पीतवस्त्रं पद्मविष्टरसंस्थितम् ॥ 31.77 ॥

वरदाभयदाकारं मन्त्रस्य च जपस्तथा ।

मन्त्री च महदाप्नोति फलमत्यन्तदुर्लभम् ॥ 31.78 ॥

 \* धूपमन्त्रः.\*

उद्गीथं सुभगं शङ्खमूर्ध्वयष्टिमनन्तरम् ।

धनदं च हृषीकेशं मन्दरं ब्रह्मनाधनम् ॥ 31.79 ॥

बहुलं (30) चैकनेत्रं च पञ्चान्तं बन्धुमस्तकम् ।

अनलं गोपनं शङ्खमचामादिं नतिं ततः ॥ 31.80 ॥

(30. पंच.)

धूपपात्रमनुः प्रोक्तो

 \* घंटामन्त्रः.\*

घण्टामन्त्रः प्रवक्ष्यते ।

आम्नायादिं क्षितिधरं हृषीकेशं रविं तथा ॥ 31.81 ॥

\(31\) गुहालयं च नासिक्यं पद्मपाणिं प्रचण्डकम् ।

झषमाकार संयुक्तं चतुर्गतिनमस्कृतिः ॥ 31.82 ॥

(31. विजयं त्वथ. इदमेकं पद्यं क्वचिन्नास्ति.)

कथितश्च मनुर्ब्रह्मन्

 \* दीपमन्त्रः.\*

दीपपात्रस्य कथ्यते ।

उद्गीथं ककुभं चादिं गदध्वंसम (32) चां मुखम् ॥ 31.83 ॥

(32. वाङ्मुखम्.)

पावकं विजयं (33) जन्महन्तारं ब्रह्मसाधनम् ।

वैराजं विक्रमपरमनलं च गुहालयम् ॥ 31.84 ॥

(33. ब्रह्म.)

पश्चिमं चादिदेवं च श्वसनं (34) नतिशीर्षकम् ।

दीपपात्रस्य कथितो मनु

 \* सुदर्शनमन्त्रः.\*

स्संप्रति कथ्यते ॥ 31.85 ॥

(34. नखशीर्षनम्.)

ब्रह्मकोशमुखं (35) ब्रह्मन् सप्तार्णं तदनन्तरम् ।

शशाङ्कं श्रीधर दृष्टिमादिलक्ष्मीं हुताशनम् ॥ 31.86 ॥

(35. ब्रह्म.)

लम्बोदरं चादिदेवं दरं विष्णुं च माधवम् ।

नभोमणिमथो रामं पुलहं चादिमत्तथा ॥ 31.87 ॥

वक्रतुण्डं विधातारं वक्रतुण्डमचां मुखम् ।

कमलं त्वृतधामानं यान्तं च मधुसूधनम् ॥ 31.88 ॥

मुसलं गोपनयुतं श्वसनं ककुभं ततः ।

अमृतं (36) पीतवर्णार्णं हुंफट्कारं ठठान्तिमम् ॥ 31.89 ॥

(36. पूर्णवर्णाभं फट्कारान्तं ठठान्तकम् ॥)

शुक्लं मुखं सबिन्दुं च बीजमेवं समुद्धरेत् ।

तारं करालमाकारं पुलहं चादिमत्तथा ॥ 31.90 ॥

वक्रतुण्डं विधातारं (37) बहुलं मधुविद्विषम् ।

आदिं चतुर्गतिं हुंफडित्यादि हृदयादिषु ॥ 31.91 ॥

(37. बहुमूलम्.)

कालरुद्रोऽथ भगवानृषिश्छन्दः प्रकीर्तितः ।

गायत्री देवता चास्य (38) हेतिराजस्सुदर्शनः ॥ 31.92 ॥

(38. मन्त्रराजं सुर्शनम्.)

जपेद्द्वादशलक्षं तु सिद्धयो मूलमन्त्रवत् ।

 \* सुदर्शनस्य मन्त्रान्तरम्.\*

आदितस्सप्तवर्णांश्च पूर्वोक्तान् शशिनं तथा ॥ 31.93 ॥

श्रीधरं वैधरं विष्णुं श्रीवत्समनलं तथा ।

भद्र (39) हस्तादि देवं च शङ्खादिं च चतुर्मुख ॥ 31.94 ॥

(39. हस्तं चादिदेवं.)

सुदर्शनस्य कथितो द्वादशार्णात्मको मनुः ।

बीजमङ्गं यथापूर्वं द्रष्टा च कपिलस्म्सृतः ॥ 31.95 ॥

छन्दो विराट् देवता च हेति राजस्सुदर्शनः ।

\(40\) जफो द्वादशलक्षं च द्विषट्काक्षरवत्फलम् ॥ 31.96 ॥

(40. जपेत्.)

आम्नायादिं च नत्यन्तं सुदर्शनपदं ततः ।

चतुर्थ्यन्तं प्रयुञ्जीत फलमष्टाक्षरे यथा ॥ 31.97 ॥

ऋषिर्भवस्तथा च्छन्दो गायत्रं हेति (41) राडिनः ।

पूर्वोदितं द्विषट्कार्णं माधवी मादिमुद्धरेत् ॥ 31.98 ॥

(41. संज्ञितम्.)

नभोमणिं चादिदेवं वक्रतुण्ड (42) मचां मुखम् ।

कराल मृतमग्निं च गोपनं ककुभं तथा ॥ 31.99 ॥

(42. मवाङ्मुखं.)

अचां (43) द्वयं गन्धवहं मुखं दक्षं चतुर्मुख ।

गोपतिं गोपनमथो जृम्भलं चादिमत्तथा ॥ 31.100 ॥

(43. द्वितीयम्.)

महेन्द्रं यादसां नाथं (44) द्विरदं पन्नगाधिपम् ।

स्पर्शनं नृहरिं कुम्भं रामं सुभगमन्वतः ॥ 31.101 ॥

(44. दरं द्विः.)

प्राचेतसं सयष्टिं च शुक्लमादिं दरं तथा ।

अमृतं बन्धुसहितं धनाध्यक्षमपां पतिम् ॥ 31.102 ॥

नासिक्यं शशिनं चादिं मारुतं मन्दरद्वयम् ।

मुखं लक्ष्मीं तथै काक्षं वसुं चैव गुहालयम् ॥ 31.103 ॥

सयष्टिं कुञ्जरमुखं (45) गोपनं शुभदं दरम् ।

माधवीं गोपतिं चैव गोपनं कालनेमिजित् ॥ 31.104 ॥

(45. शोभनं.)

माहेन्द्रं गोपनं शङ्खं ककुभं कुम्भसंज्ञितम् ।

पुलहं मुसलं कुम्भं (46) महेन्द्रं भुवनाह्वयम् ॥ 31.105 ॥

(46. नत्यन्तं.)

गदध्वंसं हुतवहं वै राजं मृगवल्लभम् ।

जन्मध्वंसं शशधरमेणएशं च ठठान्तिमम् ॥ 31.106 ॥

बीजमङ्गं यथापूर्व मृषिस्स्यान्नीललोहितः ।

\(47\) यष्टिश्छन्दश्च कथितो देवता हेतिराडसौ ॥ 31.107 ॥

(47. अत्रिः.)

जपेल्लक्षत्रयं मन्त्री (48) जपस्यास्य च वैभवात् ।

निग्रहेऽनुग्रहे शक्तिस्तम्भविद्वेषणादिकृत् ॥ 31.108 ॥

(48. मन्त्रस्या.)

चलाचलसमुद्रादिशोषणं कम्सनं तथा ।

तत्कटाक्षविनिक्षेपात्सृष्ट्यादीनां (49) विधिर्भवेत् ॥ 31.109 ॥

(49. निधि.)

 \* सुदर्शनमहामन्त्रः.\*

सुदर्शनमहामन्त्रं वक्ष्यामि चतुरासन ।

मातृकाचक्रमालिख्य समभ्यर्च्य यथाविधि ॥ 31.110 ॥

स्वीकृत्य द्वादशार्णांश्च वक्रतुण्डमचां मुखम् ।

करालमग्नि सहितं गोपनं मारुतं ततः ॥ 31.111 ॥

पश्चिमं पावकं खड्गमनलं च (50) कृशानुकम् ।

विधातारं चादिदेवं पुलहं मधुसूदनम् ॥ 31.112 ॥

(50. कृशागमम्.)

\(51\) दरं हुतवहं तार्क्ष्यं द्विर्वसुं च समुद्धरेत् ।

पाटलप्रियामाकारं (52) दरं ध्रुवसमन्वितम् ॥ 31.113 ॥

(51. उदयं.)

(52. दरत्रयसमन्वितः.)

लक्ष्मीं मुखं च वै राजमग्निं भुवनशीर्षकम् ।

द्विरदाननमाकारं कमलां मधुसूदनम् ॥ 31.114 ॥

स्पर्शनं वैधरं चादिमनलं वैधरं तथा ।

अमृतं चादिदेवं च महेन्ध्रं च समिकरणम् ॥ 31.115 ॥

शुक्लं मुखं भास्करं च कमलं विक्रमं तथा ।

अनलं सुमुखं विष्णुं पद्मनाभविनायकौ ॥ 31.116 ॥

जन्मध्वंसं च कलशं पुलहं बन्धुसंमितम् ।

वैराजं शुभदं रामं खर्वदेहं हुताशनम् ॥ 31.117 ॥

वैधरं त्वृतधामानं नृहरिं मृगवल्लभम् ।

पवित्रमृतधामानं माधवं भुजगं ततः ॥ 31.118 ॥

चतुर्गतिं तथा दृष्टिं चादिदेवं हुताशनम् ।

भुवनं चण्डमत्रिं च ऊकारं कमलोद्भव ॥ 31.119 ॥

क्रोधरूपं दिनमणिं विघ्नेशं मधुसूदनम् ।

एकाक्षं मन्दरं पद्मं वैधरं गोपतिं तथा ॥ 31.120 ॥

पश्चिमं वक्रतुण्डं च खड्गं गोपनमन्वतः ।

भूधरं (53) मारुतं स्पर्शं तृतीयं (54) ककुभं तथा ॥ 31.121 ॥

(53. माधनम्.)

(54. ककुभाह्वयं.)

यान्तं च विजयं त्वग्निमाकारं श्वेतरोचिषम् ।

\(55\) अदिं दरं तथेन्द्रं च विजयं (56) ज्वलनं तथा ॥ 31.122 ॥

(55.आदिदेवं.)

(56.जननं.)

श्रीधरं च गदध्वंसं भुवनं च हुताशनम् ।

उदयं चतुर्गतिं विघ्ननायकं त्वेकचक्षुषम् ॥ 31.123 ॥

स्वाहाधवं (57) गोपनं च यष्टिं च कमलालयाम् ।

वक्रतुण्डं चोर्ध्वलोकं प्रचण्डं वसुमस्तकम् ॥ 31.124 ॥

(57. गोधनं.)

मारुतं वरुणं चाग्निं पश्चिमं स्वान्तमब्जज ।

पवित्रमृतधामानं मारुतोदयसंज्ञितौ ॥ 31.125 ॥

विरिञ्चविजयौ चाग्नि देवमन्दरश्रीधरौ ।

मारुतात् षष्ठमन्त्रं च पद्मां विजय (58) मादिमत् ॥ 31.126 ॥

(58. मादितः.)

\(59\) यष्टिं लक्ष्म्यास्तृतीयं च शिखण्डं ब्रह्मसाधनम् ।

खेटकं मारुतं पापहननं पावकं ततः ॥ 31.127 ॥

(59. षष्टिं.)

शशाङ्कं विक्रमं (60) चार्तिदण्डनं विक्रमं तथा ।

अर्धेन्दुशेखरं पश्चात्पञ्जान्तमृतधाम च ॥ 31.128 ॥

(60. चादि.)

नभोमणिं पवित्रं च पवनान्तं च मन्दरम् ।

गजाननं च विजयं दहनं बिन्दुशेखरम् ॥ 31.129 ॥

नीहारदीधितिं यष्टिं सान्तं चैवाग्निसप्तमम् ।

माधवीमिन्दुयान्तौ च दक्षं च मधुविद्विषम् ॥ 31.130 ॥

अर्धेन्दुमिन्दुमाकारं मन्दरं माययायुतम् ।

क्रोधरूपं हुतवहं भुवनं पुण्यविक्रमौ ॥ 31.131 ॥

\(61\) यान्तं सुभद्रमोंकारं मुसलं द्विरदाननम् ।

धनदं विक्रमं स्पर्शं गोपनं च चतुर्गतिम् ॥ 31.132 ॥

(61. धान्तम्.)

वैराजं वामनं तार्क्ष्यं प्रचण्डं श्वेतदीधितिम् ।

विक्रमं वैधरं पुण्यं (62) प्रचण्डं कुञ्जराननम् ॥ 31.133 ॥

(62. गोपनं.)

एकनेत्रं हुतवहं मधुसूदनसंज्ञितम् ।

यान्तोदयौ शुक्ललोकौ बहुलं ब्रह्मसाधनम् ॥ 31.134 ॥

सप्तार्चिश्श्रीधरं (63) त्विन्द्रं यष्टिं पञ्चान्तकं तथा ।

\(64\) यान्तं चाग्निं द्वितीयं च मन्दरं पवनद्वयम् ॥ 31.135 ॥

(63. चेन्दुम्.)

(64. यान्तमचां द्वितीयम्.)

भद्रपाणिमथैकाक्षं यान्तं च मधुविद्विषम् ।

लम्बकुक्षिं च विजयं शिखिनं मन्दरं तथा ॥ 31.136 ॥

सर्वरोधं भद्रबाहुं माधवं कमलं ततः ।

नासिक्यं खर्वदेहं च वक्रतुण्डं सरोरुहम् ॥ 31.137 ॥

यान्तं कुशेशयं कुम्भं सुमुखं द्विस्समुद्धरेत् ।

ओतदेहं तथा (65) दिं च श्वसनं विजयं तथा ॥ 31.138 ॥

(65. त्रिं च.)

करालमग्नि वदनं मुखं पवकगोपनौ ।

निहारदीथितिं चैव चषकं हव्यवाहनम् ॥ 31.139 ॥

विघ्नेशं गोपनं चाग्निं मधुसूदनमारुतौ ।

चण्डं हुतवहं रामं पुलहं बन्धुशीर्षकम् ॥ 31.140 ॥

सुधामयमिकारं च महान्द्रं रामशीर्षकम् ।

स्पर्शान्तं (66) विक्रमाध्यं च नत्यन्तं बन्धु (67) मस्तकम् ॥ 31.141 ॥

(66. विक्रमं चान्यं.)

(67. सस्तकम्.)

खड्गं त्रिविक्रं पीतवर्णाभं च त्रिविक्रमम् ।

माधवीं सर्वरोधं च (68) वैधरं मन्दरद्वयम् ॥ 31.142 ॥

(68. मन्दरं वैधरद्वयम् ॥)

\(69\) यान्तार्णाग्निरथं पश्चाद्यान्तं गोपनमस्तकम् ।

विहगेशं श्वेतरोचिर्मुखं हुतवहं तथा ॥ 31.143 ॥

(69. यान्तार्ण शिरसम्.)

श्रीधरं चैकनयनं पश्चिमं बन्धुमस्तकम् ।

श्रीवत्समादिदेवान्तं प्रचण्डं कमलाभिधम् ॥ 31.144 ॥

अथोर्ध्वलोकं श्रीवत्सं मन्धरं मधुविद्विषम् ।

प्रचण्डं पुण्डरीकाक्षं शुभदं च सरोरुहम् ॥ 31.145 ॥

\(70\) वनं गजमुखं बन्धुं भुवनं मृगवल्लभम् ।

अमृतं चैकनयनं पञ्चबिन्दुं सुधामयम् ॥ 31.146 ॥

(70. भुवनम्.)

विक्रमं कुञ्जरमुखं गोपनं धूलिकेतनम् ।

करालं जन्मविध्वसं कुलिशं च हुताशनम् ॥ 31.147 ॥

शशाङ्कमादिं यान्तं च वरुणं पुलहं तथा ।

हृषीकेशं तथैकाक्षं वरुणं बन्धुशीर्षकम् ॥ 31.148 ॥

क्रोधरूपं (71) गोपतिं च दान्तं मन्दरगोपनौ ।

शिखिनं स्पर्शनं चादिं षट्कृत्वः पुलहं क्षिपेत् ॥ 31.149 ॥

(71. गोपनम्.)

जयं सदागतिं बन्धुं पियूषं विक्रमाभिधम् ।

हिरण्यगर्भमनलं मन्दरद्वयमब्जज ॥ 31.150 ॥

पुण्डरीकाक्ष (72) मग्न्यन्तं विजयं रामशीर्षकम् ।

नभोमणिं चादिदेवममृतं मायया युतम् ॥ 31.151 ॥

(72. मत्यन्तं.)

अत्रिं च धनदं कुम्भं द्वयमर्धेन्दुमादिमत् ।

हस्तिवक्त्रं च कमलमसलं च सुधामयम् ॥ 31.152 ॥

अग्निं च गोपनं मान्तं श्रीधरं सुभगं तथा ।

स्पर्शत्रयं बृहद्भानुं गोपनं सुमुखं ततः ॥ 31.153 ॥

माधवीं वासुदेवं च वैधरं माधवाह्वयम् ।

सुभद्रं चन्द्रधवलं मुसलं च द्विरुच्छरेत् ॥ 31.154 ॥

ब्रह्मन्ननन्तरं तस्य मारुतं मधुविद्विषम् ।

कुम्भं सविक्रमं लक्ष्मीं सुधादीधितिविक्रमौ ॥ 31.155 ॥

क्रोधरूपं प्रचण्डं च भुवनं वक्रतुण्डकम् ।

करालं शिखिनं दक्षं भद्रहस्तं (73) तथोदरम् ॥ 31.156 ॥

(73. तथोदयम्.)

ओषधीशं तथा दक्षं (74) पानकं च ठठान्तिमम् ।

(74. पवनं.)

 \* बीजाङ्गदेवतानिर्देशः.\*

बीजमङ्गं यथापुर्वमृषिर्दक्षः प्रजापतिः ॥ 31.157 ॥

छन्दोऽतिच्छन्द एतस्य देवता (75) च सुदर्शनः ।

सप्ताधिका सप्तदिश्च वर्णानां द्वे शते समे ॥ 31.158 ॥

(75. स्यात्सुदर्शनः.)

जपेन सिध्यति मनुर्लक्षद्वादशसङ्ख्यया ।

 \* जपकालदेशादिनिर्देशः.\*

कृष्णपक्षे चतुर्दश्या मुपोष्य (76) प्रयतात्मवान् ॥ 31.159 ॥

(76. दृढमा.)

निशीथे दृढधीर्मन्त्रीश्मशाने वा चतुष्पथे ।

जपेद्भूतादयस्तस्य प्रत्यक्षास्सर्वकामदाः ॥ 31.160 ॥

 \* अपरस्सुदर्शनमहामन्त्रः.\*

महासुदर्शनं मन्त्रमपरं कथयामिते ।

द्विषट्काक्षरमुद्धृत्य गोपतिं मृगवल्लभम् ॥ 31.161 ॥

वैरांज विक्रम (77) परमनलं मधुसूदनम् ।

\(78\) गदध्वंसमचामादिं दक्षं दिनकराह्वयम् ॥ 31.162 ॥

(77. परं यान्तं च - परं वामनं.)

(78. जन्मध्वंसं.)

गोपनं धृतिमन्तं च पुलहं पश्चिमाननम् ।

ऋतधामा दिनमणिं पावकं सुमुखं ततः ॥ 31.163 ॥

अमृतं ककुभं पद्मनाभं (79) गोपतिमब्जज ।

सुभगं बन्धुशिरसं पवित्रं विजयं तथा ॥ 31.164 ॥

(79. गोपन.)

चतुर्गतिं देवदत्तं पश्चिमं (80) बन्धुमस्तकम् ।

प्रचण्डं पुण्डरीकाक्षं (81) गोपनं वैधराह्वयम् ॥ 31.165 ॥

(80. बन्धुसप्तकम्.)

(81. गोधनं वैधरं ध्वजम्.)

सरामं चैकनेत्रं च मारुतं (82) ब्रह्मसाधनम् ।

अत्रिं चतुर्गतिं श्वेतदीधितं च (83) स्वरादिमत् ॥ 31.166 ॥

(82. च प्रसाधनम्.)

(83. सुरादिमत्.)

विघ्नेशद्वितयं पश्चान्मायामस्तकमुद्धरेत् ।

सुभद्रं सूदनं शङ्खं वैधरं पञ्चबिन्दुकम् ॥ 31.167 ॥

पश्चिमं चैकनयनं सूदनं गदिनं तथा ।

भद्रबाहुं सरामं च ककुभं कुम्भ (84) गोपनौ ॥ 31.168 ॥

(84. शोभनौ.)

माहेन्द्रं सूदनं (85) विश्वरूपं भूधरमब्जज ।

शुभदं विजयं शुक्लं गोपनं श्वेतदीधितिम् ॥ 31.169 ॥

(85. क्रोधरूपम्.)

ऋतं च सूदनं यान्तं देवरं मन्दरोदयौ ।

भृगुं खड्गधरौ द्वौ च माधवं भुवनाह्वयम् ॥ 31.170 ॥

आकारं वक्रतुण्डं च वैधरं श्रीधरं तथा ।

उग्रात्मानं पवित्रं च पद्मनाभं च माधवम् ॥ 31.171 ॥

नृहरिं सूदनं शुक्लं भुवनं बहुलद्वयम् ।

तार्क्ष्यं झषं (86) गोपनं च (87) कमलं बन्धुमस्तकम् ॥ 31.172 ॥

(86. गोपतिम्.)

(87. मलयं.)

विघ्नेशं वामनपरं सुभद्रं सगुहालयम् ।

एकनेत्रं चादिदेवं पश्चिमाननमब्जज ॥ 31.173 ॥

शुक्लं दक्षं सूदनं च यान्तं पश्छिमवक्त्रकम् ।

ऋतधाम तथा दक्षं सर्वरोधं सपश्चिमम् ॥ 31.174 ॥

विक्रमं शुभदं चादिदेवं खड्गधरं तथा ।

चतुर्गतिं वासुदेवं गदध्वंसं सविक्रमम् ॥ 31.175 ॥

भद्रहस्तं पञ्चबिन्दुबिन्दुमोषधीशं करालकम् ।

विघ्नेशं वैधरं कुम्भं विक्रामणमनन्तरम् ॥ 31.176 ॥

कुञ्जराननमाकारं चतुर्गतिमचां मुखम् ।

\(88\) शिखिनं मानुषेशं च नृहरिं स्पर्शषोडशीम् ॥ 31.177 ॥

(88. शंखिनम्.)

ऋतधामोतदेहं च भद्र (89) बाहुमनन्तरम् ।

अचां द्वितीयं दृष्टिं च गदिनं पद्मनाभकम् ॥ 31.178 ॥

(89. बाहुं समन्दरम्.)

मार्ताण्डं सूदनं विघ्ननायकं विजयं तथा ।

पद्मनाभं (90) गोपनं च शुक्लमादिं दराह्वयम् ॥ 31.179 ॥

(90. गोपतिम्.)

तत्समष्टिं द्विरुच्चार्य सोममादिं सयष्टिकम् ।

भास्करं पावकं चैव द्विर्वक्तव्यं तदक्षरम् ॥ 31.180 ॥

पीयूषं विक्रमं पुण्यं कलशं यष्टिशीर्षकम् ।

शशाङ्कमादिं शङ्खं च पूर्ववत्कमलोद्भव ॥ 31.181 ॥

पीयूषं रामशिरसं स्पर्शानामपि षोडशम् ।

ऋतं च सूदनं शुक्ल (91) मत्रिं चैव यथापुरम् ॥ 31.182 ॥

(91. मुग्रं चैन यथापुरम् ॥ लक्ष.)

तार्क्ष्यद्वयं च कमलां विजयं त्वृतधाम च ।

हृषीकेशं तथा भद्रद्वयं मधुनिघादनम् ॥ 31.183 ॥

श्रीवत्सं चादिमनलं श्रियः पतिमनन्तरम् ।

पञ्छान्तकं पद्मनाभमेकाक्षं मृगवल्लभम् ॥ 31.184 ॥

जन्मध्वंसं श्वेतरश्मिमेणएशं दृष्टिवामनौ ।

सुभद्रं बन्धुशिरसं स्पर्शानां षोडशाक्षरम् ॥ 31.185 ॥

विक्रमं चैकविंशं च बन्धुं तन्मस्तकस्थितम् ।

सुमुखं पवनाह्वानं ब्र्हमसाविजयाह्वयम्

?

॥ 31.186 ॥

दहनं भद्रममृतं मतिमन्तं च सूदनम् ।

प्रचण्डं गोपनं शुक्लं भुवनं बहुलं तथा ॥ 31.187 ॥

भल्लायुधं श्रीधरं च मुसलं प्रेतनायकम् ।

माधवं वैधरं विघ्ननायकं द्वितीयं तथा ॥ 31.188 ॥

अचां द्वितीयं पञ्चान्तं विष्कंभं द्विरदाननम् ।

विक्रमं माधवीमग्निं वासुदेवं चतुर्मुख ॥ 31.189 ॥

वक्रतुण्डं मानुषेशमप्रमेयं वनस्रजम् ।

धरित्रीं कमलाक्षं च सूक्ष्मदृग्बन्धुमस्तकम् ॥ 31.190 ॥

विघ्नेशं वैधरं प्रेतनायकं माययायुतम् ।

हैरम्बं वैधरं चादिं पश्छिमं त्वृतधामकम् ॥ 31.191 ॥

विजयं रामशिरसं भास्करं विजयाह्वयम् ।

अत्रिं मृगेशं वरुणं गोपनं श्वेतदीधितिम् ॥ 31.192 ॥

श्रीधरं बहुलं पीतं जृम्भलं मोहनाशनम् ।

पश्चिमं भुवनं विघ्ननायकद्वितयं तथा ॥ 31.193 ॥

अचां द्वितीयं कमलमादिं शङ्खं विनायकम् ।

पश्चिमं भुवनं बिन्दुं शशाङ्कं द्विगुणं तथा ॥ 31.194 ॥

भद्रबाहुं सरामं च सुधादीधितिगोपनौ ।

यान्तं समिरणं चादिं पश्चिमं जातवेदनम् ॥ 31.195 ॥

अमृतं विक्रमपरं वैधरं (92) चानलं तथा ।

गोपनं विजयं विघ्ननायकं विजयाह्वयम् ॥ 31.196 ॥

(92. चानिलं तथा.)

ऋतवधामं नलसिजं पद्मनाभं पितामह ।

वैराजं श्वसनं चादिदेवं भल्लायुधं करम् ॥ 31.197 ॥

श्वसनं प्रणवादिं च विघ्नेशं (93) सर्वविक्रमौ ।

\(94\) करालमृतधामान्तं विजयं धनसंज्ञितम् ॥ 31.198 ॥

(93. शर्वविक्रमौ.)

(94.

\`

करालम्

'

इत्यारभ्य

\`

विधातारम्

'

इत्यन्तं क्वचिन्नास्ति.)

स्वच्छन्धमथं दृष्टिं च चतुर्गति मनन्तरम् ।

शशाङ्कं पुल्लनयनं वासुदेवं च खेटकम् ॥ 31.199 ॥

शङ्खं पुलहमोङ्कारं मार्ताण्डं पश्चिमानम् ।

क्रोधं वनस्रजं भूमिं नासिक्यं श्वेतदीधितिम् ॥ 31.200 ॥

षोडशं कपिलं भानुं चतुर्गतिमनन्तरम् ।

विधातारं तथा शैलं विजयं कमलोद्भव ॥ 31.201 ॥

अचां त्रयोदशं चाग्निं कमलं चन्द्रदीधितिम् ।

वक्रतुण्डं चादिदेवं (95) शङ्खं पीतमचां मुखम् ॥ 31.202 ॥

(95. शङ्खं पीतमवाङ्मुखं.)

पूर्णचन्द्रं तथा दक्षं भुवनं वैधरात्मकम् ।

पद्मनाभं ध्रुवं लक्ष्मीं ब्रह्मसाधनसंज्ञितम् ॥ 31.203 ॥

क्रोधरूपं दरं चादिं माधवं गोपतिं तथा ।

विक्रमं माधवं भानुं सरामं सूक्ष्मलोचनम् ॥ 31.204 ॥

गदध्वंसं च पीयूषं विघ्नेशं पश्चिमाननम् ।

अचां द्वितीयं शुभदं सूदनं यष्टिशीर्षकम् ॥ 31.205 ॥

करालं श्रीधरं लक्ष्मीं मृगेशं द्विरदाननम् ।

पद्मपाणिं भूधराख्यं द्वयं (96) वैधरमाधवौ ॥ 31.206 ॥

(96. भूधर.)

पश्चिमं पवनं लक्ष्मीं ब्रह्मसाधनसंज्ञितम् ।

क्रोधरूपमचामादिं स्पर्शनं दक्षगोपनौ ॥ 31.207 ॥

धान्तं चतुर्गतिं पापहननं बहुलं तथा ।

वक्रतुण्डं करालं च (97) ककुभं त्वृधाम च ॥ 31.208 ॥

(97. ऋतधाम च धाम च.)

भद्रबाहुं (98) चलध्वंसं मृगेशं दृष्टिमादिमम् ।

द्विरदाननयष्टिं च अनलं गोपनाह्वयम् ॥ 31.209 ॥

(98. गदध्वंसं.)

\(99\) सध्रुवं पुलहं बिन्दुं माहेन्द्रं मधुसूदनम् ।

अर्धचन्द्रं तथा चन्द्रं नासिक्यं तद्द्विरुद्धरेत् ॥ 31.210 ॥

(99. बन्धूहम्.)

शशाङ्कमृतधामानं सूधनं यष्टिशीर्षकम् ।

तद्विरभ्यस्य शीतांशुमर्पितं वसुमस्तकम् ॥ 31.211 ॥

पुलहं वासुदेवाख्यं स्रष्टारंद्विरदाननम् ।

विक्रमं बहुलं ब्रह्मन् गोपनं बहुलं तथा ॥ 31.212 ॥

प्रचण्डं (100) जन्मविध्वंसं विघ्नेशं च (101) तृतीयकम् ।

अचां (102) दृष्टिं द्वितीयान्तं भद्रबाहुं पवित्रकम् ॥ 31.213 ॥

(100. छलि.)

(101. द्वितीयकम्.)

(102. दृष्टिद्वयं यान्तम्.)

ऋतं च कार द्विरदं चाननं मन्दराह्वयम् ।

प्रद्योतनं गोपनं च शशाङ्कं च श्रियः पतिम् ॥ 31.214 ॥

वैधरं शुभदं चाग्निं श्रीवत्सं ब्रह्मसाधनम् ।

सुमुखं विक्रमपरं विजयं मुखमब्जज ॥ 31.215 ॥

अत्रिं सरामं पञ्चान्तं सुभगं मधुसूदनम् ।

यष्टिं करालमाकारं चतुर्गतिमनन्तरम् ॥ 31.216 ॥

अपां पतिं श्वेतरश्मिं श्रियः पतिमतः परम् ।

स्तम्बरमाननं मायां कलशं (103) दीप्तरोचिषम् ॥ 31.217 ॥

(103. सप्त.)

सुभगं गोपनं यान्तं गोपनं पश्चिमाननम् ।

हृषीकेशं वसुं शङ्खं (104) गोपनं द्वितीयं पुनः ॥ 31.218 ॥

(104. श्रीद्विज. श्रीबीजद्वितियं.)

यष्टिबीजं द्विरुच्चार्य (105) तिग्मदीधिं पवित्रकम् ।

ऋतधामतथैकाक्षं विक्रमं बहुलाह्वयम् ॥ 31.219 ॥

(105. निगमादिं.)

गदध्वंसं तथैकाक्षं विक्रमं बहुलाह्वयम् ।

\(106\) गुहालयं पापहनममृतं मधुविद्विषम् ॥ 31.220 ॥

(106. गुहाश्रयम्.)

रोचिश्श्रियः पतिं कान्तं वैधरं माधवं तथा ।

पीयूषमादिं कमल (107) मशिवं धनदाह्वयम् ॥ 31.221 ॥

(107. मनलं.)

ऋतधाम तथै काक्षमचामेकदशं तथा ।

द्विरुद्धरेत्कामभीजं वैधरं (108) तूदयाह्वयम् ॥ 31.222 ॥

(108. मरणा.)

गदध्वंसं तथै वाग्नि मस्तकस्थं पवित्रकम् ।

गोपनं विजयं चादिदेवं विष्कम्भसंज्ञितम् ॥ 31.223 ॥

त्रिदशाकारमेकारं श्वेतांशु विक्रमं तथा ।

गजवक्त्रं सूदनं च कपिलाक्षमनन्तरम् ॥ 31.224 ॥

तृतीयं ककुभद्वन्द्वमस्तकं वसुं पुनः ।

जन्मध्वंसं च जलजं सुधादीधितिविक्रमौ ॥ 31.225 ॥

\(109\) कलशं पुरुषात्मानं गहनं पद्मनाभकम् ।

भास्करं सुमुखं ब्रह्मन् भुवनं विजयं (110) वसु ॥ 31.226 ॥

(109. मुसलं.)

(110. सुखम्.)

द्रुहिणं त्वृतधामानं भूधरं क्रोधनं ततः ।

स्पर्शानां षोडशार्णं च (111) कुम्भेशं मुसलं ततः ॥ 31.227 ॥

(111. मृगेशं.)

निहारदीधितिमचा (112) मेकदेशमतः परम् ।

चतुर्गतिं भद्रहस्तं विजयं पद्मनाभकम् ॥ 31.228 ॥

(112. मेकादश.)

हैरम्बं गोपनं चैव गदिनं कलुषापहम् ।

अचां द्वितीयं (113) कमलां गोपनं वित्तवर्धनम् ॥ 31.229 ॥

(113. कमलम्.)

\(114\) हरिणाननमाये द्वे ककुभं वरुणाह्वयम् ।

\(115\) ज्वलनं मानुषघ्नं च विघ्नेशं गोपनाह्वयम् ॥ 31.230 ॥

(114. वारणानन.)

(115. अनलं मानुषेशं च.)

श्रीवत्सं (116) द्विशदं शुक्लमचामादिं सरोरुहम् ।

ब्रह्मन् पञ्चान्तकमतः (117) धृतावासुमतः परम्

?

॥ 31.231 ॥

(116. जलजं.)

(117. कोशाष्टकेपि त्रुटिः. क्वचित् यथा पाङ्त्काः पाठः.)

वैराजमग्निं नृहरिं ब्रह्मसाधनसंज्ञितम् ।

सुभद्रं सुमुखं कुम्भं मारुतं चोतदेहकम् ॥ 31.232 ॥

दक्षं दाक्षायणीकान्तं मन्दरं पञ्चबिन्दुकम् ।

धूमध्वजं प्रचण्डं च सूदनं कतृतीयकम् ॥ 31.233 ॥

\(118\) हरिवक्त्रं रामसंज्ञं दृष्टिविक्रममब्जज ।

शुभदं कपिलं (119) ह्रस्वं भद्रहस्तं समिरणम् ॥ 31.234 ॥

(118. करिवक्त्रं.)

(119. भद्रहस्तं पुण्यं.)

निहारदीधितिमचामादिं कुम्भं हुताशनम् ।

शुक्लमोङ्कारसंयुक्तं सुभद्रं मधुसूदनम् ॥ 31.235 ॥

स्पर्शं तृतीयमनलं विजयं सप्तमिं कलाम् ।

विक्रमं सूक्ष्मदृष्टिं च श्रीधरं यादसां पतिम् ॥ 31.236 ॥

हेरम्बं वासुदेवं च भद्रहस्तं च माधवीम् ।

अचां द्वितीयं (120) दृष्टिं च कमलं बहुलं तथा ॥ 31.237 ॥

(120. तुष्टिं च.)

स्पर्शान्तं भुवनं चक्रं भृगुं ककुभसंज्ञितम् ।

नभोमणिं विक्रमं च पाटलं मधुविद्विषम् ॥ 31.238 ॥

भल्लायुधं बन्धु (121) शीर्षं विघ्नेशं वैधराह्वयम् ।

वक्रतुण्डमाचामादिं कमलं पीठपूर्वकम् ॥ 31.239 ॥

(121. रसं---शरो.)

गोपनं मानुषं चैव (122) पुलहं बन्धुमस्तकम् ।

ओतदेहं तथा पीतं जन्मध्वसं त्रिविक्रमम् ॥ 31.240 ॥

(122. पुलहद्वय.)

गोपतिं वरुणं विघ्ननायकं त्वृतधामकम् ।

एकाक्षं मारुतं चादिदेवं बहुलमस्तकम् ॥ 31.241 ॥

\(123\) पवनं सूक्ष्मदृक् प्रोक्तं सूदनं च चतुर्गतिम् ।

सुभद्रं च बृहद्भानुं गदिनं वरुणं मुखम् ॥ 31.242 ॥

(123. पावनं.)

जयं कुम्भेशमखिलमृतं भुवनसंज्ञितम् ।

दृष्टिं च धनदं दक्षं हृषीकेशं जयाह्वयम् ॥ 31.243 ॥

शशाङ्कं भुवनं चादिं कमलामद्रिमस्तकम् ।

विघ्नेशं भुवनं चादिं कमलामद्रिमस्तकम् ।

विघ्नेशं पश्चिमं बन्धुं नासिक्यं गदिनं तथा ॥ 31.244 ॥

माहेन्द्रं शशिनं देवदत्तं लक्ष्मीं श्रियःपतिम् ।

पञ्चान्तकं पद्मनाभं गोपनं विघ्ननायकम् ॥ 31.245 ॥

अमृतं समिरणमचां द्वितीयं पश्चिमाननम् ।

वैराजं माधवीमूर्ध्वलोकेशं विजयद्वयम् ॥ 31.246 ॥

बहुलं समिरणं देवदत्तं मन्दर (124) गोपने ।

गोपनं चौषधीशं च भुवनं वैधराह्वयम् ॥ 31.247 ॥

(124. गोपती । गोपतिम्.)

श्रीवत्समग्निं विघ्नेशं गोपनं च चतुर्गतिम् ।

हुंफट्कारं ठठान्तं च मनुमेवं समुद्धरेत् ॥ 31.248 ॥

 \* बीजाङ्गादिनिर्देशः.\*

बीजाङ्गानि यथापूर्वमृषिस्स्यान्नीललोहितः ।

छन्धश्च वरिवंसंज्ञो देवता च सुदर्शनः ॥ 31.249 ॥

अष्टलक्षं जपेद्ब्रह्मन् पाताले दिवि वा भुवि ।

गतिनन् प्रतिहन्येत मन्त्रिणो मन्त्रवैभवात् ॥ 31.250 ॥

 \* सुदर्शननृसिंहमन्त्रः.\*

सुदर्शननृसिंहाख्यं मन्त्रं ब्रूमि चतुर्मुख ।

उद्गीधं नृहरिं (125) पद्मनाभां सङ्कर्षणाह्वयम् ॥ 31.251 ॥

(125. ब्रह्म.)

नासिक्यं शुक्लमादिं च गोपतिं प्रणवादि च ।

निहारदीधितं पद्मनाभं च मधुविद्विषम् ॥ 31.252 ॥

अनलं ककुभं कुम्भं गोपनं पुलहात्मकम् ।

अचां द्वितीयं स्पर्शान्तं सूदनं पुलहाह्वयम् ॥ 31.253 ॥

विक्रमं कुञ्जरमुखं (126) माधवं तस्य मस्तके ।

मार्ताण्डं भद्रहस्तं च द्विरुच्चार्य प्रभाकरम् ॥ 31.254 ॥

(126. वामनं.)

श्रीधरं कपिलाक्षं च फट्कारं खेटकीं ततः ।

ठठान्तमेवं कथितं द्वाविंशत्यक्षरात्मकम् ॥ 31.255 ॥

बीजमङ्गानि चोक्तानि छन्दो गायत्रमिरितम् ॥

द्रष्टा च जमदग्निस्स्याद्धेवता च सुदर्शनः ॥ 31.256 ॥

 \* सुदर्शननृसिंहध्यानम्.\*

सुदर्शनस्य हृदये विष्ठितं नृहरिं हरम् ।

स्फटिकाचलसङ्काशं परश्शतसटाकुलम् ॥ 31.257 ॥

\(127\) प्रलयाम्बुदनिर्घोषगम्भिरगहनध्वनिम् ।

शज्खचक्रधरं द्वाभ्यां कराभ्यामितरौ पुनः ॥ 31.258 ॥

(127. हाराद्यङ्गदनिर्घोषगम्भिर भयद.)

प्रसार्य जानुनोर्भी (128) मं नखदम्भोलिभीषणौ ।

व्यत्यस्तचरणद्वन्द्वमासीनं पद्मविष्टरे ॥ 31.259 ॥

(128. मनखदम्भोलिनिर्मितौ । विन्यस्त.)

भ्रुकुटीकुटिलं योगपट्टिकादृढबन्धकम् ।

व्यादायवक्त्रकुहरं दंष्ट्रिणं स्फुटिताधरम् ॥ 31.260 ॥

त्रिणेत्रमखिलाकल्पकल्पितं ब्रह्मगर्जितम् ।

ध्याये (129) देवं च तन्मन्त्रं मन्त्री तरति दुर्गतिम् ॥ 31.261 ॥

(129. द्धेनं जपेन्मन्त्रं.)

सकृत्स्मरणमात्रेण यथाभिलषितं फलम् ।

अन्येषु मन्त्रकल्पेषु यदुक्तं तत्समश्नुते ॥ 31.262 ॥

 \* पाञ्छजन्यमन्त्रः.\*

वक्ष्यामि पाञ्चजन्यस्य मन्त्रं सर्वार्थसाधनम् ।

उद्गीथमादौ सप्तार्णानुद्धृत्य तदनन्तरम् ॥ 31.263 ॥

पश्चिमं भुवनं चण्डं पुण्डरीकं हुताशनम् ।

महामायां करालं च गोपनं पन्नगाधिपम् ॥ 31.264 ॥

सूदनं च तथा सङ्खं (130) कलशं मधुसूदनम् ।

मारुतं भुवनाह्वानं मन्दरं भुवनं ततः ॥ 31.265 ॥

(130. कमलम्.)

खर्वदेहं तथा चादिदेवं श्वसनमादिमत् ।

वैधरं पञ्चबिन्दुं च पश्चिमं विजयं ततः ॥ 31.266 ॥

यान्तं गुहालयं पापहननं मधुविद्विषम् ।

शङ्खं लक्ष्मीं तथायष्टिं खर्वदेहं च (131) पश्चिमम् ॥ 31.267 ॥

(131. पंचमम्.)

आदिदेवं महेन्द्रं च मधुसूदनशीर्षकम् ।

वायुं ठठान्तमुदितमिति प्रोक्तो मनुर्महान् ॥ 31.268 ॥

श्रीवत्सो यष्टिरुद्गीथो बीजमेतत्प्रकीर्तितम् ।

अमुष्य सनको द्रष्टा छन्दस्स्याद्बृहती मनोः ॥ 31.269 ॥

देवता पाञ्चजन्यश्च चतुर्लक्षोजपः स्मृतः ।

 \* पाञ्चजन्यमन्त्रान्तरम्.\*

अतोऽन्यं पाञ्चजन्यस्य मन्त्रं शृणु चतुर्मुख ॥ 31.270 ॥

सप्तार्णमुद्धरेदादौ पश्चिमं मधुसूदनम् ।

भृगुं चन्ध्रधरं खड्गधवलं ककुभाह्वयम् ॥ 31.271 ॥

गजवक्त्रं तथा नायुमादि देवं समिरणम् ।

पश्छिमं सप्तममचां सुमुखं निगमादिकम् ॥ 31.272 ॥

पीयूषमत्रिं (132) सुभगं वरुणं मधुविद्विषम् ।

गजास्यमादिदेवं च श्वसनं श्वेतरोचिषम् ॥ 31.273 ॥

(132. सुमुखम्.)

वैधरं गोपनं चापि गदध्वंसं चतुर्मुख ।

वैराजं विक्रमं दक्षं श्रीधरं तर्क्ष्यवाहनम् ॥ 31.274 ॥

गोपनं स्पर्शनं जन्महन्तरं सलिताधिपम् ।

महेन्द्रमादिं (133) ज्वलनं तथाचं षष्ठिपश्चिमौ ॥ 31.275 ॥

(133. जलजं.)

गोपनं पश्चिमं गोपं पीतवर्णं मधुद्विषम् ।

श्वसनं च ठठान्तं च मनुरित्थमुदाहृतः ॥ 31.276 ॥

जीमङ्गानि वैतस्य देवता चापि पूर्ववत् ।

विष्वक्सेन ऋषिश्छन्दस्सुप्रतिष्ठापितामह ॥ 31.277 ॥

पञ्चलक्षजपेनास्य साधको मन्द्रवैभवात् ।

अतलादिषु लोकेषु (134) चरन्न प्रतिहन्यते ॥ 31.278 ॥

(134. गतिर्न.)

किं पिनर्दर्मकामार्थमोक्षाः कमलसम्भव ।

 \* कौमोदकीमन्त्रः.\*

सप्तार्णमग्रे गोविन्दं गदिनं दृष्टिसूदनौ ॥ 31.279 ॥

चतुर्गतिं चातिवीरं भल्लायुधमचां मुखम् ।

अपां पतिं हुतमहमुकारं पश्चिमाननम् ॥ 31.280 ॥

रामं प्रचण्डं गोविन्दं ब्रह्मसङ्कर्षणावपि ।

मन्दरं वासुदेवाह्वं वैधरं विष्णुमस्तकम् ॥ 31.281 ॥

कुशेशयधरे वीरसेनं हुंफट् ठठान्तिमम् ।

इति कौमोदकीमन्त्रमुद्धरेद्बीजमस्यतु ॥ 31.282 ॥

स्पर्शद्वितीयमर्धेन्दुमेतेनैवाङ्गकल्पना ।

ऋषिः कृष्णस्तथा (135) छन्दः पङ्त्किः कौमोदकी पुनः ॥ 31.283 ॥

(135. चन्दो देवी.)

देवता लक्षमन्त्रश्च जवतस्पिद्धिदो भवेत् ।

 \* पद्ममन्त्रः.\*

आदावुद्धृत्य (136) चोङ्कारं गोपनं दृष्टिविक्रमौ ॥ 31.284 ॥

(136. चोद्गीथं.)

वैराजं मारुतं पापहननं (137) वसुमस्तकम् ।

वैराजं बन्धुशिरसं माधवीं सूदनं दरम् ॥ 31.285 ॥

(137. विजयं तथा.)

पाटलप्रियमाकारं समिरणमचां मुखम् ।

यान्तं गुहालयं ब्रह्मन् पश्चिमं बन्धुमस्तकम् ॥ 31.286 ॥

सुमुखं देवदत्तं च हुंफट्कारं (138) ठठान्तिमम् ।

नादं पकारमाकारमर्धेन्दुशिरसं पुनः ॥ 31.287 ॥

(138. हुतान्तिमम्.)

बीजं प्रकल्पयेद्ब्रह्मन्नमनै पाङ्गकल्पना ।

द्रष्टा विरञ्चश्छन्दश्च विराट्पद्मोऽधिदेवता ॥ 31.288 ॥

दशलक्षजपात्सिद्धिरखइलं प्राप्नुयान्नरः ।

इति पद्ममनुः प्रोक्तो बीजेनान्याङ्गकल्पना ॥ 31.289 ॥

 \* मुसलमन्त्रः.\*

शुक्लं पुनर्विष्णु वह्निपीयूषं गोपनाह्वयम् ।

सप्तार्णाद्धरणात्पश्छान्मन्दरं कमलासन ॥ 31.290 ॥

शशाङ्कमादिं पुलहं गोपनं पवनं पुनः ।

ज्वलनं गोपनं दक्षं गोपनं कमलोद्भव ॥ 31.291 ॥

चतुर्गतिं च भुवनं सुमुखं मधुविद्विषम् ।

दरं मुखं ठठान्तं च मन्त्रविन्मन्त्रमुद्धरेत् ॥ 31.292 ॥

मन्दरं भुवनं यष्टिमितिबीजमिदं मनोः ।

मुद्गस्यादृषिश्छन्दो विराण्मन्द्रस्य देवता ॥ 31.293 ॥

मुसलः पञ्चलक्षं तु (139) मन्त्रमस्य प्रचक्षते ।

 \* खड्गमन्त्रः.\*

उद्धृत्य सप्तवर्णांश्च हैरम्बं मधुसूदनम् ॥ 31.294 ॥

(139. जप.)

\(140\) गजह्वमत्रिं कमलं मधुशत्रुं चतुर्गतिम् ।

विष्णुं शुक्लं पुनर्विष्णुं वह्निपियूषगोपनाः ॥ 31.295 ॥

(140. गजास्यात्रिसरोजानि.)

शशाङ्कं भुवनं वह्निं श्रीवत्सं ब्रह्मसाधनम् ।

सुमुखं विक्रमं चापि वैधरं विजयं तथा ॥ 31.296 ॥

रामं पञ्चान्तकं पुण्यं गोपनं यष्टिशीर्षकम् ।

पञ्चान्तकं गोपनं च श्वसनं हुंकृतिं तथा ॥ 31.297 ॥

फट्कारं स्वाहया सार्धं खड्गस्य गदितो मनुः ।

चक्रमन्त्रस्य बीजं स्यादृषिश्श्रीनिधिरुच्यते ॥ 31.298 ॥

छन्दो विराढधिपतिः खड्गाख्यो हेतिराड्भवेत् ।

लक्षत्रयं जपेन्मन्त्री काङ्क्षितां सिद्धिमश्नुते ॥ 31.299 ॥

 \* शार्ङ्गमन्त्रः.\*

सप्तार्णं कल्पयित्वादौ श्रीवत्सं मधुसूदनम् ।

शार्ङ्गहस्तं गदध्वंसं मधुसूदन शीर्षकम् ॥ 31.300 ॥

ज्वलनं पवनादिं च वह्निं शुक्लमपां पतिम् ।

मधुसूदनपूर्णेन्दुभुवनं हव्यवाहनम् ॥ 31.301 ॥

पवित्रं सप्तममचां श्रियं मन्दरमादिमत् ।

विघ्नेशं गोपनं शङ्खं मुखं पश्चिम (141) श्रीधरम् ॥ 31.302 ॥

(141. माधवौ.)

बहुलं भुवनं क्रोधं त्रयोदशमचां तथा ।

हुताशमेकदृष्टीद्वौ मन्दरं पद्मसम्भव ॥ 31.303 ॥

\(142\) पवित्रमृतधामानं वायुं यष्टिं मधुद्विषम् ।

चतुर्गतिं हुंकृतिं च फट्कारं च ठठान्तिमम् ॥ 31.304 ॥

(142. "पवित्रम्" इत्यरभ्य उत्तरत्र. " अतो वक्ष्येमनुम्" इत्यन्तं क्वचित्कोशे गलितम्.)

हुंफडन्तं मनुं कृत्वा बीजमाद्यर्णमुद्धरेत् ।

ऋषिर्हुतान्तो मन्त्रस्य छन्दश्छन्दोऽधिदेवता ॥ 31.305 ॥

बाणो जपन्नष्टलक्षं समरे विजयी भवेत् ।

ब्रह्मकोशं नतिं सर्गं कलात्मा कमलाह्वयम् ॥ 31.306 ॥

महेन्द्रं गोपनपरं शुभदं मधुविद्विषम् ।

शशाङ्कं श्रीधरं वह्निं वरुणं बन्धुमस्तकम् ॥ 31.307 ॥

विघ्नेशमादिदेवं च शुभदं गोपनं तथा ।

पवनं कुटामौर्वं च नासिक्यं भास्करो मनुः ॥ 31.308 ॥

यष्टिं हुङ्कारफट्कारौ हुतान्तं मनुमुद्धरेत् ।

पीयूषमादिमर्धेन्दुं बीजं चामुष्य कल्पयेत् ॥ 31.309 ॥

शतदृग्दृष्टवान् मन्त्रं माच्छ्दो देवतापि च ।

पञ्चलक्षं जपेन्मन्द्रं विजयेत्तरसा रिपून् ॥ 31.310 ॥

 \* पाशमन्त्रः.\*

उद्गीधं पापहननं गोपनं सद्ध्रुवं मनुः ।

पश्चिमं गोपनं लक्ष्मीमादिदेवसमिरणौ ॥ 31.311 ॥

नत्यन्तं कल्पयेन्मन्त्रमृषिः प्राचेतसः स्मृतः ।

छन्दो विराडधिपतिः पशो लक्षत्रयं जपः ॥ 31.312 ॥

 \* अङ्कशमन्त्रः.\*

ब्रह्मकोशमचामादिं नासिक्यं सरसीरुहम् ।

भुवनं शुभदं पश्चादादिदेवं गदागतिम् ॥ 31.313 ॥

नत्यन्तमिरयेन्मन्त्रं द्रष्टा सत्यो विराट्पुनः ।

छन्दोऽङ्कुशो देवता स्याल्लक्षत्रयमिमं जपेत् ॥ 31.314 ॥

प्रणवादि चतुर्थ्यन्तं नामधेयं ठठान्तकम् ।

अन्येषामायुधानां च मन्द्रबीजमथादिमत् ॥ 31.315 ॥

सिद्धयश्च यथापूर्वं भवन्ति जपतोऽखिलाः ।

 \* गारुडमहमन्त्रः.\*

\(143\) अतो वक्ष्ये मनुं ब्रह्मन् शूयतां कथ्यतेऽधुना ॥ 31.316 ॥

(143. कथयिष्ये.)

वश्याकर्षण विद्वेष मारणो च्चाटनादिषु ।

शोषणस्तम्भनावेश सर्पाकर्षण कर्मसु ॥ 31.317 ॥

\(144\) नष्टायनविषक्षेप समुद्रतरणादिषु ।

नभोलङ्घन वाय्वग्नि जलभूमि प्रवेशने ॥ 31.318 ॥

(144.अष्टा.)

इन्द्रजालादिविद्यासु (145) ऋषीणां विजये तथा ।

अतीतानागतज्ञाने भूतसंपनने तथा ॥ 31.319 ॥

(145. ऋणानां विषये सुराणां विषये.)

देवता सन्निधानादौ (146) स्फोटिमूर्ष्यादिकर्मणि

?

।

एवमादिषु साध्येषु तथा न्येष्वपि (147) सर्मसु ॥ 31.320 ॥

(146. स्फुटमुष्ट्यादि.)

(147. मन्त्रवित् । इत्थं.)

इति मन्त्रं प्रयुञ्जीत गरुत्मन्तमनुस्मरेत् ।

सट्तार्णान् पूर्वमुद्धृत्य गदिनं हव्यवाहनम् ॥ 31.321 ॥

\(148\) भुवं पुण्डरीकाक्षं गोपनं पवनं पुनः ।

पश्चिमं भुवनं वह्निं श्रीधरं क्रोधविग्रहम् ॥ 31.322 ॥

(148. केशनं.)

ब्रह्मसाधनवैराजौ जयमन्दरामादिमत् ।

अमृतं गोपनं चापि गोपतिं द्विरदाननम् ॥ 31.323 ॥

आदिदेवं नभस्वन्तं (149) अनलं च रमाधरम् ।

प्रचण्डं कमलं भद्रहस्तं वामनमस्तकम् ॥ 31.324 ॥

(149. श्रीधरं च.)

श्वसनं रोहिणीशं च मृगेशं मानुषेश्वरम् ।

गोपन गदिनं पश्चात्कमलां भुवनं तथा ॥ 31.325 ॥

वासुदेवं प्रचण्डं च विक्रमं विजयं तथा ।

\(150\) वै राजं रामसहितं गदिनं मोहनाशनम् ॥ 31.326 ॥

(150. वैधरं.)

अचां (151) तृतीयमर्धेन्दुं पञ्चान्तकमधुद्विषौ ।

मारुतं धूमकेतुं च सप्तकृत्वस्समुद्धरेत् ॥ 31.327 ॥

(151. द्वितीय.)

हृङ्कृतिं फट्कृतिं स्वाहमोतदेहं ध्रुवं तथा ।

पुलहं सप्तकृत्वश्च हुंफट्कारं ठठान्तकम् ॥ 31.328 ॥

तारं वरुणगोविन्दौ विघ्नेशमथ माधवम् ।

स्पर्शा (152) न्तकमकारं च पञ्चकृत्वस्सदागतिम् ॥ 31.329 ॥

(152. न्तर.)

षट्कृत्वो वरुणं चापि हुंफट् स्वाहावसानकम् ।

निगमं पश्चिमं कूटं विक्रमं (153) विघ्नुगोपनौ ॥ 31.330 ॥

(153. वह्नि.)

ककुभं गोपनं चापि षट्कृत्वो मारुतं पुनः ।

व्यञ्जनार्णेषु सर्वत्र सुखोच्चारणमिच्छता ॥ 31.331 ॥

स्वरानुद्धरणे कल्प्यं मनुश्शास्त्रोक्तवर्त्मना ।

हुंफट्स्वाहावसानं च गारुडं मन्त्रमुद्धरेत् ॥ 31.332 ॥

पञ्चान्तकमनुस्स्वारं बीजमेतस्य कल्पयेत् ।

आदौ सुवर्णवचनं वक्रतुण्डगिरं पुनः ॥ 31.333 ॥

महासुवर्ण इत्येवं खगेश्वरशिरस्तथा ।

अनन्तवीर्यवन्ताख्यं पक्षिराजं तथा न्तिमम् ॥ 31.334 ॥

प्रणवादि यतुरथ्यन्त (154) नत्यन्तानि चतुर्मुख ।

कल्पयित्वाङ्गमन्द्राणि षड्भिरेतैर्यथाक्रमम् ॥ 31.335 ॥

(154. सत्यन्तादि.)

अङ्गानि हृदयादीनि स्पृशेन्मन्त्रविचक्षणः ।

अमुष्य काश्यपो द्रष्टा छन्दः पङ्त्किर्निगद्यते ॥ 31.336 ॥

देवता गरुडस्तस्य जपो लक्षत्रयं स्मृतः ।

अधस्ताद्वटवृक्षस्य साधकस्साधयेन्मनुम् ॥ 31.337 ॥

आम्नायादिं नरहरिं वामनं पश्चिमाननम् ।

वैराजं (155) पावकं तारमिति पञ्चाक्षरो मनुः ॥ 31.338 ॥

(155. पावकस्सौर इति.)

ऋषिर्मरिचिरेतस्य गरुडो देवता तथा ।

छन्दश्च देवी गायत्रं षडङ्गानि पुनस्स्वयम् ॥ 31.339 ॥

उद्गीधं कमलं (156) वायुं वासुदेवं ध्रुवं तथा ।

पश्चिमं बहुलं ब्रह्मसाधनं यष्टिमस्तकम् ॥ 31.340 ॥

(156. वह्निं.)

विघ्नेशं विक्रमं वह्निं महामायां ध्रुवं पुनः ।

पुष्पभद्रं तथा पीठं वामनं यष्टिकौस्तुभम् ॥ 31.341 ॥

बिन्दुं कलशचन्द्रार्धौ सूर्यार्धान्दुकलात्मनः ।

पन्नगाधिपतिं बन्धुं वरुणं यादसां मुखम् ॥ 31.342 ॥

हुतान्तमुद्धरेन्मन्त्रमिति गारुडमुत्तमम् ।

स्यादिमं जगतस्साक्षात्प्रत्यक्षं पक्षिपुञ्गवः ॥ 31.343 ॥

ब्रह्मकाशमथो पद्मं नासिक्यं भूधराह्वयम् ।

यष्टिं पापस्य हन्तरं बिन्दुं कमलमन्दरम् ॥ 31.344 ॥

अर्धेन्दुकलशं बिन्दुं पश्चिमं पन्नगाशनम् ।

विक्रमाग्निमथो शत्रुं ककुभं मधुसूदनम् ॥ 31.345 ॥

वायुं स्वाहान्तमित्येव (157) मन्यं गारुडमिरयेत् ।

आकाशारोहनं सिद्धिर्जपादस्य भविष्यति ॥ 31.346 ॥

(157. धन्यं.)

एवं कृत्वाद्यमोङ्कार मादिदेवं खपश्चिम् ।

स्वच्छन्दं (158) च द्विरुच्छार्य गदिनं हव्यवाहनम् ॥ 31.347 ॥

(158. द्वित्रिरुच्चार्य.)

भुवनं मेदिनीं च द्विर्मन्दरं मधुसूदनम् ।

वैराजं (159) विपुलं पश्चाद्वामनं च द्विरीरयेत् ॥ 31.348 ॥

(159. पुलहं.)

पवित्रं पद्मकञ्जं च नागेन्द्रं वायुमादिमत् ।

एताद्विःकल्पयित्वाथो गोपनं यष्टिमन्तिमम् ॥ 31.349 ॥

\(160\) तुष्टिबीजार्धशशिनं ठठान्तं कल्पयेन्मनुम् ।

सप्तार्णानादितः कृत्वा भास्करं हव्यवाहनम् ॥ 31.350 ॥

(160. पुष्टिबीजाद्यशशिनो.)

गोपनं यष्टिमार्ताण्डौ हव्यवाहन (161) वामनौ ।

चन्द्रर्धौ द्वादशात्मानं हृषीकेशमथो ध्रुवम् ॥ 31.351 ॥

(161. मारुतौ.)

वरुणं हृदयाह्लादं द्वन्द्वं कमलमाधवौ ।

वैराजं श्रीधरो भूयः पीठस्तु भुवनद्वयम् ॥ 31.352 ॥

विजयं श्रीधरं वह्निं भुवनं पुनरीरयेत् ।

लोकनेत्रोर्ध्वनासिक्यं करालं ब्रह्मसाधनम् ॥ 31.353 ॥

अनलं यष्टिमनिलं यष्टिं कुम्भो ध्रुवं तथा ।

हुतान्तमिति सर्वार्थं जानीयाद्गारुडं मनुम् ॥ 31.354 ॥

सप्तार्णमुद्दृत्य पुनः कलशं बन्धुमस्तकम् ।

क्रोधरूपं प्रचण्डं च त्रिदशाहारमाधवौ ॥ 31.355 ॥

चन्द्रं स्वाहापतिं चापि शशिनं बहुलं तथा ।

मृगाङ्कं श्रीधरं वह्निं भुवनं द्वि चतुष्टयम् ॥ 31.356 ॥

भानुमत्पुलहद्वन्द्वं हुं फडन्तं हुता न्तिमम् ।

इत्यन्यं गारुडं मन्त्रमूहेन्मन्द्रविचक्षणः ॥ 31.357 ॥

पवनेन हुताशेन महेन्द्रेण प्रचेतसा ।

एतैश्चतुर्बिः प्रत्येकं क्रमव्यस्तैर्विषं हरेत् ॥ 31.358 ॥

समस्त्रैः प्रातिलोम्येन स्तम्भनादि समाचरेत् ।

व्यापिनं विघ्नुराजं च दामोदरमथो ध्रुवम् ॥ 31.359 ॥

\(162\) एवमादिमिति ब्रह्मन् त्य्रक्षरं मनुमुद्धरेत् ।

\(163\) यैनैव साधितो मन्त्रः (164) यक्षराजोपलक्षितः ॥ 31.360 ॥

(162. मेघ.)

(163. येनैष.)

(164. पक्षिराज इति साधु.)

त्रीणि तस्य भविष्यन्ति भुवनानि (165) विशेषताम् ।

आदिद्वितीयं भुवनं पञ्छान्तममृतं तथा ॥ 31.361 ॥

(165. विधेस्तथा.)

गदिनं श्रीधरं वह्निमुदयं (166) चादिमम्बुजम् ।

वैराजं विक्रमं स्वाहा (167) और्वं च कमलाह्वयम् ॥ 31.362 ॥

(166. भद्र.)

(167. ओणपं.)

भुवनं पर्वतं बन्धुं माहेन्द्रादि श्रियं तथा ।

विक्रमं तार्क्ष्यवाहं च मृगेशं मन्दरं तथा ॥ 31.363 ॥

आदिसूर्यो गोपनं च मन्दरं भुवनं (168) दिशम् ।

अग्निं मृगाधिपं चापि स्वाहाकारावसानिकम् ॥ 31.364 ॥

(168. दृशं.)

इति मुद्रामनुर्ब्रह्मन् कल्पयेदथ मण्डलम् ।

विस्तरेषु (169) निरीक्षन्तां तेषां सङ्ख्या न विद्यते ॥ 31.365 ॥

(169. निरीक्ष्यान्तः.)

आत्मानं चिन्तयेन्मन्त्री गरुत्मन्तमनन्यधीः ।

 \* गरुडद्यानप्रकारः.\*

अथ द्यानं प्रवक्ष्यामि पक्षिराजस्य पद्मज ॥ 31.366 ॥

मेरुशृङ्गनिभाकारं रुक्मपक्षतिमण्डलम् ।

वैडूर्यनीलवासाग्रं वक्रतुण्डं भयङ्करम् ॥ 31.367 ॥

वज्रकल्पन (170) खाकारं कल्पितोत्कटिकासनम् ।

\(171\) स्नगम्भूरनिर्ह्रदं शिलाघनभुजान्तरम् ॥ 31.368 ॥

(170. कर्तारिं कल्पितोत्कटिसाधनम्.)

(171. भवनं भीम. घनगम्भीर

,

इति स्यात्.)

अनन्तकर्णाभरणं मूर्ध्नि वासुकिभूषणम् ।

महापद्मादरं पद्मदाम वेष्टितभूषणम् ॥ 31.369 ॥

मस्तके बद्धकार्कोटं कलाभोः

?

कटिवेष्टितम् ।

उपवीतकृतेनापि सङ्खपातेन भूषितम् ॥ 31.370 ॥

जयेन कुलिकेनापि कल्पि (172) तानघमूपुरम् ।

धनङ्जयाभिनेधान विजयेन च भोगिना ॥ 31.371 ॥

(172. तं नव.)

वामदक्षिणहस्ताभ्यां बिभ्राणं कलकद्वयम् ।

बालपल्लवताम्रेण वारवाणेन शोभितम् ॥ 31.372 ॥

उद्भिन्नभ्रुकुटीबन्धं करण्डमुकुटं तथा ।

पक्षविक्षेपगम्भीर कृतोर्ध्वनयनभ्रमम् ॥ 31.373 ॥

दंष्ट्राकरालवदनं ताम्रवर्तुलचक्षुमम् ।

इत्थं ध्यात्वा गरुत्मन्तमेकतानेन चेतसा ॥ 31.374 ॥

साधयेत्साधनीयानि दुर्लभान्यपि नातिभीः ।

यथाक्तं जपतोमन्द्रमादित्येन्यस्तचक्षुषः ॥ 31.375 ॥

ऊर्ध्वबाहोर्भविष्यन्ति दासा (173) इव फणीश्वराः ।

 \* विष्वक्सेनमन्त्रः.\*

विष्वक्सेनमनुर्ब्रह्मन् कथ्यते सर्वसिद्धदः ॥ 31.376 ॥

(173. एव.)

तारं सुधामयं रामं क्रोधरूपं सुधामयम् ।

करालं शशिनं पश्चान्माधवं कुञ्जराननम् ॥ 31.377 ॥

गोपनं मारुतं चापि ठठान्तं मन्त्रमुद्धरेत् ।

तारेण बिन्दुना चापि बीजमेतस्य कल्पयेत् ॥ 31.378 ॥

एतेनै वाङ्गमन्त्राणि कल्प्यानि कमलासन ।

विश्वनाथमृषिं प्राहुर्विराट्छन्दो निगद्यते ॥ 31.379 ॥

देवता च मनोस्तस्य विष्वक्सेनो महाबलः ।

 \* मन्त्रान्तरम्.\*

अथ्यान्यः कल्पितो मन्त्रो विष्वक्सेनस्य पद्मज ॥ 31.380 ॥

उद्गीथं भद्रपाणिं च मन्दरं ब्रह्मसाधनम् ।

\(174\) सुभद्रं गदिनं कुम्भं सुमुखान्तं समाधवम् ॥ 31.381 ॥

(174. सुभगं.)

स्पर्शादिं बिन्दुसहितं सध्रुवं कमलासन ।

दरान्तं गोपनं ब्रह्मन् धनदं रामशीर्षकम् ॥ 31.382 ॥

पश्चिमं निगमादिं च वै राजं च समाह्वयम् ।

खड्गहस्तं सरामं च जयं वसुवरं तथा ॥ 31.383 ॥

सुभदं सरोरुहं वैराजं विक्रममस्तकम् ।

पद्मपाणिं भद्रपाणिं पाशपाणिं च पश्चिमम् ॥ 31.384 ॥

सोदयं शत्रुहननं मृगेशं वक्रतुण्डकम् ।

प्रचण्डं पुण्डरीकाक्षं मधुशत्रुं चतुर्गतिम् ॥ 31.385 ॥

खड्गहस्तमचामादिं प्रचण्डं झषमर्पितम् ।

सुभद्रान्तं मधुद्वेषिं (175) वै राजं द्विर्वसु परम् ॥ 31.386 ॥

(175. वैधरं गोपनं तथा.)

अचां द्वितीयं सुभगं पुण्डरीकविदर्भितम् ।

वैधरं विष्णुसहितं प्रचण्डं सवनालयम् ॥ 31.387 ॥

\(176\) श्रीवत्सं सध्रुवं खड्ग हस्तहरं तथा ।

कमलं त्वृतधामं च सुभगं वसुगोपनौ ॥ 31.388 ॥

(176. बहुषुकोशेषु त्रुटिर्दृश्यते. क्वचित् पाठान्तरमस्ति. यथा---खड्गहस्तमचामादिं गोपनं वैधरं तथा.)

चतुर्गतिमचामादिं वैधरं गोपनं तथा ।

विजयं श्वसनं दत्तं सूदनं मृगताञ्छनम् ॥ 31.389 ॥

समाधवं द (177) धानं च कमलं माधवं ततः ।

पीतं च धनदं कुम्भमर्पितं सध्रुवं पुनः ॥ 31.390 ॥

(177. यान्तं.)

कलानिधिं च पुरध

?

मादि देवं चतुर्गतिम् ।

वैधरं वरुणं मायां खेटकं च समुद्धरेत् ॥ 31.391 ॥

पश्चिमं पद्मनाभं च मावृतं शुभमालिनीम् ।

समन्दरं (178) दरान्तं च मधुद्वेषिं समन्त्रजित् ॥ 31.392 ॥

(178. मन्त्रराजं.)

ऐन्दवं कतृतीयं च संमतं (179) माठराभिधम् ।

सुन्दरं वैधरं पञ्च बिन्दुकं भद्रकं तथा ॥ 31.393 ॥

(179. माधवा.)

स्पर्शेषु षोडशं पद्मनाभं च चतुरासन ।

गोपनं (180) चैन्दवमथो चतुर्गतिमनन्तरम् ॥ 31.394 ॥

(180. माधव.)

भान्तं मधुद्विषं यान्तं दरं च द्विस्समुद्धरेत् ।

\(181\) कद्वितीयं सूदनं च वैधरं च चतुर्गतिम् ॥ 31.395 ॥

(181. कतृतीयं.)

द्विर्वक्तव्यं दिनकरं भद्रपाणिमनन्तरम् ।

वैधरं भास्करं चापि पश्चिमं वक्रतुण्डकम् ॥ 31.396 ॥

मन्दरं सर्वरोधं च द्विर्गतीरिति

?

संमितम् ।

गोपतिं सुमुखं चापि शुभदं ब्रह्मसाधनम् ॥ 31.397 ॥

क्रोधं चतुर्गतिं (182) चापि आदिबीजं चतुर्मुख ।

आदिदेवं तथा कुम्भं संप्रसारणमक्षरम् ॥ 31.398 ॥

(182. चद्विः.)

श्रीवत्सं पुरुषात्मानं मन्त्रविक्रमनिष्ठितम् ।

वरुणं शङ्खमपरं पश्चिमं पद्मनाभकम् ॥ 31.399 ॥

सुभद्रं च मधुद्वेषिं कुंभं भद्रकरं तथा ।

वैधरं शुभदं चाग्निं चतुर्गितमनन्तरम् ॥ 31.400 ॥

हुङ्कारं च वषट्कारमिरयेत्कमलासन ।

शुभदं वामनपरं क्रोधं चाग्निं मधुद्विषम् ॥ 31.401 ॥

चतुर्गतिं सूदनं च वक्रतुण्डं समिरणम् ।

\(183\) माधवीं विजयं भद्रहस्तं च समतं

?

पुनः ॥ 31.402 ॥

(183. माधवम्.)

विधातारं मृगेशं च भागं यान्तं सविक्रमम् ।

सरोरुहं मधुद्वेषिं पश्चिमं रानुशीर्षकम् ॥ 31.403 ॥

महेन्द्रममृतं बन्धुं कतृतीयं (184) मृगं तथा ।

भास्करं सूदनमथो शङ्खं खड्गधरं पुनः ॥ 31.404 ॥

(184. मृतम्.)

वैराजं सोदयं चैव कतृतीयं वसुं परम् ।

द्वितीयं वासुदेवं च तृतीयं बन्धुसंहितम् ॥ 31.405 ॥

माधवं वरुणं पार्श्वमेदरं

?

दरगोपनौ ।

\(185\) चतुर्गतिं खड्गधरं सऋतं ब्रह्मसाधनम् ॥ 31.406 ॥

(185. चतुर्थ्यन्तं.)

सबिन्दुं पश्चिमं चैव वाचां सप्तमसाधने ।

सध्रुवं चेन्धिराभीजं पुष्टिबीजं सहुंकृतिम् ॥ 31.407 ॥

सुधारसं चौर्वपरं (186) माधवं च चतुर्मुख ।

वौषट्कारं तथा लक्ष्मीं दरान्तं पञ्चबिन्दुकम् ॥ 31.408 ॥

(186. मयमर्धं.)

यान्तं च सूदनं मान्तं श्रीशब्दं भद्रपाणिनम् ।

विक्रमं पुलहं धूलिकेतनं सूरिनन्दनम् ॥ 31.409 ॥

हुंकृतिं वैधरं भानुं विघ्नेशं मधुसूदनम् ।

खर्वदेहं सबन्धुं च पीतं भल्लायुधं तथा ॥ 31.410 ॥

माधवं वरुणं भद्रहस्तं सर्गिणमब्जज ।

पवित्रं सूदनमथो वैराजं च समिरणम् ॥ 31.411 ॥

ओंकारादि जयं पीतं सूदनं विधुरं पुनः ।

श्रीधरं (187) माणिभद्रं च द्विरदं विक्रमं तथा ॥ 31.412 ॥

(187. मणिपुत्रम्.)

वक्रतुण्डधरं बिन्दुं पियूषं रामशीर्षकम् ।

अत्रिं च सूदनं यास्तं मन्दरं दरवैधरौ ॥ 31.413 ॥

द्वयं वसुशिरश्शङ्खं कुम्भं विक्रममस्तकम् ।

पूर्णं घटं सध्रुवं च (188) वैधरं च चतुर्गतिम् ॥ 31.414 ॥

(188. माधरं.)

शुक्लं घटं वह्निपरं वैधरं च मधुद्विषम् ।

सुभद्रं मधुविद्वेषं सरसीरुहसम्भव ॥ 31.415 ॥

कपिलाक्षं हुतवहं नृसिंहं च समुद्दरेत् ।

बीजान्येतद्विरुच्चार्य शुक्लपीतान्तिमाक्षरम् ॥ 31.416 ॥

शीर्षं च गोपनं चण्डं पश्चिमं जयतत्परम् ।

भल्लायुधं मारुतं च सर्गिणं चतुरासन ॥ 31.417 ॥

कृपाकं करीरं च वसुतच्छिरसं तथा ।

सुभद्रमूर्ध्वलोकेशं विजयं संप्रसारणम् ॥ 31.418 ॥

सुभद्रं पुरुषात्मानं (189) कलान्तं फट्कृतिं तथा ।

निगमादिं शशधरं माधवं वसुमाधवम् ॥ 31.419 ॥

(189. कालान्तम्.)

भल्लायुधं तथासर्गं फट्कृतिं दक्षमक्षरम् ।

गोवतिं गोपनं कुम्भं विक्रमं क्रोधरूपिणम् ॥ 31.420 ॥

प्रचण्डं सार्धममृतं माधवं घटविक्रमम् ।

उग्रात्मानं तथा कुम्भं कमलं (190) द्विविधुंतुदम् ॥ 31.421 ॥

(190. द्विर्वसुं तथा.)

दत्तं भद्रं सूदनं च दक्षान्तं हुंफडन्तकम् ।

स्वाहावसानमित्येवं विष्वेक्सेनमहामनुम् ॥ 31.422 ॥

उद्धरेद्बीजमस्याथ तारं कुम्भं मनुं ध्रुवम् ।

कल्पयेदमुनैवाङ्गमन्त्रं मन्त्रविचक्षणः ॥ 31.423 ॥

द्रुपदो दृष्टवानेतच्छन्दोऽतिच्छन्द उच्यते ।

विष्वक्सेनो देवता च जपेल्लक्षत्रयं पुनः ॥ 31.424 ॥

एतं महामनुं ब्रह्मन् जपतस्सिद्धि (191) काङ्क्षया ।

सुरासुरेभ्यस्सर्वेभ्यो भयं तस्य प्रणश्यति ॥ 31.425 ॥

(191. काङ्क्षिणः.)

 \* विष्वक्सेनाराधनप्रकारः.\*

अथेदानीं प्रवक्ष्यामि तस्याराधनसंयुतम् ।

कल्पयित्वा महापद्मं दलैर्द्वादशभिर्युतम् ॥ 31.426 ॥

कर्णिकायां समासीनं (192) सैनान्यं सम्यगर्चयेत् ।

विष्वक्सेन नमस्तेऽस्तु (193) नमो मृत्युभयापह ॥ 31.427 ॥

(192. तेनाद्यम्.)

(193. नेमो नुत्युभयानपि.)

नमः पारिष देशाय धुर्यय जगतां नमः ।

चराचराणामदिस्त्वं जन्म (194) नाशो न विद्यते ॥ 31.428 ॥

(194. नादिर्न.)

\(195\) धुरमाधाय लोकानां त्वय्येव पुरुषोत्तमः ।

योगनिद्रा सुखवशश्शेते शेषे मनोहरे ॥ 31.429 ॥

(195. विविधाय च.)

एकान्तिनां तपोभक्ति प्रकर्षक्षीणकर्मणाम् ।

भगवत्प्राप्तये द्वारदृष्टयस्त्वां प्रभूतये ॥ 31.430 ॥

ब्रह्माणमाहुः कल्पादौ पालने मधुविद्विषम् ।

पतिं पशूनां संहारे जगतस्तस्थुषामपि ॥ 31.431 ॥

पादेन मेदिनीं (196) विश्वां मध्येन परमम्बरम् ।

नाकं मूर्ध्ना त्वमाक्रम्यतिष्ठस्येको जगन्मयः ॥ 31.432 ॥

(196. विश्वं.)

त्वं भूमिस्त्वमपां स्थानं तेजश्च त्वं समिरणः ।

आकाशस्त्वं त्वामियन्ते विभूतिर्वाप्य तिष्ठति ॥ 31.433 ॥

त्वमेव भास्करो भूत्वा विश्वं तपसि विष्टपम् ।

आह्लादयसि तद्भूयस्सोमो भूत्वाकृपा (197) निधिः ॥ 31.434 ॥

(197. निधे.)

सत्वरूपस्य ते रूपे गुणावन्यो रजस्तमः ।

\(198\) शुक्लरूपे यथा रूपे शुक्लरूपस्य वस्तुनः ॥ 31.435 ॥

(198. कृष्ण.)

\(199\) त्वां सृष्ट्वा भगवानादौ (200) भङ्त्क्वा तैर्हेतुभिः पुनः ।

त्वां स्मृत्वा सत्तमं पश्चात्पुमानेति (201) त्वदात्मताम् ॥ 31.436 ॥

(199. त्वां श्रुत्वा.)

(200. भुक्त्वा.)

(201.

\`

त्वमात्मवान्

')

वैभवे निजेनैव भिभ्राणेत्वयि विष्टपम् ।

\(202\) पितामहस्सुखं शेषे शेषेऽशेषजगत्पतिः ॥ 31.437 ॥

(202. वीत भार.)

ऋग्भिः प्रातस्तुवन्ति त्वां यजुर्भिर्मध्यमेदिने ।

सायाह्ने सामभिः पुण्यैस्सूर्यात्मानं द्विजातयः ॥ 31.438 ॥

प्रवृत्तिहेतुं विश्वस्य त्वामेव प्रकृतिं विदुः ।

पुमांसमप्युदासीनं तत्साक्षिणमकल्मषम् ॥ 31.439 ॥

न किङ्चिदभि (203) रूपं यद्विश्वं ते विष्टवं पुनः ।

नास्तिते नामधेयं चत्वं नामाग्निं सुहृद्विदः ॥ 31.440 ॥

(203. रूपेण.)

सङ्ख्या नास्ति गुणानां ते तेजसामपि भास्वतः ।

षड्गुणा इति उक्तत्वात्प्रमेयादीन् प्रचक्षते ॥ 31.441 ॥

शक्नोषि बुध्यसे विश्वं भिभर्ति नविकारयम् ।

?

ईशिषे द्विषतो हंसि त्वमेव भुवनत्रयम् ॥ 31.442 ॥

हितैषी त्वं यथा स्वामिन् भक्तानां गतपाप्मनाम् ।

तथा च बान्धपास्तेषां साक्षादात्माहिकं बहु ॥ 31.443 ॥

\(204\) त्वदानिनव

?

सिन्धूनां दीधितीनामिवांशुमान् ।

स्वामिन्नाम्नायमूलानां विद्यानां प्रभवो भवान् ॥ 31.444 ॥

(204. जलामामिन सिन्दुर्वै.)

न तु तिष्ठन्ति शास्त्राणि बहुनि कथयन्नपि ।

न च त्वद्भक्तिसाराणां कल्याणानि विचिन्तयन् ॥ 31.445 ॥

भवेऽस्मिन् दुः खबहुले त्वामाहुर्योगिनां गतिम् ।

अपां शिवानामाधारमध्वगानां विवासिनाम् ॥ 31.446 ॥

धन्यं तव प्रदेशेषु गत्यन्तरमपश्यताम् ।

निर्वापयसि नोचेच्च त्वं कटाक्षसुधारसैः ॥ 31.447 ॥

दुःखदावाग्नि भिर्दग्धा जन्तवस्तं महीमयाः ।

विशालवक्षसं श्यामं पुण्डरीकनिभेक्षणम् ॥ 31.448 ॥

सालाकारचतुर्बाहुं त्वा महं खरणं व्रजे ।

चक्रवाक इवादित्यं चातको वारिदं यथा ॥ 31.449 ॥

चकोरा इव शीतांशु मार्तस्त्वामहयाश्रये ।

एतत्पठति यस्तोत्रं श्रुतिभिस्संस्थितं (205) त्विदम् ॥ 31.450 ॥

(205. स्थिरम्.)

प्रीयते तस्य भगवान् सेनानीरविलम्बितम् ।

दद्याच्च सम्पदस्सर्वास्तस्मैभक्ताय दुर्लभाः ॥ 31.451 ॥

इति श्रीपाङ्चरात्रे महोपनिषदि पाद्मसंहितायां चर्यापादे (206) किरीटादिमन्द्रोद्धारणं नाम एकत्रिंशोऽध्यायः.

(206. "विष्वक्सेनोत्पत्ति किरीटादि" इति क्वचित्पाठः. विघ्नराजो त्पत्ति किरीटादि मन्द्रोद्धारो नाम." इति साधु.)

 ------ \*\*\*\*\*\* ------





 पाद्मसंहितायाम्



 द्वात्रिंशोऽध्यायः.



 ----

 \* सुदर्शनमन्त्रकल्पः.\*

ब्रह्मा :---

ऐहिकामुष्मिकं सर्वं मन्त्रं सौदर्शनं परम् ।

शुश्रूषोर्भगवन्नद्य रहस्यमपि पावनम् ॥ 32.1 ॥

भक्ताय मह्यं दातव्यं प्रणताय यथातथम् ।

श्रीभगवान् :----

हन्त ते कथ यिष्यामि मन्त्रं सर्वार्थसाधनम् ॥ 32.2 ॥

यथार्थनाम तेनायं नाख्येयो यस्य कस्य चित् ।

उद्गीथमुद्धरेत्पूर्वं चन्द्रमाद्यं नभोमणिम् ॥ 32.3 ॥

\(1\) अत्रिं सितद्युतिं वह्निं गोपनं ज्वलनं मुखम् ।

\(2\) ऊष्माणमुदयं वीरं पुल्लाक्षं विष्णुमस्तकम् ॥ 32.4 ॥

(1. अत्रिम्.)

(2. ऊष्मान्तमुदयं बिन्दुं.)

हृदयाह्लादमित्येव मन्त्रोद्धारश्चतुर्मुख ।

वह्निमादिमनुस्वारं बीजमुद्धृत्य कल्पयेत् ॥ 32.5 ॥

षडङ्गमनुवर्णानामुद्धारः कथ्यते क्रमात् ।

अङ्गत्रयं चतुर्वक्त्र पूर्वमाविष्कृतं मया ॥ 32.6 ॥

चतुर्थ्यन्तं चक्रपदमुद्गीथादि प्रयोजयेत् ।

अनन्तरं सूर्यपदं तद्विभक्ते च तत्पदम् ॥ 32.7 ॥

पञ्चमं षष्ठमप्यङ्गं पदं तत्तद्विभक्तिकम् ।

उद्धार्यं च साहस्रादि ज्वालाधारादि पूर्वकम् ॥ 32.8 ॥

एवमङ्गानि षड्ब्रह्मन्नुक्तानि गहनानि ते ।

अहिर्बुध्य्नोमनोर्द्रष्टा विराट्छन्दस्सुदर्शनः ॥ 32.9 ॥

देवता मुनयश्चात्र प्रत्यक्षरमथाब्जज ।

व्यासः कण्वो नारदश्च वसिष्ठः परमो भृगुः ॥ 32.10 ॥

अत्रिष्षडेते द्रष्टारश्छन्दांस्यक्षरशश्शृणु ।

उष्णिग्बृहत्यौ गायत्रं पङ्त्किश्च जगती विराट् ॥ 32.11 ॥

वर्णाः कालाग्निवराणाभाः कालाश्चैवहिदेवताः ।

करयोर्न्यस्य तलयोरुभयोरक्षराणि षट् ॥ 32.12 ॥

प्रथमान्तार्णशिष्टानामङ्गुष्ठादिषु पर्वसु ।

अङ्गुलीषु क्रमादेवमक्षरन्यास ईरितः ॥ 32.13 ॥

देहे च मूर्ध्निचास्ये च हृदये गुह्यजानुनोः ।

पादयोर्न्यसनीयानि क्रमान्मन्त्राक्षराणि षट् ॥ 32.14 ॥

श्रीसुदर्शनगायत्री मपरां न पराजिताम् ।

वक्ष्यामि तस्याश्चोद्धारः पदशः कथ्यतेऽधुना ॥ 32.15 ॥

उद्गीथादि चतुर्थ्यन्तं सुदर्शनपदं ततः ।

वेत्तिं लुडन्तमपरं बह्वर्थं पद मिरयेत् ॥ 32.16 ॥

महापूर्वं चक्रपदं तद्विभक्ति (3) र्विभूतिजम् ।

ध्यायन्ती पदमुच्चार्य पूर्ववत्तिङ्विभूषितम् ॥ 32.17 ॥

(3. विभूषितम्.)

तत्पदं चास्मदादेशो नः पदं च द्विशीर्षकम् ।

प्रपूर्वं (4) चो दयान्तं च पदमित्युद्धरेन्मनुम् ॥ 32.18 ॥

(4. च दयान्तं.)

अस्य बीजं तु पूर्वोक्तं वेदितव्यं चतुर्मुख ।

आशासु (5) दशसु स्थाप्य मन्त्रं तच्चक्रमुद्रया ॥ 32.19 ॥

(5. दर्शनम्.)

तन्मध्येस्थितमात्मानमग्निज्वालापरीतवत् ।

 \* चक्रपङ्कजध्यानप्रकारः.\*

ध्यायेत् क्षिततले शुद्धे सहस्रदलपङ्कजे ॥ 32.20 ॥

कर्णिकायां चक्रधरं द्विभुजं वृत्तलोचनम् ।

दंष्ट्राकरालवदनं भ्रुकुटीकुटिलेक्षणम् ॥ 32.21 ॥

महोदरं महाकायं जपाकुसमसन्निभम् ।

करण्डमुकुटोपेतं रक्ताम्बरविभूषितम् ॥ 32.22 ॥

धारयन्तं शिखारत्ने चक्रमेकसमप्रभम् ।

नाभिनेमिसमायुक्तं ज्वालामण्डलदुस्सहम् ॥ 32.23 ॥

ज्वलत् षडरसंयुक्तमयुतार्कसमप्रभम् ।

पद्ममेवं स्थितं धायेत्तन्नाभौ च सुविस्तृते ॥ 32.24 ॥

चक्राभिमानिसं देवं द्विहस्तं पुरुषंस्थितम् ।

रक्ताम्बरधरं रक्तं रक्तचन्दनपङ्किलम् ॥ 32.25 ॥

करण्डमुकुटोपेतं सर्वाकल्पपरिष्कृतम् ।

दंष्ट्राकरावदनं भ्रुकुटीकुटिलाननम् ॥ 32.26 ॥

उद्गिरन्तं हुतवहं खरण्डैर्मारुतानुकम्

?

।

विष्फुलिङ्गान् दुर्विषहान्विसृजन्तमनेकशः ॥ 32.27 ॥

कामरूप (6) सहस्रेभ्यः प्रलयाम्बदनिस्वनम् ।

तर्जनं वामतर्जन्या बिभ्राणं दक्षिणे करे ॥ 32.28 ॥

(6. समूहेभ्यः.)

निपीडिताङ्गलिं शत्रुं प्रहरन्नि वभीषणम्

?

।

दहन्निव च नेत्राभ्यां पिबन्निव महोदधिम् ॥ 32.29 ॥

ध्यात्वैवमर्चयेद्भोगैरर्घ्यादिभिरतन्द्रितः ।

सिद्धये मन्त्रराजस्य पुरश्चर्या यथोदिता ॥ 32.30 ॥

देशे काले च मन्त्रस्य (7) रूपं सङ्ख्या च पूर्ववत् ।

 \* मन्त्रसाधननियमः.\*

खाककन्दफलक्षीरसक्तुपिण्डान्न भक्षणः ॥ 32.31 ॥

(7. जपसङ्ख्या.)

तोयैस्पर्पणमग्नौ च जुहुयात्समिदादिभिः ।

मन्द्रस्सिध्यति तस्यैवं कुर्वाणस्य यथाविधि ॥ 32.32 ॥

सिद्धइं च सूचयत्यस्य स्वप्ने मङ्गलदर्शनम् ।

 \* शान्तिकपौष्टिकादिकर्मसु मन्त्रविनियोगविधिः.\*

प्रयुञ्जीतततो मन्त्रं शान्तिकादिषु कर्मसु ॥ 32.33 ॥

षोडशस्तम्भसंयुक्तं कल्पयेद्यागणमण्टपम् ।

स्थापयेत्तत्र विधिपत्कुम्भानां पञ्चविंशतिम् ॥ 32.34 ॥

वेष्टितान् सूत्रवस्त्राद्यै र्धान्यराशिषु मङ्गलान् ।

एषु द्रव्याणि सङ्गृह्य न्यसेत्कमलसम्भव ॥ 32.35 ॥

घृतमुष्णोदकं रत्नं फलदोक मनन्तरम् ।

लोहतोयं मर्जानाम्भो गन्धाम्भशाचक्षतोदकम् ॥ 32.36 ॥

यपोदकं क्रमाधेषु कुम्भेषु नवसु क्षिपेत् ।

पाद्यं गुलोदकं चैव (8) दधि चेक्षुरसं तथा ॥ 32.37 ॥

(8. मधु वेक्षु.)

अर्घ्यं च नालिकेराम्भः क्षीरं च तदनन्तरम् ।

सर्वौषधिबजलं तद्वदाचामं मङ्गलोदकम् ॥ 32.38 ॥

मधुपूर्वं शान्तिवारि पञ्चगव्यमनन्तरम् ।

मूलोदकं (9) कषायाम्भः पुक्ष्पवारि चतुर्मुख ॥ 32.39 ॥

(9. क्षालनाम्भः पुष्पन्दरि.)

द्रव्याण्ये तेषु कुम्भेषु बहिष्ठेषु विनिक्षिपेत् ।

प्रत्येकं शतकृत्वश्च मन्द्रेणै वाभिमन्त्रयेत् ॥ 32.40 ॥

कुम्भे द्रव्याणि निक्षिप्य चक्रब्जं वर्तयेत्ततः ।

तन्मध्येमन्त्रराजेन यष्टव्यं तत्सुदर्शनम् ॥ 32.41 ॥

कुण्डेवृत्तेच जुहुयात्समि (10) दन्नादिभिः क्रमात् ।

हुत्वा निशायां मानुना प्रभातेऽर्घ्यादिभिः क्रमात् ॥ 32.42 ॥

(10. दन्नघृतादिभिः.)

अर्चयित्वा हेतिराजं हुत्वाग्नौ समिदादिभिः ।

भूर्जपत्रे लिखेच्चक्रं नाभिनेमिसमन्वितम् ॥ 32.43 ॥

षडरं तत्र पूर्वादि (11) क्रमाच्चैव षडक्षरम् ।

लिखित्वच्छन्दसामादि तन्मध्यै साध्यनाम च ॥ 32.44 ॥

(11. क्रमादेवम्.)

हेमसूच्यालिखेद्द्रव्यैर्मिश्रितैश्चन्दनादिभिः ।

चन्दनद्वयकाश्मिररोचनागुरु (12) मुख्यकैः ॥ 32.45 ॥

(12. सम्मितौ । मुख्यद्रव्यै.)

गन्धद्रव्यैस्सुसंपिष्टैः पश्चात्तां भूर्जपत्रिकाम् ।

गुलिकां कारयेत्तां च शालितण्डुलराशिषु ॥ 32.46 ॥

अधिवास्या (13) स्वहं कुम्भैस्स्नापयित्वा यथाविधि ।

बन्धयेत्तां मातुरङ्गेमन्द्रेणानेन मन्त्रवित् ॥ 32.47 ॥

(13. तुरैः कुम्भैः स्थापयित्वा.)

गुलिकाबन्धनेनैव मुक्तोरोगादिभिर्नरः ।

तेजस्वी भवति क्षिप्रं त्वचा मुक्तो यथारगः ॥ 32.48 ॥

ज्वलितस्य भवेच्छान्तिः प्रसूनैर्निम्बसम्भवैः ।

दूर्वाङ्कुरांश्चूतदलैस्सिक्तैर्मधुपयोघृतैः ॥ 32.49 ॥

मनुना जुहुयादग्नौ सप्तरात्रमतन्त्रितः ।

प्रत्येहं दशसाहस्रसङ्ख्याया रोगिसन्निधौ ॥ 32.50 ॥

अभिषिच्य तथा कुम्भै रोगिणं चक्रविद्यया ।

बध्वा च गुलिकां मन्त्रीमोचयेज्ज्वलितं ज्वरात् ॥ 32.51 ॥

गोभूहिरण्यवस्त्राद्यैर्मन्त्रिणं तोषयेत्ततः ।

ब्राह्मणेभ्यो यथाशक्ति दद्याद्गोकम्बलादिकम् ॥ 32.52 ॥

भूतग्रहि पिशाचादि (14) पीडितानां तथा नृणाम् ।

शान्तये जुहुयादग्नौ किंशुकोत्थैस्समिच्छतैः ॥ 32.53 ॥

(14. गृहीतानां.)

त्रियहं त्रिसहस्रैश्च तेषां बध्वा शिखां ततः ।

गुग्गुलूत्थेन धूपेन धूपितान् गृहपीडितान् ॥ 32.54 ॥

ताडयेन्मन्त्रजप्तेन दण्डेन लतयापि वा ।

पिशाचादिस्ततो ब्रूयान्मुञ्छामिति प्रपीडितः ॥ 32.55 ॥

शपथं कारयित्वातु शिखाबन्धं च मोचयेत् ।

स्थापितैः कलशैः पश्चान्मन्त्रेण ग्रहपीडितम् ॥ 32.56 ॥

स्नापयेद्बन्धयेच्छापि गुलिकामभिमन्त्रिताम् ।

ततो विमुच्य (15) तेरोगाच्छेतो वाग्भिरुपद्रवात् ॥ 32.57 ॥

(15. गृह्णन्विचेतो वाभि रूपवान्.)

तेजस्वी शतमायुश्च भवेन्मन्त्रप्रभावतः ।

नारीच दुर्भगा चक्रधारणात्सुभगा भवेत् ॥ 32.58 ॥

वन्ध्या च गर्भिणी सद्यस्सुप्रसूस्स्यादपप्रनूः ।

अनृतुस्स्यादृतुमती विमुखा सुमुखा भवेत् ॥ 32.59 ॥

विरहे सङ्गता भर्ता भवेदचिरकालतः ।

स्त्रीप्रसूः पुंप्रसूतिश्च अन्तना स्तनमण्डिता ॥ 32.60 ॥

कुमारपक्षिपीडादौ बालानां च यथोदितैः ।

विदिभिर्मुच्यते दुःखाल्लभते चायुरुत्तमम् ॥ 32.61 ॥

 \* प्रासादादिषु ब्रह्मरक्षस्समुच्चाटनविधिः.\*

प्रासादेपि नरेन्द्रस्य ब्रह्मरक्षोमुखैर्गृहैः ।

प्रवेशे सति तन्मध्ये कुम्भान् (16) रत्नसमन्वितान् ॥ 32.62 ॥

(16. रक्त.)

स्थापयित्वा यथापूर्वं समिदाद्यैरतन्द्रितः ।

मन्त्रेण जुहुयान्मन्त्री द्वादशाहन् समाहितः ॥ 32.63 ॥

प्रत्येकं दशसाहस्रसङ्ख्याया कमलासन ।

ताम्रपात्रे शिलायां वा चक्रमालिख्य तत्पुनः ॥ 32.64 ॥

धान्यराशिषु संस्थाप्य निशायां प्रातरुत्थितः ।

प्रासादद्वारि निखनेद्दिक्षु चाष्टसु (17) मुद्रितम् ॥ 32.65 ॥

(17. मन्त्रितम्.)

प्रोक्षयेत्कुम्भुतोयेन गृहं सर्वमशेषतः ।

\(18\) पलायन्ते ग्रहस्सर्वे दूरतस्सर्वतो मुखाः ॥ 32.66 ॥

(18. उपासन्ते गृहास्सर्वे पुरतः.)

तद्रष्ट्रेपि न तिष्ठन्ति सर्वकालमसंशयम् ।

प्रासादवर्तिनस्सर्वे जीवन्ति निरुपद्रवाः ॥ 32.67 ॥

धनधान्यसमृद्धिश्च यथा धनदवेस्मनि ।

 \* मूषिकादुर्निमित्तनिरावणविधिः.\*

वस्त्रशय्यासानादीनां दंशने मूषिकादिभिः ॥ 32.68 ॥

रक्तस्त्रीदर्शने वापि केशानां दहने तथा ।

अकस्मद्गोपुरादीनां (19) दहनेऽशनिपीडिते ॥ 32.69 ॥

(19. भेदने.)

निशि शक्रधनुर्दर्शे निवाते चैत्यभूरुहः ।

भङ्गे वल्मीकजनने दुस्स्वप्नेऽन्यत्र तादृशे ॥ 32.70 ॥

एवमादौ दुर्निमित्तै शान्तिमेतेन कारयेत् ।

यज्ञवृक्षसमिद्भिश्च होमः पूर्वोक्तसङ्ख्यया ॥ 32.71 ॥

 \* पुष्टिविधिः.\*

\(20\) कुर्याच्च शान्तिं पुष्ट्यादिकर्मणा कमलासन ।

 \* कर्मभेदेन कुण्डभेदविधिः.\*

कथ्यन्ते तानि बहुधा नाभेदं यान्ति भेदतः ॥ 32.72 ॥

(20. कुण्डानिशान्तिं पुष्पादि.)

सर्वाभ्युदयकर्माणि चतुरश्रेषु कारयेत् ।

पौष्टिकं पद्मकुण्डेषु शान्तिं वृत्ते सुखावहः ॥ 32.73 ॥

त्रिकोणे मारणं कर्म कुण्डे चापाकृतौ पुनः ।

उच्चाटनं यक्षकन्यासाधने कोणपञ्चके ॥ 32.74 ॥

षडश्रे स्तम्भनं कर्म सप्ताश्रे मोहनं भवेत् ।

विद्वेषणं नवाश्रेस्यादष्टाश्रे मारणं विधिम् ॥ 32.75 ॥

एकादशाश्रे ब्रह्मादिवशीकरणमाचरेत् ।

कुण्डे दशाश्रे पश्यादि देवतातोषणोविधिः ॥ 32.76 ॥

द्वादशाश्रेषु पुरुषं वैकुण्ठं द्रष्टुमाचरेत् ।

योन्याकारे विवाहार्थं (21) कन्यार्थं कमलासन ॥ 32.77 ॥

(21. वश्यार्थं.)

चतुर्विंशत्यङ्गुले स्याद्विस्तारायामकल्पनम् ।

खातं तावद्भिरेव स्यात्कुण्डेषु नियतिं शृणु ॥ 32.78 ॥

तदर्धं पादमथवा चतुरङ्गुलमेव वा ।

परितो द्व्यङ्गुलं हित्वा बहिस्तिस्रश्च वेदिकाः ॥ 32.79 ॥

कार्यास्तासां च विस्तारश्चतुरङ्गुलसंमितः ।

तावत्ये पोन्नतिर्ब्रह्मन् कुण्डस्य धनुषः पुनः ॥ 32.80 ॥

अङ्गुल्या नवतिष्षट्च ज्या च षट्त्रिंशदङ्गुला ।

शङ्कुं विधाय तन्मध्ये दशाङ्गुलसमायतम् ॥ 32.81 ॥

भ्रामयेत्परितस्सूत्रं कुण्डं तद्वलयाकृतिम् ।

चतुरश्रस्य कुण्टस्य विभजेत्पञ्चधा भुजम् ॥ 32.82 ॥

\(22\) द्वौ भागौ भुजमेकं चत्रिं शत्पञ्चाथवा पुनः ।

अङ्गुलीनां भवेदेषां त्रिकोणाङ्के भुजः स्मृतः ॥ 32.83 ॥

(22. द्वौ भारौ.)

कुण्डे षडश्रे च भुजा अष्टाष्टैकादशाङ्गुलाः ।

एको भुजः पञ्चकोणे विंशत्यङ्गुलिसंमितः ॥ 32.84 ॥

सप्ताश्रे च भूजायामो यवषट्काधिकः पुनः ।

तिस्रश्च दश चाङ्गुल्यः कुण्डे त्वष्टाश्रिभिर्युते ॥ 32.85 ॥

द्व्यधिका दश वा भूमौ दशांगुल्यः प्रकीर्तिताः ।

अंगुल्योस्तु भुजायामो नलस्कन्दांश कीर्तितः ॥

?

32.86 ॥

\(23\) नावाश्रकुण्डेषु यवा पञ्चकोणे भुजायतिः ।

दश चाङ्गुलयः प्रोक्ता दशाश्रे च चतुर्मुख ॥ 32.87 ॥

(23. नचाश्रकुण्डेषु यवा पञ्च एको.)

\(24\) यवाः पञ्च भुजायामो नव चाङ्गुलयः स्मृताः ।

एकादशाश्रेकुण्डे तु यवैरष्टाभिरन्वितः ॥ 32.88 ॥

(24. नवाः.)

अष्टावङ्गुलयः कुण्डे द्वादशाश्रे भुजायतिः ।

अष्टादशांगुला फ्रोक्ता योनिकुण्डेषु चायतिः ॥ 32.89 ॥

अष्टौ च चत्वारिंशच्च भवेदंगुलयोऽब्जज ।

गजोष्ठसन्निभा योनिर्यद्वाश्वत्थदलोपमा ॥ 32.90 ॥

कुण्डा (25) न्युक्तान्यथेदानीं शान्त्यादिः प्रतिकल्प्यते ।

यत्कुण्डं यस्य कथितं शान्त्यादेस्तस्य तद्भवेत् ॥ 32.91 ॥

(25. द्युक्ता यथेदानीम्.)

अश्ववारणशालासु चक्रयन्त्रं यथाविधि ।

लिखित्वा ताम्रदार्वादौ निशायामधिवासयेत् ॥ 32.92 ॥

सहस्करृतः कर्तप्यो होमः (26) कुण्डे शुभे यतः ।

समिद्भिर्यज्ञ योग्याभिः स्थापयेत्कुम्भमर्चितम् ॥ 32.93 ॥

(26. कुम्भे उभे-कुण्डे यथोदिते.)

अथ प्रभाते शालायां यन्त्रं खन्यान्महीतले ।

प्रोक्षयेत्कुम्भतोयेन गजानश्वान् पृथक्पृथक् ॥ 32.94 ॥

सौदर्शनेन मन्त्रेण पुण्याहं पाचयेत्तथा ।

नश्यन्ति व्याधयस्तेषां गजाश्वानां चतुर्मुख ॥ 32.95 ॥

बलं (27) स्यादधिकं तेषामिति सप्ताहमाचरेत् ।

ब्राह्मणेभ्यो धनं दद्या (28) द्यथाशक्ति च दक्षिणाम् ॥ 32.96 ॥

(27. भवत्यधिकमिति सप्ताहं तु समाचरेत्.)

(28. दाचार्यय च.)

\(29\) ऊर्जस्वलमथो ब्रह्मन् गजाश्वंजायते भृशम् ।

तथा च प्रत्यहं होमस्स्यात्सुदर्शनविद्यया ॥ 32.97 ॥

(29. मार्गस्थलमथो.)

इत्थं गोमहिषादीनां रक्षां कुर्वीत मन्द्रवित् ।

 \* पुररक्षाविधिः.\*

पुररक्षामथब्रह्मन् प्रवक्ष्यामि यथातथम् ॥ 32.98 ॥

स्तम्भैष्षोडशभिर्युक्तां दर्भमाला परिष्कृताम् ।

पुरमध्ये प्रपां कृत्वा जुहुयात्सर्पिषा पुनः ॥ 32.99 ॥

पालाशीभिस्समिद्भिश्च दिनान्येकोनविंशतिः ।

दिक्ष्वाष्टासु तथा मध्ये पुरस्य कमलासन ॥ 32.100 ॥

खन्यात्सौदर्शनं (30) यन्त्रं स्थापयेत्कुम्भमञ्जसा ।

तोयेन प्रोक्षयेद्विद्वान्नगरं चक्रविद्यया ॥ 32.101 ॥

(30. मन्त्रं.)

ऋग्भिश्च पावमानीभिः प्रशस्तार्यथाक्रमम् ।

पुरद्वारेषु सौधेषु मण्टपेषु महीबृताम् ॥ 32.102 ॥

सर्वत्र निखनेच्छक्रं जुहुया (31) त्समिदादिभिः ।

मरणव्याधिदुर्भिक्षज्वरादिव्याधयः पुनः ॥ 32.103 ॥

(31. त्कमालादिना.)

नश्यन्ति बलवन्तश्च भवन्ति पुरवासिनः ।

ग्राममध्ये तथा दिक्षु विदिक्षु चतुरासन ॥ 32.104 ॥

शृङ्गाटकेषु सर्वेषु निखनेदायुधा (32) धिपम् ।

गृहवेतालरक्षांसि व्याध (33) यश्चज्वरा दयः ॥ 32.105 ॥

(32. दिभिः.)

(33. यो मकरादयः.)

न बाधन्ते पुरं ग्रममपस्मारादयस्तथा ।

न तस्करभयं किञ्छिदकालमरणं तथा ॥ 32.106 ॥

पुरुषायुषवन्तस्स्युर्नरा धान्यधनान्विताः ।

सौभाग्यं कान्तिरारोग्यं तथा कुलविपर्धयः ॥ 32.107 ॥

ब्रह्मवर्चस (34) मित्येतद्ब्राह्मणानां भविष्यति ।

पयस्विन्यो भविषन्ति गावः पीनपयोधराः ॥ 32.108 ॥

(34. मन्यद्यत्.)

\(35\) तद्राष्ट्रेषु मनुष्याणां भद्रमेव भविष्यति ।

 \* पन्नगनिवारणम्.\*

अथ वक्ष्यामि ते ब्रह्मन् पन्नगानां निवारणम् ॥ 32.109 ॥

(35. तद्राष्टेपि.)

देवालये नदीतीरे नन्दनोपवनेषु वा ।

चतुस्तम्भसमायुक्तं चतुस्तोरणभूषितम् ॥ 32.110 ॥

अभितो दर्भमालाभिश्शोभितं होम (36) मण्डलम् ।

कृत्वा तस्मि (37) न्नपां कुम्भान् स्थापयित्वा नवापरान् ॥ 32.111 ॥

(36. मण्टपम्.)

(37. न्नवान्.)

प्राच्यां वेद्यां पुनः कुर्यात्कुण्डं पूर्वोक्तलक्षणम् ।

यजेदेतेषु कुम्भेषु नव (38) मूर्तिर्यजेत्क्रमात् ॥ 32.112 ॥

(38. मूतीर्यथाक्रमम्.)

\(39\) निवेद्य पायसं तेभ्यः पश्चात्कुण्डे हुताशनम् ।

\(40\) आददीताथ ताम्रेण तालमात्रं भुजङ्गमम् ॥ 32.113 ॥

(39. निवेद्यं पायसान्नं स्यात्.)

(40. आददीतं तथा.)

प्रकल्प्य शेषमन्त्रेण प्रतिष्टाप्य पितामह ।

तस्मिंश्चक्रं लिखेत्तस्य मध्ये मत्स्याकृतिं पुनः ॥ 32.114 ॥

गरुडं शङ्खपालं च कृष्णमन्त्रं च वेष्टनम् ।

तन्नागयन्त्रं क्षीरेण घृतेन मधुनापि च ॥ 32.115 ॥

दध्ना शकृद्रसेनापि स्नापयेच्चक्रविद्यया ।

पुष्पगन्धप्रदीपाद्यैरुपचारैस्तथापरैः ॥ 32.116 ॥

इष्ट्वा नागं स्वमन्त्रेण चक्रं चक्रस्य विद्यया ।

कुण्डमध्ये पुनर्नागयन्त्रं खन्याद्विचक्षणः ॥ 32.117 ॥

तस्य चोत्तानरूपस्य हुताश मुपरिस्थितम् ।

कृत्वा दध्ना घृतेनापि पयसा मधुनापि वा ॥ 32.118 ॥

समिद्भिर्ब्रह्म वृक्षस्य जुहुयान्मन्त्रकोविदः ।

सहस्रकृत्वः प्रत्येकमथ गोपयसोक्षितैः ॥ 32.119 ॥

\(41\) नीवारभागैस्सप्ताहं जुहुयादयुतैरपि ।

अपो नस्त्वितिमन्त्रेण जुहुयात्साधकोत्तमः ॥ 32.120 ॥

(41. वानीरभङ्गैः.)

त्रिष्वहस्सु व्यतीतेषु पर्जन्यो मेघवाहनः ।

\(42\) द्वावयेदवनीं कृत्स्नां भूयोपि सलिलोदयैः ॥ 32.121 ॥

 \* अतिवृष्टि प्रशमनम्.\*

(42. प्लापये.)

अतिवृष्टि प्रशमनं प्रवक्ष्यामि चतुर्मुख ।

विङ्गलाकारमात्मानं ध्यात्वा (43) पियीषभावितम् ॥ 32.122 ॥

(43. पि स्वकृतं तथा.)

शूलवज्र (44) धरं चापि मन्त्रवि (45) न्मन्त्रभूषणम् ।

तैलाज्यसिक्तै (46) र्जुहुयाल्लाजनर्षपलावणैः ॥ 32.123 ॥

(44. करं चापि मन्त्रवित्कोपि भूषणः.)

(45. द्भूरिभूषयः.)

(46. मधु च राजसर्षपलानलैः.)

जुहुयाज्ज्वलिते वह्नावयुतं सप्तसागरात् ।

वृष्टिशब्दं पुरस्कृत्य स्तम्भयेति पदद्वयम् ॥ 32.124 ॥

प्रयोक्तव्यमिदं ब्रह्मन्मन्त्रान्ते मन्द्रवेदिना ।

अथ शाम्यति सा वृष्टिर्महती चक्रविद्यया ॥ 32.125 ॥

 \* राष्ट्रादीनां क्षोभशान्तिः.\*

अथ राष्ट्रपुरादीनां क्षोभशान्तिं तथा शृणु ।

अक्षराष्ठगतं चक्रं प्रतिष्ठाप्य यथाविधि ॥ 32.126 ॥

पुरे राष्ट्रे (47) तथा खन्यात्तत्काष्ठैर्जुहुयात्तथा ।

सहसा क्षोभमायान्ति वाजिवारणसंकुलम् ॥ 32.127 ॥

(47. तथा चैव.)

राष्ट्रं च क्षुभितं ब्रह्मन्ननवस्थं भविष्यति ।

यति शान्तौ मतिं कुर्याच्चक्रमुद्वास्य तत्पुनः ॥ 32.128 ॥

स्नापयेद्भगवन्तं च सहश्रकलशाम्बभिः ।

झडित्येव प्रशान्तं प्याद्दुरितं पुरराष्ट्रयोः ॥ 32.129 ॥

 \* राष्टादिलम्भनम्.\*

राष्ट्रादिलम्भनं तेऽद्य प्रवक्ष्यामि चतुर्मुख ।

उपेतं दलषट्कोणे कर्णिकाकेसरान्वितम् ॥ 32.130 ॥

चक्राब्जं कारयेद्भूमौ मेध्यायां कमलासन ।

तद्बहिर्नाभिवलयं षडरं तद्भहिर्लिखेत् ॥ 32.131 ॥

तद्बहिर्नेमिवलंय ज्वालामाला समन्वितम् ।

तद्बहिः कल्पयेत्पीठं चतुर्द्वार परिष्कृतम् ॥ 32.132 ॥

\(48\) शोभोपशोभयुक्तं च कृत्वा मण्डलमिदृशम् ।

तस्मिन् सुदर्शनं ब्रह्मन् पूजयित्वा यथाविधि ॥ 32.133 ॥

(48. भोगोप.)

समिद्भिरन्नै राङ्यैश्छ हुत्वा मन्त्रं प्रसीदतु ।

\(49\) शृङ्गे चक्रं देहराष्ट्रं देहराष्ट्रं तथा धनम् ॥ 32.134 ॥

(49. मह्यं त्वङ्गे चक्रमेकं.)

इत्येतां (50) पावनीं गाधां जपान्ते प्रार्थयन्पठेत् ।

\(51\) अथ तस्य पुरं राष्ट्रं ग्रामं चक्रं प्रयच्छति ॥ 32.135 ॥

(50. पावकीम्.)

(51. यदि तस्य.)

 \* प्रभ्रष्टराज्य प्राप्तिविधिः.\*

अथ प्रभष्टराज्यानां (52) मनुजानां यथा श्रियः ।

तथा वक्ष्यामिते ब्रह्मन्नुवायं चक्रविद्यया ॥ 32.136 ॥

(52. पुरा भूता.)

\(53\) अन्तस्थितस्य पद्मस्य (54) स्यात्पलाशचतुष्टयम् ।

\(55\) अथाष्टौ द्वादश ब्रह्मन् षोडशाथ चतुष्टयम् ॥ 32.137 ॥

(53. अथ.)

(54. स्यात्पञ्चाशच्चतुष्टयम्.)

(55. तथा.)

विंशतिश्च तथा त्रिंशद्द्वौ क्रमेण बहिश्छदाः ।

इति षड्विध (56) पत्रस्य कर्णिकायां सुदर्शनम् ॥ 32.138 ॥

(56. मन्त्रस्य.)

\(57\) येष्वथो षट्प्रकारेषु पलाशेषु यथाक्रमम् ।

मूर्तीश्चतस्रः प्रथमं तथाष्टौ द्व्यधिका दश ॥ 32.139 ॥

(57. इष्ट्वाषत् यट्फ्रकारेषु.)

षोडशाथ सहस्रं च विंशतिश्च पितामह ।

अथ द्वात्रिंशतिं पश्चादन्तरालेषु (58) षट् स्वपि ॥ 32.140 ॥

(58. सत्स्वपि.)

यथाक्रमं भूषणानि श्रीवत्सप्रभृतीन्यथ ।

अष्टौ शक्तीश्श्रिया सार्धं चक्रादिं होम (59) मण्डलम् ॥ 32.141 ॥

(59. मण्टपम्.)

कवीन् सप्ताधिकान् पञ्च कुमुदादीननन्तरम् ।

इन्द्रादीनथ दिक्पालान् पूजयेन्मन्त्रकल्पवित् ॥ 32.142 ॥

समिद्भिर्भिल्वरूपाभिस्तलैः पद्मैस्तथा घृतैः ।

सहस्रकृत्वः प्रत्येकं जुहुयाच्चक्रविद्यया ॥ 32.143 ॥

इत्थं गते सप्तरात्रे प्रातरुत्थाय मन्त्रवित् ।

स्थापितैः पञ्चविंशत्या कुम्भैश्शालिकृतासनैः ॥ 32.144 ॥

घृतादिपूरितैर्ब्रह्मन् चक्रविद्याभिमन्त्रितैः ।

राज्यभ्रष्टं (60) मन्त्रहीनं दन्युभिः परिपीडितम् ॥ 32.145 ॥

(60. भाग्यहीनं.)

राजानं ब्राह्मणं वैश्यं तथान्यं दुरिताहतम् ।

अभिषिंचेत् स्मरन् चक्रं तन्मन्त्रेण विधानवित् ॥ 32.146 ॥

तथा प्रकल्पयेत्यन्त्रं दापयेद्दक्षिणां गुरोः ।

इत्थं कृते चतुर्विक्त्रसौभाग्यं (61) राज्यलम्भनम् ॥ 32.147 ॥

(61. राजलङ्घनं. राज्यलाभदम्.)

दस्युनाशो भवेद्भद्रं स्यात्सुदर्शनतेजसा ।

आदावन्ते तथा ब्रह्मन् (62) हंसमन्त्रवता पुनः ॥ 32.148 ॥

(62. विश्व.)

नाशयेच्चक्रमन्त्रेण विषं स्थापरजङ्गमम् ।

 \* सङ्ग्रामविजयविधिः.\*

अथ सङ्ग्रामविजयं वक्ष्यामि कमलासन ॥ 32.149 ॥

कृपाणे तोरमे शक्तौ शरेषु वलये तथा ।

आयुधेषु तथान्येषु ललाटे वाजिहस्तिनाम् ॥ 32.150 ॥

तथा द्वज (63) पठान्तेषु लिखित्वाचक्रमण्डलम् ।

प्रविश्य समरं भीमं रिपूणां रोमहर्षणम् ॥ 32.151 ॥

(63. पताकेषु.)

हेषितेन तुरङ्गाणां बृह्मितेन विषाणिनाम् ।

हर्षनादेन योधानां रथनेमिस्वनैस्तथा ॥ 32.152 ॥

तुरङ्गम खुरक्षुण्डैः पार्थिवैः पांसुमण्डलैः ।

तिरोहितनभस्सूर्यं कृतान्तसदनोपमम् ॥ 32.153 ॥

\(64\) रुधिरास्राव संभ्रान्तं वेतालमिथुनोद्यतम् ।

मांससङ्ग्राह (65) णोड्डीनसहस्रश्येनसङ्कुलम् ॥ 32.154 ॥

(64. रुधिरस्वमसं.)

(65. णासीन.)

ज्वालामालामयं चक्रं ध्यायन् जित्वा रिपूनपि ।

अक्षनागप्रहरणैर्निष्कृयेत्पृतनामुखम् ॥ 32.155 ॥

अथ वा राज्यसीमासु शङ्कान् खदिरसम्भवान् ।

स्थापयेच्चक्रमेन्त्रेण हुतशिष्टघृतोक्षितान् ॥ 32.156 ॥

अग्निप्रकाररूपस्तेन शक्यं प्रेक्षितुं परैः ।

प्रवेशे (66) कम्पनं ब्रह्मन् ब्रह्मविद्या प्रभावतः ॥ 32.157 ॥

(66. किंपुनर्ब्रह्मन् चक्र.)

यत्र यत्र भयं पुंसां तत्र तत्राभयं भवेत् ।

चक्रमध्यस्तमात्मानं (67) ध्यायन्तं कुपितात्मनः ॥ 32.158 ॥

(67. ध्यात्वान्तं.)

पर्वतारोहणेऽरण्ये सागरप्लवनादिषु ।

व्याघ्रसिंहवराहादि सन्निपातैः खिले पथि ॥ 32.159 ॥

गच्छन्न (68) भयमाप्नोति चक्रमन्त्रमिमं जपन् ।

तं नच्छिन्दन्ति शस्त्राणि न तं दहति पापकः ॥ 32.160 ॥

(68. यमवा.)

न चैनं क्लेदयन्त्यापो यस्यैष हृदये मनुः ।

ब्राह्मणक्षत्रवैश्यानां शूद्राणां कमलासन ॥ 32.161 ॥

प्रतिलोमानुलोमानां कुर्यात्सं (69) वनसं पुनः ।

समिद्भिर्ब्रह्मवृक्षाणामश्वत्थवटवृक्षयोः ॥ 32.162 ॥

(69. वननाम्बुज. वलनं पुनः.)

प्लक्षोदुम्बरजातीना (70) मपवर्गस्य पापके ।

होमं कुर्याद्यथासङ्ख्यं तथा तज्जातियोषिताम् ॥ 32.163 ॥

(70. मापामार्गस्य.)

ब्राह्मणश्श्रियमाप्नोति होमेन श्वेतपङ्कजैः ।

रक्तपद्मैर्नरेन्द्रस्य वैश्यस्य श्वेतपाटलैः ॥ 32.164 ॥

श्रीफलैराहुतिं कुर्वन् राष्ट्रस्याधिपतिर्भवेत् ।

अङ्गेन न्यस्तमन्त्रेण यां स्पृशेदङ्गनां नरः ॥ 32.165 ॥

तस्य सा वशमायाति मृतं चाप्यनुगच्छति ।

 \* अपमृत्युनिवारणम्.\*

अपमृत्युजयं वक्ष्ये यथातदवधारय ॥ 32.166 ॥

होमशालागते कुण्डे सम्य (71) गाधाय पङ्कजम् ।

तस्मिन्नावाह्य (72) देवेशं दूर्वाकाण्डैर्यथोक्षितैः ॥ 32.167 ॥

(71. गारा द्यपावकम्.)

(72. हेतीशं.)

जुहुयात्कोटिभिर्मन्त्रैर्यथाशक्त्यथवा पुनः ।

इति मासद्वयं रक्षेत्पावकं नियतेन्ध्रियः ॥ 32.168 ॥

होमान्ते यदि भूपालस्तुलारोहणमाचरेत् ।

अन्यश्चेदात्मनोयत्स्वं दद्याद्ब्राह्मणसात्प्रति ॥ 32.169 ॥

कलशैः पञ्चविंशत्या (73) स्नापयेच्चक्रविद्यया ।

एवं कृते चतुर्वक्त्र कालमृत्युं जयेन्नरः ॥ 32.170 ॥

(73. स्थाप.)

अपमृत्युः कथं तस्य तज्जये नास्ति संशयः।

अथवा कालमृत्योश्च जयो पायोऽपगम्यताम् ॥ 32.171 ॥

निष्टैस्सहस्रसङ्ख्यातैः प्रतिकृत्य पितामह ।

द्विभुजं पुरुषाकारं भ्रुकुटीकुटिलेक्षणम् ॥ 32.172 ॥

दंष्ट्राकरालवदनं वराहरुधिरेक्षणम् ।

यष्टिं करेण सव्येन पाशं वामेन बिभ्रतम् ॥ 32.173 ॥

प्रक्षाल्य पञ्चभिर्गवैः पञ्चोपनिषदा तथा ।

नवकैरभिषिच्याथ धान्यराशिषु निक्षिपेत् ॥ 32.174 ॥

आवाह्य पश्चाद्व्याहृत्या पूजयित्वास्वनामभिः ।

होममग्नौ प्रकुर्वीत समिच्चरुघृतैरपि ॥ 32.175 ॥

ऋग्भिः कृता न्तलिङ्गाभिर्ब्रह्मन् व्याहृतिभि स्तथा ।

ततः प्रभाते विप्राय तं पुमांसं हिरण्मयम् ॥ 32.176 ॥

पूताय भगवद्भक्त्या पञ्चकालानुवर्तिने ।

दापयेत्काल (74) मृत्युं च जित्वास्यात्प्रायषं पदम् ॥ 32.177 ॥

(74. मृत्युं वासजित्वा स्यायुषम्. इत्यस्ति.)

 \* मारणविधिः.\*

अथ मारणमेतर्हि श्रूयितां चतुरासन ।

विविक्ते कल्पयेद्देशे होमशालां विधानवित् ॥ 32.178 ॥

तन्मध्ये कल्पयेत्कुण्टचार्यो दक्षिमाणामुखः ।

गृहीत्वाक्षस्य फलकां हस्तद्वयसमायताम् ॥ 32.179 ॥

तदर्धविस्त्रृतां ब्रह्मन् घनं च चतुरङ्गलम् ।

तस्या लिखित्वा द्वेष्यस्य वपुः प्रत्यक्षसंमितम् ॥ 32.180 ॥

प्रतिकूलेऽथ नक्षत्रे रिपोरष्टमराशिषु ।

कृष्णपक्षे विशेषेण प्रकुर्यान्मरणक्रियाम् ॥ 32.181 ॥

प्राच्यां भागेऽथ कुण्डस्य षडरं चक्रमालिखेत् ।

कृष्णसूत्रेरलङ्कृत्य तस्मिन् चक्रं प्रतिष्ठितम् ॥ 32.182 ॥

कृष्णगन्धैः कृष्णपुष्पैः पूजयेत् कृष्णवारिभिः ।

\(75\) श्मशानाद्वा सुनिलयाद्वल्मीकान्मृदमाहरेत् ॥ 32.183 ॥

(75. श्मशानादौ.)

तां रिपोः पादधूलीभिर्व्यामिश्रां कमलासन ।

उन्मत्तरसमिश्रेण खरमूत्रेण पेषयेत् ॥ 32.184 ॥

विष्ठया वा मृदा वापि द्वेष्यस्य प्रतियातनाम् ।

तस्यां प्राणान् प्रतिष्ठाप्य मन्त्रेणानेन मन्त्रवित् ॥ 32.185 ॥

उद्गीथमप्रमेयं च मन्दरं भुवनं तथा ।

क्रोधानिलौ पश्चिमास्यं हुताशं मधुसूदनम् ॥ 32.186 ॥

प्रचण्डगोपनौ रामं भास्करं पश्चिमाननम् ।

नमध्यं गोपनद्वन्द्वममुष्येति पदं पुनः ॥ 32.187 ॥

जीवा इह स्थिता शब्दं विष्णुदक्षोदयां स्तथा ।

क्रोधरूपं (76) तपस्यन्तं सर्वशब्दमनन्तरम् ॥ 32.188 ॥

(76. नभस्वन्तं.)

विक्रमं विघ्नराजात्रिवह्नि बन्धू च गोपनम् ।

वनमालाधरं रामं पाङ्मनः काय इत्यपि ॥ 32.189 ॥

\(77\) अथ माया तृतीयान्तं लोडन्तं (78) यानि यन्मुखम् ।

स्वाहावसानमुद्धृत्य प्रणवान्तानिकं

?

मनुम् ॥ 32.190 ॥

(77. प्रथमायां.)

(78. धान्यवान्मुखम्.)

तां च प्राणवतीं कुण्डे खन्यामत्तानशायिनीम् ।

फलकास्थितमाकामनु (79) लिप्य पातामह ॥ 32.191 ॥

(79. लिख्य.)

पूर्वोक्तया मृदा पश्चात्प्राणिनं प्राणविद्यया ।

पादेनाक्रान्तहृदयो रोषलोहितलोचनः ॥ 32.192 ॥

सहस्रकृत्वश्चक्रस्य मन्त्रं भाषेत मन्त्रवित् ।

\(80\) वृषवृक्षप्ररूढेन शङ्कुना नेत्रयोर्हृदि ॥ 32.193 ॥

(80. अक्षवृक्ष-अथवा-विषवृक्ष-इति स्यात्किम्.)

हस्तयोः पादयोर्गुह्येश्रोत्रयोर्नासिकोदरे ।

अन्येष्वपि प्रतीकेषु (81) वधं कुर्याद्विचक्षणः ॥ 32.194 ॥

(81. वेधं.)

तथा कृते रिपो स्ततद्गात्रं हीनं भविष्यति ।

अथ कुण्डेश्मशानाग्निं निदधीत पितामह ॥ 32.195 ॥

दर्भैः परिस्तरे द्वेद्वां दक्षिणापश्चिमोन्मुखान् ।

परिधिं तद्वदाकीर्य कृत्वा राक्षां तथात्मनः ॥ 32.196 ॥

ऋत्विग्भिष्षोडशोद्दिष्टैर्द्वारेष्वध्ययने कृते ।

ब्राह्मणेभ्यो धनं दत्वा हेतिराजमनुस्मरन् ॥ 32.197 ॥

अक्षकाष्ठप्रक्लृप्ताभ्यां स्रुक्स्रुवाभ्यां यथाविधि ।

कृष्णपन्नगराजीव कृष्णोतु क्षतजोक्षितैः ॥ 32.198 ॥

मरीचैस्सर्षपै (82) र्युक्तानष्टधान्याष्टधान्वितान् ।

समिधोऽक्षस्य जुहुयात्सहस्रं प्रतिवासरम् ॥ 32.199 ॥

(82. र्मिश्रैस्तथान्यैश्चौषधान्वितैः.)

रिपुनक्षत्र वृक्षाणां समिधश्छापि मन्त्रवित् ।

मन्त्रान्ते शत्रुनामानं मारयेति प्रकीर्तयेत् ॥ 32.200 ॥

\(83\) होतव्यं चावमानेन होमं कृत्वा दिने दिने ।

यावद्भवति कृत्याया दर्शनं जातवेदसि ॥ 32.201 ॥

(83. होतव्यश्च प्रमाणेन.)

क्रमेणतावज्जु हुयाद्वासरावेकविंशतिम् ।

फलकामपि वेदस्थां होमधूपेन धूपयेत् ॥ 32.202 ॥

अगुरुं गुग्गुलं चापि धूपार्थ मनले दहेत् ।

अथ सप्तस्वतीतेषु दिवसेषु पितामह ॥ 32.203 ॥

सप्तस्वहस्सु मध्ये च यथाक्रमनुमि ज्वराः ।

आक्रोशो वेदना तीव्रा गात्राणामविधेयता ॥ 32.204 ॥

हिक्का निश्वासविच्छेदो जिह्वाहानिस्तथारिपोः ।

भवन्तिहि प्रभावेन चक्रमन्त्रस्य निश्चितम् ॥ 32.205 ॥

इति द्विसप्तकेऽतीते दिवसेऽनन्तरे पुनः ।

मध्यरेत्रे कृते होमे (84) कृत्या तस्माद्विभावसोः ॥ 32.206 ॥

(84. कृत्यां तस्या.)

त्रिशूलभीषणैर्हस्तै (85) स्सप्तभिस्त्रिभिरङ्घ्रिभिः ।

जिह्वया रक्तवर्षिण्या लेलिहाना निजं मुखम् ॥ 32.207 ॥

(85. स्सन्दर्शितशरादिभिः.)

उद्गिरन्ती स्वनेत्राभ्यामाज्वसिक्तं हविर्भुजम् ।

नरास्थिमालां बिभ्राणा (86) पुरीतत्कतमेखला ॥ 32.208 ॥

(86. नूपुरीकृतमेखला.)

कपोलकुण्डलोपेता प्रहसन्ती भयानकम् ।

दण्डं घण्टां तथा शूर्पं मार्जनीं पाशमण्डलम् ॥ 32.209 ॥

बिभ्रती लम्बमानाभ्यां (87) हस्ताभ्यां मुक्तमूर्धजा ।

अधिरूढापरस्कन्धमन्धकारनिभाकृतिः ॥ 32.210 ॥

(87. स्तनाभ्यां.)

स्फुलिङ्गमण्डलस्थेव विमुक्ताटोपभीषणा ।

उत्थाय प्राञ्जलिर्भूत्वा किंकरोमिति भाषते ॥ 32. 211 ॥

अभिधास्यत्यथाचार्यः प्राणान् हर रिपोरिति ।

आदिष्टा सा तथेत्युक्त्वा रिपुं तस्य महात्मनः ॥ 32.212 ॥

अपि दूरस्थितं हत्वा गुरुं पुनरुपैष्यति ।

अथ (88) पूर्णाहुंतिं हुत्वा होतृभिस्सह मन्त्रवित् ॥ 32.213 ॥

(88. पूर्व.)

\(89\) द्वाविंशे दिवसेलक्षं षडक्षरमिमं जपेत् ।

तथापराजितं मन्त्रं नारसिह्ममनुं तथा ॥ 32.214 ॥

(89. द्वादशे.)

घृतादिपूरितैः कुम्भैर्विंशत्या पञ्चभिः पुनः ।

आत्माभिषेकं (90) कुर्वीत चक्रमन्त्राभिमन्त्रितैः ॥ 32.215 ॥

(90. कुर्वन्ति.)

एनसो मुच्यते (91) तस्मात्तथा शान्तिर्भविष्यति ।

 \* उच्चाटनम्.\*

उच्चाटनं प्रवक्ष्यामि यथावत्कमलासन ॥ 32.216 ॥

निम्बदुत्तूरप्रत्राणां श्मशानाङ्गारमिश्रितैः ।

रसैरक्षस्य (92) काष्ठेन द्विहस्ते प्रेतवाससि ॥ 32.217 ॥

(92. कामेन द्विहस्ते व्रत.)

षट्कोणे नाभिनेम्यज्के मण्डले क्रमशोलिखेत् ।

नामधेयं रिपोरन्तः (93) प्रोच्ययामे थ पश्चिमे ॥ 32.218 ॥

(93. प्राच्ये याम्येथ पश्चिमे । ककारं भवनं ब्रह्मन्नीकार भवनं पुनः.)

यकारं भुवनं ब्रह्मन् झकारं (94) भुवनं तथा ।

शिष्टेषु त्रिषु कोणेषु (95) तथोष्टे मण्डलादयः ॥ 32.219 ॥

(94. भवनम्.)

(95. सर्वकोशेष्वपि अशुद्धिः.)

तदारूढं रिपुं चापि कुणअडे चापाकृतौ पुनः ।

समिद्भिर्निंबवृक्षस्य तथा च विषभूरुहः ॥ 32.220 ॥

जुहुयादभितो वह्नावमृतं प्लोषयन् रिपुम् ।

यत्र ध्वजं तं बध्नी यादुच्छ्रिते चैत्यपादपे ॥ 32.221 ॥

अहोभिरेकविंशत्या रिपुस्तस्य महानपि ।

अधिष्टानं निजं हित्वा भार्यापुत्रादिभिस्सह ॥ 32.222 ॥

पलायते दिगन्तेषु न क्वचिल्लभते स्थितिम् ।

 \* विद्वेषणम्.\*

अथ विद्वेषणं ब्रह्मन् यथावदवधारय ॥ 32.223 ॥

अक्षपादपकाष्ठेन स्निग्धयोराकृतिद्वयोः ।

कृत्वा तयोर्लिखेन्मन्त्रं नामधेयं तयोरपि ॥ 32.224 ॥

विद्वेषय पदोपेत (96) मसृजाध्याङ्क्ष कारयोः ।

आखुमार्जारयोर्ब्रह्मन् तथा सर्वमयूरयोः ॥ 32.225 ॥

(96. मसृजा ध्वांक्षतारयोः.)

तथान्येषां विरुद्धानां तिरश्चां पक्षिणामपि ।

निब (97) ध्य रज्जुमायामां मूर्धजैर्महिषाश्वयोः ॥ 32.226 ॥

(97. ध्यारज्जु मायाया.)

तथा ते अकृती बध्वा (98) व्यस्तयोस्तुकृतं मुखम् ।

\(99\) अपिदध्यात्तयोरास्यं जपेन्मन्त्रं षडक्षरम् ॥ 32.227 ॥

(98. व्यत्यस्तंयोः कृता मुखी-वास्तधोस्तु कृतामुखी ।)

(99. कृते खन्या - अथ खन्या.)

कुण्डे च होमं कुर्वीत समिद्भि (100) र्मृत्युबन्धयोः ।

अष्टोत्तरसहस्रेण (101) हुयादग्नौ सुदर्शनम् ॥ 32.228 ॥

(100. र्मृणबालयोः.)

(101. ध्यायन्न.)

युध्येत स्निग्धयोर्द्वन्द्वं काकोलूकादिसंमितम् ।

इत्थं दश स्वतीतेषु दिवसेषु स मन्त्रवित् ॥ 32.229 ॥

अपाकृष्यति दम्पत्यो (102) ममत्वं मित्रयोरपि ।

\(103\) क्षीरैस्नायात्तयोर्भूयः प्रीतर्भवति पूर्ववत् ॥ 32.230 ॥

(102. ममृत्यं.)

(103. क्षीरस्नानात्.)

 \* स्तम्भनम्.\*

अथाभिधीयते ब्रह्मन् स्तम्भनं तं निशम्यताम् ।

शिलातले लिखित्वाथ चतुष्कोण चतुष्टयम् ॥ 32.231 ॥

तेषु प्रत्येकमालिख्य (104) पत्रैर्दिव्यैः पितामह ।

गृहं वामनमन्त्रं (105) तमिन्दुकान्तचतुष्टयम् ॥ 32.232 ॥

(104. प्रीतै.)

(105. तमिंद्र.)

वज्राङ्कमपि पुष्पैस्तत्पूजयेत्कनकप्रभम् ।

स्थापयित्वा (106) स्थण्डिलेऽस्मिन्नासित्वा मन्त्रमिरयेत् ॥ 32.233 ॥

(106. तले तस्मिन्.)

स्तम्भयेति पदं चापि जुहुयादर्कखण्डिकाः ।

\(107\) स्तम्भनं स्यात् झडित्येवं विवाहे गर्भलाभके ॥ 32.234 ॥

(107. स्तम्भनस्य झडित्येव.)

वादजल्पवितण्डासु कथास्वपि च वादिनाम् ।

वक्ष्यामि (108) स्खलनं ब्रह्मन् लिखित्वा प्रतियातनाम् ॥ 32.235 ॥

(108. तिलकं.)

\(109\) द्वेष्यस्यालयवैस्तल्या गोमयाङ्गारमिश्रितैः ।

तदङ्गेषु लिखेन्मन्त्रं तद्बीजेन समन्वितम् ॥ 32.236 ॥

(109. द्वेष्यस्य वयमेवस्तु भिक्षागोमय कुम्भकैः। तदनैषु.)

अथ स्याच्छक्तिहीनं तु (110) मतिद्वेषस्य देहिनः ।

अथ ते ताडनं वक्ष्ये (111) दुत्तूरहयमारयोः ॥ 32.237 ॥

(110. मयि द्वेष्यस्य.)

(111. दुर्धूरं भय.)

अर्कस्य च रसे ब्रह्मन् श्मशानाङ्गारमिश्रितैः ।

लिखेत्प्रतिकृतिं बिल्व काष्ठे प्रेतस्य वासनि ॥ 32.238 ॥

सङ्खकीलमथाधाय चतुरङ्गुलसंमितम् ।

अङ्गानि ताडये त्तस्य तेन कीलेन मन्त्रवित् ॥ 32.239 ॥

षडक्षरस्य कुर्वीत नित्यं जप मतन्द्रितः ।

धनादिहानिस्तस्य स्यान्न्यस्ते द्वेष्टि स मन्त्रवित् ॥ 32.240 ॥

 \* वशीकारः.\*

वशीकारमहं ब्रह्मन् भूपतीनां ब्रवीमिते ।

\(112\) कुष्ठकुङ्गुमसिद्धार्धकर्पूरागुरुचन्दनैः ॥ 32.241 ॥

(112. कुष्ठं च कुङ्गुमं लोध्रं.)

गोरोचनान्वितैश्चापि कुसुम्भरजसा सह ।

भूर्जपत्रे लिखेच्चक्रं षडरेषु षडक्षरम् ॥ 32.242 ॥

तद्बहिर्द्वादशारं च नाभिनेमिसमन्वितम् ।

द्वादशाक्षरमालिख्य द्वादशारं ततो बहिः ॥ 32.243 ॥

अष्टाक्षरेण मन्त्रेण हंसमन्त्रेण चान्वितम् ।

तद्बहिर्द्वादशज्वालं पाशाङ्कुशमनुद्वयम् ॥ 32.244 ॥

साध्यस्य नामधेयेन प्रणवेनान्तराङ्कितम् ।

आभिष्षोडशभिर्ब्रह्मन् विदर्भितमनन्तरम् ॥ 32.245 ॥

तदेतद्गुलिकां कृत्वा पद्मसूत्रेण वेष्टिताम् ।

चक्राब्जे वा सितां कृत्वा पूजितां कुसुमादिभिः ॥ 32.246 ॥

होमं पद्माकृतौकुण्डेकृत्वा कुसुमसर्पिषा ।

द्वादशाहानिकृत्वैवं (113) मङ्गाल्यादीनि साधयेत् ॥ 32.247 ॥

(113. मङ्गलादिषु.)

राजदयो मुखं तस्य प्रेक्षन्तेविवशा इव ।

तस्य दूरात्पलायन्ते कूश्माण्डप्रमुखा ग्रहाः ॥ 32.248 ॥

 \* पातालसाधनम्.\*

रसादल प्रवेशं ते कथयामि चतुर्मुख ।

बिल्वदारुं समासाद्य कुसुम्भरजसा सुधीः ॥ 32.249 ॥

लिखित्वा षडरं चक्रं बहिस्तस्याथ मन्त्रवित् ।

\(114\) यथोपदेशं पातालं पन्नगासुरसङ्कुलम् ॥ 32.250 ॥

(114. यथोद्देशं च.)

लिखेत्कृत्वा पुनः कुण्डं तस्मिन्नाधाय पावकम् ।

जुहुयान्न रमांसेन जपेन्मन्त्रं च सर्वशः ॥ 32.251 ॥

द्वादशाहेन ते पश्चात्पापालतलसंश्रयाः ।

उपस्थास्यन्ति तं भीता युवत्यः कामपीडिताः ॥ 32.252 ॥

तं ग्रहिष्यन्ति भर्तारमहं पुर्वं शुचिस्मिताः ।

पाणिभिर्लोलवलयैः कामयानाः प्रियंवदाः ॥ 32.253 ॥

रसायनादि दास्यन्ति तस्मै पातालवर्तिने ।

\(115\) तद्भक्षणेन दीर्घायुस्ताभिस्सह यथेप्सितम् ॥ 32.254 ॥

(115. ततः प्रभावात्.)

रंस्यते रम्यदेशेषु यत्र वा जायते रुचिः ।

 \* खड्गसिद्धिः.\*

खड्गस्य साधनं ब्रह्मन्निदानीं कथयामिते ॥ 32.255 ॥

अश्वत्थपत्रा न्तरितं खड्गं शास्त्रोक्तलक्षणम् ।

\(116\) स्पृष्ट्वा षडक्षरं मन्त्रं जपेद्ध्यात्वा सुदर्शनम् ॥ 32.256 ॥

(116. दृष्ट्वा.)

अथ खड्गस्य तापस्यात्सयक्ष्यादीनि जेष्यते ।

तस्मिन् धूमायमाने तु गन्धर्वाधिपतिर्भवेत् ॥ 32.257 ॥

तस्मिन् ज्वालामुखे ब्रह्मन् विद्याधरपतिर्भवेत् ।

गृहीत्वा तं पुनः खड्गं यथेष्टं लोकमाप्नुयात् ॥ 32.258 ॥

 \* परकायप्रवेशः.\*

गोमयेनोपलिप्तेऽथ शून्यागारे पितामह ।

चक्रं लिखित्वा सुमनास्सितपुष्पौरलंकृतम् ॥ 32.259 ॥

\(117\) व्रणहीनं शवं तस्मिन् ब्राह्मणस्य नृपस्य वा ।

प्राचीन शिरसं कृत्वा माहिषेन घृतेन तम् ॥ 32.260 ॥

(117. प्राणहीनं.)

पादयोर्मन्त्रविल्लिम्पेदसहायोऽप्रमत्तधीः ।

तद्वक्षसि पदं कृत्वा मन्त्रराजमिदं जपेत् ॥ 32.261 ॥

प्रत्यहं जुहुयादग्नौ समिद्भि (118) र्वेत्रभूरुहः ।

कृते सङ्ख्यं

?

जपेन्मन्त्रं (119) जनहोमैः पितामह ॥ 32.262 ॥

(118. र्नेत्र.)

(119. तत्तद्धोमैः.)

उत्थास्यति शवः प्राणी निशीथे कल्पिताञ्जलिः ।

सतस्मै मन्द्रसिद्धाय वक्ति दिव्यं रसायनम् ॥ 32.263 ॥

पादुकामञ्जनं खड्गं प्रदास्यति यथेप्सितम् ।

यदिदं तेन खड्गेन हत्वा (120) श्नीयात्तदामिषम् ॥ 32.264 ॥

(120. नीया.)

त्रैलोक्य (121) विषयं ज्ञानं लप्स्यते चतुरासन ।

वलीपलितहीनत्वममरत्वं च सेत्स्यति ॥ 32.265 ॥

(121. विजयं.)

निधानान्यपि गूढानि प्रत्यक्षमिव पश्यति ।

 \* रससिद्धिः.\*

रसं विमृज्य पाषाणे लिखेच्चक्रं षडक्षरम् ॥ 32.266 ॥

रसं निधाय मूषायां बध्वाद्रव्यैर्यथोचितैः ।

कृत्वाभिमन्त्रित्रंब्रह्मन् चक्रमन्त्रेण कल्पवित् ॥ 32.267 ॥

उपयुञ्जीत मेधावी जपेच्चापि षडक्षरम् ।

आरोग्यं बलमैश्वर्यं कालमृत्युव्यतिक्रमम् ॥ 32.268 ॥

वाग्मित्वं बुद्धिमत्वं च रूपसंवननं वयः ।

सभस्थले गतिश्चापि साक्षादिव गरुत्मतः ॥ 32.269 ॥

इत्यादयो गुणास्तस्य भविष्यन्तिन संशयः ।

 \* पादुकासिद्धिः.\*

यथा न पादखेदस्स्याद्दूरं गत्वापि तच्छ्रुणु ॥ 32.270 ॥

काकजङ्घामुपादाय कोकिलेक्षणसंहिताम् ।

बलां (122) मोटारसैस्तेषां सऱपुङ्खरसान्वितैः ॥ 32.271 ॥

(122. मोटां.)

\(123\) सर्षपस्नेहंसमिश्रैश्चक्रमान्त्राभिमन्त्रितैः ।

\(124\) लिप्त्वा पादयुतं चक्रं कृत्वारण्यमहापथे ॥ 32.272 ॥

(123. सहस्रस्तेन.)

(124. लिप्तपादयुतं चक्रं गत्वारणमहापथम्.)

योजनानां सहस्रे द्वे न खेदं समवाप्नुयात् ।

 \* यक्षीसाधनम्.\*

यक्षीसिद्धिं प्रवक्ष्यामि तां लिखेत् क्षौम (125) पाससि ॥ 32.273 ॥

(125. वाससीम्.)

न्य ग्रोधमाले तां (126) ध्यात्वा यक्षीविद्यां जपेद्बधः ।

आराध्य गुग्गुलूत्थेन धूपेन कमलासन ॥ 32.274 ॥

(126. स्नात्वा.)

समिद्भिर्वटवृक्षस्य तथाशोक करञ्जयोः ।

रक्तपद्मैस्तिलैश्चापि जुहुयाज्जातवेदसि ॥ 32.275 ॥

एकविंशति रात्रान्ते कम्पते स वटो मुहुः ।

दृढबुद्धिः पुनश्चापि मन्त्रमेवं जपेद्बुधः ॥ 32.276 ॥

अथ प्रत्यक्षरूपा सा यक्षी कल्याणलक्षणा ।

स्निग्धेव जननी सिद्धिं (127) तस्मै दत्वा यथेप्सिताम् ॥ 32.277 ॥

(127. रक्षेद्दत्वा.)

अमुनैव विधानेन यक्षा वैश्रवणादयः ।

प्रत्यक्षभूता दास्यन्ति साधकेन वृतं (128) वरं ॥ 32.278 ॥

(128. वृतम्.)

यथा यथाऽधिको होमो जपे वा कमलोद्भव ।

अमुष्य चक्रमन्त्रस्य पञ्चकोटिर्यथोत्तरम् ॥ 32.279 ॥

तथा तथा (129) पदान्येता न्यवधूयेत किल्बिषम् ।

आदित्यानां सशाङ्कस्य वसूनां मरुतामपि ॥ 32.280 ॥

(129. वदान्येतान्यावेद्याविह.)

अश्विनोर्वासवस्यापि मन्वादीनां तपस्विनाम् ।

रुद्राणां ब्रह्मणश्चापि चक्रमन्त्रस्य वैभाव्त ॥ 32.281 ॥

सहस्र कोटिसङ्ख्येन होमेन च जपेन च ।

तपसा चातितीव्रेण लभते वैष्णवं पदम् ॥ 32.282 ॥

किं भूयसा प्रलापेन यत्रेष्टं यद्भविष्यति ।

स तेन तेन लभते पापे भ्योपि प्रमुच्यते ॥ 32.283 ॥

इत्येतत्कथितो ब्रह्मन् षडक्षरमहामनोः ।

\(130\) कलास्संग्रहरूपेण रहस्यस्सर्वसिद्धिदः ॥ 32.284 ॥

(130. कारस्संग्रह.)

इति श्रीपाञ्चरात्रे महोपनिदि पाद्मेतन्त्रे चर्यापादे (131) सुदर्शनमहामन्त्र वैभवो नाम द्वात्रिंशोऽध्यायः.

(131. क्वचित्कोशे. "ऐहिकामुष्मिकसुदर्शन" इति अक्षराणि कृश्यन्ते. तत्र " फलप्रद" इत्यपि पदं योजितं चेत् साधुसमन्वीयात्.)

 ------ \*\*\*\*\*\*\*--------



 पाद्मसंहितायाम्



 त्रयस्त्रिंशोऽध्यायः.



 -----

 \* औपचारिक मन्त्रकल्पः.\*

ब्रह्मा :---

अथौपचारिकान् (1) मन्त्रान् शुश्रूषे भगवन्नहम् ।

\(2\) प्रयुज्यमानैर्यैः प्रीतिर्महती ते भविष्यति ॥ 33.1 ॥

(1. सर्वान् इति. क्वचित्पाठः.)

(2. प्रोच्यमानै र्यथाप्रीतिः.)

श्रीभगवान् :---

ब्रह्मन्नाराधनाङ्गानि मन्त्राण्यवहितश्शृणु ।

यानि श्रुत्यन्तभागेषु शृण्वन्ति ब्रह्मवादिनः ॥ 33.2 ॥

\(3\) ब्रह्मकोशं पुरस्कृत्य ककुभं (4) ब्रह्ममस्तकम् ।

वैराजं देवरं पश्चादेकनेत्रमृगेश्वरौ ॥ 33.3 ॥

(3. बन्धुकोशं.)

(4. बन्धुमस्तकम्.)

पवित्रभुवनौ चापि ब्रह्मन् चण्डवनालयौ ।

हुताश वामनौ पद्मागोपनौ विनतात्मजम् ॥ 33.4 ॥

विघ्नेशं मन्दरं कान्तं कलात्मा च जयाजयौ ।

पीयूषरामौ श्रीकुम्भौ सूक्ष्मं गोपनपश्चिमौ ॥ 33.5 ॥

वरुणं भद्रहस्तान्तं विघ्नेशं पाटलप्रियम् ।

अनिरुद्धं (5) जयेणेशौ शुक्लं जयमथोदयम् ॥ 33.6 ॥

(5. जयेणांशौ.)

भास्वन्तमृतधामानं शत्रुदाहकवामनौ ।

\(6\) पद्मादिदेवौ श्रीवत्सं दक्षं भास्करगोपनौ ॥ 33.7 ॥

(6. पद्मां च दत्तं.)

पवित्र (7) भुवनौ वह्निभुवनौ शत्रुदाहकम् ।

पश्चिमास्यं (8) मकारं च हुताशनसुधारसौ ॥ 33.8 ॥

(7. विक्रमौ.)

(8. महामोयम्.)

अन्तिमं ककुभं कृत्वा जितन्तामनुमिरयेत् ।

भानुविष्णुध्रुवं बीजं ब्रह्मन्नेतस्य कल्पयेत् ॥ 33.9 ॥

अङ्गान्यप्यमुना कुर्यादृषिस्सनके उच्यते ।

छन्धोऽनुष्टुप्तथैतस्य देवता (9) पुरुषोत्तमः ॥ 33.10 ॥

(9. पुरुषो महान्.)

जपोऽम्बुतर्पणं होमं (10) कृतं षोडशलक्षवत् ।

धर्मार्थकाममोक्षार्थान् पुंसां सर्वं प्रयच्छति ॥ 33.11 ॥

(10. कुर्यात्.)

 \* पञ्चोपनिषन्मन्त्राः.\*

पञ्चोपनिषदां मन्त्रानथ ते कथ याम्यहम् ।

परमेष्ठी पुमान् विश्वो निवृत्तस्सर्व एव हि ॥ 33.12 ॥

आम्नायादिं क्रोधरूपं (11) सङ्कर्षणगजानम् ।

दक्षानिरुद्धौ (12) पापघ्न वह्निगोपनमारुतान् ॥ 33.13 ॥

(11. सङ्कर्षणविनायकाः.)

(12. नान्तानि.)

पवित्रपापकौ दक्षमाधवौ पद्मसम्भव ।

क्रोधकौस्तुभ सङ्खाद्यैर्गोपनं जयमन्दरौ ॥ 33.14 ॥

विघ्नेशमाधवौ चान्ते परमेष्टिनमिरयेत् ।

ऋषिरादित्यनामास्य च्छन्दो गायत्र मुच्यते ॥ 33.15 ॥

देवता च सदा विष्णु र्जपेद्ध्वादशलक्षवान् ।

 \* पुरुषमन्त्रः.\*

प्रथमं प्रणवं कृत्वा धूलिकेतन गोवनौ ॥ 33.16 ॥

विघ्नेश द्वितयं दक्षकलान्तौ पश्चिमाननम् ।

वह्न्येदिदेवौ शङ्खाख्यं पश्चिमं भुवनं तथा ॥ 33.17 ॥

पावकं (13) भुवनं पश्चाच्चक्रं दाहकगोपनौ ।

जयदक्षौ भद्रपाणी देवदत्तौ तथा न्तिमौ ॥ 33.18 ॥

(13. श्रीधरं पश्चात् श्रत्रुं.)

इत्येवं पौरुषं मन्त्रमिरयेन्मन्त्रकोविदः ।

ऋषिं नारदमस्याहुश्छन्दो गायत्रमीरितम् ॥ 33.19 ॥

देवता वासुदेवश्छ

 \* विश्वमन्त्रः.\*

शृणु विश्वमतः परम् ।

ताराग्निगोपनौ (14) दक्षभद्रपाणी कलान्तिमौ ॥ 33.20 ॥

(14. भद्रपाणिदक्षकमान्तिमौ.)

पवित्रवह्न्यादिदेवान् शङ्खं वरुणविक्रमौ ।

श्रीवत्सकुंभौ विजयमन्दरौ विघ्नमाधवौ ॥ 33.21 ॥

इतीरितो विश्वमन्त्रः पुनर्द्रष्टा भृगुर्मनोः ।

छन्दो गायत्रमेतस्य वाच्यस्सङ्कर्षणाभिधः ॥ 33.22 ॥

 \* निवृत्तमन्त्रः.\*

उद्गीथकुम्भादिदेवौ विघ्नेशद्वयमस्तकम् ।

मन्दरं (15) वरुणं पापहननं वह्निगोपनौ ॥ 33.23 ॥

(15. सर्गिणं पाप.)

वायुं विघ्नेश्वरं रामं पीयूषं (16) वसुमस्तकम् ।

एकनेत्रं वायुमादिदेवान् वैराजमन्दरौ ॥ 33.24 ॥

(16. समघाननं.)

मनुष्येशं मृगेशानं निवृत्तिमनुरीरितः ।

ऋषिस्तु नारदश्छन्दो गायत्रं पूर्वमीरितम् ॥ 33.25 ॥

प्रद्युम्नो देवताऽनेन निवृत्तिं लभते पुमान् ।

 \* सर्वमन्त्रः.\*

प्रणवं पीतवर्णाभं गोपनं मानुषेश्वरम् ॥ 33.26 ॥

माधवीं सर्गिणं पापहननं वह्निगोपनौ ।

चतुर्गतिं कलात्मानं कुम्भं पावकगोपनौ ॥ 33.27 ॥

वै राजमन्दरौ स्याता मुद्धार्य चतुरासन ।

गजास्यं देवदत्तान्तं सर्वमन्त्रं प्रकल्पयेत् ॥ 33.28 ॥

उष्णिक्छन्दः पुनस्त्वस्य दृष्टास्यान्नीललोहितः ।

अनिरुद्दो देवता च मनवः पञ्च कीर्तिताः ॥ 33.29 ॥

पञ्चोपनिषदः पुण्या (17) स्ता एताश्चतुरानन ।

महापातकनाशिन्यः (18) पराकादि फलप्रदाः ॥ 33.30 ॥

(17. स्ता एव.)

(18. पारत्य्रादि.)

एतास्सम्यगधीतेयो वेदान्तानथवाखलान् ।

तावुभौ सदृशौमन्ये (19) पञ्चभूश्शस्य तेऽधुना ॥ 33.31 ॥

(19. कोशेषु सर्वेषु एवमेवास्ति.)

प्रायश्चित्तेषु होमेषु प्रतिष्ठाप्रोक्षणादिषु ।

प्रयुञ्जीत पुमानेतास्सर्वपापप्रणाशिनीः ॥ 33.32 ॥

 \* शान्तिमन्त्रचतुष्टयम्.\*

अतः परं प्रवक्ष्यामि शान्तिमन्त्रचतुष्टयम् ।

प्रणवं मधुहन्तारं पवनं मधुसूदनम् ॥ 33.33 ॥

भास्करं पुरुषात्मानं गदिविघ्नेशमाधवान् ।

भल्लायुधं हृषी (20) केशमग्निं भल्लायुधोदयम् ॥ 33.34 ॥

(20. केशं मर्त्य. भल्लायुधे दधौ.)

कुम्भं मृगाङ्कपीयूषौ कमलाननमन्तिमम् ।

शुक्लं (21) कुम्भमथो शत्रुं भास्करं गोपनं तथा ॥ 33.35 ॥

(21. कुम्भं मधोश्शत्रुं इति.)

इतीरयेन्मनुं ब्रह्मन् ऋषिस्याद्देवता (22) मनोः ।

छन्दो गायत्रमेतस्य देवता तिग्मतेजसः ॥ 33.36 ॥

(22. पुनः.)

उद्गीथं विजयं कुम्भो विघ्नेशात्रिर्मृगेश्वराः ।

पियूषगोपनौ भद्रह (23) स्तगोपनयष्टयः ॥ 33.37 ॥

(23. स्तं देवन दृष्टयः.)

जृम्भलं पद्मनाभं च भानु (24) मद्विजयोनयः ।

मुसलि गोपनः पश्चा (25) ज्जयं कुम्भं च माधवम् ॥ 33.38 ॥

(24. मद्विजयाननः.)

(25. द्विजयः कुम्भमाधवौ.)

नेत्रोतदेहौ सूर्यश्च (26) श्रीधरौ विजयावनौ ।

श्रीविघ्नेशस्सुभद्रोऽथ गदी वरुणमस्तकाः ॥ 33.39 ॥

(26. श्रीधरो विजयगोपनौ । श्रीविघ्नेशौ.)

वैराजकुम्भादिदेवा दक्षो मधुनिघादनः ।

आदित्यरामनासिक्यचन्द्र वामनसर्गिणः ॥ 33.40 ॥

हुतान्त इति मन्त्रोऽयमाहनीयश्चतुर्मुख ।

ऋषिमस्य (27) भृगुं प्राहुश्छन्दो गायत्रमित्यपि ॥ 33.41 ॥

(27. मनुं.)

हुताशनो देवता च देवानां प्रथमं मुखम् ।

निगमादिं श्रियः कान्तौ विजयद्वय (28) विक्रमौ ॥ 33.42 ॥

(28. पातरौ

?)

\(29\) क्रोधमेघौ पवित्रं च श्रीधरं पावकोदयौ ।

उग्रात्मवह्नीद्युमणिरनलं बन्धु मस्तकम् ॥ 33.43 ॥

(29. क्रोधाखेयौ.)

पवित्रं बन्धुनासिक्यं गदिनं पुलहं तथा ।

दृष्टिं मृगेशं द्युमणिं रामो वैधरपावकौ ॥ 33.44 ॥

वरुणं मायया साकं प्रचण्डं पाटलप्रियं ।

पवित्रदहनौ वायुस्वच्छन्धौ ठठपश्छिमौ ॥ 33.45 ॥

इत्थं प्रकल्पयेन्मन्त्रमृषिर्धनद उच्यते ।

छन्दो गायत्रमेतस्य देवता हरिपिङ्गलः ॥ 33.46 ॥

\(30\) तारं पवित्रं विजयं विघ्नेशं भृगुगोपनौ ।

भास्करं पुरुषात्मानं गदिनं विघ्नमाधवौ ॥ 33.47 ॥

(30. कालं पवित्रं कमलं.)

भल्लायुधहृषीकेशौ वह्निं भल्लायुधं तथा ।

कुम्भसंपुटितंशुक्लं चन्द्रपियूषगोपनान् ॥ 33.48 ॥

\(31\) भानुमन्तमथो शत्रुमिति मन्त्रं विवेचयेत् ।

ऋषिर्बृहस्पतिस्तस्य छन्दः पूर्ववदीरितम् ॥ 33.49 ॥

(31. भानुमन्तं मधोश्शत्रुं इति स्यात्.)

आदित्यो देवता ह्येवमुक्तं मन्त्रचतुष्टयम् ।

यत्रमन्त्रं क्रियाद्रव्यहीनं शान्त्यादिकर्मणि ॥ 33.50 ॥

तस्मिन्नेतत्प्रयुञ्जीत तथायं साधको विधिः ।

 \* पञ्च विंशतितत्वमन्त्राः.\*

मन्त्राणि ते प्रवक्ष्यामि तत्त्वानां पञ्चविंशतेः ॥ 33.51 ॥

प्रयुज्यमानैर्यैर्विश्वं प्राणितिप्राणवर्जितम् ।

प्रणवस्योपरि स्पर्शानाहुर्वामनमस्तकान् ॥ 33.52 ॥

नमोन्तान् प्रातिलोम्येन योजयेत्पञ्चविंशतिम् ।

परशब्दं चतुर्थ्यन्तं न तेः पश्छात्प्रकल्पयेत् ॥ 33.53 ॥

जीवं देहं तथा (32) बुद्धिर्गर्वं पश्चान्मनस्तथा ।

शब्दस्पर्शौ तथा रूपं रसो गन्धश्च पञ्चकम् ॥ 33.54 ॥

(32. बुद्धिमहङ्कारं मन.)

एतान् पञ्चापि विषयान् तन्मन्त्रवचनोदरान् ।

श्रोत्रं त्वक्च तथा नेत्रं जिह्वा घ्राणं ततः परम् ॥ 33.55 ॥

वाचं पाणिं तथा पादं पायूपस्थं पितामह ।

पृथिवीं प्रथमं तोयं तेजोमारुतमन्वतः ॥ 33.56 ॥

प्योम चान्ते चतुर्थ्यन्तै रात्मशब्दैस्तथो त्तरैः ।

कृतनामानिमान् शब्दान्मन्त्ररूपेण कल्पयेत् ॥ 33.57 ॥

 \* दीपमन्त्रः.\*

उद्गीथकृतनासिक्यौ हुताशं (33) बिन्दुमस्तकम् ।

ककुभं गदिनं वासुदेवं विजयवा मनौ ॥ 33.58 ॥

(33. बन्धु.)

वह्निं गुहालयं चापि पवित्र मधुसूदनौ ।

चतुर्गतिं (34) मनुं प्राणं दीपार्थं मनुमिरयेत् ॥ 33.59 ॥

(34. नतिप्रान्तं दीपान्तं.)

 \* अक्षसूत्रमन्त्रः.\*

तारं सूर्यहृषीकेशयष्टयः पुष्टिभीजवान् ।

मेघबिन्दू शुक्लरामौ ऋषिः पुण्यत्रिविक्रमौ ॥ 33.60 ॥

इन्दुर्गुहालयं पश्चाज्जयपावकगोपनाः ।

\(35\) इति वायुर्नतिमत्स्या दक्षसूत्रमनुर्महान् ॥ 33.61 ॥

(35. क्वचित्कोशे पाददौ अक्षरद्वयत्रुटिः. अथ " वायुनतिमत् इत्यस्ति अन्यत्र---इति वायु र्मतिर्मत्स्यात्" इति दृश्यते.)

 \* अर्घ्यमन्त्रः.\*

तारं श्रीरामकौमारपुरुषात्ममृगेश्वरौ ।

विष्णुं पंचान्तकं वह्निं धूमध्वजगुहालयौ ॥ 33.62 ॥

पवित्रबन्धुसुमुखा माधवं प्रथमं तथा ।

हुताशं पद्मपाणिंच (36) वायुं वह्निं गुहालयम् ॥ 33.63 ॥

(36. वह्निं ब्रह्मगुहालयौ.)

पश्चिमास्य (37) मधोशत्रुं शङ्खं च नतिमस्तकम् ।

इत्यर्घ्यमन्त्रं रचयेत्

 \* पाद्यमन्त्रः.\*

अथ पाद्यमनुं शृणु ॥ 33.64 ॥

(37. मधोशरत्रुमन्दरं.)

तारं गदिद्रुवौ चापि गदध्वंसिमृगाधिपौ ।

पश्चिमं रामशिरसं विजयं (38) वह्निपश्छिमौ ॥ 33.65 ॥

(38. रामपञ्चकं.)

एकविंशं पद्मनाभं मायां पवनपङ्कजौ ।

वह्निं द्वितीयमनिलं पापघ्नं मधुसूदनम् ॥ 33.66 ॥

\(39\) वैधरं मारुतं वह्निं हृषीकेशोऽथ पश्चिमम् ।

रामं सुमुखसारङ्गौ नत्यन्तं मन्त्रमिरयेत् ॥ 33.67 ॥

(39. सुभगं.)

 \* अचमनमन्त्रः.\*

आदौ व्यापिं शुक्ल वह्निं चन्द्रकुम्भौ जयानिलौ ।

मन्दरं पद्मनाभं च वै राजाग्निगुहालयाः ॥ 33.68 ॥

\(40\) पापहन्तारमद्वेषी वनमाली मृगेश्वरौ ।

गोपनो वक्रतुण्डश्च दक्षविघ्नेशगोपनाः ॥ 33.69 ॥

(40. पापहन्ता च रामश्च.)

वैराजदक्षौ विघ्नेशमाधवौ नतिमस्तकम् ।

इत्यचमन (41) मन्त्रस्स्याद्रूपादीनि यथा अमि ॥ 33.70 ॥

(41. मन्त्रस्य धूपादीनां.)

 \* भोगनिवेदनमन्त्रः.\*

\(42\) प्रथमं चेदपि मनोन्धो पावान्दुरितात्मवान्

?

।

\(43\) रामं दृष्टिमनुस्वारं गदिनं विष्णुसप्तमम् ॥ 33.71 ॥

(42. क्वचित्कोशे " प्रथमं चेदनो...न्धूपान्दुरितात्मवान्" इति दृश्यते. अन्यत्र यथापाङ्त्कां दृश्यते. शुद्धरोशसंवाद श्शुद्धिकरः.)

(43. राजमुष्टिमनुस्कारं---सप्तकम्.)

आदित्यगोपनौ चण्डं वह्निजायावसानकम् ।

इत्येतत्कल्पितं मन्त्रं प्रतिभोगनिवेदनम् ॥ 33.72 ॥

प्रयुञ्जीत प्रयोगं च तस्मात्साधारणो मनुः ।

 \* पुषाञ्जलिमन्त्रः.\*

द्विषट्काक्षरमुधृत्य शिखण्डिपुलहं ध्रुवम् ॥ 33.73 ॥

सुभद्रकुंभौ विजयश्रीधरौ दक्षमाधवौ ।

पवित्रभुवनौ क्रोधपश्चिमान (44) नगोपनाः ॥ 33.74 ॥

(44. गोधनान्.)

ठठान्तमथ नत्यन्तं मनुमित्थं प्रकल्पयेत् ।

पुष्पाञ्जलिप्रदानेषु नियुञ्जीत जितं पुनः ॥ 33.75 ॥

 \* वस्त्रमन्त्रः.\*

तारश्शुक्लघटो यष्टिश्चन्द्रमा भुवनो नलः ।

सुभद्रवाय्यौतदेहनत्यन्तो मनुरीरितः ॥ 33.76 ॥

तेनाराधन (45) वस्त्रं स्यादाप्यायनमुपाचरेत् ।

इत्थमाराधनाङ्गानि मन्त्राणि कथितानि ते ॥ 33.77 ॥

(45. मप्यायनमानयनमाचरेत्.)

 \* ऐहिकसुखसाधनमन्त्राः.\*

इदानीमैकान् मन्त्रान् प्रवक्ष्यामि मनोहरान् ।

स्वीकृत्य सप्तवर्णानि रोहिणिशमपांपतिम् ॥ 33.78 ॥

पवित्रमानुषेशनौ गोपनं पुण्यविक्रमौ ।

पश्चिमं विजयं वायुं माधवो वरुणानिलौ ॥ 33.79 ॥

वासुदेवं तथा दक्षं गोपनं जयमन्दरौ ।

विघ्नेशमाधवौ पापहननं पवनं तथा ॥ 33.80 ॥

गुहालयमथो यष्टिं सूर्यमूर्ध्वं जगत्पतिम् ।

यष्टिं कुम्भं जगत्प्राणं हृषीकेशं तथा ध्रुवम् ॥ 33.81 ॥

श्वेतांशुं वरुणं बिन्दुं द्विसूर्यं वामनं ध्रुवम् ।

ठठान्तिकं मनुं ब्रह्मन्नीरये (46) दथ तारकम् ॥ 33.82 ॥

(46. दधितारकं.)

नत्यन्तं शुक्लवरुणौ पश्चिमं विक्रमं जयम् ।

बन्धुमग्निं हृषीकेशं पश्चिमं मधुसूदनम् ॥ 33.83 ॥

चतुर्गतिमचामादिं माहेन्द्रं विष्णुपन्नगौ ।

मन्दरं वामनं पश्चात्पश्चिमं विजयानिलौ ॥ 33.84 ॥

देवदत्तं श्रियं वह्निं महामायां महाबलाम् ।

हृषीकेशं ध्रुवं चापि बीजमाम्रेडयेदिमम् ॥ 33.85 ॥

पवित्र (47) मनलं चण्डं गोपनं द्विविनायकम् ।

वैधरं मधुहन्तारं विजयं मन्दरं तथा ॥ 33.86 ॥

(47. मनिलं किंच.)

भद्रहस्तं मृगेशं च ठठान्तं मन्त्रमिरयेत् ।

सिन्धुद्वीपो मनोर्द्रष्टा विराट् छन्दो निगद्यते ॥ 33.87 ॥

स्वप्नादिपति रेतस्य देवता परमः पुमान् ।

हृषीकेशं यष्टिमन्त्रमिरयेन्मन्त्रकोविदः ॥ 33.88 ॥

उष्णिक्छन्दः पुनस्तस्य देवता नृहरिर्हरिः ।

\(48\) तथा हि रसनामानि.. (49) मन्त्रं प्रचक्षते ॥ 33.89 ॥

(48. अथाङ्गिरस.)

(49. सर्वत्राक्षरत्रुटिः.)

\(50\) अभिन्नविटपस्कन्धं स्पृष्ट्वा श्वत्थमिमं जपेत् ।

अहोभिस्सप्तभिर्मृत्युं लङ्घयेत्सं यतेन्द्रियाः ॥ 33.90 ॥

(50. अभग्न.)

 \* अल्पायाससाध्यामन्त्राः.\*

अथाल्यायाससाध्यानि शृणु मन्त्राणि पद्मज ।

व्यापिनं पुरुषात्मानं वासुदेवं (51) नपश्चिमम् ॥ 33.91 ॥

(51. द्विनीलयम्.)

रामं (52) विघ्नेश्वरं मायामुद्गीधरहितानिमान् ।

\(53\) दक्षादीशादिदेवानामथाब्जं सुप्रतिष्ठितम् ॥ 33.92 ॥

(52. विश्वेश्वरम्.)

(53. " दक्षादीशानादि देवान्मायाज्जम्.")

वायुं पद्म (54) मथोशत्रुं शङ्खवह्निध्रुवानपि ।

हुतान्तमुद्धरेत्क (55) र्णगोभितिं मन्त्रमुत्तमम् ॥ 33.93 ॥

(54. मथोश्शत्रुं इति स्यात्.)

(55. र्णगोभूति. र्णभोनिधिः.)

जपेल्लक्षमिमं मन्त्रमुफोष्यैकादशे हनि ।

द्वादश्यामपि कुर्यात् स्त्रीं (56) समुन्नतपयोधराम् ॥ 33.94 ॥

(56. उन्नतस्य.)

आवाह्य तस्यां (57) हुत्वा च पूजयित्वाच योगिनीम् ।

मध्यरात्रे बलिं दत्वा छिन्द्यात्तां प्रतियातनाम् ॥ 33.95 ॥

(57. हृत्वा.)

भूतं (58) भवद्भविष्यं च तस्य वक्ष्यति योगिनी ।

अम्नायादिं विधातारं प्रचण्डं वसुमस्तकम् ॥ 33.96 ॥

(58. भव्यं भविष्यच्च.)

पश्चिमं विक्रमं लक्ष्मीं गोपनं खड्ग (59) धारिणम् ।

सविक्रमं घटं चाग्निं घटं च द्विरदाननम् ॥ 33.97 ॥

(59. धारिणीम्.)

पङ्कजं (60) वारुणमथो सरसीरुहसम्भव ।

ककुभं वह्निमपरं पीयूषं गोपनं तथा ॥ 33.98 ॥

(60. दारुणम.)

झषं गुहालयं चापि शङ्खं (61) वह्निं च मन्दरम् ।

श्रीधरं पद्मवैराजं गोपनं सूक्ष्मलोचनम् ॥ 33.99 ॥

(61. वह्निमपश्चिमं.)

वह्निं प्रचण्डं विघ्नेशं रामं मन्दरपावकौ ।

पीतादिदेवौ पुलहं यष्टिं पद्मगुहान्तिमौ ॥ 33.100 ॥

एकनेत्रं (62) श्रियं वह्निं वामनं वह्निमाधवौ ।

मृगेशभावसद्बन्धोन् विघ्नोपहतिकं तथा ॥ 33.101 ॥

(62. ध्रुवं.)

स्वच्छन्दं विजयं वह्निं वीरसेनसरोरुहौ ।

आदिदेवं (63) तथा चन्द्ररविदृष्टिशुभप्रदौ ॥ 33.102 ॥

(63. तथा चादौ दूरदृष्टि शुभप्रदौ.)

वह्निं विनायकं रामं द्विर्दक्षं चतुरासनम् ।

प्रचण्डः पावको यष्टिः पश्चिमास्यहुताशनौ ॥ 33.103 ॥

पियूषरामसहितौ शुभदं वायुगोपनौ ।

विजयं पञ्चबिन्दुं च वै राजं मधुसूदनम् ॥ 33.104 ॥

गणेशगोपनौ पश्चाद्गदिनं विजयं घटम् ।

एकदृष्टिं तथा वह्निं मन्दरं मधुसूदनम् ॥ 33.105 ॥

कुञ्जराननविष्ण्वन्तौ विघ्नेशं बन्धुमस्तकम् ।

ककुभं चन्द्रधवलं गोपनं पश्चिमाननम् ॥ 33.106 ॥

चतुर्गतिं ठठोपान्तमिति मन्त्रं प्रकल्पयेत् ।

अधस्तान्ने त्रवृक्षन्य जपेन्नेतदतन्द्रितः ॥ 33.107 ॥

नष्टं मुष्टिं (64) चिन्तनां च जानात्येतत्प्रसादतः ।

 \* जलस्तम्भनमन्त्रः.\*

सप्ताक्षरं प्रकल्प्यादौ वरुणं गोपनं दरम् ॥ 33.108 ॥

(64. मुष्टं इति स्यात्किम्.)

पियूषमाधवं दक्षं दृष्टिवह्निदरद्वयम् ।

पश्चिमाग्निमुखानेतान् दहनस्यान्तरोदितान् ॥ 33.109 ॥

सूर्य (65) रामौ पीबतन्धो द्विः प्रकल्प्यचतुष्टयम् ।

शुक्लं यष्टिविवस्वन्तौ वह्निं स्वाहावसानिकम् ॥ 33.110 ॥

(65. रामोपि तद्बन्धो.)

इत्यम्बुस्तम्भनं मन्त्रं कल्पयेत्कमलासन ।

 \* नदीवेगस्तम्भनमन्त्रः.\*

प्रणवादिं वासुदेवं शुभदं पङ्क (66) जं तथा ॥ 33.111 ॥

(66. जद्वयं.)

मायामभ्यस्य हन्तारं फलहं शशिनं जयम् ।

यष्टिं भल्लायुधं चापि विघ्नेशं राममस्तकम् ॥ 33.112 ॥

सत्यन्तमुदकस्तम्भं मन्त्रं मन्त्र (67) विदीरयेत् ।

अनयोः पूर्वमन्त्रेण स्थितवत्सलिते चरेत् ॥ 33.113 ॥

(67. मितीर.)

उत्तरेण तु सिन्धूनां वेगस्तम्भं समाचरेत् ।

 \* अग्निस्तम्भनमन्त्रः.\*

अग्निस्तम्भनमन्त्रं ते कथयामि यथातथम् ॥ 33.114 ॥

सप्ताक्षरं कुम्भवह्निं भुवनं वनमालिनम् ।

गोपनं पुरुषात्मानं त्रिवह्निं शशलाञ्चनम् ॥ 33.115 ॥

वैराजबिन्दुं ह्रस्वान्तं चतुर्गतिमथो ठठम् ।

इत्यग्निस्तम्भनं मन्त्रं साधयेतयुतं नरः ॥ 33.116 ॥

\(68\) लोहतैलं घृतं क्षीरं परशुं सलिलं तथा ।

सप्तचैतानि संस्पृश्य शीतश्छाग्निर्भविष्यति ॥ 33.117 ॥

(68. लोहं तैल.)

\(69\) उदरे पङ्कजस्येव सुखमासीत श्रुष्मणः ।

 \* गोमहिषादिवश्यमन्त्रः.\*

सप्ताक्षरं चतुर्थ्यन्तं विध्णुशब्दं चतुर्मुख ॥ 33.118 ॥

(69. उत्तरे पङ्कजस्यैव मुखमासीत पुष्पिणः.)

\(70\) पवित्रं श्रीहृषीकेशं विघ्नेशं मधुसूदनम् ।

प्रद्युम्नं पापहननं विजयं वायुमाधवौ ॥ 33.119 ॥

(70. पवित्रार्थं हृषी.)

\(71\) दृष्टिं मन्दरं (72) पाताद्विष्ठठान्तं मन्त्रमिरयेत् ।

गवां च महिषाणां च कुर्यादेतेन वश्यताम् ॥ 33.120 ॥

(71. वृष्टिं.)

(72. वाताद्विः.)

 \* व्यालादिदमनमन्त्रः.\*

आदौ चतुस्त्रिवर्णानि धरप्रदगुहालयौ ।

पवित्रवह्निकमलं सुमुखं वह्निगोपनौ ॥ 33.121 ॥

वायुषठान्त इत्येष व्यालादिदमनो मनुः ।

 \* रिपुनाशकपिशाचवशमन्त्रः.\*

प्रणवे षष्ठशब्दादि सम्बुध्यन्तं पिशाचवत् ॥ 33.122 ॥

ऊर्ध्वलोकेश हननं (73) पाषाणेषु ठठोमनुः ।

इदं हि जपतो मन्त्रं रिपुमूर्धनि ताडयेत् ॥ 33.123 ॥

(73. पाषाणेषतरोमनुः.)

पिशाचरूपं प्रत्यक्षं पाषाणैरस्थिभिश्शवैः ।

 \* गन्धर्वसाधनमन्त्रः.\*

\(74\) व्यापिनं गदिनं भद्रहस्तं पुण्यस्सरित्फतिम् ॥ 33.124 ॥

(74. गदिनं व्यापिनं हस्तं सरस्यो वा.)

\(75\) वह्निं हुताशं विष्ण्वन्तं ककुभं कुम्भविक्रमौ ।

श्रीकुम्भगोपनान् कुम्भं शशाङ्कं ब्रह्मसाधनम् ॥ 33.125 ॥

(75. वह्निं हुताशनं विष्णुं.)

द्विर्मन्दरं (76) मधोश्शत्रुं सुभद्रं बन्धुमस्तकम् ।

पितं क्रोधन (77) मायामं विजयं गोपनं ध्रुवम् ॥ 33.126 ॥

(76. मथो शत्रुं.)

(77. धारामम्.)

ब्रह्माणं मानुषेशानं वायुं गोपनमस्तकम् ।

बिन्दुं पवित्र (78) मनलं मारुतं प्रेतनायकम् ॥ 33.127 ॥

(78. मनिलं.)

स्वाहावसानं गान्धर्वं मन्त्रमित्थं प्रकल्पयेत् ।

अथर्वणमिमं मन्त्रं (79) पिनाकिशिरसि स्थितम् ॥ 33.128 ॥

(79. पिनाङ्गिशिरसोत्थितम्.)

अधस्तात्पारिजातस्य हेमसिंहासनस्थितम् ।

\(80\) आयामि नीभिर्मालाभिर्दिव्याभिश्शोभिवक्षसम् ॥ 33.129 ॥

(80. आयामिनीभिर्ज्वालाभिः.)

दिङ्नागमदलिप्ताङ्गं (81) दिव्याभरणभूषितम् ।

रूपयौवनयुक्ताभिर्वालव्यजनपाणिभिः ॥ 33.130 ॥

(81. रत्ना.)

नित्यं षोढसवर्षाभिरुत्पलस्निग्धदृष्टिभिः ।

महाकुल प्रसूताभिर्मदविह्वल (82) मूर्तिभिः ॥ 33.131 ॥

(82. दृष्टिभिः.)

अद्भुतभ्रूविरासाभिश्श्रवणप्रियगीतिभिः ।

ईषद्वि स्रंसिवा सोभिरंसव्युकुलमौलिभिः ॥ 33.132 ॥

स्तनान्दोलितहाराभिः कदलिसुभगोरुभिः ।

कुटिलालकमालाभिः कन्यकाभिर्निषेवितम् ॥ 33.133 ॥

कृतावधानं गीतेषु किन्नराणां मुहुर्मुहुः ।

गन्धर्वाधिपतिं ध्यायन्लक्षं मन्त्रमिमं जपेत् ॥ 33.134 ॥

अथेनमुपतिष्ठनै कुलवत्योवरास्त्रियः ।

गन्धर्वराजवचनाद्रूप यौवनशालिनः ॥ 33.135 ॥

 \* इन्द्रजालमन्त्रः.\*

अथेन्द्रजालमन्त्रस्य स्वरूपं कथयामिते ।

ब्रह्मकुंभौ वीरसेनौ क्रोधं (83) सुमुखवारुणौ ॥ 33.136 ॥

(83. सुभग.)

रामं दक्षं मधोश्शत्रुं चतुर्गतिमृगेश्वरौ ।

मोहयत्यथ रूपाणि द्विः प्रदर्शयमस्तकम् ॥ 33.137 ॥

हुङ्कारं चतुरभ्यस्तं ब्रह्मन् किलिकिलिं तथा ।

ऋतद्वयं कुम्भरामौ पवित्रानलवामनान् ॥ 33.138 ॥

विजयं लोचने कृत्वा गर्भद्वितयमस्तकम् ।

नानारूपाणि मायेद्वे द्विर्मन्त्रमितिकल्पयेत् ॥ 33.139 ॥

जपेन लक्षसङ्ख्येन माया प्रत्यक्षसंगता ।

यद्यदिष्टं साधकस्य तत्तत्कुर्वीत तत्क्षणात् ॥ 33.140 ॥

ब्रह्माद्या देवतास्सर्वा गगनस्थाः प्रदर्शयेत् ।

\(84\) गहनं मेदिनीं कुर्याद्यामिनिं दिवसं तथा ॥ 33.141 ॥

(84. गगनं मेदनीं कुर्यास्मेदिनिं च दिवं.)

जीवन्तमप्सुविहितं प्राणपन्तं (85) तथा शवम् ।

मरुप्रदेशं वारिणि शुष्यन्तं पयसां निथिम् ॥ 33.142 ॥

(85. तथा वशम्.)

षड्रसं वैपरीत्येन देशानप्ययथातथम् ।

पाषाणैस्ताडयेद्देहे नेत्राद्युत्पाटनं तथा ॥ 33.143 ॥

खल्वाट केशसंरोहं यूनस्थ्सविरतां तथा ।

पुंसस्त्रीत्वं तथा स्त्रीणां पुस्त्वं क्लीबस्य तद्द्वयम् ॥ 33.144 ॥

तयोर्वाक्लीबतां चित्रं श्मश्रुस्तनविपर्ययम् ।

गीतं शुक्ल स्तथा (86) गीता मन्यथा भावभागिनः ॥ 33.145 ॥

(86. गीत---भागिनाम्.)

अगर्भिणीं गर्भिणीं च गर्भिणीं चाप्यगर्भिणीम् ।

पादादिभङ्गसन्धाने नभः कुसुमसम्भवः ॥ 33.146 ॥

अचिन्तितानि शैलानां पतनानि यथेप्सितम् ।

मनुष्यादिषु शृङ्गाणि गगनारोहणं तथा ॥ 33.147 ॥

अकाल रणसंरंभान् प्रतिमाकर्षणं तथा ।

कठिनानां द्रवीभावं (87) द्रवतां कठिनात्मताम् ॥ 33.148 ॥

(87. द्राविणां कठिणेय.)

अद्यापि प्रलयावस्थामुन्मज्जन निमज्जने ।

खड्गादिभि (88) रभङ्गं च जङ्गमं स्थावरं तथा ॥ 33.149 ॥

(88. श्शिरोभङ्गं.)

आचेतनेषु चैतन्यं चेतनेषु विचेतनाम् ।

रूपदर्शनमन्धस्य मूकस्य मधुरां गिरम् ॥ 33.150 ॥

श्रवणं बधिरस्यापि पज्गोर्गमसमद्भुतम् ।

प्रदर्शनं विमानानां भुवि (89) सूर्येन्दुमण्डलम् ॥ 33.151 ॥

(89. सूर्यादि.)

\(90\) शिलावर्षं महाघोरं राहुग्रासमपर्वणि ।

एतस्थानप्रविष्टानि भुवनानि चतुर्दश ॥ 33.152 ॥

(90. शिलावर्षमहाधारां.)

आसनस्थस्य पतनं तुमुलं च परस्परम् ।

प्रतीपगमनं सिन्धो रासनं हव्यवाहने ॥ 33.153 ॥

तत्क्षणेपि प्ररूढानां वृक्षाणां पल्लवं फलम् ।

सेचनं हव्यवाहेन ज्वलनं वयसा तथा ॥ 33.154 ॥

मध्याह्नसमये ज्योत्स्नांदिङ्मोहं वातसम्ब्रमम् ।

चित्तादिधातु सङ्क्षोभं प्रत्यक्षस्याप्यदर्शनम् ॥ 33.155 ॥

शैलशृङ्गा (91) द्यपतना (92) द्गव्यनस्य प्रदर्शनम् ।

(91. दिपतनं गव्यं न्यस्य.)

(92. गव्यन्यस्य.)

इत्थं भूतानि चित्राणि कुर्यान्मायानुभावतः ॥ 33.156 ॥

 \* सप्तयक्षीमन्त्रः.\*

इदानीं सप्तयक्षीणां मन्त्राणि कथ यामिते ।

 \* सुन्दरीमन्त्रः.\*

आगच्छ सुन्दरी स्वाहावसानं प्रणवादिमम् ॥ 33.157 ॥

इत्येष सुन्दरी (93) मन्त्रो मन्त्रादेः कार्यमाचरेत् ।

 \* मनोहरामन्त्रः.\*

प्रणवं प्रथमं सर्वं मनो हर नमो ठठ ॥ 33.158 ॥

(93. मन्त्रे मन्त्र्यादेः.)

इत्थं (94) मनोहरी मन्त्रः प्रियमिष्टं प्रयच्चति ।

 \* कनकवतीमन्त्रः.\*

\(95\) उद्गीथं कनकं ब्रह्मन् (96) पक्ष्यते मैधुनप्रिय

?

॥ 33.159 ॥

(94. मनोहरं मन्त्रं प्रियादिष्टं.)

(95. उद्गीथः करकी ब्रह्मन् प्रत्युतो मैधुनप्रिये.)

(96. ब्रह्मन्...मथो मथुनतर्पिये.)

ठठः कनकवत्यास्स्यान्मन्त्रः कामुकसिद्धिदः ।

 \* कामेश्वरीमन्त्रः.\*

\(97\) ममागच्छ चतुर्वक्त्र कामेश्वरि ठठान्तिमम् ॥ 33.160 ॥

(97. मामागच्छ.)

इति कामेश्वरीमन्त्रः सर्वां सिद्धिं प्रयच्छति ।

\(98\) आरुह्य शयनं (99) नक्तमे काकि पुष्पगन्धवान् ॥ 33.161 ॥

(98. अत्रक्वचित्कोशे पद्यमेक मधिकमस्ति. यथा---" दिव्यान्योदनवासांसि कुसुमान्य नुलेपनम् । पादुकांजनखड्गादीन् भुषणानि रसायनम् ॥" इति.)

(99. रक्त.)

ध्यायेत्कामेश्वरिं यक्षिं सा तस्य भवति प्रिया ।

\(100\) यदान्यां कामयेन्मन्त्री सा तस्य वशमाचरेत् ॥ 33.162 ॥

(100. यदन्यं.)

 \* रतिप्रियामन्त्रः.\*

स्वाहान्तः कथितो मन्त्रो ब्रह्मात्पाते रतिप्रिये ।

प्रिता रतिप्रिया यक्षी साधकस्य प्रयच्छति ॥ 33.163 ॥

दिव्यान्योदनवासांसि कुसुमाद्यनुलेपनम् ।

पादुकाञ्जन खड्गादीन् भाषणानि रसायनम् ॥ 33.164 ॥

 \* पद्मिनिमन्त्रः.\*

\(101\) ओं पद्मिनि ठठो मन्त्रं पद्मिनि यस्य देवता ।

ओं श्रीं ह्रीं द्वयमागच्छ द्वयं यक्षि ठठान्तिमम् ॥ 33.165 ॥

(101. पद्मिनीं तां.)

प्रणवद्वितयं पुष्टिबीजं पश्छान्नति स्तथा ।

 \* यामिनीमन्त्रः.\*

वातादिदेवौ (102) दक्षाद्यं बन्धुं विघ्नेशमारुतौ ॥ 33.166 ॥

(102. दक्षाख्यं.)

वीरसेनमथो शुक्लं कुम्भं वह्निं च पश्चिमम् ।

हृषीकेशं जयं कुम्भं श्रीद्धुवौ (103) कमलासन ॥ 33.167 ॥

(103. कमलानलौ.)

पञ्चबिन्दुं ठठान्तं च यामिनीमन्त्रमुद्धरेत् ।

एतज्जपेन पुरुषो विभवं लभते परम् ॥ 33.168 ॥

द्वन्द्वानि पुंसां स्त्रीणां च रहितान्यपि योजयेत् ।

यद्यद्वस्तु तथान्येषां स्त्रियो वा पुरुषोऽपि वा ॥ 33.169 ॥

ताम्भूलं (104) कुसुमं वापि तद्वान्वहमुपानयेत् ।

यस्यैते मनवस्सप्त सिद्धाः पुंसश्चतुर्मुख ॥ 33.170 ॥

(104. कुंकुमं वापि तद्वाहनमु.)

यक्ष्यस्तस्य भविष्यन्ति (105) किङ्कयन् इति देवताः ।

मेरुमन्धरविन्ध्यादिशिखरेषु यथातथम् ॥ 33.171 ॥

(105. किं कार्यमिति.)

साधकं रमयिष्यान्ति कल्पं भोगै रमानुषैः ।

 \* पिशाचमन्त्राः.\*

ब्रह्मन् पिशाचमन्त्राणि (106) श्रुणुष्व गदतो मम ॥ 33.172 ॥

(106. कथयिष्ये यथातथम्.)

\(107\) सप्ताक्षराणि सप्तार्कगोपनाः कुम्भविक्रमौ ।

क्रोधप्रचण्डौ वरुणमृगेशौ विपुलस्तथा ॥ 33.173 ॥

(107. सप्ताक्षराण्यथो दक्षगोपनौ.)

द्विकुण्डसस्पमिस्वाहा मनुरेष प्रकीर्तितः ।

बद्नि यादमुना ब्रह्मन्नाविष्टस्य शिखां पुनः ॥ 33.174 ॥

सप्ताक्षरं पुरस्कृत्य चतुर्थ्यं विष्णुमस्तकम् ।

\(108\) गुरुर्बन्धुःपिता कामो मन्दरं विक्रमं तथा ॥ 33.175 ॥

(108. "गुरुर्बन्धुः" इत्यात्यर्धत्रयं क्वचिदधिकमस्ति.)

पुलहं विक्रमं पश्छाद्भल्लायुधगुहालयौ ।

वै राजपापहननौ विजयं बन्धुमस्तकम् ॥ 33.176 ॥

हुताशगोपनौ ब्रह्मन् ककुभं (109) ब्रह्मसूदनौ ।

पवित्रशङ्खौ विजयं मायां स्वाहावसानकम् ॥ 33.177 ॥

(109. भृगु.)

इतिमन्त्रं प्रकल्प्‌याथ बलिमेतेन दापयेत् ।

पूर्वं मन्त्रदशार्णानि महेन्द्रो राममस्तकः ॥ 33.178 ॥

पवित्र (110) पापनौ पीतगौपनौ पश्चिमाननौ ।

वह्न्यन्तसूदनौ विघ्नगोपनौ पपनं तथा ॥ 33.179 ॥

(110. पवनौ पीतगोपनौ पश्चिमानलौ.)

\(111\) गदी हुतवहस्सूर्यो वनमालि पितामह ।

मानं शब्द शिरस्स्वाहा गन्धमन्त्रः प्रकल्पितः ॥ 33.180 ॥

(111. भक्तिः.)

द्वादशार्णमुखं पूर्वं वह्निं सुमुखविक्रमौ ।

माहेन्द्रविक्रमौ भानुर्दक्षं विजययोर्द्वयम् ॥ 33.181 ॥

द्विर्वारिशब्दं कमलं देवदत्तं विनायकम् ।

स्वाहान्तमिरयेन्मन्त्र (112) मावेशे विनियोजयेत् ॥ 33.182 ॥

(112. तमावेशे नि.)

स्तम्भे वा पुरुषे वापि (113) पयस्तेनाभिमन्त्रितम् ।

विक्षिपेदथ भूतानि स्तम्भ (114) मप्याविशन्तितम् ॥ 33.183 ॥

(113. यस्तेनास्यभि.)

(114. माप्या.)

अष्टाक्षरमुखस्सूर्यो वह्निर्दिः कमलासन ।

व्यस्तौ पुनस्तयोर्वह्नावुभयत्र त्रिविक्रमौ ॥ 33.184 ॥

आदित्यरामं नासिक्यं (115) घटसं वावकप्रियाः

?

।

\(116\) येन साग्रहमन्त्रस्य पिशाचादिभयावहम् ॥ 33.185 ॥

(115. स्फुटस्थो पानक.)

(116. एनसा.)

भूतप्रतिकृतिं कृत्वा शालिपिष्टैर्महोदरीम् ।

भित्वा तीक्ष्णेन शस्त्रेण भूतं साक्षाद्भविष्यति ॥ 33.186 ॥

भूतग्रहपिशाचादीनपस्मारमथापि वा ।

कूश्माण्‍डयक्षगन्धर्वब्रह्मरक्षस्सुरासुरान् ॥ 33.187 ॥

आवेशयेद्धरेच्चापि मन्त्रैरेतैश्चतुर्मुख ।

यद्यदेभिरशक्यं स्यात्तत्तत्कुर्याद्विचक्षणः ॥ 33.188 ॥

\(117\) सुदर्शनस्य मन्त्रेण नारसिह्मेन वा पुनः ।

त्रैलोक्यमोहनेना पि साक्षा दष्टाक्षरेण वा ॥ 33.189 ॥

(117. सौदर्शनेन मन्त्रेण.)

 \* संहितोपसिंहारः.\*

इति मन्त्रप्रभावस्ते कथितः पद्मसम्भन ।

\(118\) चर्या च विधिवत्प्रोक्ता धर्मकामार्थमुक्तिदा ॥ 33.190 ॥

(118. भवचर्या च विधिनत्प्रोक्ता कमलसम्भव ॥)

\(119\) इदं हि पावनं शास्त्रमधीते यस्समाहितः ।

त्रिष्वप्यमुष्य लोकेषु ज्ञेयमन्यन्नविद्यते ॥ 33.191 ॥

(119. इदमेकायनं.)

 \* शास्त्रोपदेशागमप्रकारः.\*

पद्म :---

इत्युक्त्वा ब्रह्मणे शान्त्रं भगवान् भूतभावनः ।

वासुदेवः परं ब्रह्मतत्रैवान्तरधीयत ॥ 33.192 ॥

अथ विस्मयमानात्मा ब्रह्मालोकपितामहः ।

अजगाम स्वकं लोकं स्तूयमानो महर्षिभिः ॥ 33.193 ॥

कपिलाय ददौ ब्रह्माशास्त्रमेतन्महर्षये ।

स चापि भगवान्मह्यं मयाते कथितं पुनः ॥ 33.194 ॥

तत्पाताल मिदं हित्वा जम्भूद्विपमितो व्रज ।

हिमवत्सर्वते रम्ये समाधाय मनश्शुभम् ॥ 33.195 ॥

आराधय हृषीकेशं (120) विधानैः पाञ्चकालिकैः ।

इति ब्रुवाणे पद्मे तु लब्ध्वा हृष्टेन चेतसा ॥ 33.196 ॥

(120. विधिभिः.)

अयोग्याज्ञानतिमिरं शास्त्राञ्जनशलाकया ।

 \* संवर्तस्य पातालाज्जंबूद्वीपागमनम्.\*

\(121\) निवृत्य पातालतलात्कृत्वा पद्मं प्रदक्षिणम् ॥ 33.197 ॥

(121. निर्वर्त्य.)

अमुष्मिन् शैलशिखरे देवदारुभिरावृते ।

महाभागवतैः पुण्यैः पञ्चरात्रविशारदैः ॥ 33.198 ॥

तपस्वाध्यायनिरतैस्सेविते परमर्षिभिः ।

हृदयेभ्यस्समाहृत्य हृदयं संयमादिभिः ॥ 33.199 ॥

अराधयामि विश्वेशं वासुदेवं जगद्गुरम् ।

\(122\) अन्यमानीय तद्वाचा तं ध्यायन्मनसा पुनः ॥ 33.200 ॥

(122. अन्नमानीय तद्वाचा तध्यायन्मन.)

कालेनाराधनं कुर्वन् भजामि परमेश्वरम् ।

त्वमप्याराधय क्षिप्रं चतुर्प्योहमधोक्षजम् ॥ 33.201 ॥

 \* शास्त्रगोपनम्.\*

मया ते कथितं शास्त्रं सावधानेन किं श्रुतम् ।

इदं ते नातपस्काय नाभक्ताय कदाचन ॥ 33.202 ॥

न चाशुश्रूषवे वाच्यं न च मां यो भ्यसूयति ।

 \* तन्त्रेषु पञ्चरत्नानि.\*

तन्त्राणां चैवरत्नानि पञ्चाहुः परमर्षयः ॥ 33.203 ॥

पाद्मं सनत्कुमाराख्यं तथा परमसंहिता ।

पद्मोद्भवं च माहेन्ध्रं कण्वतन्त्रामृतानि (123) च ॥ 33.204 ॥

(123. रक्षादिमन्त्र माद्यन्ते.)

तदा प्रभृति ये शिष्टास्ततो हं हिमवत्तटे ।

आराधयं चतुर्बाहुं नियतः पुरुषोत्तमम् ॥ 33.205 ॥

भवन्तोपि यतात्मानो भक्तिमन्तो जनार्दने ।

केन वा कथितं शास्त्रमृषयः कल्मषापहम् ॥ 33.206 ॥

 \* शास्त्रश्रवणे फलम्.\*

इदं महोपनिषदं श्रद्धधानशश्रुणोति यः ।

स याति शाश्वतं (124) स्थानं दुष्प्रापमकृतात्मभिः ॥ 33.207 ॥

(124. ब्रह्म---इत्यध्यायस्त्रयस्त्रिं शच्चर्यापादः प्रकीर्तित इति अर्धंकेषु चित्कोशेषु दृश्यते ॥)

येन मां प्रथमामान यथा पद्म गुरोर्गुरुः ।

तेनेदं श्रीयते

?

पुण्या मतनोत्पद्म संहिताम् ॥ 33.208 ॥

ऋषयस्तं भवन्तोपि भगन्तु पुरुषोत्तमम् ।

प्रदास्यति स युष्मभ्य मपवर्गं तपोधनाः ॥ 33.209 ॥

इति श्रीपाञ्चरात्रे महोपनिषदि पाद्मसंहितायां चार्यापादे समाराधनाङ्ग मन्त्रोद्धारो नाम त्रयस्त्रिंशोऽध्यायः.

 चर्यापादस्समाप्तः.

 समाप्ताचेयं संहिता.

 ------ \*\*\*\*\*\*\* -------

श्रीरस्तु

श्रीमते रामानुजायनमः

पाद्मसंहितायां ज्ञानपादः

आसीनमाश्रमे कण्वं कण्वाश्रमनिवासिनः।

निश्रेयसकरं कर्म प्रष्टुमारोभिरो मुनिम्॥ 1.1 ॥

ऋषयः---

अधीताः कण्व भगवन् साङ्गो पङ्गास्सवितुराः।

वेदास्त्वत्त(1) स्तदर्थानि शास्त्राणिच यथातथम् ॥ 1.2 ॥

(1. समस्तानि)

एतेषु यदधीतेषु कैवल्यायनकल्पते।

कारणं तदपि त्वत्तश्श्रोतव्यं नान्यथागतिः॥ 1.3 ॥

कण्वः---

श्रूयतां मुनयस्सर्वै यथापूर्वं मया श्रुतं।

उपसङ्गम्य संवर्तमृषिमर्कमिवापरम्।

प्रदीप्तमेतमेवार्थं पृष्टवानभिवाद्यतम्॥ 1.4 ॥

शृरण्वतां स महर्षीणां संवर्त(2) स्सर्ववित्स्वयं।

(2. पा. स्संयतस्स्वयम्)

मह्यं शुश्रूषमाणाय प्रत्युवाच यथातथम्॥ 1.5 ॥

संवर्तः--

अधीतास्सकलावेदा स्साङ्गोपङ्गास्सविस्तराः।

इतिहासपुराणानि वाकोवाक्य युतानिच॥ 1.6 ॥

श्रुतानि तेषु सर्वेषु दृश्यन्ते सर्वदेवताः।

स्वतन्त्राः फलमप्येषु स्वर्गादन्यन्न दृश्यते॥ 1.7 ॥

विविधानि च शास्त्राणि न तर्काश्च प्रतिष्ठिताः।

अपवर्गफलोपायं न च पश्यामि कुत्तचित्॥ 1.8 ॥

श्रुतिरेव च तस्यापि प्रमाणमिति शश्रुम।

निश्चयं नाधिगच्छामि मनसा विमृशन्नपि॥ 1.9 ॥

ततोऽहं भृशनिर्विण्णस्सन्तप्तहृदयस्तथा।

सिद्धाश्रमं समासाद्य द्रुहिणं समपूजयम्॥ 10 ॥

अत्युग्रं तप आतिष्ठं ततः प्रीतः प्रजापतिः।

ऋषिभिर्दैवतैस्सार्धं स्वयमागान्मदन्तिकम्॥ 1.11 ॥

ब्रह्माः---

वरं वृणीष्व भद्रं तेयत्ते मनसि वर्तते।

वरार्थिनां द्विजश्रेष्ठ दर्शनं वरदं मम॥ 1.12 ॥

संवर्तः---

इत्युक्तोऽहं भगवता प्रत्यवोचं कुताञ्जलिः।

ज्ञानं भवतु मे शुद्धं निस्संशयमनाकुलम्॥ 13 ॥

येन सांसारिकं दुःखं तरामि ज्ञानवर्त्मना।

इत्युक्तो देवदेवस्तु प्रहसन्निदमब्रवीत्॥ 1.14 ॥

ब्रह्माः---

शृणु विप्र प्रवक्ष्यामि सिद्ध्युपाय मनामयम्।

श्रुतिरेव द्विजातीनां निश्श्रेयसकरी परा॥ 1.15 ॥

यतो वै श्रुतिमन्त्रेण नित्यमाराधयन् हरिम्।

कैवल्यं परमं प्राप्तो न भूयस्संसरेदिह॥ 1.16 ॥

संवर्तः----

भगवन् केन(3) शास्त्रेण देन आराध्यते परः।

कीदृश(4)स्तु परो देवो विधिः को वा तदर्चने॥ 1.17 ॥

(3. मन्त्रेण )(4. कीदृशः परमोदेवो)

ब्रह्माः---

वैष्णवं शासनं श्रुद्धमच्छिद्रं पापनाशनम्।

हितार्धं सर्वदेवानामादिदेवेन चोदितम्॥ 1.18 ॥

चतुष्पादसमायुक्तं चतुर्वर्गफनप्रदम्।

तेन शास्त्रविधानेन समाराधय केशवम्॥ 1.19 ॥

तच्छास्त्रं श्रुतवान् मत्तः कपिलो मुनिपुङ्गवः।

मच्छासनात्तु पातालं तत्समीपमितो प्रज॥ 1.20 ॥

संवर्तः---

इत्युक्त्वा भगवान् ब्रह्मा तत्रैवा न्तरधीयत।

पातालगमनार्थाय पुन (5) स्तप्तं तपोमया॥ 1.21॥

(5. स्वतस्तप्तं)

तपोबलेन पातालं प्रनिशन्नागपालितम्।

तत्रापश्यं सुखासीनं नागेशैः(6) परिवारितम्॥ 1.22 ॥

(6. कपिलंवृतं)

अवोचं कपिलं विष्णुं दण्डवत् प्रणतः क्षितौ।

जम्बूद्वीपादुवृत्तस्संवर्तोहं प्रसीदमे॥ 1.23 ॥

विद्धि मां भगवन् विष्णो प्राप्तं द्रुहिणशासनात्।

ज्ञानयोगक्रियाचर्या मृग्यते यन्महर्षिभिः॥ 1.24 ॥

तदशेषेण विदितं भवविध्वंसनं तव।

संसारापारपाथोधिमग्नं मां भृशदुःखितम्॥ 1.25 ॥

त्रायस्व भगवन्नार्तं कृपया परयाविभौ।

त्वदृतेऽन्योन वेत्तास्य मोक्षोपायस्य(7) वर्त्मनः॥ 1.26 ॥

(7. दर्शकः)

इत्युक्तः कपिलो देवः(8) प्रसादात्पद्मजन्मनः।

पार्श्वस्थं पद्ममालोक्य प्रसीदन्निदमब्रवीत्॥ 1.27 ॥

(8.प्रसादाभिमुखस्तदा)

कपिलः---

हे पद्म नागराजेन्द्र जन्मविध्वंसहेतुकम्।

महोपनिषचं सर्वं श्रुतवानसि मन्मुखात्॥ 1.28 ॥

श्राव्यतां सकलं चायं संवर्तो वेदपारगः।

ज्ञानानां परमं ज्ञानं साक्षा (9) द्देवसमाश्रितम्॥ 1.29 ॥

(9.द्वेद)

सात्विकं देव देवस्य समाराधनकर्मजम्।

मोक्ष्यमाणैश्च सततं मृग्यमाणं दुरासदम्॥ 1.30 ॥

संवर्तः---

उक्तेन कपिलेनैवं पद्माख्येन महात्मना।

उदितं (10) यन्महच्छास्त्रं तत्सर्वं प्रब्रवीमिते॥ 1.31 ॥

(10. ईरितं)

सार्धकोटिप्रमाणेन (11) ब्रह्मणाकेशवाच्च्रुतम्।

कपिलाय ददौब्रह्मलक्षाणां प़ञ्चकंपुनः॥ 1.32 ॥

(11.प्रमाणंतत्)

कपिलोऽपिचमद्माय प्रीददौ लक्षमात्रया(12)।

पद्मोऽपि(13) दत्तवान्मह्य मयुतग्रन्धसङ्ख्यया॥ 1.33 ॥

(12.संख्यया) (13.प्रददै)

यस्मात् पद्मो पदिष्टेयं तस्मात्सा पाद्मसंहिता।

मोक्षैकफलदं धर्ममाद्यमस्मिन् प्रजा

{

14

}

पते॥ 1.34 ॥

(14.यते)

तेनै वाद्येन धर्मेण (15) ब्रह्मालोक पितामहः।

आराधयन् महादेवं हरिं नारायणं(16) परम्॥ 1.35 ॥

(15.सततं) (16. प्रभुं)

यज्ञेन यज्ञं यष्टव्यं यजन्त इतिचश्रुतिः।

आद्यं (17) धर्मं समास्थाय ये यजन्ते विचक्षणाः॥ 1.36 ॥

(17.इमं)

ते यान्ति वैष्णवंस्थानं पुनरावृत्तिवर्जितम्।

एवं सर्वेषुकुर्वत्सु मानवेषु मुमुक्षुषु॥ 1.37 ॥

सृष्टिक्षयो महानासी न्नारकी भूस्तृणावृता।

पञ्चकालपरास्सर्वे सर्वेचभगवन्मयाः॥ 1.38 ॥

नान्यं यजन्तेध्यायन्ति ऋते नारायणान्नराः।

एवं कार्तयुगेधर्मे वर्तमाने महामुने॥ 1.39 ॥

लोककर्तास्वयं ब्रह्मा नारायणमुपागमत्।

तुष्टावच हृषीकेशं पुण्डरीकाक्षविद्यया॥ 1.40 ॥

भूमौ दण्डप्रणामंच कृत्वातूष्णीं व्यतिष्ठत।

श्रीभगवान्---

लोकाः किन्नानुवर्तन्ते शासनं तवशाश्वतं।

ब्रह्मन् तवाधिकारोवा प्राप्यते किन्नुराक्षतैः॥ 1. 41॥

तदीयंवापदंप्राप्तुं नतपस्यन्ति किंसुराः।

इत्युक्तो देव देवेन प्रत्यभाषतपद्मभूः॥ 1.42 ॥

ब्रह्माः----

भगवन् भूतभव्येश ममश्रेय सि जाग्रति।

त्वयि सर्वत्रकुशलं वतर्ते सार्वकालिकम्॥ 1.43 ॥

किन्तु वक्ष्यामि देवेश श्रद्दधाना जितेन्द्रियाः।

महारहस्यमास्थाय यजन्तेसर्वमानवाः॥ 1.44 ॥

ते यान्ति वैष्णवंस्थानं पुनरावृत्तिवर्जितम्।

सस्वर्गोनापि नरकोन जन्ममरणे उभे॥ 1.45 ॥

संवतन्---

इत्युक्तो ब्रह्मणादेवः शङ्खचक्रगदाधरः।

पार्श्वस्थं रुद्रमालोक्य व्याजहार स्वयंहरिः॥ 1.46 ॥

श्रीभगवन्---

षट् प्रकाराणि तन्त्राणि त्वद्दैवत्याशङ्कर।

परस्वरविरुद्धानि कुरुष्व त्वं यथातथम्॥ 1.47 ॥

अवतारैश्च बहुभिर्मत्स्यादिभिरहं पुनः।

त्वत्प्रणीतानिशास्त्रणि स्थापयामि महीतले॥ 1.48 ॥

अल्पाया सेनसुलभं भूयिष्ठं फलमद्भुतम्।

षट् प्रकारेचशास्त्रेऽस्मिन् दर्शय स्थेम (19) कारणम्॥ 1.49 ॥

(19. क्षेम)

योगशास्त्रस्य कर्तृत्वेविरिञ्चोऽधिकरिष्यति।

साङ्ख्यस्यचापिनिर्माणे कपिलोऽधिकरिष्यति॥ 1.50 ॥

बुद्धमूर्तिं समास्थाय बुद्धशास्त्रं सृजाम्यहम्।

ज्ञानापह्नवनिष्णातां ज्ञातृज्ञेयापलापिच॥ 1.51 ॥

आर्हतीं मूर्तिमास्थाय शास्त्रं शास्मि तथार्हतः।

पञ्चरात्राभिधं शास्त्रं मयापूर्वं कृतंकिल॥ 1.52 ॥

कापालं शुद्धशैवं च तथा पाशुपतंत्रयम्।

कुरुष्वत्रीणिशास्त्राणि लोकानां मोहनायवै॥ 1.53 ॥

शास्त्राणि मत्प्रणीतानि भवद्भिर्व्याकृतानिच।

आभूतसंप्लवं लोकेस्थास्यन्ति मम शासनात्॥ 1.54 ॥

भाढमित्येवतेसर्वे प्रणिपत्याब्रुवन् हरिम्।

कृतकृत्यस्तदाब्रह्मा सार्धं देवैस्स्वमालयम्॥ 1.55 ॥

जगाम सिद्धगन्धर्व चारणादिभिरर्चितः॥

संवर्तः----

पञ्चरात्रेणतुल्यानि तदा प्रभृतिवैमुने।

शैवादीनचशास्त्राणि प्रथन्ते शासनाद्धरेः॥ 1.56 ॥

वैष्णव्यामाययालोके प्रचपन्तिनिरङ्कुशाः।

शैवादयोपि समयास्तत्र तत्र प्रतिष्ठिताः ॥ 1.57 ॥

पञ्चेतरे पञ्चरात्रमदूषितमपि स्वयं।

दूषयन्त्येव सृष्टत्वात् तद्धूषयितुमीश्वरैः॥ 1.58 ॥

पाषण्‍डेषु निरस्तेषु हेतुवादानुकूलता।

जायते विष्णुमायाभिः पतितानां दुरात्मनां॥ 1.59 ॥

नास्तिकानिन्दकाजाताः व्याधिभिः परिपीडिताः।

जायन्ते चम्रियन्ते च पच्यन्ते निरयोष्वपि॥ 1.60 ॥

स्वर्गेषु च वतन्त्यन्ये मायामलिनचेतसः।

तरन्तिचभवाम्भोधिं माययाये बहिष्कृताः॥ 1.61 ॥

आलोड्यसर्वशास्त्राणि विचार्य च पुनः पुनः।

नारायणामृतध्यानमुशन्ति ब्रह्मवादिनः॥ 1.62 ॥

ब्राह्मणस्सर्ववर्णेषु यतिश्चाश्रमिषूत्तमः।

यद्यद्गङ्गा चतीर्थेषु दैवतेष्वपिचाच्युतः॥ 1.63 ॥

तद्वत्सर्वेषु शास्त्रेषु पञ्चरात्रं प्रशस्यते।

पञ्चरात्रो क्तवधिना यस्समाराधयेद्धरिं॥ 1.64 ॥

कैवर्यं परमंप्राप्तो न भूयस्संसरेदिह।

अक्षय्यं फलमाप्नोति स पुमान्नात्र संशयः॥ 1.65 ॥

कल्याणकारिण स्तस्य पितरस्स्वर्गवासिनः।

ब्रह्मलोके पि पूज्यन्ते का कथा नरकार्णवे ॥ 1.66 ॥

मन्त्रैश्च वैष्णवैर्दत्तं हव्यं वा कव्यमेन वा ।

तदक्षयं भवेत्तेन तृप्यन्ति पित्रृ देवताः॥ 1.67 ॥

आस्फोटयन्ति पितरः प्रनृत्यन्ति पितामहाः।

वैष्णवोजायते येषामन्वयेषु महामतिः॥ 1. 68 ॥

पाञ्चरात्रोक्तवधिना वासुदेवं समाश्रितः।

नारायणामृतध्यान निरस्ताशेषविप्लवः॥ 1.69 ॥

एतच्चास्त्रं च दातव्यं शिष्यायानभ्यसूयवे।

मोक्षमाणाय नान्यस्त्मे कस्त्मेच यदृच्छया॥ 1.70 ॥

त्रयीनिष्ठाय दातव्यमध्येतव्यं च वेदवत्।

महोपनिषदाख्यस्य शास्त्रस्यास्य महामते।

पञ्चरात्रसमाख्यासौ कथंलोके प्रवर्तते॥ 1.71 ॥

संवर्तः---

पञ्चेतराणि शास्त्राणि रात्रीयन्ते महान्त्यपि।

तत्सन्निधौसमाख्यासौ तेन लोके प्रवर्तते॥ 1.72 ॥

चन्द्रतारागणं यद्वच्छोभते नैव वासरे।

तथेतराणि शोभ न्तेपञ्चनैवास्य सन्निधौ॥ 1.73 ॥

पञ्चत्वमथवा यद्वद्धीप्यमाने दिवाकरे।

ऋच्छन्तिरात्रय स्तद्वदितराणि तदन्तिके॥ 1.74 ॥

इदं पवित्रं पापघ्नं शास्त्रं भवविनाशनं।

संसारार्णवमग्नानां कर्मपाशानुपेयुषां॥ 1.75 ॥

महापोतेन सदृशं तारकं भवसागरात्।

ऋगादिभेदवत् तन्त्रचातुर्विध्यं---

ऋगादिसंज्ञया वेदश्चतुर्दा भिद्यतेयथा॥ 1.76 ॥

तद्वत्सिद्धान्तभेदेन पञ्चरात्रं चतुर्विधं।

ऋगादयो यथा चैकं भिद्यते भहुशाखया॥ 1.77 ॥

तथा सिद्धा न्तमेकेकं वक्तृभेदेन भिद्यते।

सिद्धान्तं नामचान्वर्थं निराहुरिति वण्‍डिताः॥ 1.78 ॥

मीमांसादिषु शास्त्रेषु ये सिद्धार्थामनीषिणः।

तेषामन्तेऽधिकारोस्मिन्निति सिद्धंत संज्ञितं॥ 1.79 ॥

सिद्धान्तभेद निरूपणं----

एकमूर्तिप्रधानंतु मन्त्रसिद्धान्तमुच्यते।

चतुर्मूर्तिप्रधानंतु यत्तदागमसंज्ञितं॥ 1.80 ॥

सिद्धान्तमुच्यतेसद्भर्द्वतीयं लोकविश्रुतं।

नवमूर्तिप्रधानंच तन्त्रसिद्धन्तमुच्यते॥ 1.81 ॥

चतुर्वक्त्रे त्रिवक्त्रे वा देवे यत्रार्चनाविधिः।

तत्तन्त्रान्तवमिष्टं स्यात्तन्त्रमेतच्चतुर्विधं॥ 1.82 ॥

चतस्रः कथिताः पूर्वं वासुदेवादय स्तथा।

नारायणो हयग्रीवो विष्णु र्नृहरिसूकरौ॥ 1.83 ॥

तन्त्रसङ्क र्येदोषः---

साङ्कर्यं नतु कुर्वीत सिद्धान्तेषु परस्परं।

यदि सङ्करतो मोहात् राजाराष्टंच नश्यति॥ 1.84 ॥

येन सिद्धान्तमार्गेण कर्षणादिक्रिया कृता।

तेनैव सकलं कर्म कुर्यात्तन्त्रविभागवित्॥ 1.85 ॥

तत्तन्त्रान्तरमिष्टं स्यात् सर्वे सर्वफलप्रदाः।

तेष्वयं मन्त्रसिद्धान्तः पाद्मसंज्ञो भिधीयते॥ 1.86 ॥

एकैकवक्तृ भेदेन सिद्धान्ता भहुधास्मृताः।

पङ्ग्रहो विस्तरश्चैव तन्त्राणां प्रकटीकृतः॥ 1.87 ॥

\(20\) सिद्धान्ते मन्त्रसंसिद्धै श्शिष्याणां हितकाम्यया।

तन्त्राणांचैवसर्वेषां वक्ता नारायणस्स्वयम्॥ 1.88 ॥

(20. सिद्धाद्यैर्मन्त्रसिद्धाने)

अनुग्रहार्थं भक्तानां श्रावयामास चस्वयम्।

श्रोतारोमूर्तिभेदाश्च मुनयश्च पितामहः॥ 1.89 ॥

प्रयोजनं च शास्त्रस्य मोक्षः प्रकृतिदुर्लभः।

अभिधेयं भगवतस्समाराधनमुत्तमम्॥ 1.90 ॥

सम्बन्धो पीष्यते सद्भि स्साध्य साधन लक्षणः।

श्रुतिमूलमिदंतन्त्रं प्रमाणं कल्पसूत्रवत्॥ 1.91 ॥

सर्गे सर्गे प्यविच्छिन्नं देवदेवस्यशासनात्।

चिन्तामणिर्यथा लोके शबला कल्पकद्रुमः॥ 1.92 ॥

अर्थिभ्यो वाञ्छितं सर्वं प्रयच्छति गतिं विना।

पञ्चरात्राख्य(21) शास्त्रंतु चतुर्वर्गफलप्रदम्॥ 1.93 ॥

(21 . रत्नं)

शास्त्रान्तरव्यसनिनामभ्यासः कालयापनम्।

फलं वा किङ्चि (22) देवस्सात् यत्तत्साधुबहिष्कृतम्॥ 1.94 ॥

(22. देवास्य-देवस्यात्)

वासुदेवं परित्यज्य येऽन्यं देवमुपासते।

नरकाय भवन्येते नात्रकार्या विचारणा॥ 1.95 ॥

सत्यं सत्यं पुनस्सत्यमुद्धृत्य भुजमुच्यते।

वेदशास्त्रात्परंना स्ति नदैवं केशवात्परं।

तस्माद्भजस्व देवेशं विधिनानेनवै मूने॥ 1.96 ॥

कण्वः---

कति भेदानि तन्त्राणाम् नामधेयानि कानि वा।

श्रोतुमिच्छामि विप्रेन्द्र परं कौतूहलंहिमे॥ 1.97 ॥

108 संहितानाम् नामानि.

संवर्तः----

शतमेकमथाष्टौ च पुराणे कण्व शुश्रुम।

नामधेयानिचै तेषाम् श्रूयताम् कथ्यते मया॥ 1.98 ॥

पाद्मम् पद्मोद्भवम् मायावैभवम् नलकूबरम्।

त्रैलोक्यमोनम् विष्णुतिलकम् परमाह्वयम्॥ 1.99 ॥

नारदीयम् धनदीयम् वासिष्ठम् पौष्क राह्वयम्।

सनत्कुमारं ससकं सत्याख्यं विश्वसंहिता॥ 1.100 ॥

अनन्ताख्यं महीप्रश्नं श्रीप्रश्नं पुरुषोत्तमम्।

माहेन्ध्र संहितापञ्च प्रश्नाख्यं तत्वसागरम्॥ 1.101 ॥

\(23\) वागीशम् सात्वतंचैव(24) द्रविणं श्रीकराह्वयम्।

सांवर्तं विष्णुसद्भावं सिद्धान्तं विष्णुपूर्वकम्॥ 1.102 ॥

(23. वासिष्ठं) (24. तेजौद्रविणं)

विष्णुतन्त्रं च कौमारं (25) तथाहिर्बुध्न्यसंहिता।

विष्णुवैभविकं सौरं सौम्य मीश्यरसंहिता॥ 1.103 ॥

(25. गहस्यंविष्णुपूर्वकं)

अनन्ताख्यं भागवतं जयाख्यं मूलसंहिता।

पुष्टितन्त्रं शौनकीयं मारीचं दक्षसंहिता॥ 1.104 ॥

औपेन्द्रं योगहृदयं हारीतं पारमेश्वरम्।

आत्रेयं मान्दरं विष्वक्तेवमौशनसाह्वयम्॥ 1.105 ॥

वैखानसं विहज्गेन्द्रं भार्गवं परपूरुषम्।

याज्ञवल्क्यं गौतमीयं पौलस्त्यं शाकलाह्वयम्॥ 1.106 ॥

ज्ञानार्णवं जामदग्न्यं याम्यं नारायणाख्यकम्।

पाराशर्यं च जाबालं कापिलं वामनाह्वयम्॥ 1.107 ॥

जयोत्तरं भार्हस्पत्यं जैमिनं सात्वताह्वयम्।

कात्यायनीयं वाल्मीक मौपगायनसंहिताः॥ 1.108 ॥

हैरण्यगर्भमागस्त्यं काण्वं बोधायनाह्वयम्।

भारद्वाजं नारसिंहं गार्ग्यमुत्तरपूर्वकम्॥ 1.109 ॥

शातातपं चाङ्गिरसं काश्यपं पैङ्गलाह्वयम्।

त्रैलोक्यं विहयंयोगं वायवीयं च वारुणम्॥ 1.100 ॥

\(26\) कृष्णं चाम्भरमाग्नेयं मर्कण्डेयस्य संग्रहः।

महासवत्कुमाराख्यं व्यासाख्यं विष्णुसंहिता॥ 1.111 ॥

(26. कृष्णचामर)

मार्कंडेयं पारिषदं (27) ब्रह्मनारदसंहिता।

संवादंशुकरुद्राभ्यामुमामाहेश्वराह्वयम्॥ 1.112 ॥

(27. ब्रह्मन्नरकसंहिता)

दत्तात्रेयं च शर्वाख्यं वाराहमिहिराह्वयम्।

सङ्कर्षणाख्यं प्रद्युम्नं वामनं (28) कल्कि राघवम्॥ 1.113 ॥

(28. कलिराघवौ.)

प्राचेतसाख्यमित्येते शतमष्टोत्तरं स्मृतम्।

एतानि तन्त्र नामानि मयोक्तानि महामते॥ 1.114 ॥

\(29\) तन्त्रास्त्वनेके भोध्यन्ते मुक्त्युपायाः पृथक्पृथक्।

इति तन्त्रं समाख्यातं शास्त्रमेव मनीषिभिः॥ 1.115 ॥

(29.पा. मस्त्रसै योन भौध्यनै.)

तन्त्राणां नामधेयानि यो नित्यं पठते नरः।

सर्वपाप विनिर्मुक्तौ याति ब्रह्म सनातनम्॥ 1.116 ॥

इति श्री पाञ्चरात्रे महोपनिषदि पाद्मसंहितायाम्

ज्ञानपादे शास्त्रावतारकम् नाम प्रथमोऽध्यामः

--------\*\*\*\*\*\*------

द्वितीयोऽध्यायः

संवर्तः----

हे पद्म नागराजेन्द्र श्रुतवानसि यत्पुरा।

तन्त्रं तदहमध्याप्यो मयि चेदस्त्यनुग्रहः ॥ 2.1 ॥

श्रीपद्म उवाचः---

तत्प वक्ष्यामि विप्रर्षतन्त्रं वै लोकविश्रुतम्।

ज्ञान योग क्रिया चर्या चतुष्पाद समन्वितम् ॥ 2.2 ॥

रहस्यमद्भुतं दिन्यं यन्मया कपिलाच्छ्रुतम्।

संक्षिप्तं च महार्थं च सर्वसिद्धि प्रसाधनम् ॥ 2.3 ॥

सार्धकोटि प्रमाणेन ब्रह्मणा केशपाच्छ्रुतम्।

तस्मात्समुद्ध्रतं तन्त्रं वारिधेरमृतं यथा ॥ 2.4 ॥

विज्ञानमादौ सकलं सृष्‌ट्युपोद्घातमुच्यते।

ततो योगः क्रिया पश्चाच्चर्या च तदनन्तरम् ॥ 2.5 ॥

विज्ञान शभ्दार्थः---

विज्ञानं भगवज्ञानं तज्ञानान्मुक्तिरुच्यते।

भगवतः आद्यंरूपम्----

आदिमध्यान्त रहितमवृद्धि क्षयमच्युतम् ॥ 2.6 ॥

नित्यं निरुपमं ज्योति र्नित्यतृप्तं निरञ्जनम्।

सर्वाकारं निराकारं तमसः परमव्ययम् ॥ 2.7 ॥

तत्कारणवशा त्तस्मादाविरासीत्सनातनात्।

द्विहस्तमेकवक्त्रं च शुद्धस्फटिकसन्निभम् ॥ 2.8 ॥

सहस्रसविवह्नीन्दु लज्ञकोटि समप्रभम्।

मरीचि चक्रमध्यस्थं चक्राद्ययुधलाञ्चितम् ॥ 2.9 ॥

श्रीवत्सकौस्तुभोरस्कं वनमालाविराजितम्।

किरीटहारकेयूर वलयादि विभूषितम् ॥ 2.10 ॥

पीताम्बरधरंसौम्यं रूपमाद्यं सनातनम्।

स वासुदेवो विज्ञेयस्सृज्यं सर्वं च तन्मुखात् ॥ 2.11 ॥

ध्येयश्च योगिभिर्नत्यं हृत्वद्माह्वयविष्टरे।

पश्यन्ति सूरयश्शश्व त्तद्विष्णोः परमं पदम् ॥ 2.12 ॥

वासुदेवात्ततो जातो वासुदेवाह्ययोऽपरः।

एकवक्त्रश्चतुर्बाहुश्चक्रा द्यायुधलक्षणः ॥ 2.13 ॥

स्थित्यै चक्रं सरसिजं दधानं सृष्टये पुनः।

मुक्तये पाञ्चजन्यं च गदां संहृतये तथा ॥ 2.14 ॥

श्रीवत्स कौस्तुभोरस्को वनमाला विभूषितः।

मयूरकण्ठवच्छ्यामः पीतनैसर्गिकाम्बरः ॥ 2.15 ॥

स वासुदेवो भगवान् सृष्टिस्थित्यन्तमुक्तिदः।

आत्मानं स द्विधाचक्रे पुनः केनापि हेतुना ॥ 2.16 ॥

तयोरेको वासुदेवश्शुद्धस्स्पटिकसन्निभः।

नारायणो द्वितीयस्तु नीलाम्बुदसमप्रभः ॥ 2.17 ॥

सङ्कर्षणो वासुदेवात् तस्मात्प्रद्युस्नसंज्ञितः।

प्रद्युम्नादनिरुद्धौऽभूत् सर्व एते चतुर्भुजाः ॥ 2.18 ॥

ज्ञानादि गुणसामान्ये वासुदेवः प्रकीर्तितः।

षण्णांगुणानां वैषम्येवक्ष्यंते मूर्तयः क्रमात् ॥ 2.19 ॥

ज्ञानेऽधिको भवेद्भ्रह्मन् सङ्कर्षण समाह्वयः।

बलेऽधिकस्तुप्रद्यम्न स्स्यादैश्वर्येऽनिरुद्धकः ॥ 2.20 ॥

मूर्तिभ्यश्च चतुर्भ्यश्च चतुर्विंशतिमूर्तयः।

जायन्तेक्रमशो ब्रह्मन् दीपाद्धीपान्तरं यथा ॥ 2.21 ॥

सर्वे चतुर्भुजाः पद्म शङ्खचक्र गदाधराः।

वासुदेवादादिदेवात्प्रथमा त्केशवस्तथाः ॥ 2.22 ॥

नारायणो माधवश्च जज्ञिरे भूसुरोत्तम।

सङ्कर्षणाच्च गोविंदो विष्णुश्च मधुसूदनः ॥ 2.23 ॥

त्रमस्ते समजायंत प्रद्युम्नाच्च त्रिविक्रमः।

वामनश्श्री धरश्चै ते जज्ञिरेमुनिसत्तम ॥ 2.25॥

अनिरुद्धाद्धृषीकेशः पद्मनाभश्च सुव्रत।

दामोदरश्च तेनेत्थं द्वादशांशाः प्रजज्ञिरे ॥ 2.26 ॥

वासुदेवाच्च तन्नाम्ना तथा सङ्कर्षणादपि।

प्रद्ध्यम्नादपि तन्नाम्ना तन्नाम्नैवानिरुद्धकात् ॥ 2.27 ॥

अभूवन् क्रमशस्तेभ्य श्चतुर्भ्यः पुरुषोत्तमाः।

अधोक्षजो नृसिंहश्च चतुर्थश्चाच्युतो मतः ॥ 2.28 ॥

चतुर्भ्य एव तेभ्योमी जज्ञिरे च यथाक्रमम्।

जनार्दनत्तथोपेंद्रो हरिः कृष्णस्समाख्यया ॥ 2.29 ॥

वासुदेवादादिदेवान्मूर्त्यष्टकम जायत।

ब्राह्मीच मूर्तिः प्रथमा प्राजापत्याच वैष्णवी ॥ 2.30 ॥

दिव्या चार्षी मासुषी च सप्तमी चासुरी मता।

पैशाची चरमा तासां मूर्तीनामपरादश ॥ 2.31 ॥

मीनाद्या जज्ञिरे विप्र चतुर्प्यूहाद्यथाक्रमम्।

मत्स्यः कूर्मो पराहश्च वासुदेवादजायत ॥ 2.32 ॥

नृसिंहो वासुनो रामो जामदग्न्योऽप्यजायत।

सङ्कर्षणात्तथा जज्ञे प्रद्युम्ना द्राघवो बली ॥ 2.33 ॥

अनिरुद्धादभूत्कृष्णः कल्कीति दश मूर्तयः।

सङ्कर्षणाच्च पुरुषस्सत्यः प्रद्युम्न सम्भवः ॥ 2.34 ॥

जातोऽच्युतोऽ निरुद्धाच्च बुद्धस्तेलोक्य मोहनः।

दशार्हश्शौरिरन्नोशो वासुदेवादजायत ॥ 2.35 ॥

सङ्कर्षणाद्धयग्रीवश्शज्खो दरनृ कोसरी।

वैकुण्ठमूर्तिराद्यातु मुकुन्दश्च वृषाकपिः ॥ 2.36 ॥

तत्रैवादि पराहश्च ततस्सङ्णर्षणादपि।

अनंतः पन्नगो जातस्सहप्रफणवान् बली ॥ 2.37 ॥

सुदर्शनाद्यायुधानि किरीटादि विभूषणम्।

मुर्त्या विर्भावसमये सहै वैतानि जज्ञिरे ॥ 2.38 ॥

देव्यश्श्रियादयस्तद्वत् मूर्तभेदं समाश्रिताः।

श्रिवत्सादेव सकला ज्जज्ञिरे दिव्यलाञ्चनात् ॥ 2.39 ॥

गरुडः पक्षिणामिन्द्रो वाहनं भलिनां वरः।

वासुदेवादि मूर्ति भ्यश्छन्दो मूर्तिरजायत ॥ 2.40 ॥

कुमुदाद्यश्च भूतेशास्सर्वे पारिषदैस्सह।

पादतश्चा निरुद्धस्य समभूवन् सहस्रशः ॥ 2.41 ॥

सहस्रशीर्ष चरणहस्त नेत्राद्भुताकृतेः।

अनिरुद्धाज्जगज्जज्ञे स्वाङ्णादेव यथाक्रमम् ॥ 2.42 ॥

मुखादिन्द्रश्च वह्निश्च छन्धांस्यङ्णानि षट्तथा।

द्यौर्मूध्नो नयनात्सूर्यो मनसश्चन्द्रमा अपि ॥ 2.43 ॥

श्रोत्राद्धिशो नभोनाभेः पद्भ्यां भूमि रजायत।

प्राणाद्यायुस्तथा पानान्मृत्युः केशात्तथम्बुदः ॥ 2.44 ॥

त्रुट्यादि कालभेदश्च कालश्चाभूत्तथा धियः।

वनस्पतय ओषद्यो रोमकूपाद्विनिस्सृताः ॥ 2.45 ॥

यज्ञाश्च जज्ञिरे तस्माद्बहवो बहृदक्षिणाः।

चातुर्वर्ण्यं क्रमाद्वक्त्र भाहूरु चरणोद्भवम् ॥ 2.46 ॥

एवं सृष्ट्वा हगत्सर्वं विश्वरूपधरो हरिः।

आसैऽनन्तासनेदेवश्श्री भूमिभ्यां सहप्रभुः ॥ 2.47 ॥

मध्ये क्षीरार्णवे श्वेतद्वीपाख्ये हेमनिर्मिते।

प्रासादे सेव्यमानश्च योगिभिर्विविधैरपि ॥ 2.48 ॥

चण्‍डाद्यै र्द्वारपालैश्च कुमुदाद्यनुजीविभिः।

पक्षीन्द्र विष्वक्सेनाभ्यां सेव्यमानो मुदान्वतः ॥ 2.49 ॥

श्रीवत्सवक्षा नित्य श्रीरजेयश्शाश्वतो ध्रुवः।

अनिरुद्धो जगत्स्वां शैरिन्द्राद्यैः परिपालयन् ॥ 2.50 ॥

इति श्री पाञ्चरात्रे महोपनिषदि पाद्मसंहियाम्।

ज्ञानपादे मूर्त्युत्पत्ति भेदोनम

----------\*\*\*\*\*\*\*\*\*---------------

पाद्मसंहितायाम्।

तृतीयोऽध्यायः

पद्मः----

ब्रह्मण स्सृष्टिरधुना वक्ष्यते द्विजसत्तम।

नारायणोऽसृहजत्तोयं तत्रैवासीन्महार्णवः॥ 3.1 ॥

अनिरुद्धांशजा दुर्गा मायारूपा सुमोहिनी।

न्यग्रोधमसृजत्तस्मिन् मायारूपे महाद्रुमे॥ 3.2 ॥

अनिरुद्धांशजश्श्रीमान् पद्मनाभः पुरातनः।

संहृत्य लोकान् पुरुषः पर्णपर्यङ्कमेयिवान्॥ 3.3 ॥

वटपत्रशायिनो नाभीपद्मे चतुर्मुखसृष्टिः।

तत्र पुंसश्शयानस्य नागपर्यङ्कभूषिते।

हिरण्मयं पद्मगर्भम् नाभेरण्डमजायत॥ 3.4 ॥

तदण्डं पञ्चभूतात्मभूतं शुद्धमतर्कितम्।

अण्डस्य पर्धमानस्य मध्ये पद्मं सितप्रभम्॥ 3.5 ॥

सहस्रदलपर्यन्तमन्तः केसरमण्‍डितम्।

मध्ये (1) कर्णिकया युक्तमद्भुतम् सृष्टिकारणम्॥ 3.6 ॥

स्रष्टारमसृजत्तस्मिन् पद्मनाभश्चतुर्मुखम्।

(1. मणिकया)

 पद्मासनम्.

आसनं ब्रह्मणो यस्मात्पद्म मादावभूत्ततः॥ 3.7 ॥

अन्येषामपि देवाना मासनं पद्ममिष्यते।

 सनन्दनादीनां सृष्टिकार्यविमुखता

सनन्दनादीनसृजत्सष्ट्यर्थं पद्मभूस्स्वयम्॥ 3.8 ॥

स्रष्टुं मनो न दधिरे ते च स्वायम्भवास्तदा।

सर्वे ते योगिनो जाता वीतरागा विमत्सराः॥ 3.9 ॥

 ब्रह्मणः क्रोधाद्रुद्रसृष्टिः

तेष्वेवं निरपेक्षेषु लोकसृष्टौ महात्मसु।

ब्रह्मणो भून्महान् क्रोधस्त्रैलोक्यदहनक्षमः॥ 3.10 ॥

भ्रुकुटीकुटिला त्तस्य ललाटात्क्रोधदीपितात्।

समुत्पन्नस्तदा रुद्रो युगान्ताग्नि समप्रभः॥ 3.11 ॥

अर्धनारीनरवपु र्महाकायः प्रतापवान्।

संविभज्यात्मनो देवं नरं नारीं च निर्ममे॥ 3.12 ॥

मिथुनाज्जज्ञिरे तस्माद्रुद्राणां कोटयस्तथा।

सर्वे चतुर्भुजाः क्रूराः त्रिणेत्राश्शूलपाणयः॥ 3.13 ॥

तेषु प्रधाना विप्रेन्द्र रुद्रा एकादश स्मृताः।

मरीच्यादिभिर्जगत्सृष्षिः

रुद्रसृष्ठिमपि ब्रह्मा व्यर्थमालोक्य लोककृत्॥ 3.14 ॥

मरीच्यादीन् षडपरान् मनसा विर्ममे पुनः।

तैरेतदखिलं सृष्ठं त्रैलोक्यं सचराचरम्॥ 3.15 ॥

ब्रह्मणः परमपुरुषदर्शनम्।

एवं सृष्ट्वा जगदिदं पद्मयोनिश्चतुर्मुखः।

ध्यानं परममातस्थौ कारणं स्वस्य चिन्तयन्॥ 3.16 ॥

ध्यायतस्तस्य पुरतः तेजः पुञ्जमिवाभवते।

दिवाकरसहस्राभं विद्युत्सङ्घातसन्निभम्॥ 3.17 ॥

तन्मध्ये पुरुषश्रेष्ठं पीतनिर्मलवाससम्।

शङ्खचक्रगधापद्मं धारयन्तं चतुर्भुजम्॥ 3.18 ॥

श्रीवत्साङ्णं प्रसस्नास्यं कौस्तुभेन विराजितम्।

स्फुत्किरीटहाराद्यै र्भूषणै रुपशोभितम्॥ 3.19 ॥

\(2\) तं दृष्ट्वा पुरुषश्रेष्ठं पद्मयोनिरचिन्तयत्।

एष एव परो देवस्सर्वस्य जगतः प्रभुः॥ 3.20 ॥

(2. श्रुश्रूषमाणाय.)

नास्मात्परतरः कश्चीद्धृश्यते पुरुषः स्थितः।

तमेव संशर्यान् प्रष्टुं विविधानुपचक्रमे॥ 3.21 ॥

ब्रह्माः---

कस्त्वमत्यद्भुताकारः पुरुषः पुरुषोत्तम।

मह्यं (3) जिज्ञातमानाय आत्सानं दर्शयस्वमे॥ 3.22 ॥

श्रीभगवान्----

स्रष्टारं सर्वलोकानां पुराणं पुरुषं परम्॥

अनादिमध्यनिधनं विद्धि मामचलं ध्रुवम्॥ 3.23 ॥

कारणं सर्वलोकस्य मा च भूत्संशयस्तव।

संशयस्य त्वदीयस्य च्छेत्तारं मामुपस्थितम्॥ 3.24 ॥

ब्रह्माः---

धन्योस्म्यनुगृहीतोऽस्मि पूर्णाकामोऽस्मि शाश्वत।

अज्ञातं नास्ति ते ज्ञेयं कर्तव्यं नास्ति चाकृतम्॥ 3.25 ॥

नानवाप्तमवाप्तव्यं त्रिषु लोकेषु विद्यते।

कस्य हेतोर्जगत्स्रष्टुं भवान् प्रेरयसे वद॥ 3.26 ॥

श्रीभगवन्---

क्रीडामि केवलं ब्रह्मन् सृष्टिसंहारपालनैः।

लोकानामपि सर्वेषामहं केनापि हेतुना॥ 3.27 ॥

इति श्री पाञ्चरात्रे महोपनिषदि पाद्मसंहितायां

ज्ञानपादे ब्रह्मादिसृष्टिप्रकारो नाम

-------------\*\*\*\*\*\*\*\*\*--------

पाद्मसंहितायाम्

चतुर्थोऽध्यायः

ब्रह्माः----

विधत्से केन रूपेण केन रूपेण पासि वा।

संहर्तुं यतसे केन शुश्रूषा मे विजृम्भते॥ 4.1 ॥

सृष्ठ्यर्थास अनन्तासु शक्तिषु चतस्रो मुख्याः.

श्री भगवान्----

अनन्ताश्शक्तयस्सृष्टाः मनसैव चतुर्मुख।

चतस्रस्तासु नर्दिष्टाः मुख्या विष्ण्वादिमूर्तयः॥ 4.2 ॥

तत्र तिस्रस्संसारगोचराः चतुर्थी मोक्षदायिनी.

रजस्सत्वसमोमय्य स्तिस्रस्संसारगोचराः।

आनन्दाख्या चतुर्थी तु भुक्ति मुक्तिप्रदायिनी॥ 4.3 ॥

सृष्ट्यादुपयोगिनो गुणाः

रजो गुणेन भुवनं सृजामि सचराचरम्।

पालयामि च सत्वेन तमसा संहरामि च॥ 4.4 ॥

आनन्धात्मानमास्थाय वासुदेवाह्वय स्स्वयम्।

विपाशयामि संसारात् ये मामेव भजन्ति तान्॥ 4.5 ॥

सृजामि पामि हन्म्येत द्रूपैर्बह्मादिभिस्त्रिभिः।

निष्कामानां बन्धमोक्षः

वासुदेवत्मरूपेण परेण भवसागरात्॥ 4.6 ॥

विपाशयामि निष्कामान्ये मामाराधयन्ति तान्।

विष्ण्वादिषु चतसृषु वासुदेवमूर्ति रपवन्गप्रदा.

मुख्यश्चतुर्णामे तेषामुच्यते परमः पुमान्॥ 4.7 ॥

अपवर्गकरत्वेन वासुदेवस्स ईरितः।

ब्रह्मादयस्ततोऽन्येतु संसाराहितदृष्टयः॥ 4.8 ॥

ब्रह्माः----

संसारी पुरुषः कोऽस्य मात्रे के वा परावरे।

मुक्तः को यस्य मात्रे द्येन विद्येते वरावरे॥ 4.9 ॥

श्रीभगवान्---

पुण्यपापनिमित्ते यस्सुखदुःखे निषेवते।

सांसारी सा परा मात्रा भ्रह्मभूय मितीन्यते॥ 4.10 ॥

मात्रा परा भवे त्तस्य स्थावरत्वमसत्समम्।

मुक्तस्परूपम्.

संसारवासनातीतं विमुक्तं कर्मबन्धनैः॥ 4.11 ॥

आत्मतृप्तमुदासीनं मुक्तमाहुर्मनीषिणः।

सदैक रूपरूपस्य मात्रा कापि न विद्यते॥ 4.12 ॥

ब्रह्माः----

के संसारं प्रपद्यन्ते के च गच्छन्ति निर्वृतिम्।

कौतूहलं हि भगवन्‌ ब्रूहि तत्त्वं यथातथम्॥ 4.13 ॥

संसारबन्धमोक्षौ.

श्रीभगवान्----

फल कामनया कर्म विहितं वैदिकं भजन्।

बध्यते निस्पृहः कर्म भजमानो न बध्यते॥ 4.14 ॥

ज्ञानं वैषयिकं यस्य चक्षुरादिनिबन्धनम्।

भद्ध्यते स परे देवे यस्य ज्ञानं स मुच्यते॥ 4.15 ॥

ब्रह्माः---

मुक्तात्मनश्च भवतो भेदः कः पुरुषोत्तम।

एतदाचक्ष्व भगवन्ना तिगुह्यं यदि प्रभो॥ 4.16 ॥

मुक्तात्मनः परमपुरषस्य च भेदः

श्रीभगवान्---

अहमेन भवन्यैते न भेद स्तत्र कश्चन।

यथाहं विवाराम्येवं तथा मुक्ताश्च देहिनः॥ 4.17 ॥

ब्रह्माः---

बध्नन्ति पुरुषं के ते हेतवः कर्महेतवः।

कर्मपाशैर्नगलितान्पुरुषान् भ्रामयन्तिये॥ 4.18 ॥

बन्धहेतवः

श्रीभगवान्---

त्रिभिरेव गुणैर्व्यस्तैस्समस्तैः पूर्वमीरितैः।

सत्वादिभिः क्रिया चापि त्रिविधा सम्प्रवर्तते॥ 4.19 ॥

तया संसार मृच्छन्ति पुरुषाः पूर्ववृत्तयः।

एवमेव सुर(1)श्रेष्ठ यन्मां त्वं परिपृच्छसि॥ 4.20 ॥

ब्रह्माः---

कथमेभिर्गुणै र्योगः पुरुषस्योपजायते।

कर्मपाशैर्वमुच्येत मोक्ष्यमाणश्च पूरुषः॥ 4.21 ॥

विषयवशाद्गुणत्रययोगवियोगौ.

श्रीभगवान्

पुरुषस्य गुणा ये ते देवादर्मानुवर्तिनः।

विषयस्य वशादेते भवन्तिन भवन्तिच॥ 4.22 ॥

विषय स्वरूपप्रश्नः ।

ब्रह्माः---

कोसौ विषय इत्युक्तः पुरुषाणां महेश्वर।

यस्य योगाद्भव न्यैते न भवन्ति च ते गुणाः॥ 2.23 ॥

विषयनिरूपणम्.

श्रीभगवान्

त्रिगुणा प्रकृतिर्ब्रह्मन् (2) विषयो देहिनः स्मृतः।

तद्योगाद्भध्यते जन्तुस्तदयोगाद्विमुच्यते॥ 4.24 ॥

(2. विषये---स्मृताः)

जानाति पुरुषो नित्यं प्रकृतिं त्रिगृणात्मिकाम्।

सा च प्रसूते सततं निद्रालस्यं पृथग्विधम्॥ 4.25 ॥

स्वरूपं विस्मरत्येष निद्रया विवशस्स्वयम्।

स भन्ध इष्यते पुंसां किं भूयश्शोतुमिच्छसि॥ 4.26 ॥

इति श्री पाञ्चरात्रे महोपनिषदि पाद्मसंहितायां

ज्ञानपादे मुमुक्षुसंसारमोचनं नाम

चतुर्थोऽध्यायः

-----------\*\*\*\*\*\*\*\*----------

पाद्मसंहितायाम्

पञ्चमोऽध्यायः

ब्रह्माः----

प्रकृत्या तस्य संयोगो जायते केन हेतुना।

एतदाचक्ष्व भगवन् रहस्यं दुर्लभं (1) मम॥ 5.1 ॥

(1. मतम्)

श्रीभगवान्---

प्रकृत्या पुरुषस्य संयोगे हेतुः।

मन्माया कारणं ब्रह्मन्न नादिरविनाशिनी।

युनक्ति पुरुषं सैषा प्रकृत्या गुणरूपया॥ 5.2 ॥

भगवतः प्रसादात् प्रकृत्या वियोगः

मत्प्रसादं विना तस्य न विरामो स्ति कस्य चित्।

यावन्नाहं प्रसीदामि तावन्माया दुरत्यया॥ 5.3 ॥

पूर्णकामस्य भगवतः प्रसादे निबन्धनम्.

ब्रह्माः----

पूर्ण कामस्य देवस्य प्रसादे किं निबन्धनम्।

न जाने कारणं तस्य तन्मे ब्रूहि निबन्धनम्॥ 5.4 ॥

श्रीभगवाः----

वर्णानामाश्रमाणां च मर्यादायामयाकृता

तां ये समनुवर्त न्ते प्रसाद स्तेषु मे महान्॥ 5.5 ॥

तस्मात्संसारिणां पुंसां मत्प्रसादं विना क्वचित्।

निश्श्रेयसकरं नास्यद्भध्यस्व कमलासन॥ 5.6 ॥

ब्रह्माः---

भगवन् देवदेवेश जानामि पुरुषोत्तम।

त्वामेव जगतां मन्ये स्रष्टापं कमलेक्षण॥ 5.7 ॥

प्रभवन्ति यतो लोकाः प्रलयं यान्ति यत्र च।

भगवन् तदशेषेण (2) ज्ञातुमिच्छामि शंस मे॥ 5.8 ॥

(2. श्रोतुं)

सृष्ट्यादिनिरूपणम्।

श्रीभगवान्---

प्रकृतिः पुरुषश्चोभे मम रूपे दुरत्यये।

अनुप्रविश्य द्वितयां क्षोभयाम्यहमिच्छया॥ 5.9 ॥

प्रकृति स्त्रि गुणा ब्रह्मन्ननादिरविनाशिनी।

पुरुषाधिष्ठिता सूते स्थावराणि चराणि च॥ 5.10 ॥

गुणसाम्यात्मन स्तस्मात्पुरुषाधिष्ठि तात्पुनः।

अजायत महत्तत्वं त्रिविधं त्रिविधैर्गणैः॥ 5.11 ॥

अहङ्कारस्ततो जात स्तस्य तिस्रो विधाः स्मृताः।

वै कारिकस्तैजसश्च (3) भूतादिश्चेति तत्त्रिधा॥ 5.12 ॥

(3. भौतिकश्चेति.)

वैकारिकादहङ्कारात्सात्विकाः पञ्चहज्ञि रे।

ज्ञानेन्द्रियाणि पंचैव राजसात्तैजसात्पुनः॥ 5.13 ॥

कर्मेन्द्रियाणि जातानि भूतादेस्तामसादथ।

शब्दतन्मात्रमभवत्तच्चा काशमजीजनत्॥ 5.14 ॥

स्पर्शतन्मात्रमाकाशा त्तस्माद्वायुरजायत।

रूपमात्रं ततो वायो स्तस्मादग्निरजायत॥ 5.15 ॥

रसमात्रमजन्यग्ने स्तस्मादापः प्रजज्ञिरे।

गन्धतस्मात्रमद्भ्योपि गन्धमात्रात्तथा मही॥ 5.16 ॥

शब्दैकगुणमाकाशं शब्दस्पर्शगुणोऽनिलः।

शब्दस्पर्शौ तथा रूपं तद्वदग्नेरुदाहृतम्॥ 5.17 ॥

\(4\) शब्दस्स्पर्शौ रसो रूपं चातुर्गुण्यपां स्मृतम्।

शब्दस्पर्शौ रूपरसौ गन्धः पञ्चगुणा मही॥ 5.18 ॥

(4.शब्दस्पर्शौ रूपरसौ.)

नानावीर्याः पृथग्भूतास्ते सृष्टास्संहतिं विना।

नाशक्नुवन्प्रजास्स्रष्टुं ततसै संहतास्स्वयम्॥ 5.19 ॥

महदादि विशेषान्ताः प्रधानपुरुषेरिताः।

अण्‍डं ममांशभूतस्य पद्म नाभस्य मद्मज॥ 5.20 ॥

नाभेरजायत ततो जगद्योनिरभूद्भवान्।

सर्गादौ प्रकृतेरेवमुद्भूतमखिलं जगत्॥ 5.21 ॥

लीयते प्रकृतावेव कल्पान्ते कमलासन॥

ब्रह्माः---

मन्ये त्वया जगत्सृष्टं विधृतं च त्वया विभो।

कालरूप स्त्वमेवैकः कल्वान्ते सञ्चहर्थ च॥ 5.22 ॥

इदानीं वद मेज्ञानं ब्रह्मसिद्धिदमच्युत।

यज्ज्ञात्वा न पुनर्जन्म मरणं भवबद्धनम्।

ब्रह्मज्ञानद्वै विध्यम्।

श्रीभगवान्---

ज्ञानं द्विविधमाख्यातं सत्वाख्यं चक्रियात्मकम्।

\(5\) सत्वाख्यस्य क्रियाख्येन सिद्धिरव्यभिचारिणी॥ 5.23 ॥

(5.तत्वाख्यस्य इतिक्वचित् इतः प्रभृतिश्लोकेषु सत्वशब्दस्थाने सत्ता शब्दः कोशान्तरे दुश्यते

,)

ब्रह्माः---

ज्ञानं क्रियात्मकं तावत् वद क्रीयग्विधं प्रभो।

योनाभ्यस्तेन सत्वाख्यं यास्यामि ब्रह्म(6) सिद्धिदम्॥ 5.24 ॥

(6. साधनम्)

सत्वक्रियात्मकज्ञान लक्षणम्।

श्री भगवान्----

यमश्च नियम (7) श्चैवक्रियाख्यं द्विविधं स्मृतम्।

ताभ्यां ज्ञानंच सत्वाख्यं प्राप्नोत्येव न संशयः॥ 5.25 ॥

(7.श्चेति क्रियाच द्विविधा स्मृता

,)

ब्रह्मण्यभिन्नं सत्वाख्यं ज्ञानाज् ज्ञेयमवाप्यते।

\(8\) ज्ञानान्मुक्तः परानन्दे परमात्मनि (9) पद्मज॥ 5.26 ॥

(8.ज्ञेयात्

,) (

9.परन्धामनि.)

ब्रह्माः----

ब्रह्मप्राप्तौ (10) त्वया सम्यगुपायः कथितः पुरा।

इदानीं देव देवेश ब्रूहि मे ब्रह्मलक्षणम्॥ 5.27 ॥

(10.प्राप्तुम्.)

ब्रह्मलक्षणम्।

श्रीभगवान्----

आनन्दलक्षणं ब्रह्म नादरूपमविक्रियम्।

क्लेशादिभिरसंस्पृष्टं निष्क्रियं निर्विकल्पकम्॥ 5.28 ॥

अद्वन्द्वमनवच्छिन्नं स्वसंवेद्यं निरञ्चनम्।

सुसूक्ष्मं स्ववशं स्वैरं स्वयं ज्योति (11) रनादिमत्॥ 5.29 ॥

(11. रनामयां)

अनन्तमक्षयं शान्तमदृष्टा न्तमवृद्धिमत्।

ध्रुवमेकं (12) सदा नन्दं चिद्रूपं सर्वगं परम्॥ 5.30 ॥

(12.चिदानन्दम्.)

गतागतविनिर्मुक्तं वासुदेवाह्वयं विभु।

प्रभवं सर्वभूतानामीश्वरं पुरुषोत्तमम्॥ 5.31 ॥

स्वभावनिर्मलं नित्यं निस्तरङ्गं निराकुलम्।

निर्मर्यादं गुणातीतं सगुणं सर्वकामदम्॥ 5.32 ॥

हीनवर्णैरसंसेव्यं मोक्षमाणैरतर्कितम्।

अध्येयं ध्येयमाश्चर्यमवाज्मनसगोचरम्॥ 5.33 ॥

षाड्गुण्यविग्रहं सर्वशक्ति (13) स्वाश्रयमाश्रीतम्।

भूतेशं भूतकृद्भूतं तमसः (14) परतः स्थितम्॥ 5.34 ॥

(13. स्थान समाश्रितम्.) (14.पारमास्थितम्)

\(15\) प्रधानं प्रकृतेरन्यद्भोग्यं भोक्तृ निरङ्कुशम्।

प्रमाणप्रत्ययातीतं सर्वतोक्षिशिरोमुखम्॥ 5.35 ॥

(15.प्रधानात्.)

सर्वतः पाणिचरणं सर्वमावृत्य (16) विष्ठितम्।

बहिरन्तस्थ्सितं व्यापि(17) सर्व तन्त्रातिशासनम्॥ 5.36 ॥

(16.तिष्ठति.)(17.सर्वतश्श्रुतिशालिवनम्)

अजमोङ्कारमव्यक्तं मूलमन्त्रात्मकं शिवम्।

\(18\) मायारूपंचमायाभि(19)न्नित्यतृप्तमणोरणु॥ 5.37 ॥

(18.मायातीतं) (19.अनायासम्)

महतोऽपि महा स्थूल (20) मतुलं मृदु दीप्तिमत्।

अमूर्तं मूर्तमोजस्वि चिद्घनं (21) निरुपद्रवम्॥ 5.38 ॥

(20.सद्वक्रमृजु. अमृतं मृदु.) (21. निरपाश्रयं)

पश्यन्नित्थं परं ब्रह्म परेण ज्ञानचक्षुषा।

योगयुक्तस्सदा मर्त्यः प्राप्नोति च परं पदम्॥ 5.39 ॥

इति श्री पञ्चरात्रे महोपनिषदि पाद्मसंहितायां

ज्ञानपादे (22) ब्रह्मालक्षणं नाम

(22.आनन्दलक्षणम्)

पञ्चमोऽध्यायः

------------\*\*\*\*\*\*\*\*\*\*\*\*\*------------

पाद्मसंहितायाम्

षष्ठोऽध्यायः।

ब्रह्माः----

सर्वतः पाणिपादादि ब्रह्मणो रूपमिरितम्।

अरूपस्यापि तत्सर्वं कथयस्व यथातथम्॥ 6.1 ॥

भगवतस्सर्वतः पाणु पादादित्य निर्वचनम्।

श्रीभगवान्----

चराचरमिदं कृत्स्नमाक्षिप्तं परमात्मना।

यतस्तत्सर्वपाणित्वं तस्य लक्षणमुच्यते॥ 6.2 ॥

देशकाला विशेषेण संयुक्तं परमेष्ठिना।

यौगपद्येन सततं सर्वतः पात्प्रभुस्तृतः॥ 6.3 ॥

तिर्यगूर्द्वमधश्चोच्चैर्गत्वा भासयते जगत्।

रविर्यथा तथा कृत्वा विश्वतश्चक्षुरुच्यते॥ 6.4 ॥

सर्वं पुरस्थ्सितं तस्य वस्तुजातं यत स्ततः।

विश्वतो मुखता तस्य ब्रह्मणः कमलासन॥ 6.5 ॥

ज्ञानेन्धियाणि सर्वाणि श्रूयन्ते शिर उत्तमम्।

तथा ज्ञानाश्रयत्वेन ज्ञेयस्सर्वशिराः प्रभुः॥ 6.6 ॥

विदूरमविदूरस्थं तथा व्यवहितेतरे।

शृणोति शब्दसङ्घातं तेनासौ सर्वतश्श्रवाः॥ 6.7 ॥

भिन्नो वह्निरयः पिण्‍डादभिन्न इन दृश्यते।

तद्वद्व्यक्ताद्भहिर्भूतो व्यक्तमावृत्य तिष्ठति॥ 6.8 ॥

\(1\) आदर्शे निर्मले यद्वदन्तस्था प्रतियातना।

दृश्यते तत्र तद्वत्स्याद्विभोरव्यक्तरूपता॥ 6.9 ॥

(1.आदर्शो निर्मलो यद्वन्मलिनेन तिरोहितः)

नेन्द्रियाधीनविज्ञानो रूपादिषु चतुर्मुख।

भगवानमुतो हेतोस्सर्वज्ञः कथतो बुधै॥ 6.10 ॥

परमेण महत्वेन संयोगात्परमात्मनः।

व्यापित्वमुच्यते विष्णोरीश्वरस्य (2) मनीषिभिः॥ 6.11 ॥

(2. महर्षिभिः)

अनादित्व मजत्वेन तथै वानन्तता विभोः।

परोक्षत्वेन सर्वेषामपदित्युच्यते नृभिः॥ 6.12 ॥

असंविद्वषयो ब्रह्मन् गन्धः पुष्पादिके यथा।

त्रिभिर्गुणैरबद्धोपि बद्धवत्तेषु तिष्ठति॥ 6.13 ॥

यथा पुष्कारपर्णेषु स्वच्छमम्भः प्रतिष्ठितम्।

अन्तर्बहिरभिव्याप्य तिष्ठित्येको महार्णवे॥ 6.14 ॥

निमग्नस्येव कुम्भस्य बहिरन्तरपां स्थितिः।

परक्षेत्रक्षयोरैक्यमात्मनो श्श्रुतिचोदितम्॥ 6.15 ॥

क्षेत्रक्षस्यास्यबाहुल्यं देहभेदात्प्रतीयते।

एकस्यैवहि बिम्भस्य दर्पणेषु यथा तथा॥ 6.16 ॥

भूतादि पञ्चपङ्घातं क्षेत्रं तत्र व्यवस्थितः।

जीवोयस्तं विदुः प्राज्ञाः क्षेत्रज्ञं परसंज्ञितम्॥ 6.17 ॥

अबुद्धिबोध्यमस्पष्टं (3) व्यक्तस्योपरि विष्ठितम्।

परात्परतरं विषुं सूरयो ज्ञानचक्षुषा॥ 6.18 ॥

(3.अव्यक्तोपरि.)

विदन्तिन तमज्ञानात् ज्ञानगोचरमक्षरम्।

परस्य व्यापिनो देहचलनाद्या न विभ्रमः॥ 6.19 ॥

यथा घटस्थमाकाशं नीयमाने घटे मतिः।

यातीति वस्तुतो नैव भेदौस्ति परजीवयोः॥ 6.20 ॥

पद्मपत्रसहस्रेषु सूचीभिन्नेष्वनु क्रमात्।

सूक्ष्मत्वात्कालभेदस्तु यथा नैवोपलभ्यते॥ 6.21 ॥

तथैव परमात्मायां (4) नाम्नाणुः परिकीर्तितः।

दूरस्थमज्ञाः पश्यन्ति हृत्वद्मे विष्ठितं सदा॥ 6.22 ॥

(4. विज्ञानात्. विज्ञातः)

वितत्य वायुराकाशं यथैक स्तिष्ठति प्रभुः।

तथा चराचरं विश्वं व्याप्य तिष्ठत्यजस्स्वयम्॥ 6.23 ॥

\(5\) स्रष्टुं संहर्तुमीशानो रश्मीनभ्युदितो रविः।

यथा तथा जगत्सर्वं स्रष्टु हर्तुं प्रभुर्हरिः॥ 6.24 ॥

(5. क्वचित् कोशे अयं श्लोकः

\`

स्वंपरम्

'

इत्यस्मादनन्तरं दृश्यते.

\`

वर्णैः

'

इत्याद्यर्द्धंच ना स्ति.)

स्वं परं चापि विषयं प्रकाशयति चिद्घनः।

यथा प्रदीपस्स्वस्यापि घटादेश्च प्रकाशकृत्॥ 6.25 ॥

वर्णैस्सितादिभिर्हीनस्त द्वद्भासयते (6) हरिः।

षड्भिर्गुणै रन्वित त्वात् ज्ञानादिभिरनव्यगैः॥ 6.26 ॥

(6. तद्वानध्यास्यते)

भगवान् कथितस्सद्भिः परमात्मा जगन्मयः।

दध्नि सर्पि स्तिले तैलं माधुर्यं च गुडादिषु॥ 6.27 ॥

अभिन्नं तस्वतो द्वव्यादमूर्तं तत्र च स्थितम्।

उपलम्भन (7) सामर्थ्याद्दृश्यते न तदीक्ष्यते॥ 6.28 ॥

(7.सान्निद्यात्.)

अजोप्यमूर्तस्स र्वेषामन्तरात्मा परः पुमान्।

ज्ञानिनांभावनायोगादुपलभ्धिपथं गतः॥ 7.29 ॥

ब्रह्माः---

चराच रेषु सर्वेषु यद्वस्तु व्याव्य विष्ठितम्।

\(8\) अमूर्तमपृथग्भूतं स्वसं वेद्यं विदन्ति के॥ 6.30 ॥

(8. अमूर्तं च पृथग्भूतम्.)

विद्ययाभगवन्मह्यं तानाचक्ष्व यथातथम्।

पञ्चरात्रविधिदीक्षितानां विष्णुमायो त्तरणम्।

श्रीभगवान्----

पञ्चरात्रोक्तमार्गेण यो दीक्षां चक्रम़ण्‍डले।

कृत्वा समर्चनं विष्णोः द्विषट्काक्षरविद्यया॥ 6.31 ॥

आराधयन्ति शास्त्रोक्तविधिना देशिकोत्तमाः।

तेषां हृदम्बुजे साक्षादावि (9) रासैपरः पुमान्॥ 6.32 ॥

(9. रस्मि. )

तरन्ति विष्णुमायां ते न तरन्तीतरे जनाः॥

ब्रह्माः---

वस्तु (10) साक्षात्कृतं कीदृग्लक्षणं तस्य कीदृशम्।

भगवन् कथ्यतां सर्वं मयि चेदस्त्यनुग्रहः॥ 6.33 ॥

(10. वस्तुसाक्षात्कृतिः)

निदिध्यासितवस्तु स्वरूपम्

श्रीभगवान्----

वालाग्रशतभागस्थं प्रधान पुरुषात्मकम्।

गमनागमनैर्हीनमणिष्ठं तदणोपरि॥ 6.34 ॥

महिष्ठं महतो वस्तु परमानन्दविग्रहम्।

वृद्धिक्षयविनिर्मक्तं सर्वगं संविदात्मकम्॥ 6.35 ॥

सद्रूपं प्रणवा (11) वेद्यमप्रतर्क्यं प्रमाणवत्।

एवं (12) वस्तु च कांक्षन्ते हृदये योगिनस्सदा॥ 6.36 ॥

(11. वेद्यं प्रतर्कप्रणवान्वितम्.) (12. रूपधरं बेवम्. वस्तु कार्त्स्न्ये इति पाठद्वयू.)

तस्यस्थूलादिरूपेण त्रैविद्यम्.

स्थूलं सूक्ष्मं परं तस्य त्रिविधं रूपमीरितम्॥

स्थूलादीनां लक्षणं

स्थूलं तत्सकलं ज्ञेयं सूक्ष्मं सकलनिष्कलम्॥ 6.37 ॥

परं निष्कलमेवस्याद्रूपं कमलसम्भव।

रूपं सहस्रशीर्षादि सकलं परमात्मनः॥ 6.38 ॥

\(13\) तेजः पुञ्जमिवाभाति रूपं सकलनिष्कलम्।

सच्चिदानन्दरूपादि रूपां निष्कलसंज्ञितम्॥ 6.39 ॥

(13. तेजः रुञ्चं सपादादिरूपम्)

प्रकृति विकृति निरूपणम्।

प्रकृतिर्विकृतिश्च स्वे स्व रूपे परमात्मनः।

सत्वादिगुणसंघातः प्रकृतिर्विकृतिः पुनः॥ 6.40 ॥

पुरुषः परमात्माख्यस्तेनेयंत्रिगुणात्मिका।

मरमात्मा धिष्ठितायाः प्रकृतेर्जगत्सर्गादिः।

अधिष्ठिता जगस्तर्वं प्रसूते चेतनात्मकम्॥ 6.41 ॥

संहरत्यपि तत्सर्वं नियोगा देव तस्य सा।

सपरमात्मा नारायणः

एक एव परो देवो नानाशक्ति समन्वितः॥ 6.42 ॥

करोति सर्गसंहारौ स च नारायणस्स्मृतः।

नानाथिक्कैः(14) पुरद्वारैर्यथा पुरनिवासिनः॥ 6.43 ॥

(14. नवद्वारैः )

अन्तर्विंशन्ति यद्वच्च पुरुषाः पुरुषं परम्।

उपासका (15) विशन्त्यन्तर्विद्यया परया सदा॥ 6.44 ॥

(15. विशन्त्यन्येतन्मय्या.)

\*

{

ब्रह्मरन्ध्रादिषु रुक्माभत्वादिगुणविशिष्ट ब्रह्मस्वरूप ध्यातुर्दग्ध कल्मषस्य ब्रह्मप्राप्तिः

} \*

ज्योतिर्मण्‍डलमध्यस्थं रुक्माभं पुरुषं परं।

हृत्पद्मकर्णिकारूढं शङ्खचक्रगदाधरम्॥ 6.45 ॥

चतुर्भुजं भावयन्ति (16) स्थानेष्वेतेषु योगिनः।

ब्रह्मरन्ध्रे भ्रुवोर्मध्ये नभिचक्रेगलावटे॥ 6.46 ॥

(16. भावरूपमयोगिनः)

जीह्वाग्रे दालुमध्ये च भावयन्तो यतेन्द्रियाः।

पूर्वजन्मकृतं कर्म दग्ध्वा यान्ति सनातनम्॥ 6.47 ॥

\* निष्कामकर्मिणामन्येषामपि ब्रह्मप्राप्तिकथनम्.\*

विष्णोराराधनपराः पञ्चकालपरायणाः।

अष्टाङ्गयोग(17) सिद्धाश्च द्वादशाक्षरचिन्तकाः॥ 6.48 ॥

(17. निष्ठाश्च.)

\(18\) वाशुदेवश्रया मर्त्या वासुदेव परायणाः।

सर्वपापविशुद्धाश्च यान्ति ब्रह्म सनातनम्॥ 6.49 ॥

(18. जवतोदिवः)

\* मुक्तात्म परमात्मनोस्सदृष्टान्तं भेदगर्भाभेदनिरूपणम् \*

वर्षधाराः पृथग्भूताः पतन्त्यो (18) दिवि मेघतः!

भूमावैक्यं यथा यान्ति तद्वद्ब्रह्मणि योगिनः॥ 6.50 ॥

अर्णो नदीनां बहृधा (19) तत्स्वरूपादि भेदवत्।

(19. सरोरूपादि.)

प्रविष्टं वारिधेर्वारि नोदकाद्व्यतिरिच्यते॥ 6.51 ॥

तथैव ब्रह्मणि परे मुक्तात्मावश्चतुर्मुख।

एकीभावेन तिष्ठन्ति तत्सालोक्यं यथा भवेत्॥ 6.52 ॥

एतद्रहस्यमुदितं निषत्सूपनिषत्सु च।

\(20\) योगः प्रकाशितस्तुभ्यं मया कमलसम्भव॥ 6.53 ॥

(20. उक्तं प्रकाशितं)

इति श्रीपाञ्चरात्रे महोपनिषदि पाद्मसंहितायां

ज्ञानपाते ब्रह्मप्राप्त्युपायकथनं नाम

षष्ठोऽध्यायः

---------\*\*\*\*\*\*\*\*\*\*\*---------

पाद्मसंहितायाम्.

सप्तमोऽध्यायः।

\* ब्रह्मप्राप्ति साधनज्ञानोत्पत्ति कारण प्रश्नः\*

ब्रह्माः----

ब्रह्मणः प्राप्त्युपायस्य ज्ञानस्यो (1) त्पत्तिकारणम्।

उच्यतां तदशेषेण प्रसादो मयि चेत्तव॥ 7.1 ॥

(1. त्पाद.)

श्रीभगवान्---

\* निष्कामकर्मभिर्निर्मलीकृत चित्तस्य ब्रह्मज्ञानोत्पत्तिनिरूपणम् \*

बाह्यो परागरहितं निर्मलं तस्य जायते।

विज्ञानं यस्य भगवत्समाराधन कर्मभिः॥ 7.2 ॥

अनाद्यविद्याविरयो योगङ्गैश्च यमादिभिः।

\(2\) शौचमिज्या तपश्चर्या स्वाध्याया भ्यसनं तथा॥ 7.3 ॥

(2.इदमर्धं क्वचिन्न.)

ब्रह्माचर्या मिताहारो मौनमिन्द्रियनिग्रहः।

अहिंसा चोपवासश्च स्नानं तीर्थनिषेवणम्॥ 7.4 ॥

वैराग्यं पुत्रदा रेषु दुष्टाहारविवर्जनम्।

अक्रूरता वृद्धसेवा क्षमा (3)मैत्य्रनृशंसता॥ 7.5 ॥

(3. मैत्य्रादयस्तथा)

परदारपरस्वेषु वै मुख्यं शास्त्रसेवनम्।

असक्तता (4) भोग्यवस्तुष्व्तेतै श्चित्तप्रसाधनैः॥ 7.6 ॥

(4. भोजना दावेतै.)

ज्ञानं प्रत्यङ्मुखं जातं तेन जानन्ति तत्पदम्।

यत्प्राप्य न निवर्तनै जन्ममृत्यु विवर्जिताः॥ 7.7 ॥

पुरुषाः (5) कर्मनिरता (6) ज्ञान विज्ञानजन्मनि।

(5. कथितो हेतुरिति) (6. जाता विज्ञान.)

\* जीवस्य संसारहेतु निरूपणम् \*

संसारहेतु (7) मधुना कथयामि चतुर्मुख॥ 7.8 ॥

(7. बन्दत्वम्.)

शुभाशुभात्मकं कर्म कृत्वा मायावशं गताः।

\(8\) भोगायतनमास्थाय तत्तत्कर्म (9) प्रवाहजम्॥ 7.9 ॥

(8. भोगाङ्णां तनुम्.)(9.प्रभावजम्)

\* मोक्षसंसारौ प्रति ज्ञानाधिक्य कर्माधिक्ययोर्हेतुता\*

दुःखं सुखं वा पुरुषा भुञ्जते(10) नियतेन्द्रियाः।

संसृतिस्सा चतुर्वक्त्र तस्याः कर्मैव कारणम्॥ 7.10 ॥

(10.योत्वतन्द्रिताः।)

मुक्तीर्ज्ञानादिके तस्यास्संसृतेरात्मनो भवेत्।

\(11\) कर्माधिके पुवस्सैव जायते निरवग्रहा॥ 7.11 ॥

(11.धर्मधिकैः पुनर्त्वेवं जायते निरवग्रहः)

संसारहेतुभूतं तत्कर्मज्ञानेन नश्यति।

क्षीणे कर्मणि संसारहेतौ मुक्ति (12) रनन्तरा॥ 7.12 ॥

(12.रनन्तरम्)

कल्पते संसृतिः (12) कर्महेतु रुक्ता विनिश्चिता।

करोति कर्म चाविद्याविवशः पुरुषस्स्वयम्॥ 7.13 ॥

(12. कर्मरूपा हेतुर्वनिश्चिता---कर्महेतुर्मुक्ता विनिश्चिता----इति च पाठः)

\* सत्वरजस्तमसां शुभाशुभकर्महेतुत्वम्\*

गुणा एव त्रयो विद्या समासव्यासवृत्तयः।

\(13\) तैरेव कुरुते कर्म शुभं वा यदि वा शुभम्॥ 7.14 ॥

(13. तेनैव.)

तैस्त्रिभिर्विविधा निद्रा जायते कर्मकारणम्।

सैषाऽविद्या च माया च कथ्यतेकोविदोत्तमैः॥ 7.15 ॥

सत्वात्सुखमयी निद्रा रजसः कर्मसङ्कुला।

तमसो मोहिनीः नाम ताभिर्निगलितः पुमान्॥ 7.16 ॥

संसा (14) रतोऽवशः कर्म करोति जनिकारणम्।

(14. रादवश)

\* उक्तार्थप्रपञ्चनम्\*

सत्वादिगुणसंयुक्तं मनो भूतेषु पञ्चसु॥ 7.17 ॥

\(15\) प्रयुक्तं पञ्चधा (16) भिन्नं प्रसूते बहुधा (17) क्रियाः।

मनस्सत्वगुणोपेतं (18) पृथिवीस्थं यदा भवेत्॥ 7.18 ॥

(15. प्रवृत्तम्.) (16. भिन्नां) (17. क्रियाम्.) (18.पृथिव्यां)

तदा करोति पृथिवीखननादिक्रियां नरः।

आराधयेत्प्रतिच्छायां (19) पालनाय नृणां तथा ॥ 7.19 ॥

(19.पालनं वा. पालनायाम्. तृणंतथा.)

रजसिस्थे प्राणहिंसां मृगयाबुद्धिमेव च।

तमसिस्थे तु हृदये च्छेदनं भेदनं तथा॥ 7.20 ॥

अभिचार वशीकार परस्वहरणादिकम्!

सत्वस्थेऽप्सु जलक्रीडा जलपानं चतुर्मुख॥ 7.21 ॥

नदीतनरणमित्यादि करोति विवशः पुमान्।

\(20\) रजसा च जलद्रोण्यामवगाहू निवज्जनम्॥ 7.22 ॥

(20.रजसिस्थे.)

सेतुबन्धं समुद्रादौ बाहूभ्यां तरणं तथा।

तमसिस्थे (21) तु मनसि जलतीरे विमोचनम्॥ 7.23 ॥

(21.मनस्यप्यु. वापितले.)

कूपे वा पतनं श्वभ्रे करोति पुरुषस्सदा।

\(22\) मनस्तेजसि सत्वस्थे सूर्यचंद्रादि दर्शनम्॥ 7.24 ॥

(22. अग्नौ तेजसि. हृदितेजपि.)

पटुत्वमुष्णभावश्च रत्न हेमादि दर्शनम्।

करोति रजसि प्रापै खड्गहस्तस्समु (23) त्थितः॥ 7.25 ॥

(23. द्यतः)

मृगान्हन्ति तथा मुष्टिदण्डैश्च भृशताडनम्।

तमसिस्थे मनस्यग्नौ रक्तपुप्पादिषु स्पृहा॥ 7.26 ॥

श्वसनस्थे गुणे सत्वे शीघ्रयानं च नर्तनम्।

गानं प्रलापनं कर्म करोति रजसि स्थिते॥ 7.27 ॥

\(24\) चित्ते गजाश्वरोहादि तथोर्ध्वगमनादिकम्।

तमोगुणस्थे मनसि प्रासादारोहणादिकम्॥ 7.28 ॥

(24.नरो.)

चित्ते व्योमनि सत्वस्थे निराभासं निराश्रयम्।

गमनं राजसे चित्ते धृष्ठं जागर्ति यत्पुनः॥ 7.29 ॥

स्वापे तदीक्षितं सर्वं मानसे (25) तमसि स्थिते।

सर्वदष्ठ वदा (26) त्मायं सुखदुःखं न बुध्यते॥ 7.30 ॥

(25. ज्ञानवर्जीतः) (26. त्मानं.)

एवं बहुविधां कर्म पुमान् माया (27) वशङ्गतः।

करोति त्रिगुणैर्यक्तः कर्मभिस्तैः पुमानयम्॥ 7.31 ॥

(27. वशासुगः)

संसारे (28) पि गतो जन्म नाशं च प्रतिपद्यते।

यदा प्रसादसुमुखः परमात्मा सनातनः॥ 7.32 ॥

(28.पतते.)

तदा मायावि (29) मुक्तश्च योगयुक्तो जितेन्द्रियः।

विज्ञानेन परं ब्रह्म प्राप्नोति सुखलक्षणम्॥ 7.33 ॥

(29. मुक्तस्सन्.)

\* जीवस्य गुणत्रय योगायोगकारणनिरूपणम्\*

ब्रह्माः----

एभिर्गुणै स्तथा योगो वियोगो वा कथं भवेत्॥

श्रीभगवान्-----

पुरुषस्य गुणा एते त्रयोपि कमलासन॥ 7.34 ॥

मायायोग वियोगाभ्यां भवन्ति न भवन्ति च।

मायानपायिनी नित्या मयि तिष्ठति शाश्वती॥ 7.35 ॥

मायावशंगतास्सर्वे भ्रमन्त्य ज्ञानमोहिताः।

ब्रह्मामयो पि किमुत देवाद्याः कमलासन॥ 7.36 ॥

\* भगवत्प्रसादान्मायानिवृत्तिः \*

\(30\) मत्प्रसादावसाना या मदधीना विनश्यति।

मायायोगेन बध्यन्ते मुच्यन्तेतां (31) जयन्तियो॥ 7.37 ॥

(30. प्रसादातेव सा माया. प्रसादातेव मायायाः इति च कोशा स्तरे. प्रसादादेव सा माया. इति क्वचित्.)(31.तरस्ति.)

\* भगवत्प्रसादकारण निरूपणम्\*

ब्रह्मा----

परिपूर्णस्य भगवन् प्रसादस्तव किंकृतः।

न (32) वेद्वि कारणं तत्र तन्मे ब्रूहि यथातथम्॥ 7.38 ॥

(32. विधिः)

श्रीभगवान्----

श्रद्धा भक्तिस्समाधिश्च मयि सम्यक्समर्पिता।

कारणं शास्त्रदृष्टेन विधिना नान्यथा भवेत्॥ 7.39 ॥

सर्वेषां मोक्ष्यमाणानां कारण त्रयमीरितम्।

तैर्विना संसरन्त्यन्ये मायापर (33) वशा जनाः॥ 7.40 ॥

(33. वशङ्गताः)

\* श्रद्धाभक्ति समाधीनां विषयविशेषनै यत्यम्\*

ममावताररूपाणि बुध्वा सृष्टानि मन्मुखात्।

\(34\) अधर्मस्योपशान्त्यर्थं धर्म काम प्रषृद्धये॥ 7.41 ॥

(34. अदर्मोत्थान.)

बहूनि बोद्धं योग्यानि त्रयं तत्र समाचरेत्।

सर्वाकारविनिर्मुक्तं रूपं यत्परमात्मनः॥ 7.42 ॥

दुर्विज्ञानं तदेतेषां (35) श्रद्धादीनामगोचरम्।

मुक्तिकारणमुद्धष्टं ब्रह्मन् भूयः किमिष्यते॥ 7.43 ॥

(35. मत्स्यादीनामगोचरम्। मुक्तिकारण मित्युक्तम्

,)

\* चेतना चेतनयोरभिन्नकारणत्व निरूपणम्\*

ब्रह्माः----

अचेतनं चेतनं च रूपं स्रष्टुं समीक्ष्यते।

किमेकयोनि स्सा सृष्टि र्योनि भेदः किमेतयोः॥ 7.44 ॥

श्रीभगवान्---

अभिन्नमेकमव्यक्तं (36) रूपं तत्पर मात्मनः।

अविभक्तं विभक्तं च दध्नि सर्पिरिव स्थितम्॥ 7.45 ॥

(36. पूपेण परमात्मनः)

अव्यक्तं व्यक्तिमापन्नं कदाचित्पुरुषेच्छया।

महान् जात स्ततोव्यक्तादहङ्कारत्ततोऽजनि॥ 7.46 ॥

\(37\) आहङ्कारान्मनो जातं तन्मात्रा पञ्चकं ततः।

इन्द्रियाणि दशैकं च समजायत पद्मज॥ 7.47 ॥

(37.तन्मात्रपञ्चकं जातमहङ्करान्मत्ततः)

महाभूतं पृथिव्यादि पञ्चकं तदन न्तरम्।

अचेतनाच्चेतनाच्च सृष्ठिरेवमुदाहृता॥ 7.48 ॥

\* गुणत्रयवशादुत्तमाधममद्यमभावोत्पत्तिः\*

त्रिभिरेवं गुणै रेतै रुत्तमाधममद्यमाः।

जायनै कारणवशात्तान्भ्रवीमि क्रमादहम्॥ 7.49 ॥

\* तेषां स्वरूपम्\*

भावेषु तेषु भूयुष्ठं सत्वं श्रेयां श्चतुर्मख।

भूयुष्ठराजसो मध्यो जघन्यस्त समाधिकः॥ 7.50 ॥

\* उत्तमसत्वभावार्चनायाः भोगमोक्ष साधनस्वम्\*

तत्र सत्वाधिकै र्भवै (38) रर्चना मम तोषिणी।

भोगो वाप्यपवर्गो वा फलं तेषां यथेप्सितम्॥ 7.51 ॥

(38. नराणाममरैषिणाम्.)

\* रजस्तमोभावयोः क्षयुफलत्वम्\*

\(39\) रजसाधिकभावेन (40) यजन्ते ये द्विजातयः।

\(41\) तेषां त्रिविष्टपे वासः पुनरावृत्तिलक्षणः॥ 7.52 ॥

(39. रजोधिकेन भावेन.) (40. जायनै.) (41.तेयान्ति विष्टवे वासं)

संसृतिश्च क्षणे तस्य यहन्ते ये तमोऽधिकाः।

तेषां भुवस्थ्सले वासः क्षये भूलोकसंसृतिः॥ 7.53 ॥

यक्षभूत पिशाचादि (42) यजन्ते तमसाधिकाः।

उषित्वा नरके घोरे जन्म स्याज्जङ्गमादिषु॥ 7.54 ॥

(42. यजनं तमसाधिकैः)

\* भगवद्याजिनामेवापुन रावृत्तिलक्षण फरावापिः \*

गत्वा गत्वा निवर्त न्ते यज्ञ (43) धर्म परायणाः।

अद्वापि न निवर्त न्ते ये ममाराधने स्थिताः॥ 7.55 ॥

(43. कर्म.)

आब्रह्मसदनाल्लोकाः जायनेऽगवस्थिताः।

मल्लोक वासिनो भूयस्संसरन्ति न कुत्रचित्॥ 7.56 ॥

तस्माद्भजस्वमां ब्रह्मन् सत्वभावस्थितस्सदा।

\* आहारत्रैविध्यम्\*

सत्वादि गुणयुक्ताना (44) माहार स्त्रिविधः स्मृतः।

स्निग्थाश्च मधुरा हृद्या स्तिष्ठतः प्रथमे गुणे॥ 7.57 ॥

(44. माहारास्त्रीविधास्स्मृताः)

कट्वम्ललवणप्राया मद्यमे (45) तिष्टतः प्रियाः।

रसहीनं यातयामं पूतिगन्थं चिरोषितम्।

उच्छिष्टं प्रीतिजननं जघन्य गुण (46) वर्तिनः॥ 7.58 ॥

(45. पि गुणे स्मृताः.) (46.वर्तिनाम्)

सत्वात्सुखमयी निद्रा रजसः कर्मसङ्कुला।

निद्रा दिवानिशं तस्य तमो यस्याधिको गुणः॥ 7.59 ॥

\* सत्सादिनिष्ठानां गतित्रैविध्यम् \*

\(47\) सत्त्वस्थस्योर्ध्वगमनं स्थितर्म ध्ये रजोऽधिके।

अधो गतिस्तामसानां त्रिविधानां त्रिधा गतिः॥ 7.60 ॥

(47. सत्वस्य चोर्ध्व)

\* सत्यज्ञानादय स्सत्वनिष्ठस्य गुणाः\*

तत्र सत्वं नर्मलत्वात्प्र काशकमनावृतम्।

सत्वं ज्ञानं तपो मौनं धृतिश्शौचं शमः क्षमा॥ 7.61 ॥

इत्यादयस्सत्वनिष्ठे गुणाः कल्याण (48) कारिणः।

(48. कारणाः.)

\* अहङ्कारादयो रजोनिष्ठस्य गुणाः \*

अहङ्कार (49) स्त्रिधा दर्मः क्रोधो दम्भ (50) इतीरितः॥ 7.62 ॥

गुणा रजोगुणस्यैते तामसस्य तु कथ्यते।

(49. तथा दर्वः।) (50. इति दुशः।)

\* पैशुन्यादयस्तमोनिष्ठस्य गुणाः \*

पै शुन्यं परनिन्दा च निद्रा लस्यंऽवृशंसता॥ 7.63 ॥

इत्यादयस्तमोऽधीना गुणाः प्रोक्ताश्चतुर्माख।

\* रजस्तमसोर्वलयो सत्वविवृद्ध्याज्ञानादिप्राप्तिः \*

प्रलीनयोरितरयोर्गुणयोश्च जघन्ययोः॥ 7.64 ॥

सत्वे प्रवृद्धे विज्ञानमुत्कृष्टं जायतेऽधिकम्।

तेन प्राप्नोति परमं स्थानं प्रकृति दुर्लभं॥ 7.65 ॥

यत्प्राव्य न निवर्त न्ते संसारे दुःख (51) सम्भवे।

देहं त्यजन्तस्सत्वस्था लोकान् यान्ति सनातनान्॥ 7.66 ॥

(51. सागरे---सङ्कले.)

रजस्थ्सस्य प्रलीनस्य जस्म (52) मात्रं महाकुले।

प्रलये तमसिस्थस्य पुरुषस्य चतुर्मुख॥ 7.67 ॥

(52. कर्मसमाकुले.)

मूढयोनिषु जन्म स्यान्निकृष्टासु पुनः पुनः।

\(53\) त्यजतोऽन्ते स्मृतिर्येषु देवसम्भन्धमात्मनः॥ 7.68 ॥

(53. त्यजत स्संस्मृतीः---नित्यतोन्ते--स्मृतिर्योषु)

भावेषु तं तमाप्नोति पुरुषो भावनावशात्।

पुंसामेवं बहुविधाः गतयस्समुदाहृताः॥ 7.69 ॥

इति श्रीपाञ्चरात्रे महोपनिषदि पाद्मसंहितायां

ज्ञानपादे गतिवि शेषकथनं नाम

सप्तमोऽध्यायः

------------\*\*\*\*

अष्टमोऽध्यायः

\* विज्ञानोपायत तपश्चर्या स्वरूपप्रश्नः \*

ब्रह्माः---

विज्ञानोपायारूपेण तपश्चर्या च कीर्तिता।

भगवन् तत्तपः क्रीदृक् किं वा तत्कथ्यतां मम॥ 8.1 ॥

श्रीभगवान्---

\* वाचिकादि तपस्त्रैवध्यम् \*

वाङ्मनः (1) कायजत्वेन तपस्तत्त्रि विधं मतम्।

देवद्विजगुरुप्राज्ञ पूजनं शौचमार्जवम्॥ 8.2 ॥

(1. कार्य.)

अहिंसनं ब्रह्मचर्मं तपश्शारीरमीरितम्।

अनुग्रहपरं वाक्यं सत्यं भूतो पकारकम्॥ 8.3 ॥

स्वाध्या (2) याभ्यसनं चेति वाचिकं कथितं तपः।

सन्तोषस्सततं ब्रह्मचिव्तयाऽऽत्मविनिग्रहः॥ 8.4 ॥

(2. यव्यसनम्.)

भावशुद्धि (3) स्सौम्यता च तपो मानस (4) मीरितम्।

\* सात्विकादिभेदेन पुनस्त्रै विध्यम् \*

श्रद्धधानैः (5) कृतं सम्यगफलाकाङ्क्षिभिर्नरैः॥ 8.5 ॥

(3. पौम्यभावः) (4. मादृतम्.) (5. कृतत्यागं.)

सात्विकं तत्तपो ज्ञेयं तद्धि विज्ञानकारकम्।

सत्कारमानपूजादि सिध्यर्थं राजसं तपः॥ 8.6 ॥

तामसं तु तपत्तत्स्यात् यत्परोत्सादनादिकम्।

कर्म कद्विविधं (6) नैव विज्ञानोत्पत्तिकारणम्॥ 8.7 ॥

(6. चैन.)

\* सृष्टिकारण लयाधिष्ठान स्थितिकालानां निरूपणम् \*

ब्रह्माः---

कुतः प्रसूतिर्जगतां तेषां नाशः क्वसंमतः।

कियन्तं कालमेतेषां स्थितिर्म भगवन् वद॥ 8.8 ॥

श्रीभगवान्---

आपन्ना प्रकृतिर्व्यक्तिं सूते सर्वं चराचरम्।

तत्रैव लीयते सर्वं ब्राह्मे आयुषि च स्थितिः॥ 8.9 ॥

\* चतुर्मुखायः परिमाणम्\*

कालो युगसहस्त्राख्यः दिवारात्रिश्च तावती॥

ब्रह्मणसैन मानेन शतमायुश्च वत्सराः॥ 8.10 ॥

\* ब्रह्मण एकस्मिन् दिने चतुर्दशमनवः \*

भवन्ति मनवस्तस्य दिने तत्र चतुर्दश।

एकोनसप्ततिः कालो मनोरेकस्य कीर्तितः॥ 8.11 ॥

परस्मिन् ब्रह्मणि (7) ब्रह्मन् अर्वाचिने लयं गते।

प्रलयो महदाख्योयं चतुरानन कीर्तितः॥ 8.12 ॥

(7. परे)

\* अवान्तर लयो दैनन्दिनः \*

\(8\) अवान्तराश्च प्रलया दिनानामवसानजाः।

(8. अवान्तरश्च प्रलयो दिनंदिनमथो जनाः। भवन्ति तुस्तैर्महा प्रलयश्च पुनः पुनः चक्रवत्प्रलयः कालो)

\* सृष्ठिस्थितिलयानाम विश्रान्तिः \*

भवन्तिधातृभिस्तैस्तैर्म हांश्च प्रलयः पुनः॥ 8.13 ॥

चक्रवद्वर्तते (9) कालो न विरामोस्ति कर्हिचित्।

(9.लोको.)

ब्रह्माः---

किंरूपा प्रकृतिर्देव सूते कथमिदं जगते।

ब्रूहि सर्वमशेषेणभ वगवन् भूतभावन॥ 8.14 ॥

\* प्रकृतिस्वरूप निरूपणम् \*

श्रीभगवान्----

अस्यूनाधिकरूपाणां सत्वाधीनां चतुर्मुख।

गुणानां संहतिर्या सा प्रकृतिस्सद्भिरुच्यते॥ 8.15 ॥

\* भगवदधिष्ठितायास्तस्या जगद्योनित्वम्\*

अचेतना सा विश्वस्य योनि (10) रव्याकृता स्वयम्।

\(11\) नित्या सूते जगत्सर्वं नियोगात्परमात्मनः॥ 8.16 ॥

(10.रव्याकृतिस्स्वयं)

(12)) अविभक्ता विभक्ता च दध्नि सर्पिरिव स्थिता।

सङ्कर्षणाख्यो भगवान् प्रकृतावेव ताः प्रजाः॥ 8.17 ॥

(11 नित्यं नूते.) (12. अविभक्तोविभक्तश्च---स्थितः)

रुद्रस्संहरति स्वैरं ब्रह्मणो दिवसक्षये।

दिवसादौ जगत्सर्वं पुनरेवा (13) सृजत्प्रजाः॥ 8.18 ॥

(13. सृजं महत्)

लोककर्तास्वयं ब्रह्मा यथा पूर्वं यथाक्रमम्।

इत्येवं सर्गसंहारौ मया सम्यगुदीरतौ॥ 8.19 ॥

ब्रह्मा---

ऐश्वर्यमष्टगुणवत्किं (14) तध्यद्भक्तिमान् पुमान्।

आप्रोति कीदृक्सायुज्यं युञ्जानस्य सुमेधसः॥

(14.दधद्भक्तिमान्. तद्यस्महिमा)

लब्ध्वा चैश्वर्यमखिलं केन प्रतिनिवर्तते॥ 8.20 ॥

श्रीभगवान्----

\* अणिमाद्यैश्वर्यनिरूपणम्\*

अणिमा महिमा चापि (15) यावानेवास्य काम्यते॥

ताव न्तमिष्टमाप्नोति गरिमा लघिमापि वा॥ 8.21 ॥

(15. यावतेवास्य.)

इष्यमाणमवाप्नोति लघिम्नातेन पूरषः।

देशं (16) विदूरमप्येष क्षणमात्रेण गच्छति॥ 8.22 ॥

(16.दूरं विदूर.)

यथा शाल्मनितूलस्य तथा देहस्य लाघसम्।

गरिम्णा तेन देहस्य पर्वतस्येन नोद्धृतिः॥ 8.23 ॥

आहारेषु विहारेषु (17) यथाकामं प्रवर्तते।

सङ्कल्पेनैन भूतानि वश्यानि कमलासन ॥ 8.24 ॥

(18. यथाकर्म.)

परकायप्रवेशं च यथेष्टं प्रतिपद्यते।

एभिरष्टभिरेवैते विहरन्ति यथेप्सितम्॥ 8.25 ॥

यदि मां विस्म रेयुसै सुखनिद्राविमोहिताः।

मद्भक्रि (19) क्षरणादेव प्रतिस्रोतो वहा जनाः॥ 8.26 ॥

(19. स्मरणादेव.)

जायन्ते पुनरुत्कृष्टवं शेषु महतां सताम्।

पुनर्भ जेयुर्मा मेव (20) यजन्ते सिद्धिकाम्यया॥ 8.27 ॥

(20. यदिते)

मुच्यन्ते मत्प्रसादेन जन्मनोऽस्माद्विगर्हितात्॥

\* सायुज्यादिभेदेन मुकैस्त्रैविद्यम्\*

भेदेन चाप्यभेदेन मिश्रेण च चतुर्मुख॥ 8.28 ॥

त्रिधैन मुक्तिरुदिता भेदे कैङ्कर्यलक्षणा।

मुक्तिर्यथेह लोकेषु परिचर्यापरा नराः॥ 8.29 ॥

देवस्य तद्वदेनै ते वै कुण्ठे परमात्मनः।

लोके तस्य समीपस्था मुक्तात्मान स्समाहिताः॥ 8.30 ॥

वसन्ति किङ्करास्सन्त स्तत्प्रसादपरास्सदा।

अभेद मुक्तिरत्यन्त मैक्यं स्यात्परजीवयोः॥ 8.31 ॥

आत्मनो भावना चैक्ये सोहमित्येवमात्मिका।

यस्य (21) तस्यैकतापत्ति र्मुक्तिर्जीववरात्मनोः॥ 8.32 ॥

(21.नात्मैकतापत्तिः----नास्यैकतापत्ति र्जीवात्मपरमात्मनोः इतिपाठान्तरमधिकं दृश्यते.)

सिद्धान्तेमिश्ररूपे तु भेदेस्थित्वार्चनादिभिः।

तोषयित्वा परं देवं ततो युक्तस्समाहितः॥ 8.33 ॥

विज्ञानेन्तेकतानेन परमात्मनि चिद्घने।

ऐक्यं प्राप्नोति सा मुक्तिरुक्ता सायुज्यलक्षणा॥ 8.34 ॥

ऐश्वर्यमणिमाद्यष्ट गुणावाप्तिस्सुदुर्लभा।

मुक्तिर्वा (22) वरमानन्दप्राप्तिरूपा यदीप्तितम्।

पुंसां तदुभयं मुक्तिः प्रसूते परमात्मनि॥ 8.35 ॥

(22. परमैश्वर्यं रूपं ना सर्वमीप्सितम्.)

\* तत्वप्रश्नः\*

ब्रह्माः----

बहूनि तत्वान्युक्तानि शास्त्रैर्बहुभिरच्युत।

तेषु (23) तत्येषु नर्वेषु भावना विहिता क्रमात्॥ 8.36 ॥

(23. सत्वेषु.)

\(24\) समाधिरेकतानैव शास्त्रविज्ञानमुत्तमम्।

प्रसूते येन (25) तद्ब्रह्म तत्वेभ्यः परमं मतम्॥ 8.37 ॥

(24. "समाधिः" इत्यर्धस्य स्थाने "समिहितैव सर्वेषां फलानामुत्तमो त्तमम्

'

इतीयवधिकमस्ति.)(25. तत्सर्वं.)

प्राप्नुवन्ति सरास्सर्वे तत्वानि कथयस्व मे॥ 8.38 ॥

\* एकपञ्चाशत्तत्वानि \*

श्रीभगवान्----

चत्वारिंशद्दशैकं च तत्वानि परमात्मनः।

रूपाण्येव चतुर्वक्त्र सङ्क्षेषपात्कथयाम्यहम्॥ 8.39 ॥

भावना तेष्वविकृता सिद्धये कल्पते परा।

\(26\) वक्तव्यानि ततस्तानि (27) हेतो स्तान्यवधारय॥ 8.40 ॥

(26. अव्यक्तानि.) (27. समस्ता.)

अव्यक्तं बुद्धिरन्वक्च ततः परमहज्कृतिः।

\(28\) तन्मात्रपञ्चकान्येकादश चोक्तान्यनुक्रमात्॥ 8.41 ॥

(28. तन्मात्रापंचधा ह्येवं दशचां भोरुगसन. इति क्वचित्.)

पृथिव्यादीनि भूतानि पञ्चैवकमलासन।

मायाकालकलारागविद्यादीनि यतः क्रमात्॥ 8.42 ॥

नन्दश्चैव महानन्दो महाविद्या समीरिता।

क्षेत्रज्ञश्च (29) शिवो ब्रह्मा पुरुषस्तदनन्तरम्॥ 8.43 ॥

सत्याच्युतौ तथाऽनन्तो (30) विष्णुस्सर्वश्च निर्वृतिः।

(29. शिरो.) (30. पुरुषः प्रकृतिस्स्वयम्.)

विश्वश्च पुरुषश्च द्वौ परमेष्ठी समीरितः॥ 8.44 ॥

नाम्नाऽनिरुद्दः प्रद्युम्नस्सङ्कर्षण समाह्वयः।

वासुदेवश्च (31) चत्वारिंशद्दशचैकं चतुर्मुख॥ 8.45 ॥

(31. चत्वारि दशचैव.)

\(32\) ततः प्रोक्तमिदं सर्वं यत्रोत्पन्नं चराचरम्।

तस्य (33) प्रपञ्चो रुपाणि तेषां नामानि कः क्षमः॥ 8.46 ॥

(32. " ततः" इत्यर्दस्यस्थाने. " ओतप्रोतमिदं सर्वं यत्रोत्पत्तिः क्षयस्त्रिधा " इतिक्वचित् पाठः) (33. प्रपञ्चरूपाणि)

इह सर्वाण्य शेषाणि वक्तुं वाचामपीश्वरः।

\(34\) इत्येषा कथिता तुभ्यं तत्वानां नामपद्धतिः॥ 8.47 ॥

(35. दिगेषा कधिता.)

संज्ञाविकल्पैस्तत्वानि भावयन्त (36) स्समाधिभिः।

युञ्जाना योगिनश्शश्वत्प्राप्नु पन्ति परं पदं॥ 8.48 ॥

(36. स्वकर्मभिः)

इति श्री पाञ्चरात्रे महोपनिषदि पाद्मसंहितायां

ज्ञानपादे तपोविशेषकथनं नाम

अष्टमोऽध्यायः

------------\*\*\*\*\*\*\*\*\*\*\*------------

पाद्मसंहितायाम्

नवमोऽध्यायः

\* भुवनकोशस्वरूपनिरूपणम् \*

ब्रह्माः-----

अज्ञानसागरं तीर्त्वा (1) विद्यापारमुपेयिवान्।

\(2\) उच्यतां सांप्रतं मह्यं भुवनानि चतुर्दश॥ 9.1 ॥

(1.पद्मागार.) (2. भगवन्)

रूपतो (3) नामतश्चापि जिज्ञासा परमेश्वर।

(3. मानतश्चापि विज्ञाने. इति क्वचित्. अन्यत्र---रूपतो वापि विज्ञापय पमेश्वर. इति.)

श्रीभगवान्----

यत्र प्रतिष्ठितं यच्च मानं रूपं च यादृशम्।

भुवनानां तदखिलं चतुर्मुखमुखै श्शतैः॥ 9.2 ॥

वक्तुं निरवशेषेण कः (4) क्षमेत प्रपञ्चतः।

बोद्धुं वा निखिलं शक्तः को वा धारयितुं क्षमः॥ 9.3 ॥

(4.क्षमस्तत्प्रपञ्चतः )

तद्भ्रवीमि समासेन (5) सर्वं त्वं बुध्यसे यथा।

(5. सुखं)

\* पृधिव्याः परिमाणम् \*

चतुरश्रा भवति भूः पञ्चौशत्कोटि योजनैः॥ 9.4 ॥

विस्तीर्णा सर्वतो दिक्षु घनं वैकोटियोजनम्।

द्वीपानि सप्त सन्त्यत्र तावस्तस्तोयराशयः॥ 9.5 ॥

आङ्गुलीयकवत्सर्वे भूमेरुपरि विष्ठिताः।

\* सप्तद्वीपाः\*

द्वीपानि नामभिस्तावत्कथ्यन्ते (6) क्रमशशृणु॥ 9.6 ॥

\(7\) जम्भूप्लक्ष कुश क्रौञ्चाश्शाकद्वीपस्तथा परः।

शाल्मली पुष्करो नाम सप्तमश्चतुरानन॥ 9.7 ॥

\* सप्तसमुद्राः\*

(6. तत्क्रमं.) (7. जम्भूः प्लक्षः कुशश्चैवशाकश्शाल्मलिकस्तथा। क्रौञ्चपुष्करनामानस्सप्तद्वीपाः प्रकीर्तताः इति क्वचित्. अन्यत्र तु जंबूप्लक्षश्शाल्मलिश्छकुशः क्रौञ्चस्तथा परः शाकः पुष्करनामा च सप्तमः)

आनुपूर्व्यात्समुद्रांश्च कथयामि यथातथम्॥

\(8\) लवणेक्षुरसौ पश्चात् मैरेय स्तदनन्तरम्॥ 9.8 ॥

(8. लवणेक्षु सुराक्षीरदधिसर्पि स्तथोदकम्.)

सर्पिर्दधि (9) पयस्त्वव्यत्ततश्शुद्धोदकं परम्।

(9. पयांस्त्यव्यत् पयस्त्वस्वक् पश्चिमश्च शुभोदकः इतिच.)

\* द्वीपसमुद्रपरिमाणम् \*

\(10\) भूभागे मध्यमे जुम्भूद्वीपमानं च कथ्यते॥ 9.9 ॥

(10. तन्मध्ये मध्यतोंबूनि द्वीपः निस्ताराद्वारिधि.क्षारस्तादृग्ध्वि पाह्यनन्तराः इति क्वचित्.)

लक्षयोजनविस्तारस्सर्वतस्तदनन्तरम्।

विस्तारं वारिधिः क्षारस्तादृग्द्वीपमनन्तरम्॥ 9.10 ॥

उत्तरोत्तरमेकैकं द्वीगुणायाम (11) विस्तरः।

\(12\) द्वीपानि षट्समुद्राश्च परिशिष्ठाश्चतुर्मुख॥ 9.11 ॥

(11.

 विस्तराः इति पाठः) (12. द्वीपाश्च सन्तिषट् तत्र.)

द्वीपं जम्भूसमाख्यातं विभजेन्नवदा पुनः।

\* मेरोस्सन्निवेशविशेषः \*

भागेतु मध्यमे मेरोरुच्छायो लक्षसंमितः॥ 9.12 ॥

योजनानां क्षितेरस्त र्मग्नष्षोड़शकङ्ख्यया।

सहस्त्राणां योजनानां (13) शिष्टोभागः प्रकाशते॥ 9.13 ॥

(13. मेरोर्भागः)

क्षीते रूर्ध्वं रैमयश्च सर्वतो मूर्ध्निविस्तृतः।

द्वात्रिंशच्च सहप्राणां योजना (14) नामयां पुनः॥ 9.14 ॥

(14. नां शतम्.)

कर्णिकावच्च भूपद्ममध्ये सम्यगवस्थितः।

शृङ्गैश्शतसहस्रेण शतयोजन विस्तृतैः॥ 9.15 ॥

तत्सङ्ख्यापरिणाहैश्च तस्य पार्श्वमहीधरान्।

वक्ष्यामि चानुपूर्व्येण यथा तदवधारय॥ 9.16 ॥

\* मोरोर्दक्षिणतस्त्रयो वर्षाचलाः \*

हिमवान् हेमकूटस्च निषधश्छास्य दक्षिणे।

एते वर्षाचलाः प्रोक्ता स्त्रयः कमलसम्भव॥ 9.17 ॥

\* त्रीणिवर्षाणि\*

वर्षं भारतमाख्यां प्रथमं तदन न्तरम्।

नाम्ना किंपुरुषं तस्माद्धरिवर्षमनन्तरम्॥ 9.18 ॥

\* उत्तरतस्त्रयो वर्षाचलाः \*

उत्तरे मेरुशैलस्य क्रमा (15) द्वर्षमहीधराः।

नीलश्श्वेताह्वयश्शृङ्गी नाम्ना वर्षत्रयं पुनः॥ 9.19 ॥

(15. वर्षेषुभूदराः)

\* त्रीणिवर्षाणि\*

रम्यं हिरण्मयं वर्षमुत्तराः कुरव (16) स्तथा।

उक्तानि षट्च वर्षणि प्रत्येकं परिमाणतः॥ 9.20 ॥

(16. स्त्रिधा)

योजनानां सहस्राणि नव वर्षंतु मध्यमम्।

इलावृतं समाख्यातं तन्मध्ये (17) मेरुरीरितः॥ 9.21 ॥

(17. मेरुरुच्यते.)

मेरोश्चतुर्दशं तत्र विस्तीर्णं योजनानि षट्।

त्रिणी चैव सहस्राणि चत्वारस्तत्रपर्वताः॥ 9.22 ॥

विष्कम्भरूपै रचिता योजनायुतमुच्भ्रिताः।

\* दिशाचनानांसामानि\*

मन्धरो दिशि पुर्वस्यां याम्यायां गन्धमादनः॥ 9.23 ॥

प्रतीच्यां विपुलो नाम्ना...............

....................(18) कौभेरीमधितिष्ठति॥

(18. अत्र ग्रंधपातः सुपार्श्वनाम्ने गिरेर्नर्दशे नात्र भाव्यम्.)

\* चतुर्दक्षु चत्वारो वृक्षाः \*

दिशानु तानु चत्वारो पृक्षाः केतुवदुन्नताः॥ 9.24 ॥

कदम्भभूरुहो जम्भूः पिप्पलो विटपी वटः।

शतानि दश चैकं च तेषां प्रत्येकमायतिः॥ 9.25 ॥

\* जम्भूवृक्ष प्रभावः \*

जम्भ्वूतया समाख्या स्यात् द्वीपस्य कमलासन।

फलानि (19) गजमानानि पतितानि शिलातले॥ 9.26 ॥

(19. गजमानं यथा----अरत्नीनां शतान्यष्टौवेकषष्ट्यधिकानितु। फलप्रमाणं संख्यात मृषिभिस्तत्वदर्शभिः इति वायुपुराणे. विष्णु पुराण व्याख्याने विष्णु चत्तीये---गजमानं यथा----पञ्चोन्नतिस्सप्तगजस्य दैर्घ्यमष्टौ चहस्ताः परिणाहमानम्। एकद्ववृद्धावथ मन्थ्रभद्रौ पज्कीर्णना गो नियतप्रमाणः इति.)

श्रीर्यन्ते शतधा तेषां (20) रसवाह स्सरिद्वरा।

जाम्भूनदीति कथिता तत्तटोर्वीनिवासिनः॥ 9.27 ॥

(20. सुवह च सरिद्वरा.)

पीत्वा रसं जरामृत्युवलीपलितवर्जिताः।

न स्वेदो न च (21) दौर्गन्ध्यं नेन्द्रियाणामपि क्षयः॥ 9.28 ॥

(21.दौर्बल्यमिन्द्रियाणाम्.)

भवन्ति तेषां तीरोर्वी मृदस्तद्रसरञ्जिताः।

जाम्भानदाख्यां कल्पन्ते सौवर्णा कल्पसम्पदः॥ 9.29 ॥

\* भद्र केतुमालेलावृतवर्षाणां स्थानविशेषः \*

\(22\) भद्राश्ववर्षमाख्यातं मेरोः प्राच्यां चतुर्मुख।

\(23\) पश्चिमं केतुमालाख्यमेतयोर्वर्षयोः पुनः॥ 9.30 ॥

(22. भद्राख्यं वर्षं) (23. पञ्चमम् .)

इलापृतं समाख्यातं मध्यमं तत्पुरोदितम्॥

\* चतुर्दिक्षु चत्वार्युद्यानानि\*

वनं चैत्ररथं पूर्वं दक्षिणं गन्धमादनम्॥ 9.31 ॥

\(24\) वै भ्राजां पश्चीमं मेरोर्वनं नन्दन (25) मुत्तरम्।

\* चत्वारि सरांसि \*

अरुणोदं सरः पूर्वं महाभद्रं ततः परम्॥ 9.32 ॥

(24.वैराजम्.) (25. मुत्तरे.)

\(26\) शीतोदकं प्रतीचीनमुदीचीनं तु मानसम्।

देवोपभोगयोग्यानि सरांसि कथितानि ते॥ 9.33 ॥

(26. सहस्तोदम्

,

सितोदकम्.)

\*मेरोश्चतुर्दिक्षु प्रत्येकं पञ्चपञ्च केसराचलाः \*

\(27\) शतातश्च मुकुन्दश्च कुररी माल्यवानथ।

वैकङ्को नामपञैते पौरस्त्याः केसराचलाः॥ 9.34 ॥

(27. शीताम्भुश्च सिताम्भ कु मुध्वांश्च.)

त्रिकूटोङ्गिरसश्चो भौ पन्नगः (28) कूटलाह्ययः।

निषदो दक्षिणे तस्य तावन्तः केसराचलाः॥ 8.35 ॥

(28. रुचकाह्वयः)

शिखिवासो थ (29) वै दूर्यः कपिलो गन्धमादनः।

\(30\) जारुधिः पञ्चमो ब्रह्मन् केसराः पञ्चभूधरा॥ 8.36 ॥

(29. वैदूर्मफलको.) (30.चारुश्चपश्चीमो)

शङ्खकूटस्समाख्यात स्समाख्यात (31) स्तथर्षभः।

हंसस्समाख्यया नागस्तथा कालाञ्जनप्रभः॥ 9.37 ॥

(31. स्तुदर्शितः)

उदीच्यां केसराः पञ्च विंशतिः केसराचलाः।

\* मेरुशृंगमध्ये ब्रह्मपुरी सन्निवेशः \*

योजनानां सहस्राणां द्वात्रिंशन्मानसम्मिते॥ 9.38 ॥

विस्तारे मूर्ध्ना शैलस्य मेरोर्भागेऽथ मध्यमे।

चतुर्भीर्दशभिश्चैव सहस्रैर्निर्मिता पुरी॥ 9.39 ॥

योजनैस्संमितो धातुः कर्णि केवाचलाम्भुजे।

विदिक्षु दिक्षु चाष्टासु परितो ब्रह्मणः पुरी॥ 9.40 ॥

\* पूर्वादिदिक्षु लोकपालनगर्यः \*

इन्द्रादिलोकपालानां (32) पुरः पूर्वादिषु स्थिताः।

(32.पुर्यः)

विस्तारायाममानेन शतयोजनसंमिताः॥ 9.41 ॥

पुरी भवति माघौनी नाम्ना चै वामरावती।

सहस्रगोपुरद्वार प्राकार परिघाकुला॥ 9.42 ॥

तेजोवती पुर्याग्नेयी याम्या संयमनी पुरी।

रक्षोवती राक्षसी पूश्सुद्ध वत्यथ वारुणी॥ 9.43 ॥

वायोर्गन्धवती ख्याता (33) नाम्ना सौम्या महोदया।

यशस्पिनी भवस्योक्ता केसराचलभूमिषु॥ 9.44 ॥

भगवस्मूर्ती भेदानां पुरस्सन्ति परिष्कृताः।

(33. ख्याता.)

\* चतुर्दिक्षु गंगा विभागः \*

भित्वेन्दुमण्‍डलं गङ्गा भगवत्पाद जन्मभूः॥ 9.45 ॥

दिवः पतन्ती प्रत्याशमभ्याशं भ्रह्मणः पुरः।

चतुर्तिक्षु वहन्ती सा (34) चतुर्धाभवतिस्वयम्॥ 9.46 ॥

\(35\) सिता चालकनन्दा च सुचक्षुर्भद्रया सह।

चतस्रो नाम (36) भेदाश्च दिग्भेदाश्च चतुर्मुख॥ 9.47 ॥

(35. चत्वारि वहति स्वयम्.) (36. सीता.)

स्तीता न्तरिक्षगा पूर्व शैलान्निष्क्रम्य निम्नगा।

याति पूर्वेण वर्षेण भद्राश्वेन च संज्ञया॥ 9.48 ॥

प्रविष्टा सागरमुखं दक्षिणेन तथा (37) ध्वना।

भारतं वर्षमभ्येति शैलात्सप्तमुखा ततः॥ 9.49 ॥

(37. स्वयम्.)

प्रविष्टालकनन्धा (38) सा नदी त्रैलोक्यपावनी।

सुचक्षुः पश्चिमाच्छैला त्केतुमालात् (39) स्वयं पुनः॥ 9.50 ॥

अतीत्य वर्षमम्भोधिमेति योषिद्यथा पतिम्।

भद्रा गिरेरुधीचिना देशा (40) नुत्तरतः कुरून्॥ 9.51 ॥

(38. ख्याम्भोदिं) (39. मालाह्ययम्.) (40. न्मन्दनतः पुनः)

अतीत्य वारिधिं याति निम्नगा सरितां पतिम्।

\* लोकपद्मप्रकार कल्पनम् \*

आनीन विषदायामौ माल्यवान् गन्दमादनः॥ 9.52 ॥

मध्ये तयोर्मेरुशैलः कर्णका पङ्कजे यथा।

भारतं केतुमालं च भद्राश्वं (41) कुरुसंज्ञकम्॥ 9.53 ॥

(41. कुरवस्तथा)

पत्राणि लोकपद्मस्य मर्यादा शैलतो बहि।

हेमकूटश्च निषधो दक्षीणोत्तरमाय तौ॥ 9.54 ॥

मर्यादापर्वतौ ज्ञेयौ कैलासो गन्धमादनः।

अशीतियोजनामामौ पूर्वापरमहोदधी॥ 9.55 ॥

\(42\) संस्पृशन्तौ पारियात्र निषधावधिभूभृतौ।

मेरोः पश्चिमभूभागे पूर्रोत्तर (43) मथाश्रितौ॥ 9.56 ॥

(42. निषधः पारियात्रश्च स्पृशन्तावधिभूदरौ.) (43. धरोस्मृतौ मुन्नतानां प्रपञ्चितम्.)

त्रिशृङ्गो जारुधिर्वर्ष पर्वतौ मेरुभूभृतः।

उत्तरेण स्थितौ प्राप्य पूर्वापरमहोदधी॥ 9.57 ॥

पर्वतानामवस्थान (44) मानन्त्यान्न प्रपञ्च्यते।

शैलानामन्तरद्रोण्यस्सेव्यन्ते सिद्धचारणैः॥ 9.58 ॥

(44. पापदेहिनां)

अन्यैश्च पुण्यकृद्भिस्ता दैत्यदानवकिन्नरैः।

भौमा ह्येते कृतास्स्वर्गाः दुर्लभाः (45) पापकर्मभिः॥ 9.59 ॥

\* लोकरक्षार्थां भद्राश्वादिषु भगवतो वासः \*

ज्ञानमूर्तिर्हयग्रिवो भद्राश्वे वसति स्वयम्।

वर्षेषु मूर्तयोविष्णो र्मर्यादापर्वतेषुच॥ 9.60 ॥

वसन्ति लोकरक्षायै नानारूपविशेषिताः।

\* किंपुरुषादीनां भोगभूमित्वोपपादनम्\*

यानि किंपुरुषादीनि वर्षा (46) ण्येतेषु पद्मज॥ 9.61 ॥

(46.ण्येतानि)

निरातङ्काः प्रजाश्शश्वन् शोको न भयं तथा।

नोदन्या च बुभुक्षा च न द्वेषो ना युषुः क्षयः॥ 9.62 ॥

सन्ति तेषां सहस्राणि वर्षाणि द्वौ च विंशतिः।

आयुर्व तेषु देशेषु (47) भौममम्भो न वर्षति॥ 9.63 ॥

(47. भूमिमिन्द्रो.)

\(48\) देवो न चर्तुभेदोस्ति न कालो युगभेदवान्।

सदा कृतयुगः कालो वर्तते चतुरानन॥ 9.64 ॥

(48. देवोनरो नभेदोस्ति.)

धर्मश्चतुष्पात्सकलो ध्यानमेवार्चनं हरेः।

पर्वतास्सरितश्चापि (49) यत्र यत्र पुराणि च॥ 9.65 ॥

(49. सन्ति तत्र.)

ग्रामाश्च सन्ति बहवस्स्य धर्मनिरतास्सदा।

ब्राह्मणा भूमिपाश्चापि प्रजापालनतत्पराः॥ 9.66 ॥

स्वे स्वे कर्मण्यभिरताश्चातुर्वर्ण्यमवस्थिताः।

चारुराश्रम्यमप्येवं यथोक्तमवतिष्ठते॥ 9.67 ॥

इति श्री पाञ्चरात्रे महोपनिषदि पाद्मसंहितायां

ज्ञानपादे (50) जम्बूद्वीप्रमाणवर्णनं नाम

नवमोऽध्यायः

----------\*\*\*\*\*\*\*\*\*\*\*\*\*\*--------------

पाद्मसंहितायाम्.

दशमोऽद्यायः

\* भारतवर्षवर्णनम् \*

श्रीभगवान्------

आदाक्षिणात्यादम्भोधेराशै लाच्च हिमालयात्।

देशोऽयं भारतं वर्षं भूरेषा कर्मणां नृणाम्॥ 10.1 ॥

\(1\) योजनानि सहस्राणि (2) विस्तारश्चैव कथ्यते।

स्वर्गापवर्ग फलदं कर्म कार्यं नृणामिह॥ 10.2 ॥

(1. योजनानां) (2. विस्तारो नच. विस्तारे नव.)

सह्यो महेन्द्रो मलयश्शुक्तिमानृक्षनामवान्।

विन्ध्यश्च पारियात्रश्च सप्तैते कुलपर्वताः॥ 10.3 ॥

इहैव क्रियमाणस्य कर्मणो नरकं फलम्।

वर्शेष्वन्येषु सर्वेषु केवलं भुज्यते फलम्॥ 10.4 ॥

इहैव चातुराश्रम्यं चातुर्वर्ण्य (3) मवस्थितम्।

कृतादियुगभेदानां चतुर्णामिह सम्भवः।

दानां यज्ञं तपो मर्त्याः परलोक फलार्थिनः।

इह कुर्वन्ति यज्ञेशं यजन्ते पुरुषोत्तमम्॥ 10.5 ॥

(3.व्यवस्थ्सितिः)

श्रेष्ठं तद्भारतं वर्षं सर्ववर्षेऽषु संमतम्।

फलार्थिनः कामयन्ते कर्मभूषु जनिं भुधाः॥ 10.6 ॥

सहस्ताणि तथै वास्मिन् दिव्यानि पुरुषः परः।

आस्ते धामानि सद्यश्च पुण्यास्सन्ति सहस्रशः॥ 10.7 ॥

ग्रामाः पुरः पत्तनानि भवन्ति च परश्शतम्।

द्वीपेषु षट्सु चान्येषु सन्ति वर्षाणि सप्त वै॥ 10.8 ॥

प्रत्येकं सप्त च ब्रह्मन् भवन्ति कुलपर्वताः।

वर्णानामाश्रमाणां च भेदास्तत्र व्यवस्थिताः॥ 10.9 ॥

\* पुष्करद्वीपवर्णनम् \*

अन्तिमे पुष्करद्वीपे मानसोत्तरपर्वतः।

मध्ये वलयवद्भाति तस्योच्छ्रायो भिधीयते॥ 10.10 ॥

योजनानां सहस्त्राणि पञ्चाशत्तत्समुन्नतिः।

तावानेवस्य विस्तारो द्वीपं तद्विभजन्निव॥ 10.11 ॥

स्थितश्शैलवरो ब्रह्मन् द्वे वर्षे परिम़ण्डले।

(4)शैलस्य चान्तर्मानस्य बहिश्च सदृशे उभे॥ 10.12 ॥

(4. शैलस्तास्तं मानसस्य.)

तन्मूर्ध्नि लोकपालाना मिन्द्रादीनां यधा (5) पुनः।

पुरस्सन्ति (6) पुवस्तासां नामान्यपि यथापुरम्॥ 10.13 ॥

(5.क्रमाम्.) (6. पुरान्तानाम्.)

देवानामपि चान्येषां तत्र सन्ति पुरः पृथक्।

असङ्ख्याता ब्रह्मणश्च पुरी भवति पुष्करे॥ 10.14 ॥

स्वादुस्स्वच्छोदकैः पूर्णो वारिधिः पुष्कराद्बहिः।

तेन तद्वेष्टितं द्वीपं यथा (7) न्यान्यर्णवोत्तरैः॥ 10.15 ॥

(7. नाभ्यर्णनान्तरैः न्यान्यर्णवान्तरैः)

\* लोकालोकाचलवर्णनम् \*

स्वादूदकाद्बहिर्भूमिस्सर्वा चैव हिरण्मयी।

तपनीयमयो ब्रह्मन् लोकालोकाचलो बहिः॥ 10.16 ॥

भूलोकस्य समस्तस्य (8) सालव(9) च्चतुरश्रकम्।

आवृत्य तिष्ठतस्तस्य योजनायतमुन्नतिः॥ 10.17 ॥

(8.समिपम्.) (9.च्छतुरानन.)

विस्तारश्च न एवास्य मूर्ध्नि सर्वत्र च स्वयम्।

मूर्तिभेदैरपर्यन्तेः परमः पुरुषः स्थितः॥ 10.18 ॥

कुमुदादिगणाश्चात्र चक्राधीन्यायुधानि च।

देव्यौ मही च लक्ष्मीश्च विष्वक्सेनः पतत्रिराट्॥ 10.19 ॥

स्थानानि मूर्तिभेदानां विष्णोः परिजनस्य च।

सन्ति भूयांसि रम्याणि तत्र तत्र चतुर्मुख॥ 10.20 ॥

परं पार्श्वं रविस्तस्य न द्योतवति भानुभिः।

आवृत्य तं तमश्शैलभागं बाह्यमवस्थितम्॥ 10.21 ॥

\(10\) लोकालोकस्स च पुनस्समन्ताद्वेष्टितो गिरिः।

बहिरण्‍डकटाहेन (11) महता समनन्तरम्॥ 10.22 ॥

(10. लोकस्य च पुनस्तस्य.) (11. मानसात्.)

योजनानामियं पृथ्वी पञ्चाशत्कोटिभिर्मता।

सहैवाण्‍डकटाहेन सद्वीपाभ्धिमहीधरा॥

अनया ध्रियते सर्वं जगद्धात्री ततः स्मृता॥ 10.23 ॥

इति श्री पञ्चरात्रे महोपनिषदि पाद्मसंहितायां

ज्ञानपादे भूलोकविस्तारकथनं नाम

दशमोऽध्यायः.

-------------\*\*\*\*\*\*\*\*\*\*\*\*\*\*-------------



पाद्मसंहितायाम्.

एकादशोऽध्यायः

\* उक्तानुवादपूर्वकमतलादिवर्णनम् \*

श्रीभगवान्---

एष भूलोकविस्तारः कथितः कवलासन।

लोकानधस्तादधुना सप्त वच्मि यथातथम्॥ 11.1 ॥

\(1\) अतलं प्रथमं लोकं द्वितीयं वितलाह्ययम्।

(1.अतलं प्रथमं लोको द्वितीयं वितलं तधा। तृतीयं नुतलं ज्ञेयं चतुर्थं नितलाह्वम्॥ महद्रसातलं चैव तलातलमिति स्मृतम्॥)

तृतीयं नितलं विद्धि ज्ञेयं तुर्यं गभस्तिमत्॥ 11.2 ॥

पञ्चमं महदाह्वानं सुतलं षष्ठमीरितम्।

पातालं सप्तमं विध्या (2) त्ते चैकैकं समुच्छ्रिताः॥ 11.3 ॥

(3.तेकैकं तु.)

योजनानां सहस्त्राणि दशै तेष्वतलादिषु।

वसन्ति दानवा दैत्याः कालेयाः फणिनस्तथा॥ 11.4 ॥

स्वर्गेपि न भवन्त्येव ये भोग स्त्वतलादिषु।

भक्ष्यं भोह्यं तथा पेयं स्वादिष्टं गुणवत्तरम्॥ 11.5 ॥

प्रासादभूमयो रम्याः (3) काननानि च निम्नगाः।

नागकन्याश्च शतशस्सन्ति सर्वाङ्गशोभनाः॥ 11.6 ॥

(3.काञ्चनानि.)

रत्नानां दीप्तीजालेन (4) ध्वान्तेध्वस्ते दिवानिशम्।

नार्कोन चन्द्रमास्तत्र जनै राकाङ्क्ष्यते क्वचित्॥ 11.7 ॥

(4. ध्वानैऽपासै.)

याप्रीति (5) र्वसतां तत्र न सा मुक्तात्मनामपि।

यद्भोक्तुमिष्यते वस्तु दृश्यते तदुपस्थितम्॥ 11.8 ॥

(5.स्सर्वदा.)

न मृग्यतेक्वचि (6) द्वापि वस्तु तद्भोगतत्परैः।

स्वर्गादष्टगुणं भोगमतलादिषु सप्तसु॥ 10.9 ॥

(6. द्ध्यात्वा.)

भुञ्जते भोगनिरताः रक्षोदै तेयदानवाः।

न दरिद्रा न रोगार्ता न कृशा न च दुःखिताः॥ 11.10 ॥

बिलानि शतशस्सन्ति विपुलानि समन्ततः।

सहस्रफणवान्विष्णुः कपिलो साम सप्तमे॥ 11.11 ॥

पातालाख्ये तलादीनामास्ते (7) रक्षंश्च केवलम्।

सर्वैः (8) पारिषदैस्सार्धां पुरे महति शोभिते॥ 11.12 ॥

(7.रक्षाय.) (8.पदादिभिः)

तामसीं तनुमास्थाय विष्णुरेषा (9) मवस्थितः।

सप्तानामतलादीनां शेषाख्यो बलवत्तरः॥ 11.13 ॥

(9.मधस्थ्सितः)

फणासहस्रसुभगो मणिभिर्दीपयन् दिशः।

अनन्त इति च प्राज्ञेः ख्यातो लोके महर्षिभिः॥ 11.14 ॥

तस्य मूर्धानि मालेव ध्रियते सकला मही।

कुर्वन् सुरादिदैतेया नबलानात्मतेजसा॥ 11.15 ॥

\(10\) किरीटी स्रपग्धरस्सुभ्रूर्मदघूणितलोचनः।

नीलवासास्तिततनुः कैलास इव भूधरः॥ 11.16 ॥

(10.किरीटस्रग्धश्शश्वत् शश्वत्सान्निध्या यया)

लाङ्गलं मुसलं बिभ्रदायुधं दैत्यदारणम्।

उपास्यमानो वारुण्या (11) शश्वत्सन्निदधानया॥ 11.17 ॥

(11. पदादिभिः।)

कल्पावसाने वक्त्रेभ्यो यस्य सङ्कर्षणश्शिवः।

निष्क्रामति जगत्सर्वं संहर्तुं विषपावकः॥ 11.18 ॥

आस्ते सम्पूजितस्सर्वैः पातालतलवासिभिः।

नास्य वर्णयुतुं शक्ता गुणा वक्तृशतैरपि॥ 11.19 ॥

यदा मदेन मुर्दानं कम्पयन्नवतिष्ठते।

तदा महीतलं सर्वं साद्रिवारिधिकाननम्॥ 11.20 ॥

कम्पते कः क्षमेतास्य बलं वक्तुमशेषतः।

अधस्साच्छेषफणिनः कूर्मः काला (12) नलस्थितिः॥ 11.21 ॥

(12. नवस्थितः ननस्थितः)

शिखासहस्रजटिलो दुस्सहः कमलासन।

आधारशक्तिरे (13) तस्माद धस्ताद्वैष्णवी तनुः॥ 11.22 ॥

(13. वास्मात्---तस्या अधस्तात्)

अनन्तरमथै तस्याः भवत्यण्‍डकटाहकः।

कर्मणः पुण्यरूपस्य कथिताः फलभूमयः॥ 11.23 ॥

अधुना पापरूपस्य कथ्यन्ते (14) फलभूमयः।

भुवो जलस्य चाधस्नान्नरकाख्या भुवस्स्मृताः॥ 11.24 ॥

(14. र्म)

रौरवं प्रथमं तश्च महत्पूर्वमनन्तरम्।

\(15\) तप्तपुत्थलिका कुम्भी शूलारोपणमीरितम्॥ 11.25 ॥

(15. तप्तलोमया.)

सूच्यग्रंच क्षुरं चैव (16) खड्गकृन्तनमन्वतः।

सूकरं तैलकुम्भंच महाज्वाला च (17) तापनम्॥ 11.26 ॥

(16. खड्गकर्तरिमन्यतः) (17. कम्पिनी.)

असिपत्रं पूयवहं (18) व्याघ्रसिंहवृकादिकम्।

\(19\) तप्तस्तम्भं शुना भक्ष्यं शाल्मली हेमपुष्पिता॥ 11.27 ॥

(18. व्याघ्रसिंह मृगादिकं अन्यत्र सिंह तप्तादियन्त्रकम्.) (19. अयस्तम्भम्.)

\(20\) लालोदकं रक्तसिन्धु श्शक्तिभिश्छेदनं तथा।

एवमूदीनि चान्यानि फलान्याहुर्विकर्मणाम्॥ 11.28 ॥

(20. ललोदरम्)

नरकाणामसङ्ख्याना मेषा दिक्कथिता मया।

पतितास्तेषु पापिष्ठा जन्तवो भुञ्जते फलम्॥ 11.29 ॥

न कर्मणां क्षयो ब्रह्मन् विना भोगैः पृथग्विदैः।

ज्ञानाग्निस्सर्वकर्माणि भस्मसात्कुरुते दृढम्॥ 11.30 ॥

न स्वर्गो नापि नरको येगविद्या मुपेयुषाम्।

इति श्री पाञ्चरात्रे महोपनिषदि पाद्मसंहितायां

ज्ञानपाते (21) आतलादिलोकपरिमाणं नम

एकादशोऽध्यायः।

(21. पाताललोकवर्णनभेदो.)

-------------\*\*\*\*\*\*\*\*\*\*\*\*\*-------------

पाद्मसंहितायाम्

द्वादशोऽध्यायः

\* भुवरादिलोक स्वरूप निरूपणम् \*

ब्रह्मा----

विस्तारः कथितो भूमेः लोकास्सफ्तातलादिकाः।

नरकाणि तथोक्तानि सांप्रतं भगवन्मम॥ 12.1 ॥

भुवः प्रभृतिलोकानां रूरं मानं च कथ्यताम्।

श्रीभगवान्---

यावत्प्रमाणा वृथिवी विस्तीर्णा परिमण्डला॥ 12.2 ॥

तावद्भुवस्थ्सलं ब्रह्मन् विस्तीर्णं परिमण्डलम्।

\* भूसूर्ययोरन्तरमानादि \*

उपरिष्टात्क्षितेर्व्योम्नि लक्षयोजनसङ्ख्यया॥ 12.3 ॥

रविस्तिष्ठति (1) तिग्मैस्स्वैरंशुभिर्भासयन् जगत्।

रथमास्थाय भगवान् बहुयोजन (2) विस्तृतम्॥ 12.4 ॥

(1.मेरुं स्वैः इति क्वचित् अन्यत्र

\`

खेस्त्वेरम्

'

इति.) (2. सम्मितम्)

वामपार्श्वे रथस्यैकं चक्रं दिस्यं प्रतिष्ठितम्।

वहन्ति सप्तयस्सप्त छन्धांसि स्यन्दनं महत्॥ 12.5 ॥

सारथिश्चारुणस्शर्वानश्वान्वाहयति स्वयम्।

मानसोत्तर शैलस्य मूर्ध्नि स्यन्दनपद्धतिः॥ 12.6 ॥

\(3\) विभाग हेतुरुषसामह्ना (4) मपि गतिक्रमात्।

(3. प्राग्भागेहेतुपुरुषसामान्य वगति क्रमात्.) (4. मतिगतिः)

\(5\) योगिनां (6) परमः पन्थाः स्मृतः क्लेशपरिक्षये॥ 12.7 ॥

(5.इदमर्धं क्वचिन्नास्ति.) (6. चरमः)

मोक्षमाणाः पथानेन यान्तिविष्णोः परं पदम्।

उदयान्तमयौ नैव (7) भानुस्सर्वत्र सम्मुखः॥ 12.8 ॥

(7.भानोः)

दर्शनादर्शने भानो रुदया स्तमयौ मतौ॥

यैर्मत्र दृश्यते भानुस्स तेशामुदयस्स्मृतः॥

\(8\) याति यत्र तिरोभावं तत्रास्तमयधीर्नृणाम्॥ 12.9 ॥

(8. यदायत्र दिरोभावस्तत्रा.)

स्फीता भवन्ति पूर्वाह्णे रस्मयोऽर्कस्य सन्तताः।

ह्रस्वीभवन्ति पश्चात्तु यावत्तेषामदर्शनम्॥ 12.10 ॥

वर्जयित्वा पुरीं धातुस्सर्वतो मेरुभूधरे।

पतन्ति भानवो भानोस्तिर्य गूर्ध्वमधस्तथा॥ 12.11 ॥

सभां तु ब्रह्मणो गत्वा (9) प्रस्थितं पान्ति यो पुनः।

ब्रह्मणस्तेजसा तेन नान्यत्र स्खलनं क्वचित्॥ 12.12 ॥

(9.प्रतिपद्यन्ति ते.)

\* भुवलोकः \*

भूसूर्ययोरन्तरालं भुवस्थ्सलमुदाहृतम्।

विद्याधराश्च गन्धर्वा स्सिद्धाश्च सह दानवैः॥ 12.13 ॥

वसन्ति मुदिता स्वेषु पुरेष्वेव पृथक्पृथक्।

\* सूर्यध्रुवयोरन्तराले इतरग्रहनां स्थितिः \*

लक्षे दिवाकरस्थानाश्छशिनः स्थानमीरितम्॥ 12.14 ॥

तस्योपरिष्टात्तष्ठन्ति नक्षत्राणि यथायथम्।

\(10\) लक्षत्रयमतीत्योर्ध्वं बुधस्य स्थितिरुच्यते॥ 12.15 ॥

उशना तु स्थितो लक्षद्वयमु त्तीर्य तिष्ठति।

तद्योजनान्यतिक्रम्य भौमन्ति ष्ठति सर्वदा॥ 12.16 ॥

तावत्प्रमाणेऽवस्थानं गुरो स्तस्योपरि स्थितिः।

शनैश्चरस्तत्प्रमाणमतीत्योर्ध्वं रवेस्सुतः॥ 12.17 ॥

\(11\) लक्षलक्ष क्रमादूर्ध्वं नक्षत्रं मुनयः परे।

परस्सहस्रं ऋषयस्सन्त्युपर्यूर्ध्व (12) गामिनः॥ 12.18 ॥

(11. लक्षद्वयात्क्रमादूर्ध्वं) (12. रेतसः॥ ततोर्ध्वमास्थितंस्थाने.)

ततो ध्रुवस्थ्सितस्थ्साने दुरारोहे महर्षिभिः।

द्वादशारं महाचक्रं नेमी द्वे तस्य नाभयः॥ 12.19 ॥

(13.) तिस्रस्सन्ति न सन्त्यस्य मासपास्तेष्वरेषु ते।

मेषादयोप्यरेष्ववं (14) मीनान्ताद्वादश स्थिताः॥ 12.20 ॥

(13. तिस्रस्सन्ति वसन्त्यत्र मासपक्षे विलासिते. अन्यत्र---

\`

तिस्रस्सन्तिवनन्तस्य मासाद्यासैषु रेभिरे। इति अत्र आशुद्धमिन भाति) (14. राशयो.)

माना द्वादश चैत्राद्या वसन्तप्रमुखा स्तथा।

ऋतवष्षट्सङ्क्रमाश्च (15) विषुवद्वायनद्वयम्॥ 12.21 ॥

(15. विषुवाह्यमनद्वयम्.)

सितासितौ च पक्षौ द्वौ युगभेदाश्च वत्सराः।

त्रुट्यादयः कालभेदाश्चक्रधारासु विष्ठिताः॥ 12.22 ॥

ध्रुवः स्थितो ना भिमध्ये प्रादक्षिण्येन राशयः।

प्रसव्येन ग्रहास्सर्वे चरन्ति गतिरीदृशी॥ 12.23 ॥

कुलालचक्रमध्यस्थमृत्पिण्ड सदृशो ध्रुवः।

भ्रमन्ति परितस्सर्वे ध्रुवं ज्योतिर्गणास्सदा॥ 12.24 ॥

\* सुवर्लोकः \*

आदित्यध्रुवयोर्मध्ये देशस्य्वर्गसमाह्ययः।

वसन्ति तस्मिन् गीर्वाणा विमानेषु पृथक्पृथक्॥ 12.25 ॥

\(16\) असङ्ख्याता नित्यतृप्ताः ज्योतिर्मयवपुर्धराः।

तेषां गङ्गाजलं सेव्यं पुष्पाणि सुरभूरुहाम्॥ 12.26 ॥

(16. असङ्ख्यानित्यतृप्तासै.)

धनं च चिन्तामणयः स्त्रियश्चाप्सरसः स्मृताः।

\(17\) सिद्धादयो वपन्तिस्मपुरेषु निरुपद्रवाः।

उतेन्द्र मूर्तिर्भगवा नासीवन्तत्र सर्वदा॥ 12.27 ॥

(17. भूसूर्ययोरन्तरालं भुवस्थ्सलमितिस्मृतम्. इदमर्धं अत्र प्रमादपतितं क्वचित्को शे.)

रक्षति स्वर्गनिलयन् देवादीन् स्वेन तेजसा।

भूर्भवस्स्वस्त्रयोलोकाः लक्षाः पञ्चदश स्मृताः॥ 12.28 ॥

ततः परं महर्लोकः कोतियोजनमायतः।

सनन्दनाद्या मुनयो वसन्ति दशकोटयः॥ 12.29 ॥

\* जनोलोकादि निरूपणम्\*

ततः परं जनोलोकः कोटिद्वयसमायतः।

अनन्तरं तपोलोकः स्थितः कोटिभिरष्टभिः॥ 12.30 ॥

\(18\) योजनानां सत्यलोकः (19) पुनस्त्रिगुणमायतः।

कोटित्रययुतं तस्मादूर्ध्वं धातुः (20) पुरं स्थितम्॥ 12.31 ॥

(18. योजनानामित्यर्धक्वचिन्नास्ति.) (19.पुनस्तद्ध्विगुणायतः) (20. पुरस्थितः योजनानां कोटिः पुनस्तद्ध्वगुणायतिः इत्यर्द्धं. क्वचिदधिकं दृश्यते.)

तब्ब्रह्मलोकं मुनयः गृणन्ति कमलासन।

लक्षयोजनविस्तारं (21) सालप्रासादगोपुरम्॥ 12.32 ॥

(21. सालप्राकारसंकुलम्.)

\* प्रकृतिमण्‍डलस्थ विष्णुलोकः \*

उत्तरेण ब्रह्मलो काद्द्विष्णुलोकं विदुर्बुधाः।

अन्तरं लोकयोरुक्तं लक्षयोजनसंमितम्॥ 12.33 ॥

\* शिवलोकः \*

तावत्ये वा न्तरालेऽस्य दक्षिणस्यां दिशि स्थितः।

शिवलोकश्चतुर्वक्त्र तस्मिन्ना स्ते शिवस्स्वयम्॥ 12.34 ॥

\* उर्ध्वक्रमेण भगवतः पञ्चलोकाः \*

योजनानां (22) कोटि मूध्वन् मुल्लङ्घ्य पुरतः स्थितः।

सर्वात्वा भगवासूर्ध्वं तस्मात्कोटित्रयाय ते॥ 12.35 ॥

(22. कोटिरूर्ध्वे उल्लंघ्ये पुरतस्थ्सिते।)

निवृत्यात्मा निवसति भगवानव्ययस्स्वयम्।

तावत्येव स्थितो माने विश्वात्मा विश्वकृद्धरिः॥ 12.36 ॥

पुरुषात्मा (23) पुरस्तात्तु चतुष्कोटि प्रमाणके।

स्थितः कोटीरतीत्योर्ध्वं (24) पञ्च पश्चादवस्थितः॥ 12.37 ॥

(23.परस्मात्तु.) (24. पञ्च पञ्च दस्थितः)

परमेष्ठि स भगवान् पश्चकं विष्णु (25) विष्टरम्।

अध्यास्ते भगवान्नित्यं शङ्खचक्र गदादरः॥ 12.38 ॥

(25. विष्टपं)

पश्चशक्तिमयो विष्णुः कोटियोजनसंमिते।

आस्ते श्रीभूमिसहितो वैन तेयेन सेवितः॥ 12.39 ॥

\* अण्‍डभित्तिः \*

अण्‍डभित्तिरुपर्यस्य (26) स्थितो र्ध्वे कोटियोजने।

घनं च (27) तस्याः कोट्या तु संमितं कमलासन॥ 12.40 ॥

(26. स्थितार्धा.) (27. तस्यां कोटिस्तु.)

शुद्धं हिरण्ययं ज्ञेयमण्डं तद्विस्म यावहम्।

\* अवरणसप्तकम्\*

एतेनण्डकटाहेन लोकास्सर्वे समावृताः॥ 12.41 ॥

उपर्युपर्यमी लोकाः कपित्थफलवत् स्थिताः।

\(28\) तद्दशो त्तरसङ्ख्ये वारिणा परिवेष्टितम्॥ 12.42 ॥

(28.तद्धेशान्तरसंख्येन.)

\(29\) आवृत्याण्डं यथावारि स्थितं तद्यत्तदग्निना।

स वायुना तद्वदेव स व्योम्ना च समावृतः॥ 12.43 ॥

(29.अवृत्य तद्यथावारि वह्निना परिसङ्खया.)

सर्वं दशोत्तरं विद्यात्तद्व्योम महतावृतम्।

\(30\) महांश्च स प्रधानेन प्रधानं तमसावृतम्॥ 12.44 ॥

(30.मया सर्वप्रधानेव. एवं निरूपणस्य सङ्गतिश्विन्त्या.)

तदनन्तमपर्यन्तं (31) न सङ्ख्या तत्र विद्यते।

हेतुभूतम शेषस्य तमसः प्रकृतिः परा॥ 12.45 ॥

(31. सङ्ख्या तत्र न विद्यते)

\* अण्‍डानामसङ्ख्यातत्वम्\*

अण्‍डानामीदृशां ब्रह्मन् सहस्राण्ययुतानि च।

बहुनापि किमु क्तेन सङ्ख्या वक्तुं न शक्यते॥ 12.46 ॥

\* नारायणेनान्तर्बहिर्व्याप्तिः \*

अण्डानि तानि सर्वणि व्याप्य नारायणः स्थितः।

अन्तश्च तेषां भगवान् सर्वव्यापी परः पुमान्॥ 12.47 ॥

बहिश्च साक्षिवत्सर्व मीक्षमाणोऽवतिष्ठते।

\* चत्वारोव्यूहिलोकाः \*

महतस्तमसो (32) भाह्ये लोका स्सुबहुयोजनाः॥ 12.48 ॥

(32. भह्यो योगः)

चत्वारः क्रमशस्सन्ति चतुर्भिस्समधिष्ठिताः।

व्यूहैः क्रमेण वक्ष्ये ताननिरुद्धः परः स्मृतः॥ 12.49 ॥

प्रद्युम्नोऽन न्तरं तेषां सङ्कर्षण समाह्वयः।

वासुदेवस्ततः पश्चाद्व्यूहाख्यः कमलासन॥ 12.50 ॥

\(33\) विभवाख्यो वासुदेवस्तदनन्तरमीरितः।

अनादिर्वासुदेवश्च तयोर्लोका वनुक्रमात्॥ 12.51 ॥

(33.प्यूहाख्यो वसुदेवस्तु.)

\(34\) ततो नारायणस्यापि लोकस्तन्निकटे स्थितः।

एकैकस्यान्तरं कोटिर्योहनानामुदीरिता॥ 12.52 ॥

(34. स्मृत्यो श्रिमहीभ्यां सह स्थितः)

तावानेव च विस्तारसैषामति मनोहरः।

\* वैकुण्ठलोकः \*

तेभ्यो बहिस्थ्सितो लोको यत्रास्ते भगवानजः॥ 12.53 ॥

अनादिर्वासुदेशाख्यश्शोभिते मणिमण्टपे।

शेषभोगासने दिव्ये (35) श्रीभूभ्यां सममास्थितः॥ 12.54 ॥

(35. भवति यत्किञ्चित्)

व्याप्त्यादिभिस्तथाष्टाभिश्शक्तिभिः परिवारितः।

वालव्यजनहस्ताभि स्त्येव्यमानाभिरन्तिके॥ 12.55 ॥

सेनेशाद्यैः पारिषदैश्च क्राद्यैरायुधैरपि।

प्रणमद्भिस्सेव्यमानस्सामीप्यादिपदस्थितैः॥ 12.56 ॥

मुक्तैश्च पञ्चकालज्ञैस्तिद्धैः किङ्करतां गतैः।

उपास्यमानस्सततं द्वादशाक्षरचिन्तकैः॥ 12.57 ॥

अष्टाङ्गयोगसंसिद्धैर्बहुभिर्भगवन्मयैः।

पञ्चरात्रार्धतत्वज्ञैर्नित्यतृप्तैस्तमीपगैः॥ 12.58 ॥

यथार्हं भगवच्छेषकर्मनिष्ठेर्महात्मभिः।

दिगेषा कथिता ब्रह्मन् धन्यानां तत्र तिष्ठताम्॥ 12.59 ॥

अन्तर्गतानां लोकाना मण्डेषु बहिरप्यथ।

विस्तारः (36) कथ्यते नैव दुर्ग्रहत्वाद्भवादृशैः॥ 12.60 ॥

(36.कथितो.)

\* पदार्थनिगमनम्.\*

सारमात्रं समुद्धृत्य सर्पतस्समुदाहृतम्।

\* ब्रष्मणाकृतज्ञताप्रकाशनम् \*

ब्रह्माः----

ज्ञानं (37) भगवतः किञ्चिदज्ञानं ये न हव्यते॥ 12.61 ॥

(37. भवति यत्किञ्चित्)

नष्टमज्ञान तिमिरं ज्ञानं तद्धर्शितं महत्।

सर्वे च संशया नष्ठाः प्रसादा (38) द्भगवन्मम॥ 12.62 ॥

(38. द्भतो मम.)

\* यथोक्तज्ञानस्य संप्रतायशुद्धिः \*

पद्मः----

इति गुह्यतमं ज्ञानं भगवान् ब्रह्मणे ददौ।

ब्रह्मापि तद्यथातत्वं कपिलायावतारयत्॥ 12.63 ॥

कपिलोपि महर्षिस्तत् ज्ञानं मम यधातथम्।

ददौ तुभ्यं तदत्येनं पारंपर्यक्रमागतम्॥ 12.64 ॥

\(39\) सिद्धान्तज्ञानमुत्कृष्टं त्वय्यनुग्रहकाम्यया।

भगवन्मयमाख्यातं रहस्यतरमद्भुतम्॥ 12.65 ॥

(39. संवर्तज्ञरान.)

भगवन्मयमाख्यातं रहस्यतरमद्भुतम्।

\* भगज्ज्ञानस्य अपात्रे अनाख्येयत्वम् \*

नैतद्गुह्यतरं ज्ञानमाख्येयमतिमानिने।

नाभक्ताय न हीनाय न चाशुश्रूषवे पुनः॥ 12.66 ॥

नादीक्षिताय दातव्यं न कृतघ्नाय पापिने।

स नास्तिकाय चाख्येयं न च पाषण्डिने तथा॥ 12.67 ॥

न हीनवर्णिने नैव पिशुनाय दुरात्मने।

नैव चानुप (40) नीताय न बाह्या गमसङ्गिने॥ 12.68 ॥

(40. सन्नाय.)

न चाप्यसूयवे चापि त्यक्ताचाराय पर्हिचित्।

\* योग्रपत्र निरूपणम् \*

वक्तव्यं च विनीताय शुद्धाय ब्रह्मचारिणे॥ 12.69 ॥

शुश्रूषवे प्रसन्नाय (41) व्रतिने वशिने तथा।

आश्रमस्थाय संसारविमुखाय मुमुक्षवे॥ 12.70 ॥

(41. यतये.)

जिज्ञासमानाय तथा पाञ्चरात्रो (42) दितां क्रियाम्।

सुशीलाय कृतज्ञाय ऋजवे ऋजुबुद्धये॥ 12.71 ॥

(42.दितिक्रमाम्.)

छन्दांस्यधीतिने साङ्गं कुलीनाय तपस्विने।

त्रैवर्णिकाय संवर्त महर्षे संहितामिमाम्॥ 12.72 ॥

नाध्यापयेन्नोपतिशेन्नविद्यामरये वदेत्।

\* उक्तानुवाद पूर्



श्रीरस्तु

श्री मतेरामानुजायनमः

श्री पाञ्चरात्रेपाद्मेतन्त्रे

क्रियापादः

ब्रह्मणा भगवन्तं प्रति ज्ञानयोग

योरविदुषां गतिमुद्धिश्य प्रश्नः।

ब्रह्माः----

भगवन् देवदेवेश शज्खचक्रगदाधर।

ज्ञानयोगौ च कार्त्स्न्येन निर्वाणफलदौ श्रुतौ॥ 1.1 ॥

तयो रविदुषां देव नाधिकारः कदाचन।

अज्ञानिनां च भक्तानां गतिं (1) चापीच्छतां नृणाम्॥ 1.2 ॥

(1.गतिमन्विच्छताम्.)

येनोपायेन निर्वण फलं स्वर्गादिचेतरत्।

भवत्युपायं तमृजुमुपदेष्टुं त्वमर्हसि॥ 1.3 ॥

इदमन्यच्च वक्तव्यं यदि मय्यस्त्यनुग्रहः।

त्वदर्चने कोऽभ्युपायः कथ्यतां मधुसूदन॥ 1.4 ॥

स्थानविशेषेषु भगवदर्चामूर्ति

यजनस्य सर्वसिद्धिकरत्वम्।

श्रीभगवान्-----

\(2\) कृत्वा प्रतिनिधिं सम्यग्धारुलोह शीलादिभिः।

तत् स्थापयित्वा मत्थ्याने शास्त्रदृष्टेन वर्त्मना॥ 1.5 ॥

(2.कर्मणा धनर्वा मर्त्यो ममाराधरतत्परः। अवृत्तिफलमन्यच्च प्राप्नोत्येव न संशयः। इतीदं पद्यं क्वचित्कोशे दृश्यते. अत्र ब्रह्मप्रश्न वाक्ये भगवदु त्तरवाक्ये च लोखक प्रमादश्शङ्क्यते।)

यजस्व मां वक्ष्यमाण विधिना कमलासन।

कर्षणादिप्रतिष्ठान्त क्रियाविधिमतश्श्रुणु॥ 1.6 ॥

वक्ष्यामि येन वधिना प्रसीदाम्यचरादहम्।

अधीतिनो येविद्यासु शास्त्राणि श्रुतपूर्विणः॥ 1.7 ॥

ते मां भजन्ते पुरुषा ज्ञानयोगपरायणाः।

अन्येषामप्यविदुषां भक्तानां बहुसम्पदाम्॥ 1.8 ॥

जायते सिद्धिरचिरात् स्थाने स्थापयतां च माम्।

ज्ञानं योगश्च यदिदं केवलं मुक्ति कारणम्॥ 1.9 ॥

स्थापयुत्वा (3) तु मां स्थाने पुरुषस्सत्वमश्नुते।

(3. अच्युतम्.)

यो मां संस्थाप्य सदने समाराधयति स्वयम्॥ 1.10 ॥

न तस्य केवलं सिद्थिः स्थानाभ्यर्णजुषामपि।

तस्मात्सर्वा ब्रह्मन् स्थाने मां स्थापयेत्पुमान्॥ 1.11 ॥

स्थानद्यैविध्यम्.

द्विविधं स्थानमाख्यातं सिद्धासिद्धप्रभेदतः।

सिद्धस्थानविरणम्.

मूले मूर्दनि शैलानां नद्यास्तीरे च सङ्गमे॥ 1.12 ॥

समुद्रतीरे पुलिने ह्रदे तीर्त्थेच कानने।

ए तेषु निर्मितं स्थानं सिद्धाख्यं विश्वकर्मणा॥ 1.13 ॥

देवादिभिरहं तत्र स्थापित श्चेद्यथाविधि।

असिद्धायतनम्।

मसुष्यैर्निमितं स्थानं नगरादि कृतं मम।

असिद्धायतनं विद्धि ग्रामादिस्थिति हेतुकम्॥ 1.14 ॥

यजमानस्वरूपम्.

श्रद्धावानास्तिको भक्तो धनधान्य समृद्धिमान्॥ 1.15 ॥

महोत्साहश्शुचिर्दक्षः कृतज्ञो लो भवर्जितः।

ब्राह्मणः क्षत्रियो वैश्व श्शूद्रो वाप्यनुलोमजः॥ 1.16 ॥

जानीहि यहमा नं तं सर्वैस्समुदितं गुणैः।

वरणीयाचार्य लक्षणम्.

पञ्चरात्रविदं शान्तं सिद्धान्तेषु कृतश्रमम्॥ 1.17 ॥

भगवद्वंशजं शुद्ध मलोलुपमदाम्भिकम्।

अपापमृजुमव्याधि मदृष्टपरमास्तिकम्॥ 1.18 ॥

तं भागवतमाचार्यां प्रथमं वरयोत्सुधीः।

भूपरीक्षा.

आचार्यो यजमानश्च दैवज्ञेन शुभे दिने॥ 1.19 ॥

ग्रामादि स्थापनायादौ निमित्तानि परीक्षयेत्।

शुभे निमित्ते ग्रामादीनारभेत विचक्षणः॥ 1.20 ॥

भूपरीक्षादिकं सर्वं रथकारेण वै सह।

आचार्यः पञ्चरात्रज्ञः कुर्यादभ्युदितक्रमात्॥ 1.21 ॥

भूमे स्सुपद्मादिप्रभेदः

सुपद्मा भद्रका पूर्णा धुम्रा चेति चतुर्विधा।

भूमिस्तु लक्षणं तासां क्रमेणोपदिशामि ते॥ 1.22 ॥

सुपद्माभूमिः

चम्पकागुगुरकर्फूर कदम्बतिलकार्जनैः।

क्रमुकैर्नालि केरैश्च कुशकाशैस्समावृता॥ 1.23 ॥

पद्मोत्पल समाकीर्णा प्रागुदक्प्रवणा शुभा।

या च तोयावृता भूमिस्सा सुपद्मेति कीर्तिता॥ 1.24 ॥

भद्रकाभूमिः

नदीसागर पार्श्वस्था तीर्थायतनमाश्रिता।

क्षीर वृक्षसमाकीर्णा फलवृक्ष समाकुला॥ 1.25 ॥

उद्यानोपवनो पेता लतागुल्म समावृता।

यज्ञवृक्षाः कुशाः काशाः व्रीहिक्षेत्रं तु यत्र वै॥ 1.26 ॥

अधोजलसमोपेता भद्रका इति सास्मृता।

पूर्णाबूमिः

कुलुत्थ निम्बनिष्पाव कोद्रवश्यामकान्विता॥ 1.27 ॥

गिरिसार्श्व स्थिता चैव गिरेश्शिखरमाश्रिता।

अप्रभूतोदका भूमि स्सा पूर्णेति प्रकीर्तिता॥ 1.28 ॥

धूम्राभूमिः

यववेण्वादिसङ्कीर्णा स्नुहिश्लेष्मातकान्विता।

विभीतकार्कसङ्कीर्णा कठिना शर्करान्विता॥ 1.29 ॥

वायसश्येनगृध्राढ्या गोमायुवृकसङ्कुला।

ऊषराद्येस्समोपेता सा धुम्रेति प्रक्रीर्तिता॥ 1.30 ॥

सुपद्मादिभूमीनांफलभेदः

सुपद्मा शान्तिदा भूमि स्सखदा भद्रकाभवेत्।

सुपूर्णा पुषिदा पूमिः क्षयदाधूम्रका भवेत्॥ 1.31 ॥

खातमृत्पूरणपरिक्षा।

दण्डमात्रायतां भूमिं तावद्विस्तारसंयुताम्।

जानुमात्रं खनेद्भूमि मृद्बिस्ताभिश्च पूरयेत्॥ 1.32 ॥

अधिके चोत्तमा (4) भूमिस्समं चेन्मध्यमा भवेत्।

न्यूनेऽधमां विजानीया त्तां भूमिं वर्जयेध्बुधः॥ 1.33 ॥

(4. चोत्तमां विध्यात्)

वस्तु भूमौबीजावापः

शालिमुद्गयवादीना मुप्त्वाभीजानि वै भुवि।

परीक्षकः परीक्षेत प्रशस्तामथवेतराम्॥ 1.34 ॥

अङ्करो जायते यत्र त्रिरात्रा भ्यन्तरे महीम्।

तामुत्तमां विजानीया त्पञ्चरात्रिषु मध्यमाम्॥ 1.35 ॥

अधमासप्तरात्रे स्या ददृश्ये वा तदङ्कुरे।

वर्जयेदधमां भूमिं स्थापयेदन्ययोर्द्वयोः॥ 1.36 ॥

अधमाया अपिभूमेः क्वचित् परिग्राह्यता.

कुशपालाशहरिणा स्सन्ति यत्र स्वयं भुवि।

अधमामपि तां विद्धि प्रशस्तां कमलासन॥ 1.37 ॥

रसवर्णादिभिर्भूपरीक्षा.

रसेन मधुरेणोर्वी मुत्तमां कटुकात्मिकाम्।

मध्यमामधमामल्पां रसैरन्यैश्च विद्धिताम्॥ 1.38 ॥

श्वेत र्णोत्तमाभूमि र्मध्यमा पीतलोहिनी।

अधमा कृष्णवर्णा स्यादित्येतद्भूमिलक्षणम्॥ 1.39 ॥

बलिप्रदानम्.

वास्तुविद्यासु कृतिना क्रियासु निपुणेन च।

रथकारेण सहितः कुशलः पञ्चरात्रवित्॥ 1.40 ॥

आचार्यः प्रथमं कुर्यात्प्रवेशबलिमुत्तमम्।

आचार्यो यजमानेन सहितो वास्तुसीमनि॥ 1.41 ॥

नृत्तैर्वाद्यैश्च तूर्यैश्च तथा मङ्कलपठकैः।

पूर्णकुम्भै स्तथा दीपै र्ध्वजच्छत्रसमन्वितैः॥ 1.42 ॥

ब्राह्मणै र्ज्ञानसम्पन्नै रधीयानैर्बहुश्रुतैः।

प्रदक्षिणं परिक्रम्य मन्त्रै स्स्वस्त्ययनैरपि॥ 1.43 ॥

विदिक्षु दिक्षु पूर्वादिबलिं कुर्यात्समन्ततः।

भूतानां च पिशाचानां रक्षसां दितिजस्मनाम्॥ 1.44 ॥

ग्रहाणामपि नागाना मन्येषां च बलिं क्षिपेत्।

ब्रह्मस्थाने प्रयत्नेन पायसेन महीसुरः॥ 1.45 ॥

बलिं प्रक्षिप्य तदनु मन्त्रमेतमुदीरयेत्।

भूताः पिशाचा नागाश्च असुरा राक्षसा ग्रहाः॥ 1.46 ॥

सर्वे ते व्यपगच्छन्तु बलितुष्टा यथायथम्।

देवानां च द्विजानां च स्थानां सम्यक्करोम्यहम्॥ 1.47 ॥

वासुदेवस्य देवस्य सर्वभूतात्मकस्य च।

आस्त्रमन्त्रैण (5) संसिद्धान् सिद्धार्थान् सर्वतः क्षीपेत्॥ 1.48 ॥

(5. संजप्तान्.)

कृत्वा बलिं यथाशास्त्रं सूत्राण्यपि च पातयेत्।

\(6\) शिलास्संस्थापये त्तत्र सुत्रसन्धिषु सर्वतः॥ 1.49 ॥

(6. शङ्कन्.)

वास्तुपुरुष कल्पनम्.

अधोमुखं प्राक्छिरसं विन्यसेद्वास्तुपूरुषम्।

प्रसार्य पाणिपदौ द्वौ कोणभूषु प्रकल्पितौ॥ 1.50 ॥

एवं ध्यात्वा समभ्यर्च्च्य पुरुषं वास्तुकल्पितम्।

तस्य दक्षिणपार्श्वे तु वास्तुहोमं प्रकल्पयेत्॥ 1.51 ॥

स्थण्‍डिले दीपयित्वाऽग्निं पञ्चोपनिषदा घृतम्।

सहस्रं वा शतं वापि जुहुयाद्वास्तुशान्तये॥ 1.52 ॥

अपामार्गस्य शम्याश्च खदिरस्य यथाक्रमम्।

यक्षरक्षः पिशाचानां समिधो जुहुयात्स्वयम्॥ 1.53 ॥

हुत्वा तु मुलमन्त्राभ्यां पृथगष्टोत्तरं शतम्।

वास्तुनाथस्य मन्त्रेण चरुणा जुहुयाच्छतम्॥ 1.54 ॥

पूर्णाहुतिं ततो हुत्वात्विन्ध्रादीनां बलिं क्षिपेत्।

दिक्ष्वष्टसु यथा त्मीयमेवं ग्रामादि कल्पयेत्॥ 1.55 ॥

इति श्री पाञ्चरात्रे महोपनिषदि पद्मेतन्त्रे

क्रियापादे ग्रामस्वीकारो नाम

प्रथमोऽध्यायः।

-------------------\*\*\*\*\*\*\*\*\*\*\*\*\*\*----------------

पद्मसंहितायां

क्रियापादेप्रथमोऽध्यायः

द्वितीयोऽध्यायः

ग्रामादीनां लक्षणम्।

क्रामादीनां चतुर्वर्ग फलदानां यथाक्रमम्।

स्वरूपं तत्र भेदं च वक्ष्यामि तव साम्प्रतम्॥ 2.1 ॥

ब्रह्मणादिवर्णानां वासस्थानस्य समाख्याभेदः

\(1\) वसन्ति ब्राह्मणा यत्र स्थाने ग्रामस्स उच्यते।

अग्रहारश्च तस्यैन नामधे(2) यमिति स्मृतम्॥ 2.2 ॥

(1. वसन्तवाद्विजा यत्र ग्रामे स्थानं तदुच्यते.) (2. यान्तरं)

क्षत्रियाणां तथा वासः पुरं नगरमित्यपि।

वैश्यानां पत्तनं वासो मलिका कुलमित्यपि॥ 2.3 ॥

ग्रामसंस्थानभेदनामानि.

दण्डकं स्वस्तिकं चैव प्रस्तरं च प्रकीर्णकम्।

नन्द्यावर्तं (3) पताकं च पद्मं च श्रीप्रतिष्ठितम्॥ 2.4 ॥

ग्रामादि (4) षु प्रभेदोऽसौ श्रुणु ते षां च लक्षणम्।

(3.पराकं च) (4. रष्टभेदोऽसौ.)

दण्डपग्रामः

पूर्वाग्र मुत्तराग्रं च यावन्मानं भवेदथ॥ 2.5 ॥

दण्‍डवत्तु भवेद्वीधी तद्धण्‍डकमुदाहृतम्।

स्वस्तिकग्रामः.

पुर्वाग्र मुत्तराग्रं च कृत्वा वीधी द्वयं पुनः॥ 2.6 ॥

दक्षिणाभिमुखो भूत्वा पूर्ववीध्यां तु निर्गमः।

पश्चिमाभिमुखो भुत्वा दक्षिणेन तु निर्गमः॥ 2.7 ॥

उत्तराभिमुखो भूत्वा पश्चिमेन तु निर्गमः।

प्राङ्मुखस्तु (5) ततो भूत्वा सौम्यवीध्या तु निर्गमः॥ 2.8 ॥

एवं प्रकल्पितो ग्रामस्स्वस्तिकाह्वय इष्यते।

एवमेव तु सर्वेषां ग्रामादीनां तु निर्गमः॥ 2.9 ॥

(5. ततः प्रोक्तो)

प्रस्तरग्रामः

द्विचतुः पञ्चषट्सप्त वीधयश्चेदुदङ्मुखाः।

प्राङ्मुखैस्तु त्रिभिर्युक्तः प्रस्तरः परिकीर्त्यते॥ 2.10 ॥

प्रपीर्णकग्रामः

पूर्वाग्र मुत्तराग्रं च रथ्याभिस्तिसृभिर्युतम्।

प्रकीर्णकमिदं ज्ञेय मभिप्रेतार्थसाधनम्॥ 2.11 ॥

सन्द्यावर्तग्रामः

वूर्वे तु दक्षिणे चैव पश्चिमे चोत्तरे तथा।

ग्रामस्य निर्गमश्चैव चतुर्दिक्षु विधीयते॥ 2.12 ॥

त्रयोदशाद्यैर्वीधीभि रेक्तेकमधिकं भवेत्।

नन्द्यावर्तं भवेत्पञ्च पञ्चभिः प्राङ्मुखै र्युतम्॥ 2.13 ॥

पताकग्रामः

अष्टादाशाध्यैरेकैकं वर्धते पञ्चभिस्तथा।

उदङ्मुखैः पताकम् स्यात् प्राङ्मुखैष्षड्भिरेव च॥ 2.14 ॥

पद्मग्रामः

त्रयोविंशतिवीधीना माद्यैः पञ्चाप्युदङ्मुखैः।

नप्तभिः प्राञ्मुखेर्युक्तं पद्मग्राम मुदाहृतम्॥ 2.15 ॥

श्रीप्रतिष्ठितग्रामः

अष्टाविशतिवीधीनां पूर्वाभिश्चा प्युदङ्मुखैः।

अष्टभिः प्राङ्मुखैर्युक्तं श्रिप्रतिष्ठित मुच्यते॥ 2.16 ॥

ग्रामादिवास्तु भूमिविभागः

एवमष्टा विधाः प्रोक्ता ग्रामादीनां समानतः।

ग्रामादिं पञ्चधा कृत्वा भागमेकं बहिस्त्यजेत्॥ 2.17 ॥

ब्राह्मं दैवं मानुषं च पैशाचमिति (6) तत्पुनः।

चतुष्टयीं विजानीयाद्भागानां तत्र दैविके॥ 2.18 ॥

(6. मितरत्पुनः।)

दैविकादिभूविभागेषु परिकल्पनीय धिष्ठ्यानि.

मानुषे च द्विजातीनां गृहाणि परिकल्पयेत्।

पेशाचे दै वधिष्ण्यानि दिक्ष्वष्टासु च मध्यमे॥ 2.19 ॥

ग्रामादिभेदेन गर्भन्यासस्थानभेदः

ग्रामस्य (7) गर्भविन्यासो द्विजानां स्थापनात्पुरा।

मध्ये कुर्यात् पुराणां तु(8) दिश्यैन्दद्र्यां पत्तनेषु च॥ 2.20 ॥

(7. मध्यनिन्यासः.) (8. दिशस्सात्.)

कौबेर्यां दिशि गर्भस्य न्यास एवमुदाहृतः।

गर्भभाजने स्थापनीयद्रव्याणि.

धातुलोहानि रत्नानि कन्दं बीजं (9) मृदं तथा॥ 2.21 ॥

(9. तथा मृदः)

भाजने लोहजे कृत्वा दारवे मृण्मयेऽपिवा।

उपोषितश्शुचिस्स्नात्वा नववस्त्रोत्तरीयकः॥ 2.22 ॥

रात्रौ मुहूर्ते सम्प्रापै गर्भाधानं समाचरेत्।

आदाय भाजनं पश्चात्स्वमात्मानं हरिं स्मरेत्॥ 2.23 ॥

ध्यात्वा तु वसुधां देवीं मन्त्रमेतमुदीरयेत्।

वसुधाप्रार्थनमन्त्रः

सर्वभूतधरे कान्ते पर्वतस्तन (10) मण्डिते॥ 2.24 ॥

समुद्रपरिधानीये देवि गर्भं समाश्रय।

(10. मुद्रिते.)

न्यस्तगर्भरक्षा.

श्वभ्रं मृद्भिस्ततस्सम्य क्पूरयित्वा समन्ततः॥ 2.25 ॥

पञ्चरात्रं त्रिरात्रं वा रक्षां कुर्यादतन्ध्रितः।

अचार्यदक्षिणा.

शतनिष्कं तदर्धं वा तदर्धमथवापि वा॥ 2.26 ॥

श्रद्धया दक्षिणां दद्यादाचार्यायाग्रहारकृत्।

द्विगुणं त्रिगुणं निष्कं पुरादौ दक्षिणा स्मृता॥ 2.27 ॥

गर्भन्यासानन्तरं द्विजानां गृहे संवेशः

गर्भन्यासे कृते पश्चात् द्वजान् संवेशयेद्गृहे ।

वास्तु देवस्थापनम्.

वास्तुदेवान् यथान्यायं क्रमेण स्थापयेत्सुधीः॥ 2.28 ॥

पञ्चमूर्तेर्हरेर्गामादौ.

स्थापने पञ्चयज्ञादि साफल्यम्।

स्थापयेद्ग्राममध्ये तु पञ्चमूर्तिमयं हरिम्।

विप्राणां पञ्चयज्ञोयमेव(11) साफल्यमश्नुते॥ 2.29 ॥

(11. साकल्य)

चातुराश्रम्यसंद्ध्यर्धं चतुर्मूर्तिमथापि वा।

सर्वार्थमेकमूतिं वा ग्राममध्ये समर्चयेत्॥ 2.30 ॥

योगिनं भोगिनं वापि कारयेदच्युतं प्रभुम्।

आसीनं वा शयानं वा तिष्ठन्तं वा समर्चयेत्॥ 2.31 ॥

सृष्टिकृद्भोगशयनं देवदेवस्य कीर्त्यते।

संहारं (12) भोगशयनम् तथा सनहरेर्वपुः॥ 2.32 ॥

जामदग्न्यं नार्चयेत्।

विश्वरूपधरं देवं जामदग्न्यं च नार्चयेत्।

आलयद्वाराणां दिग्भेदेन फलभेदः

प्राग्द्वारं (13) सुखदं विद्धि पश्चिमं पुष्टिवर्धनम्॥ 2.33 ॥

(13. शुभदम्.)

धनदं चोत्तरं

 द्वारं याम्यं च मोक्षदम्।

भास्करादीनां स्थानद्वार निरूपणम्.

ऐन्द्रेतु भास्करस्थानं प्रत्यग्द्वारं तु कल्पयेत्॥ 2.34 ॥

पावके मदनस्थानं प्रत्यग्ध्वारं प्रकल्पयेत्।

सुब्रह्मण्यस्य याम्ये स्यात्पूर्वद्वारनि केतनम्॥ 2.35 ॥

नैरृते विघ्न राहस्य पूर्वद्वारं प्रकल्पयेत्।

वारुण्यां स्थापयेद्वीष्णुं श्रीभूमिसहितं स्थितम्॥ 2.36 ॥

आसीनं वा श्रियो पेतं गरुडारूढमेव वा।

विश्वरूपधरं भोगशयनं वा प्रकल्पयेत्॥ 2.37 ॥

प्राङ्मुखं तु प्रकुर्वीत पश्चिमे विष्णुमन्दिरम्।

पश्चिमे तु श्रीयस्थ्सानमथ वा कल्पयेद्भुधः॥ 2.38 ॥

वायव्यां प्राङ्मुखं स्थानं दुर्गायै परिकल्पयेत्।

धानदं चोत्तरे स्थानं जृम्भलादिसमन्वितम्॥ 2.39 ॥

ऐशान्यामैश्वरं स्थानं सोमेशानान्तरेऽपि वा।

इन्ग्रेशानान्तरे वापि नान्यत्र परिकल्पयेत्॥ 2.40 ॥

आग्रेय्यां च महामोटीं ग्रामाद्धूरतरे स्थिताम्।

नैरृते चैव शास्तारं ग्रामाद्धूरतरे स्थितम्॥ 2.41 ॥

ग्रामस्य चोत्तरे वार्श्वे किञ्चिद्धूरतरे स्थितम्।

मातृस्थानं भवेत्तत्र सर्वास्ताश्चोत्तराननाः॥ 2.42 ॥

ऐशाना वाथ मातॄणां नातिदूरे गृहं भवेत्।

आग्नेय्यां वा गुहं दुर्गां वायुसोमान्तरेऽपि वा॥ 2.43 ॥

रज्जु पात श्रिशूलसूत्रसन्ध्यादिषु देवस्थान गृहादीनां निषेधः।

रज्जुपा तेषु सर्वत्र त्रिशूले सूत्रसन्धषु।

देवस्थानं न कर्तव्यं वीध्यग्रेषु विशेषतः॥ 2.44 ॥

गृहाश्च नैव कर्तव्यास्तत्र (14) वंशर्द्धिमच्छता।

प्रमादास्तुषु कुर्याच्चेत् ग्रामादीनां क्षयो भवेत्॥ 2.45 ॥

(14. स्तत्रेवं शुद्धि.)

ग्राममध्ये हरेरर्चनं मन्त्रक्रियादि

सर्वलोपानां प्रायश्चित्तं भवति

\(15\) मन्त्रहानौ क्रियाहानौ हव्यव्यादि कर्मसु।

प्रायश्चित्तं भवेत्तस्य ग्राममध्यार्चनं हरे॥ 2.46 ॥

(15. मन्त्रहानिः क्रियाहानिर्हन्यकव्यविवर्जितः)

भास्करादिपरिवाराणामर्चने फलविशेषः

आराधने भास्करस्य ग्रामे रोगो न जायते।

सौभाग्यसौम्यसौन्धर्यगुणाः कामस्य पूजनात्॥ 2.47 ॥

भूतादयो नृणां नैव भवेयुर्गुह पूजनात्॥

सर्वविघ्ना विनश्यन्ति विघ्न राजस्य पूजनात्॥ 2.48 ॥

वारुण्यां पूजयेद्विष्णुं भुक्तिमुक्ति (16) फलप्रदम्।

दुर्गां(17) सम्पूजयेद्देवीं नित्यमायुर्विवृद्धये॥ 2.49 ॥

(16. सम्पूजयेन्नित्यमायुर्जमयविवर्धनम्.) (17. प्रदं विभुम्.)

धनधान्यमृद्धिस्स्यात्कु बेर परिचर्यया।

ज्ञानवन्तो नरास्सर्वे भवेयुश्शिवपूजनात्॥ 2.50 ॥

मोटीपूजनया (18) चैव बालानां न विपद्भवेत्।

शास्तुः पूजनया चैव पुषन्ति ग्रामवासिनः॥ 2.51 ॥

(18. नित्यम्.)

मातृपूजनया नित्यं पिशाचा नैव पीडकाः।

पुर मलिकयोर्मध्ये हरेः स्थापननिषेधः

पुरे च मलिकायां च मध्ये न स्थापयेद्धरिम्॥ 2.52 ॥

अनलोमजानां मध्ये हर्यर्चननिषेधः

वासेऽनुलोमजानां च मध्येन हरिमर्चयेत्।

शूद्रादीनां वास्तुदेवतानिषेदः.

शूद्राणां प्रतिलोमानां स वास्तु न च देवता॥ 2.53 ॥

यदि स्यादविवेकेन राजा राष्ट्रं च नश्यति।

ग्रामादौ देवोत्सवर्दे वास्तु देवक्लपननिषेधः.

देवोत्सवार्धे ग्रामादौ वात्तेदेवान्न कल्पयेत्॥ 2.54 ॥

अङ्गिनो (19) नैव स्वाङ्गानि कल्पयन्ति स्वत न्त्रवत्।

कल्पयेयुः(20) प्रजा नां च राष्ट्रस्य प्रतिकूलकाः॥ 2.55 ॥

(19. अङ्गानि)(20. प्रजा राज्ञो राष्ट्रस्य प्रति कूलता.)

मूर्तीनां केशवादीनां मत्स्यादीनां तथैव च।

अन्तरालेषु सर्वषु दिक्षु चैव विदक्षु च॥ 2.56 ॥

सर्वत्र भगवद्गेहं ग्रामादौ कारयेत्सुधीः।

ग्रामप्रेक्षं न कुर्वीत उग्रमुग्रायुधोद्यतम्॥ 2.57 ॥

जामदग्न्यं नृसिंहं च संहारशयनं तथा।

सर्वत्र भोगशयनं भोगस्थानं तधैव च॥ 2.58 ॥

\(21\) भोगासनंच सर्वत्र शयनं सृष्ठिसंज्ञितम्।

यानकं च (22) क्रियोपेतं सर्वत्रैवतु कारयेत्॥ 2.59 ॥

(21. भागस्थानं (22. श्रियोपेतम्.)

ग्रामस्यान्तरा शूलिनो न्यासनिषेधः.

ग्रामान्तरे न कूर्वीत स्थानं देशस्य शूलिनः।

विनश्यत्यचिराद्घ्रामो राजा राष्ट्रं तथैव च॥ 2.60 ॥

तस्साद्धूरतरे कुर्यात् ग्रामादीनमुमापतिम्।

देवताभेदन पूजकभेदः

एवं संस्थाप्य दिग्देवान् पूजकः पूजयेत्क्रमात्॥ 2.61 ॥

विष्णोर्भागवतैरेव पञ्चरात्रपरायणैः।

पूजा कार्या न सामान्य देवतामातृपूजकैः॥ 2.62 ॥

शीवस्य शिवशास्त्रज्ञैः पूजनं च शिवद्विजैः।

सोमपाभि (23) र्द्विजश्रेष्ठैः कार्यं दिनक रार्चनम्॥ 2.63 ॥

(23. द्विजेन्द्ध्रेश्च.)

मदनं गणनाथं च सुब्रह्मण्यं शिवद्विजः।

पूजयेद्धनदादीनां पूजको विप्र इइष्यते॥ 2.64 ॥

दुर्गां सम्पूजयेद्धेवीं सदा भागवतस्स्वयम्।

मातॄणामर्चनं कार्यं तत् ज्ञैः पारशवैस्तथा॥ 2.65 ॥

शास्तारं च माहामोटीं कुलालः पूजयेत्सदा।

सुवर्णकाराम्भष्ठानां ग्रामस्यान्तः प्रकल्पनम्.

स्वर्णाम्भष्ठकलाभिज्ञान् (24) ग्रामस्यान्तः प्रकल्पयेत्॥ 2.66 ॥

(2. सुमर्णाम्भष्ठकारज्ञान्.)

प्रतिलोमादीनां स्थानम्.

(25)अन्येषां प्रतिलोमानां बहिर्ग्रामात्प्रकल्पयेत्।

प्राच्यां दिश्यनुलोमानां स्थापनं (26) कर्मिणां भवेत्॥ 2.67 ॥

(25. अन्येषामनुलेमानां) (26. कर्मणां)

सर्वेषां प्रतिलोमानां दक्षिणादिषु कल्पनम्।

श्रेणीभ्योऽपि बहिर्दूरे चण्डाला नैरृते स्मृताः॥ 2.68 ॥

सामान्येन श्मशानस्थानम्.

ग्रामस्य चोत्तरे दूरेश्मशानं (27) उदकाशये।

द्विजन्मनांश्वशासेस्थानविशेषः

\(28\) याम्ये तटे तटाकस्य श्शशानं स्याद्द्विजन्मनाम्॥ 2.69 ॥

(27. बन्धकालये.) (28. ग्रामस्य दक्षीणाचैव तटाकस्य.)

सर्वेषामनुलोमानां दाहः प्राच्यादिरोधसं।

\(29\) अन्येषां प्रतिलोमानां दिशः प्राच्यादयो विदुः।

इत्थं प्रकल्पयेद्ग्रामं नगरं कुलमेव वा॥ 2.70 ॥

(29. इदमर्धं क्वचदधिकमस्ति.)

मुक्तिमाप्नोति (30) पुरुषः पुनर्नेहोपजायते।

उपकुर्वन्ती ये मर्त्या द्रव्यैर्वा मानसेन वा॥ 2.71 ॥

(30. स पुमान् पुनरे व न जायते.)

स्वर्गलोके वसन्त्येते कालं कल्पावसानिकम्।

रक्षन्ति ये यथाक्लृप्तं ग्रामादीन् पृथिवीश्वराः॥ 2.72 ॥

ते य

तृतीयोऽध्यायः

मन्दिरनिर्माणविधिः.

श्रीभगवान्-----

ब्रह्मन् मन्दिरनिर्माणं तव वक्ष्यामि तच्छ्रुणु।

कर्षणार्थं भूसंस्कारः

पूर्वोक्तां भूमिमासात्य प्रवेशबलिपूर्वकम्॥ 3.1 ॥

भूमिं प्रदक्षिणं कृत्वा मन्त्रमेतमुदीरयेत्।

यक्षाः पिशाचा नागाश्च येऽत्र (1) तिष्ठन्ति सर्वदा॥ 3.2 ॥

\(2\) सर्वेऽप यान्तु तेऽन्यत्र विष्णोः स्थानं करोम्यहं।

(1. यत्र तिष्ठन्ति.) (2. सर्वते यान्त्वतोन्यत्र. सर्वे प्रयान्तु तेऽन्यक्रि)

तत्रास्त्रमन्त्रसंसिद्धान् सिद्धार्थान् सर्वतः क्षिपेत्॥ 3.3 ॥

लूर्ववद्वास्तुहोमं च कुर्याद्वास्तुबलिं तथा।

ब्राह्माणादिकर्षकभेदेन अनडुहो वर्णभेदः.

ततो भागवताचार्यो ह लेन विलिखेद्भुवम्॥ 3.4 ॥

ब्राह्मणो यजमानस्स्या दऩड्वान् गौरवर्णकः।

क्षत्रियो लोहितो वैश्यः पीतश्शूद्रस्तु मेचकः॥ 3.5 ॥

यथोक्त (3) वर्णालाभेतु कपिलो गौर एव वा।

ऋषभौ रक्तवर्णौ तु महन्तौ सबलौ (4) मतौ॥ 3.6 ॥

(3. वर्णाभावेतु.) (4. शबलौ.)

क्षालयेत्खुरशृङ्गादीन् भूषयेत्कनकादिभिः।

कर्षकवर्णानु गुणं हलयुगादिवैविध्यम्.

हलं युगं च पालाशं भ्राह्मणस्य विदीयते॥ 3.7 ॥

न्यग्रोधं क्षत्रियस्य स्यात् प्लाक्षं विट्छूद्रयो र्भवेत्।

न्यग्रोधपिप्पलौ स्यातां सर्वेषां युगलाङ्गलौ॥ 3.8 ॥

सर्वेषामेव वर्णानां सौवर्णः कुशिको भवेत्।

राजतं ताम्रमथवा योक्त्रं तेषां यथाक्रमम्॥ 3.9 ॥

कुशा धनुर्ज्या वीरण्यः काशा रज्जुश्च तन्मयी।

\(5\) हलभूतं च मेधिं च कारयेदेकयोनिकम्॥ 3.10 ॥

(5. युगं च हलमेदिं.)

\* कर्षकस्य अङ्गप्रसाधनम्.\*

स्नातो नवाम्बरधर स्सोष्ठीषश्शुचिरात्मवान्।

माल्यानुलेप (6) नायुक्तस्सोत्तरीयपरिच्छदः॥ 3.11 ॥

(6. नयुतः)

भूषितस्स्वयमाचार्यः पदौ प्रक्षालयेत्ततः।

आचम्यायम्य च प्राणा न्न्यासं कृत्वा यथाविधि॥ 3.12 ॥

द्विजेन्द्रैरभ्यनुज्ञातः कर्षणं प्रारभेत्ततः।

\* पुण्याहपूर्वकं मन्त्रेण हलयुगादियोजनम् \*

पुण्याहं वाचयित्वातु वैष्णवैर्मन्त्रवित्तमैः॥ 3.13 ॥

योजयेद्वृषभस्कन्धे युगं वै मूलविद्यया।

लाङ्गलं च युगेनैव योजयेद्विद्यया तया॥ 3.14 ॥

सुमुहुर्ते सुलग्ने च कर्षयेत्प्राङ्मुखस्थ्सितः।

भेरीपटहशङ्खादीन् घोषयेत्सर्वदिक्षु च॥ 3.15 ॥

सूक्तं शाकुनकं विप्राः पठेयुस्सर्वशान्तिदम्।

हृत्सरोजे च मां ध्यायेद्विद्यारूपेण चक्षुषा॥ 3.16 ॥

दण्‍डं (7) प्रवयणं कुर्यात्पालाशादिमहीरुहाम्।

\* कर्षणविधिः \*

आदाय तोदनं पश्चात्पीड येत् (8) हुंफडादिना॥ 3.17 ॥

(7. प्रवहणं) (8. युगवाहिनौ.)

प्राङ्मुखः प्रथमं ब्रह्मन् कर्षयेन्मूलविद्यया।

सूक्तेन पौरुषेणैव द्वतीयं भूमिकर्षणम्॥ 3.18 ॥

तृतीयं विष्णुसूक्तेन तद्गायत्य्रा तुरीयकम्।

नारायणासुवाकेन कर्षणं पञ्चमं स्मृतम्॥ 3.19 ॥

पाञ्चोपनिषदैर्मन्त्रैष्षष्ठं स्याद्भूमिकर्षणम्।

सप्तमं भूमिसू क्तेन कर्षयेद्देशिकोत्तमः॥ 3.20 ॥

प्रदक्षिणक्रमेणैव सीता स्यात्कमलासन।

दक्षिणेत्तरत स्तद्वत्कर्षयेत्पञ्च रात्रवित्॥ 3.21 ॥

\* निमित्त परीक्षा\*

\(8\) निमित्तानि परीक्षेत तत्काले देशिकोत्तमः।

देशिकस्य मनस्तुष्टिस्तत्काले शर्मणे भवेत्॥ 3.22 ॥

(8.निमित्तादि परीक्षाभिः)

\(9\) विपर्यये क्षयं विद्धि प्रासाद यजमानयोः।

अनड्वच्छयने चैव योक्त्रादीनां च भेदने॥ 3.23 ॥

(9. विषर्यासे.)

व्यत्यासे भ्रमणे चैव दुर्निमित्तोद येतथा।

अर्धच्छेदो भवेत्सूत्रौ स्वामिनो मरणं ध्रुवम्॥ 3.24 ॥

तृतीयभागे च्चेदे च राष्ट्रक्षोभो भवेद्ध्रुवम्।

विच्छेदेऽपि चतुर्भागे प्रयोक्तृभ्रंश उच्यते॥ 3.25 ॥

\* दुर्निमित्तेशान्तिः\*

पञ्चोपनिषदा (10) कुर्याच्छतं वारान् घृताहतीः।

शाम्यन्ति दोषास्ते सर्वे नार्तिमृच्छेत्प्रयोजकः॥ 3.26 ॥

(10. शतवारं घृताहूतिः।)

आचार्यो यजमानस्तु ब्राह्मणान् (11) भोजयेद्धनैः।

\* भूसमिकरणबीजावापौ.\*

कृष्टा भुवं समीकुर्याद्यत्नेन महतावृतः॥ 3.27 ॥

आलवालान् पृथक्कृत्वा जलकुल्यासमन्वितान्।

शालिमुद्गमवादीनि तत्र बीजानि वापयेत्॥ 3.28 ॥

सिक्तं प्रतिदिनं क्षेत्रं तोयेन महाता भवेत्।

रक्षां च कुर्या (12) द्यत्नेन परिपाकासानिकम्॥ 3.29 ॥

(12. त्सर्वत्र)

पक्वं लुनीयात्तत्क्षेत्रमान येद्गो (13) कुलानि तत्।

\* फलवृद्धिह्रासयोः फलम्\*

फले महति तद्धाम दीर्घकालं भविष्यति॥ 3.30 ॥

(13. कुलास्थितम्.)

अल्पे त्वल्पतरं कालं प्रासादे सन्निधिर्हरेः।

फलहीने भवेद्धाम प्रक्षीणधनधान्यकम्॥ 3.31 ॥

ब्राह्मणान् भोजयेत्तत्र सहस्रं शतमेव वा।

भुक्तवद्भ्यो धनं दद्याद्भ्राह्मणेभ्यो गवादिकम्॥ 3.32 ॥

\* भूशोधनम्.\*

प्रोक्षयेत्पंचगव्येन पञ्चोपनिषदा भुवम्।

कुद्धालैर्वा खनित्रेर्वा यावदम्भः खनेत् (14) क्षितिम्॥ 3.33 ॥

(14. भुवम्.)

प्रथमावरणं यावत्तावद्विस्तार इष्यते।

दण्‍डमात्रायतं खातं खनेद्वाकमलासन॥ 3.34 ॥

क्षेत्रदोषानुरूपेण मन्दिरो (15) च्छ्रयणे पि वा।

\* तुषांगारादिलाभेशान्तिः\*

भुतले खन्यमाने तु भस्माङ्गारतुषादिकम्॥ 3.35 ॥

(15. च्छ्रायणे.)

दुष्टसत्वोपलम्भे तु क्रिमिकीटादिर्शने।

जुहुयाच्छान्तये तेषामाचार्यस्सर्पिरादिना॥ 3.36 ॥

ब्राह्मणेभ्यो यथा शक्ति दद्याद्धेमादिकं धनम्।

\* रत्नादिला भेसमृद्धिः \*

रन्तादिदर्शने धाम समृद्धं (16) सर्वदा भवेत्॥ 3.37 ॥

\* होमकुम्भस्थापनादिविधिः\*

खात्या होमं बहिः खातात् स्थण्डिले चतुरश्रके।

स्थापयित्वाग्नि मादीप्य कुर्यादाज्येन देशिकः॥ 3.38 ॥

(16. सर्वकामदम्.)

मूलमन्त्रेण सूक्तेन पौरुषेण चरुं पुनः।

गुग्गुलं तिलनीवारं जुहुयान्मूलविद्यया॥ 3.39 ॥

पुण्याहं वाचयित्वा तु शालिं खाते विनिक्षिपेत्।

कुम्भानुपरि शालीनां सूत्रवस्त्रादिवेष्ठितान्॥ 3.40 ॥

कुर्म्भा लोहमयाः प्रोक्ता स्तदभावे तु मृण्मया।

आधारशक्तिं सौवर्णीं कृत्वा कुर्म्भे विनिक्षिपेत्॥ 3.41 ॥

मध्यमे तदनु प्राच्यां कुर्म्भे बीजानि निक्षिपेत्।

आग्नेय्यां सर्वलोहानि सर्वधातूनि दक्षिणे॥ 3.42 ॥

पुण्यतीर्ध मृदं कुम्भे नैरृते वारुणे पुनः।

मधुना पूरयेत्कुम्भं वायवीयं तु सर्पिषा॥ 3.43 ॥

रत्नैर्धानेश्वरे कुम्भे ऐशाने शैलमृत्तिकाम्।

निक्षिपेन्मध्यकुर्म्भे तु शालिक्षेत्रमृदं तथा॥ 3.44 ॥

अशोष्यह्रदसम्भूतां वल्मीकभवमृत्तिकाम्।

कन्दानि चोत्पलादीनां प्रक्षिपेत्प्रङ्मुखः स्थितः॥ 3.45 ॥

लोहरत्नानि च तथा (17) निदध्या द्धर्भकूर्चकम् 15।

अपिदध्याच्छरावेण क्रमेण परि (18) पूजयेत्॥ 3.46 ॥

(17. प्रक्षि पेद्भ्रह्मकूर्चकम्. ) (18. पूरयेत्.)

कुम्भस्योपरि मध्यस्य कुम्भमन्यं निवेशयेत्।

विधाय कुर्मं कालाग्निं सौवर्णं तत्र निक्षिपेत्॥ 3.47 ॥

कुम्भं तृतीयं विन्यस्य तत्रानन्ताकृतिं क्षिपेत्।

चतुर्थं वसुधाधारमुपरिष्टाद्घटंक्षिपेत्॥ 3.48 ॥

गन्धोदकेन तत्कुम्भान् पूरयित्वा समर्चयेत्।

खातमृद्भिश्च पुण्याभिरस्पृष्टाभिश्च दुषणैः॥ 3.49 ॥

पूरयेद्वालुकाभिश्च जलैश्चोपरि पूरयेत्।

हास्ति पादैर्ध्रृढं कृत्वा पुनस्तोयैश्च पूरयेत्॥ 3.50 ॥

इति श्री पाञ्च रात्रे महोपनिषदि पाद्मसंहितायां

क्रियापादे कर्षणविधिर्नाम

तृतीयोऽध्यायः.

---------------\*\*\*\*\*\*\*\*\*\*\*\*\*\*\*-----------------

पाद्मसंहितायाम

चतुर्थोऽध्यायः

\* विघ्ननिवारणोपायप्रश्नः \*

ब्रह्माः----

आरभ्यमाणे प्रासादे ग्रामादौ च जनार्दन।

ये विघ्नकारिणो दैत्ययक्षराक्षसदानवाः॥ 4.1 ॥

तेषां भवेद्यथाशान्तस्तद्भ्रूहि भगवन्मम।

\* बालालये भगवतेऽर्चनेन विघ्नशान्तिः\*

श्रीभगवान्---

कृत्वा बालगृहं पूर्वं तत्र मामर्चयेत्सुधीः॥ 4.2 ॥

प्रत्यूहकारिणस्सर्वे तेन शाम्यन्ति ते ध्रुवम्।

ग्रामादिश्चाचिरादेव निष्ट्रत्यूहं समाप्यते॥ 4.3 ॥

\* बालगृहनिर्माणदिगादि.\*

इन्द्रेशानान्त (1) रे वापि सोमेशानान्तरेऽपि वा।

इन्द्राग्निमध्ये वा मध्ये पावकस्य यमस्य च॥ 4.4 ॥

(1. रस्थाने.)

यमस्य निरृ तेर्मध्ये निरृतेर्वरुणस्यवा।

मध्ये वरुणवायोर्वा वायोस्सोमस्य वान्तरे॥ 4.5 ॥

यथाभिमतमेतेषामारम्भायतनं प्रति।

स्थाने बालगृहं विद्यात्सप्तपञ्चत्रिहस्तकम्॥ 4.6 ॥

धाम्ने मूलस्य (2) वलभिद्धिशि यत्र प्रकल्पितम्।

द्वारं बालालयस्यापि तत्रैन परिकल्पयेत्॥ 4.7 ॥

(2.वलजिद्धिशि.)

\* बालालये अर्चनीय बिम्भमानम्.\*

बिम्भं बालालये लोहमाश्मनं वाऽथ दारवम्।

शङ्कचक्रगदा पद्मदिव्यायुधचतुर्भुजम्॥ 4.8 ॥

उत्सेधन्तस्य बिम्बस्य ह्रासे पञ्चाङ्गुलो भवेत्।

त्रयश्च विंशतिश्चैव वृद्धावङ्गुलयः स्मृताः॥ 4.9 ॥

मानं सुखावहं यत्स्याद्यजमानस्य तद्भवेत्।

मत्स्यादिष्ववतारेषु कल्पेष्वारभ्य मन्दिरे॥ 4.10 ॥

बालालयेऽपि तद्वत्स्याद्विश्वरूपे चतुर्भुजः।

यानके यानकं वापि स्थापनं वापि कल्पयेत्॥ 4.11 ॥

जलेऽधिवास्य तद्बिम्बं मण्डपे चाधिवासयेत्।

\* वेदीकल्पनम्.\*

बालालयस्य मध्ये वा भागे दिव्येऽपि वांशके॥ 4.12 ॥

मेखलात्रयसं युक्तां वेदिं हस्तसमुच्छ्रिताम्।

कृत्वाप्रभाते विमले मुहूर्ते शोभने गुरुः॥ 4.13 ॥

मूलमन्त्रेण वेद्यां तु बालबिम्भं निवेशयेते।

स्थापयित्वा हरिं तत्र मन्त्रं न्यस्येद्यथाविधि॥ 4.14 ॥

\* भगवत्प्रार्थना.\*

प्रार्थयेत हरेस्तत्र सन्निधिं बालमन्दिरे।

आमूलधामनिर्वृत्ति (3) समया द्देशिकोत्तमः॥ 4.15 ॥

(3. समासात्.)

पूजां गृह्णीष्व भगवन्नस्मिंस्त्वं बाल (4) सद्मनि।

(4 पन्दिरे.)

शमयन् मूलधिष्णस्य विघ्नकृद्धैत्यसन्ततिम्॥ 4.16 ॥

?\*

परवारकल्पनम्.\*

इति विज्ञाप्य नत्या च परिवारान् प्रकल्पयेत्।

द्वारे चण्डं प्रचण्‍डं च क्षेत्रपालं खगेश्वरम्॥ 4.17 ॥

इन्द्रादीन् लोकपालांश्च स्वासु दिक्षु प्रकल्पयेत्।

सेनेशमीशकोणे तु गणेशं नैरृते यजेत्॥ 4.18 ॥

आशरीरगतान् देवान् स्थण्डिले पूजयेद्भुधः।

\* स्थण्डिलमानम्.\*

स्थण्डिलं हस्तमात्रं तु मेखलात्रयसंयुतम्॥ 4.19 ॥

वृत्तं वा चतुरश्रं वा कृत्वा तत्र समर्चयेत्।

कुमुदादिगणान् सर्वान् महापीठे समर्चयेत्॥ 4.20 ॥

\* ध्वजारोहणादि पुष्पयागावसानिकं सर्वं बालालये कुर्यात्\*

एवं संस्थाप्य मेधावी कुर्यादन्तेमहोत्सवम्।

ध्वजारोहणपूर्वं स्यात्पुष्पयागावसानिकम्॥ 4.21 ॥

एकाहमथवा कुर्यादुत्सवं बालमन्दिरे।

लोहजं बालभिम्बं चेत्तेनै वोत्सवमाचरेत्॥ 4.22 ॥

नित्यं नैमित्तिकं काम्यं कर्म बालालये भवेत्।

\* उत्ववभिम्बाभावे बालबिम्बेनै वोत्सवं चरेत्\*

उत्सवार्थं न चेद्बिम्बं बालेनै वोत्सवो भवेत्॥ 4.23 ॥

\* बालबिम्बेनोत्सवे चतुर्थस्नपननिषेधः\*

न कुर्यात्तत्र विन्यासं चतुर्थस्नपनं तथा।

\* आलये उत्तमादिभेदः\*

आरभेत स्थपतिभिस्साकं रथकृदालयम्।

मुख्यं शिलामयं गेहं मध्यमं चेष्टकादिकम्॥ 4.24 ॥

जघन्यं दारुजं विद्यान्मृण्मयं हेयमुच्यते।

\* सञ्चितासञ्चिताद्यालयभेदः \*

मिश्रै श्शैलादिभिर्दव्यैरेकानेकत्वयोगतः॥ 4.25 ॥

सञ्चितासञ्चिते स्यातामुपसञ्चितमेव वा।

द्रव्येणै केन यद्धाम स्थूप्यन्तं परिकल्पितम्॥ 4.26 ॥

श्रेष्ठं तत्सञ्चितं विद्याद्द्रव्ययुग्ममस़ञ्चितम्।

सदनं मध्यमं तत्स्यान्मृद्भिर्दार्वादिभिः कृतम्॥ 4.27 ॥

उपसञ्चितमाख्यातमधमं धाम तद्भवेत्।

\* गर्भवच्छिलादारुभिरालयनिर्माणे दोषः\*

गर्भयुक्तशिलादारु वर्जयेद्धेवताऽलये॥ 4.28 ॥

कुर्याच्चेदामयी स स्याद्यजमानो न संशयः।

\* देवता न्तरपद्मस्थशिलादिग्रहणे दोषाधिक्यम्.\*

देवता न्तरसद्मस्थं न गुह्णीयाच्छिलादिकम्॥ 4.29 ॥

तेनैव सदनं कुर्वन्नाशयेद्वंशमात्मनः।

पच्यते नरके घोरे जायते च श्वयोनिषु॥ 4.30 ॥

मठकूपतटाकादेरप्यग्राह्यं शिलादिकम्।

नरके पच्यते घोरे जायते निर्दनश्च सः॥ 4.31 ॥

वासुदेवालयाद्धारु षाषाणं वा तदिष्टकान्।

गुहीत्वा धिष्ण्यनिमान् णे कर्ता दुःखै कभाजनम्॥ 4.32 ॥

पर्यायेण प्रजेद्घोरान् नरकान्भृशदारुणान्।

पच्यते तेषु दुखेषु पर्यायेण सदा नरः॥ 4.33 ॥

\* न्यायान्यायार्जितद्रव्यैरायनिर्माणे फलम् \*

न्यायेन सञ्चितैर्द्रव्यै र्निर्मिते सदने हरेः।

फलमक्षययाप्नोति यजमानो न संशयः॥ 4.34 ॥

अन्यायोपार्जितैर्द्रव्यैरसुरैर्भुज्यते फलम्।

\* जलेन समतावीक्षणम्\*

जलेन नयतां वीक्ष्य विन्यस्य प्रकृतिं क्षीतौ।

तस्मिन्नाधाय फलकान् प्रथमान् शास्त्रचक्षुषा।

सुधया तां द्रढीकृत्य जानीयात्समतां जलैः॥ 4.35 ॥

\* उपपीठादि कल्पनम्.\*

कृत्वोपपीठमुपरि स्वादधिष्ठानमुत्तमम्।

विना वाप्युपपीठेन स्यादधिष्ठानकल्पनम्॥ 4.36 ॥

अथवा कल्पयेत्पूर्वमधिष्ठान मुपावहात्।

पादं च प्रस्तरं चैव ग्रीवां च शीखरं तथा॥ 4.37 ॥

कुर्याद्वथाक्रमं यावत्तृप्येरन् तलकल्पने।

\* द्वितलाद्याद्यादश तलावधि कल्पनीयाङ्गानि.\*

द्वितले धाम्न्यधिष्ठानं चरणं प्रस्तरं तथा॥ 4.38 ॥

कूटं चशालां संस्थानं पञ्चरं प्रस्तरं पुनः।

वेदिं ग्रीवां च शिखरं क्रमेण परिकल्पयेत्॥ 4.39 ॥

त्रितलादिविमानाना माद्वादशतलावधि।

एवं प्रकल्प्य शास्त्रोक्त मितरेष्वपि कल्पयेत्॥ 4.40 ॥

\* अष्टादशधाम्नेङ्गानि\*

उपानं जगतीं चैव कुमुदं पट्टिकां तथा।

कण्ठं च पट्टिकाचैव चरणं च तलोत्तरम्॥ 4.41 ॥

हंसमाला कपोतश्च प्रतिश्च प्रतिवेदिका।

कण्ठं च शिखरं चैवक्रमेणाष्टादशाङ्गकम्॥ 4.42 ॥

धाम्नस्थूप्यन्तमथ वा यजमानानुरूपतः।

कुर्यात्पटादौ निर्माणां कृत्वा पूर्वं विचक्षणः॥ 4.43 ॥

इति श्री पाञ्चरात्रे महोपनिषदि पाद्मसंहितायं

क्रियापादे शिखरनिर्माणं नाम

चतुर्थोऽध्यायः

---------------\*\*\*\*\*\*\*\*\*\*\*\*\*------------



पाद्मसंहितायाम्.

पञ्चमोऽध्यायः

\* दिक्परीक्षा\*

श्रीभगवान्---

प्राचीं परीक्षयेत्पूर्वं दिशं शास्त्रोक्तवर्त्मना।

प्राच्यादिदिद्विभागेन द्वारादिविधिरिष्यते॥ 5.1 ॥

\* शङ्कुस्थापसम्.\*

हस्तमानायतं शङ्कुं द्वादशाङ्गुलमेव वा।

क्षीरवृक्षजमङ्गुष्ठ (1) परिणाह मृजुं शुभम्॥ 5.2 ॥

(1. मपिमाण)

प्रासादस्थानमध्ये तु स्थापयेन्मूलविद्यया।

शङ्कोर्दिगुणमानेन परितो मण्‍डलं लिखेत्॥ 5.3 ॥

मण्डलान्ते लिखेच्छायां शङ्कोः पुर्वापराह्णयोः।

न्यस्य बिन्दुद्वयं सूत्रं प्राक्रृत्यक्यंस्थितं लिखेत्॥ 5.4 ॥

बिन्दुद्वयान्तरं ग्राह्यं कच्छपाननपुच्छगम्।

जातप्राक्सौम्यदिक्सूत्रमेवंसूत्रे (2) समीकृते॥ 5.5 ॥

(2. समीक्षिते.)

सीमासुत्रमिति भ्रान्तमुत्तराद्यं पदं लिखेत्।

अष्टदिषु यथान्यायं सीमासुत्रं तथा लिखेत्॥ 5.6 ॥

त्रिषञ्पसप्तहस्तं वा अधिकंवा यथेच्छया।

कुर्यात्तत्सूत्रिविन्यासं ग्राम्यास्थानसमृद्धये॥ 5.7 ॥

दिक्सूत्रं भ्रमणेनै व चतुरश्रं नयेत्पुनः।

अष्टदिक्षु यथान्याय्यं शङ्कुस्थापनमाचरेत्॥ 5.8 ॥

शङ्कुसंस्थापनाकाले निमित्तानि च लक्षयेत्।

शुभं चेत्सिद्धिमाप्नोति अशुभे शान्तिमाचरेत्॥ 5.9 ॥

\* प्रासादसंस्थाननिर्देशः \*

चतुरश्रं सुवृत्तं च चतुरश्रायतं तु वा।

वृत्तायतं वा कुर्वीत प्रासादं तु चतुर्विधम्॥ 5.10 ॥

स्थित्यासनानि यानानि चतुरश्रे च वृत्तके।

वृत्रायते सुवृत्तेवा चतुरश्रायतेऽपि वा॥ 5.11 ॥

शयनं तत्र कुर्वीत विश्वरूपं तथैव च।

लोकाक्रान्तं सुरेशेशं तत्र कुर्याद्विचक्षणः॥ 5.12 ॥

एवं बिम्भानुसारेण प्रासादं कारयेद्बुधः।

\* विष्ण्वालयस्य अयुग्महसैन मानम्\*

आरभ्य चैकहस्तादि दशहस्तान्तमेव हि॥ 5.13 ॥

अयुग्मेनैव हस्तेन कुर्यादायतनं हरेः।

युग्मं वा मोक्षकामस्य अमुग्मं भुक्तिका (3) ङ्क्षिणः॥ 5.14 ॥

(3. कामतः)

\* अन्येषां कामनानुसारेण मानम्\*

अ द्वादशतलान्तं वै यथा वित्तानुसारतः।

मानयित्वा विधानेन विमानं तत्र कारयेत्॥ 5.15 ॥

कृत्यैवं वास्तुशास्त्रज्ञो ह्यारभेत्प्रथमेष्टकाम्।

\*इष्टकाभेदाः\*

इष्ठकास्त्रिविधाः प्रोक्ताश्शिलाकाष्ठजमृण्मयाः॥ 5.16 ॥

\* विमानानुरोधेन प्रधमेष्टकाभेदः\*

शैलजेषु विमानेषु शिला स्यात्प्रथमेष्टका।

काष्ठेन धमनिर्माणे तेनैव प्रथमेष्टका॥ 5.17 ॥

नुपक्वेष्टकया कुर्याद्विमानं त्विष्टकामये।

आमेष्टकचिते धिष्ठ्ये तथैव प्रथमेष्टका॥ 5.18 ॥

शै लेष्टकाभ्यां रचिते शिलास्यात्प्रथमेष्टका।

इष्टका काष्ठयुकै तु इष्टका प्रथमेष्टका॥ 5.19 ॥

\* शिलायाः पुल्लिङ्गादिभेदः तत्वीनियोगश्च \*

शिलासङ्ग्रहणे देशे साधिवासपुरस्सरम्।

सङ्गृह्य तु शिलां तत्र पुल्लिङ्गादि परीक्षयेत्॥ 5.20 ॥

उपानदादिस्तू प्यन्तं पुल्लङ्गिशिलया भवेत्।

स्त्रीलिङ्गशिलया चैव कारयत्प्रथमां शिलाम्॥ 5.21 ॥

\* सदोषप्रतिमाया ग्रहणे हानिः \*

प्रतिमा दारुवद्ग्राह्या निर्दोषा गुणवत्तरा॥ 5.22 ॥

\(4\) अयथा विहितैर्लिङ्गै र्लोभादज्ञानतोऽपिवा।

तर्तुः कारयितुर्नाशो राज्ञो राष्ट्रस्य निश्चितः॥ 5.23 ॥

\* मृण्मयेष्टकाविधिः\*

इदानिं सम्प्रपक्ष्यामि मृण्मये त्विष्टकाविधिम्।

रथकारेण निर्दिष्टं देशमासाद्य देशिकः॥ 5.24 ॥

तत्रापि ज्वलिते वह्नौ सर्पिषा जुहुयाच्छतम्।

अष्टौ च मूलमन्रैण नृसू क्तेन चरुं पुनः॥ 5.25 ॥

मूलमन्त्रेण समिथो याज्ञिको जुहुयात्तथा।

कुर्याच्च चरुणा भूयो विष्णुपारिषदाहुतीः॥ 5.26 ॥

क्षेत्रपालस्य भूतानां वास्तुनाथस्य च स्वयम्।

देवतानामृषीणां च तथादेवगणस्य च॥ 5.27 ॥

यथालिङ्गेन मन्त्रेण स्वाहान्तेन विचक्षणः।

भूरादिभिर्वाहृतिभिर्हुत्वापुर्णासुतिं चरुम्॥ 5.28 ॥

चतुर्दिक्षु च पूर्वाद्वं चरुणा बलिकर्मच।

कुर्यादनेन मन्त्रेण नमोन्तेन यथाक्रमम्॥ 5.29 ॥

विष्णुपारिष देभ्यश्च सर्वभूतेभ्य एव च।

वास्तुनाथाय च तथा क्षेत्रपालाय चोपरि॥ 5.30 ॥

कृत्वाग्नि मुत्सृजेदे वमग्रे होमादिकेकृते।

\* इष्ठकानिर्माणनियमः\*

कुलालः प्राङ्मुखः कुर्यात्तत्र भूमृत्तिकेष्टकाम्॥ 5.31 ॥

\* इष्टकानां पुर्लिङ्गादि स्वरूपम् तद्विनियोगश्च\*

पुल्लिङ्गादिविभागेन तद्विभागो विधीयते।

रेख ऋजुरयुग्मा वा यत्र पौंस्नी तदिष्टका॥ 5.32 ॥

तिरश्ची वाथा वा युग्मा रेखा स्त्रैणी तदिष्टका।

\(5\) नपुंसकश्च निर्लेखा रेखा वाग्रेऽथ कर्णयोः॥ 5.33 ॥

(5. सपुंसकस्सान्निकृते.)

न पुल्लिङ्गेष्टका तावत् गर्भाधाने विधीयते।

स्त्रीलिङ्गेष्टकया कुर्याद्गर्भाधानादिपीठीकाम्॥ 5.34 ॥

पुल्लीङ्गेष्टकया कुर्यात्प्रासादं तद्विचक्षणः।

\* इष्टकायामकूमानम्\*

चतुर्व्विंशाङ्गुलायामा श्रेष्ठा स्यान्मध्यमा पुनः॥ 5.35 ॥

अष्टादशाङुलायामा कनिष्ठा षोडशाङ्गुला।

अर्धायामं तु विस्तारं तदर्धं घनमिष्यते॥ 5.36 ॥

आयामसमविस्तारा स्यादाच्छादनिकेष्टका।

एवमादीष्टकामानं कुर्याद्‌भूमिवशाद्भुधः॥ 5.37 ॥

\* इष्टकायामानान्तरम्\*

महामानमिदं विद्यादल्पमानमुदीर्यते।

प्रासादपादविस्तारतुल्यो विस्तार इष्यते॥ 5.38 ॥

विस्तारद्धिगुणायामाः कल्पयेदिष्टका बुधः।

एवं शिलानां दारूणां मानं दारुशिलायमे॥ 5.39 ॥

\* इष्टकागुणाः \*

सुपक्वा सुस्वरा पक्वबिम्बाभा सुदृढा समा।

एकवर्णा प्रशस्ता स्यादिष्टका प्रथमाहिता॥ 5.40 ॥

\* वर्जनीयेष्टका\*

कालमण्‍डालसंयुक्तां छिन्नांभिन्नामथानृजुम्।

स्फुटितां वर्जयेद्ब्रह्मन् प्रासादामम्भणेष्टकाम्॥ 5.41 ॥

\* देवालये मानुषालये च प्रथमेष्टकानां सङ्ख्या\*

चतस्रः प्रथमाः कुयादिष्टका देवतालये।

आवासे पञ्च मर्त्यानां कल्पयेत्प्रथमेष्टकाः॥ 5.42 ॥

पक्वेष्टकचिते धाम्नि पक्वा स्यात्प्रथमेष्टका।

(6)आद्येष्टक चितेऽगारे प्रथमा नान्यथा भवेत्॥ 5.43 ॥

(6.आयामे चेष्टकचिते.)

\* इष्टकाधिपासार्थ मङ्गुरार्पणे कलशन्यासादिः \*

अङ्कु रानर्प येत्पूर्वमधिर्ववधिवसनकर्मणि।

दिशां चतसृणां धाम्नः पूर्वायां दिशि च क्वचित्॥ 5.44 ॥

प्रफां दर्भस्रजं कुर्यात् षोडशस्तम्भसंयुताम्।

सप्ततालायतां तत्र वेदिं हस्तसमुन्नताम्॥ 5.45 ॥

मध्ये कृत्वा ततः पीठं शालिभारै स्तिभिः कृतम्।

वृत्तं वा चतुरश्रं वा कुर्याच्चेष्टं चतुर्मुख॥ 5.46 ॥

द्वाभ्यां मध्यममेकेन जघन्यं परिकल्पितम्।

सूत्रादिवेष्टितं कुम्भं धान्यपीठे निधापयेत्॥ 5.47 ॥

परितः कलशान्यष्टौ चाष्टदिक्षु विनिक्षिपेत्।

कुम्भस्योत्तरतस्तस्य (7) वारिपूर्णस्य देशिकः॥ 5.48 ॥

(7. परिपूर्णस्य.)

तावत्प्रमाणं कुर्वीत धान्यपीठं तथाविधम्।

तदर्धं तण्डुलयुतं तदर्धं तिलसंयुतम्॥ 5.49 ॥

आ स्तीर्णदर्भसंबाधं नववस्त्रपरिष्कृतम्।

\(8\) तदिष्टकाधिवासार्थं कुत्वैवं देशिकोत्तमः॥ 5.50 ॥

(8.तत्रेष्टकाधिवासार्थं.)

स्नापयेदिष्ट काः पूर्वं स्थापयेत्कलशान्नव।

व्रिहीपीठे सुनिहिते मध्ये चैवाष्टदिक्षुच॥ 5.51 ॥

मध्यमे कल शेसर्पिः प्राच्ये क्षीरं विनिक्षिपेत्।

आग्नेये दधि याम्ये तु गुडं नैरृतदिश्यपि॥ 5.52 ॥

प़ञ्चगव्यं फलरसं वारुणे मातरिश्वनि।

गन्धवारि तथा सौम्यो लोहलोयं शिवे मधु॥ 5.53 ॥

विन्यस्य नवस्त्रेण वेष्टयित्वासमर्चयेत्।

\* इष्टकास्नपम्.\*

स्थापयित्वेष्टकाः पिठे स्नापयेत्कलशैः क्रमात्॥ 5.54 ॥

पयोघृतेन साम्नाग्रे स्नापयेत्पयसा ततः।

स्नापयेदिक्षुतोयेन मधुवातेतिमन्त्रतः॥ 5.55 ॥

फलिनीत्यनुवाकेन स्नापयेत्फलवारिणा।

हिरण्यगर्भममन्त्रेण स्नापयोल्लोहवारिणा॥ 5.56 ॥

दधिक्राण्वेतियजुषा दध्ना संस्नापयेत्ततः।

स्नापयेत्पञ्चगव्येन पञ्चवारुणिकेत्य तः॥ 5.57॥

गन्धद्वारेति मन्त्रेण स्नापयेद्गन्धवारिणा।

मधुवा तेतिमन्त्रेम मधुस्नानं समाचरेत्॥ 5.58 ॥

\(9\) घृतसाम्नेति साम्ना वैघृतेन स्नापये त्ततः।

एकैकं नववस्त्रेण दर्भयुक्तेन वेष्टयेत्॥ 5.59 ॥

(9. फृतिस्नातेति.)

परिगृह्येष्टकास्सर्वाश्शयनोपरि निक्षीपेत्।

\* अधिवासार्थहोमः \*

तोरणं द्वारकुम्भांश्च ध्वजांश्च परिपूरयेत्॥ 5.60 ॥

एष्टव्यो मध्यमे कुम्भ परिमात्मा चतुर्मुख।

अष्टास्वन्येषु कुम्भषु विष्ण्वादीनष्ट पूजयेत्॥ 5.61 ॥

निवेदयेन्महाकुम्भे पयसं वा गुडोदनम्।

पूर्वस्यामुत्तरस्यं वा दिशि कुर्ण्डान् प्रकल्पयेत्॥ 5.62 ॥

स्थण्डिले वाग्नियानीय जुहुया त्समिदादिभिः।

समिदाज्य तिलं पुष्पं पृथगष्टोत्तरं शतम्॥ 5.63 ॥

जुहुयान्मूलमन्त्रेण सूकैन च चरुं पुनः।

स्पर्शयेदिष्टकास्सर्वास्सम्पाताह्येन देशिकः॥ 5.64 ॥

हेमसूत्रैः प्रतिसरैरस्त्र मन्त्रेण बन्धयेत्।

विभवासुगुणैर्वान्यैः कार्पासरजतादिभिः॥ 5.65 ॥

स्वप्नाधिपतिमन्त्रेण जुहुयात्सर्पिषा शतम्।

\* स्वप्न परीक्षा.\*

स्वप्नार्थं गुरुणा सार्थं यजमानस्तु संविशेत्॥ 5.66 ॥

दुस्स्वप्नदर्शने जह्यान्निर्माणं तस्य सद्मनः।

स्वप्ने शुभे तु सदनं प्रारभेताविलम्बितम्॥ 5.67 ॥

श्वोभूते शोभने लग्ने स्थापयि त्वेष्टका गुरुः।

प्रावेशयेच्च प्रासादमिष्टकास्तास्सुपूजिताः॥ 5. 68 ॥

\* इष्टकानां सम्भरस्थानम्\*

क्लृप्तस्य द्वारदेशस्य दक्षिणे देशिकोत्तमः।

पादमूलादधस्तात्ताः क्षिपेत्तूर्यादि घोषयेत्॥ 5.69 ॥

\(10\) स्वस्तिकं वाचयित्वातु ब्राह्मणान् धनतोषितान्।

\* देवमनुष्यालययोरिष्टकान्यासे विशेषः\*

प्रादक्षिण्येऽपि चेन्दादिसोमान्तं देव (11) सद्मनि॥ 5.70 ॥

(10. स्वस्तीति.) (11. मन्दिरे.)

ममष्याणां तु मध्यान्तं मूलमन्त्रेण दैवते।

नदध्यादिष्टका धाम्नि मानुषाणां निकेतने॥ 5.71 ॥

श्रीसू क्तेनेष्टकाधानां देवीनामधिदेवता।

इष्टकानां चतुर्मूर्तिः पञ्चमूर्तिस्तु मानुषे॥ 5.72 ॥

याम्यवारुणयो र्मूलमग्रमिन्द्रधनेशयोः।

\* उपानद्वैषम्येहानिः\*

इष्टकानां भवे (12) न्न्यासे उपानद्विषमं भवेत्।

कृते चेन्मोहतोऽज्ञानाद्वैषम्यभयकारणम्॥ 5.73 ॥

(12. न्न्यासविधानं विषयम्.)

तन्मातुपानत्सदृशीरिष्टकाः प्रथमं क्षिपेत्।

\* श्वभ्रबूरितजलावर्तपरीक्षा\*

आदिदैवं समभ्यर्च्य श्वभ्रं लो येन पूरयेत्॥ 5.74 ॥

रत्नैर्धान्यैश्चलोहैश्च कुसुमैश्च पृधश्विधैः॥

पूरिते सुभृशं श्वभ्रे जलावर्तं परीक्षयेत्॥ 5.75 ॥

शूभं प्रदक्षिणावर्तं सव्यावर्तमथाशुभम्।

\* श्वभ्रजलशोषेधामयजमानादीनांहानिः \*

श्वभ्रे विनिहितं तोयं सद्यश्शोषं व्रजेद्यदि॥ 5.76 ॥

आरब्धमपि तद्धाम न समाप्तिं समृच्छति।

म्रियते यजमानो वा भवेद्वा राष्ट्रविप्लवः॥ 5.77 ॥

निमितैष्वशुभेष्वेवं शुभेषु तु शुभं भवेत्।

\* वनस्तुष्टेः कार्यकरत्वम्.\*

देशिकस्य मनस्तुस्टिस्सर्वसम्पत्करी सदा॥ 5.78 ॥

विपत्करी वितुर्षिस्स्याद्रथकारस्य (13) वै तथा।

(13. देवता.)

\* दुर्निमितैषु शान्तिहोमादिः\*

दुर्निमितैषु सर्वेषु शान्त्यर्थं जुहुयाद्गुरुः॥ 5.79 ॥

ब्राह्मणान्भोजयोद्दद्यात्सुवर्णं शक्त्यपेक्षया।

उत्पलस्यारविन्दस्य कन्दं गर्ते विनिक्षिपेत्॥ 5.80 ॥

पुण्यतीर्थस्य (14) शालेयकेदारस्य च मृत्स्नया।

मूलमन्त्रेण तद्गर्तं पूरयेच्छादयेच्च तत्॥ 7.81 ॥

(14. शालेयं केसरस्य.)

\* आचार्यादीनां दक्षिणा.\*

आचार्यदक्षिणां दद्याच्छत (15) निष्कान्विता नृपः।

अन्येषामपि सर्वेषां दशनिष्कावरा भवेत्॥ 5.82 ॥

(15. निष्कावराय च)

आरम्भण

पाद्वसंहितायाम्.

षष्ठोऽध्यायः

गर्भन्यासविधिः

श्रीभगवान्---

\(1\) गर्भन्यानवधिं ब्रह्मन् वक्ष्यामि श्रूयतामसौ।

गृह्णीयान्मृत्तिकां पूर्वं स्थानेषु दशसु क्रमात्॥ 6.1 ॥

(1. गर्भस्य संविधिम्. भर्भन्यासमिदं.)

शैले ह्रदे पुण्यतीर्थे वल्मीके (2) कर्कटाशये।

नद्यां वृषविषाणाग्रे दन्तिदन्ते पयोनिधौ॥ 6.2 ॥

(2. कर्कटालये.)

हले चैतेषु सम्भूता प्रशस्ता मृत्तिका (3) ततः।

कुमुदस्यारविन्दस्य कशेरूत्पुल योस्तथा॥ 6.3 ॥

(3. भवेत्.)

नीलोत्पलस्य पञ्चैतान्कन्दानपि समाहरेत्।

मनश्शिला हरीतालमञ्जनश्यामसीसकम्॥ 6.4 ॥

सौराष्ट्रं रोचनां चैव गैरिकं पारदं तथा।

आदाय(4) धातून् रत्नानि वज्रवैढूर्य (5) मौक्तिकम्॥ 6.6 ॥

(4. चादौ.) (5. रत्नकं)

\(6\) स्फटिकं पुष्यकं शङ्कं पद्मरागं तथा परम्।

चन्द्रकान्तं (7) महानिलं नवैतानि समाहरेत्॥ 6.7 ॥

(6. मौक्तिकं स्फटकं पुष्यं.) (7. तथा निलं)

शालिनीवारकङ्गूंश्च प्रियङ्गुतिलमाषकान्।

मुद्गांश्च यववेणूंश्च गृह्णीयान्नवधान्यकम्॥ 6.8 ॥

हिरण्यं रजतं ताम्रमायसं त्रपु सिसकम्।

सौवर्णं कूर्मरूपं च सौवर्णं शङ्खचक्रकम्॥ 6.9 ॥

एतान् सर्वान् समानीय निक्षिपेद्गर्भभाजने।

भाजनं धान्यराशौ तु न्यन्य वस्त्रेण वेष्टयेत्॥ 6.10 ॥

गन्धादिभिस्समभ्यर्च्य विष्णुगायत्रिया ततः।

कुण्डे वा स्थण्डिले वाग्निं समानीय (8) समिध्य च॥ 6.11 ॥

(8.समिंधयेत्.)

सर्पिषा च समिद्भिश्च विष्णुदैवत्यया तया तया।

अष्ठोत्तरशतं हुत्वा सम्पाताह्यं तु सङ्ग्रहेत्॥ 6.12 ॥

चरुणा नरसू क्तेन जूहुयात् पोदशाहुतीः।

इन्द्रादिलोकपालेभ्यो भुवनेभ्यस्तथैव च॥ 6.13 ॥

पर्वतेभ्यस्समुद्रेभ्य आदि त्येभ्यस्तथैव च।

वसुभ्यश्च मरुद्भ्यश्च ऋषिभ्यस्तदन न्तरम्॥ 6.14 ॥

वेदेभ्यस्सर्वशास्त्रेभ्यः पुराणेभ्यस्तथैव च।

पातालेभ्यश्च दिग्भ्यश्च नागेभ्यस्तदनन्तरम्॥ 6.15 ॥

गणेभ्यस्सर्वभूतेभ्यो (9) नरेन्द्रेभ्य स्तथैव च।

ग्रहेभ्यश्चैव सर्वेभ्यस्स्वाहान्तं जुहुयात्पृथक्॥ 6.16 ॥

(9. नक्षत्रेभ्य.)

तिलाज्यमिश्रचरुणा जुहुयात्तेभ्य एव च।

संपाताज्यं समानीय निषिञ्चेद्गर्भभाजने॥ 6.17 ॥

\* निशायामेवगर्भन्यासः \*

निशायामेव कुर्वीत गर्भस्य न्यसनं गुरुः।

सुमुहूर्ते सुनक्षत्रसुपक्षकरणैर्युते॥ 6.18 ॥

शङ्खभेर्यादि (10) घोषैश्च सहमङ्गलपाठकैः।

द्विजेन्द्रवेदघोषैश्च आस्फोटक्ष्वेलितैरपि॥ 6.19 ॥

(10. तूर्याङ्गैः)

आदाय भाजनं पश्चाद्देवागारं प्रदक्षिणम्।

गत्वा गर्भगृहं सम्यग्ब्रणैस्सह संविशेत्॥ 6.20 ॥

\(11\) द्वारस्य दक्षिणे पार्श्वे प्रारभ्यं पादपार्श्वतः।

\* देवादिभेदेनगर्भन्यासस्थाननिर्देशः \*

देवानां पट्टिकायां तु गर्भन्यासः प्रशस्यते॥ 6.21 ॥

(11.देवस्य.)

विप्राणां पट्टिकाधस्तान्नृपाणां कुमुदोपरि।

वैश्यानां (12) कुमुदे चैव शूद्राणां जगतोपरि॥ 6.22 ॥

(12. कुमुदाधस्तात्.)

\* नी चो च्चादि व्यत्यासे अनिष्टफलम्.\*

नी चे दुःखं भवेन्नि त्यमुच्छ्रिते द्रव्यनाशनम्॥ 6.23 ॥

\(13\) स्थानभ्रंशकरं द्वारे भवत्येव न संशयः।

तस्माद्यत्नेन कर्तव्यं सुगुप्तं भित्तिमध्यतः॥ 6.24 ॥

(13. स्थानभ्रंशोऽपचारे तु.)

\* गर्भन्यासमंञ्जूषाविधिः\*

मञ्जूषां मुख्यलोहेन कृत्वा तालप्रमाणतः।

नवगर्तसमायुक्तं विधानेन समन्वितम्॥ 6.25 ॥

दारुजं तदभावे स्याद्गर्ता वरणसंयुतम्।

पुण्याहं वाचयित्वा तु पञ्चगर्व्येन शोधयेत्॥ 6.26 ॥

\* ध्यानप्रकारः\*

ध्यायन्भूमण्‍डलं सर्वं साद्रिद्वीपसमुद्रकम्।

दिग्गजो (14) त्तम्भितं शेषफणिन्द्रशिखरस्थितम्॥ 6.27 ॥

(14. त्तमभृच्छेषफणिन्द्रशिरसि.)

मनस्यावेश्य वसुधां द्विहस्तां श्यामलां शुभाम्।

आकल्पितामृतुस्ना तामादध्याद्गर्भ (15) संपदम्॥ 6.28 ॥

(15. संयुतम्.)

आत्मानं केशवं ध्यात्वा सर्वाभरण भूषितम्।

\* मृद्धात्वादीनांन्यासस्थानं\*

मृदं गृहीत्वासामुद्रीं परिकुर्यात्प्रदक्षिणम्॥ 6.29 ॥

पार्वतीं पूर्वतो स्यस्येत्तीर्थजां दक्षिणे तथा।

नदीजां पश्चिमे भागे ह्रदजामुत्तरे तथा॥ 6.30 ॥

कुलीरमृदमाग्रेय्यां नैरृते वाल्मिकीं मृदम्।

हलजां दिशि मारुत्यामैशान्यां हस्तिदन्तजाम्॥ 6.31 ॥

वृषभस्य निषाणस्थां ब्रह्मस्थाने निवेशयेत्।

कन्दमौत्पलमैन्द्रे स्याद्यमदिश्यथ कौमुदम्॥ 6.32 ॥

नैलोत्पलं प्रतीचीने काशेरवमुदग्गिशि।

ब्रह्मस्थाने भवेत्पाद्मं ततो धातून्विनिक्षिपैत्॥ 6.33 ॥

पुर्व मनश्शिलां याम्ये हरितालं च वारुणे।

अञ्ञनं धनदाशायामाग्नेय्यां दिशि सीसकम्॥ 6.34 ॥

सौराष्ट्रं नैरृते भागे (16) वायवीये तु रोचनां ।

ईशाने गैरिकं मध्ये पारदं ब्रह्मणः पदे॥ 6.35 ॥

(16. वायव्ये रोचना मता.)

वज्रं पूर्वे भवेद्याम्ये (17) वैडूर्यं पश्चिमे मणिः।

कौबेरे पुष्यकं भागे स्फटिकं ज्वलने भवेत्॥ 6.36 ॥

(17. प्रवालंयाम्ये वैडुर्यं)

नैरृते मौक्तिकं वायौ चन्द्रकान्तशिला तथा।

माहेश्वरे महानीलं पद्मरागं तु मध्यमे॥ 6.37 ॥

शालिबीजं भवेत्प्राच्यां नीवारं दक्षिणे तथा।

कङ्गुं प्रतीच्यां धनदेप्रियङ्गुं (18) ज्वलने तथा॥ 6.38 ॥

(19. अनले पश्चिमे दिशि)

माषो नैरृतभागे स्यात्तिलो मुद्गस्तु मारुते।

ऐशाने (20) वेणुधान्यं स्याद्यवं स्याद्ब्रह्मणः पदे॥ 6.39 ॥

(20.यवधान्यं स्याद्वेणुः)

हिरण्यं पुर्वदिग्भागे दक्षिणे रजतं भवेत्।

पश्चिमे ताम्रमाधाय निक्षिपेतुदगायसम्॥ 6.39 ॥

आग्नेये त्रपु राक्षस्यां कांस्यं मारुतदिश्यपि।

सौवर्णं कूर्ममैशान्यां (21) दरदं हेमनिर्मितम्॥ 6.40 ॥

(21. शंखं हेमविनिर्मितम्.)

चक्रं जाम्बूनदं मध्ये विन्यसेस्मूलविद्यया।

\* भूदेवताध्यानमन्त्रः\*

महीं देवीं ततो ध्यात्वा मन्त्रमेतमुदीरयेत्॥ 6.41 ॥

सर्वभूतधरे कानै पर्वतस्तनमण्डिते।

समुद्रपरिधानिये देव गर्भं समाश्रय॥ 6.42 ॥

\* श्वभ्रपूरणविधिः \*

एवमुक्त्वा ततश्श्वभ्रं गोमूत्रेण परिप्लुतम्।

आच्छादयेद्विधानेन सुधया दार्ढ्यमाचरेत्॥ 6.43 ॥

\* गुरुदक्षिणा\*

गुरवे दक्षिणां दद्यात्पूर्वोक्तद्रव्यसङ्ख्यया।

\* गर्भरक्षा.\*

रक्षां समन्ततः कुर्याद्गर्भस्य (22) स्खलनं यदि॥ 6.44 ॥

(22. ज्वलनम्--चलनम्.)

पायश्चत्तं ततः कुर्याद्धुर्निमित्ते च पूर्ववत्।

\* गर्भन्यासं विनाग्राम प्रासादादिकरणे दोषः\*

अकृत्वा गर्भविन्यासं ग्रामं प्रासादमेव वा॥ 6.45 ॥

यदि कुर्यात्क्षयं यायादचिराद्वास्तु धाम वा।

तद्धाम वास्तुनोर्हेम्ना गर्भमादौ समाचरेत्॥ 6.46 ॥

\* धाम्नः आयामनिस्तारविदिः \*

धामैकहस्तमपरं शतहस्तं परं स्मृतम्।

एकभूम्यपरं धाम परं द्वादशभूमिकम्॥ 6.47 ॥

विस्ताराद्द्विगुणोत्सेधमुत्सेधानुगुणं तलम्।

\(23\) वित्तानुरोधं चोच्छ्रायः कर्तव्यः कमलासनः॥ 6.48 ॥

(23. चत्तानुकूलं चोत्सेधं. चित्तानुकूलं चोच्छायम्.)

\* एकादिद्वादशतलेषु देवस्यश यनादिविधिः\*

स्रष्टुर्देवस्य शयनमादिभूमौ विधीयते।

आसनं श्रीधरायुक्तं द्वितीये तु तले भवेत्॥ 6.49 ॥

\(24\) स्थानं तथा तृतीये स्याच्चतुर्थे यानमिष्यते।

पञ्चमे येगशयनं षष्टे भोगासनं भवेत्॥ 6.50 ॥

(24. स्नानं)

योगस्थितिस्सप्तमे स्यादष्टमे तार्क्ष्यवाहनम्।

नवमे भोगशयनं (25) भोगास्स्य र्दशमे भवेत्॥ 6.51 ॥

(25. भोगस्य.)

स्थितिरेकादशे भोक्तुं द्वादशे विश्वरूपवान्।

इति श्रीपाञ्चरात्रे महोपनिषदि पाद्मसंहितायां

क्रियापादे गर्भन्यासविधानं नाम

षष्ठोऽध्यायः

-----------\*\*\*\*\*\*\*\*\*\*\*\*\*\*------------

पाद्मसंहितायाम्

सप्तमोऽध्यायः

अधिष्ठानविधिः

श्रीभगवान्----

\* उपपीष्ठं \*

अधस्तादुपपीष्ठं स्यादधिष्ठानस्य धारकम्।

शोभार्थं रक्षणार्थं च समुच्छ्रायार्थमेन वा॥ 7.1 ॥

अधिष्ठानसमो त्सेधमर्धं वा स्यात्त्रिपादकम्।

पादांशं वा त्रिभागं वा सार्धांशं वा सपादाकम्॥ 7.2 ॥

द्विगुणं त्रिगुणं वापि कर्तव्यमुपपीषकम्।

उत्सेधं दशधा कृत्वा भागेनै केन वर्थनात्॥ 7.3 ॥

\(1\) पञ्चमांशमधिष्ठानं धाम्नो बाह्ये तु निर्गमः।

दण्डं वा सार्थदण्डं वा द्विदण्डं वा त्रिदण्डकम्॥ 7.4 ॥

(1. पञ्चांशां तदधिष्ठावं पन्माद्भाह्ये. पञ्चाशतामधिष्ठानम्.)

अधिष्ठानं जगत्या वा समन्तात्पादबाह्यकम्।

\* वेदीभद्रादिभेदः \*

वेदीभद्रं प्रदीभद्रं सुभद्रं चत्रिधामतम्॥ 7.5 ॥

\* वेदिभद्रं \*

उच्छ्राये भनुभागे द्व्यंशे सोपानमीरितम्।

पद्ममंशं तदुर्ध्वेर्धं क्षेपणं पाञ्चभागिकम्॥ 7.6 ॥

ग्रीवमर्धेन कम्पं स्याद्भागै केन म्बुजं भवेत्।

शेषांशं वाजनं कंप (2) मष्टांग मुपपीठकम्॥ 7.7 ॥

षडङ्गं वा विधातव्यमू (3) र्द्वा धस्ताद्भूजान्वितम्।

(2. मष्टाज्ग.) (3. मुर्द्वेऽधस्तोंबुजं विना.)

वेदिभद्रं द्विधा प्रोक्तं सर्वहर्म्येषु योग्यकम्॥ 7.8 ॥

\* प्रतीभद्रं \*

\(4\) अनीदृक्च शिवांशैस्तु भानुभागांशकांशकैः।

\(5\) त्य्रंशैकांशैकभागे तु द्वाभ्यामंशेन योजयेत्॥ 7.9 ॥

(4. अश्विनीदृक्शिवां शै.) (5. अंशनैवांशभागेतु.)

\(6\) जगतो वाजनान्तं तु तुङ्गेत्रिनवभागके।

पादुकं पङ्कजं (7) कम्पं पीठमुत्तरमम्बुजम्॥ 7.10 ॥

(6.जन्मनो.) (7. कण्ठ.)

कपोतपालिकान्तादि प्रतिवाजनमुच्यते।

प्रतिभद्रमिदं नाम्ना सर्वालङ्कारसंयुतम्॥ 7.11 ॥

युग्मेचाक्षांशकांशैस्तु द्वेकाष्ठांशांशकांशकैः।

त्य्रंशकेनांशकै र्द्वाभ्यामेके नैवात्र योजयेत्॥ 7.12 ॥

पादुकां पङ्कजं चैव मालिङ्गान्तरितं तथा।

प्रत्यूर्ध्व वाजनं कण्ठ (8) मुत्तरान्तं कपोतकम्॥ 7.13 ॥

(8. मुत्तराब्जं)

आलिङ्गान्तरितं चोर्ध्वे प्रतिश्छैवोर्ध्व वाजनम्।

द्विविधं प्रतिभ्रद्रं स्यादेकभागादिकं ततः॥ 7.14 ॥

\* सुभद्रं \*

त्रिसप्तां शे तदुत्सेधे द्वाभ्यां जन्म तथाम्बुजम्।

अर्धेन कण्ठमर्धेन पद्मं द्व्यंशेन वाजनम्॥ 7.15 ॥

\(9\) अर्धेनार्धं तथा कम्पं (10) कण्‍ठमष्टांशमीरितम्।

अंशेनोत्तरमर्धेन पद्मं चोपानहं त्रिभिः॥ 7.16 ॥

(9. अर्धेनाब्जं (10. कंप)

भागार्धमूर्ध्वकम्पं स्यादेतन्नाम्ना सुभद्रकम्।

जन्मद्व्यंशं त्रियं शेन पद्ममं शेन कन्धरम्॥ 7.17 ॥

द्वाभ्यां वाजनमे (11) के नकम्पमष्टांशकैर्गलम्।

अंशेन कम्पकं द्वाभ्यां वाजनं कम्पमंशकम्॥ 7.18 ॥

(11. कैककंपनुष्ठाङ्गकै.)

सुभद्रं द्विविधं प्रोक्तं सर्वालङ्गारसंयुतम्।

सिंहेभमकरैर्वालै (12) र्भूताद्यै रप्यलंकृतम्॥ 7.19 ॥

(12.जिंकात्यै.)

प्रतिवक्त्रं झषास्यं स्या (13) द्बालेनारूढमस्तकम्।

अर्पितानार्पिते हर्म्ये सर्वत्र परिकल्पयेत्॥ 7.20 ॥

(13. ध्यानारूढं समस्तकम्.)

अङ्गमङ्गं प्रति प्राज्ञेर्वृद्धिहीनं तथोच्यते।

\(14\) तद्धाम सूकरं नाम युञ्चीयादुपपीठके॥ 7.21 ॥

(14. तथा मसूकराणाम्.)

\* उपपीठविधिशेषः \*

मुर्ताधिष्ठान तुङाच्च द्विगुणं वा समं भवेत्।

सार्धं वार्धं त्रिभागं च कुर्यादत्रोपपीठकम्॥ 7.22 ॥

सप्रत्यङ्गं समं चार्धं वाजनं तदिदं भवेत्।

उपपीठमिदं प्रोक्तं समासात्कमलासन॥ 7.23 ॥

\* अधिष्ठानम् \*

अधिष्ठानमथो वक्ष्ये देवागारस्य दिद्धये।

स्तम्भायामं त्रिभागै कमधिष्ठानं प्रमाणतः॥ 7.24 ॥

स्तम्भायामाष्टभागैकं प्रभाधिष्ठानकम्पकम्।

पदायामं तलोत्सेधं समधिष्ठानकोत्तमम्॥ 7.25 ॥

वितस्तिन्यूनकं वापि अथवापि ष़डङ्गुलम्।

एवं त्रिधा विभज्यनै प्रभाधिष्ठानकम्पकम्॥ 7.26 ॥

तदुर्ध्वे वाष्टभागैकं रागादिधिष्ठानकम्पकम्।

उपानवर्गाधिष्ठान (15) मुपान मिह पठ्यते॥ 7.27 ॥

(15. मुच्छ्राय.)

\* द्वादशाङ्गानि \*

उपानं जगती (16) पद्मकण्ठं कम्पं च पट्टिका।

\(17\) निद्रिकापद्मकोपेतं स्कन्धमन्तरितं भवेत्॥ 7.28 ॥

(16. वप्रः) (17. निम्नकं)

इत्येवं द्वादशाङ्गानि (18) अधिष्ठानानि कल्पयेत्।

\* पादबंधप्रतीबन्धे \*

पादबन्धं प्रतीबन्धं द्विविधं योनिमूलकम्॥ 7.29 ॥

(18. अधिष्ठानादि कल्प्यते.)

पादानां बन्धनत्वाच्च पादबन्ध नमिष्यते।

(19)वृतेन प्रतिबध्नीया त्प्रतिबन्धनमिष्यते॥ 7.30 ॥

(19. वृते सत्प्रति बन्धित्वा त्पादबन्धमितीष्पते.)

छेद्यं तत्पादबन्धं स्यादच्छेद्यं प्रतिबन्धनम्।

तदङ्गं परितश्छेद्यमर्धच्छेद्यं न कारयेत्॥ 7.31 ॥

अङ्गच्छेद्यं शुभं प्रोक्तं (20) अर्थ च्छेद्यं यशस्करम्।

होमस्तत्पादबन्दनं स्यात्प्रतेस्तम्भं प्रतिक्रिया॥ 7.32 ॥

(20. मध्य)

प्रतिबन्धमधिष्ठानं छेद्यमानं न कारयेत्।

यदि कुर्या ल्लभेद्दोषानेकवृद्दिकुलक्षयम्॥ 7.33 ॥

प्राकारगोपुरद्वारं स्यदधिष्ठानछेदनम्।

एवं मार्गविधिं शस्तं कारये (21) द्वास्तुशास्त्रतः॥ 7.34 ॥

(21. च्छास्त्रमार्गतः)

\* उपानविस्तारः \*

\(22\) उपान विन्तृतं तच्च चतुर्दण्डं त्रिदण्डकम्।

द्विदण्डं चैकदण्डं च (23) सा र्धार्धं पादबाह्यतः॥ 7.35 ॥

(22. उपानहं तत्प्रवृत्तिः) (23. साध्यर्धं)

एवं पञ्च (24) विधाकारमुपानं होम निर्गमम्।

दण्डं चैव (25) द्विदण्‍डं च (26) अर्धार्धं च त्रिपादकम्॥ 7.36 ॥

(24. विधं तारमुपानंहोमनिष्क्रिया.) (25.द्विदण्डार्धम्.) (26. अध्यर्धं)

तच्चार्धं दण्डमानं वा होमायां (27) चैव मानतः।

प्रकृतेरुपरिस्थं यद्धोमायामं च मानतः॥ 7.37 ॥

(27. बहुलं स्मृतम्.)

विमानाधार (28) होमायां बहुल स्तम्भमुच्छ्रयम्।

तावन्मानावगाढं च योजयेत्तत्र पद्मज॥ 7.38 ॥

(28.मानायाम्.)

जन्मभूम्यास्त्वधिष्ठानं तत्रादौ कारयेद्बुधः।

देवानां चाप्यधिष्ठानं चत्वारिंशत्तु तद्भवेत्॥ 7.39 ॥

अधिष्ठानं तु कर्तव्यं वस्तुभिश्च शिलादिभिः।

\* पद्मबन्धाद्यधिष्ठानम् \*

पद्मबन्धाद्यधिष्ठानं वक्ष्येऽलङ्कार पूर्वकम्॥ 7.40 ॥

\(29\) तत्पद्मपत्रचित्रैर्वा सभाधिष्ठानकोत्तमम्।

वितस्तिन्यूनकं वापि हीनं वापि षडङ्गुलम्॥ 7.41 ॥

(29. तत्पद्मरचिता अधिष्टानानि कल्पयेत्.)

एवं त्रिधा विभज्य न्ते सभाधिष्ठान कम्पकम्।

तदूर्ध्वे चाष्टभागैक प्रभाधिष्टान कम्पकम्॥ 7.42 ॥

नवाधिष्ठानमुच्छ्राय मधिष्ठानादि कल्पयेत्।

\(30\) पादस्यार्द्ध मथोत्सेध मधिष्ठानं तु षोडश॥ 7.43 ॥

(30. पादस्यार्धमधिष्ठानं विभज्याशास्तु.)

उपानस्यार्धमुत्सेधं पद्माच्च चत्रुकशरम्।

\(31\) आधारं पट्टिकस्यांशं शेषं पद्मकमुच्छ्रयम्॥ 7.44 ॥

द्व्यर्धांशं मध्यकुम्भं (32) स्यादेकार्धं चोध्वंपद्मकम्।

स्कन्धान्तरं द्विभागे तुप्रथमाद्व्यंशभिन्नकम्॥ 7.45 ॥

(31. आधरम्) (32. स्यादेकांशम्.)

प्रतिवाजनमेकांशं पद्मबंधमिति स्मृतं।

यस्याधिष्ठानमुत्सेधं पञ्चादशविभागिकम्॥ 7.46 ॥

प्रथमश्चैकभागस्तु पञ्चांशं जगतीभवेत्।

\(33\) कुमुदं तच्चतुर्थांशं स्कन्धं तद्व्यंशमंशकम्॥ 7.47 ॥

(33. कुमुदार्धं चतुर्धाशंम्.)

\(34\) द्व्यंशं च प्रतिरुत्सेधं वाजनं चैकभागिकम्।

प्रतिबन्धमिदं नाम्ना कीर्तितं कमलोद्भव॥ 7.48 ॥

(34.त्रियंशं प्रत्युत्सेधं स्यात्.)

यस्याधिष्ठानमुत्सेधं त्रियोविंशतिभागिकम्॥

द्व्यर्धं तदुपधानोच्चं पञ्चार्धं जगती भवेत्॥ 7.49 ॥

पञ्चांशं कुमुदेस्तेधं एकांशोपरिपट्टिका।

त्य्रंशकं ग्रीवमुत्सेधं कम्पं (35) निद्रा द्वियंशकम्॥ 7.50 ॥

कपोतसदनं नाम्नासदनेषु सुपूजितम्।

(35. शूद्र.)

उपोपानं तु भागेन जगती सप्त भागिकम्॥ 7.51 ॥

\(36\) वप्रकं तु षडंशं स्याद्वेत्रं पादाधिकांशकम्।

तथैवान्तरितोत्सेधं द्व्यंशार्धं प्रतिरुच्छ्रयः॥ 7.52 ॥

(36. वप्रंत्रिति.)

प्रतिवाजनमेकांशं भागैर्वशतिभिर्युतम्।

\(37\) प्रतीमुखं कारिभूतं नागवक्त्रसमायतम्॥ 7.53 ॥

प्रतिबन्धमिदं नाम्ना सर्व (38) भूतेषु योग्यकम्।

द्विभागाभ्यामुपोपानं सप्तां शै (39) र्जगती भवेत्॥ 7.54 ॥

(38. देवेषु) (39. विंशतिर्भवेत्.)

(40)षडंशैः कुमुतेत्सेधं धारावप्रं सुवृत्तकम्।

आलिङान्तरितं द्वाभ्यां तदर्धं चाधिकं भवेत्॥ 7.55 ॥

(40. षोदशैः)

तद्वयार्धं प्रतिमुखं सर्वावयवशोभितम्।

सिंहैश्च मकरै र्व्यालैर्वल्लीप त्रैरलङ्कृतम्॥ 7.56 ॥

\(41\) प्रमुखं मकरास्यं स्यान्मकरदध्वजसं युतम्।

मकरास्येभनिष्क्रान्तं व्यालविद्याधरीगणाः॥ 7.57 ॥

(41. प्रमुखे मकरं वा.)

शेषांशं वाजनोपेतं केसराग्रसमन्वितम्।

एकविंशतिभागै कयुक्तं नानाप्रतिक्रमम्॥ 7.58 ॥

\(42\) अथोत्सेध मधिष्ठानं पञ्चादशविभागिकम्।

जन्मस्यार्धविभागेन (43) जगतीश्चतुरंशकम्॥ 7.59 ॥

(42. आप्तोत्सेध---आन्तोत्सेध.) (43. जगतीं च रसांशकम्.)

\(44\) स्रक्पद्मवेदिबन्धेन युक्तं कुम्भं त्रियंशकम्।

मद्मबन्धेन तस्योर्ध्वे त्रिपादेनोर्ध्वपट्टिका॥ 7.60 ॥

(44. लक्ष्यंच वेदिबन्धिन.)

\(45\) तथैव पट्टिको त्सेधं द्व्यंशाभ्यां प्रतिरुच्छ्रयः।

अर्धेन वाजनं कुर्या (46) दर्द्ध पट्टार्धभागिकम्॥ 7.61 ॥

(45.तथैवन्तरितोत्सेधम्.) (46. दग्रपट्टार्ध.)

पद्यबन्धमिदं नाम्न देवाना (47) मभयं परम्।

यदधिष्ठानमानं हि भवेद्वाविंशति क्रमात्॥ 7.62 ॥

(47. मर्हकम् हर्षणं.)

अंशेन पट्टिकां कुर्याद्द्व्यंशेनै वाम्बुजं भवेत्।

\(48\) तदं शेनोर्ध्व पट्टं स्यात्षडंशैर्जगती भवेत्॥ 7.63 ॥

(48) अंशेनैवोर्ध्व.)

चतुर्थं कुमुदोत्सेधं तस्योर्ध्वैकांशपट्टिका।

कण्‍ठस्स्यात्त्रिभिरं शेन अर्धेनोपरिपट्टिका॥ 7.64 ॥

अर्धेनोर्ध्वम्बुजं कुर्यान्महापट्टं त्रियंशकम्।

अर्धेनोपरि पद्म स्यात्कम्पमर्धेन कारयेत्॥ 7.65 ॥

\(49\) प्रतिबन्धमिदं नाम्ना सर्वधामसु योजयेत्।

होमस्तम्भं प्रति स्तम्भं द्विविधं पादधैर्घिकम्॥ 7.66 ॥

(49. वप्रबद्ध.)

प्रकृतेस्तु (50) तलादू र्ध्वे होमस्तम्भं प्रकल्पयेत्।

प्रतिस्तम्भं प्रतेरुर्ध्वमुत्तरान्तः प्रपादकम्॥ 7.67 ॥

(50. भुवश्चोर्ध्वे.)

\(51\) पादायामार्धमुत्सेधं अधिष्ठानप्रमाणतः।

वै शेषिकप्रमाणं स्याद्विशेषोत्पत्तिभाषितम्॥ 7.68 ॥

(51.आयंमार्धं तदुत्सेधम्.)

अधिष्ठानोत्सेधमानं षडष्ट नवभिः क्रमात्।

रुद्रां शैस्सूर्याभागं स्याद्दश बन्धाम्शमानतः॥ 7.69 ॥

\(52\) एकां शेनाङ्कसुत्रं स्यात्सप्तमानप्रमाणतः।

शेषांशं पाददैर्घ्यं स्यार्द्ग्रीवा वा सप्तमानतः॥ 7.70 ॥

(52.एकांशो न्यूननूर्यं)

देवहर्म्याद्यधिष्ठाने सभायां मण्टपेऽपि वा।

\(53\) पञ्पवर्गाग्रहर्यां स्यच्चतुर्वर्गाग्रहम्यकम्॥ 7.71 ॥

(53. पञ्चवर्गगृहरम्यं चतुर्वग्राग्र मद्यमम्.)

तत स्तद्धर्म्यमानं स्यादधिष्ठानप्रमाणतः।

देवालये सभास्थाने आधारस्य प्रमाणतः॥ 7.72 ॥

नरावासे न कर्तव्यं कर्तृभर्तृविनाशनम्।

पादबन्धं प्रतीबन्धं द्विविधं बन्धमुच्यते॥ 7.73 ॥

\(54\) एतद्देवालये कृत्यमकृत्यं मनुजालये।

उपाननिष्क्रमं प्रोक्तं चतुर्दण्डं त्रिदण्डकम्॥ 7.74 ॥

(54. देवतालयकृत्यं यत्.)

\(55\) त्रिदण्डार्धं द्विदण्डं च द्व्यर्धर्धं चैकमुच्यते।

इत्येवं होमनिष्क्रान्तं दिक्सङ्ख्यापादबाह्यतः॥ 7.75 ॥

(55. त्रिदण्डार्धम्.)

मूलपादस्तु विस्तार

पाद्मसंहितायाम्.

अष्टमोऽध्यायः

विमानविधिः

श्रीभगवान्----

प्रभेदमधुनावक्ष्ये विमानानां सलक्षणम्।

आनन्त्यात्तत्प्रभेदानां किञ्चिदेव प्रदर्श्यते॥ 8.1 ॥

विमानानि च भिद्यन्ते तलादिष्टानभेदतः।

\*वैजयन्तकविमानम्.\*

ग्रीवा च मस्तकं च द्वे(1) वृत्तं चेद्वैजयन्तकम्॥ 8.2 ॥

(1.वक्तै)

\* श्रीविशालम्\*

मूले मूलो यदि स्थूलमग्रेऽग्रे सूक्ष्ममद्भुतम्।

पुरोभागे महघोणं त्रिदिक्षु स्वल्पनासिकम्॥ 8.3 ॥

\(2\) स्तूपीचतुष्कं सानायां विमाने चोभयोरपि।

वृत्तायतविमानं (3) तद्दृढधामाभिपूजितम्॥ 8.4 ॥

(2. सुची.) (3.तु तुङ्गधामाभिपूजितम्.)

\(4\) सकर्णकूटं (5) श्रीभोगं मध्ये भद्रं तथाविधम्।

\* पुष्पकम्.\*

\(6\) श्रीविशालमितिप्रोक्तं (7) वस्वस्रं स्वस्तिबन्धनम्॥ 8.5 ॥

(4. सकर्ण इत्यादि श्लोकद्वयं क्वचिन्न.) (5. शृंगाभं.) (6.श्रिविमान.) (7. बह्यश्रं)

श्रीकरं चतुरश्रं तु षोडशाश्रयुतं पुनः।

विमानं पुष्पकमिदं विमानेषु सुपूजितम्॥ 8.6 ॥

\* केसरम्.\*

भद्रेण सहितं मध्ये मस्तके कर्ण (8) कन्धरम्।

कोष्ठकं भद्रनास्यङ्गं सुवृत्तं गलमस्तकम्॥ 8.7 ॥

(8.कण्ठ)

विमानं केसरमिदं सर्वालङ्कारशोभितम्।

\* सुदर्शनम्.\*

मुखे मुखे (9) समावृत्तं शिरस्तु द्वित्रिनेत्रवत्॥ 8.8 ॥

(9.सभवक्त्रं॥)

सौमुख्यं कर्करीभूतं वृत्तगर्भगृहान्वितम्।

मुखे तस्य महाघोणं विमानं चो भयोरपि॥ 8.9 ॥

स्तूपीयुग्ममयुग्मं वा नासिकाल्पं त्रिदिक्षु च।

वृत्तायतं सुवृत्तं वा नाम्नैतत्स्या (10) त्सुदर्शनम्॥ 8.10 ॥

(10.वृत्तकम्.)

\* स्वस्तिंकं \*

चतुरश्रमधिष्ठानं तद्वत्कण्ठं च मस्तुकम्।

चतुष्कूटसमायुक्तं चतुष्कोष्ठसमन्वितम्॥ 8.11 ॥

शिखरं च महदिक्षु महानासाभिरन्वितम्।

तोलणै र्वेदिभद्राद्यैर्नानाचत्रैर्वचित्रतम्॥ 8.12 ॥

नाम्नैतत्स्वस्तिकं प्रोक्तं विमानेषु सुपूजितम्।

\*विपुलसुन्दरम्\*

तदेव सौष्ठिकं निम्नमुन्नतं कोष्ठकं यदि॥ 8.13 ॥

अन्तः प्रस्तरसंयुक्तमे तद्विपुलसन्दरम्।

\* पर्वतम्\*

अंशमंशद्वयं सत्रिपादांशं स्वांघ्रिभागिकम्॥ 8.14 ॥

भागद्वयं (11) विभक्ताङ्घ्रि प्रस्तरग्रीवमस्तकम्।

पादोदये नवांशे तु द्वितलादिविमानके॥ 8.15 ॥

(11.विभज्यांघ्रिं)

अन्तरप्रस्तरोपेतं कूटशालाभिरन्वितम्।

नानालञारसंयुक्तं नानापादैरलङ्कृतम्॥ 8.16 ॥

विमानं पर्वतं प्रोक्तं विमानेषु सुपूजितम्।

\* मन्दरम्\*

तदेव तर्तुलं वेदिकन्धरं शिखरं घटम्॥ 8.17 ॥

अष्ठकूटं चतुश्शालायुक्तं सस्ताष्ठनासिकम्।

कोष्ठकं निर्गमं मध्ये द्वित्रि (12) दण्डेन सोष्टकम्॥ 8.18 ॥

(12.दण्‍डन सौष्ठकान्॥)

\(13\) समग्रीवशिरोपेतं कूटकोष्ठ (14) समन्वितम्।

नानादिष्ठानसंयुक्तं नानापादैरलङ्कृतम्॥ 8.19 ॥

(13. सामग्रिव.) (14. मितीरितं.)

चतुरश्रं सुवृत्तं वा नाभिभिर्बहुभिर्युतम्।

नाम्नैत (15) न्मंदरं प्रोक्तं विमानं कमलासन॥ 8.20 ॥

(15. न्मनसं.)

\* स्वस्तिबन्धम्\*

तदेव शिखरे सार्धकोष्ठकं तु चतुष्टयम्।

चतुरश्रशिरोयुक्तं चतुष्कूटसमन्वितम्॥ 8.21 ॥

नानादिष्ठानसंयुक्तमनेकतलसंयुतम्।

\(16\) नासीभिश्च सहस्त्रैस्तु तदर्धं पादमेव वा॥ 8.22 ॥

(16. नाभिभिश्च.)

नाम्नैतत्वस्तिबन्धं स्यान्नानावयवशोभितम्।

\* कल्याणम्\*

तदेव सौष्ठिकं कौष्ठमन्तरप्रस्तरै र्युतम्॥ 8.23 ॥

\(17\) हाराल्पं कन्धरं निम्नं न नाष्पैर्वाल्पनासिकम्।

नानालङ्कारसंयुक्तमेतत्कल्याणमिष्यते॥ 8.24 ॥

(17.भाराल्पपंजपैर्निम्नं नवाल्पैर्वाल्प.)

\* पाञ्चालं\*

तदेवशिखरे सार्धकोष्ठकं रहितं तु चेत्।

चतुर्नासीसमायुक्तमेतत्पाञ्चालमिष्यते॥ 8.25 ॥

\* विष्णुक्रान्तम्.\*

तदेवाष्टाश्रकं वेदिं कण्ठं च शिखरं घटम्।

शिखरेष्टमहानासि नाम्नैतद्विष्णुकान्तकम्॥ 8.26 ॥

\* सुमङ्गलम् \*

तदेवकूटशालानामन्तरप्रस्तरैर्विना।

तच्चतुर्भेगमधिकमायतं चतुरश्रकम्॥ 8.27 ॥

\(18\) आयताश्रं तथा वेदिं (19) कर्णं च शिखरं घटम्।

स्तूपीत्रयसमायुक्तमेतन्नाम्ना सुमङ्गलम्॥ 8.28 ॥

(18.आयताश्रेत्यादि सार्धं श्लोकद्वयं क्वचिन्नास्ति.) (19.कंठं.)

\* कान्तारम्.\*

तदेवायतवृत्तं चेद्वेदिका (20) जठरं शिरः।

सर्वावयवसंयुक्तमेत (21) त्कान्तारमिष्यते॥ 8.29 ॥

(20.९कन्धरं) (21. द्गान्धर.)

\* पुष्करम्.\*

तारादर्धांशमधिकमायतं चतुरश्रकम्।

द्व्यश्रयुक्तं शिरोयुक्तं नेत्रशालामुखान्वितम्॥ 8.30 ॥

विमानं पुष्करं प्रोक्तं सर्वहर्म्येषु पूजितम्।

\* मनोहरम्.\*

चतुरश्रमधिष्ठानवृत्तगर्भगृहान्वितम्॥ 8.31 ॥

सर्वालङ्कारसंयुक्तमेतन्नाम्ना मनोहरम्।

\*कौबेरम्.\*

तदेव चतुरश्रं स्याद्गर्भगेह (22) मसूकरम्॥ 8.33 ॥

(22.समन्वितम्.)

वर्तुलं जन्मतस्तूपी कान्तं जेद्वृत्तहर्म्यकम्।

आयताश्रमधिष्ठानं ष़डश्रं कन्धरं शिरः॥ 8.34 ॥

नानालङ्कारसरयुक्तं नाम्ना कौबेरकान्तरम्।

\* भद्रकोष्ठम्.\*

नानाधिष्ठानसंयुक्तं नानापादैरलङ्कृतम्॥ 8.35 ॥

पादोपरि (23) समासीनस्यस्तिकाबन्दशोभितम्।

अनेकतलसंयुक्तं नानालङ्कारसंयुतम्॥ 8.36 ॥

(23.भवेन्नासी स्वस्तिकाबलसंयुतम्.)

नासीभिर्बहुभिर्युक्तं स्तूपीभिर्बहुभिर्युतम्।

भर्दकोष्ठमिदं नाम्ना आयतं चतुरश्रकम्॥ 8.37 ॥

\* वृत्तकूटम्.\*

तदेव वर्तुलं (24) कर्णकूटकर्णशिरस्तथा।

चतुर्नासीसमायुक्तं वृत्तकूटमिदं भवेत्॥ 8.38 ॥

(24. कण्ठकूकण्ठ)

\* कोष्ठभद्रम्.\*

तदेवाष्ठांशमाधिक्यमायतं चतुरश्रकम्।

\(25\) कर्णकूटं तथा कर्ण मायतं वृत्तमस्तकम्॥ 8.39 ॥

(25.कस्ठकूटमधः कण्ठ)

कोष्ठभद्रमिदं विद्यात्सर्वहर्मेषु पूजितम्।

\* श्रीभोगम् \*

तदेव वर्तुलं वेदि (26) कर्णं च शिखरं घटम्॥ 8.40 ॥

(26.कण्ठम्)

शेषं पूर्ववदुद्धिष्टं नाम्ना श्रीभोगमिष्यते।

\* पुष्करम्.\*

वृत्ते वृत्तायते चैव नासिभिर्बहुभिर्यतम्॥ 8.41 ॥

अनेकतलसंयुक्तं नानालङ्कारसंयुतम्।

विमानाधिरकै र्युक्तमेत (27) त्पुष्करमिष्यते॥ 8.42 ॥

(27. त्पुष्पक.)

\* लंबलञ्चरम्.\*

जलस्थलं विहायोर्ध्वे आयतं चतुरश्रकम्।

\(28\) कर्णं च शिखरं तद्वच्चतुर्नासीसमन्वितम्॥ 8.43 ॥

(28.कण्ठम्.)

\(29\) विमानाधारकै र्युक्तं बहुस्तूपीसमन्वितम्।

नानालङ्कारसंयुक्तं लम्बपञ्जरमीपितम्॥ 8.44 ॥

(29.विमानाधार.इत्यादि सार्धश्लोकः क्वचिन्न दृश्यते.)

\* जयावहम्.\*

नानामसूरकस्तम्भवेदिकाजालतोरणम्।

नानालङ्कारसंयुक्तं नानाचित्रैर्विचित्रितम्॥ 8.45 ॥

सोपषीषमधिष्ठानं (30) केवलांग मसूकरम्।

स्वस्तिकाकारसंयुक्तं नासिकाभिरलङ्कृतम्॥ 8.46 ॥

(30.केवलं ग्राम.)

आयतं चतुरश्रं च अनेकतलसंयुतम्।

नानानाटक संयुक्तमे तन्नाम्ना जयावहम्॥ 8.47 ॥

\* वन्दिकम्\*

तदेवान्यैरलङ्कारै र्वेदाश्रं कन्धरं शिरः।

नानामसूरकस्तम्भवेदिका द्यैरलङ्कृतम्॥ 8.48 ॥

\(31\) नाम्ना वन्दिकमित्युक्तं विष्ठोमन्दिरमुत्तमम्।

(31. नानाचक्रकमित्युक्तं विनाकन्धर.)

\* सौभद्रम्\*

आयताश्रं सभाकारं शिरस्सर्वायताश्रकम्॥ 8.49 ॥

अनेकतलसंयुक्तं स्तूपीत्रयसमन्वितम्।

स्तूपीचतुष्कयुक्तं वा चतुर्नासीसमन्वितम्॥ 8.50 ॥

सौभद्रकमितिज्ञेयं वर्षस्थलविवर्जितम्।

\* कमलमण्डलम्.\*

चतुरश्रमधिष्ठानं चतुरश्रगलं तथा॥ 8.51 ॥

कुम्भाकारं गलादूर्ध्व मनेकतलसंयुतम्।

विमानमेतद्देवस्य ज्ञेयं (32) कमलमण्‍डलम्॥ 8.52 ॥

(32.कमलमण्डपम्.)

\* इन्दुभद्रम्\*

महापट्टत्रिभागेन मुखे भवति नासिका।

शतदुक्पृष्ठपार्श्वे तु आश्रेयं त्रितलच्छदम्॥ 8.53 ॥

इन्दुभद्रमिदं नाम्ना भवनेषु सुपूजित म्।

\* धवलकान्तम्.\*

पट्टिकाम्भुज (33) स्रग्वेत्रवेत्रदृक्पट्टिकान्वितम्॥ 8.54 ॥

(33.हृद्वत्र)

प्राङ्कणं तु चतुर्भेदं शुकनासासमन्वितम्।

चतुरश्रं चन्द्रशाला मुखे महति नासिका॥ 8.55 ॥

एकपञ्चार्धपञ्चार्ध चतुर्भागैरधः क्रमात्।

नाम्ना धवलिकान्तं स्यात्पद्माधिष्ठानसंयुतम्॥ 8.56 ॥

\* सौम्यं\*

चतुरश्रादि भूपेतमुपर्यष्टाश्रसंयुतम्।

तदूर्ध्वं समवृत्तं तु प्रागुक्तान्यक्रीयान्वितम्॥ 8.57 ॥

सौम्यं नाम्ना च (34) साधारं शिखरं कण्ठकूटधृक्।

\* ललितभद्रकम्.\*

कर्णकूटं सुवृत्ताभं ग्रीवाकारं सकुण्डलम्॥ 8.58 ॥

(34. संधानं.)

शिखरेण समायुक्तं नाम्ना ललितभद्रकम्।

\* व्यासाख्यम्.\*

आयताश्रमधश्छन्धं व्यानाख्यं शक्तिबन्धनम्॥ 8.59 ॥

\* शैलच्चन्धम्\*

\(35\) धीर्घं कमलबन्धं तु वृत्तर्गीवा तथा शिरः।

पञ्चकोष्ठक (36) पादाद्यग्रहपिण्डिमपिण्डितम्॥ 8.60 ॥

(35. धिर्घमण्डल.) (36. विध्युक्तं गुहपिंदविमण्डलम्.)

अर्पितानर्पिताङ्गं च (37) शैलच्छंदसमाह्वयम्।

\* मध्येभद्रम्\*

विशालं च शिरोयुक्तमेतदेवजयावहम्॥ 8.61 ॥

(38. शैलदर्दर.)

निम्नशालोच्चकूटं तु चतुरष्ट्राश्रवृत्तवत्।

नासिकाबहुसंयुक्तं मूलमध्याग्रकूटकम्॥ 8.62 ॥

वृत्तगर्भगृहं नाम्ना मध्ये भद्रमितिस्मृतम्।

\* श्रियश्छन्दम्.\*

एतन्नाम्नाश्रियं चन्धं चतुरश्रान्तरालयम्॥ 8.63 ॥

\* योगानन्दनम्\*

एतदेव त्रिरश्रं चेच्छाखाकारं शिरोगलम्।

मुखान्तमुन्नतमुखं (39) शेषं तद्वृत्तकर्णकम्॥ 8.64 ॥

\(40\) वृष्ठतश्चाश्र (41) युक्तं तत् श्रान्तकेशप्रकोष्ठकम्।

(39.षण्णाभं वृक्तकर्णकं) (40. वृत्तं चाश्रप्रयुक्तंतु क्रमुकेच.) (41.युग्मं तु क्रमुके च.)

समवृत्तशिरोयुक्तं योगानन्दनमुच्यते।

\* हंसतारकम्\*

आयताष्टाष्टशिखरग्रीवमष्टाष्टनासिकं॥ 8.65॥

सौकर्यं सौकुमार्यं च षदष्टशिखरान्वितं।

घटाकृति समाकारं कर्णकूटोल्लसद्गलं॥ 8.66 ॥

षडद्रशिखरं ग्रीवं नाम्ना तद्धंसतारकं।

\* मा हेन्द्रकम्.\*

अयताग्राकृतिश्शाला शिरश्शाला मुखे मुखे॥ 8.67 ॥

द्विचन्द्रशालकं पृष्ठमेतन्नाम्ना महेन्द्रकं।

\* सूर्यकान्तम्.\*

चतुरश्राङ्गसंयुक्तं चतुरश्रमसूकरं॥ 8.68 ॥

नव त्रयोदशं धीर्घं ह्रस्वकारं च मण्डलं ।

शाला मुखे मुखे पृष्ठे तत्पा र्श्वे ष्वष्टनासिकं॥ 8.69 ॥

ग्रहपिण्डं चतुर्विंशन्नासिकाभिरलङ्कृतं।

नाम्नैतत्सूर्यकान्तं स्याद्वृत्तायतशिरोगलं॥ 8.70 ॥

\* मङ्गलास्पदम्\*

सौरभ्यं पार्श्व (42) पादान्तं मध्यमं सोर्ध्वंपञ्जरं।

मङ्गलास्पदमित्युक्तं नाम्ना शेषं पुरोक्तवत्॥ 8.71 ॥

(42. भागन्तम्.)

\* उदारसारम्\*

दशभागं चतुर्भागं व्यासवृत्तान्तमायतं।

चतुरश्रं बहुच्छन्दं शालायां च मुखे मुखे॥ 8.72 ॥

महानासीद्वयोपेतं मुखे च चतुरष्टकं।

शिरः पद्मासने पस्थाः पद्मकुण्डलसन्निभं॥ 8.73 ॥

विंशतिद्वारिका नासीनि

?

द्रानिद्रसमन्वितं।

द्विभागं च चतुर्भागं वृध्यादीर्घा श्रमुलकं॥ 8.74 ॥

पागुक्तं चतुरश्रं तु शालापञ्चरसंयुतं।

शतनासीनमायुक्तं (43) तथा चैव तु विंशतिः॥ 8.75 ॥

(43.तथा विंशति चक्रमात्.)

प्राङ्मुखो मध्यमारभ्य कुटमन्यत्पुरोक्तवत्।

उदारसारमेतत्तु दीर्घं वृत्तं तु सारवत्॥ 8.76 ॥

\* विजयम्\*

अर्धान्यष्टाश्र संयुक्त (44) मधस्ताच्चतुरायतं।

उज्वलं प्रज्वलं भूमि चतुरश्राष्टमण्‍डलं॥ 8.77 ॥

(44.मुन्नता.)

अर्धरं च तथा ग्रीवं शिखरं युगनासिकं।

विजयं नाम षट्सप्तभागार्धार्धसमन्वितं॥ 8.78 ॥

\* अमलाङ्गम्\*

चतुरर्धं (45) चतुर्ष्कोष्ठ वृत्ताष्ठाश्रशिरोगलं।

अमलाङ्गमिदं नाम्ना नवसप्तपदेस्थितं॥ 8.79 ॥

(45.चतुष्माटं.)

\* विमलाकृति\*

युक्तं द्वादशभिः कोष्ठैरष्टाभिश्च प्रकोष्ठकैः।

\(46\) अष्टोर्ध्वपञ्जरैरष्ट नासिकाशिखरान्वितं॥ 8.80 ॥

(46.अर्धार्धं.)

अनेकतलसंपन्नं नाम्नैतद्विमलाकृति।

महापीठं तु गर्भं स्यादर्धारीं चोर्ध्वपट्टिका॥ 8.81 ॥

मण्डूकै (47) र्धारिकाभासादासने परिकल्प्य च।

कोष्ठैर्द्वादशभिर्युक्तं सौष्ठिकाभिरधाष्टकैः॥ 8.82 ॥

(47. र्धारिकाभिश्च।)

व्यक्तैः पञ्जरशालाभिद्वाराग्रशिखरैर्गलं।

अष्टोर्ध्वं (48) पंजरं विंशच्छतैस्तु विमलेदहं

?

॥ 8.83 ॥

(48. पञ्चकं विंशच्छेदेतु)

सुवृत्तं शिखिरग्रीवं कपोतेनाष्ठनासिकं।

अर्धाधिके चतुष्कोणे मङ्गलाकारकुट्टिमं॥ 8.84 ॥

एतद्धि विमलं धाम त्रिधेयं विमलाकृति।

\* श्रीधरम्\*

विंशत्रयोदशांकं वा अष्टांशं द्वादशांशके॥ 8.85 ॥

द्वात्रंशत्त्रिंशतं वापि गर्भं स्याच्चतुरायतम्॥

अर्धाधिकाधिकं द्व्यङं कर्करीकृतनासिकम्॥ 8.86 ॥

तथा विन्यस्तसर्वाङ्गं शालाकृतिशिरोन्वितम्।

शिखराष्टं महानासि शालापंजरसं युतम्॥ 8.87 ॥

\(49\) एतच्छ्रीधरमित्युक्तं श्रियं ददति देहिनम्।

\* चन्द्रकान्तम्\*

एतद्वृत्तायताकारं कर्करीकृतनासिकम्॥ 8.88 ॥

(49. एतत् श्रीकान्तं।)

शेषं पूर्वोक्तवत्सर्वं चन्द्रकान्तमिदं स्मृतम्।

\* श्रीप्रतिष्ठितम् \*

\(50\) मुखे मुखे सभवक्त्रं शिरसस्तद्विनेत्रवत्॥ 8.89 ॥

(50. चतुरश्रगृहच्छन्दं वृत्तगर्भगृहान्तरम्. इत्यर्धं "मुखे---न्वतम्" इति श्लोकस्थाने दृश्यते.)

सौमुख्यं कर्करीभुतं वृत्तगर्भगृहान्वितम्।

वृत्तायत विमानेषु मुखे महति नासिका॥ 8.90 ॥

नासिकापृष्ठतश्चापि स्तूपीत्रयस्तमन्वितम्।

चतुरश्रतलच्छन्दं वृत्तगर्भगृहान्वितम्॥ 8.91 ॥

सुवृत्तं शिखराकारं नासीभिः पञ्चभिर्युतम्।

नवांशं वाष्टसंयुक्तं श्रीप्रतिष्ठितमुच्यते॥ 8.92 ॥

\* शुद्दस्वस्तिकम्\*

महानास्या चतस्रस्स्यु श्शालापंजरसंयुतम्।

तच्चतुश्चार्धसंयुक्तं वृत्तमुर्ध्वशिरोधरम्॥ 8.93 ॥

सञ्चितं सञ्चिताङ्गं च सोपानानां चतुष्टयैः।

कपोतमालयायुक्तं द्वारेणैव पताकया॥ 8.94 ॥

अन्तः प्रस्तरसंयुक्तमुन्नताङ्गसमन्वितम्।

प्रासादमध्यकर्णस्थैः नीलीकृतविशालकैः॥ 8.95 ॥

शालापञ्जरकूटैश्च युक्तं प्रासादमस्तकम्।

अधिष्टानादिभिर्वर्गै रूहप्रत्यूहमण्डनैः॥ 8.96 ॥

नन्द्यावर्ताकृतिं प्राप्तैस्सौपानानां चतुष्टयैः।

युक्तं बहुतलोपेतं शुद्धस्वस्तिकमुच्यते॥ 8.97 ॥

इति श्रिपाञ्चरात्रे महोपनिषदि पाद्मसंहितायां

क्रियापादे प्रासदभेदो नाम

अष्टमोऽध्यायः।

-----------\*\*\*\*\*\*\*\*\*\*\*\*\*-------------

पाद्मसंहितायाम्

नवमोऽध्यायः

प्रासादविधिः

\* वेसरम्\*

श्रीभगवान्----

नागरं द्रामिडं चैव वेसरं चेति तत्त्रिधा।

\* नागरं\*

आ स्तूपीकर्ण (1) मारभ्य चतुरश्रं प्रकल्पितम्॥ 9.1 ॥

धामा यताश्रमथवा नागरं तदुदाहृतम्।

\* द्रामिडम्\*

वस्वश्रमायतं धिष्ण्यं षडश्रमथवायतम्॥ 9.2 ॥

उक्तं तद्धामिडाह्वानं वृत्तं वृत्तायतं पुनः।

\* वेसरम\*

वेसराख्यं तदाख्यातमेवं त्रिविधमिष्यते॥ 9.3 ॥

\* मूर्धेष्टकाविधिः \*

मुर्धेष्टकाविधिं ब्रह्मन् श्रुणु वक्ष्यामि सांप्रतम्।

भवनस्य पुनः पूर्वं पूर्ववत्कारयेत्प्रपाम्॥ 9.4 ॥

तन्मध्ये वेदिकां कुर्यात्सर्वालङ्कारसंयुताम्।

यन्मय्यो यादृशाः पूर्वं कल्पिताः प्रथमेष्टकाः॥ 9.5 ॥

मूर्धेष्टकाश्च तन्मय्यश्चतस्रस्तादृशाः स्मृताः।

\* स्नपसार्थंकलशप्रतिष्ठा \*

स्नापयेत्पूर्ववत्ताश्च धान्यराशिषु निक्षिपेत्॥ 9.6 ॥

\(2\) द्वारकुम्भान् ध्वजान् सम्यक्तोरणानि समर्चयेत्।

संस्थापयेन्महाकुन्भं तस्मिन्नावाह्य पूजयेत्॥ 9.7 ॥

(2. द्वारकुम्भद्वयं)

वेदिकायाश्चतुर्दिक्षु होमः पूर्ववदिष्यते।

दिक्ष्वष्टासु तथा धाम्न श्शान्तिहोमं (3) प्रकल्पयेत्॥ 9.8 ॥

(3.समाचरेत्)

पूर्ववच्चेष्टकास्सूत्रैर्वेष्टयेत् (4) प्रयतोऽब्जज।

धान्यराशिषु संस्थाप्य कलशान्पञ्चविंशतीः॥ 9.9 ॥

(4.पृथगब्जज.)

मणिहेमादिसंयुक्तान् सूत्रवस्तादिवेष्ठितान्।

अर्चयेद्गन्धपुप्पाद्यैराचार्यश्शास्त्रचक्षुषा॥ 9.10 ॥

\* आचर्यानियमाः \*

उपोषितश्शुचिस्स्नातो नववस्त्राङ्गुलीयकः।

तत्रैव दर्भानास्तीर्य शयीत विजितेन्द्रियः॥ 9.11 ॥

मूर्धेष्टकासामाधाता तथैव गुरुणा सह।

यजमानेन शुद्धात्मा सोपवापो जितेन्द्रियः॥ 9.12 ॥

वसेत्तत्रैव दर्भेषु ध्यायन् परमपूरुषम्।

एवं रात्रौ प्रकुर्वीत यथोक्तं सर्वमक्षतम्॥ 9.13 ॥

\* इष्टकास्नपनाधाने\*

श्वोभूते विमले शुद्धे मुहूर्ते गुरुरात्मवान्।

उद्धृत्य कलशान् सर्वान् स्नापयेन्मूलविद्यया॥ 9.14 ॥

महाकुम्भस्थतोयेन भुयस्तान् (5) स्नापयेद्गुरुः।

अभ्यर्च्य मूलमन्त्रेण वेष्टयेन्नववाससा॥ 9.15 ॥

(5. स्नापयेद्भुधः)

आदाय चेष्टकास्सर्वा ऋत्विजस्समलङ्कृताः।

धाम प्रदक्षिणीकृत्य तूर्यघोषसमन्वितम्॥ 9.16 ॥

आरोपयेयुस्तास्सर्वा विमानस्योपरिस्थले।

पुण्याहं वाचयेत्तत्र ऋत्विग्भिन्सहितो गुरुः॥ 9.17 ॥

मूर्धेष्टकानामाधाता प्राङ्मुखस्सुसमाहितः।

ध्यायन्नारायणं देवं हृत्पद्मे प्रणवं जपेत्॥ 9.18 ॥

आदध्यादिष्टका (6) स्सर्वाः पूर्वादिक्रममाश्रितः।

\* स्त्री शूद्रादीनाममन्त्रकमाधानम्\*

स्त्री शूद्रास्सानुलोमाश्च तूष्णीमाधानमाचरेत्॥ 9.19 ॥

(6. पश्चात्.)

\* इष्टकाविधौवर्ज्याः जनाः \*

पापरोगयुतान् ब्रह्मन् पतितान् प्रतिलोमजान्।

वर्जयेद्यत्नमास्थाय मर्य्यैन् मूर्धेष्टकाविदौ॥ 9.20 ॥

\* गुरोस्सत्कारः\*

प्रणम्य शिरसा भूमौ यजमानो गुरं पुनः।

पस्त्रैश्च धनधान्यैश्च गोभूमिकनकै स्तथा॥ 9.21 ॥

पञ्चाङ्गभूषणं दद्वाद्धासीदासां स्तथैवच।

वाहनं हस्तितुरगं छत्रोपनहमेव च॥ 9.22 ॥

तस्मैच गुरुवे सर्वं प्रयच्छे (7) दविशङ्कितः।

(7.दभिशक्तितः)

\* रथकारतोषणम्\*

तोषयेद्रथकारांश्च वस्तान्नाधनधान्यकैः॥ 9.23 ॥

\* स्तूपीकीलविधिः \*

स्तूपिकाकीलमधुना वक्ष्यामि कमलासन।

लोहजं दारुजं वापि स्तुपिकाकीलमिष्यते॥ 9.24 ॥

ऊर्ध्वभूम्यङ्घ्रीतुलितं विस्तारायामसंमितम्।

स्तूपिकाकीलमेतत्प्यादग्रमङ्गुल (8) संयुतम्॥ 9.25 ॥

(8. निर्मतम्.)

विमानकण्ठतुलितमध्यर्धं द्विगुणंतुवा।

\* क्रीलस्याकारभेदाः \*

एवं चतुर्वधं प्रोक्तं स्तूपिकाकीलमुत्तमम्॥ 9.26 ॥

तद्वृत्तं चतुरश्रं वा पञ्चाश्रं व प्रकल्पयेत्।

\* विमानभेदेनकिलकसंख्या\*

वृत्तायते विमाने तु चतुरश्रायते पि च॥ 9.27 ॥

युग्मं स्यात् स्तूपिकाकीलमपुनर्भवकाङ्क्षीणाम्।

इतरेषामयुग्मं स्यात् स्तूपिकाकीलकल्पनम्॥ 9.28 ॥

यावद्विंशतियुग्मं स्यादयुग्मैकोनविंशतिः।

चतुरश्रे षडश्रे च अष्टाश्रे समवृत्तके॥ 9.29 ॥

स्तूपिकाकीलमेवं स्यात्सर्वकाम समृद्धिदम्।

\* कीलाधिवासेवशेषः \*

कृत्वैवं स्तूपिकाकीलमधिवासं प्रकल्पयेत्॥ 9.30 ॥

स्नापनादिक्रियास्सर्वा यावदारोपणक्रिया।

मूर्धेष्टकावत्कर्तव्या विशेषस्तु विधीयते॥ 9.31 ॥

आरोपिते ततः कीले विमानाग्रे स्थितस्तुधीः।

पुण्याहं वाचयेद्गर्ते (9) नवरत्नं विनिक्षिपेत्॥ 9.32 ॥

(9. नवस्ताणि.)

पूर्वादिमध्यमान्तं स्यात् धातुबीजं सलोहकम्।

क्षिप्त्वगर्ते ततस्तूपीं प्राङ्मुखो मुलविद्यया॥ 9.33 ॥

\* आचर्यालङ्कारः \*

आचार्यस्थापयेत् स्तूपीं पञ्चाङ्गाकल्पभुषितः।

हारोपवीतकटकैः केयूरैरङ्गुलीयकैः॥ 9.34 ॥

\(10\) पञ्चाङ्गभुषणै रेतै र्भूषितस्सोत्तरीयकः।

नुधया स्तूपिकागर्तं दृढीकुर्यादनन्तरम्॥ 9.35 ॥

(10. भूषितैरत्नै.)

\* स्तूप्याकवक्रभावेदोषः\*

स्थापनीया ऋजुस्तूपी वक्रा चेद्पहुदोषदा।

\* स्तूप्यलोहभेदेनफलम् \*

सौरर्णी राजती ताम्री स्तुपी दारुमयी तथा॥ 9.36 ॥

पूर्वपूर्वा बहुफला पश्चिमा (11) पश्चिमाल्पदा।

गुरुवे दक्षिणा देया हेमसङ्ख्या च पूर्ववत्॥ 9.37 ॥

शिखाकुम्भं सुवर्णं वा राजतं ताम्रमेव वा।

पैत्तलं मृण्मयं वापि स्थापये त्तत्क्षणे शुभे॥ 9.38 ॥

\* धामानुगुण्येनस्तूप्याकारः \*

वृत्तेधामनि वृत्तं स्यादश्रियुक्तेऽश्रियुच्च तत्।

नानारत्नैश्च लोहैश्च शिखाकुम्भं च पूरयेत्॥ 9.39 ॥

\(12\) घटाग्रं मुकुलाकारं दीपाकारमधापि वा।

कुर्यान्मनोहरं हृद्य मधस्तात्तस्य पङ्कजम्॥ 9.40 ॥

(12.घटाग्रमं गुलाकारं)

\* शूलभेदः \*

महानासोत्तमाङ्गेषु चक्रं वा शूलमेव वा।

स्थापयेल्लोहजं वापि दारुजं वा (13) तथा भवेत्॥ 9.41 ॥

(13. नवा.)

\* विमानतलकल्पनीयदेवतानां विकल्पः\*

तले तले विमानानां दिक्षु देवान्प्रकल्पयेत्।

इन्द्रमैन्द्र्यां कुमारं वा दक्षिणस्यामुमापतिम्॥ 9.42 ॥

दक्षिणामूर्तिमथ वा प्रतीच्यां नृहरिं हरिम्।

श्रीधरं वा तथोदीच्यां ब्रह्माणं वा धनधिपम्॥ 9.43 ॥

अथवाऽऽदिवराहस्स्यात् प्राच्यां नरहरिस्तथा।

ततो नु श्रीधरो देवः ततो हयशिराः स्मृतः॥ 9.44 ॥

प्राच्यादिष्वथ वा दिक्षु नरो नारायणो हरिः।

कृष्णश्चत्वार एते न्युरथवा पुरुषः परः॥ 9.45 ॥

सत्यो दक्षिणतः पश्चादच्युतोऽनन्त उत्तरे।

वासुदेवादयो वास्युर्दिक्षु पूर्वादिषुक्रमात्॥ 9.46 ॥

श्रीधरं पूर्वदिग्भागे वराहं दक्षिणे तथा।

\(14\) नृसिंहं पश्चमे भागे अनन्तं चोत्तरे तथा॥ 9.47 ॥

(14. पश्चिमे तु हयग्रीवं नृसिंहं)

\* विमानदेवतानां ध्रुवबेरसमसंस्थानता \*

ध्रुवभेरे स्थिते दिक्षु मूर्तयोपि स्थिता स्तथा।

असीने तद्वदासीनश्शयाने तुभयं भवेत्॥ 9.48 ॥

यानारूढेप्रधाने तु यानारूढा स्थ्सिताश्चते।

विश्वरूपे तु तद्वत्स्यात् स्थिता वा स्युश्चतुर्भुजाः॥ 9.49 ॥

इन्द्रादयश्च दिग्देवाः आसीना एव ते सदा।

\* शैलादिविमाने तदुपादाना एव देवताः \*

विमान शैलजे दिक्षु शैलजा एव देवताः॥ 9.50 ॥

तोयाधिवासनं कुत्वा मण्टपे चाधिवास्य च।

मुहूर्ते स्थापयेद्धिक्षु वर्णालेपं समाचरेत्॥ 9.51 ॥

शूलानि स्थावयेद्धिक्षु विमानेत्विष्टकामये।

तोयाधिवासनं कृत्वा अधिवास्य व्यपेत्क्रमात्॥ 9.52 ॥

\* वर्णलेपविधिः \*

त्रिवस्तुकमयं कृत्वा वर्णालेपं समाचरेत्।

यो वर्णो यस्य शास्त्रोक्त स्तेनै वालेपनं भवेत्॥ 9.53 ॥

व्यत्यासे ब्राह्मणादीनां वर्णानां सङ्करोभवेत्।

\* भित्तिभागे देवतानां अर्धचित्रादि विकल्पः\*

सर्वे च भित्तिभागस्ताः पद्मविष्टपमास्थिताः॥ 9.54 ॥

अर्धचित्राः कृतास्सर्वे चित्राभासेन वा भवेत्।

एकनासासमायुकै एका दिङ्मूर्तिरिष्यते॥ 9.55 ॥

चतुर्भुजो वा द्विभुजस्सौम्यवक्त्रः स्मिताननः।

\* नासिकाहीनविमानेदिङ्मूर्तिनिषेधः\*

विमाने नासिकाहीने दिङ्मूर्तिरपि नेष्यते॥ 9.56 ॥

\* विमानभेदेनदिङ्मूर्तिभेदः \*

चतुरश्रायते वृत्ते धाम्नि वृत्तायते पि च।

वीलसेनस्सु षेणश्च वीरनाथस्सुभद्रकः॥ 9.57 ॥

आग्नेयादिविदिक्ष्वेते बाहुभिस्सद्मधारिणः।

विष्युपारिषदाः स्थाप्याः करालवदनान्विताः॥ 9.58 ॥

चतुरश्रायते धाम्नि नासिकाद्वयसंयुते।

दक्षिणोत्तरतस्तस्य पुरषौ पूर्णपुष्करौ॥ 9.59 ॥

शङ्खचक्रधरौ स्थाप्यौ हस्तौ यवनिकास्पृशौ।

तले तले विमानस्य सुरा विद्याधराः स्मृताः॥ 9.60 ॥

नृत्यन्तो बहुधा वेणुवीणापणवधारिणः।

कल्पनीयास्तथान्ये च किन्नरोरगजातयः॥ 9.61 ॥

ममावतारास्सर्वत्र कल्प्यास्तश्चेष्टितानि च।

\* कपोतेषुहंसमालादिकल्पनम्\*

कपोतेषु कपोतेषु तलेषु च तलेषु च॥ 9.62 ॥

हंसमालां प्रकल्पेत भूतमालां तथैव च।

अन्योन्य मुखमालोक्य स्थितागगनयायिनः॥ 9.63 ॥

भूतानि नाना नृत्यन्ति विकृताननभञ्जिच।

प्रतेरुपरि कण्ठस्याप्यधस्तात्कोणभूमिषु॥ 9.64 ॥

गरुडान्कल्प येत्सिंहान् संविष्टानथवा स्थितान्।

\* उक्तानामुच्छ्रायमानम् \*

तदुन्नतं कण्ठपात्रं पादमात्रमथापि वा॥ 9.65 ॥

अदुर्धं वा त्रिपादं वा नान्यधोच्छ्रायमिष्यते।

\* अधिष्ठानाधस्थाः देवताः \*

अधस्तात्तदधिष्ठाने कल्पयेद्धेवताः क्रमात्॥ 9.66 ॥

अग्नेये हस्तिवदनमीशं दक्षिणतोऽथवा।

दक्षिणामूर्तिमृषिभिस्सेवितं वटमाश्रितम्॥ 9.67 ॥

विश्वरूपं प्रतीचीने कमलासनमुत्तरे।

\(15\) ऐशान्यां वसुधां देवीं स्तापयेत्तु विचक्षणः॥ 9.68 ॥

(15. केषु चित्को शेषु " ईशान्यां वसुधां" इतिस्थाने ईशान्यामम्भिकां देवीं माहिषे शिरसि स्थिताम्. एवं पाठो दृश्यते.)

अथवा पूर्ववत्सर्वा दिङ्मूर्तीः परिकल्पयेत्।

अधस्तादुतपीठेऽपि पूर्वौक्ता दिक्षु देवताः॥ 9.69 ॥

अथवा तत्कथोपेता न्प्रादुर्भावान्प्रकल्पयेत्।

\* सुधाकल्पनप्रकारः\*

पाषाणशर्करा (16) तक्रसुधया त्रिः प्रकारया॥ 9.70 ॥

(16.नक्र.)

पिष्टया त्रिफलाम्भोभिस्सकृद्द्विस्तिश्च यत्नतः।

खदिरार्जुनजै स्तोयैश्शल्मल्याः क्षीरशाखिनः॥ 9.71 ॥

मिश्री (17) कृत्यावटे सम्यक्तोयभावितया तथा।

अभिषिच्यपरिक्वाथं संमिश्रीभूतया पुनः॥ 9.72 ॥

(17.कृत्यघटे.)

गुलपाकरसैस्तैश्च पुनः (18) क्वथितया भशम्।

धाम लिंपेत्क्रमेणैव स्थूलादित्रिविधात्मना॥ 9.73 ॥

(18.कुट्टिक्रया.)

चिरस्थायि भवेदेवं कल्पिते (19) मन्दिरं तु तत्।

\* लेपनत्रैविध्यम्\*

पाषाणशर्करा (20) तक्रसुगन्धं चूर्णयेत्पुरा॥ 9.74 ॥

(19.भवनेस्ति.) (20. नक्रसुधान्यं चूर्णयेत्ततः)

तच्चूर्णे पीष्टमाने तद्विगुणां वालुकां क्षीपेत्।

पिष्टं तदेकवारं चेत् स्थूलं द्विः पिष्टमुच्यते॥ 9.75 ॥

सूक्ष्मं त्रिश्चेत्परिज्ञेयः स्थूलाद्या लेपनक्रमः।

\* पञ्चवर्णकल्पनम्\*

पञ्चवर्णैस्ततः कुर्याच्छोभितं शास्त्रचक्षुषा॥ 9.76 ॥

उपानहादिस्तूप्यस्तं भुष येत्कनकादिभिः।

मुक्ता (21) मणिहिरण्यस्रक्किङ्किणीजाल केतुभिः॥ 9.77 ॥

(21. दाम.)

भुषयेत्सदनं विष्णोर्यथावित्तानुसारतः।

इति श्रीपाञ्चरात्रे महोपनिषदि पाद्मसंहितायां

क्रियापदे मूर्धेष्टकाविधिविमान देवताकल्पनंनाम

नवमोऽध्यायः.

--------------\*\*\*\*\*\*\*\*\*\*\*\*\*---------------

पाद्मसंहितायाम्.

दशमोऽध्यायः

\* परिवारदेवतास्थानादिकल्पनम्.\*

श्रीभगवान्----

परिवारनिवेशार्थं शोभार्थं मन्दिरस्य च।

रक्षणार्थं च परितः प्राकारं परिकल्पयेत्॥ 10.1 ॥

\* अन्तर्मंडलादिप्राकारनिरूपणम्\*

अन्तर्मण्डलनामानं प्राकारं प्रथमं विदुः॥

अन्तर्हारं (1) ततो वप्रं मध्याहारमनन्तरम्॥ 10.2 ॥

(1.मनो।)

अनन्तरं च मर्यादा (2) महती नाम पञ्चकम्।

पञ्चैते चतुरश्रास्सुस्समुपेतखलूरिकाः॥ 10.3 ॥

(2. महामर्या च पञ्चमम्.)

पञ्चभेदाश्च तन्त्रेषु (3) चन्द्रिकाभूमिरन्तिमा

एकास्तम्भावली कल्प्या द्वयी वा कमलासन॥ 10.4 ॥

(3.पञ्चकाभिरतन्द्रितः)

उपानदादिपञ्चौङ्ग मधिष्ठानं प्रकल्पयेत्।

दण्डस्तदर्धं पादोसं तस्योत्सेधस्समीरितः॥ 10.5 ॥

अधिष्ठाने कृते तस्मिंस्तम्भमाला विधीयते।

अन्तरालं महीमाहुर्धा मान्तर्मण्डलाख्यया॥ 10.6 ॥

पञ्चहस्तां चतुर्हस्तं द्विहस्तां वा यथेच्चया।

आन्तरावरणस्यास्य पञ्चप्रासादगुम्भितः

?

॥ 10.7 ॥

\* सालान्तरालोच्छ्रययोर्मानम्.\*

\(4\) विच्छिन्ने चान्त रेषां तु सालानामन्तरालभूः।

एकद्वित्रिचतुर्हस्तैः क्रमशे वर्धितो भवेत्॥ 10.8 ॥

(4.पञ्चकं वेतरेषांतु.)

मन्दिरस्य महानासासमस्सालसमुच्छ्रयः।

ग्रीवग्रतुलितो वा स्यात्प्रतिसम्मित एव वा॥ 10.9 ॥

उपरीठसमायुक्तो सालोदण्‍डस्त्रिरुच्छ्रयः।

चतुः पञ्च(5) द्विदण्डो वा सालानामुच्छ्रयं विदुः॥ 10.10 ॥

(5. त्रिदण्‍डो)

\* सालोपरिगरुडादिविधानम्.\*

उपरिष्टाच्च सालानां सिंहो गरुड एव वा।

कल्पनीयः प्रयत्नेन ध्वजयष्टिस्समन्ततः॥ 10.11 ॥

\* अर्धमण्डपविधिः \*

प्रासादाग्रे प्रकर्तव्य (6) स्त दङ्ग श्चार्धमण्डपः।

चतुर्धा धामनि कृते पादो वार्धमथापि वा॥ 10.12 ॥

(6. स्तदर्ध.)

त्रिपाद्वा धाम तुल्यं वा (7) अध्यर्धं वा यथारुचि।

द्विगुणं वा चतुर्व क्त्रयद्वा (8) हर्म्यप्रमाणतः॥ 10.13 ॥

(7.संध्यर्द्धं) (8. हस्त.)

एकहस्तं द्विहस्तं वा त्रिहस्तं वा समायतम्।

चतुर्हस्तं पञ्चहस्तं कारयेनर्धमण्डपम्॥ 10.14 ॥

अन्तरालं तयोः कार्यां तालं यद्वा (9) करायतम्।

दण्डमध्यर्धमथ वा द्विगुणं वा विनापि वा॥ 10.15 ॥

(9. करालयम्.)

\* हीनेऽर्धमण्ठपेनिर्गमस्थलनिर्देशः\*

\(10\) हीनेऽर्धे मण्डपे धाम्नि पार्श्वाभ्यां निर्गमः स्मृतः।

अग्रतः पृष्ठतश्चापि भवेतां पार्श्ववर्त्मनी॥ 10.16 ॥

(10.हीनेर्धमण्टपे धाम्नः)

\* सोपपीठस्यधाम्नः गोपुरचतुष्टयम्.\*

चत्वारि गोपुराणि स्युर्धाम चेत्सोपपीठकम्।

\(11\) अग्रे तु मण्‍डपस्यार्धे विपुले वृत्तमण्डपः॥ 10.17 ॥

(11. अग्रं तु मंडलस्यार्ध।)

समुच्छृतं प्रतिसममधिकं वा यथेच्छया।

\* नृत्तमण्डपार्ध मण्डपयेरायाममानम्\*

एकद्वित्रिचतुः पञ्चहस्तौ वृत्तार्धमण्डपौ॥ 10.18 ॥

सान्तरालं समुद्धिष्टं पार्श्वाभ्यं (12) निर्गमः स्मृतः!

(12. धामनिर्गमः)

सोपानपङ्त्कयः कार्याः पार्श्व योरुभयोरपि॥ 10.19 ॥

देवालयेषु युग्मास्स्यु ष्षडङ्गुलसमुच्छ्रयाः।

तावद्विस्तारयुक्ताश्चं (13) द्व्यङ्गुल वोभयं भवेत्॥ 10.20 ॥

(13. द्विगुणं वोभयंर्हस्तस्व हस्तास्स्युः)

\* सोपानपर्श्व योर्हस्तिरथाङ्गादिन्यासः\*

सोपानपर्श्वयो (14) र्हस्तिहस्तं कुर्यात् स्थवीयसः।

यद्वा रथाङ्गं विर्वीत द्विरतं पार्श्ववाहिकम्॥ 10.21 ॥

(14.हस्ति हस्तं वाथ स्थवीयसः)

\* द्वारवातायनयोर्भित्तिबन्धनिषेधः\*

द्वारं वातायनं वापि भित्तिबन्धं न जूतु चित्।

कुलक्षये विनाशश्च व्याधर्वा भित्तबन्धने॥ 10.22 ॥

\* वातायनास्तरालतालबंधनाङ्गलादि निरूपणम्\*

यद्वार्धमण्डपादर्धं त्रिपादं पादमेव वा।

तत्तुल्यं वान्तरां तु (15) अन्तरालान्तरं भवेत्॥ 10.23 ॥

(15. अन्तरालायतं)

विस्तारो ह्रासयेत्तस्य अस्तरालस्य पार्श्वयोः।

हस्तं तालं तदर्धं वा ह्रासयेत्पार्श्वयोरपिः॥ 10.24 ॥

युग्मस्तम्भ (16) समो पेतं तालबन्धमथापि वा।

लाङ्गलं वा प्रकुर्वीत उभयं वा विना भवेत्॥ 10.25 ॥

(16. द्वयो.)

चतुरश्रायतं वा स्याच्चतुर्द्वारं चतुर्दशम्।

वातायनं वा युग्मेतु न कुर्याद्भित्तिबन्धनम्॥ 10.26 ॥

अन्तरावरणस्यान्त र्बहिर्वोभयतोपि वा।

\* मण्टपायामविस्तारौ\*

आयामो मण्डपस्य स्यादयुग्मं तु प्रमाणतः॥ 10.27 ॥

आषोडशान्तं युग्मे स्यादधायुग्मे त्रयोदश।

मण्‍डपायाममुद्दिष्टं (17) हस्तैः कमलसम्भव॥ 10.28 ॥

(17. विस्तारे कमलासन.)

यद्वा मूलालयसममर्धमण्‍डपसंमितम्।

तदर्धं पादमेवाथ यद्वालयसमं भवेत्॥ 10.29 ॥

अध्यर्धं द्विगुणं वाथ सपादं वालयस्य च।

मण्टपायाममुद्दिष्टं विस्तारे कमलासन॥ 10.30 ॥

मूलालयसमं वापि तालहस्तं च वाधिकम्।

उपानाद्यङ्गसंयुक्तं सर्वालङ्कारसंयुतम्॥ 10.31 ॥

नानानाटकसंयुक्त मन्त स्तम्भविवर्जितम्।

उत्सेधं मण्टपस्याहुरर्धमण्टपसंमितम्॥ 10.32 ॥

अधिकं वा तदुत्सेधं मण्टपस्य चतुर्मुख।

यद्वा प्राग्याम्यसोपनं पाश्वे तन्निर्गमो भवेत्॥ 10.34 ॥

कल्पयेच्छिल्पशास्त्रज्ञो भित्तयः कोणभूमिषु।

स्थलबन्धं तदूर्ध्वे तु लाङ्गलं वा प्रकल्पयेत्॥ 10.35 ॥

\* कोणेषु गरुडसिंहयोर्न्यासविकल्पः\*

कोणेषु गरुडं कुर्यात्सिंहिं वा कमलासन।

सभां वा तत्प्रकुर्वीत यथा वित्तानुसारतः॥ 10.36 ॥

\* प्राकारस्य चतुर्दिक्षु गोपुर चतुष्टयबन्धविकल्पः\*

प्राकारस्य चतुर्दिक्षु गोपुराणि प्रकल्पयेत्।

धामाग्रवृष्ठयोर्वा स्यादग्रे चैकं प्रकल्पयेत्॥ 10.37 ॥

\* द्वितलादिधामनिरूपणम्\*

तलैर्द्वादशभिर्युक्तमुत्तमं द्वितलादिषु।

मूर्धेष्टकां स्तूपिकां च पूर्ववत्कल्पयेत्क्रमात्॥ 10.38 ॥

दिङ्मूर्तयः पूर्ववत्स्युः पूर्ववद्गरुडादिकम्।

\* मण्डपस्य उत्तमादि मानभेद भित्तिबन्दौ \*

प्राकारेषु च सर्वेषु (18) मण्डपास्युस्समन्ततः॥ 10.39 ॥

(18.मण्टपस्य)

\(19\) षड्विंशतिधनुर्मानं मण्डपं चोत्तमं विदुः।

अष्टादशधनुर्मानं मण्डपं पध्यमं विदुः॥ 10.40 ॥

(19.द्वाविशंति)

अधमं द्वादशधनुमण्डपं संप्रचक्षते।

पूर्वोक्तहस्तसङ्ख्यं वा कुर्यादास्थानमण्डपम्॥ 10.41 ॥

उत्तमं दशभिर्हस्तैर्मध्यमं चाष्टहस्तकं।

षड्ढस्तमधमं विध्यात् क्षुद्रं हस्तत्रयायतम्॥ 10.42 ॥

दक्षीणोत्तरतः पृष्ठे भित्तिं तस्य प्रकल्पयेत्।

स्तम्भाष्टकयुतं तत्र सोपानं परिकल्पयेत्॥10.43 ॥

दीर्घशालामधः कुर्या द्यूपाच्छादनसंयुताम्।

मण्टपाः प्राङ्मुखास्सर्वे सर्वावरणसंस्थिताः॥ 10.44 ॥

आस्थानमण्टपान्सर्वान् प्रकुर्यात्सर्वतो मुखान्।

प्रासादारंभवत्सर्वं भूमि संशोधनादिकम्॥ 10.45 ॥

कृत्वा हस्तिनखं चैव मण्टपं चैव कल्पयेत्।

\* मण्टपगर्भन्यासप्रकारः \*

गर्भन्यासस्तु कोणे स्यादग्रेर्मण्टपकर्मणि॥ 10.46 ॥

गोपुरेक्रियमाणे तु दक्षिणस्यां दिशिस्मृतः।

\* द्वारस्यकवाटमुग्मादि विन्यासः \*

कवाटयुग्मं संस्थाप्य द्वारे द्वारे दृढंयथा॥ 10.47 ॥

लोहजं दारुजं वापि विचित्रं तुरगादिभिः।

\(20\) उत्तराङ्गं शिलादारु वा हरेच्छिल्पिस्सह॥ 10.48 ॥

(20."उत्तराङ्गम्---स्योपरिनिक्षि पेत्" इत्यन्तं क्वचिन्न.)

रथकृत्तक्षयित्वा तु सर्वेण क्षालयेद्द्रुतः।

पुण्याहं वाचयित्वाथ मुहोर्ते शोभने गुरुः॥ 10.49 ॥

रथकृच्छिल्पिभिस्सार्थं द्वारस्योपरि निक्षिपेत्।

शाखाचतुष्कं कुर्वीत तथै वशिलयापि वा॥ 10.50 ॥

शाखाकवाटौ प्रक्षाल्य पञ्चोपनिषदा जलैः।

नववस्त्रेण संवेष्ट्य धान्यराशिषु निक्षिपेत्॥ 10.51 ॥

महाकुम्भार्चनं कुर्यात्पूर्ववच्छास्त्रचोदितम्।

कृत्वा प्रभाते विमले मुहोर्ते शोभने गुरुः॥ 10.52 ॥

खाते लोहादि विन्यस्य (21) कारयेच्छिल्पिना सह।

पुण्याहं वाचयित्वा च प़ञ्चगव्यैर्विलेपयेत्॥ 10.53 ॥

(21.स्थापयेत्.)

महाकुम्भजलै (22) र्देवान् न्यसेत्कूर्चेन तत् क्षणात्।

\* कवाटोपरिकल्पनीयदेवताः\*

अधश्शान्तिं दक्षिणतो वाग्देवीमुपरि श्रियम्॥ 10.54 ॥

(22. देहान्.)

रतिमुत्तरतश्शास्वेवं चतसृषु क्रमात्।

कवाटे दक्षिणे स्थाप्यो विश्वधृग्भूतनायकः॥ 10.55 ॥

कवाटे चोत्तरे स्थाप्यो विश्ववक्त्रः प्रातापवान्।

अवतारांश्च तत्र स्थान् प्रोक्षयेत्स्वस्य विद्यया॥ 10.56 ॥

देवशास्त्रपुराणानि वेत्रेषु निवसन्तिच।

नाराचेषु त्रयस्त्रिंशद्देवाः कीलेषु चर्क्षयः॥ 10.57 ॥

कवाटपट्टिकायां च भूतनाथः प्रतिष्ठितः।

कवाटनन्दपट्टे स्याते संस्थाप्यो विश्व (23) भावनः॥ 10.58 ॥

(23.नायकः)

एवं कुम्भजले ध्यात्वा विन्यसेत्सर्वदेवताः।

आचार्यदक्षिणां दद्यात् निष्कसङ्ख्या तु पूर्ववत्॥ 10.59 ॥

\* कवाटस्य सौवर्णताविदिकल्पः \*

सौवर्णो राजतस्ताम्रः कवाटो दारुजस्मृतः।

पूर्वः पूर्वः फलाय स्यात् भूयसे कल्पते नृणाम्॥ 10.60 ॥

कवाटं दारजं स्वर्णैः रञ्जयन्पूह्यते सुरैः।

\* स्तंभपोतिकादिविधानम्\*

स्तम्भान् पादशिलास्वेव रत्नन्यासादि पूर्ववत्॥ 10.61 ॥

न स्थाप्या ब्रह्मणस्थ्साने तेषामुपरि पोतिकाः।

कल्प्यास्ता (24) स्सूत्तरारोपो

?

वाजनादिसमन्विता॥ 10.62 ॥

(24. स्सूत्रकारोपो.)

तुलामारोपयेत्पश्चात् बन्धयेच्चेष्टकादिभिः।

\(25\) तलबन्धं ततः कुर्यात् ब्रह्मन् वित्तानुसारतः॥ 10.63 ॥

(25. स्थलबन्धमधः)

यूपच्छादवकं वापि कुर्याच्छास्त्रासुसारतः।

\* दिग्भेदेनचण्डादिद्वारपालनिरूपणम्\*

चण्‍डप्रचण्टौ कर्तव्यौ द्वारे गर्भगृहस्यतु॥ 10.64 ॥

दक्षिणोत्तरपार्श्वस्थौ मुनिवेषौ सहस्त्रियौ।

दंष्ट्राकरालवदनौ भीमौ वा दण्ड धारिणौ॥ 10.65 ॥

कान्तावियुक्तौ विकटौ करण्डि (26) मकुटोज्वलौ।

(26. मकुटान्वितौ.)

अर्धमण्टपकद्वारे शङ्खचक्रोत्तमाङ्गिनौ॥ 10.66 ॥

अन्तर्मण्डलसंज्ञस्य सालस्य द्वारपार्श्शयोः।

जयश्च विजय (27) श्चैव कर्तव्यौ तस्य गोपुरे॥ 10.67 ॥

(27.श्चोभौ.)

एवमेवेष्यतेऽन्येषां चतुर्दिक्षु च गोपुरम्।

अन्तर्हारस्य पूर्वस्यां द्वारि पद्मगदाधरौ॥ 10.68 ॥

ख़ड्गशार्ङ्गधरौ द्वारि दक्षिणस्यां प्रकल्पयेत्।

प्रतीच्यां वज्रमुसलधारिणौ दिशि कल्पयेत्॥ 10.69 ॥

पाशाङ्कुशधरौ ब्रह्मन्नुत्तरस्यां दिशि स्थितौ।

मध्यान्तर्हारसालस्य प्राच्यादिषु यथाक्रमम्॥ 10.70 ॥

दिक्षु धातृविधातारौ ततो भद्रसुभद्रकौ।

कृतान्तासुरविध्वंसौ कुबेराक्षकुबेरकौ॥ 10.71 ॥

प्राच्यादिषु तथा दिक्षु मर्यादा सालगोपुरौ।

दुर्जयप्रबलौ कार्यौ विश्वभावनपुष्करौ॥ 10.72 ॥

सम्भवप्रभवौ स्यातां सुभोभनसुभद्रकौ।

जघन्यावरणद्वारे प्राच्यादौ कुमुदादयः॥ 10.73 ॥

कुमुदगि कुमुदाक्षश्च पुण्डरीकोऽध वामनः।

शङ्कुकर्णस्सर्व नेत्रस्सुमुखस्सप्रतिष्ठितः॥ 10.74 ॥

अष्टौ द्वौ द्वौ प्रतिद्वारं कल्पनीया यथाविधि।

विष्णुपारिषदास्सर्वे (28) सेनभिः कोटिभिर्वृताः॥ 10.75 ॥

(28.सर्वे सेनाधिपः स्मृताः॥)

दण्डहस्ता विरूपाक्षाः (29) करण्डमुकुटान्विताः।

\(30\) फणिकङ्कणमालाढ्याः भ्रुकुटीकुटिलेक्षणाः॥ 10.76 ॥

(29.केयूर.) (30.मणि.)

व्यत्यस्तहस्तचरणाः रक्षन्ति द्वारमाश्रिताः।

चतुर्थावरणे कुर्यात्पाकस्थानं विचक्षणः॥ 10.77 ॥

प्रथमावणे वापि द्वितीयावरणेऽपि वा।

तृतीयावरणे वापि यथादेशानुकूलतः॥ 10.78 ॥

\* खलुरिकास्थाननिर्देशः\*

इन्द्राग्निमध्ये वाग्नेये तस्य स्थानं विधीयते।

खिलूरिका समायुक्तं मध्ये चाङ्कणसंयुतम्॥ 10.79 ॥

चतुरश्रायते भागे प्रचीनस्याश्म कान्तकम्।

\(31\) युग्त्मेर्हस्तप्रमाणैश्चदीर्घ (32) चुल्येन वा युतम् ॥ 10. 80 ॥

मध्येग्नियमयोः कुण्डं नित्यहोमाय कल्पयेत्।

(31. मुग्महस्तप्रमाणाश्च.) (32. चुल्याथवा पुनः)

\* अपूप पचननस्थानम्\*

अपूपपचनस्थानं मध्ये नैऋतयाम्ययोः॥ 10.81 ॥

\* फलमरीच्यादिनिधानस्थानम्\*

फलानि निक्षिपेन्मध्ये निरृतेर्वरुणस्य च।

द्वारं प्रकल्पयेत्प्रक् मध्ये वायुजलेशयोः॥ 10.82 ॥

मरीच्यादि (33)निधानं स्याद्वायुसोमान्तरे भवेत् ।

सर्पिरादिद्रवस्थानं मध्येशर्वशचीशयोः॥ 10.83 ॥

(33. निवासस्स्यात्.)

\* तण्डुलक्षालनकूप धूमनिर्गममार्ग स्थाननिरूपणम्.\*

क्षालनं तण्डुलादीनां कूपोन्तर्बहि रेव वा।

धूमनिर्गममार्गाश्च युग्मास्स्युः कुटिलास था॥ 10.84 ॥

\* मज्जन

,

तांबूल वस्त्रपुष्पनिवेशन प्रदेशाः एकान्तिनां भुक्तिस्थानं च.\*

मज्जनम्भोगृहं याम्ये ताब्बूली (34) धाम नैरुते।

वारुणे वासनां स्थानं मारुते पुष्पमण्टपः॥ 10.85 ॥

(34. याम्यनैऋते)

सौम्ये चै कान्तिनां भुक्तिस्थानमीशे धनालयः।

\* धान्यसङ्ग्रह छत्रादिनिवेशदेशाः \*

बहीरावरणे कुयान् दाग्नेये धान्यसंग्रहम्॥ 10.86 ॥

अवघातगृहं याम्ये गोशालास्यादुमापतौ।

तृतीयावरणेस्थानं भत्रादीनां विभावसौ॥ 10.87 ॥

शिभिकादिस्थितिश्चैन्द्रे पानीयं वारुणे भवेत्।

उत्सवे देवयजनं सोमशानान्तरे भवेत् ॥ 10.88 ॥

इन्द्रेशानान्तरे वापि मध्येवाग्निसुरेशयोः।

यमाग्निमध्ये वा कुर्यादुत्सवेयाग मण्टपम्॥ 10.89 ॥

स्थानमीशे सरस्वत्याः वाद्यस्थानं तु वाय वे।

\* स्थान सङ्को चेरचनाप्रकारः\*

यथोक्तावरणाभावे वद्यमाने क्वचिद्भवेत्॥ 10.90 ॥

\* कूपतटाकादिजलाशयविधिः \*

वारुणे वा भवेत्यौम्ये कूपं (35) शार्वेपि वा भवेत्।

यत्र (36) वापां सिराग्सन्ति तत्रकूपं प्रकल्पयेत्॥ 10.91 ॥

(35.सर्वषु) (36.वापश्शिवास्सन्ति. वापां रसाः इति च पा.)

अष्टदिक्षु यथा योगं तटाकं कारयेन्महम्।

\* प्राकारस्यबहिः धीर्घिका यत्यादीनां मठादिश्च.\*

प्राकाराणां च सर्वेषां बहिष्ठा दीर्घका भवेत्॥ 10.92 ॥

शास्त्रश्रवणयुक्तानां वेदध्ययनशालिनम्।

यतीनामितरेषां च पठः कार्यो बहिर्भवेत्॥ 10.93 ॥

सदनानि च कार्याणि देवमाश्रित्य तिष्ठताम्।

\* उद्यानादिनिर्देशः \*

उद्यानं पुष्पवाटीं च परितो धाम कल्पयेत्॥ 10.94 ॥

\* एकावरण परि वारनिरूपणम्\*

एकावरणयुक्त स्य परिवारानिमान् शृणु।

प्रधानबेराभिमुखः कल्पनीयो विहङ्गराट्॥ 10.95 ॥

नृत्तार्धमण्टप्यसाग्रे तस्य धाम च कल्पयेत्।

गोपुरस्योत्त रे साले मन्दिराभिमुखो रविः॥ 10.96 ॥

तस्यैव दक्षिणे साले (37) सुधांशुं परिकल्पयेत्।

वह्नौ कामो यमे ब्रह्मनैऋते स्याद्गजाननः॥ 10.97 ॥

(37.चन्द्रमाः)

वारणे षण्मुखो दुर्गावायौ सौम्ये धनाधिपः।

ईशाने शङ्करस्तत्र क्षेत्रपालस्तथा भवेत्॥ 10.98 ॥

सोमेशयोरन्तराले विष्वक्सेनं प्रकल्पयेत्।

अङ्कणे कक्षिणे सप्त मातरश्श्रीस्तु नैऋते॥ 10.99 ॥

इन्द्रादयो लोकपालाः पूह्यस्स्वाशासु चाङ्कणे।

गोपुरस्य भवेदन्तर्बहिर्वा बलिपीठकम्॥ 10.100 ॥

अन्तर्हाराह्वायोपेते विशेषो धाम्मि कथ्य ते।

सूर्याचन्द्रमसोः स्थाने संस्थाप्यौ पुरुषाच्युतौ॥ 10.101 ॥

सुर्याचन्द्रमसौ कल्पौ द्वितीयावरणे तथा।

हयग्रीवः (38) स्मरस्स्थाने स्थाने सङ्कर्ष णो विधेः॥ 10.102 ॥

(38.सुरस्सावे.)

वराहू विघ्नराट् स्थाने प्रद्युम्नश्शरजन्मनः।

कात्यायन्यामनन्तस्यादनिरुद्धो नरासने॥ 10.103 ॥

नृ केसरी शङ्क रेस्यादङ्कणे पीठिकासु चेत्।

इन्द्रादयस्समभ्यर्च्या स्तेषां स्थाने यथाक्रमम्॥ 10.104 ॥

चक्री मुसलवान् शङ्खी खड्गीचैव गदाधरः।

शार्ङ्ग पद्मी तथा वज्री पूज्या दिव्यास्त्रधारिणः॥ 10.105 ॥

\* परिवारदेवतानामवस्थानादि.\*

प्रथमावरणे येषां स्थाने (39) न्ये समुदीरिताः।

ज्ञेया द्वितीये ते सर्वे परिवारा यथोक्तया॥ 10.106 ॥

(39.सोधमुदीरितं)

मध्यान्तर्हारसाले तु गोपुरोभयपार्श्वयोः।

आदित्या द्वादशाराद्याः मध्ये मन्मथवेथसो॥ 10.107 ॥

वसवः पूजिनीयास्युर्विधिविघ्न (40) कृतोः पुनः।

मद्ये पितृगणाः पूज्याष्षडाननगणेशयोः॥ 10.108 ॥

(40.कृते पुनः)

विश्वे देवास्समाराद्याः मरुतो गुहदुर्गयोः।

सप्तर्षयः पूजनीया मध्ये दुर्गाकुबेरयोः॥ 10.109 ॥

कुबेरेशान योर्मध्ये रुद्रा एकादश स्मृताः।

तत्रैव च क्षेत्रपालाः प्राङ्कणे कुमुदादयः॥ 10.110 ॥

इन्द्रादिपीठिकास्थाने सभाज्याः कमलासन।

मर्यादवरणे स्थाप्या अष्टादश गणेषु ये॥ 10.111 ॥

उत्तमाः परिवारास्ते प्राङ्कणोर्वीतले पुनः।

\(41\) उपेन्द्रप्रमुखाः पूज्या दिक्षु प्राच्यादिषु क्रमात्॥ 10.112 ॥

(41. उपेन्द्रः प्राङ्मुखः पूज्यो.)

उपेन्द्रः (42) प्राकृतः पुण्यः पुष्करो विश्वभावनः।

असुरघ्नः कृतान्तश्च भुतनाथोऽष्टमः स्मृतः॥ 10.113 ॥

(42. प्राङ्मुखः)

मर्यादायां महत्यां तु मध्यमा ये गणेषु ते।

परिवाराः प्रकर्तव्याः विश्वाद्या वासवादिषु॥ 10.114 ॥

\*अङ्गणेसमर्चनीयाः देवताः\*

अङ्कणेषु समर्च्या ये वक्ष्ये ताननुपूर्वशः ।

विश्वेशो वश्विकृद्विश्वो विश्वात्मा विश्वलोचनः॥ 10.115 ॥

विश्वपादो विश्वभुजस्तथा वै विश्वकर्मकृत्।

\* आदित्याद्यष्टादशगणाः \*

अष्टादसगणान् वक्ष्येतान् बुध्यस्व क्रमोदितान्॥ 10.116 ॥

आदित्या वसवो रुद्राः साद्याश्च मरुत स्तथा।

विश्वे देवाश्च पितरो मातरो गुहदेवताः॥ 10.117 ॥

अङ्गिराश्चाश्विनीदेवौ तथा स्त्रीदेवातागणाः।

लोकेशा वास्तुदेवाश्च नक्षत्राणि च पार्षदाः॥ 10.118 ॥

तत्वानां पतयश्चैव उत्तमाः परिकीर्तिताः!

सिद्धाश्च ऋषयो नागाः असुरा राक्षसा अपि॥ 10.119 ॥

यक्षविद्यधराश्चैव सौरभेयाश्च गुह्यकाः।

गन्धर्वाप्सरसश्चैव व्रजानां पतयस्तथा॥ 10.120 ॥

मर्त्याश्चैवाथ रोहिण्यो गणास्ते मध्यमाः स्मृताः।

भूताः प्रेताः पिशाचाश्च कूश्माण्डाः प्रमथा अपि॥ 10.121 ॥

स्कन्दो बालग्रहाश्चैव तैतलाश्चैव भैरवाः।

किन्नराश्चैव वेताला अपस्मारास्तथैव च॥ 10.122 ॥

योगिन्यश्चैव ढाकिन्यश्शाकिन्यश्चैव चारिकाः।

मोहिन्यश्चेव सर्वेषु जघन्याः परिकीर्तताः॥ 10.123 ॥

धाताऽर्यमा विधाता च मत्रिश्च वरुण स्तथा।

भगो विवस्वान् पूषा च सविता च रविस्तथा॥ 10.124 ॥

त्वष्टा विष्णुरिति प्रोक्ताः द्वादशैतेऽदितेस्सुताः।

धरो ध्रुवश्च सोमश्च आपश्चैवानिलोऽवलः॥ 10.125 ॥

प्रत्यूषश्च प्रभासश्च वसवश्शान्तवर्चसः।

मृगव्याधश्च शर्वश्च निरृतिर्ध्वज एकपात्॥ 10.126 ॥

अहिर्बुध्न्यः पिनाकी च यवषश्च तथैव च।

स्थाणुर्भवः कपाली च रुद्राश्चै कादश स्मृताः॥ 10.127 ॥

त्रिणेत्रा रुद्रसदृशाः जटामुकुटधारिणः।

आवहो विवहश्चैव उद्वहस्संवहस्तथा॥ 10.128 ॥

निवहोऽनुवहश्चेव (43) प्रवहश्च तथैव च।

सप्तैते मरुतः प्रोक्तास्सप्त सस्ताद्रिभेदिनः॥ 10.129 ॥

(43. व्यवहारस्त.)

अलो रविश्च रुद्रश्च अग्निरापस्तथैव च।

पञ्चैतेतु समाख्याताः गणास्साध्यसमाह्वयाः॥ 10.130 ॥

रुद्रोऽग्निस्सविता विष्णुर्विश्वे देवगणाः स्मृताः।

कव्यवाडवलस्सोमो यम एवार्यमा तथा॥ 10.131 ॥

अग्निष्वात्तास्सोमपाश्च तथा बर्हिषदोपि च।

एते पितृगणाः प्रोक्तास्सप्तैते लोकपूजिताः॥ 10.132 ॥

क्रतुर्दक्षः कालकाख्यो वसुस्सत्यश्शुची रुचि।

पुरूरवा (44)र्द्वश्चैव विश्वे देव इमे स्मृताः॥ 10.133 ॥

(44. ध्रुव.)

नासत्यदस्समुभयमश्विनौ परिकीर्तितौ।

अन्योन्यसदृशौ देवौ पीयूष (45) कलशोद्भवौ॥ 10.134 ॥

(45.कलशावहौ.)

रविसोमाङ्गारबुधगुरुशुक्रशनैश्चराः।

राहुकेतू तथा (46) श्लिष्टौ कीर्त तास्तु नवग्रहाः॥ 10.135 ॥

(46. क्लिष्टौ)

शक्राग्नि यमरक्षांसि वरुणो वायुरेव च।

सोम ईशान इत्यष्टौ लोकपालाः प्रकीर्तिताः॥ 10.136 ॥

ब्रह्मा मरीचिरत्रिश्च विनस्वान् वृथिवीश्वरः।

\(47\) आपश्चै वापवत्सश्च सविता च सवित्रकः॥ 10.137 ॥

(47. चित्र.)

रुद्रो रुद्रजयश्चैव इन्द्र इन्द्रजय स्तथा।

इशश्चैवाथ पर्जन्यो जयन्तश्च महोन्द्रकः॥ 10.138 ॥

भानुस्सत्यो भृगुश्चेव अन्तरिक्षश्च पूर्वतः।

अग्निः पूषा कृशोभनुर्बृहत् क्षत्रो यमस्तथा॥ 10.139 ॥

गन्धर्वो भृङ्गराजश्च मृगश्चैव तु याम्यतः।

पितृदौवारिका श्चैव सुक्रीवः पुष्पदन्तकः॥ 10.140 ॥

वरुणश्च भृशश्चापो (48) चक्षुमश्च मनोजवः।

रोगनाथश्च मृत्यन्तो भल्लाटस्सोम एव च॥ 10.141 ॥

(48.यक्ष्मामाजन्मनो.)

अदितिर्वास्तुनाथश्च वासुदेवगणाः स्मृताः।

अग्निर्वायः प्रजासक्तश्चत्वारोऽङ्गिरसः स्मृताः॥ 10.142 ॥

तिष्ठन्ति मुनिरुपेण देवरूपेण च द्विधा।

लक्ष्मीस्सरस्वती विघ्ना तिस्रस्तु गृहदेवताः॥ 10.143 ॥

इत्येतेऽष्टादश प्रोक्ताः गणा मध्योत्तमाधमाः।

उत्तमा मध्यमा श्चापि परिवारेषु संमताः॥ 10.144 ॥

रुद्रालयादिष्वधमाः परिवाराः प्रकीर्तिताः।

इति श्रीपाञ्चरात्रे महोपनिषदि पाद्मसंहितायां

क्रियापादे परिवारादिदेवताकल्पनं नाम

दशमोऽध्यायः।

--------------\*\*\*\*\*\*\*\*\*\*\*\*\*------------

पाद्मसंहितायाम्.

एकादशोऽध्यायः

\* प्रतिमाद्रव्यादिविधिः\*

श्रीभगवान्---

अतः परं(1) प्रतिकृतेर्द्रव्यस्य विधिरुच्यते।

\(2\) यन्मयं प्रतिमाद्रव्यं तदनेकं प्रचक्षते॥ 11.1 ॥

(1." प्रवक्ष्यामि प्रतिमाविधि मुत्तमम्" ) (2.मृण्मयं.)

\* रत्नादिषड्द्रव्यनिर्देशः\*

रत्नं लोहं शिला मृच्च दारु स्फटिक एव च।

षड्द्रव्याणि प्रकृतयो यन्मयाः प्रतिमाः स्मृताः॥ 11.2 ॥

माणिक्यप्रमुखै रत्नैरर्चामवयवैर्युताम्।

\(3\) विदध्यादर्धचित्रं वा केवलं वा समर्चयेत्॥ 11.3 ॥

(3.चित्रं व्व्यर्धचित्रं वा.)

\* उक्तद्रव्यफलनिर्देशः\*

निर्दोषा रत्नजास्सर्वास्सर्वकामफलप्रदाः।

सुवर्णं रजतं ताम्रं त्रिविधं लोहमिष्यते॥ 11.4 ॥

हिरण्मयी प्रतिकृतिस्सर्व संपत्करी भवेत्।

वित्तं यशश्च विजयो विज्ञानं राजतीफलम्॥ 11.5 ॥

बुद्धिश्शान्तश्च सौभाग्यमौदुम्बर्याऽर्चयाभवेत्।

\* शिलायाश्चातुर्विध्यम्\*

शिला चतुर्विधा ब्रह्मन् वर्णभेदैस्सितादिभिः॥ 11.6 ॥

शुभ्रा शिला ब्राह्मणस्य क्षत्रियस्य तु पाटला।

वैश्यस्य पीता शूद्रस्य कृष्ठा मुख्या यथोदिता॥ 11.7 ॥

ब्राह्मणस्य चतस्रस्स्यस्तिस्रो राज्ञो विशो द्वयी।

एकैव स्याच्चतुर्धस्य गौणोऽयं विधिरीरितः॥ 11.8 ॥

\* उत्तमाशिला\*

शङ्खचक्रगदापद्मशक्ति चन्दनमालिकाः।

सिंहमातङ्गसारङ्गवराहकुशकुण्डिकाः॥ 11.9 ॥

श्रीवत्सचामरच्छत्रध्वजमत्स्य विहङ्गमाः।

शीलासु यत्र दृश्यनै तिलतण्डुलवालुकाः॥ 11.10 ॥

ताश्शुभा यजमानस्य शुभदाः पार्थिवस्य च।

\* शिलादार्वादीनां गर्भदोषपरीक्षोपायः \*

गर्भवत्यश्शिला वर्ज्या गर्भा ह्यन्तरवस्थिताः॥ 11.11 ॥

यथोपलब्धुं शक्यन्ते तं प्रकारमिमं शृणु।

नवनीतं माहिषजं शृङ्गं मेषस्य चूर्णितम्॥ 11.12॥

चूर्णं च कुरुविन्दस्य सम्पेष्य पयसा गवां।

लिम्पेच्छिलांतथा दारु गर्भव्यक्तिस्ततो भवेत्॥ 11.13 ॥

वीधिका यदि दृश्यन्ते मण्डलावर्तकानि च।

ध्वनिश्च शिथिलो यासु स्पर्शे चौष्ण्यमथापि वा॥ 11.14 ॥

तासु गर्भास्स्पुटं सन्ति यत्नेनोत्पाटयेत्तु ताः।

पाटले मण्डले पंसून् पाटलान् श्वेतपङ्कजे॥ 11.15 ॥

श्वेतपांसून् स्थितावन्तर्गर्भरूपेण संस्थितान्।

निर्दिशेत्कपिले वर्णे स्निग्धे च कमठं स्थितम्॥ 11.16 ॥

(4)गौलीं कपोते माञ्जिष्ठे वर्णे लोहितदर्दुरम्।

शुक्लं डिण्डीरवर्णे तु रक्तपीते कच्छपम्॥ 11.17 ॥

(4.गौलिकं पातमञ्जीष्ठे.)

कुसुम्भपीतवर्णे तु पीतं वर्षाभुवं स्थितम्।

शुक्लहेमनिभेवर्णे गर्भे क्षुद्रविहङ्गमम्॥ 11.18 ॥

कालायससमे वर्णे गोधामन्तरवस्थिताम्।

गुडवर्णे तु पाषाणखद्योतं मधुसन्नि भे॥ 11.19 ॥

सारङ्गसदृशे वर्णे वृश्चिकं ङड्गसन्नि भे।

सलिलं शलभं नीले रूक्षे फेनकमेव च॥ 11.20 ॥

मूषिकां कपिले कृष्ठे (5) कष्णाहिं शष्पसन्निभे।

मत्स्यमेवं विधं गर्भं मण्‍डले वर्णभेदतः॥ 11.21 ॥

(5.कृष्णशिंशुपसन्निभे.)

बुधो निश्चिनुयात्सर्वमुद्धरेच्च प्रयत्नतः।

गर्भवद्दारुशिलया प्रतिमां कुरुते यदि॥ 11.22 ॥

अज्ञानाद्वाऽथ लोभाद्वायजमान (6) स्त्वरान्वितः।

समुलघातं हन्यच्च स कुला (7) न्यात्मनामज॥ 11.23 ॥

(6.स्समन्वितः) (7. नत्मजात्मजान्.)

राजा च राष्ट्रामचिरात् (8) स्थापकश्च विनश्यति।

\(9\) गर्भागरेकृते पश्चाज्जुहुयाच्छान्तये गुरुः॥ 11.24 ॥

(8.स्थानं तस्य.) (9.गर्भाधाने.)

भोजयेद्दक्षिणां दद्याद्ब्राह्मणेभ्यस्स्वशक्तितः।

\* स्त्रीपुन्न पुंसकशिलानां प्रतिमादौ विनियोगः \*

बिम्भं शीतलया कुर्याच्छिलया यदि सादरम्॥ 11.25 ॥

देवस्य सन्निधिस्साक्षात्संपच्च वरदो हरिः।

स्त्रीपुंनपुंसकं चेति शैलं त्रिविधमुच्यते॥ 11.26 ॥

कांस्यघण्डाध्वनिप्रख्यश्छेदने जायते ध्वनिः।

शिरः प्रदेशे मध्ये तु कांस्यध्वनिसमोभवेत्॥ 11.27 ॥

मूले तालध्वनिसमो यत्र सा स्याच्छिला पुमान्।

न्यूनस्तस्माद्ध्वनिः किंचिच्छिद्रतो यत्रसाऽधमा॥ 11.28 ॥

शिला नादविहीना तु नपुंसकमुदाहृतम्।

बिम्बं पुंशिलया कार्यं पीठं (10) स्त्री शिलया भवेत्॥ 11.29 ॥

(10.योषिच्छिला.)

\(11\) रत्नन्यासस्तु कर्तव्यो (12) न शिलायामिति क्रमत्।

देवीनां च (13) श्रीयादीनां निर्माणे स्त्री शीला वरा॥ 11.30 ॥

(11. अस्यार्धस्यसङ्गतिश्चिव्न्या) (12.नपुंसक शिलोपरि.) (13.क्रियादीनाम्.)

पुंशिला पादपीठे स्याद्रत्नन्यासो नपुंपके।

सौम्या शिला शीतलास्याद्वैष्णवी न महाफला॥ 11.31 ॥

उष्णाऽऽग्नेयी शिला रोद्री सा रोगस्यास्पदं भवेत्।

सौम्या ज्ञेयोभयात्मा तु ब्रह्मीसृष्टिकरि भवेत्॥ 11.32 ॥

शीतला घर्मकाले या महोष्णा जलदागमे।

एकवर्णा शिला शुद्धा सा भवेत्प्रतिमाविधौ॥ 11.33 ॥

संकीर्णानेकवर्णा तु सा शिला रोगदा सदा।

\* शिलाग्रहणस्थानफलादीनि\*

पर्वतेषु प्रसिद्धेषु गृह्णीयात्प्रतिमाशिलाम्॥ 11.34 ॥

भूगता वा शिला शस्ता निन्दिता न कदाचन।

या पुष्पवनसङ्कीर्णा जलाशयसमावृता॥ 11.35 ॥

सा भूमिर्वारुणी ज्ञैया तत्रत्याः कामदाश्शिलाः।

तोयमुत्तरतो यस्याः क्षेत्रं दक्षिणतो महत्॥ 11.36 ॥

प्रत्यक्च क्षीरिणो वृक्षास्सा माहेन्द्री क्षमा मता।

तत्रत्या पुष्टिदा नित्यं शिला बहुमता ततः॥ 11.37 ॥

पूर्वदक्षिणतो यस्याः काश्मर्यः खदिरादयः।

झल्लिका टिट्टिभा गृध्रवराहश्वापदादयः॥ 11.38 ॥

तोयमन्तर्गतं स्वल्पं यत्राग्नेयी भवेदियम्।

शिला तत्रोद्भवा स्वल्पविभवा तदसंमता॥ 11.39 ॥

विभीतकादयो वृक्षा मृगा हिंस्त्राश्च सन्ततम्।

यत्र त्यक्तोदकतृणा कण्टकद्रुमसंवृता॥ 11.40 ॥

या च सा वायवी भूमिस्तस्यां शून्यप्रदा शिला।

\* वर्ज्यशिलास्थानानि.\*

नदितटे हृदतटे भूतिभुमौ चतुष्पथे॥ 11.41 ॥

ग्रामे श्मशाने वल्मीके लवणोदकपीडिते।

अमेध्यभूमौ शबरचण्डालादिनिषेविते॥ 11.42 ॥

शर्करोत्करसंबाधे निस्तृणे जलवर्जिते।

देवालयसमीपे च तप्ते वातातपाग्निभिः॥ 11.43 ॥

देशे मर्ज्याश्शिलास्सर्वा गृहिताश्चेदनर्थदाः।

\* उपादेयशिलाप्रदेशाः \*

पुण्यक्षेत्रे शुभे देशे ब्रह्मवृक्षनिरन्तरे॥ 11.44 ॥

कुशकाशोदकयुते मृगैः कृष्णैर्निषेविते।

पद्मोत्पलसमाकीर्णे व्रीहिक्षेत्रनिरन्तरे॥ 11.45 ॥

हिन्तालपूगपुन्नागनालिकेरनिरन्तरे।

तपस्विजनसं बाधे देशे ग्राह्या शिला भवेत्॥ 11.46 ॥

वर्ज्या वर्ज्यां विदित्वैवं गुणदोषौ निरूप्य च।

देशभेदांश्च भूभेदान् ज्ञात्वा लिङ्गभिदा स्तथा॥ 11.47 ॥

सीतादिवर्ण भेदांश्च गृह्णीयाच्छुभदां शिलाम्।

\* शिलाग्रहणनियमः\*

पुण्यर्क्षतिथिवारेषु यजमानानुकूलिषु॥ 11.48 ॥

शकुनादिनिमित्तानामानुकूल्येन चान्वितः।

यहमानो गुरुश्चैव श्रद्धया परयान्वितः॥ 11.49 ॥

रथकारेण सहितः स्थिपतिनां गणैस्सह।

ब्राह्मणान् भोजयित्वादौ तैश्च स्वस्त्यादि वाचितः॥ 11.50 ॥

शिलासंग्रणे देशे कारये न्महतीं प्रसाम्।

कृत्वाऽङ्कुरार्पणं तत्र ब्रह्मचारी हविष्यभुक्॥ 11.51 ॥

आचर्यो याजानेन सार्धं तत्र वसेच्छुचिः।

शालिभारं क्षिपेत्तस्मिन् प्रपामध्ये सवेदिके॥ 11.52 ॥

तस्मि न्न्यस्येन्महाकुम्भं सूत्रवस्त्रादिवेष्टितम्।

न्यस्तकूर्यं प्रतिच्छन्नमश्वत्थनवपल्लवैः॥ 11.53 ॥

विन्यस्तरत्नलोहाढ्यं विद्यया परमेष्ठिनः।

तस्याष्टदिक्षु च स्य स्येत्कुम्भान् सूत्रेण वेष्टितान्॥ 11.54 ॥

महाकुम्भस्य तस्यैव (13) पार्श्वे न्यस्येच्च वर्धनीम्।

अस्त्रमन्त्रेण संसिद्धान् सिद्धार्धान् दिक्षु पातयेत्॥ 11.55 ॥

(13.दक्षिणे वर्धनीं न्यसेत्.)

पुण्याहं वाचयित्वातु चक्रमुद्रां प्रदर्शयेते।

महामुद्रां प्रदर्श्याथ प्रणम्याञ्जलिमुद्रया॥ 11.56 ॥

आवाहयेत्ततो देवं मूर्तिमन्त्रेण सर्वगम्।

महाकुम्भे प्रतिष्ठाप्य पूजयेद्देशिकः क्रमात्॥ 11.57 ॥

वर्धन्य मन्त्रराजानं कुम्भेष्वष्टसु पूजयेत्।

विष्ण्वादिमूर्तीस्तदनु परमान्नं निवेदयेत्॥ 11.58 ॥

होमं कुर्याच्चतुर्दिक्षु कुण्डे वा स्थण्डिलेऽपि वा।

पालाशसमिधः पुष्पं फलमाज्यं सपल्लवम्॥ 11.59 ॥

जुहुयान्मुलमन्त्रेण वृथगष्टोत्तरं शतम्।

चरुणा च नृसुक्तेन वृथक्कुण्डचतुष्टये॥ 11.60 ॥

प्राचिनकुण्डे जुहुयात्सर्पिषा वनदेवताः।

\(14\) पर्वतान् गण्डशैलांश्च तत्र शृङ्गाणि निर्झरान्॥ 11.61 ॥

(14. पार्षदान्)

समुद्रांश्च तथा वृक्षानोषधीश्च वनस्पतीन्।

जरायुजानण्डजांश्च स्वेदजानुद्भिजस्तथा॥ 11.62 ॥

तथा सर्वाणि भूतानि मन्त्रैस्तद्धेव्तापरैः।

स्वाहान्तैस्तैर्व्याहृतिभिः पूर्णाहुत्यन्तमब्जज॥ 11.63 ॥

(15)पललं रजनीचूर्णं लाजापूपाः करम्भिणः।66

चरस्तैर्बलिं द्रव्यैर्भूतेभ्यो निक्षिपेद्गुरुः॥ 11.64 ॥

(15. पालाशं)

होतव्यं स्वप्नपतये सर्पिषाऽष्टोत्तरं शतम्।

वाद्यैस्तथा ब्रह्मघोषैर्वतो घोषयेन्निशि॥ 11.65 ॥

उपोष्य दर्भशय्यायां शुचिर्नियतमानसः।

जपन्नष्टोत्तरशतं स्वप्नादिपतिमात्मवान्॥ 11.66 ॥

स्वपेत्स्वप्ने ततश्शैलं यदि पश्येत्समुज्वलम्।

प्रातरेव शिलाग्राह्या शान्तिं कुर्याददर्शने॥ 11.67 ॥

दुर्दर्शने वा पुर्वोक्तदुर्निमित्तोदये तथा।

शिलां मुहूर्ते संपश्येच्छोभवे देशिकोत्तमः॥ 11.68 ॥

यक्षाः पिशाचा नागाद्याः यत्र तिष्ठन्ति नित्यशः।

सर्वे ते ह्यपगच्छन्तु सन्निधत्तां सदाहरिः॥ 11.69 ॥

इत्युक्त्वा मन्त्रसंसिद्धान् सिद्धार्धां स्तत्र निक्षिपेत्।

बलिं दद्याच्च भूतेभ्यः प्रत्याशं सर्वमन्त्रतः॥ 11.70 ॥

पुण्याहं वाचयित्वा च पौरुषेण शिलाः स्पृशेत्।

मूलमन्त्रेण दत्वाऽर्घ्यं जपेदष्टोत्तरं शतम्॥ 11.71 ॥

प्रासादस्यानुरूपेण पातयोत्सूत्रमञ्जसा।

शिला स्थ्सपतयश्छिन्द्युः रथकारस्य शासनात्॥ 11.72 ॥

\* सिरीवैषम्येण वर्ज्यावर्ज्यशिलानिरूपणम्\*

शान्तिदा (16) दक्षिण सिरा प्राक्सिरा जयदायिनी।

श्रीकरी पश्चिमसिरा पुष्टिं दद्यादुदक्सिरा॥ 11.73 ॥

(16. दक्षिणग्रिवा. अत्र एतदादिषु श्लोकेषु सिराशब्दन्थाने शिरा इति तालव्यादिः क्वचित्को शे दुश्यते. नाडीपर्यायस्सिराशब्द एवसादुर्भवति " वर्जयेत्कोणसिरसम्" इत्यतः सिराशब्दस्य सान्तत्वं अभ्युपगन्तव्यम्. आत्रैव दक्षिणसिरा इत्यत्र दक्षिण ग्रीवा. इति पाठान्तरंतु भ्रमकृतम्. तथैव " कोणसिरसं" इत्यत्र दन्त्यस्थाने कोणशिरसम् इति लव्यनिवेशश्च.)

वर्जयेत्कोणसिरसं यदि कुर्यात्कुलक्षयः।

\* शिलाऽऽनयननियमः\*

यस्यां दिशि मुखं धाम्न स्तस्यां प्रतिकृतेश्शिरः॥ 11.74 ॥

व्यत्यासे यजमानस्य राज्ञो राष्ट्रस्य वास्तुतः।

आलयस्य च सर्वेषामचिरात्कल्पते विपत्॥ 11.75 ॥

मूलभागश्चिलानां चेतुपरिष्टाद्भवेत्तथा।

अधस्ताच्छेच्छिरोभागो विपत्स्याद्राजराष्ट्रयोः॥ 11.76 ॥

महाकुम्भस्थतोयेन स्नापयेदुद्धृतां शिलाम्।

विष्ण्वादिकुम्भतेयैश्च पौरुषं सूक्तमुच्चरन्॥ 11.77 ॥

परिषिञ्चेच्छिलां भूयो वर्धनीस्थेन वारिणा।

\* श्रियादिदेवीप्रतिमार्हशिलाविधिः\*

देवीनां बिम्ब (17) शुद्ध्यर्धं पृथकेवाधिवासयेत्॥ 11.78 ॥

(17.सिध्यर्थं)

मध्यकुम्भेर्चयेद्धेवीं श्रियं त्रैलोक्यमातरम्।

अष्टकुम्भेषु सम्पूज्या देव्यश्चाष्टौ यथाक्रमम्॥ 11.79 ॥

होमादि पूर्ववत्कृत्वा बिम्बर्था स्त्रीशिला भवेत्।

अस्त्रीया शिलया देव्यो विहिताश्चेत्प्रमादतः॥ 11.80 ॥

लोभन महता युक्ता हन्युस्स्वविषयाः प्रजाः।

तस्मिन्नेव क्षणे ग्राह्याः परिवाशिलाश्शुभाः॥ 11.81 ॥

शिलासङ्ग्रहणं कुर्यात्तेषां मन्त्रैर्यथाक्रमम्।

शिलां गृहीत्वातां सम्यगारोप्यशकटादिषु॥ 11.82 ॥

नीत्वा धाम्नि स्थपतयो रथकारमतानुगाः।

कुर्युरर्चां यथाशास्त्रं चोदितैर्लक्षणैर्युताम्॥ 11.83 ॥

शीलासङ्ग्रहणे कर्म यदुक्तं बहिरालयात्।

तत्सर्वमथवा कुर्यादङ्कुरादिकमालये॥ 11.84 ॥

\* अन्यर्थं गृहीतमुक्तायाः पुनरधिवासेन ग्रहणानुज्ञा\*

शिला गृहीत्वा विधवत्त्यक्तां कर्तुमशक्तितः।

अन्यार्थमपितां विद्धि शुद्धां भुयोऽधिवासनात्॥ 11.85 ॥

\* दारुसङ्ग्रहणकालः \*

कार्तिकाद्यष्टमानेषु प्रशस्तो दारुसङ्ग्रहः।

प्रशस्तं सर्वमानेषु शिलासंग्रहणं मतम्॥ 11.86 ॥

\* उपादेयदारुनिर्देशः \*

चन्दनश्चागुरुश्चैव कास्मर्यो हरिचन्दनः।

केसरः खतिरश्चैव कुरवश्चासन स्तथा॥ 11.87 ॥

मधुको देवदारुश्च जातिर्बिल्वश्शमी तथा।

शाकश्च पनसश्चैव कदम्बस्तिलकस्तथा॥ 11.88 ॥

नमेरुः फलिनी चैव सुरभिश्चम्पक सथा।

शिंशुपा क्षीरिका सालो भीजकः कुरुविदन्दकः॥ 11.89 ॥

तिनिशश्चन्दनश्चूतस्तमालस्तरलोऽर्जुनः।

कुटजः करकेलीच सप्तपर्णो मधुष्ठिलः॥ 11.90 ॥

वरणो निचुलश्चैव पुन्नागः खदिरस्तथा।

राजवृक्षश्च इत्येते प्रतिमार्थमुदाहृताः॥ 11.91 ॥

सारवन्तो घनोपेता स्सर्वदोषविवर्जिताः।

एतैः कार्या प्रतिकृतिर्व र्जितैर्नकदाचन॥ 11.92 ॥

\* वर्जनीयानिदारूणि\*

वर्जनीयानपि तरूनभिधान्सामि तान् शुणु।

स्वयं शुष्काश्च दग्धाश्च स्वयं भग्ना हतत्वचः॥ 11.93 ॥

वक्रा घुणक्षताश्चैव कोटराः पक्षिसेविताः।

चण्डालाद्यधमैश्शश्वत्सेविताः प्रतिलोमजैः॥ 1.94 ॥

निवासवृक्षाश्चैत्यस्थाः देवताधिष्ठितास्तथा।

श्मशानस्थाश्च मार्गस्था देवालयसमीपगाः॥ 1.95 ॥

कूपस्थाश्च तटाकस्था विकृताश्चैव वर्जिताः।

वर्जितै स्तरुभिः कुर्यात्प्रतिमां चेत्प्रमादतः॥ 10.96 ॥

कर्ता कारयिता चोभौ सान्ववायौ विनश्यतः।

\* दारुसङ्ग्रहणेपि शिलाग्रहणवदेव विधिः \*

दारुसंग्रहणे (18) देशे पूर्ववच्छाधिवासनम्॥ 10.97 ॥

(18.चैव.)

शिलाग्रहणवद्धोमस्सर्वः कार्यो यथाविधि।

अनोकहानामङ्गानि प्रवालादीनि पूर्ववत्॥ 10.98 ॥

जुहुयादग्निकुण्डे च प्राचीने देशिकोत्तमः।

प्रक्षालयेद्वृक्षमूलं वासना (19) तं प्रकोणकम्॥ 10.99 ॥

(19.तत्र.)

आच्छादयेत्सदर्भेण मूलमन्त्रं (20) समुच्छरन्।

मूर्तिभिश्च द्वादशभिः मत्स्यादिभिरनुक्रमात्॥ 10.100 ॥

(20. समुच्चरेत्.)

\* वृक्षोपस्थानम्\*

हुत्वा व्याहृतिभिः पश्चादुपतिष्ठेत भूरुहम्।

कर्मणा पूर्ववृत्तेव स्थावराकारमाश्शितम्॥ 10.101 ॥

\(21\) वृणोमि विष्णोर्बिम्बार्थं सर्वसंपत्करं तव।

स्थावरत्वादितो गच्छ दिव्यं रूपमनुत्तमम्॥ 10.102 ॥

(21. नमामि विष्णोः पूजार्थं)

भुङ्क्ष्व भोगांश्च विपुलान् वासुदेवप्रसादतः।

\(22\) हिनस्मि नाहं वृक्ष त्वां किन्तु मुञ्चामि जन्मतः॥ 10.103 ॥

(22.भिनद्मि)

इत्युपस्थाय मन्त्रेण रक्षासूत्रेण वेष्टयेत्।

अनुक्तमन्यत्कर्तव्यं शिलाग्रहणवन्निशि॥ 10.104 ॥

\* वृक्षच्छेदनेकालदिगादिनिर्देशः \*

प्रभाते देशिक स्स्नात्वा मुहूर्ते शोभने शुचिः।

छिन्द्याद्वृक्षं कुठारेण प्राङ्मुखः पुरुषात्मना॥ 10.105 ॥

रथकारस्ततो वृक्षं छेदयेद्गुर्वनुज्ञया।

\* छिन्नवृक्षपतनेदिग्भेदेनफलभेदः\*

प्राच्यामुदीच्यां पतितस्तरुरभ्युदयावहः॥ 10.106 ॥

\* प्रकाण्डेन शाखया भिम्भनिर्माणम् तत्संस्कारश्च \*

कुर्याद्बिम्बं प्रकाण्डेन शाखया चानुरुपया।

कुम्भेदकेन तं सिञ्चेद्ध्यात्वा तत्रस्थितां हरिम्॥ 10.107 ॥

मूलमन्त्रेण परितस्पिञ्चेत्करवारिणा।

गुरवे दक्षिणां दद्यात्पुर्ववत्कमलासन॥ 10.108 ॥

\* रथकारस्यबिम्बनिर्माणानुज्ञा\*

देवालये द्रुमं नीत्वा रथकारेण कारयेत्।

बिम्बमत्यद्भुताकारं धाममानानुसारतः॥ 10.109 ॥

आलये चाधिवासादि स्थापयित्वा द्रुमं भुवि।

कुर्याद्भहिर्वने यद्वत्सर्वं तद्वद्यथाविधि॥ 10.110 ॥

\* असंस्कृततरुणाबिंबनिर्माणेदोषः\*

असंस्कृतेन तरुणा (23) यथोक्तविधिना यदि।

कुर्यात्प्रतिकृतिं मोहात्तदनर्धाय केवलम्॥ 10.111 ॥

(23.अनक्ततरुणा)

तस्माद्यदोक्ततरुणा कृतमभ्युदयावहम्॥

इति श्रीपाञ्चरात्रे महोपनिषदि पाद्मसंहितायां

क्रीयापादे शिलादारुसंग्रहविधानं नाम

एकादशोऽध्यायः

--------------\*\*\*\*\*\*\*\*\*\*\*\*\*\*\*\*\*\*--------------

पाद्मसंहितायाम्.

द्वादशोद्यायः

श्रीभगवान्---

\* मूलबेरप्रमाणादिविधिः \*

अथातत्संप्रवक्ष्यामि (1) मूलबेरसमुच्छ्रयम्।

गर्भविस्तारमानं वा द्वारदैर्घ्यमथापि वा॥ 12.1 ॥

(1.ध्रुव.)

प्रासादपादमानं वा हस्तमानमथापि वा।

यजमानप्रमाणं वा स्तम्भमानमथापि वा॥ 12.2 ॥

कुर्याद्धुवप्रतिकृतिं ग्रामादेरनुकूलिकाम्।

\* प्रतिमायाः मानं उत्तमादिभेदश्च\*

प्रतिमागर्भविस्तार (2) तुल्या श्रेष्ठा चतुर्मुख॥ 12.3 ॥

(2.साम्या.)

नवाभागै कहीना तु प्रतिमा मध्यमा भवेत्॥

पञ्चभागैकहीना तु जघन्या परिकीर्तता॥ 12.4 ॥

सप्तदा गरर्भविस्तारं विभज्य द्वौ विवर्जयेत्।

शिष्टभाग समुच्छ्राया श्रोष्ठा स्यादथवाब्जज॥ 12.5 ॥

मध्यमा पञ्चसूत्र्यंशैः त्रिभद्वाभ्या कनीयसी।

\(3\) द्वाराध्यार्धसमुच्छ्राया श्रोष्ठा पादाधिका पुनः॥ 12.6 ॥

(3.यद्वाप्यर्ध)

मध्यमा द्वारमात्रा तु कनिष्ठा मध्यमा भवेत्।

द्वारं षोडशधा कृत्वा न्युनै कद्वित्रभिः क्रमात्॥ 12.7 ॥

श्रेष्ठा मध्या कनिष्ठा स्यादित्थं पादादिषु क्रमात्।

उत्तमा पञ्चभिर्हस्तेः त्रिभिरेकेन चेतरे॥ 12.8 ॥

स्थितस्य कौतुकस्याय मुच्छ्रसस्समुदीरितः।

\* आसीनमूर्तिमानम्\*

गर्बगेहस्य विस्तारं त्रिधा भङ्त्क्वा (4) द्वयी भवत्॥ 12.9 ॥

उत्तमा पञ्चधात्र्यंशैः मध्यमार्ध कनीयसी।

(4. बहिर्भशेत्)

आसीना चाथवा श्रेष्ठा गर्भविस्तार सम्मिता॥ 12.10 ॥

नवभागैकहीना तु मध्यमा पञ्चधा कृते।

एकेना चरमा प्रोक्ता सप्तधा षड्भिरुत्तमा॥ 12.11 ॥

सप्तथैव त्रिभिर्मध्या त्रिधा द्वाभ्यां कनीयसी।

द्वारादिषु स्थितस्यैव समासीनोन्नति क्रमात्॥ 12.12 ॥

हस्तैस्सस्तभिरासीना श्रोष्ठा मध्या तु पञ्चभिः।

\* शयनमूर्तिमानम्\*

त्रिभिर्जघन्या वक्ष्यामि शयनस्यापि चोन्नतिम्॥ 12.13 ॥

आयामं गर्भगेहस्य भङ्त्क्वा षोडशधा पुनः।

अवशिष्टदशां शेन शयितस्योत्तमोन्नतिः।

आयाममष्टदा कृत्वा हित्वाद्वौ मून्ध्नपार्श्वतः॥ 12.14 ॥

एकमंशं (5) चरणतश्शिष्टां शेनैव मध्यमा।

आयामं सप्तधा कृत्वा मूर्ध्न द्वावेकमङ्घ्रितः॥ 12.15 ॥

(5.पंचमतः)

हित्वा कनिष्ठाशेषेण शयानस्याकृतिर्भवेत्।

विस्तारे वा चतुर्धा तु कृते तेष्वेकमुद्धरेत्॥ 12.16 ॥

शिष्टेन (6) द्विगुणेन स्याच्छयनस्योत्तमोन्नतिः।

कृत्वैवं पञ्चभागेन स्याच्छयानस्य मध्यमा॥ 12.17 ॥

(6.त्रिगुणेन.)

गर्भ विस्तारमानेन शयानस्याधमा भवेत्।

द्विगुणा द्वारमानेन शयानस्योत्तमोन्नतिः॥ 12.18 ॥

अध्यर्धमानै र्मध्या स्यात्सपादा चरमा भवेत्।

उत्तमादिक्रमो यादृग्द्वारमाश्रित्य कीर्ततः॥ 12.19 ॥

ध्रुवबेरस्य यादृक्स्यात् स्तम्भद्याश्रयणेऽपि च।

सप्तबिः पञ्चभिर्ह स्तैस्त्र्सिभिश्श्रेष्ठा यथाक्रमम्॥ 12.20 ॥

यानेऽप्यासनवन्मानं विश्वरूपं स्थितां यथा।

गर्भगेहं त्रिधा कृत्वा द्विभागं चोत्तमं भवेत्॥ 12.21 ॥

पञ्चदा तु कृते तस्मिन् त्रिभगो मध्यमो भवेत्।

गर्भार्धमधमं धाम्ना सर्वसाधारणे विधिः॥ 12.22 ॥

\*यजमानानुगुण्येनमुर्तिमानम्\*

यजमानाद्यनुगुणे विधिरद्याभिदीयते।

लब्धांशमङ्गुलीकुर्यात्प्रासादस्य चतुर्मुख॥ 12.23 ॥

\* अङ्गुलिविधिः\*

तत्राङ्गुलिविधिं वक्ष्ये यथातदवधारय।

पंचधाङ्गुलिराख्याता उच्यन्ते ता विधाः क्रमात्॥ 12.24 ॥

मानं माना न्तरं मात्रा मुष्टिर्देह स्तथैव च।

वक्ष्यमाणक्रमेणैषां भेदानां लक्षणं शृणु॥ 12.25 ॥

वातायनपथं प्राप्य ये यान्ति रविरश्मयः।

तेषु सूक्ष्मा विसर्पन्ति रेणवः परमाणवः॥ 12.26 ॥

तेऽष्टौ केशाह्वय स्तेऽष्टौ लीक्षो यूकस्तदष्टकम्।

तदष्टकं यवा स्तेऽष्टौवङ्गु लिस्समुदाहृता॥ 12.27 ॥

तदुत्तमाङ्गुलिस्सप्त यवा स्सैव तु मध्यमा।

यवाष्षडधमा प्रोक्ता मानाङ्गुलमिदं भवेत्॥ 12.28 ॥

विन्यस्तैस्तिर्यगष्टाभिर्यवै र्मानान्तरागुलम्।

शालीभिर्वा ऋजुन्य स्तैस्त्रिभिर्माना न्तरं भवेत्॥ 12.29 ॥

आचार्यदक्षिणकरे मध्यमाङ्गुलिमध्यमे।

पर्वणोरन्तरं दीर्घं मात्राङ्गुलमुदाहृतम्॥ 12.30 ॥

चतुर्धा विभजेदेको भागो मुष्ट्यङ्गुलिः स्मृता।

\* कौतुकायाममानम्

?

यत्किञ्चित्कौतुकायामं विभज्य दशधा पुनः॥ 12.31 ॥

एकं द्वादशधा भागं कृत्वा तेष्वेकमङ्गुलम्।

उच्छ्रायः प्रतिमायास्स्या (7) न्महामानाङ्गुलाश्रयः॥ 12.32 ॥

(7.देतद्देहांगुलं स्मृतम्.)

\* प्रासादवेदिकादीनामङ्गुलनिर्देशः \*

प्रासादादींश्च तेनैव कुर्युन्मानान्तरेण वा।

वेदिका पीठशिबिका रथादीनां विधिः पुनः॥ 12.33 ॥

मानान्तराङ्गुलेनै व भवेन्नन्येन केवचित्।

यागोपकरणानां च कुर्यान्मात्राङ्गुलेन च॥ 12.34॥

होमाङ्गानि स्रुवादीनि कुणमुष्ट्यङ्गुलाश्रयः।

\* देहलब्धाङ्गुलेनप्रतिमाङ्गमानम्\*

देहलब्धाङ्गुलेनैव प्रतिमाङ्गानि कल्पयेत्॥ 12.35 ॥

\(8\) यैर्यावद्भिर्विभागां शैरर्च्यमानमुदाहृतम्।

\* ग्रामादीनां मानाङ्गुलेनै वायविभागः\*

मानाङ्गुलेन तन्मानमङ्गुलीकृत्य तत्पुवः॥ 12.36 ॥

(8.शय्यावद्भिर्वमानां)

आयव्ययादौ संयोज्य ग्रामादेर्यच्छुभं भवेत्॥

तत्तथा वक्ष्यते ब्रह्मन् इदानीमवधार्यताम्॥ 12.37 ॥

लल्धांशमङ्गुलीकृत्य तदङ्गुलमथाष्टभिः

वर्धयेद्ध्रासयेच्चैव पुनर्द्वादशसङ्ख्यया॥ 12.38 ॥

आयं शिष्टाङ्गु लं ज्ञेयं व्ययैर्नवभिरेधयेत्।

दशभिः क्षपयेच्छिष्टमङ्गुलं व्ययसंज्ञितम्॥ 12.39 ॥

आयस्समग्रशुभदो व्यसस्स्वल्पशुभावहाः।

प्रतिकूले विपर्यासे ग्रामादेः कमलासन॥ 12.40 ॥

त्रिभर्वृद्धौ क्षयोऽष्टाभिश्शिष्टं योनिरुदाहृता।

\* ध्वजाद्यष्टौ आयाः \*

ध्वजो धूमस्तथा संहश्श्वावृषो गर्दभः करी॥ 12.41 ॥

काक इत्युच्यते योनि स्सा शुभा शुभलक्षणा।

ध्वजस्सिंहो गजोऽवड्वान् शुभयोनिश्शुभावहः॥ 12.42 ॥

धूमध्वाङ्क्षखरश्वानः प्रतिकूला वियोनयः।

\* नक्षत्रादिकल्पनप्रकारः\*

अष्टाभिर्वर्धते हानौ सप्तविंशतिसङ्ख्यया॥ 12.43 ॥

शिष्टमृक्षमिति प्रोक्तं ग्रामादे स्तच्छुभं भवेत्।

नवभिर्वर्धते हानौ पस्तभिश्शिष्टमङ्गुलम्॥ 12.44 ॥

वारास्ते शुभदास्सौम्याः क्रूरास्स्युर्भयदायिनः।

वृद्धौ चतुर्भिर्नवभिश्शिष्टं हानवथांशकम्॥ 12.45 ॥

तस्करो भुक्तिशक्तिश्च धन्यो नरवतिः क्लिबः।

\(9\) सुनीतिः प्रींरायुष्मान् एतेंशास्समुदीरिताः॥ 12.46 ॥

(9.निर्भीतिः)

\* तालधनुः क्रौशादिनिरूपणम्\*

मानाङ्गुलै र्द्वादशभिः मानं तालाह्ययं मतम्।

\(10\) द्वौतालौ कथितो हस्तसै ह्यष्टौ धनुरुच्यते॥ 12.47 ॥

(10.द्वेतालेकथिता हस्तास्तस्या.)

स एव दण्डस्सयुगः क्रोशस्तैः पंच भिश्शतैः।

क्रोशैश्चतुर्भिर्गौपानं योजनं तच्चतुर्गणम्॥ 12.48 ॥

ग्रामस्य यजमानस्य राज्ञो जनपदस्य च।

आयादिरनुकूलश्चेत्प्रतिमास्सर्वसिद्धिदाः॥ 12.49 ॥

आयादिरेष विज्ञेयो मूलबेरसमाश्रयः।

\(11\) न तदङ्गेषु बिम्बेषु लोहजेष्वितरेषु वा॥ 12.50 ॥

(11.तदनङ्गेषु.)

श्रद्धाबिम्बेषु विज्ञेयस्तथा भवनकौतुके।

\* प्रस्थादिमानभेदाः\*

प्रस्था (12) दीना तुं मर्यादा प्रसङ्गादुच्यतेऽ(13)धुना॥ 12.51 ॥

(12.देरपि.)(13. मया)

चत्वारो व्रीयः कुञ्जास्तेऽष्टौ मञ्जिष्ठ उच्यते।

ते शतं षष्टिरधिकं निष्कं निष्काष्टकं फलम्॥ 12.52 ॥

फलानि पञ्च कुडुभं प्रस्थं स्यात्तु चतुर्गणम्।

तच्चतुर्गुणकं विद्यादाढकं तद्वयं शिवम्॥ 12.53 ॥

तद्द्वयं द्रोणमुदितं खारी तद्वितयं भवेत्।

तत्खारीत्रितयं भारं परिमाणमुदीरितम्॥ 12.54 ॥

एतेन परिमाणेन परिच्छेद्यं घृतादिकम्।

इति श्रीपाञ्च रात्रे महोपनिषदि पाद्मसंहितायं क्रियापदे

ध्रुवबेरप्रमाणानुकूल्यनिर्णयो नाम

द्वादशोऽध्यायः

-------------\*\*\*\*\*\*\*\*\*\*\*\*\*------------

पाद्मसंहितायाम्.

त्रयोदशोऽध्यायः

श्रीभगवान्----

\* शूलस्थापनविधिः\*

अथातत्संप्रवक्ष्यामि शूलस्य स्थापनाविधिम्।

\*सजातीयविजातीय शूलाकारप्रमाणादिविधिः\*

स्थिराणि चन्दनादीनि दारूणि घनवन्ति च॥ 13.1 ॥

अधिवास्य यथापूर्वं गृयाह्णीद्देशिकोत्तमः।

\(1\) वृक्षजातीयया व्यक्त्या शूलं यद्येकया भवेत्॥ 13.2 ॥

(1.वृक्षजातिर्यथा प्रोक्ता.)

उत्तमं तद्विजानीयात् (2) पर्वभिर्यदि मध्यमम्।

नानाजातीयया तच्छेदधमं कमलासन॥ 13.3 ॥

(2.बह्वीभि)

शिल्पिभिस्तक्षयित्वा तु असारं व्यवनीय तु।

सारेण कारयेच्छूलं प्रामाणं तस्य कथ्य ते॥ 13.4 ॥

अङ्गुलीनां चतुर्विंशच्छतं कौतुकमुन्न तम्।

द्व्यधिका षष्टिरायामो वंशदण्‍डस्य कथ्य ते॥ 13.5 ॥

तस्य मूलाग्रमध्यानि विस्तीर्णानि यथाक्रमम्।

तस्यार्यङ्गुलमानानि सार्धानि त्रीणि तानि च॥ 13.6 ॥

यवाष्षट्च तथा नाहष्षोदशाङ्गुलसमितः।

मूलस्य स्यात्तथा मध्ये नाहः पञ्चदशाङ्गुलः॥ 13.7 ॥

चतुर्दशाङ्गुलो नहस्तदग्रे कमलासन।

वक्षोदण्डश्चतुस्त्रिंशदङ्गुलस्यत्समायतः॥ 13.8 ॥

चतुरङ्गुलविस्तारष्षोदशाङ्गुलमानतः।

द्विशिखं त्रिशिखं वापि शिखा किंशुककुट्मलः॥ 13.9 ॥

आयामो बाहुदण्डस्य पञ्चविंशाङ्गुलो भवेत्।

सार्धं त्यङ्गुलकं मूलं विस्तीर्णं तस्य मध्यमम्॥ 13.10 ॥

द्व्यंगुलं त्र्यंगुलं सर्धमग्रं तस्य चतुर्मुख।

प्रकोष्ठमायतं विंशत्यंगुलं द्वियवाधिकम्॥ 13.11 ॥

मूलमध्याग्रविस्तारः द्व्यंगुलस्त्र्यंगुलोऽपि वा।

सार्धस्तथांगुलानि स्युस्त्रीणि विद्याद्यथाक्रमम्॥ 13.12 ॥

सुषिरं बाहुमूलं स्यादग्रं बाहुप्रकोष्ठयोः।

विथुनं कल्पनीयं स्यान्नी चबाहुरपीदृशः॥ 13.13 ॥

आयामः कल्पदण्डस्य षोदशांगुलसम्मितः।

विस्तारस्तस्य मद्ये स्याच्चतुरंगुलसंमितः॥ 13.14 ॥

षोडशांगुलनाहश्च तस्य मध्यः प्रकीर्तितः

आयामः पार्श्पदण्डस्य कार्यो द्वात्त्रिंशदंगुलः॥ 13.15 ॥

पार्श्वदण्डपरीणाहश्चतुरङ्गुलसंमितः।

द्विशिखश्च कटीदण्डो वक्षोदण्‍डो नियोगतः॥ 13.16 ॥

दण्डयोः पार्श्वयोस्सम्यगूर्ध्वदण्डस्य चायतिः।

(3)एकविंशांगुलो दण्डो जङ्घादण्डसमो भवेत्॥ 13.17 ॥

(3.सप्तविशांगुलासैन.)

मध्याग्रमूलविस्तारः क्रमेण परिपठ्यते।

त्र्यंगुलोऽर्धाधिकस्सार्धो द्व्यंगुलश्चतुरंगुलः॥ 13.18 ॥

जङ्घायास्त्र्यंगुलं मूलं सार्धद्व्यंगुलमन्तरम्।

अर्धं च द्व्यगुलं तत्र त्रिगुणं सहनं मतम्॥ 13.19 ॥

ऊरुमूलं च सुषिरं द्व्यंगुलं षड्यवाधिकम्।

ऊरुजङ्घाग्रयोरन्ते मिथुनं परिकल्पयेत्॥ 13.20 ॥

वंशदण्डमुरः कट्याः मध्ये निम्ने निवेशयेत्।

शूलप्रमाणमुदितं शूलसङ्ख्याधुनोच्यते॥ 13.21 ॥

\* शूलानांशङ्या\*

वंशदण्डः कटीदण्डो वक्षोदण्डस्तथैव च।

\(4\) बाहुदण्डाश्च चत्वारः प्रकोष्ठेन तथा विधः॥ 13.22 ॥

(4.पार्श्व)

जङ्घादण्डश्च इत्येते शूलदण्डास्त्रयोदश।

श्लेषयेत्तद्यथायेगं सुषिरं नैवकारयेत्॥ 13.23 ॥

न च कीलं विधतव्यं शिल्पिभिश्शूलकर्मणि।

वंशदण्डं किरीटान्तं मूर्धान्तं वा प्रचक्षते॥ 13.24 ॥

पादान्तं वा यथास्थैर्यं तथा कुर्याद्विलक्षणः।

लोहपट्टेन सनीनां बन्धनं दृढमाचरेत्॥ 13.25 ॥

\* शूलदण्डस्यलोहादिभेदः \*

लोहजाश्शूलदल्‍डास्युरथवा विभवे सति।

वंशमूलं चतुष्कोणमष्टाश्रं मध्यमिष्यते॥ 13.26 ॥

अग्रं मुवृत्तं शूलानि वृत्तान्यन्यानि वा व्यथा।

\(5\) वंशदण्‍डजमानस्य गनादर्वागृजुर्भवेत्॥ 13.27 ॥

(5. वंशदण्डं दधासस्य

,

वंशदण्डं तथा नास्य)

उपरिष्टाद्यथायोगं किञ्चिद्भुग्नं चतुर्मुख।

प्रतिमानां यथाभागं वंशदण्डस्थितिर्भवेत्॥ 13.28 ॥

वक्षोदण्डः कटीदण्डः किञ्चिद्भुग्नशिखो भवेत्।

भुजोरुदण्डयोर्मूलं निम्नं कृत्या यथा शिखम्॥ 13.29 ॥

मुखं सार्थं किरीटस्य शूलद्विगुणमेव वा॥

\(6\) मौलिमूलस्य विस्तारस्त्र्यङ्गुलं वा यवत्रयम्॥ 13.30 ॥

(6. शूलमूलस्यविस्तारस्त्र्यङ्गुलं च चतुर्यवम्। त्र्यंगुलं मध्य हाग्रं तु सार्थ.)

त्रियवं त्र्यंगुलं मध्यं सार्धत्र्यंगुलसम्मितम्।

बाह्वन्तमूलबेरस्य देवीनां शयने सति॥ 13.31 ॥

शूलमन्यत्र यानादौ नासिकान्तमथापि वा।

चिबुकान्तं यथोच्च्रायं ब्रह्मणश्शयने सति॥ 13.32 ॥

शूलं जान्वन्तमन्यत्र बहुसीमान्तमिष्यते।

भृग्वादिपरिवाराणां बाहुसीमान्तमुच्यते॥ 13.33 ॥

\* शूलानांजलाधिवासादि\*

जलाधिवासनं चैव स्थापनं मण्डपे तथा।

होमं कुम्भार्चनं द्वारपूजा ब्राह्मणतर्पणम्॥ 13.34 ॥

शुद्धिश्च शोष णादीनि शूलानां बिम्बवत् स्मृतम्।

न दिवा पिण्डिकां रात्रौ अधिवास्य समाहितः॥ 13.35 ॥

श्वोभूते वास्तुना होमं दद्याद्वास्तुबलिं तथा।

\* गर्भगेहशोधनम्\*

शोधयेर्गर्भगेहं च मार्जनालेपनादिभिः॥ 13.36 ॥

सूत्रं चन्दनतो योन सिक्तमास्फालयेत्क्रमात्।

सूत्राण्युदङ्गुखान्यस्टौ प्राङ्गुखानि तथैव च॥ 13.37 ॥

कोष्ठान्येकोनपञ्चाशन्न्यूनाधिकविवर्जिताः।

\* बाह्मणादिसंज्ञकभगविधिः \*

ब्राह्मणो मध्यमो भागः दैविकस्तु तदन्तरः॥ 13.38 ॥

त्रतीये मानुषस्तुर्यः पै शाचो भाग इष्यते।

अर्चनापीठिका ब्राह्मे भागे धैवे स्थितिर्भवेत्॥ 13.39 ॥

मानुषे परिवारास्स्युरायुधानि चतुर्थके।

किञ्चिन्मानुषमाश्रित्य दैवे स्यादासनं भवेत्॥ 13.40 ॥

दिव्यमानुषयेश्शय्या पै शाचे यानमिष्यते।



&

दैवे देव्यस्थ्सिता वास्त्युरासने तस्य पार्श्वतः॥ 13.42 ॥

शयने ऽपि यथायोगं यानारूढेऽपि वै तथा।

\* सूत्राणामुङ्मुखता\*

उदङ्मुखानि सूत्राणि दश तावन्निपातयेत्॥ 13. 43 ॥

पाङ्मुखान्यपि कोष्ठानामेकाशीतिर्भवेत्ततः॥

मध्यमो ब्रह्मणो भागः दैवस्स्यात्तदनन्तरः॥ 13.44 ॥

तृतीयः पैतृकस्तुर्यो मानुषः पञ्चमः पुनः।

पैशाच इति वा भागान् कल्पयेद्गर्भमन्दिरे॥ 13.45 ॥

\* एकबेर बहुबरादीनां ब्राह्मादिभागभेदः\*

एकबेरविधिर्ब्राह्मे बहुभेरं तु दैविके।

दैवे च मानुषे भागे द्वयोरासनमिष्यते॥ 13.46 ॥

दैवमानुषपित्य्रेषु शयनं त्रिषु कारयेत्।

पैशाचे मानुषे चैव द्वयोर्यानं विधीयते॥ 13.47 ॥

\* उक्तस्थानविपर्यासे अनिष्टफलं\*

उक्तस्थानविपर्यासे राजा राष्ट्रं च नश्यति।

तस्माद्यथोक्तभेगे स्युस्थ्साप्या ऋद्धिमभीप्पुभिः॥ 13.48 ॥

\* कामनानुगुणं स्थापनाभूमिः\*

\(7\) चतस्रः स्थापनाभूमि कृत्वा (8) मध्ये पदे पुनः।

मुक्तिकामोऽर्चयेद्धेवं पदे तु तदनन्तरे॥ 13.49 ॥

(7. चतस्रः इत्यादिश्लोकद्वयं क्वचिन्नदृश्यते.)(8.धातुः)

दिव्ये भोगाभिलाषश्चेत्सन्नानार्धी तु मानुषे।

पश्वादिकामः पै शाचे पदेष्वेवं यथाक्रमम्॥ 13.50 ॥

\* प्रासादद्वारविस्तारमानम्.\*

प्रासादद्वारविस्तारं त्रिभागीकृत्य मध्यमम्।

भागं तु सप्तधा कृत्वा पञ्चभागांस्तु दक्षिणे॥ 13.51 ॥

अपोह्यानन्तरे भागे ब्राह्मे सूत्रमुदाहृतम्।

\* ब्राह्मभागेभित्तिस्तं भादिनिषेदः \*

न कुर्याद्ब्रह्मणस्सूत्रे भित्तस्तंभादिकं सुदीः॥ 13.52 ॥

आज्ञानाद्यदि कुर्वीत प्रत्यवायो महान् भवेत्।

एकभेरं भवेत्तत्र ब्रह्मसूत्रे शिलामयम्॥ 13.53 ॥

रत्नलोह शिलाकाष्ठमृद्भिस्तद्वा त्रिवस्तुभिः।

बहुबेरं भवेदर्दचित्रं साभासमिष्यते॥ 13.54 ॥

स्थितासीनशयानानां द्रव्यैरत्नादिभिर्भवेत्।

निर्माणं सर्वमुर्तीनां ऋद्धिकृन्नैव दोषकृते॥ 13.54 ॥

\* गर्भगेहेखातेगर्भन्यासविधिः \*

गर्भगेहे ततो भागे यथोक्तधरणीं खनेत्।

हस्तमात्रेण तत्त्रेव नपुंसकशिलां क्षिपेत्॥ 13.55 ॥

शिलायां तत्र रत्नानि लोहैर्भीजैश्च धातुभिः।

सह वा तैर्वना वापि निक्षिपेच्चोदितः क्रमात्॥ 13.56 ॥

पिधाय योषिच्छिलया दृढं कुर्यात्सुधादिभिः।

मञ्जूषां लोहजां कृत्वा यद्वा रत्नानि निक्षिपेत्॥ 13.57 ॥

रत्नन्यासस्थितस्सैषः पादमूले विधीयते।

अन्येषां पृष्ठतः कुर्याद्रत्नन्यासं विचक्षणः॥ 13.58 ॥

\* पादपीठस्याकारभेदः\*

वृत्तं वा चतुरश्रं वा पादपीठं तु तद्भवेत्।

प्रतिमायां शिलामय्यां शिलायां च स्थितिर्भवेत्॥ 13.60 ॥

स्थाने पादशिलायां च शूलार्धं सुषिरद्वयम्।

इष्टकाभिस्तथा कुर्यात्पीठिकां च शिलोपरि॥ 13.61 ॥

उत्सेधश्चापि चायामो भूमिभागप्रमाणतः।

द्वारष्टभागमथवा पादाष्टकमथापि वा॥ 13.62 ॥

प्रतिमाष्टांशमथवा पादफीठप्रमाणकम्।

वृत्तं वा चतुरश्रं वा पादपीठं यथाभवेत्॥ 13.63 ॥

वृतै च चतुरश्रे च पद्मं चोपरि कल्पयेत्।

स्थानकेषु विधिर्ह्येष आसीने द्विगुणं भवेत्॥ 13.64 ॥

शयने तावदुत्सेधं प्रतिमायामसम्मितम्।

पद्मादिपीठमथवा देहलब्धाङ्गुलैः पुनः॥ 13.65 ॥

कुर्याद्द्वादशभिः प्रांशुं विस्तीर्णं द्विगुणाङ्गुलैः।

पञ्चविंशद्दलयुतं यद्वा षोडश (9) भिर्युतम्॥ 13.66 ॥

(9.बर्हकम्)

दलैर्द्वादशभिर्यद्वा युक्तमष्टभिरेव वा।

अङ्घ्रिमानवशेनैव दलानां द्राघिमा भवेत्॥ 13.67 ॥

ऊर्ध्वच्छदमुयुक्तं(

?)

ततोऽल्पदलसंयुतम्।

मध्ये कर्णिकया युक्तं किञ्चित्फुल्लाम्बुबजाकुतिम्॥ 13.68 ॥

दिव्ये भागेस्थितस्यैष (10) विष्टरस्समुदीरितः।

\* एकबेरादिभेदेन वेदि कामानम्\*

एकबेरे तदायामं त्रिधा कृत्यैकभागिकाम्॥ 13.69 ॥

(10.विस्तारः)

वेदिं कुर्याच्चतुर्था वा तुर्यां शेन प्रकल्पयेत्।

उत्सेधोऽयं स्नानवेदेर्वृत्ता वृत्तायता तुवा॥ 13.70 ॥

चतुरशायता वापि ष़डशाष्टाश्रिकापि वा।

\(11\) उपानकटिसंयुक्ता कर्तव्या द्वादशांगुला॥ 13.71 ॥

(11. उपनदादि.)

आयतं नालमेतस्य चतुर्भिरथवाङ्गुलैः।

विंशत्या चायतं तस्य मुखं मकरवक्त्रवत्॥ 13.72 ॥

किञ्चिन्निम्नं य थातस्मान्नालं तिर्यगथोस्थितम्।

उपरिष्टाच्च तद्वेदेर्वलयं च तुरङ्गुलम्॥ 13.73 ॥

उन्नतं कारयेत्तावद्विस्तारं कमलासन।

वेदिकानुगुणं यद्वा पद्ममेवाखिलं भवेत्॥ 13.74 ॥

\* देवमुखादिभेदेन जलप्रणालीभेदः\*

प्रत्यङ्मुखस्य देवस्य प्राङ्मुखस्य तथा भवेत्।

प्रणाल्युदङ्मुखा कार्यादक्षिणेदङ्मुखस्य तु॥ 13.75 ॥

प्रणाली प्राङ्मखा कार्या नान्यत्र विधिरिष्यते।

\* दाराकुल्याविधिः\*

धारारुल्या च कर्तव्या (12) यावच्छिद्रं(13) बहिस्थितम्॥ 13.76 ॥

(12. उपानदादि.)(13. यद्वाश्वभ्रं)

हस्तिहस्तादिभिश्श्वभ्रे जलधारां निपातयेत्।

वृत्तं वा चतुरश्रं वा श्वभ्रं कुर्याच्छिलादिभिः॥ 13.77 ॥

मनोहरमगाधं च बहि स्तद्धेवतालयात्।

\* आसीनमूर्तिविधिः\*

आसीनस्याभिधास्यामि प्रमाणं सिंहविष्टरे॥ 13.78 ॥

देहलब्धंगुलैष्षड्भिरुत्सेधं त्रिंशतापि च।

द्विगुणै रायतं तस्य सिंहैरष्टाभिरासनम्॥ 13.79 ॥

ध्रियमाणं चतुर्भिर्वा तेषां वक्त्राणि संहिनत्।

शिष्टं वपुः पुरुषवच्चतुर्भर्बहुभिर्युतम्॥ 13.80 ॥

बिभ्राणौ विष्टरं द्वाभ्यां द्वाभ्यांबध्वा जलं हृदि।

रत्नैः परिष्कृतं पीठं सिंहैर्वा केवलै र्युतम्॥ 13.81 ॥

गजाङ्घ्रिभिर्वा तद्युक्तं कुर्यान्नैवान्यथा विधिः।

\* भोगशय्याविधिः\*

भोगशय्याशयानस्य वक्ष्यामि कमलासन॥ 13.82 ॥

वृत्तायतं यथायोगं तथा त्रिर्मण्डलीकृतम्।

प्रादक्षिण्येन वलयैः पञ्चभिर्वाध सप्तभिः॥ 13.83 ॥

देहाङ्गलैश्चतुस्तालमुत्सेधं भेगमण्डलम्।

मध्यतः पादतः प्रोक्तं मूर्धन्यधिकमंगुलैः॥ 13.84 ॥

त्रिभिर्दिगुणितैर्यद्वा वलयास्ते यथोदिताः।

पश्चात्प्रभृति चैकैकं किञ्चित्किञ्चित्समुन्नतम्॥ 13.85 ॥

फणैरयुग्मैर्नवभिस्सप्तभिर्वाथ पंचभिः।

उपेतमुत्तमं मध्यमधमं संप्रचक्षते॥ 13.86 ॥

त्रितालमुन्नतं षड्भिरंगुलै र्मध्यमं फणम्।

अष्टांगुलं फणानां स्युरन्तरालं फणास्तु ते॥ 13.87 ॥

निम्नाः क्रमेण कर्तव्याः न्यूनाः पञ्चचतुस्त्रीभिः।

अंगुलैः क्रमशस्तेषां वास्तारो मध्यमः फणाः॥ 13.88 ॥

द्वात्रिंशदंगुला स्तस्य फणाः पार्श्वे चतुर्मुख।

विंशत्पं च चतुर्भिश्च विस्तीर्णं द्व्यंगुलैरपि॥ 13.89 ॥

विंशत्यंगुलविस्तारौ शेषौ द्वौ फणिनः पणौ।

इतरेष्वपि सर्वेषु हानिरूह्या यथाक्रमम्॥ 13.90 ॥

बिदालवक्त्रवद्वक्त्रं दंष्ट्रया परिशोभितम्।

मीर्ध्निन्यस्तमहारत्नं तीक्ष्णशृङ्गसमन्वितम्॥ 13.91 ॥

शनैश्शनैरधो वक्तं यावन्मौल्यग्रमानकम्।

सर्पकण्ठात्फणोत्सेधं चतुस्तालं दशांगुलम्॥ 13.92 ॥

अथवा शयनोत्सेधं दादुशं संप्रचक्षते।

कोतुकद्वारचरणसमुत्सेधे त्रिधा कृते॥ 13.93 ॥

एकां शेन समुत्सेधं भोगमण्डलमिष्यते।

चतुर्थां शेन वा कुर्याध्भेगिनो भोगमण्डलम्॥ 13.94 ॥

भोगपनसमुत्सेधो भोगशय्यावदिष्यते।

सुवृत्तं देवदेवस्य वृष्ठभेगे समुन्नतम्॥ 13.95 ॥

फणानां मण्डलं यद्वच्छत्रं तद्वच्च शोभनम्।

देवस्य यौलेरुपरि विंशत्यंगुलमुन्नतम्॥ 13.96 ॥

चतुरश्रायतं पीठमथवा शयनंभवेत्॥

प्रागुक्तैश्चरणै र्यक्तं उपधानादिसंमितम्॥ 13.97 ॥

आसनं पद्ममात्रंतु विश्वमूर्तेर्विधीयते।

\* यानासनमूर्तनिरूपणम्\*

याने गरुत्मतोऽधन्तात्पद्ममासनमिष्यते।

तस्मिन्विदध्यात्पक्षीन्द्रं देवयामार्धसंयुतम्॥ 13.98 ॥

बृहद्भुजं गरुत्मन्तमारुह्य स्थितमच्युतं।

कुर्याद्देवं स्थितादीनामासनानि प्रकल्पयेत्॥ 13.99 ॥

\* अधिवासितशूलस्थापनविधिः\*

ततो मूहूर्ते संप्रापै शोभने देशिकोत्तमः।

अधिवासितशूलानि ह्युद्धृत्याध्यर्युभिस्सह॥ 13.100 ॥

धम प्रदक्षीणीकृत्य तूर्यघोषमुदीर्य च।

शूलानि स्थापयेच्छ्वभ्रे रत्नन्यासे यथोदिते॥ 13.101 ॥

\* प्रतिष्ठापञ्चकविधिः\*

स्थानास्थापने चैव तथासंस्थापनाऽपि च।

प्रस्थापना प्रतिष्ठा च प्रतिष्ठा पंचकं स्मृतम्॥ 13.102 ॥

या प्रतिष्ठा भवेत् स्थाने स्थापना सा प्रकीर्तता।

या प्रतिष्ठासने प्रोक्ता सा चास्थापनसंज्ञिता॥ 13.103 ॥

शयने या प्रतिष्ठा च सा च संस्थापना मता।

याने च या प्रतिष्ठा सा नाम्ना प्रस्थापना भवेत्॥ 13.104 ॥

प्रतिमा याऽर्चना पीठे कर्मार्चेति प्रकीर्तिता।

तस्यां या च क्रिया प्रोक्ता साप्रतिष्ठेति कीर्तिता॥ 13.105 ॥

\* परिमोष्ट्व्यादिभेद्रेन आनीनादिशूलस्थापनम्\*

आचार्यस्थ्सापयेच्छूलं स्थानकं परमेष्ठिनः।

असीनंस्थापयेत्पुंसा विश्वेन शयितं तथा॥ 13.106 ॥

सर्वेण विश्वरूपं तु निवृत्या यानकं भवेत्।

देवीशूलं तथा स्थाप्य रत्नन्यासोपरि क्रमात्॥ 13.107 ॥

ब्रह्मादि देवतानां तु शूलान्यात्मीयविद्यया।

\* भित्तिशूलस्थानम्\*

एवं संस्थाप्य शूलानि भित्तिशूलं विनिक्षिपेत्॥ 13.108 ॥

ककुदे वृष्ठपार्श्वे तु स्थानकस्य समाचरेत्।

आसीनस्य तथा कृत्वा शयावस्योच्यतेऽधुना॥ 13.109 ॥

शयानाधारशूले वै कुर्याधूर्ध्वमुखे स्थिते।

दिव्यमानुषयोर्मध्ये वंशदण्डं निधापयेत्॥ 13.110 ॥

वृष्ठपार्श्वे तु ककुदे शयनाधारशूलकम्।

शयनाधार शूलेद्वे कुर्यादूर्ध्व मुखेस्थिते॥ 13.111 ॥

दिव्यमानुषयोर्मध्ये शयिताधारशूलकम्।

आधारशूलं शयने स्थले कुर्याद्विचक्षणः॥ 13.112 ॥

आधारशूलमन्येषां भित्तिसंस्थं च कारयेत्।

\* आधारशूलरहितेदेवस्यसान्निध्यातिशयः\*

आधारशूलरहिते सर्वत्र स्थापने कृते॥ 13.113 ॥

वरप्रधानं सान्निध्यमधिकं भवति ध्रुवम्।

\* महाकुम्भादिप्रोक्षणं\*

महाकुम्भादि कुम्भानां वारिभिर्मूलविद्यया॥ 13.114 ॥

प्रोक्षयेद्दर्भकूर्येन शूलानि स्थापितान्यथ।

\* गुरुदक्षिणा\*

दक्षिणां गुरवेदद्याद्यथा तुष्टिर्भवेद्गुरोः॥ 13.115 ॥

दश निष्कं सुवर्णं तु तस्यार्धं वा प्रदापयेत्।

ऋत्विजामपि सर्वेषां दशनिष्कं प्रदापयेत्॥ 13.116 ॥

काले तस्मिन् समाहूय रथकारं द्विजोत्तमः।

प्रेषयोत्तोषयेच्चापि यजमानो धनैर्भृ शम्॥ 13.117 ॥

\* कुलालनियोगः\*

कुलालं कुशलं शान्तं व्याधिहीनमदूषितम्।

रथकारो नियुञ्जित शास्त्रोक्ते सर्वकर्मणि॥ 13.118 ॥

तदभावे पारशवं यावन्नयनमोक्षणम्।

रथकारो क्तविधिना कुशलस्सर्वमाचरेत्॥ 13.119 ॥

\* स्थापितशूलेद्धारेदोषः \*

स्थापितं नोर्धरेच्छूलं समुद्धारे महद्भयम्।

कर्तुः कारयितुश्चापि भवत्येव स संशयः॥ 13.120 ॥

अङ्गभेदेऽङ्गहानिस्स्याद्यजमानस्य निश्चितम्।

\* शूलस्थापनेशुभफलम्\*

शूलस्थापनमात्रेण यजमानो महत्फलम्॥ 13.121 ॥

अश्रुते मानुषान् दैवनथवा न समापितम्।

इति श्रीपाञ्चरात्रे महोपनिषदि पाद्मसंहितायां।

क्रियापादे शूलस्थापनविधिर्नाम

त्रियोदशोऽध्यायः

------------\*\*\*\*\*\*\*\*\*\*\*\*\*\*--------------

पाद्मसंहितायाम्.

चतुर्दशोध्यायः

श्रीभगवान्---

\* बिंबनिर्माणविधिः\*

बिम्बनिर्माणमधुना वक्ष्यामि कमलासन।

लोहपट्टेन शूलानां सन्धिं बध्वा दृढं यथा॥ 14.1 ॥

अष्टबन्धेन शूलानि लिम्पेत्सर्वाणि सर्वतः।

रज्जुभिर्वेष्टयेत्तानि दृढानि च्छिद्रवर्जितम्॥ 14.2 ॥

यथासिराभिर्बहुभिश्शरीरं बध्यते तथा।

\* शूलरज्वादीनां अस्थिसिराप्रकृतिता\*

शूलान्यस्थीनि मृन्मांसं सिराः पाशास्त्वचः पटाः॥ 14.3 ॥

\* आ पक्वमृदालेफनेशुभफलम्.\*

मृद्भिरालेपनं कुर्यादपक्वाभिश्च तुर्मुख।

पक्वाभिर्वर्जयेद्बिम्बं गृहे देवालयेऽपि वा॥ 14.4 ॥

अपक्वास्सर्वफलदाः पक्वास्तु बदोषदाः।

\* केवलमृदाबिंबनिर्माणम्\*

मृदा केवलया बिम्बं कुर्याद्वद्वा त्रिवस्तुभिः॥ 14.5 ॥

मृण्मये कौतुके पुर्णे साङ्गोपाङ्गं यथाविधि।

त्रिवस्तुके मृदालिप्ते (1) कङ्कशर्करया तथा॥ 14.6 ॥

(1.कटशर्करया)

पटेनाच्छाद्य (2) सर्वाङ्गं वर्णलेपं समाचरेत्।

\* प्रशस्तमृत्ति कास्थानानि.\*

पुण्यक्षेत्रे नदीतीरे कान्तारे पर्वतेऽपि वा॥ 14.7 ॥

(2.तदनु)

मृदं समग्रां गृह्णीयात्सर्वदोषविवर्जिताम्।

नीचै रध्यासितां चैत्यश्मशानादि विवर्जिताम्॥ 14.8 ॥

\* कल्कोपयोगिव्यस्त्वचः\*

खदिरौदुम्बराश्वत्थ न्यग्रोधार्जुन भूरुहाम्।

समुद्धृत्य त्वचस्सर्वा मासं वारिषु निक्षिपेत्॥ 14.9 ॥

तो यैर्मासोषितैर्मृत्स्नां मिश्रयेत्पीडयेच्च ताम्।

तां नूतनैषु भाण्डेषु निक्षिप्याच्छाद्य यत्नतः॥ 14.10 ॥

छायायां निक्षिपेद्भाण्डान्यथा वातादि न स्पृशेत्।

\* कल्कप्रतिवापद्रव्यविधिः\*

धातुकीयास्त्रयोभागाष्षड्गुणा च हरीतकी॥ 14.11 ॥

धात्री च द्वादशविधा भागांस्तानेकविंशतीः।

\* अधिवासकालमानम्\*

अधिवास्यैकमासं तु भाण्डेषु कमलासन।

त्रिफलेन पुनर्वारा तां मृदं मिश्रयेत्सुधिः॥ 14.12 ॥

छायायां नातिशुष्कां तां विंशत्येकोनया मृदम्।

मिश्रयेद्वक्ष्यमाणानां पुण्यक्षेत्रादि जन्मनाम्॥ 14.13 ॥

\* एकोनविंशतिमृदः\*

पुण्यक्षेत्रे नदीतीरे पर्वते पुलिने हृदे।

निर्झरेसङ्गमे (3) गोष्ठे देविककोर्वरयोस्तथा॥ 14.14 ॥

(13. शोषवेदिगोपुरयोः---शोष्यवेदिकोर्वरयोः शोचे देविकोर्वरयोः)

शालिक्षेत्रे देवखा ते शृङ्गे (4) च वृष हस्तिनोः।

वराहकृष्टे वल्मीके कुलीरवसतौ तथा॥ 14.15 ॥

(4. वृषभ)

नलिन्यां दीर्घिकायां च मृत्स्नामेकोनविंशतिम्।

\* मृदः प्रमाणम् चुर्णविभागश्च\*

मृत्स्नाभिर्मुष्टिमात्राभिः पुर्वोक्तां मिश्रयेन्मृदम्॥ 14.16 ॥

पूर्वोक्तमानैस्त्रिफला चूर्णैस्तां मिश्रयेत्पुवः।

तत्त्रिभागैकभागैश्च कटशर्करचूर्णितैः॥ 14.17 ॥

नादेयैश्लक्ष्णपाषाणैः मृत्तुर्यां शैश्च चुर्णितैः।

\* योजनीयसुरभिद्रव्याणि\*

चन्दनं (5) कुङ्कुमं कोष्ठं श्रीवेष्टं हरिचन्दनम्॥ 14.18 ॥

(5.कुनुमं कुष्ठं.)

गुल्गलुं च निशां शुष्कां हरितालं मनश्शिलाम्।

तमालपत्राण्येतानि चन्दनादीनि चूर्णयेत्॥ 14.19 ॥

मृद्विंशत्येकभागै स्तैश्चूर्णैस्तत्तुल्यसैकतैः।

सूक्ष्मैश्च मिश्रयेन्मृत्स्नां कपित्थरसतुर्यकैः॥ 14.20 ॥

चूर्णितैर्लोहरत्नैश्च मिश्रयित्वा तु मृत्तिकाम्।

\* सम्मिश्रणीय स्ने हद्रवद्रव्याणि\*

मधुतै लदधिक्षीर घृतैश्शुक्तिप्रमाणकैः॥ 14.21 ॥

अतसीतैल (6) संमिश्रैः पुनस्संमिश्रयेन्मृदम्।

\* संस्कृतमृदः अधिवासः\*

इत्थं तु संस्कृतां मृत्स्नां निक्षिप्य नवभाजने॥ 14.22 ॥

(6. सहितैः)

आच्छाद्य नववस्त्रेण भाण्डं धान्येषु निक्षिपेत्।

अर्चयेम्मालमन्त्रेण मृद्भाण्डान् देशिकोत्तमः॥ 14.23 ॥

सर्पिषा जुहुयादग्नौ मूलोनाष्टोत्तरं शतम्।

चतुं पुरुषसू क्तेन प्रत्यृचं जुहुयाद्भुधः॥ 14.24 ॥

संपाताज्येन सिंचेत्तां मृदं भाजनसंस्थिताम्।

\* अधिवासवेला\*

सद्यो वा निशि वा मृत्स्ना मधिवास्य यथाविधि॥ 14.25 ॥

\* लेपनक्रमः तद्विद्याच\*

मुहूर्ते शोभने बिम्बे प्रलिम्पेन्मृत्तिकां गुरुः।

अमौलिकण्ठपर्यन्तमालिम्पेद्य्वोम विद्यया॥ 14.26 ॥

आकण्ठनाभिपर्यस्तं विलिं पेद्वायुविध्यया।

आनाभिकटिपर्यन्तं लेपयेद्वह्निविद्यया॥ 14.27 ॥

आकटेर्जानुपय न्तमालिं पेद्वारिविद्यया।

आजानुकटिपर्यन्तं प्रलिं पेद्भूमिविद्यया॥ 14.28 ॥

आनाभिकण्ठमालिम्पेत्पुनश्श्वसनविद्यया।

नाभ्यादिगुह्यपर्यन्तमालिम्पेच्चिखिलिविद्यया॥ 14.29 ॥

गुह्यादिजानुपर्यन्तमालिंपेद्वारिविद्यया।

जानुप्रभृतिपादान्तमालिम्पत्क्षितिविद्यया॥ 14.30 ॥

\* देव्यादीनां मृदालेपेविद्यानिर्देशः\*

देवीनां च श्रियादीनां ब्रह्मादीनां तथैव च।

आलेवनं प्रकुर्वीत कालेऽस्मिन् भूतविद्यया॥ 14.31 ॥

गुरवे दक्षिणा देया स यथातुष्टिमाप्नुयात्।

\* रज्वादिवेष्टनम्\*

बिम्भस्य नाहमानं यच्छूलमूनमपोह्य तत्॥ 14.32 ॥

(7)अष्टधाकृत्य तेषु त्रिन् रज्वाचा वेष्टयेद्गुणान्।

मृद्भिरालेपयेत्य्रंशं द्यौवस्त्रकटशर्करैः॥ 14.33 ॥

(7.अष्टधाकृतमेतेषु त्रिरज्वा.)

नारिकेलत्वचा मृत्स्नां द्वितीयां मिश्रयेत्पुनः।

क्रमेणपरिमाणं च मुखबाहूरुवक्षसाम्॥ 14.34 ॥

\*नाडीकल्पनम्\*

नाडीमिडां पिङ्गलां च सुषुम्नां तस्तुभिः कृताम्।

सितपीतारुणैस्ताभिर्वेष्टयेद्विष्णु विग्रहम्॥ 14.35 ॥

\(8\) नालिकेरत्वचं सूक्ष्मं छित्वाच्छित्वा च मृत्तिकाम्।

तृतीयां मिश्रयेत्तां च लेपयेत्पूर्वशोषणे॥ 14.36 ॥

(8.नालिकेरत्वचां सारम्.)

हस्तं च सांगुलोपेतं कृत्वालोहेन बन्धयेत्।

\(9\) कर्णावर्तं ततः कुत्वालोहेन परिविन्यसेत्॥ 14.37 ॥

(9.गर्तावर्तम्.)

शरीर (10) पोषणं कुर्याद्भेदरन्ध्रविवर्जितम्।

(10.शरीरशोषणम्.)

\* मृत्ति काकटशर्करयोर्लेपनेविधिः\*

हस्तेन मृत्तिका दद्यात्कूर्चेन कटश र्कराम्॥ 14.38 ॥

कटशर्करचूर्णानि त्रिफलाकृषिताम्बुना।

पिष्ट्वा पूपाकृतिं कृत्वाशोषयेदातपेन ताः॥ 14.39 ॥

पुनस्सम्पेषयेत्पिण्डान् कपित्थरसवारिणा।

चतुस्त्रिः पञ्चकृत्वो वा कृत्वैवं पेषयेत्पुनः॥ 14.40 ॥

कार्पासतूलमि लितान् कपित्थरसवारिणा।

तावत्सम्पेष येद्यावद्बाहुभ्यां बाहृमात्रकम्॥ 14.41 ॥

\* पिष्टकल्पनम्\*

\(11\) प्रत्रिकायास्समुद्धारे पेषणी न पतेद्यपि।

कल्कं सुपिष्टं कूर्चेन शनै रेव परामृशेत्॥ 14.42 ॥

(11.घटिकाया.)

ततः करण्डिकाग्रेण लिस्ताङ्गानि च लेपयेत्।

पूर्णेष्वङ्गेषु सर्वेषु पटेनाच्छादयेद्धृढम्॥ 14.43 ॥

कार्पापजं दृढं चेलं लोमादिभिरदूषितम्।

ध्यान्यराशिषु संस्थाप्य वाचयित्वा शिषं पुनः॥ 14.44 ॥

ध्यानेन शुद्धिं सम्पाद्य पुजयेद्वायुविद्यया।

मूलमन्त्रेण जुहुयत्समिदाज्येन वै शतम्॥ 14.45 ॥

चरुं पुरुषसूक्तेन जुहुयात्षोडशाहुतीः।

मुहूर्तेशोभने प्राप्ते (12) पटेनाच्छाद्यलेपयेत्॥ 14.46 ॥

(12.पटेशंलेप येत्पुनः)

\(13\) या शर्करा पटे तस्मिन् तयैवाकल्पयेत्ततः।

शुक्लमृत्तिकया लेपः कपित्थरसमिश्रया॥ 14.47 ॥

(13.कटिशर्करां पटे.)

\* वर्णलेपविधिः\*

वर्णालेपं ततः कुर्याच्छिल्पिशास्त्रविचक्षणैः।

श्वेतं पीतं तथा रक्तं हरितं कृष्णमेव च॥ 14.48 ॥

पंचवर्णं वृथिव्यादि वर्णानामधिदेवताः।

उत्तमा धातवः प्रोक्ताः मध्यमा वृक्षसम्भवाः॥ 14.49 ॥

संयोगजास्स्युरधमास्त्रैविद्यमपरं शृणु।

वर्णं चाप्यनुवर्णं च संस्कारं च तथैवच॥ 14.50 ॥

त्रिविधो वर्णसंयोगश्शास्त्रेषु समुदीरितः।

वर्ण इत्युच्यते शुद्धो (14) राजवत्तानि कारयेत्॥ 14.51 ॥

(14.आवर्तादीनि तारयेत्.)

आनुकारे च ये वर्णाः प्रायशश्शुद्धिवर्जिताः।

अनुवर्णा इमे प्रोक्तास्सङ्किर्णान् कथयामि ते॥ 14.52 ॥

शूक्लो रक्तश्च पीतश्च कृष्णश्चैव चतुर्विधः।

सङ्करास्ते च चत्वारः प्रत्येकं द्विविधाः स्मृताः॥ 14.53 ॥

शुक्लश्चैव वलर्क्षश्च श्वेतो द्विविध उच्यते।

शख्ङगोक्षीरकुन्दाभश्शुक्ल इत्यभि (15) संङ्‍ञितः॥ 14.54 ॥

(15. धियते.)

मुक्तास्फटिक (16) चव्द्राभो वलर्क्ष इति संज्ञितः।

रक्तश्चाप्यरुणश्शोण इति भेदेन कथ्यते॥ 14.55 ॥

(16.वज्राभो वर्णाभो.)

जपाशोणितसङ्का शो रक्तमर्णेऽरुणोमतः।

किंशुकाशोकसङ्का शश्शोण इत्यभिधीयते॥ 14.56 ॥

हरितश्चैव पीतश्च पीतवर्णो द्विधा भवेत्।

मनश्शिलाहरीतालनिभो हरित उच्यते॥ 14.57 ॥

हरिद्राकुङ्कुमाभस्तु पीत इत्यभि (17) संज्ञितः।

श्यामश्च कृष्ण (18) वर्णश्च कृष्णवर्णो द्विधा भवेत्॥ 14.58 ॥

(17.धीयते.)(18.संज्ञश्च.)

दूर्वामरतकाभश्च श्याम इत्यभि (19) संजितः।

इस्द्रनीलनिभः कृष्णः कृष्णवर्णः प्रकीर्तितः॥ 14.59 ॥

(19. वश्रुतः)

शुक्लेन मिश्रितो रक्तो बभ्रुरित्यभिदीयते।

शुक्लेन मिश्रितः काषो वर्णकः परिकीर्तितः॥ 14.60 ॥

पीतेन मिश्रतः कृष्णः काल इत्यर्भिधीयते।

पीतकृष्णयुतश्शुक्लः कर्बुरस्समुदाहृतः॥ 14.61 ॥

एनं सङ्करजान्वर्णानुहापोहेन योजयेत्।

उक्तोयं वर्णसंक्षेपस्तैः कुर्या (20) च्चोदितैः क्रमात्॥ 14.62 ॥

(20.भोधितैः)

\* मूर्तिकल्पनपरिपाटी\*

प्रथमो दारुसङ्घातो द्वितीयं रज्जुवेष्टनम्।

मृदालेपस्तृतियस्तु तुरियं नादिबन्दनम्॥ 14.63 ॥

पञ्चमो रज्जुवेष्टस्स्यान्नालिकेरत्वचा पुनः।

मिश्रिता मुत्तिका षष्ठीसप्तमं रज्जुवेष्टनम्॥ 14.64 ॥

अष्टमश्शर्करालेपो नवमं पटयोजनम्।

भूषणं दशमं प्रोक्तं एकदशमतः परम्॥ 14.65 ॥

शूक्लालेपनमुद्दिष्टं द्वादशं वर्णयोजनम्।

द्वादशैते च निर्दिष्टाः प्रतिमाकरणेऽब्जज॥ 14.66 ॥

\* लेपशोषणावधिः\*

कालेन (21) वर्षमात्रेण वस्तु शुष्यति नान्यथा।

\* विध्यनुसारशुष्कमूर्तेरायः\*

सहस्रं (22) वत्सरान् याति मासैर्द्वादशभिः कृतैः॥ 14.67 ॥

(21. मासमात्रेण वस्तु शुध्यति.)(22. वत्सरं याति.)

द्वाभ्यामयुतमायुत्स्यात्त्रिभिर्लक्षं प्रतिष्ठितम्।

हेम्नैव पोषणं सर्वं वर्णानां दीप्तिकारकम्॥ 14.68 ॥

आलेख्ये (23) च पटे भित्तौ लिखिते फलकेपि च।

वर्ण योगस्समुद्दिष्टो द्रव्योत्पत्तिस्तथेव च॥ 14.67 ॥

\* युगभेदेनर्ती नांवर्णभेदः\*

मूर्तीनां युगभेदेन वर्णभेदो विधीयते।

कृते वलर्क्षस्रैतायामरुणो द्वापरे पुनः॥ 14.68 ॥

पीतः कलौ घनश्यामः वासुदेवः वरः पुमान्।

रक्तस्सङ्कर्षणो देवः प्रद्युम्नः कनकप्रभः॥ 14.69 ॥

श्यामो निरुद्धः कथितः कृतादिषु चतुर्ष्वपि।

\* द्वादशमूर्तिवर्णाः\*

केशवः कनकप्रख्यस्स्या दर्जुनसमाकृतिः॥ 14.70 ॥

नारायणश्श्यामवर्णो माधवस्स्फटिकप्रभः।

गोविन्दः पद्मकिंजल्कनिभो विष्णुरुदाहृतः॥ 14.71 ॥

अरुणाम्बुजसङ्काशो मधुसूदन उच्यते।

त्रिवक्रमश्शिखिनिभो वामनो भालसूर्यवत्॥ 14.72 ॥

श्रीधर (24) स्सितपद्माभो हृषीकेशस्तटित्प्रभः।

पद्मनाभश्श्यामवर्णो बन्धूककुसुमच्छविः॥ 14.73 ॥

(24.पीतपद्माभः)

दामोदरो द्वादशै ते कथिताः केशवादयः।

\* चतुर्विंशतिमूर्तिवर्णाः\*

वासुदेवादिमूर्तीनां यो वर्णः पूर्वमीरितः॥ 14.74 ॥

स एव वासुदेवादिचतुर्णां तद्भुवाम पि।

शुद्धस्पटिकसङ्काशो विज्ञेयः पुरुषोत्तमः॥ 14.75 ॥

अधोक्षजश्श्यामवर्णो नृसिंहो हेमसन्निभः।

पीतवर्णोऽच्युतोतीव रक्तवर्णोजनार्दनः॥ 14.76 ॥

उपेन्द्रश्श्यामलः प्रोक्तो हरिः पीतनिभः स्मृतः।

कृष्णः कृष्णाम्बुदप्रख्यश्चतुर्विंशतिमूर्तियः॥ 14.77 ॥

\* श्रियादिदेवीनां वर्णाः\*

सुवर्ण (25) निकषाभा श्रीश्श्यामा भूरर्जुनच्छविः।

सरस्वती तिता रक्ता प्रितिश्श्यमनिभा (26) कृतिः॥ 14.78 ॥

(25.निभशोभा) (26. रतिः)

कीर्ती रक्ता भवेच्छान्तिस्स्फटिकाभा समीरिता।

तुष्टिः पीता भवेत्पुष्टिश्श्यामा (27) देव्यस्म्सृता स्तुता॥ 14.79 ॥

(27.देवस्य सम्मता.)

\* मत्स्यादिमूर्तीनांवर्णाः\*

मत्स्यस्स्फटिकसङ्काशः कूर्मः काञ्चनसन्निभः।

वराहश्शामलनिभो वलर्क्षकृतिरेव वा॥ 14.80 ॥

नृसिंहश्चन्द्रवर्णाभः प्रह्लादः काञ्चनप्रभः।

वावनश्श्या मलनिभः कालवर्णो महाबलिः॥ 14.81 ॥

जामदग्न्यस्सुवर्णाभः राघवश्श्यामलाकृतिः।

भरतश्श्यामलो वर्णो लक्ष्मणः कनकप्रभः॥ 14.82 ॥

शत्रुघ्नो रक्तवर्णाभस्सीता हेमनिभाकृतिः।

माण्डवीरक्तवर्णाभ ऊर्मीला श्यामलप्रभाः॥ 14.83 ॥

श्रुतकीर्तिस्सिताङ्गी च हनूमान् कनकप्रभः।

अङ्गदो रक्तवर्णाभस्सुग्रीवो हेमपिह्गलः॥ 14.84 ॥

गुहश्च निलवर्णाभः कालवर्णो विभीषणः।

नीलो नीलनिभः प्रोक्तो जाम्भवन् कनकप्रभः॥ 14.85 ॥

बलः क्षीरनिभश्चैवरक्तवर्णा च रेवती।

मेघश्यामो भवेत्कृष्टो रुक्मिणी कनकप्रभाः॥ 14.86 ॥

सत्यभामा भवेत् श्यामा कल्की रक्तनिभः स्मृतः।

\* अनंतगरुडादीनांवर्णाः\*

अनन्तः क्षीरसङ्कशः यद्वा हेमसमाकृतिः॥ 14.87 ॥

गरुडः कनकप्रख्यो ब्रह्मा कनकसन्निभः।

विष्णु श्श्यामनिभः प्रोक्तः रुद्रश्शोणितसन्निभः॥ 14.88 ॥

हयग्रीवो वलर्क्षस्स्यात्सेनानी श्श्यामलाकृतिः।

रक्तवर्णो भवेच्चण्डः प्रचण्‍डश्श्वेत (28) सन्निभः॥ 14.89 ॥

(28.वर्णकः)

जयः पीतस्ततश्श्यामो विजयः पद्मसन्निभः।

पद्मी गदाधारो हेमः कृष्मः खड्गधरो भवेत्॥ 14.90 ॥

शार्ङ्गधारी हेमनिभश्श्वतो वज्रधरो (29) मतः।

श्यामो मुसलधारी स्यात्पाशधृक्कनकप्रभः॥ 14.91 ॥

(29.भवेत्.)

कृष्णोऽङ्कुशधरो धाता रक्तपीतवपुर्धरः।

विधाता धवलो भद्रस्सुभद्रो ह्यारुणच्छवि॥ 14.92 ॥

कृतान्तश्श्यामलो रक्तस्सुरविध्यंसनः स्मृतः।

कुभेराक्षो भवेत्पीतः कुभेरो रक्त (30) देहभृत्॥ 14.93 ॥

(30.वर्णभृत्.)

दुर्जयः कृष्णवर्णाभः (31) प्रभवश्श्वेतसन्निभः।

स्याद्विश्वभाननो रक्तः पुष्करश्श्वेतदेहभृत्॥ 14.94 ॥

(31. प्रबलः)

सम्भवश्श्यामलः प्रोक्तः प्रभवो रक्तसन्निभः।

सुशोभनो भवेत् श्यामस्सुभद्र(32) श्श्याम वर्णभक्॥ 14.95 ॥

(32. श्वेतवर्णं)

कुमुदश्श्वेतवर्णाभः कुमुदाक्षोग्निसन्निभः।

पुण्डरीकस्तितः प्रोक्तः वामनश्श्यामलाकृतिः॥ 14.96 ॥

रक्तो भवेत् शङ्कुकर्णस्सर्वनेत्रोऽसितप्रभः।

सुमुखश्श्यामलः प्रोक्तः रक्ताभस्सुप्रतिष्ठितः॥ 14.97 ॥

रक्तस्सूर्यस्सितश्चन्द्रो भोमो रक्तस्सितो बुधः।

बृहस्पतिस्सुवर्णा भश्शुक्रश्शुक्लश्शनैश्चरः॥ 14.98 ॥

कृष्णस्ताम्रस्तथा राहुः केतुः कुष्ण उदाहृतः।

कामो रक्तस्सितो हस्तिवक्त्रो रक्तष्षडाननः॥ 14.99 ॥

दुर्गा श्यमा सुवर्णाभः धनदः क्षेत्रपालकः।

नीलो ब्राह्मी सुवर्णाभा रक्ता माहेश्वरी भवेत्॥ 14.100 ॥

कौमारी रक्त (33) वर्णाभा वैष्णवी श्यामलप्रभा।

वाराही श्यामवर्णभा (34) इन्द्राणी श्यामला कृतिः॥ 14.101 ॥

(33. वर्णास्यात्.) (34.मानोन्द्रि.)

चामुण्डा रक्तवर्णाभा वीरभद्रो ऽरुणद्युतिः।

ज्येष्ठा नीला भवेदिन्द्रश्श्यामोऽग्निररुण (35) प्रभः॥ 14.102 ॥

(35.स्स्मृतः )

यमः कालो धनिरृतिर्नीलस्श्यामः प्रचेतनः।

वायुर्धूम्रस्सीत (36) श्चेन्दुः रक्तो रुद्र उदाहृतः॥ 14.103 ॥

(36.कृतिः)

पुरुषश्श्यामलो हेमद्युतिस्स्यादच्युतस्स्मृतः।

\* वसूणांवर्णासङ्ग्रहः\*

सितो रक्तस्तथा पीतश्श्यामो (37) रक्तस्सितप्रभः॥ 14.104 ॥

(37. रक्तासित)

बभ्रुः पीतो धरादीनां वसूनां वर्णसङ्ग्रहः।

\* पितॄणांवर्णसङ्ग्रहः\*

रक्तश्श्येतः (38) प्रभा पीतश्श्यामश्श्येतो रुणप्रभः॥ 14.105 ॥

(38.श्वेतप्रभापि ता श्यामश्श्वेतो रुणद्युतिः)

बभ्रुः पितॄणां वर्र्णोऽयं क्रमेण समुदाहृतः।

\* मरुतांवर्णसंग्रहः\*

धूम्रो रक्तस्तधा पीतश्श्यामश्श्वेतोऽ(39) रुणोऽसितः॥ 14.106 ॥

(39.सितोऽरुणः)

वर्णोऽयं मरुतामुक्तस्सप्तानामानुपूर्वशः।

\* ऋशीणांवर्णसंग्रहः\*

कनकश्श्यामलः पीतः कृष्णो चरक्तस्सितोऽसितः॥ 14.107 ॥

वर्णः क्रमेण सप्तानामृषीणां समुदाहृतः।

रक्तः पीतस्सितश्श्यामो रक्तपितस्सि (40) ता सितः॥ 14.108 ॥

(40.तद्युतिः)

विश्वादिपरिवाराणां वर्णानुक्रमणं कृतम्।

\*अप्सरसांवर्णसङ्ग्रहः\*

श्वेताभा कनकाभा च श्यामा च कनकप्रभा॥ 14.109 ॥

रक्ता कृष्णा च पीता च रूपमप्सरसां (41) मतम्।

\* आदित्यासंवर्णाः\*

रक्तः पीतोऽरुणश्श्यामश्श्वेतो बभ्रुश्च कर्बुरः॥ 14.110 ॥

(41. सामिदम्.)

\(42\) वर्णतो हरितश्श्वेत (43) शोणः कुन्दनिभस्तथा।

आदित्यानामयं वर्णो द्वादसानां क्रमात् स्मृतः॥ 14.111 ॥

(42.वर्णको) (43.श्श्वेतः)

\* रुद्राणांवर्णाः \*

शोणश्च हरितो नील श्वेतश्श्यामलदीधितिः।

पीतः कालस्तता बभ्रुः (44) वर्णकः पाटलोऽसितः॥ 14.112 ॥

(44.शबला पाटलासिताः)

एकदशानां रुद्राणां वर्णोऽयं (45) समुदीरितः।

\* अश्विनोर्वर्ण\*

अश्विनौ चारुणौ पीतौ मार्कण्डेयस्तथा भवेत्॥ 14.113 ॥

(45. समुदाहृतः.)

\* नारदभृग्वादीनांवर्णाः\*

नारदस्स्फटिकः पीतो भृगुर्दक्षस्तथासितः।

रक्तो मनुस्सनन्दश्च श्यामलः कनकस्तथा॥ 14.114 ॥

\(46\) पीतस्सवत्कुमारश्च रक्तो हाहा च पीतलः।

हूहूरक्तस्तथा श्यामः मुम्भरुः किन्नरश्शुकः॥ 14.115 ॥

(46.सितस्सनत्कुनुर.)

रक्तः किंपुरुषश्श्यामश्चित्रसेन स्तथा भवेत्।

पीतो विश्वावसुः प्रोक्तो मधुश्च (47) मधुवर्णकः॥ 14.116 ॥

(47.सितवर्णकः)

कैटभश्श्यमलः प्रोक्तो वर्णोनुक्तोऽवगम्यताम्।

इति श्रि पाञ्चरात्रे महपनिषदि पाद्मसंहितायां

क्रियपदे देवतारर्णविधिर्नाम

चतुर्दशोऽध्यायः

-------------\*\*\*\*\*\*\*\*\*\*\*\*---------------

पाद्मसंहितायाम्.

पंचदशोध्यायः

\* स्थितादिमूर्तिनिर्धेशः\*

श्रीभगवान्----

भेदनथातो वक्ष्यामि प्रतिमानु स्थितादिषु।

स्थिता मूर्ति स्तथासीना यानारूढा तथैव च॥ 15.1 ॥

ताप्तिस्रो द्विविधाः प्रोक्ता भोगयेगप्रभेदतः।

शयानस्य तु पूर्वोक्तौ (1) सर्गसंहारकारिणौ॥ 15.2 ॥

(1.सर्व.)

द्वौ चापरौ चतुर्भेदश्शयानः कमलासन।

एकैका द्वित्रिधा भेदा उत्तमाधममध्यमाः॥ 15.3 ॥

\* भोगमूर्तिः तत्र उत्तमा\*

दिव्ये भोगे स्थितं देवं शङ्खचक्रगदाधरम्।

श्रीभूमिसहितं युक्तमर्चना पीठपर्श्वयोः॥ 15.4 ॥

सनन्दसनकर्षिभ्यं कृताञ्जलिपुटौ स्थितौ।

उत्थितौ वामजानुभ्यामितराभ्यां प्रतिष्ठितौ॥ 15.5 ॥

पादयोरुभयो (2) रुग्रे तवुभौ कारयेत्सुधीः।

अर्चनापीठिका (3) पार्श्वभूतलेष्वेवमासनम्॥ 15.6 ॥

(2.रग्रं संयुक्तम्.) (3.पार्श्वे भूतलेष्वेकमासनम्)

दक्षिणोत्तरयोर्भित्ति पाश्वयोर्ब्रह्मशङ्करौ।

वृषतः पुष्पवन्तौतौ दक्षिणोत्तरपार्श्वयोः॥ 15.7 ॥

भित्तिं समाश्रितौ कुर्यात्सवन्दसनकौ तथा।

बालवेषधरौ वामं प्रसार्य चरणं स्थितौ॥ 15.8 ॥

निकुञ्च्य दक्षिणं पादं दक्षिणं करमुत्क्षिपन्।

सनालमम्बुजं फूल्लं वामहस्ततले दधत्॥ 15.9 ॥

सनकर्षिस्सनन्दस्तु यथोक्तादन्यथास्थितिः।

सूर्याचन्द्रमसौ चापि करपादक्रमात्तथा॥ 15.10 ॥

चामरव्यजने भित्तौ श्वेतच्छत्रे च मौक्तिके।

भित्तिपार्श्वे प्रभां कुर्याद्यथालक्षणसंयुताम्॥ 15.11 ॥

कल्पकानोकहं वृष्ठे भित्तिपार्श्वे प्रकल्पयेत्।

भित्तिपार्श्व तु पुरतो रतिशान्ती प्रकल्पयेत्॥ 15.12 ॥

संवीजयन्त्यौ तं देवं चामराभ्यां चतुर्मुख।

हाहाहूहूश्च (4) गन्धर्वौ गरुदो नारदस्तथा॥ 15.13 ॥

(4.गन्धर्वो.)

देवताश्चापि मुनयस्सन्ति यत्र निकेतने।

भोगस्थानं तु तद्विद्यादुत्तमं कमलासन॥ 15.14 ॥

\* मध्यमाभोगमूर्तिः\*

महीस्थाने पतत्त्रीन्द्रं महीं च सनकासने।

मार्कण्डेयासनान्तेतु (5) आभेसौ ब्रह्मशङ्करौ॥ 15.15 ॥

(5.भानयेद्ब्रह्मशङ्करौ.)

अन्ये च यत्र पूर्वोक्ताः भोगस्थाने स मद्यमः।

\* जघन्याभोगमुर्तिः\*

देवश्चतुर्भुजस्सार्धं श्रीधराभ्यामवस्थितः॥ 15.16 ॥

\(6\) दक्षिणे वरदं वामं सिंहकर्णमथापि वा।

ऊरुमूलाश्रितं वापि शङ्खचक्रधरौ परौ॥ 15.17 ॥

(6."दक्षिणे" इदं पद्मंक्वचिन्न.)

ब्रह्मेशानौ तु साभासौ सर्वमन्यद्यथोदितम्।

भोगस्थाने यत्र भवेज्जघन्यं तत्प्रचक्षते॥ 15.18 ॥

\* योगस्थानमूर्तलक्षणम्. तत्र उत्तमम्\*

श्रीभूमिसहितो देवश्शङ्कचक्रगदाधरः।

अर्चनापीठिकापार्श्वे मार्चण्डेयो भृगुस्तथा॥ 15.19 ॥

सर्वमन्यद्यथोक्तं (7) च योगस्थानं तदुत्तमम्।

\* मध्यमायोगमूर्तिः\*

नारदो द्रुहिणस्थाने शिवस्थाने खगेश्वरः॥ 15.20 ॥

(7. ते तद्योगस्थानमुत्तमम्.)

अर्चनापीठपार्श्वेतु ब्रह्मेशानौ कृताञ्जली।

यथो क्तमन्यत्सर्वं च योगस्थाने स मध्यमः॥ 15.21 ॥

\* जघन्यायोगमूर्तिः\*

देवश्चतुर्भुजो दिव्ये भागे ब्राह्मेऽथवा यदि।

\(8\) अभयं दक्षिणं हस्तं वरदं स्वागतं तु वा॥ 15.22 ॥

(8.अभयमित्यर्धं क्वचिन्न.)

ऊरुमूलाश्रयं वामं सपल्लवमथापि वा।

गदामुद्रमथो वापि शङ्खचक्रधरौ परौ॥ 15.23 ॥

\(9\) ब्रह्मेशानादिरहितं नीच सा योगसंस्थितिः।

\* भोगासने तु असीना मूर्तिः तत्र उत्तमा\*

(9.ब्रह्मेशाभ्यां च.)

\(10\) स्थानप्रभेदः कथितस्संप्रत्यासीन उच्यते॥ 15.24 ॥

(10. स्थितेः प्रभेदः)

\(11\) श्रीभूमिभ्यां सहासीवस्सिंहविष्टरमाश्रितः।

ब्रह्मेशानौ भित्तपार्श्वे स्थितौ यद्वा सुखासनौ॥ 15.25 ॥

(11. श्रीधराभ्यम्.)

\(12\) भुगुं च नारदं च द्वौ भित्तिपार्श्वे समाचरेत्।

(12. भृगुश्चनारदश्चैव भित्ति पार्श्वे समाचरौ.)

आर्चनापीठिकापार्श्वे रतिशान्ती कृताञ्जली॥ 15.26 ॥

वृष्ठतश्चन्द्रसूर्यादि सर्वमन्यद्यथोदितम्।

भोगसनं तदुच्चैस्स्या

\* आसीनामध्यमा\*

दासीनस्सिंहविष्टरे॥ 15.27 ॥

वामोत्सङ्गे श्रियं देवीं समारोप्य चतुर्भुजः।

वामहस्तेन चाश्लिष्य यद्वा भूमिं यथो(13) दितम्॥ 15.28 ॥

(13.चितम्.)

साभासावर्धचित्रौ वा ब्रह्मेशौ भित्तिपार्श्वयोः।

पूजासिकामुभयतः कार्यौ च भृगुलारदौ॥ 15.29 ॥

दक्षश्चैव मनुश्चौबौ सचामरकरौ स्थितौ।

पृष्ठतश्चन्द्रसूर्यादि भोगे मध्यममासनम्॥ 15.30 ॥

\* आसीनाजघन्या\*

आसीनस्सहदेवीभ्यां ब्रह्मेशौ भित्तिपार्श्वयोः।

भित्तिपार्श्वे रतिश्शान्तिस्सवालव्यजने स्थिते॥ 15.31 ॥

भोगासनं तदधमं

\* आसीनेयोगासनम् तत्र उत्तमम्\*

योगासनमथोच्यते।

सिंहासने सुखासीनं ब्रह्मेशौ भित्तिर्श्वयोः॥ 15.32 ॥

रतिस्सरस्वती च द्वे सितवालधिवीजने।

अर्चनापीठिकापार्श्वे (14) श्रीभूमी च कृताञ्जली॥ 15.33 ॥

(14. श्री भूम्यौ. श्रीमह्यौ.)

पृष्ठतश्चन्द्रसूर्यादि यागासनमिदं वरम्।

\* आसिनेयोगेमध्यमम्\*

सिंहासने सुखासीनां ब्रह्मेशौ भित्तिपार्श्वयोः॥ 15.34 ॥

आशीने श्री महीदेव्यौ सचामरकरेस्थिते।

अर्चनापीठिकापार्श्वे(15) श्रीभूम्यौ च कृताञ्जली॥ 15.35 ॥

(15. रतिशान्ति कृतांजली.)

दक्षश्चैव मनुश्चैव भित्तिपार्श्वे कृताञ्जली।

पृष्ठतश्चन्द्रसूर्यादि (16) योगे तन्मध्यमासनम्॥ 15.36 ॥

(16. यौगिकं मध्यमासनम्.)

\* जघन्यमासनम्\*

सिंहासने सुखासीनो देव एकश्चतुर्भुजः।

त्यक्त्वासर्वं परिकरं चन्द्रसूर्यादि वृष्ठतः॥ 15.37 ॥

दिव्ये ब्राह्मेऽथवा भागे योगे तन्नीचमासनम्।

\* शेषासनम्. तत्रोत्तमम्\*

शोषासनमथो वक्ष्ये यथावदवधारय॥ 15.38 ॥

सुवृत्तं भोगिनो भोगं मण्डलेन स्थितं त्रिवृत्।

कीञ्चिद्वृत्तायतं वा तु समुन्नम्य (17) स्थितं शिरः॥ 15.39 ॥

(17. समुन्नाह्य.)

तत्र श्रीभूमिसहितो विष्टरे तु सुखसनः।

रतिस्सरस्वती च द्वे पूजाविष्टरपार्श्वयोः।

देवै र्देवगणैश्चैव ऋषिभिर्भित्तिपार्श्वयो॥15.40 ॥

कृताञ्जलिपुटास्सर्वे शेषासनमिदं परम्।

\* शेषासनेमध्यमम्\*

देवश्चतुर्भुजासीनः वामोत्सङ्गार्पितप्रियः॥ 15.41 ॥

मार्कण्डेयो मही चैव पूजा(18) विष्टरपार्श्वयोः।

भृगुश्च नारदश्चैव तिष्ठतस्तितचामरौ॥ 15.42 ॥

(18. पूजापीठस्य.)

पृष्ठतश्चन्द्रसूर्यादि शेषे तन्मध्यमासनम्।

\* जघन्यंशेषासनम्\*

श्रिया देव्य समासीनः पूजापीठस्य पार्श्वयोः॥ 15.43 ॥

ब्रह्मा च वसुधा चैव धर्मो (19) देवो वृषद्धजः।

(19. यमो देवो. यद्वादेवो.)

देवस्य पुरश्श्रीमान् मार्कण्डेयः कृताञ्जलिः॥ 15.44 ॥

पृष्ठतश्चन्द्रसुर्यादि शेषे तन्नीचमासनम्।

\* शयनासने उत्तमम्\*

स्थित्यासनभिदः प्रोक्ताः शयनस्य भिदां शृणु॥ 15.45 ॥

अनन्तभोगशयने मृद्वास्तरणकल्पिते।

सोपधाने शिरः पार्श्वे पादपार्श्व तथैव च॥ 15.46 ॥

शीर्षेऽस्मिन्भोगमास्थाय परमात्मा सनातनः।

देव्योरुत्सङ्गयोः पादौ प्रसार्य सुखवाहनौ॥ 15.47 ॥

देव्यौ देवस्य वक्ताब्जं वीक्षमाणे सुखासने।

अर्चनापीठपार्श्वे तु रतिशान्ती कुतांजली॥ 15.48 ॥

इन्द्रादीन् पादपर्श्वे तु भित्तौ च परिकल्पयेत्।

पृष्ठतो भित्तिपार्श्वे तु शङ्खार्दिन् देहसंयुतान्॥ 15.49 ॥

देवस्य मौलिपार्श्वे तु भित्तौ ब्रह्मादिमूर्तयः।

सनन्दसनकाद्यन्यान् यथापूर्वं प्रकल्पयेत्॥ 15.50 ॥

देवस्य पुरतो भित्तौ हाहाहूहूस्तथैव च।

चित्रसेनश्चत्ररथो नृत्तगीतक्रियापरौ॥ 15.51 ॥

विष्णुलोकोद्भवाः कन्याः ब्रह्मलोकसमुद्भवाः।

रुद्रादिलोकजः कन्या नानाविभ्रमसंयुताः॥ 15.52 ॥

तुम्भुरुर्नरदश्चैव गरुडः किन्नरस्तथा।

वीणादिभिर्वादयन्तस्तथोपरिमाहर्षयः॥ 15.53 ॥

चित्ररूपेण सर्वे स्युश्शयने भगमुत्तमम्।

\* शयनेमध्यमम्\*

श्रि मह्यौ मूर्न्ध पार्श्वे तु बाह्वूर्मूलं समाश्रिते॥ 15.54 ॥

पादपार्श्वे रतिश्शान्तः पादस्पृष्टे सुखासने।

सनत्कुमारसनकौ अर्चनापीठपार्श्वयोः॥ 15.55 ॥

अर्धचित्रेण भित्तिस्थौ भागशय्या तु मध्यमा।

\* जघन्यंशयनासनम्\*

श्रीः पादपद्मयुगलं कराभ्यां वाहयेत्सुखम्॥ 15.56 ॥

अर्चनापीठिकापार्श्वे रतिश्चैव वसुन्धरा।

चित्राभासेन कुड्यस्थे भोगशय्याऽधमाभवेत्॥ 15.57 ॥

\* शयनेयोगासनम् तत्र उत्तमम्\*

अनन्तभोगशयने त्यक्तसर्वपरिग्रहः।

योगमास्थाय शयितस्स्वयमेव परः पुमान्॥ 15.58 ॥

श्रीवत्साङ्कः प्रसन्नास्यः निलजीमूतसन्निभः।

द्विभुजो येगशयनमुत्तमं समुदाहृतम्॥ 15.59 ॥

\* योगशयनेमध्यमम्\*

सेवितो वैनतेयेन सन्निविष्टेन पार्श्वतः।

चतुर्भुजः परिकरैरन्यैस्सर्वैर्विवर्जितः॥ 15.60 ॥

मध्यमं योगशयनमुच्यते तच्चतुर्मुख।

\* जघन्यं योगशयनम्\*

द्वाभ्यां भुजाभ्यां सहितस्त्यक्तसर्वपरिग्रहः॥ 15.61 ॥

अर्चनापीठिकापार्श्वे श्रीभूमी तु कृतांजली।

अधमं योगशयनं संहारशयनं शृणु॥ 15.62 ॥

\* संहारशयने उत्तमम्\*

अनन्तभोगशयने अनन्तफणमण्डिते।

शयितोऽष्टभुजो देवः भ्रुकुटीकटिलाननः॥ 15.63 ॥

दंष्ट्राकरालं बिभ्राणो मुखमेकं (20) भयानकम्।

\(21\) प्रलयाम्भोधिनिर्घोषगभीरभयदध्वनिम्॥ 15.64 ॥

(20.भयङ्करम्।) (21) प्रलयाम्भुदनिर्घोषं गम्भीर)

वमन्तमान्तरं वह्निं मुखवायुसमीरितम्।

संहारशयनं श्रेष्ठमिदमाहुर्मनीषिणः॥ 15.65 ॥

 \* संहारशयनेमध्यमम्\*

दंष्ट्राकरालवदनं भ्रुकुटीकुटिलेक्षणम्।

चतुर्भुजं (22) गदाखड्गशङ्खमद्मविभूषितम्॥ 15.66 ॥

(22. गदाशङ्कचक्रचाप)

अर्चनापीठिकापार्श्वे श्रीखगौन्द्रौ कृतांजली।

मध्यमा संहृतौ शय्या कनिष्ठं शयनं शृणु॥ 15.67 ॥

\* कनिष्ठासंहारशयनम्\*

केशैरलकसङ्घैश्च विराजितशुभाननम्।

नीलजीमूतसङ्काशं (23) मध्ये हरितपङ्कजम्॥ 15.68 ॥

(23.मध्येभरित

;

पद्मजः मध्येवारीनिधेऽब्जज. इति च कोशान्तरे.)

सर्गशय्या चतुर्दिक्षु भित्तौ वारिनिधं लिखेत्।

ब्रह्माणं च चतुस्ताले शयनाद्भित्तिपार्श्वतः॥ 15.69 ॥

उपरिष्ठादभिमुखं नाभेर्नारायणस्य च।

चतुर्मुखं चतुर्बाहुं (24) जटामुकुटसंयुतम्॥ 15.70 ॥

(24.जटाजूट समन्वितम्.)

द्वाभ्यां कराभ्यां मुख्याभ्यां कृतांजलिपुटं स्थितम्।

दर्शयन्तं कराभ्यां वा योगमुद्रां चतुर्मुख॥ 15.71 ॥

उत्तराभ्यामुदस्ताभ्या मक्षमालां सकुण्डिकाम्।

धारयन्तं सरसिजे स्वस्तिकासनबन्धनम्॥ 15.72 ॥

देवस्य शिरसः (25) पृष्ठे श्रियं तस्याक्षिलक्षिकाम्।

वामजानुं समुन्नम्य दक्षिणेन प्रतिष्ठिताम्॥ 15.73 ॥

(25. पुरतः पृष्ठे.)

दक्षिणं पुष्पहस्तं तु वामहस्तं वसुप्रदम्।

\(26\) अनन्तशयनेऽधस्तात्पूजापीठस्य पार्श्वयोः॥ 15.74 ॥

(26. आनन्तशयनाधस्तादर्चनापीठ।)

नारदं सनकं चैव मानुषे तु कृतांजली।

पादपार्श्वे महीं देवीं पादस्पृष्टां तु कारयेत्॥ 15.75 ॥

उपरिष्टात्समुद्राणां शङ्खादीन् देहसंयुतान्।

देवस्य पृष्ठभित्तौ तु देहलब्धाङ्गुलेन च॥ 15.76 ॥

चतुर्विंशाङ्गुलोत्सेधान् शङ्खाद्यायुधधारिणः।

शङ्खचक्रगदाखड्गधनुः पञ्चायुधानि च॥ 15.77 ॥

द्विहस्तान् पुरुषाकारान् स्वचिह्नाङ्कितमस्तकान्।

शङ्काधारं प्रकुर्वीत (27) लम्बकुखिं सितप्रभम्॥ 15.78 ॥

(27. नीलं कुक्षीं)

रक्तवर्णं विवृत्ताक्षं कुर्याच्चक्रधरं (28) परम्।

गदाधारं महाकायं वृत्ताक्षं पीतलप्रभम्॥ 15.79 ॥

(28.हारिम्.)

स्त्रीवेषा खड्गधारी तु सुस्तवा श्यामलप्रभा।

शार्ङ्गधृग्घेमवर्णाभः महाकायो महोदरः॥ 15.80 ॥

वैन तेयस्सुवर्णाभः पक्षमण्डलमण्डितः।

नानाकञ्चुक (29) संयुक्ताः नानाम्बरधरा इमे॥ 15.81 ॥

(29.नानानाटक.)

दंष्ट्राकरालवदनाः भ्रुकुटीकुटिलेक्षणाः।

करण्डिकामुकुटिनस्सर्वाभरणभूषिताः॥ 15.82 ॥

वामैः करैस्तर्जयन्तः इतरैर्बद्धमुष्टयः।

धावन्तोऽभिमुखं सर्वे मधुकैटभयोर्दयोः॥ 15.83 ॥

अधस्तात्पादयोः पार्श्वे कारयेन्मधुकैटभौ।

मधुश्यामौ महाकायौ करण्डिमुकुटोज्ज्वलौ॥ 15.84 ॥

जानुमात्रं समुद्रस्थौ खण्डदण्डायुधोद्यतौ।

दंष्ट्राकरालवदनौ भ्रुकुटीकटिलेक्षणौ॥ 15.85 ॥

अनन्तफणिवक्त्राग्निज्वालाभिः परि (30) तापितौ।

\(31\) भीतौ पलायितौ वज्रकल्पैर्मुष्ठिभिराहतौ॥ 15.86 ॥

(30.परितो वृतो)(31. भित्तौ भितौ पलामन्तौ वज्रमुष्टिभिराजातौ)

देवस्य पूर्वभित्तौ तु प्रादुर्भावन्प्रकल्पयेत्।

पुष्टिस्तुष्ठिस्तथा कीर्ती रतिश्शान्तस्सरस्वती॥ 15.87 ॥

प्रसूनमञ्जरीहस्तास्तितचामरवीजनाः।

सर्वेषामुपरिष्ठात्तु कुर्याज्जलदपद्धतिम्॥ 15.88 ॥

उपरिष्ठाच्च मेघानां देवाश्च ऋषयस्तथा।

इन्द्रायदश्च दिक्पालाः ऋषय(32) स्सप्तदण्डिनः॥ 15.89 ॥

(32. स्सप्तवर्दनाः)

सोत्तरीयाश्च सर्वे ते रचितांजलयः स्थिताः।

मूर्न्धि पार्श्वे च विष्णुश्च रुद्रश्चैव चतुर्भुजौ॥ 15.90 ॥

देवस्य पुरतो भित्तौ कुर्यान्मेघ (33) पथोपरि।

हाहाहूहूश्च (34) गन्धर्वौ किन्नरस्तुम्बुरुस्तथा॥ 15.91 ॥

(33. पयोवहान्.) (34. गरुडः)

\(35\) सर्वे चाप्सरसङ्घाता नृत्तगीतरतास्सदा।

अनन्तशयने रम्ये पूर्ववत्तत्र कल्पिते॥ 15.92 ॥

(35. सर्वाश्चाप्सरस्सङ्घौः)

चतुर्भुजश्श्यामवर्णश्शङ्खचक्रगदाधारः।

पीताम्बरधस्सौम्यः कर्णान्तायतलोचनः॥ 15.93 ॥

दक्षिणे च भुजे मौलिं प्रसारिततलाङ्गुलौ।

निधाय मौलिपट्टान्तं प्रसारितभुजेतरः॥ 15.94 ॥

शयितो राजवद्धेवः किञ्चिद्द्वारनिरीक्षकः।

सर्वे चित्रेण रूपेण भित्तिस्थाः पूर्वमीरिताः॥ 15.95 ॥

\(36\) उत्तमं सृष्टिशयनमेतदाहुर्मनीषिणः।

\* मध्यमासृष्चिशय्या\*

बाहुद्वयसमोपेतश्श्यामलः कोमलाकृतिः॥ 15.96 ॥

(36.उत्तमं सर्गशयनम्. इत्थं श्रीसृष्टि इति च.)

पृष्ठतस्स्कन्धपार्श्वे तु (37) प्राक्च पद्मा प्रतिष्ठिता।

ब्रह्माणं भित्तिपार्श्वे तु (38) चित्रेणैव प्रकल्पयेत्॥ 15.97 ॥

(37. प्राग्वत्पद्मा प्रकीर्तता.) (38. चित्राभासेन.)

\(39\) सनकं च महीं चैव पूजापीठिस्य पार्श्वयोः।

अर्धचित्रेण शेषास्स्युस्सृष्टिशय्या तु मध्यमा॥ 15.98 ॥

(39. सनक इत्यादि पद्यद्वयं क्वचिन्न.)

\* कनीयसिसर्गशय्या\*

शिय्रं महीमधस्ताच्च भूतले पीठपार्श्वयोः।

ब्रह्माणं भित्तिपार्श्वे तु चित्राभासेन कल्पयेत्॥ 15.99 ॥

भजद्वयसमोपेतः पद्मनाभश्चतुर्मुख।

प्रलयोदधिमध्यस्थश्शयिता विश्वकारणम्॥ 15.100 ॥

अभासेनै व कुड्यस्था (40) सर्गशय्या कनीयसी॥

(40. स्सर्वे.)

इति श्रीपाञ्चारात्रे महोपनिषदि पाद्मसंहितायां

क्रियापादे स्थित्यासनादि भेधनिर्णयो नाम

पंचदशोऽध्यायः.

--------------\*\*\*\*\*\*\*\*\*----------------

पाद्मसंहितायाम्.

षोडशोऽध्यायः।

\* यानारूढमूर्तिलक्षणम् तत्र उत्तमम्\*

श्रीभगवान्----

यानारूडस्य भोदोऽयं अधुना संप्रदर्श्यते।

वैन तेयं सुवर्णाभं पक्षमण्डलमण्डितम्॥ 16.1 ॥

\(1\) नीलाग्रनासासंयुक्तं नागेन्द्राभरणै र्युतम्।

स्कन्धे (2) चारुह्या चरणं वाममाकुञ्च्य दक्षिणम्॥ 16.2 ॥

(1. नीलनासाग्र.) (2. चारोप्य.)

प्रसार्य चरणं देवो भुजाष्टकसमन्वितः।

चक्रपद्मासिविशिखान् धारयन् दणिणैः (3) करैः॥ 16.3 ॥

(3. भुजैः)

शङ्खं कौमोदकीं चर्म चापमन्यैः करैर्दधत्।

पृष्ठतो भित्तिपार्श्वे तु आतपत्रं सुरद्रुमम्॥ 16.4 ॥

सवन्दसनकौ भित्तौ पार्श्वयोश्चन्द्रभास्करौ।

यथा (4) स्वावाहने देवस्समारुह्य स्थिता यदि॥ 16.5 ॥

(4. नृवाहने.)

अर्चनापीठिकापार्श्वे श्रीमह्यौ तु कृतांजली।

सुरासुरमुनीन् नागान् सिद्धविद्याधरां स्तथा॥ 16.6 ॥

गन्दर्वाप्सरसो मेघान् कारयोद्भित्तिभूमिषु।

सर्वे चित्रेण संयुक्ता यानारोहणमुत्तमम्॥ 16.7 ॥

\* मध्यमामूर्तिः\*

देवं चतुर्भुजं कृत्वा शङ्खचक्रगदाधरम्।

वामोत्सङ्गे समारोप्य रतिं दाडिमसन्निभाम्॥ 16.8 ॥

पाशाङ्गुशधरां देवीं कामविह्वललोचनाम्।

अर्चनापीठिकापार्श्वे श्रियं भूमिं च कारयेत्॥ 16.9 ॥

नारदश्च भृगुश्चैव कृड्ये चामरधारिणौ।

प्रीतं सरस्वतीं शान्तिं कल्पयेत् (5) याम्यभूमिषु॥ 16.10 ॥

(5. द्यस्य.)

पुष्ठिं तुष्टिं च कीर्तं च कुड्ये वामे च कारयेत्।

पुष्पमञ्जरिहस्ताशअच सितचामरवीजनाः॥ 16.11 ॥

अर्धचित्रेण वा सर्वे आभासेनैव वा विधिः।

\(6\) मध्यमो वाहनारोहश्शृणुनीचं चतुर्मुख॥ 16.12 ॥

(6. मध्यमं यानमारोहं.)

\* जघन्यामूर्तिः\*

चतुर्भुजं विशालाक्षं भिन्नाञ्जनचयप्रभम्।

मुख्याभ्यां चैव हस्ताभ्यां शार्ङ्खपञ्चशरानपि॥ 16.13 ॥

ऊर्ध्वाभ्यामितराभ्यां च शङ्गं चक्रं च धारयन्।

\(7\) निष्टप्तकनकप्रख्यां वामोत्सङ्गसमर्पिताम्॥ 16.14 ॥

(7. निष्टप्तकाञ्चन.)

लावण्यामृततोयेन सिञ्चन्तीमिव सर्वतः।

दक्षिणं पुष्पहस्तं वा वामहस्तं वसुप्रदम्॥ 16.15 ॥

अर्चनापीठिकापार्श्वे रतिं शान्तिं च कारयेत्।

चित्राभासेन कुड्यस्थाः नीचं यानाधिरोहणम्॥ 16.16 ॥

\* विश्वरूपमूर्तिः तत्र उत्तमा\*

विश्वरूपं प्रवक्ष्यामि शृणु पङ्कजसम्भव ।

द्विपादमेककण्ठं च चतुर्दिक्षु चतुर्मुखम्॥ 16.17 ॥

वासुदेवमुखादूर्ध्वं सर्वदेवमुखानि तु।

सङ्कर्षणमुखादूर्ध्वं सर्वर्षीणां मुखानि च॥ 16.18 ॥

प्रद्युम्नस्य मुखादूर्ध्वं दै त्यदानवरक्षसाम्।

अनिरुद्धमुखादूर्ध्वं नागगन्धर्वकिन्नराः॥ 16.19 ॥

मुखान्येतानि चान्यानि (8) यथाविभवमादरात्।

कर्तव्यानि चतुर्वक्त्र (9) समर्थानि विचक्षणैः॥ 16.20 ॥

(8.मुखान्येतानि चेन्द्रादि.) (9. समुस्थानि.)

उपरिष्टाच्च वक्त्राणां किरीटमतिशोभनम्।

कुर्याद्युगपदुद्भूतं सहस्रादित्यवर्चसम्॥ 16.21 ॥

अनेकभुजसंयुक्तं अनेकायुधभूषितम्।

अर्चितं ब्रह्मरुद्राभ्यां भित्तिभूमिषु देवताः॥ 16.22 ॥

चित्रेण सर्वे विहिताः विश्वरूपस्स उत्तमः।

\* मध्यमामूर्तिः\*

सर्वे यथोक्ताः कुड्यस्थाः अर्धचित्रेण चेत्कृताः॥ 16.23 ॥

सवन्दसनकौ कुर्यात्पूजापिठस्य पार्श्वयोः।

मध्यमा विश्वमूर्तस्स्यात्

\* जघन्या विश्वमूर्तः\*

जघन्यामपिसंशृणु॥ 16.24 ॥

आभासेनैव कुड्यस्थाः देव्यौ पूजासने स्थिते।

चतुर्भिर्बाहुभिर्युक्तः वासुदेवश्च शाश्वतः॥ 16.25 ॥

मुख्याभ्यां धारयन् सर्वदक्षिणाभ्यां गदाम्बुजे।

ऊर्ध्वाभ्यामितराभ्यां तु शङ्खचक्रे यथारथम्॥ 16.26 ॥

अथवा दक्षिणो हस्तः परदोऽभयदोपि वा।

गदां विना वामहस्तः कटिदेशावलम्बितः॥ 16.27 ॥

द्विभुजो वा बहुभुजो युक्तो नेकै स्तथाननैः।

\(10\) एकेन वा सितो वर्णे वासुदेवस्सनातनः॥ 16.28 ॥

(10. एकोन.)

एवं नारायणोऽ(11)नादिर्नीलनीरदसन्निभः।

\* चतुर्वंशतिमूर्तिलक्षणम्\*

चतुर्विंशतिमूर्तीनां लक्षणं वक्ष्यतेऽधुना॥ 16.29 ॥

(11. नामनीलजीमूत.)

केशवस्याम्बुजं शङ्खं चक्रं दण्डस्तथायुधम्।

प्रादक्षिण्येन बाहूनामन्येषामुच्यते क्रमात्॥ 16.30 ॥

नारायणश्शङ्खपद्मगदाचक्रधरः स्मृतः।

मधवो गदया सार्धं चक्रशङ्खम्बुजायुधः॥ 16.31 ॥

गोविन्दश्चक्रदण्डाब्जशङ्खायुधधरो भवेत्।

विष्णुर्गदाब्जशङ्खारिधरस्स्यान्मधुसूदनः॥ 16.32 ॥

चक्रशङ्खाब्जदण्डास्त्रधरः कार्यस्त्रिविक्रमः।

\(12\) पद्मदण्डारिशङ्खास्त्रो वामनश्शङ्खचक्रधृक्॥ 16.33 ॥

(12. मद्मशङ्खापिदण्डास्त्रः)

गदाब्जपाणिश्चतथा श्रीधरो धृतवारिजः।

सार्धं चक्रगदाशङ्खैः हृषीकेशमतश्शृणु॥ 16.34 ॥

गाचक्राब्जशङ्खास्त्रधरः पङ्कज (13) नाभकः।

\(14\) पद्मचक्राम्बुजगदाधरो दामोदरः स्मृतः॥ 16.35 ॥

(13. नाभिधृक्.) (14.शङ्खचक्राब्जदण्डास्त्रधरो.)

अब्जशङ्खगदाचक्रधरो द्वादशमूर्तयः।

एताः कौमोदकीशङ्खचक्राम्भोजधराः स्मृताः॥ 16.36 ॥

वासुदेवो जगद्वोनिस्सङ्कर्षणमतश्शृणु।

गदाशङ्खाब्जचक्राणि धारयन्तं चतुर्भुजम्॥ 16.37 ॥

प्रद्युम्नश्चक्रशङ्खाभ्यां सह दण्डसरोजवान्।

अनिरुद्धो।़रिदण्डाब्ज (15) पद्मपाणिश्चतुर्भुजः॥ 16.38 ॥

(15. अनिरुद्धोऽरिदण्डास्त्रशङ्ख.)

\(16\) चक्रमद्माम्बुजैस्सार्धं गदावान् पुरुषोत्तमः।

अधोक्षजः पद्मदण्डशङ्खचक्रधरः स्मृतः॥ 16.39 ॥

(16. चक्रपद्मधरश्शङ्ख.)

नृसिंहश्चक्रजलजगदशङ्खधरः स्मृतः।

अच्युतो दण्डपद्मारिशंखहस्तश्चतुर्भुजः॥ 16.40 ॥

जनार्दनः पद्मचक्रशंखदण्डश्चतुर्भुजः।

उपेन्द्र (17) श्शङ्खदण्डारिपद्मायुधविभूषितः॥ 16.41 ॥

(17. पद्मदण्डादिशङ्खायुध।)

शंखचक्राब्जदण्डास्त्रः हरिस्स्यत्कमलासन।

कृष्णश्शंखगदापद्मचक्रपाणिश्चतुर्भुजः॥ 16.42 ॥

दक्षिणं हस्तमारभ्य पादक्षिण्येन कारयेत्।

मूर्तिचिह्नानि शंखादीन्यायुधानि विचक्षणः॥ 16.43 ॥

वासुदेवः पद्मनाभः नारायणजनार्दनौ।

एतेषां वर्णभेतोऽस्ति न विशेषोस्ति चायुधैः॥ 16.44 ॥

पीताम्बुरधरास्सर्वाश्चतुर्विंशतिमूर्तयः।

श्रीवत्सकौस्तुभाकल्पवनमालाविभूषिताः॥ 16.45 ॥

भोगार्थिन श्चेद्भित्तिस्थान्(18) देवीभ्यां स्थापयेत्सह।

विना ताभ्यां मोक्षकामाः स्थापयेयुर्यथा (19) विधि॥ 16.46 ॥

(18.स्थं)(19. रुचि.)

आसनस्थानशयनयानादिषु यथाविधि।

\* ब्रह्मादिमूर्त्यष्टकम्\*

अष्टौ वक्ष्ये परा यूर्तीस्तानु ब्राह्मी प्रशस्यते॥ 16.47 ॥

प्राजापत्या द्वितीया तु तृतीया वैष्णवी मता।

दैवी चतुर्थी तदनु मूर्तरार्षीचतुर्मुख॥ 16.48 ॥

षष्ठी तु मानुषी ज्ञेया सप्तमी मूर्तरासुरी।

पै शाची मूर्तरन्या स्यात्तासां लक्षणमुच्यते॥ 16.49 ॥

\* ब्राह्मी\*

प्रथमाष्टभुजा तप्ततपनीयसमद्युतिः।

भुजेषु मुख्यो वरदो दक्षिणेष्वितरेत्रयः॥ 16.50 ॥

चक्रासिभाणैस्संयुक्तो वामे हस्तचतुष्टये।

शङ्खं गदां तथा चर्म शार्ङ्गं कुर्याच्चतुर्मुख॥ 16.51 ॥

पीताम्बरधरो देवः वनमालाविभूषितः।

मरीचिना च भृगुणा पूजितश्च महर्षिणा॥ 16.52 ॥

\* प्राजापत्या\*

शंखकुन्देन्दुवर्णाभः पीतवासाश्चतुर्भुजः।

शंखचक्रगदापाणिरभयेन विराजितः॥ 16.53 ॥

वनमालाधरस्सौम्यस्सनकेन (20) सुपूजितः।

सनत्कुमारेण तथा मूर्तिरेषा प्रजापतेः॥ 16.54 ॥

(20. समन्वितः)

\* वैष्णवी

?\*

भिन्नाञ्जनचयस्सौम्यश्शंखचक्रगदाधरः।

पीताम्बरधरो देवो वनमालाविभूषितः॥ 16.55 ॥

वरदो दक्षिणो हस्तस्स्वागता (21) भयतोऽपि वा।

वामेन स्पृष्टकटाभूश्श्रीभूमिभ्यां सह स्थितः॥ 116.56 ॥

(21. स्वागतोऽभय)

नारदेनापि भृगुणा वैष्णवी मूर्तिरर्चिता।

\* दैवी\*

शंखचक्रगदापद्मं धारयन्तं चतुर्भुजम्॥ 16.57 ॥

श्यामलं पीतवसनं वनमालाविभूषितम्।

अर्चितं ब्रह्मरुद्राभ्यां दैवी मूर्तरसौ भवेत्॥ 16.58 ॥

\* आर्षी\*

शुद्धस्फटिकसङ्काशा पीतवस्त्रा चतुर्भुजा।

दक्षिणे ज्ञानमुद्रा च शंखचक्रगदाधरा॥ 15.59 ॥

श्रीवत्साङ्का प्रसन्नस्या वनमालाविभूषिता।

सनन्दसनकाभ्यां च पूजिता मूर्तिराऋषी॥ 15.60 ॥

\* मानुषीमूर्तिः\*

मानुषी मूर्तिरधुना (22) कथ्य ते कमलासन।

चतुरश्रायते धाम्नि दिव्ये भागे भुजद्वयम्॥ 15.61 ॥

(22. वक्ष्यते.)

शंखचक्रधरं सौम्यं स्थापयेन्मुकुटोज्वलम्।

देवस्य दक्षिणे पार्श्वे श्रियं देवीं प्रकल्पयेत्॥ 15.62 ॥

तस्या दक्षिण (23) तो भागे बलभद्रं तु कारयेत्।

दक्षिणे बलभद्रस्य प्रद्युम्नमपि कारयेत्॥ 16.63 ॥

(23. दिग्भागे.)

देवस्य वामपार्श्वे तु अनिरुद्धं प्रकल्पयेत्।

तस्य पार्श्वे तु वामे तु साम्भं कुर्याच्चतुर्मुख॥ 16.64 ॥

ब्रह्माणं दक्षिणे कुड्ये सर्वे तु विनतात्मजम्।

स्थानके स्थानकाः प्रोक्ता आसीनेऽपि तथा भवेत्॥ 16.65 ॥

चतुर्भुजा तु कर्मार्चा द्विभुजा वापि सा भवेत्।

\(24\) उत्सर्वार्चा प्रतिकृतिस्सर्वाचैव चतुर्भुजा॥ 16.66 ॥

(24.उत्सवार्था.)

\(25\) मानुष्यं वासुदेवस्य प्रोक्तं सज्क्षेपतो विधिः।

\* आसुरी\*

आसुरी मूर्तिरसिता एकवक्त्रा चतुर्भुजा॥ 16.67 ॥

(25. मानुष्यो वासुदेवस्य प्रोक्तः मानस्य वासुदेवस्य इति च क्वचित्.)

दंष्ट्राकरालवदना भ्रुकुटी कुटिलेक्षणा।

मुख्ये करद्वये भाणं धनुरुध्येऽरिशंखकम्॥ 16.68 ॥

शार्ङ्गहस्तं ललाटान्त (26) मुद्धरेद्भाणहस्तकम्।

नाभ्यन्तं कटिसूत्रान्तं भङ्गत्रयसमन्वितम्॥ 16.69 ॥

(26. न्तं दक्षिणं भाण भाणषस्तकम्. दक्षिणं वासु.)

\* पैशाची\*

पैशाचीमूर्तिराद्या तु खड्गकौमोदकी (27) तथा।

वरदाभयदं मुख्यं कालवर्णं करद्वयम्॥ 16.70 ॥

(27. धरा.)

दंष्ट्राकरालवदनं भ्रुकुटीकुटिलेक्षणम्।

अष्टौ च मूर्तयस्सर्वास्सर्वाभरणभूषिताः॥ 16.71 ॥

श्रीवस्सकौस्तभोरस्काः वनमाला विभूषिताः।

\* आसां प्रतिष्ठायाः फलम्\*

\(28\) स्थापिता ब्रह्मणोमूर्तिः ब्रह्मभूयाय कल्पते॥ 16.72 ॥

(28. स्थापयित्वा ब्रह्ममूर्तिम्.)

प्राजापत्य प्रतिष्ठायां प्रजाभिर्वर्धते भृशम्।

अन्ते प्रजापतिपदं लभते नात्र संशयः॥ 16.73 ॥

स्थापिता वैष्यवीमूर्तिरचिरान्मोक्षदा भवेत्।

दैवी देवत्वफलदा सर्वकामसमृद्धिदा॥ 16.74 ॥

आर्षी मूर्तर्महर्षित्व प्राप्तये भवति ध्रुवम्।

शापानुग्रहसामर्ध्यमपि तस्य भविष्यति॥ 16.75 ॥

मानुषी मूर्तिरचुराद्यशसे महते भवेत्।

त्रैलोक्यैश्वर्यसम्पच्च सर्वकालं भविष्यति॥ 16.76 ॥

आसुरीं मूर्तिमाराध्य रक्षसां दितिजन्मनाम्।

भूतादीनां च सर्वेषां आधिपत्यं समश्नुते॥ 16.77 ॥

पैशाचमूर्तयजने पिशाचासुरराक्षसाः।

वश्या भवन्ति सर्वे च सर्वकामसमृद्धिदाः॥ 16.78 ॥

इति श्रीपाञ्चरात्रे महोपनिषदि पाद्मसंहितायाम्

क्रियापादे (29) यानारूढ विश्वरूपादिलक्षणं नाम

षोदशोऽध्यायः

(29. चतुर्विंशाष्ट मूर्तिलक्षणं नाम. चतुर्विंशतिमूर्तिलक्षणं नाम.)

--------------\*\*\*\*\*\*\*\*\*\*\*\*\*\*\*\*\*\*\*-----------

पाद्मसंहितायाम्.

सप्तदशोऽध्यायः

\* मत्स्यादिमूर्तिनिरूपणम्\*

श्रीभगवान्----

मत्स्यातिदशमूर्तिनां लक्षणं कथ्यतेऽधुना।

ईषद्वैस्थूल (1) चित्राणि तैस्तैर्व क्त्रैर्युतानि च ॥ 17.1 ॥

(1. गात्राणि.)

\* मत्स्यमूर्ति)\*

तत्र मत्स्यस्य कायश्च दैर्घ्याद्वै षोडशाङ्गुलम्।

दशाङ्गुलं तु वैपुल्यान्मीनाख्यं परिकल्पयेत्॥ 17.2 ॥

\(2\) शूलं मत्स्याकृतिं कृत्वा शिलामृत्काष्ठजं तु वा।

(2. शूर्पम्.)

अर्धचित्रेण वाकुर्याच्चित्राभासेन वा पुनः॥ 17.3 ॥

समुद्रंतु लिखेद्भित्तौ (3) पद्मस्योपरि कल्पयेत्।

पञ्चायुधान् लिखेद्भित्तौ (4) छत्रादीन्परिकल्पयेत्॥ 17.4 ॥

(3. पद्मं चोपरि.) (4. पञ्चायुदानि च लिखेच्चक्रादीन् कल्पयेत्पुनः।)

नारदेनापि मनुना समभ्यर्चितमादरात्।

\(5\) कर्मार्चादीनि बिंबानि सौम्यवक्त्राश्चतुर्भुजाः॥ 17.5 ॥

(5. कर्मार्चादिषु बिम्बस्य.)

आसीवा वा स्थिता वापि शंखचक्रगदाधराः।

\* कूर्ममूर्तिः\*

कूर्मवत्कूर्म(6) मूर्तिं तु कल्पयेत्कमलासन॥ 17.6 ॥

(6. रूपं)

तपनीयनिभं कूर्मं विस्तारं द्वादशाङ्गुलम्।

शिलामृत्काष्ठजं पद्मपीठे संस्थापयेत्प्रभुम्॥ 17.7 ॥

आभासे वार्धचित्रे वा क्षीरोदमथनं लिखेत्।

कच्छपेन्द्रस्य पृष्ठो तु मन्दरं पर्वतो तमम्॥ 17.8 ॥

तस्य दक्षिणपार्श्वे तु वासुदेवं सनातनम्।

मन्दरस्य गिरेरग्रे न्यस्तहस्तं जगद्गुरुम्॥ 17.9 ॥

वामपार्श्व गिरेस्तस्य ब्रह्माणं सह शङ्करम्।

वासु केः पूर्वभागं तु गृह्णन्त्य (7) सुरराक्षसाः॥ 17.10 ॥

(7. गृह्णन्त्व.)

पुच्छभागं तु गृह्णन्ति वाकेर्देवतागणाः।

\(8\) कर्मार्चादीनि बिम्बानि सौम्यवक्त्राश्चतुर्भुजाः॥ 17.11 ॥

\(8\) कर्मार्चादिषु बिम्बस्य.)

\* वराहमूर्तिः\*

विष्णोर्महावराहस्य निर्माणमधुनोच्यते।

नरवत्कण्ठपर्यन्तं वक्त्रसृष्ठिर्वराहवत्॥ 17.12 ॥

चतुर्भुजं शङ्खचक्रधारिणं स्फटिकप्रभम्।

पीतवस्त्रं मुकुटिनं श्यामलाकृतिमेव वा॥ 17.13 ॥

\(9\) सतिर्यक्संस्थितं सूत्रे दैविके स्थापयेत्पदे।

शयनं यानकं चैव वराहस्य तु नेष्यते॥ 17.14 ॥

(9. पीतिवत्.)

स्थापयेदेकबेरं तु शङ्कचक्रगदाधारम्।

आसनेऽपि तथा रूपं ब्रह्मस्थाने ऋजुर्भवेत्॥ 17.15 ॥

दिव्ये तु स्थानके चैव ऋज्वङ्गं नैव कारयेत्।

उद्धृत्य धरणीं देवीं वावहस्तस्य कूर्परे॥ 17.16 ॥

कटिप्रदेशमालम्ब्य पाणिना दक्षिणेन तु।

जिघ्रन् (10) देव्याः स्तनं देवश्श्रीवत्साङ्कः किरीटवान्॥ 17.17 ॥

(10. भूम्याः)

कृताञ्जलिपुटा देवी श्यामवर्णा सुमध्यमा।

कल्पनीया मही देवी देवे तिष्ठति पद्मज॥ 17.18 ॥

आसीने तु तथासीना पुष्पहस्ता वसुन्धरा।

वामे पार्श्वे प्रतिष्ठाप्या वराहवपुषो हरेः॥ 17.19 ॥

आरोपितव्या देवस्य वामोत्सङ्गे वसुन्धरा।

आलिङ्गिता च हस्तेन वामेन प्रेक्षितानना॥ 17.20 ॥

कर्मार्चनादिप्रतिमा आसीना वा स्थितापि वा।

देव्या सह क्रोडवक्त्रा (11) सौम्यवक्त्रा चतुर्भुजा॥ 17.21 ॥

(11.सौम्या वा स्यात्. इतिक्वचित्.)

\* नृसिंहमूर्तिः\*

नृसिंहामूर्तिर्बहुधा तत्र काचित्प्र (12) दर्श्यते।

वक्तं केसरिणो वक्त्रं व्यात्तास्यं दंष्ट्रया युतम्॥ 17.22 ॥

(12. शस्यते.)

भ्रुकुटीकुटिलं भीमं त्रिणेत्रं मुकुटोज्ज्वलम्।

अङ्गान्तरं नरस्येव चतुर्भुजमुदा (13) युधम्॥ 17.23 ॥

(13. हृतम्.)

रक्तकञ्चुकसंयुक्तं श्रीवत्साङ्कविराजितम्।

शुद्धस्फटिकसंकाशं शङ्खचक्रविराजितम्॥ 17.24 ॥

पर्यङ्कबन्दसंयुक्तमासीनं सम्यगासने।

प्रसार्य जानुनोर्हस्तौ मुख्यौ विस्तारिताङ्गुली॥ 17.25 ॥

दम्भोलिभीमनखिनौ भागे दिव्ये प्रतिष्टितम्॥

एकभेरविधानं चेदासीनो वा स्थितोऽपि वा॥ 17.26 ॥

शङ्खचक्रगदापाणिः स्थित श्चेत्कमलासन।

अथवा दैविके भागे सिंहविष्टरविष्ठितम्॥ 17.27 ॥

श्रीभीमिभ्यां सहासीनां बद्धपर्यङ्कबन्दनम्।

यद्वा भूमितले पादमेकं संस्थाप्यदक्षिणम्॥ 17.28 ॥

अपरेण सुखासीनो विष्टरे विपुले दृढम्।

यद्वा (14) प्रसार्य जानूर्ध्वमुत्क्षिप्योपरि जानुनः॥ 17.29 ॥

(14.प्रसव्य.)

वाहस्तं प्रसार्यान्यहस्तं कृत्वाऽभयप्रदम्।

दक्षिणं (15) जानुनोऽधस्तात् स्थापयित्वा तथासने॥ 17.30 ॥

(15. जानु चाधस्तात्)

श्रीभूमिसहितो दिव्ये तिर्ष्ठभागे यथापुरम्।

यद्वाष्टभूजसंयुक्तं नृसिंहं (16) परिकल्पयेत्॥ 17.31 ॥

(16.संप्रकल्पयेत्.)

चक्रं खड्गं च बाणं च अभयं दक्षिणे भुजे।

पाञ्चजन्यं गदां शार्ङ्गं वाम (17) बाहृषु कारयेत्॥ 17.32 ॥

(17. बाहौ तु.)

जानूपरि तथा वामं हस्तमेकं प्रसारयेत्।

यद्वा भुजयुगं जानुद्वयस्योपरि कल्पयेत्॥ 17.33 ॥

अथवा सोडशभुजो नरसिंहः प्रशस्यते।

चक्रं खड्गं सपरशुरं शूलं बाणं तथाङ्कुशम्॥ 17.34 ॥

वज्रं च दक्षिणभुजप्रदेशेष्वितपेष्वपि।

शङ्खं चर्म गदां शक्तिं शार्ङ्गं पाशं च तोमरम्॥ 17.35 ॥

शिष्टौ करौ यथापूर्वं स्थापयेज्जानुनोर्द्वयोः।

वाम (18) जानूर्ध्वकं कुर्यादधस्तादितरं पुनः॥ 17.36 ॥

(18. जानुयुगम्.)

उत्सङ्गे देवदेवस्य हिरण्यकशिपुं रिपुम्।

नखैर्विदारितोरस्कं स्रवद्रुधिर (19) पङ्किलम्.। 17.37 ॥

\(20\) रुधिरस्तोमसंभूत (21) सिराणां ग्रामसङ्कुलम्।

कुर्याच्च दक्षिणे पार्श्वे विधिमन्यत्र शङ्करम्॥ 17.38 ॥

(19.पिङ्गलम्.) (20. कुरते प्रेतकार्याणि एतं प्रा स्य सर्वशः। मदङ्गस्पर्शनेनाङ्गलोकान् पश्यति सुप्रजाः॥ इदं पद्मं क्वचित्कोशे पङ्ङिलम्----रुधिरस्तोम इत्यनयोर्मध्ये दृश्यते. कुत एतदत्राक्षिप्तमि तिन ज्ञायते.) (21. हिरण्य.)

प्रह्लादं गरुडं चापि पार्श्वयो स्तत्र कारयेत्।

स्वतन्त्रे नरसिंहे तु कर्मबिम्बानि कारयेत्॥ 17.39 ॥

चतुर्भुजं वा सर्वत्र चासीनां सुस्थितं तु वा।

श्रीभूमिसहितं वापि(22) रहितं वापि कारयेत्॥ 17.40 ॥

22\. नृसिंहां तत्र.)

\(23\) कर्मार्चनादिप्रतिमां सौम्यवक्त्रां चतुर्भिजां।

\* वामनमूर्तिः\*

वामनस्य हरेर्मूर्तं बहुधा संप्रचक्षते॥ 17.41 ॥

(23. कर्मार्चाश्चाथवा कुर्यात्.)

वामनं वामनाकारं श्यामलं दण्डधारिणम्।

द्विभुजं मेखलादामशोभितं शोभनाकृतिम्॥ 17.42 ॥

कौपीनाच्छादनधरं मृगाजिनधरं विभुम्।

यज्ञोपवीतिनं काकपक्ष (24) संयुतकुन्तलम्॥ 17.43 ॥

(24. मं)

ईषत्कुञ्चितसव्याङ्घ्रिं (25) दक्षिणेन ऋजु स्थितम्।

दक्षिणेन तु हस्तेन याचमानं वस्तुन्धराम्॥ 17.44 ॥

(25. दक्षिणे ऋज संस्थितम्.)

शोभितं शोभनाकारं स्थितं वा शयनासनम्।

\(26\) अथवा गरुडारूढं कल्पयेत्कमलासन॥ 17.45 ॥

(26. स्थितं शयानमासीनमथवा गरुडण स्थितम्)

एकबेरविधानं चेत् स्थापयेद्ब्रह्मणः पदे।

बहुबेरविधानं तु त्रैलोक्याक्रमणोद्यतम्॥ 17.46 ॥

विष्णुं प्रकल्पयेद्दिव्ये भागेऽष्टभुजसंयुतम्

चतुर्भुजं वा बहुभिर्बाहुभिर्वा समन्वितम्॥ 17.47 ॥

तस्य दक्षिणपार्श्वे तु वामनं वामनाकृतिम्।

तस्यापसव्ये दै त्येन्द्रं बलिं करकधारिणम्॥ 17.48 ॥

भुवनत्रयदातारं सभार्यं सपुरोहितम्।

वामपार्श्वे तु पक्षीन्द्रं मुष्टिना शुक्रघातिनम्॥ 17.49 ॥

वामभित्तौ विधातार मुपरिष्टादवस्थितम्।

क्रममाणस्य देवस्य सव्याङ्घ्रिक्षालनोद्यतम्॥ 17.50 ॥

पादोदकसमुद्भूतां गङ्गामाकाशगामिनीम्।

तर्जन्या वामया चापि निर्दिशन्तं समुद्धृतम्॥ 17.51 ॥

चरणं सव्यमत्युच्चैश्श्यामलं पीतवासनम्।

शङ्खचक्रगदा (27) खड्गधनुः पाशादिधारिणम्॥ 17.52 ॥

(27. शार्ङ्गधनुः पाशादि)

जाम्बवन्तं च भित्तौ तु भेरीताडनतत्परम्।

देवर्षिगणसङ्घातान् कृताञ्जलिपुटान् स्थितान्॥ 17.53 ॥

भित्तौ कृत्वाततः कर्माद्यर्चां चैव चतुर्भुजाम्।

\* भार्गवराममूर्तिः\*

कुर्याद्भार्गवरामस्य निर्माणमधुनोच्यते।

आसीनं द्विभूजं शान्तं जटामुकुटधारिणम्॥ 17.54 ॥

परशुं सशरं चापं दक्षिणेतरहस्तयोः।

धारयन्तं सुवर्णाभं ब्राह्म्या लक्ष्म्या विराजितम्॥ 17.55 ॥

श्रीवत्सेनाङ्कितोरस्कं सोपवीतो त्तरीयकम्।

स्थितं वा कल्पयेद्देवमेकबेरं विधेः पदे॥ 17.56 ॥

बहुबेरे पदे दिव्ये देवीं वामे प्रकल्पयेत्।

चतुर्भुजा च कमार्चा जामदग्न्येन वासमा॥ 17.57 ॥

भङ्गत्रयसमेपेतं त्रयस्त्रिंशत्सुलक्षणम्।

यद्वा चतुर्भुजं कुर्याज्जामदग्न्यं चतुर्मुख॥ 17.58 ॥

शङ्खचक्रधरं शार्ङ्गशरहस्तं यथापुरम्।

\* श्री राममूर्तिः\*

रामस्य राघवस्याथ लक्षणं वक्ष्यतेऽधुना॥ 17.59 ॥

त्रिभङ्गं द्विभुजं रम्य श्यामवर्णं किरीटिनम्।

श्रीवत्साङ्कं प्रसन्नाभं यद्वा रामं चतुर्भुजम्॥ 17.60 ॥

ऋजु स्थितं दक्षिणेन चरणेनेतरेण तु।

कुञ्चितेनाङ्घ्रिणा स्तोकं शरशार्ङ्गधनुर्धरम्॥ 17.61 ॥

उद्धरेच्च ललाटान्तं वामहस्तं धनुर्धरम्।

अन्तरालं मुखमितं शरहस्तं तु दक्षिणम्॥ 17.62 ॥

कटिसूत्रसमं कुर्यास्मुखमानं सगोलकम्।

अन्तरालं भवेस्मुष्टेः कटिसूत्रस्य च द्वयोः॥ 17.63 ॥

अपराभ्यां च हस्ताभ्यां शङ्खं चक्रं च धारयेत्।

मुखं दक्षिणतो भङ्गं मध्यकायं तु वामतः॥ 17.64 ॥

कट्यां दक्षिणतो भङ्गः किञ्चिद्भङ्गत्रयं मतम्।

कम्बुग्रीवं महूरस्कं त्रयस्त्रिंशत्सुलक्षणम्॥ 17.65 ॥

पञ्चदीर्घं चतुर्ह्रस्वं पञ्चसूक्ष्मं षडुन्नतम्।

सप्तरक्तं त्रिगम्भीरं त्रिविस्तीर्णं (28) प्रशस्यते॥ 17.66 ॥

(28. यथातथा)

बाहू नेत्रान्तरं चैव हनुर्नासा तथैव च।

स्तनयोरन्तरं चैव पंचदीर्घं प्रशस्यते॥ 17.67 ॥

ग्रीवा प्रजननं पृष्ठं ह्रस्वे जङ्घ च पूज्यते।

सूक्ष्माण्यङ्गुलिपर्वाणि केशदन्तनखत्वचः॥ 17.68 ॥

इमानि पंच सूक्ष्माणि कथितानि मयाऽनघ।

कक्षः कूक्षिश्च वक्षश्च घ्रूणं स्कन्धो ललाटिका॥ 17.69 ॥

षडुन्नतमिदं प्रोक्तं सप्तरक्तमतः शृणु।

\(29\) पाणिपादतलं रक्तं नेत्राद्यन्तं नखानि च॥ 17.70 ॥

(29. पाणिपादतले रक्ते.)

तालुजिह्वाऽधरेष्ठं च सप्तरक्ता इमे स्मृताः।

स्वरस्सत्वं च नाभिश्च त्रिगम्भीरं प्रशस्यते॥ 17.71 ॥

उरश्शिरो ललाटश्च त्रिविस्थिणं प्रकीर्ततम्।

एवं लक्षणसंयुक्तं सर्वलोकसुखावहम्॥ 17.72 ॥

कुर्याद्धाशरथिं रामं मानादित्रयसंयुतम्।

\* लक्ष्मणादीनांस्थितिः\*

लक्ष्मणं कारयोद्वामे तथा लक्षणलक्षितम्॥ 17.73 ॥

जानकीं दक्षिणे पार्श्वे देवीं (30) वेदिसमुस्थिताम्।

भरतं दक्षिणे भित्तौ ससुग्रीवविभीषण्॥ 17.74 ॥

(30. वेदसमाश्रिताम्.)

शत्रुघ्नं चाङ्गदं चैव हनूमन्तं च वामतः।

दिव्ये भागे स्थितस्येव परिवारादिकल्पनम्॥ 17.75 ॥

भद्रासने (31) समासीनं त्यक्त्वा तत्सशरं धनुः।

(31. सुखासीनम्)

अभयो दक्षिणो हस्तो वामस्तु वरदो भवेत्॥ 17.76 ॥

जानकी तु सूखासीना भवेद्दक्षिणपार्श्वतः।

लक्ष्मणो वामपार्श्वे तु स्थितश्च रचिताञ्जलिः॥ 17.77 ॥

यद्वा महार्हशयने (32) शयानं परिकल्पयेत्।

\(33\) पृष्ठतो मौलिपार्श्व तु जानकी स्यात्सुखासना॥ 17.78 ॥

(32. शयितम्.) (33. तत्पृष्ठतो वामपार्श्व.)

कुड्यस्थाः पूर्ववत्सर्वे कर्तव्या लक्ष्मणादयः।

पवनात्मजमारूढो यानं वा सशरासनः॥ 17.79 ॥

एकबेरविधाने तु राघवो ब्रह्मणः पदे।

शरचापधरं कुर्यात् स्थितं लक्षणलक्षितम्॥ 17.80 ॥

अथवाऽभयदं हस्तं (34) दक्षिणं दक्षिणेतरम्।

कटिस्पृशं करं कुर्याद्वरदं वा यथारुचि॥ 17.81 ॥

दक्षिणोत्तरयोर्भित्त्यौः परिवारा यथापुरम्।

रामस्य भ्रूप्रदेशान्तं भरतं परिकल्पयेत्॥ 17.82 ॥

लक्ष्मणं च कपोलान्तं चुबुकान्तमथापि वा।

शत्रुघ्नं कण्ठमध्यान्तं सर्वे चापशरान्विताः॥ 17.83 ॥

भङ्गादयश्च तद्वत्स्युः केश (35) बन्धसन्विताः।

मुखद्विगुणा (36) याममध्यर्धं वा समुन्नतम्॥ 17.84 ॥

(35. वर्म.) (36. यामं मध्यं भाह्वोः)

केशबन्धो भवेदेषां श्रीवत्सरहिता स्तथा।

वामं यष्टिधरं हस्तं दक्षिणं भरतस्य वा॥ 17.85 ॥

वामं देव्या भुजे न्यस्तं स्वातन्त्ये परिकल्पयेत्।

शत्रुघ्नो लक्ष्मणश्छापि स्वातन्य्रै भरतो यथा॥ 17.86 ॥

भरतश्श्यामलाकारो लक्ष्मणः कनकप्रभः।

शत्रुघ्नो रक्तवर्णाभश्श्रीमल्लक्षणसंयुतः॥ 17.87 ॥

माण्‍डवी भरतस्य स्यादूर्मिला लक्ष्मणस्य तु।

श्रुतकिर्तिर्भवेद्धेवी शत्रुघ्नस्याम्बुजासन॥ 17.88 ॥

सीता श्रीरिव कर्तव्या कल्याणबहुलक्षणा।

करण्डिकामौलिधरा (37) कबरीवालकै र्युता॥ 17.89 ॥

(37. कबलीजालकै)

बिभ्राणा वामहस्तेन नरसीरुहकुट्मलम्।

ऊरुप्रदेशविश्रान्तवामेतरभुजाऽथवा॥ 17.90 ॥

\(38\) ऊरुप्रदेशविश्रान्तसव्यहस्तसरोरुह।

सव्येत रेण बिब्राणा (39) रक्तकञ्चुकबन्धना॥ 17.91 ॥

(38. जानुप्रदेश.) (39. रक्तपज्कजकुट्मलम्.)

हिरण्यवर्णा सीता स्यान्माण्डवी पाटलप्रभा।

ऊर्मिला श्यामवर्णाभा श्रुतकीर्तस्सितप्रभा॥ 17.92 ॥

\(40\) धम्मिल्लसंयुता देव्यो (41) भरतादेश्चतुर्मुख।

हनूमान्वारनाकारः कर्तव्यो हेवसन्निभः॥ 17.93 ॥

(40. संपूल्लसंयुता देव्यो रक्तवेषाः) (41. रक्तदेहाः।)

कुञ्चिताग्रमहावालं प्रह्वकायमवस्थितम्।

आस्यं पिधाय हस्तेन दक्षिणेनेतरेण तु॥ 17.94 ॥

वस्त्रप्रदेशमाच्छाद्य विनीतपदवस्थितम्।

केशबन्धयुतं कुर्यादुच्छ्रायस्तस्य वक्ष्यते॥ 17.95 ॥

रामस्य बाहुपर्यान्त (42) मुन्मानं त्य्रंशमेव वा।

(42.मुपानत्त्य्रंश)

अर्धं वा पादमथवा यथाविभवमुन्नतिः॥

 17.96 ॥

सुग्रीवं वानराकारं रामबाहुसमुच्छ्रयम्।

\(43\) प्राञ्जलिं वेत्रसहितं स्थितं मुकुटधारिणम्॥ 17.97 ॥

(43. साञ्जलिं वस्त्रं)

हारादिभूषणै र्युक्तं कुर्यात्कनकपिङ्गलम्।

अङ्गदं वानराकारं राममानार्धमुन्नतम्॥ 17.98 ॥

कृताञ्जलिपुटं वेत्रक्षुरिकामौलिधारिणम्।

केशबन्धयुतं वापि बन्धुजीवसमद्युतिम्॥ 17.99 ॥

विभीषणं महाकायं घोरं कालायसप्रभं।

दंष्ट्राकरालवदनं भ्रुकुटीकुटिलेक्षणम्॥ 17.100 ॥

रक्ताक्षं मुकुटोपेतं कृताञ्जलिपुटं स्थितम्।

रामस्य बाहुपर्यन्तं समुच्छ्रायं प्रकल्पयेत्॥ 17.101 ॥

कृतांजलिपुटं सौम्यं निषादाधिपतिं गुहम्।

नील (44) नीरद सङ्काशं राममानार्धमुन्नतम्॥ 17.102 ॥

(44.जीमूत.)

स्वातन्त्य्रं पारतन्त्य्रं च रघवस्योभयं भवेत्।

दिव्ये भागेऽथवा ब्राह्मे गर्भगेहे स्थितो यदि॥ 17.103 ॥

स्वतन्त्रो राघवः प्रोक्तः पदे पूर्वोदिते यदि।

चतुर्भुजो गर्बगेहे (45) कल्पितः कमलासन॥ 17.104 ॥

(45. विशेषात्.)

पश्चाद्विमानशोभार्थं कल्पितः परवानयम्।

स्वतन्त्रे राघवे भिम्भान् कर्माद्यर्थं प्रकल्पयेत्॥ 17.105 ॥

अन्यांस्तत्सदृशं रामं लक्ष्मणं जनकत्मजाम्।

सिंहासने सहैकस्मिन् प्रभया च (46) परिष्कृतान्॥ 17.108 ॥

यद्वा चतुर्भुजान्कुर्या (47) त्कर्माद्यर्चां चतुर्मु।

(46. विशेषात्.) (47. परिष्कृतम्.)

दौवारिकांश्च स्वातन्य्रै कल्पयेद्द्वारपार्श्वयोः॥ 17.109 ॥

नलं च दक्षिणे पार्श्वे जाम्बवन्तं तथोत्तरे।

जाम्बवान् स्वर्णवर्णाभो नलश्शुक्लसमप्रभः॥ 17.110 ॥

क्षुरिकावेत्रहस्तौ च बद्धनल्याणकञ्चुकौ।

नीलं (48) सेनापतिं कृत्वा विष्वक्सेनपदे न्यसेत्॥ 17.120 ॥

(48. सेनापतिं चापि.)

गुहो वा तत्र संस्थाप्यो विष्वक्सेनोऽथवा स्वयम्।

रामस्य पुरतः कल्प्यः मारुतिर्मुखमण्डपे॥ 17.121 ॥

गरुडो वा यथापूर्वं परिवारान् प्रकल्पयेत्।

रामस्य बलभद्रस्य लक्षणं वक्ष्यतेऽधुना॥ 17.122 ॥

द्विभुजं धवलं दिव्ये भागेऽथ परिकल्पयेत्।

मुसलं लाङ्गलं चैव प्रसव्येतरहस्तयोः॥ 17.123 ॥

बिभ्राणमथवा न्यस्तवामहस्तं कटिस्थले।

दक्षिणाभयदं यद्वा चतुर्भुजमुदायुधम्॥ 17.124 ॥

हलं च दक्षिणे हस्ते वामे च मुसलायुधम्।

धारयन्तं विभुं निलवसनं शङ्खचक्रिणम्॥ 17.125 ॥

किरीटिनं बद्धकेशमथवा वामपार्श्वतः।

रेवतीं कल्पयेद्देवीं दक्षिणे वा यथारुचि॥ 17.126 ॥

करण्डिकामकुटिनीमथवा कबरीधराम्।

असितां पारतन्त्र्य च स्वातन्त्र्य च यथापुरम्॥ 17.127 ॥

इति श्रीपाञ्चरात्रे महोपनिषदि पाद्मसंहितायां

क्रियापादे मत्स्यादिमुर्ति लक्षणं नाम

सप्तदशोध्यायः

-------------\*\*\*\*\*\*\*\*\*\*\*\*\*-------------

पाद्मसंहितायाम्.

अष्टादशोऽध्यायः।

\* श्री कृष्णमूर्तिः\*

श्रीभगवान्-----

यादवस्याथ कृष्णस्य निर्माणमधुनोच्यते।

कल्याणलक्षणयुतं त्रिभङ्गं सिंहविष्टरे॥ 18.1 ॥

तिष्ठन्तं रुक्मिणीतस्यभामाभ्यां सहितं प्रभुम्।

ईषत्कुञ्चितवामाङ्घ्रिं सुस्थितेतरमद्भुतम्॥ 18.2 ॥

मेघश्यामं विशालाक्षं पीतवस्त्रं चतुर्भुजम्।

\(1\) देवीसव्यभुजन्यस्तवामहस्तसरोरुहम्॥ 18.3 ॥

(1.देवीभ्यां द्विभुजन्यस्त.)

अधोमुखं तु हस्ताग्रं नाभिसूत्रसमन्वितम्।

वामेतरकरस्पृष्टक्रीडायष्टिमनोहरम्॥ 18.4 ॥

तत्करं कटिसूत्रान्त (2) मुदस्ते तु करद्वयम्।

शङ्खचक्रधरं कुर्याद्द्विभुजं वा यथोदितम्॥ 18.5 ॥

(2. मुद्धृते च करद्वये.)

श्रीवत्साङ्कं प्रसन्नाभं वरेण्यं मुकुटोज्वलम्।

बद्धालकभरं वापि भागे दिव्ये प्रकल्पयेत्॥ 18.6 ॥

रुक्मिणीं दक्षिणे पार्श्वे सत्यभामामथोत्तरे।

विनतानन्दनं वापि सत्यास्थाने प्रकल्पयेत्॥ 18.7 ॥

आसीनं वा सुखं सार्धं देवीभ्यां सह विष्टरे।

वाहस्तेन वरदं दक्षिणेनाभयप्रदम्॥ 18.8 ॥

यद्वा शयीत नृपवत्पर्यङ्के शोभिते भृशम्।

भोगीन्द्रशयने वापि महापर्यङ्कमण्डिते॥ 18.9 ॥

पृष्ठतो मौलिपार्श्व तु रुक्मिणीं कारयेत्सुधीः।

सत्यभामा भवेत्पादसंवाहनसमुद्यता॥ 18.10 ॥

संवहयंत्यौ वा देव्यौ हस्ताभ्यां पादपङ्कजम्।

तार्क्ष्यारूढं चतुर्बाहुं बिभ्राणं शरकार्मुकम्॥ 18.11 ॥

मुख्याभ्यामपराभ्यां च शङ्खं चक्रं चतुर्मुख।

आरोप्य सत्यभामां वा वामोत्सङ्गे चतुर्भुजम्॥ 18.12 ॥

आरुह्य यान्तं पक्षीन्द्रं द्विभुजं वा यथारुचि।

यद्वाऽर्जुनस्य सारथ्यं कुर्वाणं परिकल्पयेत्॥ 18.13 ॥

रथस्थितं चतुर्बाहुं प्रतोदप्रग्रहौ दधत्।

वामहस्तेन मुख्येन दक्षिणेन करेण तु॥ 18.14 ॥

कपिध्वजाय प्रह्वाय परविद्यामुदीरयन्।

अपराभ्यां च हस्ताभ्यां शङ्खचक्रधरं प्रभुम्॥ 18.15 ॥

किरीटिनं विशालाक्षं श्रीवत्साङ्कितवक्षनम्।

द्विभुजं बद्धकेशं वा कुर्यात्कमलसम्भव॥ 18.16 ॥

पार्थं च प्रांजलिं प्रह्वं सेषुं सेषुधिकार्मुकम्।

किरीटिनं श्यामवर्णं कल्पयेत्स्यन्धनस्थितम्॥ 18.17 ॥

विश्वरूपं तु वा कुर्यात्केशवं केशिसूदनम्।

बृन्दावनगतं कृष्णं गवामनुचरं प्रभुम्॥ 18.18 ॥

ईषत्कुञ्चितवामाङ्घ्रिमितरेण ऋजु स्थितम्।

गच्छन्तमपि गायन्तं वंशेन परमाद्भुतम्॥ 18.19 ॥

ईक्षमाणं मनाक्सव्ये पार्श्वे पुष्पावतंसितम्।

विचित्रपुष्पग्रथितवनमालाविभूषितम्॥ 18.20 ॥

बर्हिबर्हैश्च रुचिरैर्वत्सदामविभूषणैः।

भूषितं देवगन्धर्वसिद्धचारणसेवितम्॥ 18.21 ॥

कदम्बमूले वा मध्यंदिने कृत्वा प्रतिष्ठितम्।

व्यत्यासेन स्थितं पद्भ्यां वामेन ऋजुना स्थितम्॥ 18.22 ॥

दक्षिणप्रपदे (3) नान्यपृष्ठभागस्पृशा स्थितम्।

गोभिस्सवत्सैर्हरिणैः पक्षिभिश्च समावृतम्॥ 18.23 ॥

(3.नाङ्घ्रि.)

ऋषिभिर्देवगन्धर्वैः किन्नराद्यैश्च सेवितम्।

फणीन्द्रं कालियं यद्वा फणापञ्चकसंयुतम्॥ 18.24 ॥

पुरतः परुषाकारं नागाकारं च पृष्ठतः।

कृताञ्जलिं दुराधर्षमाक्रम्य शिरसि स्थितम्॥ 18.25 ॥

वामपादेन गृह्णन्तं पुच्छं वामेन पाणिना।

\(4\) दक्षिणाभयदं हस्तं नृत्यन्तं कारयेद्बुधः॥ 18.26 ॥

(4. दक्षिणेनाप्यभयदम्.)

\(5\) अथवा कृतताटंकं कुर्वाणं नाट्यमद्भुतम्।

महिषीतं नागराजस्य (6) भिक्षमाणां स्वकं पतिम्॥ 18.27 ॥

(5.अथवेत्यर्धं बहुषु न दृश्यते.) (6. वीक्षमाणाम्.)

कृताञ्जलिपुटां देवीं तत्पार्श्वे वेपितां स्थिताम्।

रासमण्डलमध्यस्थं यद्वाकुर्याज्जगद्गुरुम्॥ 18.28 ॥

\(7\) देव्योर्गृहीत्वा हस्ताभ्यां कराग्रं मध्यतः स्थितम्।

नृत्यन्तं बहुसाहप्रगोपकन्याभिरावृतम्॥ 18.29 ॥

(7. देव्यौ गृहीत्वा.)

नवनीताय नृत्यन्तं सर्वेन ऋजुना स्थितम्।

उद्धृत्य दक्षिणं पादं विपरीतमथापि वा॥ 18.30 ॥

\(8\) कारयेद्वामहस्तं तु चुबुकान्तसमुच्छ्रयम्।

अभीतिदं दक्षिणेन वरदं वा यथारुचि॥ 18.31 ॥

(8.प्रसारयेद्वामहस्तं)

मध्यतः स्तननाभ्योश्छ वरदो हस्त इष्यते।

यादवेन्द्रेण कृष्णेन क्रिडया यद्यथाश्रितम्॥ 18.32 ॥

कल्पयित्वा वपुन्तत्तदाराध्यां विभवार्थिभिः।

एकबेरविभानां चेत् स्थापयेद्ब्रह्मणः पदे॥ 18.33 ॥

कर्मार्चादीनि बिम्बानि कल्पयेद्रघुवीरवत्।

रुक्मिणीस्यभामाभ्यां सह पीठे प्रकल्पयेत्॥ 18.34 ॥

रुक्मिणी कनकप्रख्या (9) सत्याऽन्या श्यामला भवेत्।

करण्डिकामकुटिनी यद्वा धम्मिल्लधारिणी॥ 18.35 ॥

(9.सत्याख्या)

सत्यभामा करे पद्मं धारयेद्दक्षिणे परम्।

ऊरौ विश्रामयेदन्यं धारयेदन्यथाऽथवा॥ 18.36 ॥

यथोक्ततरविन्यासकल्पनं कमलासन।

बाल्येऽपि या या देवी स्यात्या सा कल्प्या यथाविधि॥ 18.37 ॥

\* कल्पिमूर्तिः\*

निर्माणमधुना वक्ष्ये कल्कि विष्णोर्महात्मनः।

पिङ्गश्मश्रुं विवृत्ताक्षं रक्ताभं हयवहनम्॥ 18.38 ॥

द्विभुजं चर्मवसनं खड्गखेटकधारिणम्।

जटामुकुटसंयुक्तं ब्रह्मलक्ष्म्या विराजितम्॥ 18.39 ॥

पैशाचे यानकं कुर्याद्दिव्ये भागे स्थितिर्भवेत्।

यद्वा चतुर्भुजं कुर्यान्मुख्याभ्यां खड्गखेटकौ॥ 18.40 ॥

अपराभ्यां शङ्खचक्रं हस्ताभ्यां दधतं हरिम्।

आसने खेटकं ख़ड्गं न कुर्वीत कदाचन॥ 18.41 ॥

अभयं वरदं चैव करयुग्मं प्रकल्पयेत्।

शयनं नेष्यते तन्य कल्पिविष्णो र्महात्मनः॥ 18.42 ॥

एकबेरविधानं चेत्कल्पयेद्ब्रह्मणः पदे।

आसीनां स्थानकं चैव भागे दिव्ये प्रकल्पयेत्॥ 18.43 ॥

तस्य दक्षिणपार्श्वे तु याज्ञवल्क्यं पुरोहितम्।

नारदं दक्षिणे (10) पार्श्वे भित्तिभूमिषु देवताः॥ 18.44 ॥

(10. भागे.)

कल्पयेज्जङ्गमान् बिम्बान् द्विजान्वा चतुर्भुजान्।

अभयं वरदं चैव द्वौ भूजौ परिकल्पयेत्॥ 18.45 ॥

चतुर्भुजे शङ्खचक्रे द्वयोरपरयोर्भवेत्।

\* कर्मबिंबसामान्यलक्षणम्.\*

श्रीवत्सेवाङ्कितोरस्कान् जटामुकुटसंयुतान्॥ 18.46 ॥

किरीटिनो वा कुर्वीत कर्मबिम्बांश्च लोहजान्।

विष्णोरंशावताराणां कमान् (11) र्चाद्यास्तु कौतुकाः॥ 18.47 ॥

(11.द्यर्थाश्च.)

कल्पनीयाश्चतुर्हस्ताः द्विभुजा वा यथारुचि।

दशतालेन मीयन्तेवराहाद्याश्चमूर्तयः॥ 18.48 ॥

बाह्यांश्चाभ्यन्तरांश्चैव परिवारान् प्रकल्पयेत्।

आदिमूर्तेर्यथा तद्वत् न विशेषोस्तिकश्चन॥ 18.49 ॥

\* लक्ष्मीनारायणमूर्तिः\*

लक्ष्मीनारायणं कुर्याद्भुजाष्टकसमन्वितम्।

यद्वा चतुर्भुजं शङ्खचक्राद्यायुधभूषितम्॥ 18.50 ॥

वामभागे तु हस्ताभ्यां वरदं पङ्कजं तु वा।

इतराभ्यां च हस्ताभ्यामभयं चक्रमेव वा॥ 18.51 ॥

\* अभिन्नालक्ष्मिनारायणमूर्तिः\*

वपुषो (12) दक्षिणे भागे विष्णुर्वामे सरोरुहा (13) ।

पीनस्तनतटो वामश्श्री वत्साङ्कस्तथेतरः॥ 18.52 ॥

(12.दक्षिणो भागो विष्णोर्वामः) (13.सरोरुहा----लक्ष्मीः)

वामो हेमनिभश्श्यामो दक्षिणो भाग इष्यते।

आसीनं वा शयानं वा गरुडारूढमेव वा॥ 18.53 ॥

\* यज्ञमूर्तिः\*

स्थितं वा कल्पयेद्धेवं यज्ञमूर्तिमतश्शृणु।

\(14\) तिशीर्षं च त्रिपादं च चतुश्शृङ्गं चतुर्मुख॥ 18.54 ॥

(14. द्विशीर्षंचतिपादं च चतुरङ्गम्.)

सप्तहस्तं जपा (15) तुल्यं वनमालाविभूषितम्।

अभीतिदो मुख्यहस्तो दक्षिणोऽन्यो वरप्रदः॥ 18.55 ॥

(15. साम्यम्.)

पञ्चौतरकराश्च स्रुक्स्रुवाद्यायुधभूषिताः।

\* एकद्वित्य्रादिमूर्तिभेदः\*

एकमूर्तिर्वासुद्वे लक्ष्मीना

?

रायणः परः॥ 18.56 ॥

तौ द्विमूर्तिस्त्रिमूर्तिस्तु सत्यश्चाच्युतपूरुषौ।

चतुर्मुर्तिर्वासुदेवो भवेत्सङ्कर्षण स्तथा॥ 18.57 ॥

प्रद्युम्नश्चानिरुद्धश्च पञ्चमूर्तिमतश्शृणु।

सत्याच्युतौ तथानन्तः वासुदेवश्च पूरुषः॥ 18.58 ॥

षण्मूर्तिरन्नाधिपतिश्शक्तीशः कालनेमिजित्।

त्रैलोक्यमोहनो यज्ञवराहा श्चेति पंचमः॥ 18.59 ॥

शङ्खोदरो नृसिंहश्च सप्तमूर्तिरथोच्यते।

चतस्रो वासुदेवादि मूर्तयः पूर्वमीरिताः॥ 18.60 ॥

पूषादयस्तथा तिस्रस्सप्तमूर्तिरुदाहृता।

हयग्रीवो मुकुन्दश्च बभ्रुश्चैव वृषाकपिः॥ 18.61 ॥

शौरिश्च (16) दाशार्हश्चैव वैकुण्ठः पुरुषस्तथा।

अष्टमूर्तिरिति प्रोक्तोनवमूर्तरथौच्यते॥ 18.62 ॥

(16.दालहश्चैव.)

चतस्रः कथिताः पूर्वं वासुदेवादय स्तथा।

नारायणो हयग्रीवो विष्णुर्वृहरिसूकरौ॥ 18.63 ॥

ष़डन्नेशादयः प्रोक्ताः वासुदेवादिमूर्तयः।

चतस्रो दशमूर्तिस्स्यादादिमूर्तिरिमा दशः॥ 18.64 ॥

स्यादेकादशमूर्तिस्स्यात्प्रोक्ता द्वादशमूर्तयः।

चतस्रो विंशतिश्चैव मूर्तयः पूर्वमीनिताः॥ 18.65 ॥

\* पञ्चमूर्तिप्रतिष्ठाविधिः\*

पंचमूर्ति (17) (\*\*\*\*\*\*

?)

समुदीर्यते।

स्थापयेद्वासुदेवाभ्यां मूर्तिं गर्भं गृहे सुधीः॥ 18.66 ॥

(17. प्रतिष्ठाया.)

दिव्ये भागेथवा ब्राह्मे बहिः प्राग्दिशि पूरुषम्।

सत्यमूर्तिं दक्षिणस्यां प्रतीच्यामच्युतं यथा॥ 18.67 ॥

अनन्ताख्यमुतीचीने चलां वा यतिवाऽचलाम्।

धाम्नेऽन्तर्वासुदेवस्स्याच्चतुर्मूर्तिषु पूर्ववत्॥ 18.68 ॥

सङ्कर्षणं दक्षिणस्यां बहिर्दिशि निवेशयेत्।

प्रद्युम्नं च प्रतीचीने कौबेर्यामनिरुद्धकम्॥ 18.69 ॥

यां यां दिशमधिष्ठाय स्थिताः पूर्वो क्तमूर्तयः।

तत्तद्दिगाभिमुख्येन कल्पयेत्कमलासन॥ 18.70 ॥

द्वारं वातायनं वापि कुर्याद्भित्तिंन (18) कल्पयेत्।

शङ्खचक्रगदायुक्ता मुख्यैरभयदा करैः॥ 18.71 ॥

इति श्रीपाञ्चरात्रे महोपनिषदि पाद्मसंहितायां

क्रियापादो मूर्तिबेद कथनं नाम

अष्टादशोऽध्यायः

-------------\*\*\*\*\*\*\*\*\*\*\*\*\*\*\*\*\*\*--------------

पाद्मसंहितायाम्.

एकोनविंशोऽध्यायः

\* कर्माध्यर्चामूर्तिमानविधिः \*

तत्रबहुबेरमानम्.

श्रीभगवान्----

कर्मार्चादिप्रकृतिप्रकारः कथ्यतेऽधुना।

कर्मार्चा चोत्सवार्चा च बल्यर्चा च तथैव च॥ 19.1 ॥

स्नानतीर्थोभयार्चा च स्वापोत्थानार्चया सह।

प्रतिमाष्षड्विधातव्याः पूजायामुत्तमा भवेत्॥ 19.2 ॥

तिसृभिर्मध्यमा ज्ञेया (1) आद्या या चरमा भवेत्।

बहुबेरे विधिरयं कथितः कमलसन॥ 19.3 ॥

\* एकबरमानम्\*

एकबेरे तु कर्मार्चास्नपनार्चा च नेष्यते।

ध्रुवबेरसमुच्छ्राये विभक्ते दशदा सति॥ 19.4 ॥

एकां शेन प्रतिकृतेः कर्मार्चायास्समुच्छ्रयः।

द्वादशां शेन यद्वा स्यात् षोडशां शेन वा भवेत्॥ 19.5 ॥

यद्वाऽष्टादशभागेन चतुर्विंशांशमेव वा।

महाबेराङ्गुलापेक्ष्या यद्वा तस्यास्समुन्नतिः॥ 19.6 ॥

चतुर्विंशाङ्गुला यद्वा भवेदष्टादशाङ्गुला।

षोडशाङ्गुलमाना वा यद्वा स्याद्द्वादशाङ्गुला॥ 19.7 ॥

अष्टाङ्गुलाऽथवा यद्वा षडंगुलसमुच्छ्रया।

चतुरङ्गुलमाना वा यद्वामानांगुलेन तु॥ 19.8 ॥

पूर्वोक्तांगुलमानानि कर्तव्यानि यथारुचि।

\* बल्यादि मूर्तिमानम्\*

बलितीर्थप्रतिकृतिश्शयनोत्थानकौतुकम्॥ 19.9 ॥

कर्मार्चासंमितोत्सेधः कथितः कमलासन।

कर्मबिम्बसमुत्सेधस्त्रिगुणः परिशिष्टयोः॥ 19.10 ॥

स्नपनोत्सवकार्यार्थं बिम्बयोरुभयोरपि।

भङ्क्त्वा तिधा चतुर्धा वा ध्रुवबेरसमुच्छ्रयम्॥ 10.11 ॥

एकभागे नलोत्सेधं कुर्यादुत्सवकौतुके।

उत्सवार्चातृतीयांशं तुर्यांशं वाम्बुजासन॥ 10.12 ॥

कर्मकौतुकमानं स्याद्बह्वर्चा (1) देरयं क्रमः।

एकबेरे तदर्धा तु तत्तु (2) र्यांशकमेव वा॥ 10.13 ॥

(1. चेदयम्.) (2. तत्तुर्योनांशिकापि वा. तत्तुरीयांशिकापिवा.)

उत्सवार्चातृतीर्यांशसमुत्सेधौऽथवा भवेत्।

\* स्थानयानासनबिंबवदेवकर्मार्चा\*

स्थानयानासनविधौ ध्रुवबिम्बं यथाकृतम्॥ 19.14 ॥

कर्मार्चादीनि तद्वत्स्यात् ध्रुवे तु शयिते पुनः।

तिष्ठेद्वासीत वा कामं कर्माद्यर्चा चतुर्मुख॥ 19.15 ॥

\* नित्योत्सवप्रतिकृतिस्सर्वत्रैव स्थिता भवेत्\*

अर्चायामं त्रिधा कृत्वा (3) पद्मेमेकेन कल्पयेत्॥ 19.16 ॥

(3. विस्तारतुलितायति.)

उपानहादिपञ्चाङ्गयुक्तं वृत्तं सुखावहम्।

चतुरश्रं मनोहारि विस्तारतुलितायति॥ 19.17 ॥

तृतीयभागविहितप्रभशङ्कुद्वयाङ्कितम्।

पीठोत्सेधं तिधा कृत्वा पद्ममे केन कल्पयेत्॥ 19.18 ॥

तलैर्द्वादशभिर्युक्तमष्टाभिवान् यथारुचि।

तावदूर्ध्वदलोपेतं मध्ये विपुलकर्णिकम्॥ 19.19 ॥

उपच्छदसमायुक्तिमीषत्फाम्भुजाकृति।

पादमानं दलायामं केवलं वा सरोरुहम्॥ 19.20 ॥

पीठं वा (4) केवलं वापि सुषिरं नैवकारयेत्।

स्थितस्य कौतुकस्येदं पीठनिर्माणमीरितम्॥ 19.21 ॥

(4. पि यथाकामं)

\* आसीनपीठिमानम्.\*

आसीनस्यायतं वृत्तं चतुरश्रं यदायतम्।

प्रतिमार्धसमुत्सेधं तत्त्रतीयांशमेव वा॥ 19.22 ॥

\(5\) पद्मं बहुदलोपेतं मध्ये विपुलकर्णिकम्।

सकुञ्चितप्रसव्याङ्घ्रिरधस्ताल्लम्बितेतरः॥ 19.23 ॥

(5. पद्ममष्टदलोपेतं)

अध्यासीतासनं देवो यथोक्तं कमलासन।

लम्बमानपदाधारं कमलं परिकल्पयेत्॥ 19.24 ॥

\* श्रीभूम्योस्सन्निवेशः\*

श्रीर्दक्षिणे धरा वामे देव्यौ देवस्य कल्पयेत्।

कर्मादिभिम्बषट्कं स्याच्छ्रीभूमिसहितं सदा॥ 19.25 ॥

\* श्रीदरादेव्योरासनस्थितिविकल्पः\*

एकस्मिन्विष्टरे स्यातां वृथग्वा वल्लभे उभे।

वामं सञ्क्षिप्य चरणमितरं लम्बयेदधः॥ 19.26 ॥

श्रीर्धरा त्वव्यथा (6) सीना स्थिते देवे तथा स्थिता।

\* प्रभायाः मानादि\*

वृत्तां वृत्तायतां वापि प्रभां बिम्बानुसारतः॥ 19.27 ॥

(6. सीनेस्थितेदेवेतथास्थिते.)

कृर्यान्मनोहरां यस्मात्तेजोराशिः प्रभा मता।

द्व्यङ्गुलं काण्डमानं स्यात्पुष्पक्षेत्रं तदर्धकम्॥ 19.28 ॥

अर्धाङ्गुलं भवेत्क्षेत्रं काण्डं तदनुपूर्ववत्

वेत्रं तदनु भूयोऽपि ज्वालामालोपरिस्थिता॥ 19.29 ॥

अर्धाङ्गुलान्तरालास्स्युर्ह्वालाः पञ्चशिखास्तथा।

त्रिशिखा वा यथायोगं दक्षिणावर्तशोभिताः॥ 19.30 ॥

\* प्रभायांमीनादिमूर्तिकल्पनम्\*

युग्मा वा स्युरयुग्मा वा काण्डे काण्डे प्रकल्पयेत्।

दशावतारमूर्तीर्वा मीनाद्याः केशवादिकाः॥ 19.31 ॥

प्रभायाः पार्श्वयोः पृष्ठे शङ्कुनालं प्रकल्पयेत्।

\* तोरणप्रभा\*

बिम्बे यानाधिरूढे कर्तव्या तोरणप्रभा॥ 19.32 ॥

अन्तर्बहिश्च दाड्यार्थमायसं तु निवेशयेत्।

\* बिंबप्रभासनानिलोहजान्येव.\*

बिम्बं प्रभामासनं वा लोहजं पलिकल्पयेत्॥ 19.33 ॥

\* लोहमूर्ति निर्माणक्रमः\*

द्वावयित्वा मधूच्छिष्टं प्रतिमां तेन कल्पयेत्।

धान्याराशिं विनिक्षिप्य तदूर्ध्वे तिलतण्डुलम्॥ 19.34 ॥

चक्राब्जं तु लिखेत्तस्मिन्प्रागग्रान्निक्षिपेत्कुशान्।

वस्त्रं च नूतलनं तस्मिन्विस्तीर्य प्रतिमां क्षिपेत्॥ 19.35 ॥

प्राचीनशिरसं पश्चाज्जुहुयादनले गुरुः।

पुष्पैस्समिद्भिर्लाजैश्च सर्पिषाष्टोत्तरं शतं॥ 19.36 ॥

जुहुयान्मूलमन्त्रेण नृसूक्तेन चरुं पुनः।

हुत्वैवं विधिनाचार्यस्स्रग्वी कनकभूषणः॥ 19.37 ॥

संपाताज्येन संसिच्येत्प्रतिमां तत्वपद्धतिम्।

ध्यायेत्तत्र शुभे लग्ने पूजयेन्मूलविद्यया॥ 19.38 ॥

यजमानो गुरुं पूह्य बहुभिस्तोषयोद्धनैः।

ब्राह्मणान् विदुषो वित्तैर्बहुभिः परितोषयेत्॥ 19.39 ॥

स्थिपतिः प्रतिमां कुर्याद्रथकाराभ्यनुज्ञया।

मानोन्मानप्रमाणैस्तां प्रतिमां कारयेच्छुभाम्॥ 19.40 ॥

मृदा लेपं ततः कुर्याच्छिल्पशास्त्रानुसारतः।

\* लोहविकल्पः\*

सुवर्णं रजतं ताम्रं विशुद्धं लोहमुत्तमम्॥ 19.41 ॥

आधय धान्य (7) राश्यां तु पूर्ववन्न्यासकल्पनम्।

पूर्ववच्चैव जुहुयादाचार्याश्चोदितक्रमात्॥ 19.42 ॥

(7. राश्यादौ.)

द्रावयित्वा ततश्शुद्धं लोहं न्यायसमार्जितम्।

स्थपतिः प्रतिमां तेन कुर्याच्छास्त्रोक्तवर्त्मना॥ 19.43 ॥

लोहजां प्रतिमां चैवं कल्पयेत्परमात्मनः।

स याति परमं स्थानं पुनरावृत्तिवर्जितम्॥ 19.44 ॥

\* प्रतिमायाहस्तादि वैकल्येशान्ति\*

प्रतिमाहस्तपादादिवैकल्ये शान्तिमाचरेत्।

आचार्यो दनहूमाद्यैस्ततश्शान्तिर्भविष्यति॥ 19.45 ॥

समादध्यादवयवान् विकलान् स्थपतिः पुनः।

\* चित्रार्ध चित्र चित्राभासादि निरूपणम्\*

चित्रं चाप्यर्धचित्रं च चित्राभासमिति त्रिधा॥ 19.46 ॥

कौतुकं तत्र दृश्यन्ते यस्मिन्नवयवास्स्फुटम्।

सर्वे समन्ताच्चित्रं तु तद्विज्ञेयं चतुर्मुख॥ 19.47 ॥

हस्ताद्यवयवा यस्मिन्पुरोभागे समीक्षितुम्।

शक्यं नापरभागे तु तदर्धं चित्रमिष्यते॥ 19.48 ॥

रूपिता प्रतिमा या तु वर्णैरेव सितादिभिः।

कुड्यादौ चित्रमाभासं तत्कौतुकमुदाहृतम्॥ 19.49 ॥

चित्रमुत्कृष्टमित्युक्त मर्धं मध्यममुच्यते।

आभासमधमं विद्धि मन्दिरे वाथ वेश्मनि॥ 19.50 ॥

स्थापयेद्ध्रुवभिम्भार्थं पूर्वालाभे यथोत्तरम्।

\* प्रतिमानां तालादिमानम्\*

अतः परं प्रवक्ष्यामि प्रतिमामानलक्षणम्॥ 19.51 ॥

ए कादिदशपर्यन्तं सङ्ख्ययोपेयुषां भिदाम।

तालानामुत्तमादीनां रूपाविष्कृतिपूर्वकम्॥ 19.52 ॥

यत्किञ्चित्प्रतिमामानं विभज्य दशदा पुनः।

एकं द्वादशदा भङ्त्क्र तत्रैकांशोऽङ्गुलः स्मृतः॥ 19.53 ॥

अङ्गुलं चाष्टधा कुत्वा तत्रैकांशो यवः स्मृतः।

तेनै वाङ्गुलमानेन अङ्गप्रत्यङ्गकल्पना॥ 19.54 ॥

द्वादशाङ्गुलकं मानं तालाख्यमिह कथ्यते।

द्वादशाङ्गुलकस्तालो मुख्यश्चेति प्रतीर्तितः॥ 19.55 ॥

द्व्यङ्गुलं गोलकं ज्ञेयं कलेति व्यपदिश्यते।

एकाङ्गुलं भवेन्मात्रा भागो मात्राचतुष्टयम्॥ 19.56 ॥

उत्तमाधममध्यानि तालानि कमलासन।

एकादिदशपर्यन्तं सङ्ख्यया च्छेदयन्ति च ॥ 19.57 ॥

मीयते दशतालेन वासुदेवस्सनातनः।

सवार्धतालौ ब्रह्मेशौ नवतालेन देवताः॥ 19.58 ॥

अष्टार्धतालौ द्वारस्थाः कुमुदादिगणास्तथा।

आष्टतालांश्च मनुजान् पिशाचादींश्च सप्तकान्॥ 19.59 ॥

षट्तालान् कुब्जकान् विद्धि पंचतालांस्तु वामनान्।

चतुस्तालानि भूतानि तितालाः किन्नरास्तथा॥ 19.60 ॥

मत्स्या द्वितालका ज्ञेयास्तालेनै केन पन्नगाः।

दशतालं चतुर्विंशदङ्गुलीनां शतं भवेत्॥ 19.61 ॥

उत्तमं मध्यमं विंशत्कनिष्ठं षोडश स्मृतम्।

नवतालं तु तच्छ्रेष्ठं यच्छतं द्वादशाधिकम्॥ 19.62 ॥

अष्टाधिकं शतं मध्यं कनीयश्चतुरुत्तमम्।

अष्टतालां शतं श्रेष्ठं मध्यमं षण्णवत्यपि॥ 19.63 ॥

\(8\) चतुर्थहीनमधममष्टतालं प्रकीर्तितम्।

उत्तमादिक्रमोऽन्येषु सप्ततालादिषूह्यते॥ 19.64 ॥

(8. तच्चतुर्हिन.)

चतुश्चतुर्विहीनां चेत्क्रमादङ्गुलिभिर्भवेत्।

पूर्वं पूर्वं यथोक्तं तत्त्रैविध्यमवगम्यताम्॥ 19.65 ॥

\(9\) त्रयोदशार्धाङ्गुलिकं दशतालोत्तमे मुखम्।

अर्धेनाङ्गुलिना पीनं मध्यमं संप्रचक्षते॥ 19.66 ॥

(9. तियार्धाङ्गुलिकं नाम.)

अर्धेनाङ्गुलिना हीनमेकैकमितरेष्वपि।

ध्रुवायामुत्तमं तालमर्चायां मध्यमं भवेत्॥ 19.67 ॥

अधमं परिवाराणां सर्वेषां कमलासन।

इति श्रीपाञ्चरात्रे महोपनिषदि पाद्मसंहितायां

क्रियापादे लोहजप्रतिमा निर्याण तालविभागो नाम

एकोनविंशोऽध्यायः

--------------\*\*\*\*\*\*\*\*\*\*\*\*\*\*\*-------------

पाद्मसंहितायाम्.

विंशोऽध्यायः

श्रीभगवान्---

\* प्रतिमामानविधिः\*

अतः परं प्रवक्ष्यामि प्रतिमामानमुत्तमम्।

मानं प्रमाणमुन्मानं (1) इति मानं त्रिधा भावेत्॥ 20.1 ॥

(1. परिमाणोप मानकम्। लंबामानं षडेतानि मानानि कथयाम्यहम्। इति केषुचित्कोशेषु पाठोदृश्यते.)

मानमुत्सेधमानं स्यादुन्मानं नहनं मतम्।

मानं च तिर्यगूर्ध्वं यत्तत्प्रमाणमिहोच्यते॥ 20.2 ॥

\(2\) तत्र प्रतिकृतेस्तावत्तदङ्गानां कथ्यते।

उत्सेधमानं मूर्धादि पादान्तमनुपूर्वशः॥ 20.3 ॥

(2. तस्याः)

\(3\) लद्धानां देहतस्तावदङ्गुलीनां शतेन तु।

\(4\) चतुर्विंशतिमानेन प्रतिमां परिकल्पयेत्॥ 20.4 ॥

(3.लब्धोनदेहीनां तावत्। लब्धानां देहिनाम्.) (4. चतुर्वंशेन.)

उष्णीषमङ्गुलमितं केशान्तं त्र्यङ्गुलं मतम्।

\(5\) दृक्सूत्रान्तं तदारभ्यषट्त्रिंशद्यवसम्मितम्॥ 20.5 ॥

(5. उत्सूत्रान्तम्.)

तद्वन्नासापुटान्तं स्यात्तद्वच्च चिबुकावधि।

तेन केशान्तमारभ्य मुखमानं चतुर्मुख॥ 20.6 ॥

अष्टोत्तरं यवशतं चिबुकावयवावधि।

गलमर्धाङ्गुलं सार्धं त्र्यंगुलं (6) कण्ठमिष्यते॥ 20.7 ॥

(6.कर्ण.)

हिक्कासूत्रं समारभ्य हृदयान्तं (7) मुखे स्थितम्।

ततः प्रभृति नाभ्यन्तं सार्धं सत्रिदशाङ्गुलम्॥ 20.8 ॥

(7.मुखोन्नतं)

ततः प्रभृति मेढ्रान्तं तद्वदुत्सेधमिष्यते।

तन्मूलाज्जानुपर्यन्तं त्रिन्यूनं त्रिदशांगुलम्॥ 20.9 ॥

चतुरङ्गुलमुत्सेधं जानुमण्डलमिष्यते।

अक्षान्तं जानुनोऽधन्तादूरुतुल्यमितीरितम्॥ 20.10 ॥

ततस्तालान्तमुत्सेधं चतुरंगुलसंमितम्।

देहाङ्गुलानि यावन्ति दश तालेऽभिपूजिते॥ 20.11 ॥

विभज्य तावन्त्युक्तानि मध्यमे श्रूयतां क्रमः।

त्रयोदशांगुलं वक्त्रं त्रिस्थानं च तदंगुलम्॥ 20.12 ॥

षड्विंशत्यंगुलोत्सेधमुरुमानमुदाहृतम्।

तद्वज्जङ्घासमुत्सेधं उत्तरेणेतरत्समम्॥ 20.13 ॥

अधमे दशताले तु मुखं शतयवं मतम्।

त्रिस्थानं (8) तावदेवस्यादूरुर्यवशतद्वयम्॥ 20.14 ॥

(8.त्रिस्थानस्य तदेव स्यात्.)

जङ्घा च तत्समोत्सोधा मुख्येनान्यत्समं मतम्।

विंशद्यवशतं पादद्राघिमा कमलासन॥ 20.15 ॥

\(9\) अङ्गुष्ठं वेदमात्रं स्यात्तदायामा च तर्जनी।

एकत्रिंशद्यवायामा मध्यमाङ्गुलिरिष्यते॥ 20.16 ॥

(9. अंगुष्ठे त्र्यंगुलायामं)

त्रिंशद्यवाऽनामिकास्यात्कनिष्ठा त्र्यंगुलापि च।

यवैश्च पञ्चभिर्यक्ता पार्ष्णी च चतुरङ्गुला॥ 20.17 ॥

\(10\) हिक्का तयोरधो बाहुरङ्गुली सप्तविंशतिः।

ततश्च मणिबन्धान्तं षड्विंशत्यंगुलायतम्॥ 20.18 ॥

(10.हिक्कान्तयेरधो.)

यवद्वयेन च युतं मणिबन्धात्तलं पुनः।

मध्यमांगुलमूलान्तं पञ्चाशद्यवसंमितम्॥ 20.19 ॥

पञ्चांगुलमथांङ्गुष्ठं तर्जनी तद्वदायता।

षड्यवै श्चाधिकायामा मध्यमा तु ष़डंगुला॥ 20.20 ॥

आयता षड्यवै श्चापि तत्समानामिका मता।

कनिष्ठाङ्गुष्ठतुलिता मांपलग्नवखावधि॥ 20.21 ॥

एकाङ्गुला सखायामा (11) शिष्टा षड्यवसंमिता।

बाहुवच्चोपबाहुस्स्याच्चतुरङ्गुलमायतः॥ 20.22 ॥

(11. शिखा.)

चतुर्यपं चोर्ध्व (12) कणं नालं चञ्चाङ्गुलायतम्।

लिङ्गं पञ्चाङ्गुलायामं मुष्कं तु चतुरङ्गुलम्॥ 20.23 ॥

(12. कर्णम्.)

सार्धाष्टाङ्गुलिविस्तारं ललाटं तदनन्तरम्।

द्वादशांगुलविस्तारं बालचन्द्रसमा (13) कृति॥ 20.24 ॥

(13.कुलम्.)

ततस्तु कर्णयोर्मध्यं सार्धं सत्रिदशांगुलम्।

दशांगुलमधस्तस्य विस्तारं चिबुकस्य तु॥ 20.25 ॥

सपादं द्व्यंगुलं पूर्णं चापतुल्याकृतिर्भवेत्।

मूलमध्याग्रविस्तारः ग्रीवायाः क्रमशो भवेत्॥ 20.26 ॥

\(14\) नवांगुलं तथैकोनं सार्धं सप्तांगुलि स्तथा।

\(15\) हिक्कान्ततो रथो बाहुमूलयोरन्तरं भवेत्॥ 20.27 ॥

(14. नवाङ्गुलस्तथैकोनः साधन सस्ताङ्गुलिः) (15. हिक्कान्ततोरधो

'

इत्येव लेखनसरणिरस्तिक्वचित् क्वचित् हिक्कान्तयोरित्यस्ति.)

यवैश्चतुर्भिर्विस्तीर्णं सचत्वारिंशदंगुलम्।

कक्षयोर्मध्यविस्तारस्त्र्यंगुलस्सार्धविंशतिः॥ 20.28 ॥

अष्टा(16) दशांगुलं मानं स्तनयोरपि चान्तरम्।

षोडशांगुविलस्तारं तुन्दमध्यमुदाहृतम्॥ 20.29 ॥

(16. दशाङ्गुलमितम्.)

अष्टादशांगुला श्रोणी रधरोदर

?

मिष्यते।

कटिप्रदेशविस्तारस्त्र्याङ्गुलस्तार्धविंशतिः॥ 20.30 ॥

ऊरुमूलस्य विस्तारस्सार्धं सत्रिदशाङ्गुलम्।

अग्रमेकांगुलं सार्धद्व्यंगुलं मध्यमिष्यते॥ 20.31 ॥

द्व्यंगुलो मूलविस्तारो लिङ्गस्य समुदाहृतः।

विस्तीर्णं त्र्यंगुलं मूलं मध्यमर्थाधिकं पुनः।

विस्तीर्णमग्रमुष्कस्य द्वात्रिंशद्यवसंमितम्॥ 20.32 ॥

विस्तीर्णमेकादशभिरंगुलै रूरुमध्यमम्।

अग्रं दशभि (17) रेतस्य विस्तीर्णं कमलासन॥ 20.33 ॥

सवांगुलं जानुचक्रं पार्श्वमर्धेन्दुसन्निभम्।

(17. रेवस्यात्.)

मूलं नवाष्टौ मध्यं स्याज्जङ्घाग्रं सार्धसप्तकम्।

\(18\) विस्तीर्णो नलकाभागः सार्धैश्च चतुरंगुलैः॥ 20.34 ॥

(18.विस्तीर्णनवकाभोगः)

अङ्घ्रिमूलस्य विस्तारस्त्र्यंगुलस्सचतुर्यवः।

सार्धपञ्चांगुलं मध्यमग्रं सार्धषडंगुलम्॥ 20.35 ॥

सार्धमष्टांगुलं मूलं बाहू सप्तांगुलौ पुनः।

मध्याग्रे तुल्यविस्तारे प्रकोष्ठावयवः पुनः॥ 20.36 ॥

सार्धेन सप्तभिर्मूले विस्तीर्णं सार्धपञ्चभिः।

मध्ये चतुर्भिरग्रे स्यान्मणिबन्धस्य तूच्यते॥ 20.37 ॥

पंचागुलार्धसहितः तद्वत्करतलं स्मृतम्।

अंगुष्ठे मूलविस्तारो द्व्यंगुलो मध्यमांगुलिः॥ 20.38 ॥

\(19\) सषड्यवं तु मुष्ट्यग्रमंगुलेनैव संमितम्॥

तर्जन्यामूलविस्तारो नवभिस्पंमितो यवैः॥ 20.39 ॥

(19. सष्डयवममुष्याग्रमङ्गनमन्वितम्.)

मध्य मेकांगुलं सप्तयवमग्रमुदाहृतम्।

मूलं दशयवं मध्मं मध्यमाया यवा नव॥ 20.40 ॥

अग्रमेकांगुलं प्रोक्तमितरा तर्जनीसमा।

मूलमष्टौ कनिष्ठायाः (20) यवास्सप्तैकमध्यमा॥ 20.41 ॥

\(21\) षड्यवांगुलमग्रेभ्यः पादोना सखविस्तृतिः।

(20. यवास्सप्तैन मध्यमम्.) (21. षड्यवान्वतमग्रं स्यात्.)

मध्ये करतले रेखा मध्यमामूलमुत्थिता॥ 20.42 ॥

कनिष्ठामूलमारभ्य रेखा मध्यमगा भवेत्।

मध्यमांगुलितर्जन्योर्निर्मातव्या विचक्षणैः॥ 20.43 ॥

अंगुष्ठमूलमारभ्य (22) तर्जन्यन्तश्च मध्यमा।

तयोश्च रेखयोर्मध्ये तर्जनीमूलगामिनी॥ 20.44 ॥

(22. तर्जिन्याङ्गुष्ठमध्यगा.)

रेखा कल्प्या यथाशास्त्रं शास्त्राभिज्ञेन शिल्पिना।

ललाटस्य च विस्तारस्सपादद्व्यंगुलो भवेत्॥ 20.45 ॥

तस्याधस्ताद्भ्रुवौ कल्प्यौ चत्वारिंशद्यवायतौ।

मध्ये यवेन विस्तीर्णे यूकाग्रे चापसन्निभे॥ 20.46 ॥

तयोर्मध्यं नवयवं अष्टादशयवायतम्।

चक्षुः नीनिकायामो विस्तारश्च यनः स्मृतः॥ 20.47 ॥

अंगुलं श्वेतबिम्बस्य विस्तारं कृष्टमण्डलम्।

यवोनमंगुलं ज्योतिस्तन्मध्ये यवसंमितम्॥ 20.48 ॥

याकमाना तु तन्मध्ये दृष्टिः पक्ष्मावली पुनः।

ऊर्ध्वा समन्विता सार्धत्र्यंगुला दशभिर्यवैः॥ 20.49 ॥

विस्तीर्णातु (23) यवायामा विस्तारस्तु तदर्धकः।

अशीतिः पक्ष्मरोमाणि वक्राग्राण्यसितानि च॥ 20.50 ॥

(23. तदयामा.)

द्व्यंगुलं चक्षुषोर्मध्यं मध्यं च श्रुत्यपाङ्गयोः।

चत्वारिंशद्यवं (24) कर्णविस्तारो द्व्यङ्गुलो भवेत्॥ 20.51 ॥

(24. श्रोत्र.)

ऊर्ध्वं कर्णस्य चायामस्सहार्धचतुरंगुलः।

नालं पञ्चांगुलमितं विस्तारष्षड्यवः पुनः॥ 20.52 ॥

पश्चाच्चतुर्यवा नाली नालतुल्यं चतुर्मुख।

श्रमणस्य (25) च पिप्पल्याः मध्यगर्तं चतुर्यवम्॥ 20.53 ॥

(25. हि वैपुल्यं)

\(26\) त्रिवक्त्रकर्णपिप्पल्या गल्लपात्रमिव स्थितम्।

बन्दनं त्र्यंगुलं रन्ध्रं नेत्रसूत्र (27) समुन्नतम्॥ 20.54 ॥

(26. श्री वत्सं कर्णपिप्पल्या भल्लपात्रमव गल्लपत्र.)

(27. समं मतम्.)

नासिकामूलमध्याग्रविस्तारः कथ्यते क्रमात्।

अंगुलं (28) चांगुलं सार्धद्व्यंगुलं सचतुर्यवम्॥ 20.55 ॥

(28. द्व्यङ्गुलं यद्वा)

अंगुलेनोन्नतं मूलं तेन सार्धेन मध्यमम्।

द्वाभ्यां यवाभ्यां मूलेन द्व्यंगुलेनाग्रमुन्नतम्॥ 20.56 ॥

षड्यवं सुषिरं तस्य पुटमध्यं चतुर्यवम्।

पुटपार्श्वस्य विस्तारो द्वियवः परिकीर्तितः॥ 20.57 ॥

उत्सेधोऽर्धांगुलस्तस्य नासिका तिलपुष्पवत्।

उत्तरोष्ठायतं सार्धं चतुरंगुलमिष्यते॥ 20.58 ॥

विस्तारोऽर्धांगुलस्तस्य परं सार्धांगुलायतम्।

विस्तीर्णमंगुलं तस्य पाली चैकयवा मता॥ 20.59 ॥

\(29\) चिबुकोष्ठौ दशयवौ विस्तारायामसंमितौ।

(29.चिबुकोष्टादशयवौ.)

\(30\) गुल्फं पादाङ्गुलोत्सेधं दर्पणोदरसन्निभम्॥ 20.60 ॥

(30.गण्डम्.)

विस्तीर्णावयवौ तुल्यौ राजदन्तौ चतुर्यवौ।

द्वात्त्रिंशद्दशनाः कल्प्याः यथाशास्त्रोक्तवर्त्मना॥ 20.61 ॥

जिह्वा षडङ्गुलायामा विस्तीर्णा त्र्यङ्गुला भवेत्।

रेखात्रयाङ्किता (31) ग्रीवा हिक्का (32) सूत्रात् स्तनस्थिति॥ 20.62 ॥

(31. लीढा) (32.सूत्रसमस्थितिः.)

एकादशांगुलं वृत्तं द्व्यंगुलं स्तवमण्डलम्।

चतुर्यवं चूचुकं स्यात् स्तनमण्डलमध्यगम्॥ 20.63 ॥

चतुर्यवं नाभिगर्तं दक्षिणावर्तमिष्यते।

अध्यर्धमंगुलं वृत्त मक्षमर्धांगुलोन्नतम्॥ 20.64 ॥

उष्णीषात्पृष्ठकेशान्तमेकादिकदशांगुलम्।

उष्णीषात्पर्श्वकेशान्तं द्वादशांगुलमानकम्॥ 20.65 ॥

कर्णयोरन्तरं विद्यात् सार्धं सत्रिदशाङ्गुलम्।

मुलमध्याग्रभागेषु पृष्ठग्रीवा यथाक्रमम्॥ 20.66 ॥

विस्तीर्णा नवभिस्तार्धेनंगुलैर्नवभिस्तथा।

अष्टाभिश्च भवेत्तस्या अधस्तात्क कुदस्थितिः॥ 20.67 ॥

आयामोत्सेधविस्तारैः ककुदं तच्चतुर्यवम्।

षट्त्रिंशदंगुलं बाह्वो र्मध्यं विस्तारपृष्ठतः॥ 20.68 ॥

षड्विंशतिश्चांगुलानां कक्षयोरन्तरं भवेत्।

पृष्ठमध्यस्य विस्तरो ब्रह्मन् सप्तदशांगुलः॥ 20.69 ॥

विस्तीर्णा पञ्चविंशत्या श्रोणी पार्श्वौ तथांगुलैः।

कटिप्रदेशविस्तारष्षड्विंशत्यंगुलो भवेत्॥ 20.70 ॥

षट्त्रिंशदङ्गुलं मध्ये ककुदस्य कटेस्तथा।

\(33\) द्व्यंगुलोन्नतमेतस्य स्फिचौ तन्मध्यमंगुलम्॥ 20.71 ॥

(33. द्व्यङ्गुलौ शतमेतस्य.)

\(34\) अङ्गुलं स्तनयोर्मूलं मध्यं सप्ताङ्गुलं भवेत्।

अग्रं त्र्यंगुलविस्तारमूर्वोर्मूलादिषु त्रिषु॥ 20.72 ॥

(34. अष्टांगुलस्त.)

भवेत्क्रमेण विस्तारस्सार्धस्सत्रिदशांगुलः।

द्वादशांगुलयुक्तस्यात्तथैव द्वादशांगुलः।

जान्वष्टांगुलविस्तारं सार्धमष्टांगुलं भवेत्॥ 20.73 ॥

जङ्घामध्यं सुविस्तीर्णं (35) नालिका चतुरंगुला।

चतुर्यवाधिका चैव गुल्फश्च चतुरङ्गुलः॥ 20.74 ॥

(35.नलका.)

विस्तारमानं त्रिगुणं सर्वेषां नहनं मतम्।

अभितिदो वा वरदो मुख्यो वामेतरः करः॥ 20.75 ॥

स्तनसूत्रसमं कार्यं अङ्गुलाग्रं करस्य तु।

तयोर्भवेदन्तरालं द्वादशाङ्गुलमब्जज॥ 20.76 ॥

अंगुष्ठतर्जनीमध्ये सनालं कमलं भवेत्।

वरदे कमलाकारं लिखेत्करतलोदरे॥ 20.77 ॥

अधोमुखे वामहस्ते मुख्ये कुर्याद्गदां शुभाम्।

चतुस्तालायतां मूले स्थूलामग्रे कृशामृजुम्॥ 20.78 ॥

त्र्यंगुलं मूलनहनमग्रे सहनमंगुलम्।

द्व्यंगुलं सार्धमितरद्गदामध्यं चतुर्मुख॥ 20.79 ॥

कटिप्रसव्यं करयोरन्तरं द्व्यङ्गुलं भवेत्।

कटिस्पृशं करं कुर्यात्प्र सव्यं गदया विना॥ 20.80 ॥

उद्धरेद्बाहुसीमान्तमूर्ध्वहस्तौ धृतायुधौ।

बाहुप्रकोष्ठयोर्मध्यं मूलमष्टांगुलं भवेत्॥ 20.81 ॥

मध्यं दशांगुलमितमग्रमानं मुखं स्मृतम्।

ऊर्ध्वे हस्तद्वयाङ्गुष्ठो सहानामिकया नतम्॥ 20.82 ॥

तर्भनीमध्यमाभ्यां तु (36) धारयन्तं तथाम्बुजम्।

चक्रं सुदर्शनं वृत्तं द्वादशाङ्गुलमानकम्॥ 20.83 ॥

(36. धारयोच्चक्रमंबुजम्.)

अष्टांगुलमरक्षेत्रं द्व्यंगुला चक्रपिण्डिका।

तद्वत्स्यान्नेमिवलयं चतुर्ज्वालासमन्वितम्॥ 20.84 ॥

\(37\) नाभापुभयतो ज्वाला त्रिशिखावर्तशोभिता।

अध्यर्धद्व्यङ्गुलोत्सेधा विस्तीर्णार्धादिकांगुला॥ 20.85 ॥

(37. नासा ह्युभयते. तासामुभय नासामुखं यतो.)

अराणि यवतुल्यानि नेत्रतुल्यानि वा पुनः।

अष्टौ द्वादश वा षड्वा षड्ज्वालं शङ्खमिष्यते॥ 20.86 ॥

विस्तारोऽष्टांगुलस्तस्य द्वादशांगुलमायतम्।

प्रदक्षिणावर्तयुतं ज्वालाग्रं शङ्खचक्रयोः॥ 20.87 ॥

केशान्तेन समं यद्वा नेत्रसूत्रेण तत्सम्।

सार्धांगुलान्तरादूर्ध्वं जानुनी द्व्यंगुलान्तरे॥ 20.88 ॥

जङ्घयोर्वंशतियवमन्तरालं प्रशस्यते।

अक्षयोस्त्र्यंगुलं (38) मध्यं तयोस्सप्तांगुलं भवेत्॥ 20.89 ॥

(38.मध्ये स्तनयोस्सप्तचाङ्गुलम्.)

चरणांगुष्ठयोर्मध्यं नवांगुलमुदाहृतम्।

ऋजुस्थितस्य चरणं शय्यायां ऋजु दक्षिणम्॥ 20.99 ॥

इतरत्कुंचितं सप्तविंशत्यंगुलमन्तरम्।

अंगुष्ठयोर्गुल्फमध्यं चतुरंगुल मिष्यते॥ 20.91 ॥

जान्वन्तरालमुदितं सार्धं सत्रिदशांगुलम्।

सव्येतरकरं मौलेरग्रान्तं विनिवेशयेत्॥ 20.92 ॥

प्रसारयेद्वामहस्तं आजानुकमलासन।

दक्षिणे कमलं वामे गदां हस्ते प्रकल्पयेत्॥ 20.93 ॥

भिध्यते प्रतिमाभंगैस्त्रिभिरेतैश्चतुर्मुख।

अभङ्गसमभङ्गाभ्यामतिभङ्गेन चैव हि।

शिरोमध्ये नासिकाग्रे आस्यमध्ये गलस्य च॥ 20.94 ॥

मध्ये च हृदये नाभौ मध्ये लिङ्गस्य (39) वामतः।

भागेषडङ्गुले चोरौ वामे मध्ये च गुल्फयोः॥ 20.95 ॥

(39. मानतः)

लम्बयेत्सुत्रमाभङ्गं भिन्ना च प्रतिमा मता।

यथोक्त प्रतिमामाना (40) दूना वा त्रिभिरङ्गुलैः॥ 20.96 ॥

(40. दूनैव.)

शिखामणिगतं सूत्रं वाम (41) पूरिगमध्यगम्।

वामे ललाटे मकरे वामे वामे च चक्षुषी॥ 20.97 ॥

(41.पूरित.)

नाभौ मध्ये (42) नलकयोर्मध्ये च यदि लम्बयेत्।

समभङ्गविशिष्ठा सा न्यूनैषा चतुरङ्गुलैः॥ 20.98 ॥

(42. नालगयोः)

मूर्ध्नि वामे ललाटे च वामनेत्रस्य मध्यगम्।

आस्यमध्ये तथा नाभौ दक्षिणे गुल्फमध्यगम्॥ 20.99 ॥

सूत्रं प्रलम्बयेदेवं अतिभङ्गा तु सा मता।

न्यूना पञ्चाङ्गुलै रेषा प्रतिमा पूर्वमा नतः॥ 20.100 ॥

\(43\) अतिभङ्गश्शयानायाः प्रशस्तोरामकृष्णयोः।

(43. अति भङ्गश्शयानस्य.)

\* किरीटादीनांमानम्.\*

\(44\) सहजानां भूषणादिकिरीटानां चतुर्मुख॥ 20.101 ॥

(44. भङ्गानां तु किरीटादिभूषणां तथैव च।)

वक्ष्यामि मानमधुना यथातथमनुक्रमात्।

चतुर्विंशाङ्गुलायामं (45) यद्वा पञ्चदशाङ्गुलम्॥ 20.102 ॥

(45. करिटमथवा भवेत् अष्टा दशाङ्गुलायामं यद्वा पंचदशाङ्गुलम्)

मूलमध्याग्रनहनं किरीटस्य यथाक्रमम्।

त्रिंशता सप्तभिर्द्वाभ्यां एकेनापि तथाङ्गुलैः॥ 20.103 ॥

तस्य मध्ये चतुर्दिक्षु पूरितानि तथाङ्गुलैः।

तस्य मध्ये चतुर्धिक्षु पूरितानि प्रकल्पयेत्।

शोभयेच्च महारत्नै (46) रग्रे चैकशिखा मणिं॥ 20.104 ॥

(46. रग्रेर्धेश्च महामणिः)

चतुर्दशाङ्गुलोत्सेधं कल्पयेत्केशबन्धनम्।

मूलपट्टं किरीटस्य विस्तीर्णं द्व्यंगुलं भवेत्।

एकांगुलममूष्याग्रं त्र्यंगुलं च शिखामणिः॥ 20.105 ॥

पद्ममष्टदलं कुर्यादधस्ताच्च शिखामणेः।

द्विगोलकायतं चित्रैरन्यैरपिच शोभयेत्॥ 20.106 ॥

शिरसः पृष्ठभागे स्याच्छिरश्चक्रं तु चक्रवत्।

विनाकृतं तु ज्वालाभिः पद्मं यद्वा यथारुचि॥ 20.107 ॥

प्रकल्प्यं मध्यतो दाम (47) चक्रे गोलकमायतम्।

नहसं (48) द्व्यंगुलं तस्य नालं स्याद्गोलकायतम्॥ 20.108 ॥

(47. चक्रगोलक.)(48. त्र्यंगुलं)

मकरं गोलकोत्सेधं कुर्या दष्ठाङ्गुलायतम्।

तद्वक्त्रात्सुमनोदाम निस्सृतं बालचन्द्रवत्॥ 20.109 ॥

द्व्यङ्गुलं कर्णसुमनः कर्णदाम च लम्बयेत्।

हारं त्र्यंगुलविस्तारमग्रयोर्नेत्रबन्धनम्॥ 20.110 ॥

मूक्ताविभूषितं मध्ये (49) महारत्नपरिष्कृतम्।

(49. हारन्त्र परिष्कृतम्.)

कुर्याच्च दक्षिणे वक्षस्थसले श्रीवत्समङ्गुलम्॥ 20.111 ॥

अर्धाधिकं त्रिकोणं च तन्मध्ये कमलालयाम्।

द्विहस्तामुद्यदम्भेजधारिणीं श्रियमद्भुताम्॥ 20.112 ॥

अपराभ्यां च हस्ताभ्यां वराभयसमन्विताम्।

किरीटहारकेयुरसर्वाभरणभूषिताम्॥ 20.113 ॥

कुर्याद्गोलकविस्तारं मुखे पञ्चाङ्गुलायतम्॥

त्रिगुणं ब्रह्मसूत्रं स्यान्नाभेश्चापि प्रदक्षिणम्॥ 20.114 ॥

एकांगुलं चोत्तरीयं नेत्रबन्धेन बन्धयेत्।

विस्तीर्णं द्व्यङ्गुलं मध्ये त्वग्रमेकाङ्गुलं भवेत्॥ 20.115 ॥

मुक्तादामपरिष्कारं सर्वाभरणभूषितम्।

कुक्षिबन्धनमाश्चर्यं नेत्रबन्धेन योजयेत्॥ 20.116 ॥

\(50\) मुक्तादाम च केयूरं कुर्यात्पूरितसन्निभम्।

सप्ताङ्गुलैश्च विस्तीर्णं नानारत्नपरिष्कृतम्॥ 20.117 ॥

(50. मूखायामं च केयूरं कुर्यात्तत्र पृथादरम्.)

गुलिकांगुलविस्तीर्णा आयताद्व्यंगुलेन च।

गुलिकानां त्रयं कुर्यान्नेत्रबन्धेन बन्धयेत्॥ 20.118 ॥

सर्वरत्नपरिष्कारान् वलयां स्त्रीन् प्रकल्पयेत्।

एकाङ्गुलपरीणाहान् कटकैश्चोपशोभितान्॥ 20.119 ॥

सौवर्णान्यंगुलीयानि बन्धानेकमणीनि च।

परिणाहो भवेतैषां द्वियवस्त्रियवो पि वा॥ 20.120 ॥

\(51\) मध्यमामङ्गुलिं नैव मण्डयेदङ्गुलीयकैः।

त्र्यंगुलः कटिसूत्रस्य विस्तारो रत्नशोभितः॥ 20.121 ॥

(51. मध्यमङ्गुलिकम्)

तन्मध्ये (52) मकरी चैव पञ्चांगुलसमायता।

(52.त्रिवली.)

चुतुरंगुलविस्तारा दंष्ट्राकुटिलमाननम्॥ 20.122 ॥

वृत्ताक्षं भ्रुकुटीयुक्तमास्यनिस्सृतमौक्तिकम्।

कुर्यान्मौक्तिकदामानि त्रीण्यागुल्फं प्रकल्पयेत्॥ 20.123 ॥

पादाकल्पं त्रिकटकं द्व्यंगुलं परिणाहतः।

नूपुरं च तथा कुर्यात्किङ्किणीजालमण्डितम्॥ 20.124 ॥

वस्त्रं च पीतपूर्वं तदागुल्फं पार्श्वलम्बितम्।

कल्पयेद्वनमालां तु नानापुष्पसमुज्ज्वलाम्॥ 20.125 ॥

नानारत्नमयीं वापि यद्वा केवलपङ्कजाम्।

कर्णतश्चरणं यावल्लम्बयेदद्भुताकृतिम्॥ 20.126 ॥

अथवा (53) वल्लिकाकारां नाहतश्चतुरङ्गुलाम्।

प्रद्योतनसहस्राभं द्योतमानं च कौस्तुभम्॥ 20.127 ॥

(53. वल्कलाकाराम्.)

\(54\) लम्बयेदुरसि स्वच्छमिन्दिरासोदरं मणिम्।

रूपस्या (55) भरणानां च नियमस्संप्रदर्शितः॥ 20.128 ॥

(54. कल्फयेदुरसि.) (55. भरणादीनाम्.)

\(56\) न ह्यशेषेण रूपं मे प्रतिकर्माणि वा पुनः।

निर्मातुं भवता शक्यं किमुतान्यैः कुशिल्पिभिः॥ 20.129 ॥

(56. तेनेहशेष रूपं मे.)

तथापि शास्त्राण्यालोच्य तत् ज्ञैश्शास्त्रं विमृश्यच।

न्यूनातिरेकरहितं बिम्बं कुर्याद्यथातथम्॥ 20.130 ॥

न्यूनातिरेके वा दोषो (57) महान् वक्तुं न शक्यते।

इति श्रीपाञ्चारात्रे महोपनिषदि पाद्मसंहितायां

क्रियापादे प्रतिमामान (58) विधिर्वाम

विंशोऽध्यायः

(57. मयावेत्तुम्.) (58.प्रतिमालक्षण भुषण लक्षणं नाम.)

--------------\*\*\*\*\*\*\*\*\*\*\*\*\*\*\*\*\*------------

पाद्मसंहितायाम्.

एकविंशोऽध्यायः

श्रीभगवान्----

\* श्रीयादिदेवीमूर्तिमानम्\*

अथ श्रियादि देवीनां (1) निर्माणविधिरुच्यते।

दशतालादिना येन तालमानेन (2) कल्प्यते॥ 21.1 ॥

(1. निर्मणमधुनोच्यते.) (2. कल्पितः)

देवो देव्यश्श्रियाद्यास्तु कल्पनीया (3) श्चतुर्मुख।

तदनन्तरतालेन नाधिकेन समेन वा॥ 21.2 ॥

(3. स्तथाब्जज.)

यावन्त्यो याश्च यन्माना श्श्रियादेश्शूलयष्टयः।

तन्मानास्ताश्च तावत्यः कथ्यन्ते संप्रति क्रमात्॥ 21.3 ॥

पञ्चतालमितायामा वंशयष्टिश्चतुर्मुख।

विस्तारस्त्र्यङ्गुलो मूले (4) सह षड्भिर्यवैरपि॥ 21.4 ॥

(4. सद्विषड्भि.)

मध्यतस्त्र्यंगुल (5) स्सार्धस्त्र्यङ्गुलः पुनरग्रतः।

चतुर्दशांगुलो मध्ये मूले पञ्चदशांगुलः॥ 21.5 ॥

(5. स्साष्ट.)

नाहोग्रे वंशयष्टेस्स्यात्सार्धं सत्रिदशांगुलम्।

चतुरश्रस्सुवृत्तो वा दण्डः कल्प्यश्च शिल्पिभिः॥ 21.6 ॥

अङ्गुलैस्सप्तविंशत्या वक्षोदण्डस्समायतः।

विस्तारो मध्यमस्तस्य त्र्यङ्गुलष्षड्यवाधिकः॥ 21.7 ॥

अंगुलैर्दशभिर्नाह (6) स्सह पञ्चभिरंगुलैः।

किंशुकस्येव मुकुलं तस्याग्रे द्वे प्रकल्पयेत्॥ 21.8 ॥

(6.सप्तपंचभि)

बाहुमूलं चतुर्विंशत्यंगुलायाममिष्यते।

\(7\) त्र्यंगुलार्धादिको मूलविस्तारस्तस्य कल्प्यते॥ 21.9 ॥

(7.अङ्गुलोऽर्धा)

\(8\) त्र्यंगुलो मध्यविस्तारस्तस्याग्रं द्व्यगुलं भवेत्।

अष्टादशांगुलायामः प्रकोष्ठस्तस्य मूलतः॥ 21.10 ॥

(8.अङ्गुलो

,)

विस्तारस्त्र्यंगुलो मध्ये द्व्यंगुलस्सचतुर्यवः।

\(9\) द्व्यंगुलोग्रे तयोर्मूलशूलयोस्सुषिरं भवेत्॥ 21.11 ॥

(9.द्व्यङ्गुलं प्रोत.)

आयामः कटिदण्‍डस्य भवेत्पञ्चदशांगुलः।

विस्तारो मध्यमस्तस्य त्र्यंगुलस्सहषड्यवः॥ 21.12 ॥

नहनं मध्यतस्तस्य (10) भवेत्पञ्चदशांगुलम्।

षडंगुलः पार्श्वयष्टेः परिणाहः प्रकीर्तितः॥ 21.13 ॥

(10. भवेत्तद्वाद.)

पार्श्वदण्डौ कटिवक्षश्शू लयोर्विनियोजयेत्।

षड्विंशत्यंगुलायाममुरश्शूलमुदाहृतम्॥ 21.14 ॥

त्र्यंगुलो मूलविस्तारस्तस्याग्रं द्व्यंगुलं भवेत्।

विस्तीर्णं द्व्यंगुलं (11) मध्यं शूलस्य च चतुर्यवम्॥ 21.15 ॥

(11. मध्यशूलस्य.)

पूरुशूलसमायामं जङ्घा शूलं प्रकल्पयेत्।

सुषिरं च तयोर्मूलमग्रं मिथुनमेतयोः॥ 21.16 ॥

अनुक्त परिणाहानां त्रिगुणं नहनं मतम्।

त्रयोदशविधं शूलं कृत्वा पूर्वोक्तमानकम्॥ 21.17 ॥

जलाधिवासाद्यखिलं(12) कुर्यार्च्छ्रीस्थापने यथा।

स्वातन्य्रैच पारतन्य्रै रत्नन्यासफुरस्सरम्॥ 21.18 ॥

(12.कुर्याच्छ्रद्धापरस्तथा)

शूलादिस्थापयेद्रज्जुवेष्टनादि यथापुरम्।

कुर्यादावर्णलेपान्तं मानाग्यथ निदर्श्यते॥ 21.19 ॥

उत्सेधमंगुलशतं विंशमास्थाय कथ्यते।

उष्णीषमङ्गुलमितं त्र्यंगुलं च शिरोभवेत्॥ 21.20 ॥

सार्धं त्रिभिर्यवैरक्षिसूत्रान्तं चतुरंगुलम्।

सङ्गमात्पुटसूत्रान्तं तद्वदम्भोरुहासन॥ 21.21 ॥

चिबुकान्तं पुटादर्वाक्सपादचतुरंगुलम्।

चतुरङ्गुलमानास्याद्ग्रीवा हिक्का (13) गुणात्ततः॥ 21.22 ॥

(13. गुणात्तथा.)

त्रयोदशांगुलमितं स्तनसूत्रान्तमीरितम्।

अतोनु नाभिसीमास्तं भवेत्पंचदशाङ्गुलम्॥ 21.23 ॥

श्रोणी षडंगुलायामा योनिस्सार्धाङ्गुलित्रयम्।

कटिमानं भवेत्सार्धं त्र्यङ्गुलं (14) चोरुरायता॥ 21.24 ॥

(14. चोरुमानकम्)

अङ्गुलैः पंचविंशत्या सार्धैर्जङ्घा च तत्समा।

\(15\) सार्धं च त्र्यङ्गुलं जानुस्तद्वदक्षतलावधि॥ 21.25 ॥

(15. सार्धं सत्य्रङ्गुलम्.)

विस्तारोऽष्टाङ्गुलस्तस्य द्वादशांगुलमायतम्।

प्रदक्षिणावर्तयुतं ज्वालाग्रं शङ्खचक्रयोः॥ 21.26 ॥

केशान्तेन समा यद्वा यद्वा सूत्रेण तत्समम्।

सार्धान्तरांशुना पूर्वा गुञ्जानि द्व्यङ्गुलान्तरे॥ 21.27 ॥

जङ्घयोर्विंशतियवमन्तरालं प्रचक्षते।

अक्षयोस्त्र्यंगुलं मध्यं स्तनयोस्सप्तमांगुलम्॥ 21.28 ॥

चरणांगुष्ठयोर्मध्यं नवांगुलमुदाहृतम्।

अक्षात्परतरं तालमंगुष्ठं त्रिभिरंगुलैः॥ 21.29 ॥

अर्धेन (16) चायतं ध्वे च तर्जनी स्याद्यवाधिका।

यवोना मध्यमान्ये द्वे यवहीने यथाक्रमम्॥ 21.30 ॥

(16. वायतं तद्वत्.)

पार्ष्णिपार्श्वपरिच्छोदो भवेच्च चतुरंगुलः।

गुल्फं तथापरिमितं तद्विंशत्यंगुलायतम्॥ 21.31 ॥

\(17\) हिक्कां तयोरधो बाहुस्सहार्धैकोनविंशतिः।

अंगलानि प्रकोष्ठं स्यात्तदायामष्षडंगुलः॥ 21.32 ॥

(17. हिक्कान्ततोरधो.)

तद्वच्च मध्यमा शिष्टा सार्धपंच दशांगुला।

दशांगुलं शिरोमानं विस्तारोऽष्टागुंलो भवेत्॥ 21.33 ॥

ललाटस्य पुरोनु स्यादशीतियवसंमितम्।

अष्टाशीतियवं मानं तदनन्तरमिष्यते॥ 21.34 ॥

आयामश्श्रवणस्य स्याद्द्वात्रिंशद्यवसंमितः।

नालायामस्त थाचोर्ध्वं पिप्पल्या द्वियवो मतः॥ 21.35 ॥

नालस्य मूलविस्तारष्षड्यवैस्तुलितो भवेत्।

अग्रं चतुर्यावं ग्रीवा मूलं चैव ष़ंगुलम्॥ 21.36 ॥

सार्धं पञ्चांगु (18) लार्धाग्रं स्कंधं च द्व्यंगुल भवेत्।

हिक्कान्तयोरधो बाह्वोर्मूलं द्वात्रिंशदंगुलम्॥ 21.37 ॥

(18.लैरग्रं स्कन्धान्तं)

अष्टादशांगुलमुरस्तनयोरपि मण्डलम्।

अंगुलैः पञ्चदशभिः परिच्छिन्नं यथातथम्॥ 21.38 ॥

नवांगुलं च विस्तार उत्सेधश्चापि तादृशः।

द्वादशांगुलविस्तारस्तनयोर्मध्यमिष्यते॥ 21.39 ॥

कृष्णमण्‍डलविस्तारो द्व्यंगुलं चतुरानन।

नाहस्तु कुक्षिमध्यस्य स्यात्त्रयस्त्रिंशदंगुलः॥ 21.40 ॥

श्रोणीमध्यपरीणाह (19) स्सप्तपंचदशांगुलः।

कटिमध्यपरीणाहो विंशत्या (20) सैकयांगुलैः॥ 21.41 ॥

(19.सप्तसप्त.) (20. सहितोऽङ्गुलैः)

षट्त्रिंशदंगुलो नाहस्तथा स्यादूरुमूलयोः।

त्रिंशदंगुलनाहस्तु भवेदूर्वोस्तु मध्यमः॥ 21.42 ॥

चतुर्भिस्सह विंशत्या जानुनाहस्तथांगुलैः।

सहनं जङ्घयोरेकविंशत्यंगुलमिष्यते॥ 21.43 ॥

द्वाविंशत्यंगुलस्सार्धो नाहमध्ये च जङ्घयोः।

सहनं जङ्घयोरग्रं भवेदेकादशांगुलम्॥ 21.44 ॥

एकादशांगुलं चाक्षवृत्त (21) मण्डलनाहनम्।

\(22\) एकांगुलं चाक्षवृत्तं मध्यमं नहनं मतम्॥ 21.45 ॥

(22. एकाङ्गुलं इत्यर्ध्यं क्वचिदेव कोशेऽस्ति.)

ष़डंगुलं तलाग्रं स्यादुत्सेधश्चतुरंगुलः।

द्व्यंगुलोऽङ्गुष्ठविस्तारस्तर्ज (23) न्येकांगुला भवेत्॥ 21.46 ॥

(23. न्येकादशांगुला.)

मध्यमादितरांगुल्यो यवहीनाः क्रमात्पूनः।

अंगुष्ठनखविस्तारस्त्र्यंगुलः परिकीर्ततः॥ 21.47 ॥

तर्जनी पादहीना न्यात्क्रमादन्या (24) यवोन्नताः।

अष्टादशाङ्गुलं मध्यं मूलां बाह्वोस्त्रयाधिकं॥ 21.48 ॥

(24. यवोनिताः)

प्रकोष्ठमूलनहनं भवेत्पंचदशांगुलम्।

द्वादशांगुलमध्यान्तं मणिबन्धो नवांगुलः॥ 21.49 ॥

विस्तीर्णं (25) तालमध्यर्धं चतुरंगुलमिष्यते।

अंगुष्ठमूल (26) मध्यर्धमंगुलं नखमङ्गुलम्॥ 21.50 ॥

(25. तलमध्य।) (26. मध्यर्धं त्य्रङ्गुलम्.)

निस्सृतं त्रियवं प्रोक्तं पर्वद्वयसमन्वितम्।

तर्जन्यंगुलविस्तारस्सहाष्ठांशांगुलो भवेत्॥ 21.51 ॥

सपादाङ्गुलविस्तारा मध्यमाङ्गुलिरिष्यते।

अष्टसप्तयवैश्शिष्टेस्त्रिपर्वा च चतुष्टयी॥ 21.52 ॥

पार्श्वे केशान्तमुष्णिषादारभ्य स्याद्दशांगुलम्।

आरभ्य पार्श्व केशांतात्स पाद द्व्यङ्गुले भ्रुवौ॥ 21.53 ॥

ष़डंगुला यथा भ्रूस्स्याद्यवमध्याग्र (26) यूकका।

अन्तरालं नवयवं भ्रुवो (27) स्त्र्यंगुलमीक्षणम्॥ 21.54 ॥

(26.यूषिका.) (27. र्द्व्य)

अंगुलायामविस्तारा वेदितव्या कनीनिका।

यवोनमंगुलं कृष्णज्योतिर्यूक प्रमाणकम्॥ 21.55 ॥

परितः कृष्णबिम्बस्य अंगुलं श्वेतमण्डलम्।

मध्यतोंगुलविस्तारं नयनं शूर्पमीनवत्॥ 21.56 ॥

ऊर्ध्वपक्ष्मायतासार्धत्र्यंगुलापादविस्तरा।

त्र्यंगुलायाममितरद्विस्तारो यवसंमितः॥ 21.57 ॥

अशीतः पक्ष्मरोमाणि शतानि कुटिलानि च।

द्व्यंगुलं चक्षुषोर्मध्यं नासिकामूलमंगुलम्॥ 21.58 ॥

विस्तीर्णमुन्नतं वापि मध्यमध्यर्धमंगुलम्।

\(28\) अग्रं द्व्यङ्गुलमध्यर्धं षड्यवं शुषिरं भवेत्॥

आपाङ्गात्कर्णमूलान्तं चत्वारिंशद्यवं मतम्॥ 21.59 ॥

(28. अग्रं द्वयां गुलं मध्यम्.)

द्व्यङ्गुलः कर्णविस्तारो विवरं च चतुर्यवम्।

चतुरङ्गुलमद्धर्धमोष्ठमुत्तरमायतम्॥ 21.60 ॥

यवविस्तारमधरमेकांगुलसमायतम्।

द्व्यङ्गुलं चैव विस्तारं चिबुकं द्व्यंगुलायतम्॥ 21.61 ॥

\(29\) आपीडा नासिकायुक्ता करण्डमुकुटान्विता।

कर्णिका (30) मणिकेयूर कटकत्रयहारिणी॥ 21.62 ॥

(29. मुकानासिकया.) (30. कर्ण.)

रत्नकूर्पासरशना पुष्पाम्बरपरिष्कृताः।

स्तनबन्धतुलाकोटी सर्वाभरणभूषिता॥ 21.63 ॥

लज्जाभङ्गेन देवस्य पार्श्वे वामेतरे स्थिता।

हस्तेव वाहिजं पुल्लं वामेन किल बिभ्रती॥ 21.64 ॥

ऊरुप्रदेशविश्रान्तसव्येतरकराम्बुजा।

यद्वा स्यथाहस्तयोस्यान्निष्टप्तकनकप्रभा॥ 21.65 ॥

\(31\) आसनेऽभयदो हस्तो दक्षिणो वरदोऽपरः।

दक्षिणे पद्ममथवा सव्यः कटकमुद्रितः॥ 21.66 ॥

(31.असीना.)

पारतन्त्ये विधिरयं स्वातन्त्यैतूच्यते यथा।

\(32\) चतुर्भुजां जघन्याभ्यां हस्ताभ्यामज्जधारिणीं॥ 21.67 ॥

(32.इतः वसुन्धराविशेणानि सर्वाणिद्वितीयाद्तानि कोशान्तरेदृश्यनै तदा अन्वयोमृग्यः)

शङ्खचक्रधरां (33) वापि मुख्याभ्यां वरदायिनीम्।

अभीतिदां च कोटीरधारिणीं भयवर्जिताम्॥ 21.68 ॥

(33.पाणिमुख्याभ्याम्.)

वसुन्धराह्वयां देवीं द्विहस्तां कनकप्रभाम्।

दक्षिणाभयदामन्यहस्तेन वसुदायिनीम्॥

गुहीतदाडिमफलां यद्वा वामकरेण वा॥ 21.69 ॥

चिन्तारत्नं धारयन्तीं हेमसिंहासने स्थिताम्।

वामपादेन संस्पृष्टनिधिकुम्भामलंकृताम्॥ 21.70 ॥

कल्पकानोकहच्छायां समाश्रित्य स्थितां तथा।

वामे पार्श्वे महीं देवीं द्विहस्तां श्यामलंप्रभाम्॥ 21.71 ॥

स्तनबन्ध (34) विहीनां वा कुण्डलापीडवर्जिताम्।

सुस्थितां सव्यपादेन चान्येन प्तोककुञ्चिताम्॥ 21.72 ॥

(34.विहीनैषा.)

पुष्पं दक्षिणहस्तेव धारयन्तीं शुचिस्मिताम्।

ऊरुप्रदेशविश्रान्तवामहस्ता मलंकृताम्॥ 21.73 ॥

सोत्तरीयां यथायोगं स्वातन्त्र्ये श्रीरुदाहृता।

\(35\) योगलक्ष्मीस्तु श्रीवत्सं भोगलक्ष्मी र्द्विपार्श्वयो॥

वीरलक्ष्मीस्तु वै शेषं पृथग्भवनकल्पनम्॥ 21.74 ॥

(35.सोत्तरीया यथायोगं स्वातंत्र्ये श्रीसमा मता इत्यन्यदप्यर्दं क्वचिदधिकमस्ति.)

रतिस्सरस्वती तुष्टिर्देव्यो देवस्य दक्षिणे।

\(36\) रतिस्सिस्धूर सज्काशा स्फटिकाभा सरस्वती॥ 21.75 ॥

(36. तरिर्विडूर)

हरितालनिभा (37) तुष्टिश्श्रीवदभरणादयः।

पारतन्य्रे विधिरयं स्वातंत्र्ये तूच्यते विधिः॥ 21.76 ॥

(37. तुष्टिः प्राग्वदा)

रत्यादयश्च तुर्हस्ता मुख्यौ स्यातां रतेः करौ।

वरदाभयदावन्यौ पाशाङ्गुशधरौ पुनः॥ 21.77 ॥

मुख्यौ हस्तौ सरस्वत्या दक्षिणो ज्ञानमुद्रितः।

विज्ञानपुस्तकं वामे जघन्ये दक्षिणेकरे॥ 21.78 ॥

अक्षसूत्र (38) धरं वामे सर्वे वज्रादयः स्थिताः।

तुष्टेश्च पूर्ववन्मुख्यौ जघन्यौ शङ्खमम्बुजम्॥ 21.79 ॥

(38.धरोवामे सर्वे वस्त्रादयः)

कीर्तः प्रीतिश्च शान्तिश्च वामे देवस्य संस्थिताः।

वामाङ्घ्रयस्सुस्थितास्स्यरीषदन्येन कुञ्चिताः॥ 21.80 ॥

ऊरुप्रदेशविश्रान्ता वामाः पुष्पधराः परे।

कीर्तस्स्फटिकवर्णाभा नीलाभा प्रीतिरिष्यते॥ 21.81 ॥

शान्तिश्श्यामनिभा चैव सर्वालङ्कार शोभिता।

पारतन्त्र्ये विधिरयं स्वातन्त्र्

पाद्मसंहितायाम्.

द्वाविंशोध्यायः

\* परिवाराणां रूपवर्णादिनिरूपणम्\*

श्रीभगवान्---

रूपं वर्णं तथाकल्पं हस्तमुद्रां तथैव च।

हस्तसङ्ख्यां यथा योगमव्यच्चापि चतुर्मुख॥ 22.1 ॥

अधुना परिवाराणां प्रवक्ष्यामि यथातथम्।

\* हयग्रीवः\*

हयग्रीवं चतुर्बाहुं शुद्धस्फटिकसन्निभम्॥ 22.2 ॥

अश्ववक्त्रं मुकुटिनं धौतवस्त्रौत्तरीयकम्।

मुख्येनै केन वरदं दक्षिणेनेतरेण तु॥ 22.3 ॥

विज्ञानपुस्तकधरं जघन्ये च करद्वये।

\(1\) अक्ष सूत्रं च शङ्खं च बिभ्राणं सुपरिष्कृतम्॥ 22.4 ॥

(1.कुङ्डिकामक्षसूत्रं च.)

\(2\) कल्पयेत्पुरुषाकार (3) मनन्तरं च किरीटिनम्।

भोगिभोगे सुखासीनां पृष्ठतः फणमण्‍डलैः॥ 22.5 ॥

(2. कारंनदन्तम्.) (3. कल्पयेद्दक्षि हस्तम्.)

उन्नमद्भिः कृतच्छायं चतुर्हस्तं सितप्रभम्।

यद्वा तु श्यामलो वर्णं अनव्तस्य प्रकीर्त्यते॥ 22.6 ॥

प्रकल्पये न्मुख्यहास्तं (4) वरदं वामहस्तकम्।

गदाधारं कटीदेशमनलंब्याथ वा स्थितम्॥ 22.7 ॥

(4. दधानंशङ्खचक्रके.)

जघन्याभ्यां च हस्साभ्यां शङ्ख चक्रधरो भवेत्।

\* गरुडः\*

गरुडं कनकप्रख्यं नीलनासाग्रसंयुतम्॥ 22.8 ॥

दक्षिणेतरविस्तीर्णं विचित्रपृथुवक्षसम्।

दंष्ट्राकरालवदनं भ्रुकुटीकुटीलेक्षणम्॥ 22.9 ॥

करण्डिका मुकुटिनां सर्वाभरण भूषितम्।

विचित्रकञ्चुकधरं भुजगेंद्रै रलंकृतम्॥ 22.10 ॥

हृदिपुष्पांजलिधरं स्थितमासीन मेव वा।

दक्षिणेतरयोरेक पादयोः कुञ्चितं भवेत्॥ 22.11 ॥

पृष्ठतोऽन्यो यथायोगं यद्वा पद्मासनं भवेत्।

\* सूर्यः\*

मार्ताण्डं द्विभुजं रक्तं रक्ताम्बरधरं स्थितम्॥ 22.12 ॥

पृष्ठभागे शिरश्चक्रं स्थाने विपुलमण्डलम्॥

बिभ्राणं कमलद्वन्द्वं हस्ताभ्यां च किरीटिनम्॥ 22.13 ॥

उरः प्रदेशे विपुले स्यमन्तकमहामणिम्।

आसीनां वा सुखं बिम्बेपद्मेऽष्टदलसंयुते॥ 22.14 ॥

\* सोमः\*

पूर्वादौ वारिजदले मेषप्रभृतिराशिभिः।

सेवितं कल्पये (5) त्सोमं द्वाभ्यां कुमुदधारिणम्॥ 22.15 ॥

(5. द्देवीं दुर्गां कुमुदधारिणीम्।)

\* कामः\*

कामं रक्तनिभं रक्तप्रसवाम्बरधारिणम्।

हस्ताभ्यामैक्षं चापं बिभ्राणं सुमनश्शरान्॥ 22.16 ॥

चतुर्भुजं चतुर्वक्त्रं जटामुकुटधारिणम्।

वराभयप्रदं मुख्यहस्ताभ्यामन्यहस्तयोः॥ 22.17 ॥

कुण्डिकामक्षसूत्रं च बिभ्राणं च सुखासनम्।

\* गजाननः\*

गजाननं चतुर्भाहुं लम्बकुक्षिं सितप्रभम्॥ 22.18 ॥

करण्डिका मुकुटिनं लम्बयज्ञोपवीतिनम्।

वामहस्तेन मुख्येन संगृहीतमहाफलम्॥ 22.19 ॥

इतरेण तु हस्तेन भग्नदसन्तपरिग्रहम्।

अपराभ्यां च हस्ताभ्यां पाशाङ्गुश(6) धरं प्रभुम्॥ 22.20 ॥

(6. मुदायुधम् वरायुधम्.)

\* षण्मुखः\*

षण्मुखं च चतुर्बाहुं दाडिमीकुसुमप्रभम्।

वराभयप्रदौ मख्यौ जघन्यौ शक्तितो मरौ॥ 22.21 ॥

कल्पयेच्छ्यामलां (7) कात्यां चतुर्भिर्बाहुभिः क्रमात्।

गदाधरामभयदां शङ्खचक्रवरायुधां॥ 22.22 ॥

(7.कन्यां)

हारकेयूर (8)मुकुटनूपुरादिविभूषिताम्।

अथवाष्टभुजां गुर्गां दक्षिणे दोश्चतुष्टये॥ 22.23 ॥

(8.कटक)

अभीतिशरविस्त्रिंश चक्रमण्डलमण्डिताम्।

वामे गदा धनुः खड्गशङ्खयुध धरां वरां॥ 22.24 ॥

अथवा द्वादशभुजां विशेषस्समुदीर्यते।

दक्षिणे परशुं शूलं वामे पाशाङ्गुशौ तथा॥ 22.25 ॥

घण्टेति पञ्च पूर्वाणि यद्वा (9) द्वादशबाहुकाम्।

अनुक्तमायुधं कल्प्यं भुजे न्यस्मिन् चतुष्टये॥ 22.26 ॥

(9.षोदशबाहुकाम्)

द्वात्रिंशदपि वा हस्ता (10) शस्त्रमूह्यं तु चोदितम्।

\* धनदः\*

लम्बोदरं महाकायं कल्पयेद्धनदं ततः॥ 22.27 ॥

(10. शास्त्राबुध्यामयोदितम्.)

निष्टप्तकनकप्रख्यं वरदं दण्डिनं तथा।

\* धनदस्यपरिवारः\*

तस्यदक्षिणतः पार्श्वे जृम्भलो माणिभ्रद्रकः॥ 22.28 ॥

कल्प्यश्शङ्खनिधिंचैव वामेपार्श्वे तु कल्पयेत्।

नलकूबरमम्भेजनिधिं च शिबिकुण्डलम्॥ 22.29 ॥

\(11\) जृम्भलो हेमवर्णाभो मणिभद्रो मणिप्रभः।

नलकूबरनामा तु श्याम वर्णः प्रकीर्तितः॥ 22.30 ॥

(11. जृंभलं महाभद्रम्.)

शिबिः कुण्डलवान् रक्तस्सर्वे भीतिवरप्रदाः।

\* रुद्रः\*

रुद्रं त्रिनेत्रमरुणं जटामुकुटधारिणम्॥ 22.31 ॥

चतुर्भुजं नीलकण्ठमिन्दु रेखा (12) विभूषितम्।

वै य्याघ्र चर्मवसनं सर्वाभरणभूषितं॥ 22.32 ॥

(12.वतंसकम्.)

कराभ्यामपि मुख्याभ्यां वरदाभयदं स्थितम्।

अपराभ्यां च हस्ताभ्यां भिभ्राणं परशुं मृगम्॥ 22.33 ॥

\* क्षेत्रपालः\*

क्षेत्रपालं चतुर्भाहुं करण्डिमुकुटोज्वलम्।

दंष्ट्राकरालवदनं भ्रुकुटीकुटिलेक्षणम्॥ 22.34 ॥

वामे करे दण्डधरं मुख्ये वामेतरेकरे।

दधानं तर्जनीमुद्रां पाशाङ्गुशममुख्योः॥ 22.35 ॥

\* विष्वक्सेनः\*

विष्वक्सेनं चतुर्बाहुं श्यामवर्णं किरीटिनम्।

लम्बोदरं च मुख्येन करेणाभयदायिनम्॥ 22.36 ॥

दक्षिणेन प्रसर्व्येन समालम्ब्य कटिं स्थितम्।

आसीनमपराभ्यां च हस्ताभ्यां शङ्खचक्रिणम्॥ 22.37 ॥

अथवा पूर्वकरयोर्गदामेकत्र कल्पयेत्।

अन्यत्र तर्जनीमुद्रां यद्वा दक्षिणहस्तयोः॥ 22.38 ॥

मुख्येऽभीतिरमुख्ये तु चक्रमन्यत्र हस्तयोः।

गदां मुख्ये जघन्ये तु शङ्खं च प्रिकल्पयेत्॥ 22.39 ॥

शङ्खचक्रधरं यद्वा स्थितं मुख्ये करद्वये।

बिब्राणं क्षुरिकां वेत्रं कृताञ्जलिपुटं स्थितम्॥ 22.40 ॥

?\*

विष्वक्सेनमहिषी\*

देवीं च विष्वक्सेनस्य वामपार्श्वे प्रतिष्ठिताम्।

नाम्ना (13) पुष्पधरां कुर्यात्कमलामिव लक्षिताम्॥ 22.41 ॥

(13.सूत्रवतीं)

\* ब्राह्म्यदिमूर्तयः\*

ब्राह्म्यदि मातरस्सर्वा ब्रह्माद्यात्मीयशक्तयः।

रूपवर्णायुधादीनि ब्रह्मादीनां भजन्ति ताः॥ 22.42 ॥

\* वीरभद्रः\*

रुद्ररूपी वीरभद्रस्तासां पश्चात् स्थितो भवेत्।

\* विनायकः\*

प्राग्भागे विघ्नराट् तासा (14) मग्रं चापि भुजद्वयम्॥ 22.43 ॥

(14.श्रियं चापि)

पार्श्वतः स्थितयोस्सख्योर्न्यस्य स्कन्धे स्थितंभवेत्।

\* अजामुखाः\*

\(15\) आसन्न प्रसवापार्श्वे ऽजामुखाः पुरुषाः स्थिताः॥ 22.44 ॥

(15.असनंप्रसवम् इति पाठभेदः)

दिव्यायुधधरा ह्यष्टौ स्वचिह्नाङ्कितमस्तकाः।

चक्री मुसलवान् शङ्खी खीड्गी चैव गदाधरः॥ 22.45 ॥

शार्ङ्गी पद्वी तथावज्री (16) नराकारा द्विपाणयः।

दक्षिणे तर्ङनीमुद्रा वा मः कट्यवलम्बतः॥ 22.46 ॥

(16. धनुकारा)

\* आदित्याः\*

आदित्या द्वादश तथा तद्रूपादि दिनेशवत्।

द्विहस्ता वसवस्सर्वेकरण्डमुकुटान्विताः॥ 22.47 ॥

\* पितरः\*

दण्डिनस्तोमरधराः पितरश्च द्विपाणयः।

\(17\) दण्डायुधा वामहस्ते दक्षिणाभयदाश्च ते॥ 22.48 ॥

(17.दण्डायुधम्)

\* विश्वेदेवाः\*

करण्डीकामुकुटिनो विश्वेदवाश्च तादृशाः।

\* सप्तर्षयः\*

अत्रिर्भृगुश्च कुत्सश्च वसिष्ठो गौतमस्तथा॥ 22.49 ॥

काश्यपश्चाङ्गिराश्चैव एते सप्तर्षयः स्मृताः।

सप्तर्षयः करे सर्वे बिभ्राणा ज्ञानपुस्तकम्॥ 22.50 ॥

विज्ञानमुद्रामन्य त्र जटामुकुटधारिणः।

लक्ष्म्या विराजिता ब्राह्म्या

\* रुद्रपारिषदाः\*

रुद्रास्वैकादश (18) स्मृताः॥ रुद्रवत् ॥ 22.51 ॥

(18.स्थिताः)

\* विष्णु पारिषदाः\*

कुमुदाद्यास्तु विष्णुपारिषदेश्वराः।

करैश्चतुर्भिर्भिभ्राणाश्शङ्खचक्रगदा स्तथा॥ 22.52 ॥

दक्षिणे तर्जनीमुद्रा पीतवस्त्राः किरीटिनः।

\* उपेंद्रादयः\*

उपेन्द्राद्यष्टकां चापि द्विहस्तमरिशङ्खगम्॥ 22.53 ॥

विश्वादयश्च द्विभुजा गदाखड्गास्त्रधारिणः।

करण्जिकामुकुटिनस्सर्वाभरणभूषिताः॥ 22.54 ॥

\* अश्विनौ\*

अश्विनौ सदृशौ रक्तौ सुधाकलशधारिणौ।

करण्डिकामुकुटिनौ द्विहस्तौ भुषितौ भृशम्॥ 22.55 ॥

\* इंद्रा दि दिक्पालाः\*

श्यामः किरीटी द्विभुजो वासवो वज्रिदक्षिणः।

वामावलम्भितकटि स्सर्वाकल्प परिष्कृतः॥ 22.56 ॥

ज्वालामण्‍डलमध्यस्थो ज्वालनो द्विभुजो भवेत्।

वरदश्शक्तिहस्तश्च करण्डिमुकुटोज्वलः॥ 22.57 ॥

वै वस्वतश्च द्विभुजः किरीटि (19) मेचकच्छविः।

दक्षिणा भयदो दण्‍डी (20) निरृतिर्भीमदर्शनः॥ 22.58 ॥

(19. मेघसच्छविः) (20.निकृति.)

दंष्ट्राकरालवदनो भ्रुकुटी कुटिलेक्षणः।

\(21\) दक्षिणो भीतिरुत्खड्गो करण्डिमुकुटोज्वलः॥ 22.59 ॥

(21.दक्षिणेखड्गमन्यच्च-----दक्षिणो ख़ड्गमस्यः)

वरुणश्श्यामलः पाशहस्तो वामेऽभयप्रदः।

करंडिमुकुटश्चैव वायुर्धूम्रो (22) द्विबाहुकः॥ 22.60 ॥

(22.द्विहस्तकः)

अङ्गुणो दक्षिणे हस्ते वामः कट्यवलम्बनः।

मरुतो वायुना तुल्यास्सोमस्पोमवदिष्यते॥ 22.61 ॥

ईशानो रुद्रवत्कल्प्यस्तेषां वाहनमुच्यते।

\* ब्रह्मादीनां वाहनानि.\*

हंसो विधारू रुद्रस्य वृषस्सूर्यस्यघोटकः॥ 22.63 ॥

मकरश्शूर्पकारातेश्शक्तपाणेश्च बर्हिणः।

दुर्गायाः केसरी प्रोक्तो विघ्नराजस्य मूषकः॥ 22.64 ॥

नरो यक्षाधिराजस्य शुनापीरस्य कुंजरः।

अघ्नेर्मेषः कृतां तस्य लुलायो वाहनं भवेत्॥ 22.65 ॥

पिशाचो निरृतेर्यानं मकरो वरुणस्य तु।

प्राणस्य हरिणः प्रोक्तस्स एव मरुतामपि॥ 22.66 ॥

\* मूलपरिवारबेरयोर्मानभेदः\*

उच्छ्रायं मूलबेरस्य चतुर्धा विभजेत्ततः।

\(23\) तत्रैकभागमुच्छ्रायं परिवारेषु कल्पयेत्॥ 22.67 ॥

(23.त्रिष्वेकभागमुच्छ्रायं---त्रिद्व्येक---तद्वैक.)

\(24\) मानाङ्गुलेन वा यद्वा देहलब्धाङ्गुलेन वा।

(24. वामाङ्गुलेन)

अष्टाङ्गुल समुच्छ्रायं द्वादशाङ्गुलमेव वा॥ 22.68 ॥

द्विगुणं वा यथायोगमुच्छ्रायं परिकल्पयेत्।

स्थाने मूलप्रतिकृतेः परिवाराश्च ते स्थिताः॥ 22.69 ॥

आसीनाश्चासने तस्य शय्यायां शयनं वाना।

असीना वा स्थिता वापि (25) कामचाराश्चतुर्मुख॥ 22.70 ॥

(25.परिवारा.)

प्रलम्बफलकायाम घनविस्तार (26) निर्णयम्।

कथ्यते पंचतालस्यादायामो घनमङ्गुलम्॥ 22.71 ॥

(26.कर्णिकाः)

अर्धायामं च विस्तारं कुर्या त्तत्सुकृतं यथा।

प्रतिमास्तदङ्गानां कौटिल्यार्जवसिद्धये॥ 22.72 ॥

लम्बमानं यदुच्छिष्टं तदर्धं कमलासन।

शिखामण्यादिसुषिरमनेकं तत्रकल्पयेत्॥ 22.73 ॥

सूत्राणि सुषिरैस्तैस्तैर्लम्बयेच्च (27) पृथक्स्वयम्।

जानीयादार्जवं तेन प्रत्यङ्गमविचारयन्॥ 22.74 ॥

(27.पृथक् पृथक्.)

इति श्रीपाञ्चरात्रे महोपनिषदि पाद्मसंहितायां

क्रियापादे परिवार (28) विधिर्नाम

द्वाविंशोऽध्यायः

(28.विधानं नाम.)

--------\*\*\*\*\*\*\*\*\*\*\*\*\*\*----------

पाद्मसंहितायाम्

त्रयोविंशोऽध्यायः

\* पूजोपकरणानि\*

श्रीभगवान्----

आराधनोपकरणं तस्य लक्षणमेव वा।

उच्यते संप्रति ब्रह्मन् (1) श्रूयतां तदशेषतः॥ 23.1 ॥

(1.उच्छ्रायं)

लोहजान् दीपिकास्तंभान् चतुर्हस्तसमुच्छ्रयान्।

त्रिहस्तानेकहस्तान्वा द्विहस्तान्वा यथाबलम्॥ 23.2 ॥

\(2\) ताम्रजान्वा राजतीयानयुग्मैस्नेहधारणैः।

युग्मैर्वा (3) वृत्तिविस्तीर्णै र्बह्वश्रैर्वा परिष्कृतान्॥ 23.3 ॥

(2.तालवालान् दर्शनीया.) (3.वृत्तविस्तारबह्वग्रैर्वा)

स्नेहधाराग्रतः क्लप्तपद्मकोशैरलंकृतान्।

कुर्यादर्घ्यादिपात्राणि सौवर्णानीतराणि वा॥ 23.4 ॥

राजतान्युभयाभावे शुद्धताम्रमयानि वा।

पै शाचलोहवर्ज्यानि यथावित्तानुसारतः॥ 23.5 ॥

व्याकोच पंकजाभानि चक्राद्यङ्गानि मध्यतः।

प्रस्थमानावरद्रव्यपूवयोग्यान्तराणि च॥ 23.6 ॥

शङ्खशुक्तिस्वभावानि यद्वा पात्राणि कल्पयेत्।

नै वेद्यपात्राणि तथा सौवर्णानीतराणि वा॥ 23.7 ॥

\(4\) रजतस्योभयभावे शुद्धताम्रमयानि वा।

हविर्द्रव्यप्रमाणानि वृत्तानि परिकल्पयेत्॥ 23.8 ॥

(4.राजतान्युभया.)

दर्वीं हस्तायतामग्रमूलयोर्मण्डलाकृतिम्।

पानीयपात्रं सौवर्णमथवा कलधौतजम्॥ 23.9 ॥

वृत्तायतं सुवृत्तं वा भवेदायतमेव वा।

\(5\) प्रस्थमात्रप्रमाणाम्भः पूरयोग्यान्तरां शुभाम्॥

(5." प्रस्थमात्र" ---कृताम्जुजम्" इत्यन्तंपद्यद्वयं क्वचिन्न)

पादमानानुसारेण पादुके रैमये शुभे।

यद्वा रौप्यमये ताम्रमये वा पादसन्नि भे।

तदाधारं च तल्लोहं नृत्तंमध्ये कृताम्बुजम्।

पादावनेजनजलग्रहणं पात्रमद्भुतम्॥ 23.10 ॥

\(6\) त्रिपाद्वृत्तं सरोजाभं हैमं राजतमेव वा॥ 23.11 ॥

(6.त्रिवृत्तं वा.)

ताम्रं सचक्रचरणमपि वा पावनं सताम्।

आचामवारिग्रहणपात्रमुत्तमलोहजम्॥ 23.12 ॥

सरोजकर्णिकाकारं कुर्यादद्भुतदर्शनम्।

कङ्कतं कनकं रूप्यमपिवा ष्टाङ्गुलायतम्॥ 23.13 ॥

ष़डङ्गुलायतं यद्वा तदर्धाङ्गुलविस्तृतम्।

विंशत्या दशनै र्युक्तं भवेदुभयतो मुखम्॥ 23.14 ॥

यद्वा षोडशभिर्दन्तैरष्टाभिर्वा त्रियंगुलम्।

सौवर्णमंजनक्षोदभाजनं पुंमृगाकृति॥ 23.15 ॥

सिह्माकारं भवेद्यद्वा हंसाकारमथापि वा।

शिरोबिलं शलाका च द्वादशाङ्गुलमायता॥ 23.16 ॥

अष्टांगुला वा सौवर्णी भवेदुभयतो मुखा।

मुखं च केसरफलप्रतिमं संहतं भवेत्॥ 23.17 ॥

दर्पणं प्रतिमायानं तदर्धं वासुशो भनम्।

वृत्तं कांस्यंमहारत्नखचितं वा यथावसु॥ 23.18 ॥

पादयुक्तमयुक्तं वा मुखमानमथापि वा।

कार्तस्वरमयी वृत्ता राजती वा (7) थ पावनी॥ 23.19 ॥

(7.यथावनु.)

अरत्निमानविस्तारा मध्येऽष्टदलसंयुता।

प्रतिपद्मदलं मध्ये सुषिराणि शतं भवेत्॥ 23.20 ॥

\(8\) कर्णिकायां केसरेषु (9) विष्टरेषु शतं भवेत्।

अष्टोत्तरशतं भूयः पर्यन्तदलमध्यतः।

खचितं च महारत्नैरेनं धारासहस्रकम्॥ 23.21 ॥

(8.इदमर्धंक्वचिन्न.) (9.विवराणाम्.)

धाराष्टकेन संयुक्तमभिषेकाय कल्पयेत्।

\(10\) बिम्बानुगुणमानं वा तालमानावरान्तकम्॥ 23.22 ॥

(10.शङ्खवद्मादिबिम्बानां वा न्येमाना.)

\(11\) अथ वक्ष्यामि संक्षेपात्पताकालक्षणं द्विज।

अष्टतालायतं वस्त्रं दशतालायतं तु वा॥ 23.23 ॥

(11."अथनक्ष्यामि" ---"संस्कृत्य योजयेत्" इत्यन्तं क्वचिन्न.)

आयामसमविस्तीर्ण क्षौमं कार्पासंजं तु वा।

सुश्लक्ष्णं शोभनाकारं नानावर्णविचित्रितम्॥ 23.24 ॥

विधाय सूत्रमार्गेण चतुरश्रं पुरासमम्।

विभज्य कोणसूत्राभ्यां पूर्वभागं तु लोपयेत्॥ 23.25 ॥

दक्षिणोत्तरपाश्चात्यैर्भागै रेकसितां नयेत्।

तस्याः पश्चिमपार्श्वे तु यष्टिं संस्कृत्ययौजयेत्॥ 23.26 ॥

व्याकोच पङ्कजाकारं शुद्दमुत्तमलोहजम्।

अढका (12) पूरमानाम्भः पूरयोग्यमहाबिलम्॥ 23.27 ॥

(12.परिमाण----वरमाना)

हस्तदीर्घजलस्रावी पार्श्वमानोपशोभितम्।

कल्पयेदपरं स्नानपात्रं मुक्तापरिष्कृतम्॥ 23.28 ॥

यद्वा शङ्खनिभाकारमग्रतोजलनालकम्।

धूपपात्रं सरोजाभं सुवर्णादिविनिर्मितम्!॥ 23.29 ॥

\(13\) हस्तमानान्तरालं स्यान्नालयुक्तं त्रिपात् द्विपात्।

पादयोरपि (14) तत्तत्स्यादुत्सेधश्चतुरंगुलः॥ 23.30 ॥

(13.हस्तमानायता तालमानयुक्ता.) (14.तस्यस्या.)

अनेक सुषितं तस्यविधानं सहजं भवेत्।

अथ वा विकसत्पद्म (15) सदृशाकारशोभितम्॥ 23.31 ॥

(15.समुद्रा)

\(16\) इन्दुनालं तथाङ्घ्रौ च दण्डाग्रे सुप्रतिष्ठितम्।

दीपपात्रं तथा नालमध्ये कुमुदकुट्मलम्॥ 23.32 ॥

(16.भुजनालं तथाङ्घौ बुजुनालंतथानङ्घ्रि.)

वर्त्याधारैश्शतेनापि युक्तमष्टभिरेव वा।

विशत्या वाष्टभिश्चैव द्वाभ्यां वा दशभिश्चततम्॥ 23.33 ॥

अष्टभिर्वा यथाशक्ति कल्पयेच्छिल्पवित्तमः।

शब्दब्रह्ममयी घण्टा हस्तोत्सेधप्रमाणिका॥ 23.34 ॥

ब्रह्मण्डगोलकाकारस्सौराष्ट्रावयवो भवेत्।

अधोमुखस्तालमानविस्तारोत्सेधसंमितः॥ 23.35 ॥

प्रदीपतुल्यसंस्थान स्तीक्ष्णाभ्यन्तरतालुकः।

\(17\) तालोनदण्डमूले स्यादग्रे सु स्थितपक्षिराट्॥ 23.36 ॥

(17.तालेन दण्‍डो.)

चक्राग्रां पङ्कजाग्रं वा घण्टैषा परिकीर्तिता।

नालबन्धाश्चस्रोऽन्या घण्टा प्रतिदिशं कृता॥ 23.37 ॥

एतस्या मेव घण्टायां यद्वा वित्तानुसारतः।

नीराजनक्रिया पात्यो हेमादि द्रव्यनिर्मिताः॥ 23.38 ॥

त्रितालायत विस्त्रीर्णा वृत्तमध्यसरोरुहः।

नववासप्तवा पंच तिस्रश्चैकापि भवेत्॥ 23.39 ॥

बलिपात्रं चतुस्त्रालं हेमादि द्रव्यनिर्मितम्।

वृत्तं वा चतुरश्रं वा बह्वश्रं वा यथारुचि॥ 23.40 ॥

मध्यतोऽष्टदलांभोजमथवा षोडशच्छदम्।

द्वादशच्छदसं युक्तमपि वा परिकल्पयेत्॥ 23.41 ॥

मुक्तातपत्रं धवलं शशिभिम्बसम प्रभम्।

सितातपत्राणि तथा (18) बर्हिपत्र मयानि च॥ 23.42 ॥

(18.बलिपात्र.)

आतपत्राण्यनेकानि हैमदण्डानि पद्मज।

व्यजनानि च भूयांसि कल्याणानि महान्ति च॥ 23.43 ॥

चामराणि च शुभ्राणि रत्नाकल्पमयानि च।

चतुष्ट (19) मेकदंभानि पूजाङ्गानि यथायथम्॥ 23.44 ॥

(19.मेघडं)

कल्पयेन्नाग लतिका दलपात्रं च रै मयम्।

अरत्निमानविस्तीर्णं तन्मानोत्सेधदण्डकम्॥ 23.45 ॥

सपर्याविष्टरं ब्रह्मन् हस्तमानोन्नतं शुभम्।

तद्वा न्यूनसमुत्सेधं यद्वा वित्तानुसारतः॥ 23.46 ॥

अरत्निमात्र विस्तारं तन्मानायामकल्पनम्।

संह्मपादयुतं यद्वा हस्तिपाद चतुष्टयम्॥ 23.47 ॥

शार्दुलपादमथवा हेमरत्न परिष्कृतम्।

चतुरश्रं मध्यक्लृप्त सरसीरुहचित्रितम्॥ 23.48 ॥

सचक्रं पीठसहितं मार्गयुक्तं सगात्रकम्।

यद्वा चक्रविनिर्मुक्तैं मार्गे (20) हस्तैः परिष्कृतम्॥ 23.49 ॥

(20.हंसैः)

तपनीय्यमयं यद्वा रजतादिविर्मितम्॥

दारुजं वा मणिच्छन्नं स्वर्ण (21) पट्टैर्विराजितम्॥ 23.50 ॥

(21.पट्टपरिष्कृतम्.)

स्नानासनं च पूर्वोक्तविस्तारोत्सेधसंमितं।

\(22\) द्विगुणं चायतं क्लप्तं मकरास्याम्बुनालकम्॥ 23.51 ॥

(22.द्विगुणास्यं कगमय)

चतुरङ्गुलपर्यन्तं तालोत्सेधविराजितम्।

\(23\) कुर्याच्चपूर्व वत्तस्य दर्शनीयमनुत्तमम्॥ 23.52 ॥

(23.चरणं)

अलङ्गारासनंचापि पूर्वो क्तचरणै र्युतम्।

द्विगुणायामविस्तारं हेमरत्न विभूषितम्॥ 23.53 ॥

पादहीनं चतुस्ताल विस्तारं द्विगुणायतम्।

घनं च द्व्यंगुलं तस्य भोजनासनमीरितम्॥ 23.54 ॥

यात्रासनं च विस्तीर्णं द्विहस्तं ह्रस्वपादकम्।

द्विगुणं चायतं तस्य सालं तालोन्नतं भवेत्॥ 23.55 ॥

यानविष्टरसालस्य मध्ये द्वारं प्रकल्पयेत्।

अवतारकथोपेतं हेमरत्नपरिष्कृतम्॥ 23.56 ॥

आसनानि यथोक्तानि लोहजानि चतुर्मुख।

दारुजानि यथालाभं कल्पयेच्छिल्पवित्तमः॥ 23.57 ॥

यद्वा सनानामायामो विस्तारश्चोन्नतिस्तथा।

अर्चाप्रमाणानुगुणं कल्पयेदिति निर्णयः॥ 23.58 ॥

यत्रासनं रथं वापि कुर्याद्वित्तानुसारतः।

सितासितारुणामिश्रतुकुलपरिकल्पितान्॥ 23.59 ॥

ध्वजान् कार्तस्वरमयै र्दंडै (24) श्चापि विराजितान्।

वाहनानि च देवानां दण्डाग्रे परिकल्पयेत्॥ 23.60 ॥

(24.श्चपरिकल्पितान्)

\(25\) प्लाक्षान्वा वैणवान् दण्डान् केवलान्परिकल्पयेत्।

जलद्रोणीं कटाहं च हेमादि द्रव्यनिर्मितम्॥ 23.61 ॥

(25.लाक्षा.)

अगाधमभिषेकार्थं देवस्य परिकल्पयेत्।

नानाविधानि वाद्यानि वीणादीनि च कल्पयेत्॥ 23.62 ॥

अर्घ्यपाद्यादि पात्राणां पात्रमानानुसारतः।

चरणानि सुवर्णादि द्रव्यक्लप्तानि (26) कारयेत्॥ 23.63 ॥

(26. कल्पयेत्.)

इति श्रिपाञ्चरात्रे महोपनिषदि

क्रियापादे पूजोपकरण (27) लक्षणं नाम

त्रयोविंशोऽध्यायः

(27.विधानं.)

------------\*\*\*\*\*\*\*\*\*--------------

पाद्मसंहितायाम्

चतुर्विंशोऽद्यायः

\* आचार्यलक्षणाङ्गुरार्पणादि\*

श्रीभागवान्----

आचार्यलक्षणं ब्रह्मन् कथयामि यथातथाम्।

\(1\) आदौ तु ब्राह्मणो विद्वान् पञ्चरात्रपरायणः॥ 24.1 ॥

(1.इतमर्धंक्वचिन्न.)

सर्वदोषविनिर्मुक्तमशेषगुणभाजनम्।

आचार्यं वरयेत्पूर्वं तदधीना हिसिद्धयः॥ 24.2 ॥

न्यूनातिरेकनिर्मुक्तकल्याणावयवश्शुचिः।

कल्याणहस्तश्श्रुतवान् वृत्तवान् शीलवानपि॥ 24.3 ॥

आम्नायेचन्दसि तथा ब्राह्मणो धर्मवत्सलः।

पंच कालविधानज्ञस्तकत्कर्मनियतः क्षमीः॥ 24.4 ॥

जितेन्द्रियः (2) प्रश्श्रीमानुहापोहविचक्षणः।

षट्कर्मकृत् षडध्वज्षञ्षडङ्गविदलोलुपः॥ 24.5 ॥

(2.प्रभुर्दीमान्.)

षोडशन्याचतुरस्सौम्यस्तिद्धान्तभेदवित्।

ऋजुर्दयावान् (3) ब्रह्मज्ञत्सत्यवाक् शिष्टसंमतः॥ 24.6 ॥

(3.धर्मज्ञस्सत्यवागिष्ट कर्मकृत्.)

व्याख्याता धृतिमानार्यः पूर्वभाषी प्रियंवदः।

स्मितपूर्वाभिभाषी च सात्विको न्यायवित्तमः॥ 24.7 ॥

दर्शनीयो युवा वादि वा देषु च विचक्षणः।

कुशाग्रीयमतिश्शान्तः (4) नीतिज्ञोदेशकालवित्॥ 24.8 ॥

(4.कृतज्ञः कालदेशवित्.)

अनसूयो जितद्वन्द्वस्समस्सर्वेषु जन्तुषु।

व्यसनाभ्युदये शश्वदेकरूपस्सदव्ययः॥ 24.9 ॥

मितभाषी ध्यानपरो द्वादशाक्षरचिन्तकः।

मानसाराधनपरः पंचरात्रपरायणः॥ 24.10 ॥

स्वतन्त्रो वृद्धसेवी च (5) रूपवानपि चास्तिकः।

अब्रह्मनिन्दकस्सर्वस्मृतिमान् कीर्तिमानपि॥ 24.11 ॥

(5.त्रपावानपि.)

सर्वापवादनिर्मक्तस्सर्वकल्याणलक्षणः।

\(6\) सर्वशास्त्रार्थवेत्ता च दीक्षितश्चक्रमण्डले॥ 24.12 ॥

(6.सर्वव्यादिविनिर्मुक्तः)

गृहस्थो ब्रह्मचारी च वानप्रस्थोऽथवा भवेत्।

अधिकारी भवेदेष यथोक्तगुणभाजनम्॥ 24.13 ॥

आचार्यत्वे तथार्त्विह्ये तादृशानेव भूसुरान्।

गुणैस्सर्वैस्समुदितान् कर्मनिर्वहणक्षमान्॥ 24.14 ॥

वरयेद्गुरुणा (7) सार्धं यजमानः प्रयत्नवान्।

\(8\) वटुर्युवा समोवृद्धश्चतुर्थापरिकथ्यते॥ 24.15 ॥

(7.सर्वं यजमानस्सभजयन्) (8."वटुर्यवा"----" प्रदापयेत्" इत्यन्तं क्वचिन्न)

द्वयोर्विभागितस्सम्यक्सविभागश्च कथ्यते।

वर्षात् षोडशकादर्वाक् वटुरित्यभिधीयते॥ 24.16 ॥

वटुर्यावा समो वृद्धो योग्यो नित्यार्चनाविधौ।

नै मित्तिके साङ्गुरे तु समश्श्रेष्ठतमेनवा॥ 24.17 ॥

समये जमानस्तु गां भुवं कांचनं तथा।

नालिकेरं च कर्मादवाचार्याय प्रदापयेत्॥ 24.18 ॥

ऋत्विजष्षोडश ब्रह्मन् यद्वाष्टौ चतुरोपि वा।

आचार्योणय थोकैन ऋत्विग्भिश्च यथोदितैः॥ 24.19 ॥

स्थापयेन्मन्दिरे विष्णु यजमानः प्रयत्नवान्।

सर्वान् कामानवाप्नोति नात्रिकार्या विचारणा॥ 24.20 ॥

अन्यथा चेद्धरिं धाम्निस्थापयेन्मूढचेतनः।

नै वेष्टं फलमाप्नोति म्रियते चा चिरात्स्वयम्॥ 24.21 ॥

न च धाम चिरस्थायि न च राष्ट्रं नराधिपः।

नसन्निधतै भगवान् न च प्रीणाति चेज्यया॥ 24.22 ॥

नै वाधिकारी नस्यापी ब्राह्मणो प्युक्तलक्षणः।

इतरेपि त्रयोवर्णाः यजने वाधिकारिणः॥ 24.23 ॥

न कुण्‍ड गोलौ नै वान्ये भवेयुरनुलोमजाः।

कर्माधिकारिणो नैव व्रात्या वै ब्रह्मयोनयः॥ 24.24 ॥

नै तेषामदिकारोऽस्ति सूतादीनां चतुर्मुख।

\* अङ्गुरार्पणम्\*

प्रतिष्ठा कर्मणः पूर्व मङ्कुरारोपणं भवेत्॥ 24.25 ॥

न कर्मफलदं ब्रह्मन् अङ्कररोपणं विना।

तस्मादारभ्यमाणेषु (9) प्रतिष्ठादिषु कर्मसु॥ 24.26 ॥

(9.कर्षणादिषु.)

प्रागेव वापयेद्बीजान् अङ्कुरार्थं यथाविधि।

द्वादशाहे नवाहे वा सस्ताहे पञ्चमेऽहनि॥ 24.27 ॥

तृतीयेऽहनि वा कुर्यात्कर्मारम्भदिनं प्रति।

पालिकसु शरावेषु घटिकासु च वापयेत्॥ 24.28 ॥

अङ्गुराणि प्रशस्तानि पात्रेषु त्रिविधेष्वपि।

साङ्गुलं हस्तमुत्सेधं पालिकानामथाननम्॥ 24.29 ॥

षोडशाङ्गुलविस्तारं बिलं सप्तांगुलं भवेत्॥

पादपीठस्य विस्तार (10) मधश्चैवांगुलं भवेत्॥ 24.30 ॥

(10.मधश्चाष्टाङ्गुलम्.)

उन्मत्तकुसुमाकारं वक्त्रमम्बोजसन्निभम्।

द्वाविंशांगुल (11) मायामो घटिकानांप्रकीर्तितः॥ 24.31 ॥

(11.मुत्सेधं)

घटिकाः पञ्चवक्त्रास्स्युस्तन्मध्ये तु घुटाकृतिः।

षडङ्गुलं च विस्तिर्णं एतानां मध्यमं मुखम्॥ 24.32 ॥

चतुष्टयं चतुर्दिक्षु चतुरंगुलमाननम्।

विंशत्यंगुलमुत्सेधं विस्तारं द्वादशांगुलम्॥ 24.33 ॥

शरावेषु विजानीयाद्यद्वा मानं यथावसु।

\(12\) हेमादि लोहजास्सर्वाः मृण्मया वा यथावसु॥ 24.34 ॥

(12." हेमादि---यथावनु" इत्वर्धंक्वचिन्न)

षट्त्रिंशत्पालिकाश्चैव षट्त्रिंशद्घटि कास्तथा।

शरावाश्चापि षट्त्रिंशदेवमष्टोत्तरं शतम्॥ 24.35 ॥

उत्तमा क्ल् प्तिरुदिता जघन्या क्ल् प्तिरुच्यते।

प्रत्येकं षोडश ग्राह्या भवेयुर्द्वादशापि वा॥ 24.36 ॥

अष्टौ वा स्युश्चतस्रो वा शरावघटपालिकाः।

सर्वार्थे पालिका यद्वाषोडशाष्टौ यथाबलम्॥ 24.37 ॥

चतस्रो वा ततस्तासु मङ्गलाङ्गुलकल्पना।

अयुग्मा मानुषे कार्या दैवेयुग्मास्तु पालिकाः॥ 24.38 ॥

अङ्गुलावापनस्ताने मण्डपं परिकल्पयेत्।

शुभे विविक्तेऽभिमते देशे वै देशि कोत्तमः॥ 24.39 ॥

चतुर्दिक्षु चतुर्द्वारं चतुर्वदनमालिकम्‌।

दर्भमालापरिक्षिप्तं मुक्तादामविराजितम्॥ 24.40 ॥

\(13\) वितानक्षौमविस्तारं गोमयालिप्तभूतलं।

प्रदीपमालाविततमक्षतैश्चापिनर्वतः॥ 24.41 ॥

(13.वितत.)

सुधाचूर्णैश्च धवलै श्चित्रिताभ्यन्तरस्थलम्।

मण्डपं कल्पयित्वैवं गृह्णियात्तत्रमृत्तिकाम्॥ 24.42 ॥

खनित्रं क्षालयित्वाद्भिराच्छाद्य नववाससा।

\(14\) विष्वक्सेनमथो वापि वैनतेयमथापिवा॥ 24.43 ॥

(14."विष्वक्सेन----मथापिवा" इत्यर्धंक्वचिन्न दृश्यते.)

सुमनोभिरलंकृत्य ऋत्विग्भिर्वाहयेद्गुरुः।

गजस्कन्धं रथं वाश्व मारूढो वाहको नयेत्॥ 24.44 ॥

छत्रध्वजपताकाभिस्सार्ध मङ्गुरभाजनैः।

त्रिविधैर्मङ्गलैस्तूर्यैं रपिचोद्घोष्यसर्वतः॥ 24.45 ॥

भक्तैर्भागवतैस्सार्धं यतिभिर्मुनिभिस्तथा।

निष्क्रम्य शाकुनं सूक्तं पाठयन् भह्वृचानपि॥ 24.46 ॥

प्राचीमुदीचीं वा दूरां दिशंगत्वा मनोहरे।

शुचौ देशे मृदं शुद्धां खनित्रेण समुद्धरेत्॥ 24.47 ॥

अस्त्रमन्त्रेण धरणीं संप्रोक्ष्य प्रथमं गुरुः।

महीसूक्तेन संस्पृश्य धायन्ने काग्रचेतसा॥ 24.48 ॥

मूर्तिं देवस्य वाराहीं अभ्यर्च कुसुमैर्भुवम्।

\(15\) अस्त्राम्बुना प्रौक्षितेन पुष्पेरभ्यर्चितेन च॥ 24.49 ॥

खनित्रेण खनेद्भूमिं प्राङ्मुखः क्रोडविद्यया।

(15.अस्त्रा--र्चितेन च" इदमप्यर्धं कोशान्तरेनास्ति.)

लोहजे भाजने मृत्स्नां वेत्रजे वाथ भाजने॥ 24.50 ॥

गृहीत्वा मुलमन्त्रेण वेष्टयित्वा च वाससा।

प्रत्यग्रेण तथा नद्या वालुकान् गोमयां स्तथा॥ 24.51 ॥

गोकुलात्पूर्वनत्पात्रे गृहीत्वा च्छाद्य चांशुकैः।

याने (16)हये गजे वापि समारोप्य गुरुस्प्वयम्॥ 24.52 ॥

ऋत्विग्भिस्सहितैस्तूक्तमधीयानैश्च शाकुलम्।

(16.गजेरथे)

श्रीसूक्तं भूमिसूक्तं च तूर्याण्यपि च घोषयेत्॥ 24.53 ॥

गत्वा प्रदक्षिणं ग्रामं प्रविशेन्मण्टपं ततः।

आचार्यामूर्तिपाश्चैव (17) नूतनक्षौमवाससः॥ 24.54 ॥

(17.कृतन्नानः कृताह्निकः)

सोत्तरीयास्स्वलंकारास्सोष्णीषास्साङ्गुलीयकाः।

सुरभीकृतसर्वाङ्गास्स्रग्विणो मृष्टकुण्टलाः॥ 24.55 ॥

\(18\) श्वेतया मृत्स्नया सम्यक्परिक्षिप्तोर्ध्वपुण्ड्रकाः।

\(19\) पवित्रपाणयस्स्नाताः प्राणायामपरायणाः॥ 24.56 ॥

(18.श्वेत----काः इदमर्धं क्वचिन्न) (19.पवित्रपाणिर्नियताः)

कृताचामाः कृतन्यासाः जप्तमन्त्रा (20) यथातथम्।

\(21\) तदर्थमर्थयित्वा तु यजमानसमन्विताः॥ 24.57 ॥

(20.यथायथम्) (21."तदर्ध----विधाइति मेकं पद्यं केषुचिन्नलभ्यते.)

भगवन्तं जगद्वोनिं पूजयित्वा विधनतः।

संप्रोक्ष्य पालिकाक्षेत्र मद्भिशुद्धाभिरञ्जसा॥ 24.58 ॥

चन्दनार्दाणि सूत्राणि स्फालयेयुरनुक्रमात्।

प्रागायतानि प्रथमं ऋजूनि द्वादश स्फुटम्॥ 24.59 ॥

तथोदगायताग्राणि दश पञ्च च कल्पयेत्।

आशास्वष्टासु मध्येच शरवघटपालिकाः॥ 24.60 ॥

द्वादश द्वादश स्थाप्याश्शतमष्टोत्तरं तथा।

आग्नेये नैऋते भागे तथा यम्ये च पालिकाः॥ 24.61 ॥

घटिका वारुणे ब्राह्मे तथा पौरन्दरे पि च।

शरा वा मारुते सौम्येरौद्रे चापि यथाविधि॥ 24.62 ॥

प्राग्रायतानि नव वा सूत्राणि परिकल्पयेत्।

\(22\) द्वादशैवेतराणु स्युश्शरावघटपालिकाः॥ 24.63 ॥

(22.द्वादशैतेतराणि)

अष्टौ च चत्वारिंशच्च यद्वा सूत्राणि कल्पयेत्।

नवैव द्विप्रकाराणि षट् त्रिंशत्पालिकादयः॥ 24.64 ॥

प्रागायतानि नव वा उधीचीनायतानि षट्।

चतुर्विंशतिपात्राणि यद्वा प्रागयतानि च॥ 24.65 ॥

चत्वारि सूत्राण्यन्यानि पंच द्वादश कल्पने।

सर्वार्थपक्षे प्रथमे पंचैव द्पिविधान्यपि॥ 24.66 ॥

यद्वेन्दुकुम्भं परितः पालिकाष्षोडशस्थिताः।

\(23\) द्वादशापि तथैवाष्टौ चतस्रो (24) वा दिशं प्रति॥ 24.67 ॥

(23.पालिकापि) (24.विदिशं प्रति.)

सूत्रपात्रेषु सर्वत्र प्रत्यक्सोमघटस्थितिः।

शक्त्यपेक्षं पालिकानां पक्षभेदः प्रदर्शितः॥ 24.68 ॥

प्रक्षाल्य विष्णुगायत्र्या शरवघटपालिकाः।

सहदेवी च दूर्वा च सार्धमश्वत्थपल्लवैः॥ 24.69 ॥

कण्ठेषु पालिकादीनां बन्दनीयाश्चतुर्मुख।

कुशकाशतृणै सैषां बिलमूलानि पूरयेत्॥ 24.70 ॥

बिलानि प्रथमं मृद्भिर्वालुकाभिरनन्तरम्।

करीषचूर्णैरुपरि समृद्धं पूरयेद्बिलम्॥ 24.71 ॥

पादेषु पालिकादीनां शालिन्व्रीहीनथापि वा।

आढकं वा तदर्धं वा प्रस्थं वा तिलतण्डुलान्॥ 24.72 ॥

प्रतिपादं विनिक्षिप्य चतुरश्रमथापि वा।

वृत्तं विस्तारयेत्पूर्वं पालिकार्दीन् ततः क्रमात्॥ 24.73 ॥

न्यसेत्पादेषु धान्येषु मन्त्रैरेतै (25) र्यथाक्रमम्।

स्थाने यथोकै घटिकाः पारमेष्ठ्या तु विद्यया॥ 24.74 ॥

(25.यथातथम्.)

\(26\) पुरुषाख्येन मन्त्रेण पालिकास्तदनन्तरम्।

शरावान्विश्वमन्त्रेण पाङ्मुखो वाप्युमङ्मुखः॥ 24.75 ॥

(26. पुरुषाह्वय.)

ब्रह्मादीशानपर्यन्तं न्याससैषामनु क्रमात्।

वासोभिर्वेष्टयेत्सर्वान् प्रत्येकं मूलविद्यया॥ 24.76 ॥

प्रतिव्यूहं तु वा शक्तौ छादयेद्वाससोपरि।

स्थाने पश्चात्तु सर्वेषां (27) सोमकुम्भं निवेशयेत्॥ 24.77 ॥

(27.सोदकुंभं निवेदयेत्.)

धान्यराशौ यथापूर्वमावेष्ट्य नवाससा।

गन्धोदकेन संपूर्णेतस्मिन् (28) रत्नानि (29) विन्यतेत्॥ 24.78 ॥

(28.वृत्तानि पूरयेत्---निक्षिपेत्) (29.वृत्तानि.)

नीवाराश्शालयो मुद्गाश्श्यामाकाश्च प्रियङ्गवः।

यवास्तिलाश्च गोधूमाः येचान्ये याज्ञिका मताः॥ 24.79 ॥

तेशां भीजानि निक्षिप्य पात्रे महति नुतने।

तत्पात्रं मूर्ध्नि विन्यस्य तूर्यघोषपुरस्सरम्॥ 24.80 ॥

परीत्य मन्दिरं पात्र शालि (30) द्रोणार्धशोभिते।

पाग्देशे पालिकादीनां निवेश्य सुसमाहितः॥ 24.81 ॥

(30.द्रोणार्धतण्डुले)

पयोभिः क्षालयेद्धान्यभीजानि विविधानि च।

प्रच्छाद्यनववस्त्रेण पुर्णाहं कारये(31) त्पुनः॥ 24.82 ॥

(31.त्ततः)

\(32\) शङ्खभेर्यादिनादेन वादयित्वा दिशोदश।

ध्यात्या च पालिकादीनामधिदेवाननुक्रमात्॥ 24.83 ॥

(32.शङ्खतूर्यादि.)

घटिकानां विधातारं पालिकानां जनार्धनम्।

ईशानं च शरावाणां (33) द्यात्वाभ्यर्च्य यथाविधि॥ 24.84 ॥

(33.फृतारोपणमाचरेत्)

तोरणानि ध्वजांश्चैव द्वारकुम्भांश्च देशिकः।

कुमुदादि गणांश्चैव समभ्यर्चयथाविधि॥ 24.85 ॥

र्चयेत्पालिकादीनामधि देवाननुक्रमात्।

सोमकुम्भे ततस्सोमं यजेदावाह्य च स्वयम्॥ 24.86 ॥

\(34\) निवेद्य पायसं हव्यं जुहुयात्सर्पिषाशतम्।

चतस्रस्समिधश्चैन मूलमन्त्रेण मन्त्रवित्॥ 24.87 ॥

(34.निवेद्यपायसान्नं वा सुद्धान्नं वा यथारुचि। जीजानां साधनर्थं तु जुहुयात्सर्पिषा शतम्. तत्सङ्ख्यास्समिधश्चेति मूल.)

चरुं पुरुषसूकैन पूर्णाहुत्यन्तमाचरेत्।

घृतेन सोममन्त्रेण जुहुयाच्छतमाहुतीः॥ 24.88 ॥

संपाताज्येन संस्पर्श्य स्पर्शमन्त्रेण पालिकाः।

संपाताज्याव शेषं च बीजपात्रे विनिक्षिपेत्॥ 24.89 ॥

सोममन्त्रं शतं वारान् जप्त्वा विप्राभ्यसुज्ञया।

मुहूर्तेशोभने भीजान् वापयेत्पालिकादिषु॥ 24.90 ॥

ब्रह्मादीशानपर्यन्तं द्वादशाक्षरविद्यया।

आचार्यानुमता (35) श्चान्येवैष्णवा (36) ध्यानमास्थाताः॥ 24.91 ॥

(35.स्सर्वे.) (36.स्थानमास्थिताः)

आवपेयुरमी तूर्ष्णीं सिञ्चेत्कुम्भस्थवारिभिः।

\(37\) पिधानैश्चादयेत्सर्वं दद्याद्दिक्षु (38) बलिंततः॥ 24.92 ॥

(37.पिधायच्छादयेद्वस्त्रैः) (38.समं ततः)

रक्षिभ्यः कुमुदादिभ्यो बलिं दद्याद्दिवानिशम्।

\(39\) यजेत सोमं तत्कुम्भे पायसेन दिवानिशम्॥ 24.93 ॥

(39. इदं पद्यं क्वचिन्न.)

दीपांश्चारोपितान्रक्षेदनिर्वाणां यथा तथा।

द्विजेन्द्रांस्तोषयेदिष्टैस्ताम्बूलैस्सुमनः फलैः॥ 24.94 ॥

गुरुं च तोषयेद्वत्तैर्यजमानः प्रयत्नवान्।

सद्यो वा धान्यभीजानि यथोक्तविधिना वपेत्॥ 24.95 ॥

हरिद्रा वारिभिस्सिञ्चेदङ्कुराण्यभि वृद्धये।

\(40\) सोमकुंभजलेनापि नित्यं सिञ्चेतपालिकाः॥ 24.96 ॥

(40.इदमर्धं क्वचिदधिकमस्ति.)

अङ्गुरेषु च पीतेषु शुक्लेषु च तथा (41) शुभम्।

विद्यादृजुं प्ररूढेषु विपरीतेषु चाशुभम्॥ 24.97 ॥

(41.यजुम् विद्याच्छुभम्.)

कर्मार्थमङ्कु राण्यादौ यस्समारोपयेद्गुरुः।

स एव कर्मकार्त्स्न्येन कुर्यात्प्राज्ञोऽपि नेतरः॥ 24.98 ॥

अनुज्ञया वा तत्पुत्रश्शिष्यो वा तत्समाचरेत्।

ऋत्विजो वापितत्कर्म यद्यशक्तोगुरुर्भवेत्॥ 24.99 ॥

इति श्रीपाञ्चरात्रे महोपनिषदि

क्रियापादे आचार्यलक्षणाङ्कुरार्पण विधिर्नाम

चतुर्विंशोऽध्याय।

------------\*\*\*\*\*\*\*\*\*\*\*\*\*\*----------------

पाद्मसंहितायाम्

पंचविंशोऽध्यायः

\* प्रतिष्ठोपकरणानि\*

श्रीभगवान्---

अथातस्संप्रवक्ष्यामि प्रतिष्ठाविधिमुत्तमम्।

\* मुख्यकालनिरूपणम्\*

अयनं चोत्तरं मुख्यं जघन्यं दक्षिणायनम्॥ 25.1 ॥

स्थापनं द्रुवबेरस्य मुख्य एव सदेष्यते।

जङ्गमस्थापने मुख्ये जघन्ये (1) चापि वा भवेत्॥ 25.2 ॥

(1.जघन्ये वायुने.)

माघमासे भाद्रपदे प्रतिष्ठं मासि वर्जयेत्।

गुरावस्तं गते शुक्रे व्यतिपाते च वर्जयेत्॥ 25.3 ॥

सङ्क्रान्तौ दुर्दिनेचैव ग्रहणे सोमसूर्ययोः।

पारस्ताच्च पुरस्ताच्च षोडशाहानि वर्जयेत्॥ 25.4 ॥

अतिचारे तथा मासे पर्वयुग्मयुते तथा।

अप्रशस्तेषु योगेषु काणस्थूणान्धभेषु च॥ 25.5 ॥

एवमादिषुचान्येषु गर्हितेषु न तल्पयेत्।

राज्ञो राष्ट्रस्यचान्यस्य ग्रामस्य च गुरोस्तथा॥ 25.6 ॥

यजमानस्य धिष्ण्यस्य शुभेष्वनुगुणेषु च।

तिथिनक्षत्र वारेषु मुहूर्तेषु शुभेषु च॥ 25.7 ॥

प्रथमा च द्वितीया च पञ्चमी च त्रयोदशि।

तृतीया सप्तमी षष्ठीद्वादश्यैकादशी तथा॥ 25.8 ॥

दशमीपूर्णिमासी च शुक्लपक्षे शुभास्त्विमाः।

कृष्णे तु पञ्चिमीयावत्तिथयप्संप्रकीर्तिताः॥ 25.9 ॥

त्रिषूत्तरेषु रेवत्यामश्विन्यां रोहिणीषु च।

पुष्येपुनर्वसौ चापि हस्ते च श्रवणे तथा॥ 25.10 ॥

देवस्य स्थापनं कुर्याद्विष्णोरभ्युदया वहम्।

सोमे बृहस्पतिश्चैव भार्गवोऽथ बुधस्तथा॥ 25.11 ॥

एते सौम्यग्रहाः प्रोक्ताः प्रशस्ताः स्थापनं प्रति।

सैंहिके (2) यार्क वाराश्चरिक्तो वा स्थापने परे॥ 25.12 ॥

(2.नार्कसौराश्च.)

राशौ तृतीये षष्ठे वा स्थिताश्चेत् शुभशंसिनः।

द्वितीये च तृतीये च तथा पञ्चमषष्ठयोः॥ 25.13 ॥

सप्तमे नवमे चैव राशौ चै कादशे पुनः।

स्थितस्सुखकरश्चन्द्रः षट्सप्तदशमस्थितः॥ 25.14 ॥

भयकृद्भार्गवो ज्ञेयश्चन्द्रः क्रूरैर्निरीक्षितः।

अतिथौ वान्यकालेषु न (3) प्रशस्तश्चतुर्मुख॥ 25.15 ॥

(3.न प्रशस्तानि पद्मज.)

बहुनात्र किमुक्तेन सह मौहूर्तिकैर्गुरुः।

स्थापनं देवदेवस्य कुर्यात्कालेऽभिपूजिते॥ 25.16 ॥

\* अधिवासमण्डपस्थानम्\*

प्रासादस्याग्रतः कुर्यादधिवासन मण्टपम्।

प्रथमावरणे कुर्याते द्वितीयावरणेपि वा॥ 25.17 ॥

तृतीयावर्णे वापि देशे योग्यावकाशके।

\(4\) आशास्वष्टास्वभिमते देशे मण्टपकल्पनम्॥ 25.18 ॥

(4.अष्टास्वभिमते देशे दिषु मण्‍डपकल्पनं)

विस्तीर्णं दशभिर्हस्तैस्तावद्भिश्चायतं करैः।

चतुर्दिक्षुचतुर्द्वारं मण्डपं परिकल्पयेत्॥ 25.19 ॥

\* कुण्डकल्पनम्\*

तन्मध्ये पञ्चहस्ता स्याद्वेदी हस्त (5) समुच्छृता।

चतुरश्रेष्टकचिता कुण्डानि परितस्ततः॥ 25.20 ॥

(5.समुच्छ्रया.)

देविकायास्त्रिताले समानि विषमाणि वा।

चतुरश्रं चतुर्विंशदङ्गुलं भुतलं खनेत्॥ 25.21 ॥

विस्तारायामसदृशं परितः खातभूतलम्।

द्व्यंगुलं तद्बहिः कल्प्यं मेखलात्रयमैष्टकम्॥ 25.22 ॥

\(6\) कुण्डस्य प्रकृतेरर्वाक् चत्वारो मेखलास्तु वा।

कुण्डव्रकृतिरुच्छ्रायमंगुलानां च विंशतिः॥ 25.23 ॥

(6."कुण्डस्य" इति पद्यं क्वचिन्न.)

अधस्तादुन्नता तस्य षोडशांगुलमेखला।

तालोत्सेधमितापूर्वा मध्यमाष्टांगुलोन्नता॥ 25.24 ॥

तदन्धेनोच्छृता चान्या विस्तारश्चतुरंगुलः।

सर्वासां सात्विकी चाद्या मध्यमा राजसी मता॥ 25.25 ॥

\(7\) अन्या च तामसी ज्ञेया तदन्या त्रिगुणात्मिका।

पश्चिमे प्रकृते रूर्ध्वेयोनिः पञ्चदशांगुला॥ 25.26 ॥

(7. आन्त्या)

आयता मूलमारभ्य विस्तीर्णा क्रमशो भवेत्।

\(8\) अङ्गुलैर्दशभिष्षड्भिश्चतुर्भिर्द्व्यङ्गुलेन च॥ 25.27 ॥

(8."अङ्गुलैः---वद्भवेत्" इति पद्यं केषु चिन्नास्ति.)

एकेन चाग्रे (9) कल्प्यै व मेखलोपरि शोभना।

योनिवत्सन्नि वेशेन पिप्पलच्छदवद्भवेत्॥ 25.28 ॥

(9.कल्प्यैवम्.)

क्रमेण निम्ना प्रत्यक्‌स्था कुण्डस्याग्रे निवेशिता।

अग्रेच योने र्नालंस्यात् चतुरंगुलमायतम्॥ 25.29 ॥

त्र्यङ्गुलं नहनं मूले मुखे चैव षडङ्गुलम्।

काहलाकारवत्कुर्याद्यमस्य दिशि वा भवेत्॥ 25.30 ॥

योनि र्होता यदि भवेदुदीचीन मुखस्स्वयम्।

विना वा जुहुयाद्योनि मोक्षाय त्वरते यदि॥ 25.31 ॥

कुण्डमाने द्विहस्तादौ (10) मेखलादि च तादृशम्।

यद्वैकमेखलं कुण्डं (11) कर्ता सत्वरितो यदि॥ 25.32 ॥

(10.मेबलाद्यपि) (11.कर्तास्य त्वरितो)

कुण्डार्धं कोणभागार्धं द्वयं तेनैव संमितम्।

सूत्रमारभ्य कुण्डस्य मध्यं दक्षिणतो दिशि॥ 25.33 ॥

स्थापयित्वा पुरः पश्चात्सूत्तार्धं भ्रामयेत्ततः।

अर्थचन्द्रवदेतेन कुण्डमाविष्कृतं भवेत्॥ 25.34 ॥

कुण्डार्थादवशिष्टं यत्कोणे तस्यार्धमेव च।

कुण्डार्धं च द्वयं तेन संमितं सूत्रमायतम्॥ 25.35 ॥

\(12\) तत्कुण्डमध्ये संस्थाप्य स्थापयेद्दिषु सर्वतः।

वृत्तकुण्डं भवेत्तेन सन्निविष्टं सरोजवत्॥ 25.36 ॥

(12.कुण्डमध्ये तु संस्थाप्यभ्रामयेत्.)

दलानि मेखलास्थाने कल्पयेद्वादशाष्ट वा।

विभज्य पञ्चधा कुण्डं बहिर्भागं द्वयायतम्॥ 25.37 ॥

सूत्रं कुण्डस्य मध्ये तु स्थापयित्वा थपार्श्वयोः।

गमयेत्सूत्र (13) पा तान्तं त्रिकोणं तेन कल्पयेत्॥ 25.38 ॥

(13.पातं तु.)

संविभज्याष्टधा कुण्डं भागेनै केन वर्धयेत्।

उभाभ्यामपि भागभ्यां तस्मान्मध्यं प्रगृह्य च॥ 25.39 ॥

लाञ्छयेत् (14) षट्सु कोणेषु तत्र षट्सूत्रपातलनम्।

कृत्वा तत्र भवेत्कुण्डं षट्कोणं कमलासन॥ 25. 40 ॥

(14.सर्व.)

चतुर्विंशति (15)भागं तु कृत्वा क्षेत्रं (16) पुरोदितम्।

एकभागं बहिः पश्चात् सर्वत्रैव निवेशयेत्॥ 25.41 ॥

(15.भागान्तम्) (16.पुरस्कृतम्.)

मध्यात्कोणाद्गृहीत्वैवं पश्चात्तद्दिक्षु लाञ्चयेत्।

ततस्तत्सूत्र संयोगादष्टकोणं भवेत् स्फुटम्॥ 25.42 ॥

पञ्चकोण विभागेन सूत्रपातो विधीयते।

\(17\) पञ्चादशांगुलं सूत्रं कोणे कोणे तु पातयेत्॥ 25.43 ॥

(17.सप्तादशा.)

कोणान्तराणि कुर्वीत अष्टादशभिरङ्गुलैः।

\(18\) सूत्रयेत्पूर्वदिक्सूत्रं पंचकोणेतु पातयेत्॥ 25. 44 ॥

(18.सूत्रयेदष्टदिक्सूत्रं)

दशाङ्गुलं मध्यमं तु भ्रामयेत्समसूत्रकम्।

दशांङ्गुलं तथायोनिं कुर्यादश्वत्थपत्रवत्॥ 25.45 ॥

यादृग्विधं भवेत्कुण्डं तादृगेव तु मेखला।

योनिं कुण्डेषु सर्वेषु कल्पयेत्कमलासन॥ 25.46 ॥

योनिकुण्डेन योनिस्स्यात्पद्मकुण्डेन पङ्कजम्।

पद्मं कुण्डेषु सर्वेषु खातमध्ये प्रकल्पयेत्॥ 25.47 ॥

\(19\) पूर्वोक्तेतुदलस्थाने अराणि परिकल्पयेत्।

चक्रकुण्टं भवेत्तेन पद्मकुण्डं तदेव तु॥ 25.48 ॥

(19." पूर्वोकै----तदेवतु" इदं पद्यं क्वचिन्नस्ति)

ततोऽगुलिवशाद्वद्वा कुर्यात्कुण्डानि पद्मज।

\(20\) पूर्वदिक्चापकुण्डं च पश्चिमे ज्यां प्रकल्पयेत्॥ 25.49 ॥

(20." पूर्व----प्रकल्पयेत्" इदमर्धं केषु चिन्नदृश्यते.)

चतुर्विंशाङ्गुलं सूत्रं विस्तारायाम (21) संयुतम्।

चतुरश्रसमायुक्तं चतुरश्रं विधीयते॥ 25.50 ॥

(21. तस्समम्)

षष्ट्यङ्गुलं भवेच्चापं (22) ज्यातु षट्त्रिंशदंगुला।

चापकुण्डं भवेदेवं (23) द्वात्रिंशत्वङ्गुलं पुनः॥ 25.51 ॥

(22.सज्यंषट्त्रिंशदंगुलं) (23.पञ्चत्रिंशाङ्गुलं)

पातयोत्त्रिगुणे नत३ त्रिकोणं (24) विद्यते स्फुटम्।

पञ्चादशांगुलं सूत्रं मध्यतो भ्रामयेत्ततः॥ 25.52 ॥

(24. विन्यसेत्.)

वृत्तकुण्डं भवेदेवं पद्मकुण्डं तदेव तु।

पद्मं पद्म (25) समाकारं कर्णकादलसंयुतम्॥ 25.53 ॥

(25. समं कार्यम्.)

यथा वृत्तप्रमाणं हि तथा पद्मस्य लक्षणम्।

\* चतुष्कण्डादिविधिः\*

चतुरश्रं भवेत्कुण्डं वेद्याः प्राचिनभुतले॥ 25.54 ॥

कुण्डं दक्षिणतो विद्यादर्धचन्द्रसमाकृति।

वृत्तं तु पश्चिमे देशे उत्तरे कमलाकृति॥ 25.55 ॥

यद्वा त्रिकोणं तत्र स्या (26) च्चतुष्कुंडं प्रकल्पयेत्।

इन्द्रेशानास्तरे पद्मं यद्वा च चतुरश्रकम्॥ 25.56 ॥

(26.चतुष्कुंडप्रकल्पने)

\(27\) प्राक्प्रत्यक्कमलं कुण्डं पञ्चकुंड विधौ भवेत्।

दिश्यग्नेर्योनिकुंण्डं स्यात्रिकोणं तु त्रिचक्षुषः॥ 25.57 ॥

(27.प्राग्भवेत्कमलम्)

सप्तकुण्डविधानोऽयं प्रकारः कमलासन!

चतुरश्रं भवेत्प्राच्यामग्नेर्दिशि भगाकृति॥ 25.58 ॥

चापाकृति यमस्य स्यात् षडश्रं निरृतेर्भवेत्।

वरुणस्य भवेद्वृत्तं पञ्चाशं (28) मातरिश्वनः॥ 25.59 ॥

(28. मरुतो दिशि.)

त्रिकोणं नरवाहस्य ईशानस्याष्टकोणकम्।

चतुरश्रस्य कुण्डस्य प्राग्देशे कमलाकृति॥ 25.60 ॥

नवकुण्डविदौ (29) क्ल्‌प्तिरियं विषयम वह्निषु।

समवर्ह्निषु पूर्वादि दिक्षु कुण्डं क्रमाद्भवेत्॥ 25.61 ॥

(29.क्लप्तिस्तिर्यग्निषमवृत्तिषु.)

चतुरश्रं (30) ततश्चापं वृत्तं कोणत्रयान्वितम्।

चतुष्कुण्डविधाने स्यात् षट्कुण्डे तूच्यते विधिः॥ 25.62 ॥

(30.च तच्छापम्.)

चत्वारि पूर्ववत्कृत्वा दिश्यग्नेर्योनिकल्पनम्।

षडश्रं (31) दिशि कुण्डं स्यात्षडर्धनयनस्य तु॥ 25.63 ॥

(31.योनि)

अष्टकुण्डे त्वष्टदिक्षु (32) कुण्डान्यष्टौ यथाक्रमम्।

चतुरश्रं भगाकारं चापाकारं षडश्रकम्॥ 25.64 ॥

(32.कुर्यादष्टौ.)

वृत्तं पञ्चाश्रमुदितं त्रिकोणं चाष्टकोणकम्।

त्रीणि त्रीणि च कुण्डानि यद्वा दिषु प्रकल्पयेत्॥ 25.65 ॥

कमलं चत्रिकोणं च दिक्षु कुण्डस्य पार्श्वयोः।

कल्पयेच्च चतुर्दिक्षु द्विषट्केऽग्निविभिर्भवेत्॥ 25.66 ॥

\* मूर्तिसङ्ख्यानुगुणमग्निकल्पनम्\*

पञ्चमूर्ति प्रतिष्ठायां नवाग्निं परिकल्पयेत्।

पंचवासप्तवा वह्निं चतुर्मूतौ तु कल्पयेत्॥ 25.67 ॥

अष्टषड्वाथ (33) चतुरः कल्पयेज्जातवेदसः।

अथवा द्वादशाप्यर्ग्नी कल्पयेत्कमलासन॥ 25.68 ॥

(33.चत्वारि.)

एकमूर्तौ वीतिहोत्राः युग्मास्युरथ (34) वेतरे।

\* प्रपानिर्माणम्\*

प्रपायां वेदिमथवा महत्यां कमलासन॥ 25.69 ॥

(34.वा भवेत्.)

षोडशप्तम्भ (35) परमां प्रपां यद्वा प्रकल्पयेत्।

द्वाराणि दिक्षु चत्वारि प्रपायाः परिकल्पयेत्॥ 25.70 ॥

(35.मपरं)

तिरस्करिण्या परितश्छादयेन्मण्डपा (36) न्तरम्।

स्नानमण्डपमैशान्यां दिशि तस्य प्रकल्पयेत्॥ 25.71 ॥

(36.दिकम्)

स्नानवेदी च तत्र स्यात्प्राग्भागे हस्तसंमिता।

द्विहस्ता वा त्रिहस्ता वा ह स्तमात्रसमुच्छ्रया॥ 25.72 ॥

यद्वा तालसमुत्सेधा चतुर्शा मनोहरा।

दिग्भागे जलकुल्या तु सौम्ये निम्ना मनोहरा॥ 25.73 ॥

\* होमसाधनानि\*

स्रुक्स्रवौ लक्षणोपेतौ होमार्थं परिकल्पयेत्।

पालाशीं खादिरीं वापि स्रुचं यद्वाऽव्यवृक्षजाम्॥ 25.74 ॥

याज्ञीयां कल्पयेच्छिल्पी बाहुदण्डसमायताम्।

(37)हेमादिलोहजं वापि दारुजां वापि भूषिताम्॥ 25.75 ॥

(37.स्वर्णादि)

द्वितालसंमितां वापि सांगुलां कमलासन।

त्रिथा विधायतां भूयस्तृतीयेऽम्शे द्विधा कृते॥ 25.76 ॥

उपर्यंशं पुनः कुर्यात् पञ्चधा चतुरंशकैः।

भवेत्स्रुचोऽग्रं तन्मूलं विस्तारेण षडंगुलं॥ 25.77 ॥

अग्रमेकांगुलं क्रोडवक्त्र वत्परिकल्पयेत्।

पंचां शेनवशिष्टेन भागेन गलकल्पनम्॥ 25.78 ॥

गलं द्व्यंगुलविप्तारमुभयोस्तस्य पार्श्वयोः।

अर्धांगुलं भवेन्निम्नं विस्तारायामतत्समम्॥ 25.79 ॥

\(38\) त्यजेदंशमशेषेण सूत्रपाताद्बहिः स्थितम्।

गलस्याधोऽवशिष्टांशो वृत्तौ वा चतुरश्रकः॥ 25.80 ॥

(38.त्यजेदन्य.)

विस्तारायामसदृशं स्याद्गर्थं तस्य मध्यतः।

वृत्तं तृतीयभागेन संमितं शोभनाकृति॥ 25.81 ॥

गधां विस्तारसदृशं गर्तस्य परिकीर्त्यते।

गर्तभाह्यं त्रिधा कृत्वा प्रथमेऽष्टदलस्थिति॥ 25.82 ॥

मध्यमेंशे चतुर्धा तु (39) विभजेन्नाभिमण्डलम्।

प्रथमे परिकल्प्यं स्यादम्भोरुह (40) निकेतन॥ 25.83 ॥

(39.विहिते.) (40.निकेतनम्.)

द्वाभ्यां तु मध्यमांशाभ्यां षडरं द्विगुणं तु वा।

अवशिष्टेन भागेन नेमिमण्‍डलकल्पनम्॥ 25.84 ॥

\(41\) शङ्खांश्चतुर्षु कोणेषु (42) चतुरश्र प्रकल्पने।

यवोन्नता बहिः कार्या मेखला च चतुर्य वा॥ 25.85 ॥

(41.शङ्खाश्चतुर्षु कोणेषु.) (42.चतुरश्रं प्रकल्पयेत्.)

आरभ्य गर्थमग्रान्तं विवरं सर्पिषो भवेत्।

सरोजवृष्ठसमं पृष्ठभागं प्रकल्पयेत्॥ 25.86 ॥

कूर्मपृष्ठसमं यद्वा चतुरश्रं सपीठिका।

अधस्थाद्विगुणस्तस्य दण्डायामं प्रचक्षते॥ 25.87 ॥

तद्दण्डमष्टधा कृत्वा मूलभागेन कल्पयेत्।

अधस्तात्कुम्भमर्धेन (43) शिष्टेनोपरि पंकजम्॥ 25.88 ॥

(43.इष्टेनो.)

मूलं प्रकल्पयेदेवं पद्मे दण्डः प्रतिष्ठितः।

आधारं वा विना दण्डो वलयैस्त्रिभिरङ्कितः॥ 25.89 ॥

वृत्तोऽथवा तदर्धाश्रस्तदग्रमपि पङ्कजम्।

त्रिभिर्वा वलयैर्युक्तं नाहनं (44) चांगुलं भवेत्॥ 25.90 ॥

स्रुवं च हस्तमानं स्यात्तदग्रं द्व्यंगुलं भवेत्।

(44.च षदंगुलं)

वासंकापुटवद्गर्तद्वययुक्तं सुवृत्तकम्॥ 25.91 ॥

गर्तमर्धांगुलं निम्नं विस्तीर्णं चार्धमङ्गुलं।

अंगुलेनावशिष्टेन परितो (45) गोलकल्पनम्॥ 25.92 ॥

(45.गल)

बिलयोः पृष्ठभागेतु मध्युरेखा यवोन्नता।

अयुग्मवलयं कण्ठे यवमात्रोन्नतं शुभम्॥ 25.93 ॥

दण्डं च परिशिष्टेन गोलाङ्गूलाकृतिर्भवेत्।

मूलं द्व्यंगुलविस्त्रीर्णं लोहजो दारुजोपिवा॥ 25.94 ॥

\* स्रुक्सुवाद्यर्थे वर्ज्यंदारु \*

स्फूटितं (46) सक्तिमिं भिन्नमूर्ध्वशुष्कं सकोटरम्।

स्वयं निपतितं वृक्षं स्रुक्स्रुवार्थे परित्यजेत्॥ 25.95 ॥

(46.क्रिमभिर्भग्नम्.)

स्वीकुर्याच्चे त्प्रमादेन भूयान् दोषः प्रसज्यते।

\* मंटपद्वाराद्यलंकारः\*

द्वारेषु मण्‍डपस्य स्यात्तोरणानां चतुष्टयम्॥ 25.96 ॥

अश्वत्थो दुम्भरवटक्लक्षैः प्रागादि तोरणाः।

ए केनवा(47) यथोक्तेनअलाभेचन्दनद्रुमः॥25.97 ॥

(47.यथोक्तानालाभे चन्दनस्रुचः)

\(48\) सप्तहस्तायताः पादाः पञ्चहस्तायतापि वा।

अयुग्मैरायताः पादाः (49) हस्तेनार्धेन पट्टिका॥ 25.98 ॥

(48." सप्त----पट्टिका" इदं पद्यं केषु चिन्नाप्ति.)(49.पादेनार्धेन.)

त्रीणि त्रीणि च शूलानि तोलणं तोलरणं प्रति।

शूलानि च द्वितालानि नहश्चाष्टांगुलो भवेत्॥ 25.99 ॥

पट्टिका पादनहनं द्वाविंशत्यंगुलं भवेत्।

वृत्तान्वा चतुरश्रान्वा पादांश्च परिकल्पयेत्॥ 25.100 ॥

कलशं दक्षिणावर्तं शङ्खं चक्रं ध्वजं तथा।

पटहं कार्मुकं नागं तेषु पादेषु कल्पयेत्॥ 25.101 ॥

कारयेन्मङ्गलान्यष्टौ फलकेषु यथातथम्।

लोहजेष्वथवा यज्ञवृक्षजेषु यथावसु॥ 25.102 ॥

द्वाविंशत्यंगुलायामं तदर्धेन च विस्तृतम्।

फलकं द्व्यंगुलघनं पिठे पिठे प्रतिष्ठितम्॥ 25.103 ॥

\(50\) फलके षु (51) लिखेत्तत्र श्रीवत्साद्यष्टमङ्गुलम्।

श्रीवत्सं पूर्णकुम्भं च भेरीं दर्पणमण्डलम्॥ 25.104 ॥

(50.पादेनार्धेन.) (51.फलके विविधा तत्र श्रीलत्साद्यष्टकं लिखेत्)

मत्स्ययुग्मं च शङ्खं च चक्रं काश्यपनन्दनम्।

पद्मासनस्थितं सौम्यं द्वादशांगुलमायतम्॥ 25.105 ॥

तत्तद्रूपानुसारेण विस्तीर्णं पार्श्वयोर्द्वयोः।

प्रदीपं चामरं मूर्ध्न छत्रं च परिकल्पयेत्॥ 25.106 ॥

बिम्बप्रमाणानुगुणं स्नानपीठमुदुम्बरम्।

\(52\) दृङ्मोक्षपीठं च तथा जलाधि (53) वसनस्य च॥ 25.107 ॥

(52.विधौ तत्र) (53.वृक्षं च फीठं)

पीठं बिम्भनुगुण्येन कल्पयेदविचारयन्।

ऋत्विजां च तथापीठमाचार्यस्य च कल्पयेत्॥ 25.108 ॥

पातुके पादसदुशे यज्ञवृक्षेण कल्पयेत्।

\(54\) उपकुम्भं च कलशं करकं मणिकं तथा॥ 25.109 ॥

(54. नुधाकुम्भं)

दीपस्तम्भान् घृतादीनि स्नान द्रव्याण्यशेषतः।

\(55\) चन्दनानि सुगन्धानि वस्त्राणि विविधानि च॥ 25.110 ॥

(55. चन्दनादीनि च द्यव्याण्यन्यानि.)

समित्पुष्पकुशादीनि ध्यान्यानि विविधानि च।

सुवर्ण रत्नलोहानि गास्सवत्सा मनोहराः॥ 25.111 ॥

सम्भारानेवमन्यांश्च सम्भृत्याव्यग्रमानसः।

आरभेत यथाशास्त्रं प्रतिष्ठां देशिकोत्तमः॥ 25.112 ॥

इति श्रीपाञ्चरात्रे महोपनिषदि पाद्मसंहितायां

क्रियापादे प्रतिष्ठोपकरणं नाम

पञ्चविंशोऽध्यायः।

-------------\*\*\*\*\*\*\*\*\*\*\*\*\*\*-------------

षड्विंशोऽध्यायः

\* प्रतिष्ठाविधिः\*

ब्रह्माः---

व्यापिवो देवदेवस्य प्रतिष्ठा कीदृशी मता।

भगवन् संशयानस्य मम (1) निश्चयतो वद॥ 26.1 ॥

(1.निश्चयदो भव.)

श्रीभगवान्---

\(2\) सर्वस्य भूतजातस्य हरिरात्मास्थितोऽपि नन्।

मन्त्र वीर्याच्च माहात्म्यात् स्थापकस्य गुरोस्तथा॥ 26.2 ॥

(2.सर्वभूतस्य जातस्य)

प्रतिमायां प्रकर्षेण सन्निधत्ते हरिस्स्वयम्।

कामानशेषांस्तत्रै व हरिमर्थयते जनः॥ 26.3 ॥

तेन प्रतिष्ठा ना मेदमन्वर्धं वर्तते भुवि।

यथा च वह्निर्दहनो न दहन्व्याप्य तिष्ठति॥ 26.4 ॥

अरणीमथनाद्भूयो जायमानः प्रदुश्यते।

दहनादीनि कर्माणि करोति च यथातथम्॥ 26.5 ॥

तथा सर्वगतो विष्णुरदृश्यः प्राकृतैर्जनैः।

दृश्यते च प्रतिकृतौ मन्त्रिणो मन्त्रगौरवात्॥ 26.6 ॥

तस्मात्सर्वात्मना विष्णुं प्रतिष्ठाप्याभिपूजयेत्।

शिल्पिभिर्निर्मिते बिम्बे शास्त्रदृष्टेन वर्तना॥ 26.7 ॥

कर्मार्चा पीठिकायां च रत्नादिन्यसने कृते।

उद्घाटिते नयने यथार्हं सर्वशान्तिदे॥ 26.8 ॥

स्थूलसूक्ष्मेषु चान्येषु प्रतिमाङ्गेषु (3) सर्वतः।

(3.सर्वदा----सर्वशः)

सुकृतेषु यथाशास्त्रं कर्मान्ते देशिकोत्तमः॥ 26.9 ॥

रथकारेण विदुषा सुनिरूप्य निरूपकः।

धनैश्च कर्मानुगुणं स्थपतीन् परितोष्यच॥ 26.10 ॥

रथकारं च (4) विविधैर्मनः प्रीतिविवर्धनैः।

गतेषु शिल्पिषु तथा रथकारे च निर्गते॥ 26.11 ॥

(4.विभवैः)

अन्तर्बहिश्च सदने शोधिते मार्जनादिना।

प्रज्वालितैर्दर्भपुं जैः पर्यग्निकरणे कृते॥ 26.12 ॥

प्राकारे मण्डपे धाम्नि गोपुरे मार्जनादिना।

शुद्धीकृते तथा गव्यैः पंचभिः प्रोक्षिते सति॥ 26.13 ॥

पुण्याहं वाचयित्वाथ ब्रह्मणै (5) र्मन्त्रवित्तमैः।

अब्लिंगा भिश्च भूयोपि गर्भगेहं बहिस्तथा॥ 26.14 ॥

(5.र्वेदवित्तमैः)

ऋग्भिस्तंप्रोभयेत्सर्वमाचार्यस्स (6) र्वभूसुरैः।

प्रदीपितै र्गोघृतैश्च प्रदीपै र्बजुभिस्तथा॥ 26.15 ॥

(6.स्सह)

सर्वतो दीपिते धाम्नि कालागुरुमुखै स्तथा।

गन्दद्रव्यैर्धूपयित्वा सुधाचूर्णै स्तथाक्षतैः॥ 26.16 ॥

पुष्पैर्दूर्वाङ्कुरैश्चापि सर्वतो धाम्निभूषिते।

ततोऽपराह्णसमये शान्तिहोमं समाचरेत्॥ 26.17 ॥

मानोन्मानप्रमाणादेर्हानिर्वा वृद्धिरेव वा।

दुर्वज्ञेयं तदखलं होमाच्छाम्यति निश्चयम्॥ 26.18 ॥

शमीपल्लव (7) संयुक्ता नक्षतान् देशिकस्स्वयम्।

सप्तव्याहृतिभिश्चैवप्रत्येकं जुहुयाच्छतम्॥ 26.19 ॥

(7.संयुक्तानक्षतानि गुरुः)

चरुं नृसूक्तेन तथा जुहुयात् षोडशाहुतीः।

पञ्चोपनिषदा चैव सर्पिषा जुहुयाच्छतम्॥ 26.20 ॥

प्रतिमासन्निधावेनं हुत्वा पूर्णावसानिकम्।

उपतिष्ठेत तदनु मन्त्रेणानेव देशिकः॥ 26.21 ॥

नमस्तुभ्यं भगवते जातवेदस्स्वरूपिणे।

नारायणाय हव्यस्य कव्यस्य च यथातथम्॥ 26.22 ॥

\(8\) हर्त्रे यष्टव्यदेवानामात्मने परमात्मने।

सन्निधत्स्वचिरं देव प्रतिमायां हितायनः॥ 26.23 ॥

(8.होत्रे.)

विज्ञाप्याधोक्षजं देवमेवं प्रांजलिरानतः।

सदर्भं नववस्त्रेण प्रतिमां मूलविद्यया॥ 26.24 ॥

आच्छादयेदुत्तरीय (9) मपिदध्यात्तथा गुरुः।

अर्घ्यं पाद्यं तथाचामं गन्धं (10) धूपं तथैव च॥ 26.25 ॥

(9.मर्घ्यं दद्या.) (10.पुष्पं च दीपकम्.)

दीपं सुमनसस्सर्वं गायत्र्या विष्णुपूर्वया।

दद्याच्छ्रीयादिदेवीनामुक्तं सर्वस्वविद्यया॥ 26.26 ॥

ब्रह्मादिपरिवाराणामन्येषां च स्वविद्यया।

\(11\) कौतुकं दक्षिणे हस्ते बध्नीयान्मूलविद्यया॥ 26.27 ॥

(11.कौतुक

'

मित्यादिसार्धं पद्यं क्वचिन्न.)

तयैव विद्यया सप्त वारान् (12) कृत्वाभिमन्त्रणम्।

बध्वा समर्चयेद्देवं पुण्टरीकाक्षविद्यया॥ 26.28 ॥

(12.सूत्राभिमन्त्रतम्.)

छायाधिवाससिध्यर्थं देवस्य पुरतस्ततः।

जलद्रोणीं कटाहां वा स्थापयेल्लोहनिर्मितम्॥ 26.29 ॥

मृण्मयं वा यथालाभं भाजनं धान्यसञ्चये।

पूरयेद्गन्धतो योन शुद्धस्फटिकवर्चसा॥ 26.30 ॥

जले च निक्षिपेत्कूर्च मष्टाविंशतिदर्भकम्।

अर्चयेच्च हरिं कूर्चे भावयेन्मूल विद्यया॥ 26.31 ॥

संहारक्तममाचार्याः स्मृत्वा कुर्चं जले स्वयम्।

शाययित्वा प्राक्छिरसं चक्रमुद्रां प्रदर्शयेत्॥ 26.32 ॥

कूर्चं श्रीधरयोर्द र्भैस्त्रिभिस्स्याद्रुद्रवेधसोः।

पंचविंशतिभिः कार्यं द्वाभ्यामन्यामृताशिनां॥ 26.33 ॥

रक्षाकुम्भं च तत्रैव यमस्य दिशी कल्पयेत्।

संवेष्ट्य नववस्त्राभ्यामेकेन करकं तथा॥ 26.34 ॥

ब्रह्माणं पूजयेत्कुम्भे करके च सुदर्शनम्॥

परितः कलशानष्टौ निदध्याद्वस्त्रवेष्टितान्॥ 26.35 ॥

सापिधानान् (13) सवस्त्रांश्च (14)सरत्नान् कूर्चसं (15) यतान्।

इन्द्रादि दिक्पतीन् (16) तेषु पूजयेदष्ट चाष्टसु॥ 26.36 ॥

(13.सरत्नांश्च) (14.सलोहान्) (15.सलोहान्.) (16.चैव.)

सर्वार्घीणेन वस्त्रेण नवेन प्रतिमां (17) तदा।

छादयित्वा समन्ताच्च सिद्धार्थान् विकिरेत्क्षितौ॥ 26.37 ॥

(17.ततः)

रक्षोहणेति मन्त्रेण रक्षां मुर्यात्समन्ततः।

आरोपयेदनिर्वाणान् प्रदीपान्बहुवर्चनः॥ 26.38 ॥

प्रवर्तयेत्त्र यीघोषं ब्रह्मणै र्वेदपारगैः।

चक्रमन्त्रं च वलजे विन्यस्याभ्यर्चयेद्गुरुः॥ 26.39 ॥

प्रादक्षिण्येन सदनात् निष्क्रमेत्सहमूर्तिपैः।

यस्याः प्रतिकृतेस्साक्षान्नाधिवासो जले भवेत्॥ 26.40 ॥

तस्याश्छा याधिवासो यं कथितः कमलासन।

दारुलोह शिलामय्यः प्रतिमा याः पृथग्विधाः॥ 26.41 ॥

तासां जलाधिवसनं साक्षादेवं विधीयते।

लोहजप्रतिमानां तु पूर्वं वार्यधिवासनात्॥ 26.42 ॥

कृत्वा सरो (18) जलं खात मधिवासं समाचरेत्।

वृत्ताकारं शालिभारं निधायोपरि तण्डुलान्॥ 26.43 ॥

(18.जसंघूतम्.)

तदर्धमुपरिष्टाच्च तण्डुलार्धं तिलान् क्षिपेत्।

तिलेषु पद्मविन्यासं कृत्वास्तीर्य कुशान् पुनः॥ 26.44 ॥

प्रागग्रं नूतनपटं तेषामुपरि निक्षिपेत्।

सपद्मं केवलं वापि (19) पीठं विन्यस्य तत्र तु॥ 26.45 ॥

(19.तेषामुपरि निक्षिपेत्। सरत्नं केवलं वस्त्रं पीठं विन्यस्य तत्र तु. इति च)

रत्नान्यपि च (20) लोहानि गायत्र्या विष्णुपूर्वया।

विव्यस्य जुहुयादग्नौ सर्पिषाष्टोत्रं शतम्॥ 26.46 ॥

(20.लोहदीन्)

नृसूक्तेन चरुं चैव पुण्याहं चैव वाचयेत्।

देवमारोपयेत्तस्मिन् पीठे मन्त्रमुदीरयेत्॥ 26.47 ॥

सुप्रतिष्ठेन मनसा गुरुर्ध्यायेज्जगद्गुरुम्।

\(21\) प्रतिष्ठितोऽसीति साम पठेच्च तदनन्तरम्॥ 26.48 ॥

(21.प्रतिष्ठासीतिवैसाम.)

दृढबन्धं स्थपतिना कारयेत्कमलासन।

उद्घाटयेच्च नयने प्रतिमायाः यथाविधिः॥ 26.49 ॥

\(22\) तोषयेद्रथाकारादीन् धनेन महता पुनः।

शमीपत्राक्षतैर्होमं कृत्वाभ्यज्य च पर्पिपा॥ 26.50 ॥

(22. तोषितं स्थिपतिं कृत्वा.)

\(23\) घृतस्नानेति मन्त्रेण चूर्णै (24) श्चोद्वृर्त्य सर्वतः।

प्रक्षाल्यवारिभिश्चोष्णैः कुशैर्नुतनवाससा॥ 26.51 ॥

(23.घृतवत्येति.) (24.श्चोद्धृत्य.)

संवेष्टयेत्प्रतिकृतिं यथापूर्वमनुक्रमात्।

उपवीतोत्तरीयादिप्रदानानि यथापुरम्॥ 26.52 ॥

\(25\) आचम्य च प्रतिसरं (26) बन्धयित्वा च मङ्गलम्।

ततो रथादिके याने (27) समारोप्य च मूर्तिपाः॥ 26.53 ॥

(25.अबध्यच प्रतिसरं बध्वा सिद्धार्ध मङ्गुलम्.) (26.बन्दयित्वार्धङ्गुलम्.) (27.मूर्तिमारोप्य.)

पठेयुस्साम (28) गानज्ञैस्सार्धमन्यैश्च भूसुरैः।

रथन्तरादिकं श्रेष्ठं पौरुषं सूक्तमुक्तमम्॥ 26.54 ॥

(28.सामज्ञैः)

नारायणानुवाकं च सूक्तं शाकुनमेव च।

आमनेयः प्रतिदिशं सूक्तं रक्षोघ्नमेव च॥ 26.55 ॥

पाण्डरेणातपत्रेण चामरेण सितेन च।

चीनांशुकमयै (29) श्छत्रैर्ध्वजैर्बर्हमयैस्तथा॥ 26.56 ॥

(29.श्चित्रैश्छत्रैर्बर्ह.)

व्यजनैरपि कल्याणैर्ध्वजैर्नानाविधैरपि।

तूर्यै र्बहुविधैर्नृत्तैर्गेयैश्चापि समन्ततः॥ 26.57 ॥

महता जनसङ्घेन ब्राह्मणानामितस्ततः।

\(30\) नृपोपचारैरपरै (31) रुपचर्य यथाविधि॥ 26.58 ॥

(30.महोपचारै) (31.रुपचारैस्तथाविधैः)

प्रतिमां ग्रामधामादि प्रादक्षिण्येन चानयेत्।

\* जलाधिवासविधिः\*

जलाधिवासदेशान्तमासाद्य शिबिकादिकात्॥ 26.59 ॥

अवरोप्य जलाभ्यर्णे प्रपायां सिह्मविष्टरे।

प्राङ्मुखं समवस्थाप्य यद्वा स्थाप्य उदङ्मुखम्॥ 26.60 ॥

नदीषु दीर्घिकायां वा तटाके निर्झरेऽपि वा।

जलाधिवासनं कुर्यात्प्रसन्ने सलिलेऽपि वा॥ 26.61 ॥

अल्पतोये स्मशानान्ते लवणो (32) दकदूषिते!

कषाये कटुके चैव तिक्ते फेनैश्च दुषिते॥ 26.62 ॥

(32.दधि)

चैत्यवृक्षसमीपे च नीचैरध्यासिते तथा।

ऊषरे शैवलयुते वर्णान्तरयुते तथा॥ 26.63 ॥

एवमादिषु दुष्टेषु प्रतिमां नाधिवासयेत्।

जलमध्ये प्रपां कुर्याद्बहुस्तम्भसमन्विताम्॥ 26.64 ॥

चतुर्द्वारसमोपेतां चतुस्तोरणभूषिताम्।

वितानध्वजसंयुक्तां दर्भमालापरिष्कृताम्॥ 26.65 ॥

मुक्तादामसमायुक्तां स्रग्विणीं (33) दीपदीपिताम्।

फलैर्नानादिधैर्युक्तां तत्राधिवसनं चरेत्॥ 26.66 ॥

(33.धूप)

पुण्याहव च (34) नं पूर्वं (35) पुवर्नद्वादिषु स्थिता।

\(36\) आपः पुरुषमन्त्रेण (37) संशोष्य गुरुरात्मवान्॥ 26.67 ॥न

(34.नात्पूर्वं)(35.पूर्वान्न.) (36.आपः पुनस्तु) (37.संशोध्य)

अग्निमन्त्रेण दग्ध्वा च चन्द्रकोटिसमप्रभम्।

निवृत्ति मन्त्रं तद्ध्यायेत्तस्माद्ध्यानाद्विनिर्गतैः॥ 26.68 ॥

जलैरमृतकल्पैश्च पुवर्वद्यादि पूरयेत्।

तस्मिन् जले महापीठं चतुरश्रं समायतम्॥ 26.69 ॥

विन्यस्यास्तरणोपेतं सोपधानं नवं शुभं।

प्रकल्पयेद्योगपीठं तस्योपरि यथाक्रमम्॥ 26.70 ॥

गन्धपुष्पादिना पीठमर्चयित्वा समाहितः।

द्वारतोरणकुम्भादि यष्टव्यं तदन न्तरम्॥ 26.71 ॥

पठद्भिश्शाकुनं सूक्तं ब्राह्मणैस्सहमूर्तिपैः।

आदाय प्रतिमां पश्चादाचार्यस्तीरदेशतः॥ 26.72 ॥

संहारक्रममाचार्यः स्मृत्वा तोये प्रवेशयेत्।

उदङ्गुखं प्राक्छिरसं प्रतिमां शाययेत्ततः॥ 26.73 ॥

वेष्टितां नववस्त्रेणं (38)आपादतलमस्तकम्।

स्थापितान् पूर्ववर्तीरे कुम्भादीवपि पूजितान्॥ 26.74 ॥

(38.महता पादमप्तकम्.)

जले निवेशयेत्तद्वर्दीरे तद्वद्यथाक्रमम्।

दर्शयेच्चक्रमुद्रां च रक्षामुद्रां च दर्शयेत्॥ 26.75 ॥

तीरे चतुर्विधं वाद्यं वादयेत्सर्व तोदितम्।

ऋचो यजूंषि सामानि पुराणानि च भूसुराः॥ 26.76 ॥

आमनेयुरनिर्वाणान् (39) प्रदीपानपि कारयेत्।

स्नासपानादिकं सर्वं ततः प्रभृति नाचरेत्॥ 26.77 ॥

(39.प्रदीपान् धूपदीपाकाः प्रदीपानपि दीपितान्)

एकरात्रं त्रिरात्रं वा जलमध्येऽधिवासयेत्।

\(40\) यामं यामार्धकं वापि जलवासं समाचरेत्॥ 26.78 ॥

(40.यामं----इत्यादि पद्यं स्वचिन्न.)

गृहार्चास्थापने काले सद्य एव समाचरेत्।

जलाधिवसने चैव तथा नयनमोक्षणे॥ 26.79 ॥

शयने वेदिकायां च न कालः कमलासन।

प्रदोषेष्वधिवान स्याच्छयनं च महानिशि॥ 26.80 ॥

प्रतिष्ठां च दिवा कुर्यान्मुहूर्ते शास्त्रचोदिते।

नद्याद्यभावे बिम्बस्य जलाधिवसनं भवेत्॥ 26.81 ॥

जलद्रोण्यां कटाहे वा समुद्धृत्य महज्जलम्।

यथासम्भवमन्यस्मिन् मृण्ययादौ (41) विधीयते॥ 26.82 ॥

सद्यो वा तोयवासं स्यात्पूरस्तादधिवासनात्॥

इति श्रीपाञ्चरात्रे महोपनिषदि पाद्मसंहितायां

क्रियापादे जलाधिवासविधिर्नाम

षड्विंशोऽध्यायः

------------\*\*\*\*\*\*\*\*\*\*\*\*\*\*\*------------

पाद्मसंहितायाम्.

सप्तविंशोऽध्यायः

श्रीभगवान्----

\* प्रतिष्ठाविधिशेषः\*

प्रतिमामधिवास्येवमप्सु पूर्वोक्त वर्त्मना।

अपरेद्युः प्रभातायां शर्वर्यां मण्‍टपादिके॥ 27.1 ॥

शेधिते रथकारेण शोभिते च यथातथम्।

तोषिते रथकारे तु मनः प्रह्मादनैर्धनैः॥ 27.2 ॥

आचार्यो (1) मूर्ति पाश्चैव कृतकृत्या जितेन्द्रियाः।

सवाम्बरधरास्सर्वे धृतफञ्चाङ्ग भूषणाः॥ 27.3 ॥

(1.मूर्तपालाश्च)

गन्धमाल्यधरा भद्रास्सोत्तरीय (2) परिच्चदाः।

धृतोर्ध्वपूण्ड्ररचनास्सोष्णीषा मृष्टकुण्‍डलाः॥ 27.4 ॥

(2. परिष्कृताः)

आदिष्टा यजमानेन जीवाजीवात्मकैर्धनैः।

\* वास्तुपुरुषनिरूपणम्\*

वास्तुहोमं प्रकुर्वीरन् कर्म दैवं यथाभवेत्॥ 27.5 ॥

वास्तु र्नाम चतुर्वक्त्रभार्गव स्स्वेदसम्भवः।

अभ्यद्रवत्सुरान् हंतुमात्मनो बलदर्पितः॥ 27.6 ॥

सदेवैस्ताडितस्तूर्ण मपितद्भूवि विह्वालः।

विस्तस्ताङ्गस्स च प्राणान् धारयत्येव वास्तुकः॥ 27.7 ॥

\(3\) अधोमुखं प्राक्छिरसं विन्यसेद्वास्तुपूरुषम्।

\(4\) प्रसार्य पाणिपादौ द्वौ कोणभूमिप्रकल्पितौ॥ 27.8 ॥

(3.अधो मुखं----इति पद्यं क्वचिन्न.)(4.प्रसाध्य)

तमर्चयेत्प्रयत्नेन कर्म दैवं यथा भवेत्।

अनर्चिते वास्तुदेवे कृतं कर्मासुरं भवेत्॥ 27.9 ॥

मण्टपे दक्षिणे पार्श्वे वास्तुदेवं लिखेद्भुवि।

सप्तदर्भ (5) युतं कूर्चं कृत्वा तत्र विनिक्षिपेत्॥ 27.10 ॥

(5.कृतम्)

तत्रार्च येद्वास्तुनाथं गन्धपुष्पादिभिः क्रमात्।

वास्तुदेवस्य शिरसि पूजयेदंशुमालिनम्॥ 27.11 ॥

झुषध्वजं बाहुमूले कुमारं कूर्परे तथा।

हस्ते विनायकं पादयुगले चाश्विदेवते॥ 27.12 ॥

मध्ये चन्द्रं तथा वार्ष्ण्योः दुर्गां मातॄंश्चर्परे।

बाहुमूले तथा स्थाणुं हृदये मामवस्थितम्॥ 27.13 ॥

ब्रह्माणं नाभिदेशे च दिक्पालान् स्वासु दिक्षु च।

क्षेत्रेशमुत्तरे पार्श्वे वास्तु (6) देवस्य पूजयेत्॥ 27.14 ॥

(6.नाथस्य)

पश्चिमे वास्तुनाथस्य देशे च जुहुयाद्गुरुः।

पञ्चोपनिषदा सर्पिस्सहस्रं शतमेव वा॥ 27.15 ॥

शम्यपामार्गखदिरसमिद्भिर्जुहुयात्ततः।

मूलमन्त्रेण तस्मन्त्रवर्णसङ्ख्याभिरात्मवान्॥ 27.16 ॥

चरुं पुरुषसू क्तेन जुहुयात् षोदशाहुतीः।

चरुणा वास्तुदेवानां जुहुयाच्च सकृत्सकृत्॥ 27.17 ॥

बलिं च दत्वा देवेभ्यो क्षेत्राधिपतये तथा।

कर्मारम्भे प्रतिष्ठायां मण्टपे सदने तथा॥ 27.18 ॥

वास्तुयाग क्रमः प्रोक्तस्सर्वत्र कमलासन।

मार्जनं गोमयालेवः प्रोक्षणं मण्टपे भवेत्॥ 27.19 ॥

सुधाचूर्णैरक्षतैश्च मण्‍डयित्वा भुवस्थलम्।

सिद्धार्थान् विकिरेद्दिक्षु अस्त्रमन्त्राभिमन्त्रितान्॥ 27.20 ॥

\* सन्निध्यनर्हाः जनाः\*

नास्तिकान् भिन्नमर्यादान् देवब्राह्मण (7) निन्दकान्।

पापरोगयुतान् मर्त्यान् नि न्दितान् पिशुनां स्तथा॥ 27.21 ॥

(7.दूषकान् )

पाषण्डिनो हीनवृत्तीन् प्रतिलोमान् समत्सरान्।

लुद्भान्मूर्खानविदुषो बहिर्निर्वासये (8) त्तदा॥ 27.22 ॥

(8.ततः)

स्थूणांश्च मण्टपे तस्मिन् वासोभिर्वेष्टयेन्नवैः।

वितानयेच्छुभेर्वस्त्रैः पताकाभिश्च भूषयेत्॥ 27.23 ॥

मुक्तादामभिरन्यैश्च फलैः पुष्पैश्च (9) पल्लवैः।

परितो दर्भमालाभिर्मणिकाञ्चनभूषणैः॥ 27.24 ॥

(9.पुल्लकैः)

शोभयेन्मण्टपं सर्वं यथावित्तानुसारतः।

खात्या द्वितालमवटं तोरणानि (10) चतुर्दिशं॥ 27.25 ॥

(10.र्दिशि.)

स्थापयेद्वारदेशेषु (11) पूर्वादिषु यथाक्रमम्।

अश्वत्थतोरणं प्राच्यां औदुम्बरमनन्तरम्॥ 27.26 ॥

(11.धर्मा)

नैय्यद्रोधं च पाश्चात्यं प्लाक्षं च तदनन्तरम्।

सर्तकैर्गायकैश्चैव वैणिकै र्वंशकैस्तथा॥ 27.27 ॥

वादित्रकुशलैश्चान्यैस्तथा वादविचक्षणैः।

\(12\) शोभितं सर्वतोदिक्षुब्रह्मघोषैश्च नादितम्॥ 27.28 ॥

(12.शोधितं सर्वतो दिक्षु शोभयेन्मण्डपं दिक्षु)

दीपैस्तथा (13) पालिकाभिस्साङ्कु राभिश्च सर्वतः।

चन्दनागरुर्पूर (14) धूपैः परिमलीकृतम्॥ 27.29 ॥

(13. मालिकाभिः)(14.पूरैः)

कृत्वैवं मण्टपं सम्यगपराह्णे गुरुस्स्वयम्।

उत्थाप्य बिम्बमुदकात्कुम्भं च कलशान पि॥ 27.30 ॥

\(15\) उद्वास्य देवता (16) स्तस्मात्तद्बिम्बं तीरविष्टरे।

प्राङ्मुखं समवस्थाप्य वारिभः क्षालये (17)त्तदा॥ 27.31 ॥

(15.उद्धाप्य) (16.स्तत् स्थाः) (17.सर्व)

लोहजं चेद्विशुध्यर्थं तिन्त्रिणी फलवारिणा।

वस्त्राभरणपुष्पाद्यैरलंकृत्य मनोहरैः॥ 27. 32 ॥

यानमारोप्य तद्बिम्बं यथा (18) पूर्वमशेषतः।

कृत्वा मङ्गुलतुर्यादि गमयेद्यागमण्टपम्॥ 27.33 ॥

(18.नर्व)

मण्टपस्योत्तरेभागे विष्टरे (19) विनिवेशयेत्।

आचर्यो मूर्तिपैस्सार्धं प्रविशेद्गर्भमन्द्रिरम्॥ 27.34 ॥

(19.सन्नि)

बहुबेरविधानं चेद्विधिरेष विधीयते।

प्राक्चाधिवासितं कूर्चं जलात्तस्मात्समुद्धरेत्॥ 27.35 ॥

बिम्बाच्चवस्त्राभरणमाल्यान्यपनयेद्गुरुः।

नयनोन्मीलनं कृत्वाध्रु वबेरस्य शास्त्रतः॥ 27.36 ॥

दर्शयेदष्टधान्यानि गाश्चकन्यास्सलक्षणाः।

उन्मीलनं श्रियादीनामेव शास्त्रोक्तवर्त्मना॥ 27.37 ॥

कलशैस्सप्तदशभिर्घृतादि द्रव्यसंयुतैः।

छायास्नपनमादर्शे सकूर्चे कल्पयेद्गुरुः॥ 27.38 ॥

पृथक्छ्रियाधि देवीनां स्नपनं नवभिर्घटैः।

ब्रह्मेशौ सप्तकलशैः ऋषीणामपि पञ्चभिः॥ 27.39 ॥

त्रिभिश्च देवतानां स्यादेकेन कलशेन वा।

नीराजना न्तैर्वस्त्राद्यैरुपचारैस्समर्चयेत्॥ 27.40 ॥

ध्रुवबेरस्य हृदये तस्य दीपमणि प्रभम्।

विन्यस्य मन्त्रमाचार्यो द्वादशाक्षरसंज्ञितम्॥ 27.41 ॥

बिंबमाच्छादयेद्वस्त्रैः कम्बलैर्वा समन्ततः।

एवं कुर्याच्छ्रि यादीनां ततो निर्गत्य मन्दिरात्॥ 27.42 ॥

मण्टपस्थां प्रतिकृतिं छादयेत्कम्बलादिभिः।

रैमयं राजतं वापि पात्रमाढकपूरितम्॥ 27.43 ॥

धान्यराशौ निधायाग्रे पूरयेत्तद्यथाक्रमम्।

मधुना सर्पिषा चैव पूरयेच्छादयेत्ततः॥ 27.44 ॥

वाससा परिशुद्धेन (20) प्रात्रयोच्छ तयोः पुनः।

अर्चयेद्भास्करं पूर्वे पश्चिमे शशिनं तथा॥ 27.45 ॥

(20.पात्रयोच्छादयेत्)

मन्त्रेण मधुवातेति सर्पिराद्यभिमन्त्रयेत्।

अष्टाङ्गुला शलाकास्याद्रै मयी चाथ राजती॥ 27.46 ॥

अष्टधान्यानि परितः पात्रेषु विनिवेशयेत्।

गाः कन्यकाश्च रुचिराः भूषणैश्चापि भूषिताः॥ 27.47 ॥

आनीय स्थापयेत्पार्श्वे ब्रह्मघोषैश्च घोषयेत्।

मध्वक्तमुखया नेत्रं रैमय्या च शलाकया॥ 27.48 ॥

दक्षिणं प्रोल्लिखेद्वामं सर्पिषाक्तशलाकया।

राजत्या विलिखेन्नेत्रं तच्चक्षुरिति संपठन्॥ 27.49 ॥

व्यपोह्याच्छादनपटं दर्शयेन्मधुसर्पिषी।

अष्टधान्यानि गाश्चैव कन्यकाः पुरत स्थिताः॥ 27.50 ॥

गुरवे गाः प्रयच्छेत गोविन्दः प्रीयतामिति।

पात्रयुग्मं शलाके च दद्याद्धान्याष्टकं तथा॥ 27.51 ॥

नेत्रोन्मीलनवेलायां वाद्यघोषेण घोषयेत्।

गुरवे दक्षिणां दद्वाज्जीवाजीवधनात्मिकाम्॥ 27.52 ॥

कौतुकं बन्धयेद्बिम्बे स्नपनार्थं यथाविधि।

मूलमन्त्रेण तद्बिम्बं समुत्थाप्य नयेत्ततः॥ 27.53 ॥

ऋत्विग्भिः श्शाकुनं सूक्तमधीयानैश्च भूसुरैः।

स्नानमण्टपभूभागे तत्रोदुम्बरविष्टरे॥ 27.54 ॥

क्षौमास्तरणसंयुक्ते स्थापयेत्प्रत्य (21) गाननम्।

भद्रादि मन्त्रमाचार्यास्स्वयमुच्चार्य मन्त्रवित्॥ 27.55 ॥

(21.गासनम्.)

विंशत्येकोनमृद्भिस्तु पुण्यक्षेत्रादि जन्मभिः।

उदङ्मुखः स्थितो मृद्भिरालिप्य प्रतिमां ततः॥ 27.56 ॥

मूर्धानं दिव इत्येतामृचमुच्चारयेच्छुभैः।

जलैरिमं मे वरुण इत्युच्चार्य समूर्तिपः॥ 27.57 ॥

क्षालयेत्कौतुकं सर्वं कलशैस्नापयेद्गुरुः।

देवस्य पुरतः स्थाप्य सूत्रवस्त्रादि वेष्टितान्॥ 27.58 ॥

\(22\) सकूर्चान् पल्लवैर्युक्तान् कलशान् धान्यराशिषु।

पाद्याभिषेचनं कुर्यादिदं विष्णुरितीरयन्॥ 27.59 ॥

(22.सकूर्चमल्लकै)

\(23\) आपोहिष्ठेति मन्त्रेति तथार्घ्येणाभि (24) षेचनम्।

\(25\) इमंमे वरुण इत्येव तथा ऽऽचमनवारिणा॥ 27.60 ॥

(23.आपोवा इतिमन्त्रेण---आप इत्वेतिमन्त्रेण) (24.षेचयेत्) (25.इयनै वरुण इत्येव मन्त्रेणाचाम)

पवित्रं तेति मन्त्रेण पञ्चगव्याभिषेचनम्।

\(26\) घृतस्नातेति साम्ना च घृतेवै वाभिषेचयेत्॥ 27.61 ॥

(26.घृतवत्येति)

दधिक्राव्णेति मन्त्रेण दधिस्नपनमाचरेत्।

प्रयोव्रतेन साम्ना च पयसा स्नपनं भवेत्॥ 27.62 ॥

मधुवा तेति मन्त्रेण (27)मधुना स्नपयेद्गुरुः.

यज्ञायज्ञेति मन्त्रेण कषायाम्भोभि (28) षेचनम्॥ 27.63 ॥

(27.मधुस्न पनमाचरेत्) (28.षेचयेत्)

मानस्तोके त्र्यिचा (29) तोयैरुष्णैश्चै (30) वाभिषेचनम्।

वषट् ते विष्णवित्यादिमन्त्रेण मणिवारिणा॥ 27.64 ॥

(29. नीरै.)(30.वाभिषेचयेत्)

फलनीत्यनुवाकेन (31) स्नापयेत्तु फलांभसा।

हिरण्यगर्भमन्त्रेण (32) स्नापयेल्लोहवारिणा॥ 27.65 ॥

(31.स्नानं युत्तुफलाबुना.)(32.कलशैः)

\(33\) शन्नो देवीरिति स्नानं मन्त्रितैर्मार्जनाम्भुभिः।

गन्धद्वारेति मन्त्रेण दन्धाम्बकलशेन तु॥ 27.66 ॥

(33.शंनोदेवीतिमन्त्रेब मार्जनं चाभिषेचयेत्)

त्रातारमिति साम्ना च भवेदक्षतवारिणा।

यवाम्बुकल शेन स्यादिदं विष्णुरिति त्यृचा॥ 27.67 ॥

वृसूक्तेन च शुद्धाभिरद्भिरन्तेऽभिषेचयेत्।

उपचारैश्च वस्त्रादिप्रदानाद्यैस्समर्चयेत्॥ 28.68 ॥

पूर्वे वा दक्षिणेभागे शय्यां वेद्यां प्रकल्पयेत्।

प्रोक्षयेद्वेदिकां पूर्वं द्वादशाक्षरविद्यया॥ 28.69 ॥

प्रागग्रानुदग ग्रान्वा दर्भान् संप्तीर्यषुष्कलान्।

शालीनां (34) पञ्चभाराणि तण्डुलानर्धसंमितान्॥ 27.70 ॥

(34.नवभाराणि. नवभाराणां इति च.)

\(35\) उपरिष्टात् क्षिपेत्तेषां तिलानुपरि निक्षिपेत्।

\(36\) तदर्धान् चतुरश्रान्वा वृत्तान्वा तान्विकीर्य च॥ 27.71 ॥

(35.उपरिष्टाच्चतेषां तु) (36.तदर्धं चतुरश्रं वा वृत्तं वा.)

चर्म वैर्याघ्रमुपरि (37) तिलानामपि निक्षिपेत्।

तूलिकां निक्षीपेत्तस्मिन् मृद्वास्तरणभूषिताम्॥ 27.72 ॥

(37.तिलानुपरि)

कम्बलानुपरिष्टाच्च क्षौमं तदुपरि क्षिपेत्।

चित्राणि वस्त्राणि तथा शुक्लानि च तथोपरि॥ 28.73 ॥

\(38\) काष्ठजं सुदृढं स्निग्धं चतुर्हस्तसमन्वितम्।

चतुष्पादसमायुक्तं चतुरश्रायतं ततः॥ 28.74 ॥

(38." काष्ठ" इत्यादि" परिच्छदम्" इत्यन्तं केषु चित्को शेषु नास्ति)

खट्वासंज्ञितपर्यङ्कं तदूर्ध्पे स्थापयेत्ततः।

दुकूलं मृदुतल्पं च विन्यसेत्सोपरिच्छदम्॥ 27.75 ॥

\(39\) उपधानानि चित्राणि शयनाङ्गानि कल्पयेत्।

कस्तूरिकादिगन्धैश्च सुगन्धैरधिवासिताम्॥ 27.76 ॥

(39.सोपधानानि.)

सुदन्धपुष्पास्तरणां नानालह्गारशोभिताम्।

शय्यां कृत्वैवमेतस्यां देवमानीय साययेत्॥ 27.77 ॥

सूक्तानि पौरुषादीनि प्रशस्तानि यथातथम्।

\(40\) अधीयानैर्विप्र (41) वर्यैस्सार्धमन्यैश्च (42) मङ्गुलैः॥ 27.78 ॥

(40." अधीयानैः----यथातथम् इदमपि श्लोकद्वयं क्वचिन्न दृश्यते) (41.वर्गैः) (42.भूनुरैः)

तूर्यशब्दैर्यथापूर्वं मूर्तिपाश्चगुरुस्स्वयम्।

उत्तिष्ठे त्यादिमन्त्रेण समुत्थाप्य च कौतुकम्॥ 27.79 ॥

शय्यावेदिभुवं निन्युर्बहिः कुण्डं यथातथम्।

प्रादक्षिण्येन (43) शनकै श्चय्यायां शाययेद्गुरुः॥ 27.80 ॥

(43.कलशम्.)

\(44\) इदं विष्णुरिति प्रोच्य विश्वतश्चक्षुरित्यपि।

प्राक्छिरो दक्षिणावक्त्रं यद्वा स्यान्मन्दिराननम्॥ 27.81 ॥

(44.यद्वैष्टपमिति)

शिरो वा दक्षिणाशायामित्थं शयन कल्पनम्।

कम्बलेनाथवा वस्त्रैश्चादयेत्प्रतिमामपि॥ 27.82 ॥

युवासुवासा इत्यादि ब्रुवन्विष्वक्चतुर्मुख।

अश्वत्थतोरणं प्राच्यां यजेत तदनन्तरम्॥ 27.83 ॥

\(45\) ऋग्रूपमिन्द्रदैवत्यं सुशोभनसमाह्वयम्।

याम्ये त्वौदुम्बरं (46) स्यात्तु याजुषं यमदैवतम्॥ 27.84 ॥

(45.ऋग्वेदमिन्द.) (46.श्राद्धदैवतं यजुषा स्थितम्. याज्यं)

नाम्ना सुभद्रं वारुण्यां न्यग्रोधं (47) सोमवारुणम्।

\(48\) नुदन्धसंज्ञंकौबेर्यां प्लक्षं नाम्ना सुहोत्रकम्॥ 27.85 ॥

(47.सुबन्धुसौख्यम्. सुगन्धसंज्ञम्) (48.दौवारिकात्मना ध्यायन्)

सोमदैवत्यमुद्दिष्टं यजेदाथर्वणं गुरुः।

ध्वजद्वयं द्वारपार्श्व स्थितं रत्नसमाह्वयम्॥ 27.86 ॥

\(49\) दौवारिकान्महाभागान् यजेत कमलासन।

कुमुदः कुमुदाक्षश्च द्वारपालौ पुरः स्मृतौ॥ 27.87 ॥

(49.दौवारिकात्मना ध्यायन्)

दक्षिणस्यां ध्वजौ पीतौ (50) पुण्ढरीकाक्षवामनौ।

द्वार्स्थौ प्रतीच्यां नीलभौ ध्वजौ दौवारिकौ पुनः॥ 27.88 ॥

(50.पुण्डरीकाख्य)

शङ्कुकर्णस्सर्वनेत्रस्तथोदक्पाण्डारौ ध्वजौ।

सुमुखं सुप्रतिष्ठं च द्वार्स्थौ ध्यायोद्ध्वजांशुते॥ 27.89 ॥

अष्टौ कुम्भंश्च पूर्वादिद्वारेषु विनिवेशयतेत्।

द्वौ द्वौ सवस्तान् साश्वत्थपल्लवान् (51) सपिधानकान्॥ 28.90 ॥

(51.साक्षतोदकान्)

धन्यराशिषु मन्त्रेण इदंविष्णुरिति स्वयम्।

नामानि तेषां क्रमशः कथ्यं ते तानि संशृणु॥ 28.91 ॥

पूर्णश्च पुष्करश्चैव स्यातामानन्दनन्दनौ।

रसेनस्सु षेणश्च सम्भवः प्रभवस्तथा॥ 28.92 ॥

रत्नानि चाष्टौ क्रमशः कुम्भेषु विनिवेशयेत्।

पद्मरागं प्रवालं च (52) वज्रं वैडूर्यमेव च॥ 27.93 ॥

(52.वालवायजमेव च.)

पुष्यरागं तथानीलमणिं मरतकं तथा।

मुक्तास्फटिकमुद्दिष्टं सर्वं मन्त्रेण निक्षिपेत्॥ 27.94 ॥

\(53\) तोरणध्वज कुम्भादीन् पूर्वोक्तान् वृथगर्चयेत्।

तोरणानि च वासोभिः नवैराच्छादयेत्पृथक्॥ 27.95 ॥

(53.पूर्वोक्तान्गन्धपुष्पाद्यै) पृथगभ्यर्चयोद्गुरुः )

पूर्वादौ वलजे विप्रान् बह्वृचाध्वर्यु सामगान्।

अथर्वाङ्गिरसाभिज्ञान् (54) अपरान्वेदपारगान्॥ 27.96 ॥

(54.स्त्र्यवरा)

तत्तद्वेदारदीयानान् (55) तत्तद्दिक्षु निवेशयेत्।

आचार्यो हृदये देवमच्युतं सुसमाहितः॥ 27.97 ॥

(55.निशायां वि.)

ध्यायेत्तूर्यादि घोषैशअच परितः परिघोषयत्।

मूर्तिकुम्भांश्च परितस्सपिधानान् नवस्त्रकान्॥ 27.98 ॥

अष्टौ प्रागादिकाष्ठासु धान्यराशिषु पूरितान्।

अद्भिश्शुद्धाभिरश्वत्थपत्रयुक्तान् (56) सरत्नकान्॥ 27.99 ॥

(56.सवस्त्रकान्)

तेषु शङ्खं च चक्रं च गदां पद्मं ध्वजं तथा।

श्रीवत्सं गरुडं कूर्मं जाम्बुनदमयं क्षिपेत्॥ 27.100 ॥

मध्ये मध्ये च कुम्भानां श्रिवत्साद्यष्टमङ्गलम्।

पालिकास्साङ्कुरा वेदिं परितः स्थापयेत्ततः॥ 27.101 ॥

विष्ण्वादिमूर्तीरष्टौ च कुम्भे(57) ष्वावाह्य पूजयेत्।

\(58\) महाकुम्भं च देवस्य निक्षिपेत्पश्चिमोत्तरे॥ 27.102 ॥

(57.ष्वष्टसु.) (58.महाकुम्भस्थ देवस्य)

धान्यराशौ सापिधानं द्रोणं गन्धाम्बुपूरितम्।

हेमरत्नादिकं युग्मवस्त्रेणाच्छादितं पुनः… 27.103 ॥

सकूर्चपिप्फलदलां पार्श्वे तस्य गलन्तिकाम्।

ससूत्रवस्त्रसञ्छन्नां कूर्चयुक्तां निवेशयेत्॥ 27.104 ॥

सापिधानां शिवाम्भोभिः पूरितां निगमादिना।

पायसान्नेन च तथा ब्राह्मणान् भगवन्मयान्॥ 27.105 ॥

भोजयेद्द्वादशमितानधिकान्वा यथावसु।

तिलान् वासांसि सूक्ष्माणि सुवर्णं गाश्च दक्षिणाः॥ 27.106 ॥

तेभ्यो दद्याद्भुक्तवद्भ्यो यजमानस्समाहीतः।

आरभेयुस्ततो होमं ऋत्विजो गुर्वनुज्ञया॥ 27.107 ॥

अश्वत्थाच्छ शमीगर्भादरणी महरेत्ततः।

मथित्वाग्नि मुपादाय सूर्यकान्ताश्मनो पि वा॥ 17.108 ॥

लौकिकं वाग्नि (59) मादाय द्वादशाक्षरविद्यया।

प्रोक्ष्य ध्यात्वा च दव्याग्निं प्रत्यक्कुण्डे समिन्धयेत्॥ 17.109 ॥

(59.मानीय.)

पर्यग्निकरणं कुर्यात्कुण्डानां दर्भमुष्टिभिः।

\(60\) कुण्डेष्वन्येषु दहनं प्रत्यक्कुण्डात्समुद्धरेत्॥ 27.110 ॥

(60. कुण्डेष्वेतेषु)

अग्रे संस्कृत्य दहनमन्यकुण्डे विहायन् च।

अग्नि मध्यस्थपद्मस्थं तं तं देवमनुस्म रेत्॥ 27.111 ॥

वसुदेवं चतुष्कोणे चापे सङ्कर्षणं तथा।

वृतौ प्रद्युम्न नामानमनिरुद्धं त्रिकोणके॥ 27.112 ॥

इतोऽधिकेषु कुण्डेषु कल्पितेषु यथातथम्।

मुग्मेष्वयुग्मेषु तथा देवताः पूर्वमीरिताः॥ 27.113 ॥

प्रागादिषु च कुण्डेषु क्रमेण समिधः स्मृताः।

पालाशदूर्वखदिरबिल्वौदुम्बरभूरुहाम्॥ 27.114 ॥

आग्नेयादि विधिक्षु स्युः पिप्पलप्लक्षसम्भवाः।

न्यग्रोधप्रभवाश्चैव काश्मर्यप्रभवान्तथा॥ 27.115 ॥

पालाशसमिधोऽन्यत्र भूयसां (61) पलिक्पने।

उक्ताभावे तु सर्वत्र पालाश समिदो मताः॥ 27.116 ॥

(61.परिकल्पयेत्)

चतस्रो धेनवस्थ्साप्याः दक्षिणद्वार्युदङ्मुखाः।

गङ्गा सरस्वती गोदा यमुना (62) रूपधारिणी॥ 27.117 ॥

(62.नामः)

दुग्धैस्तदीयैश्श्रपणं चरूणामहुतीस्तथा।

श्रपयेत्पयसा पूर्वं शालितण्डुलमाढकम्॥ 27.118 ॥

कृसरैर्दाक्षिणात्याग्नौ पाश्चात्ये गुडमिश्रितम्।

उदीच्याग्नौ हरिद्रन्नं दुग्धान्न मितराग्निषु॥ 27.119 ॥

समिद्भिराज्यैश्च रुभिर्बिजैर्होमः क्रमात् स्मृतः।

प्रत्येकं शतमष्टौ च होमस्स्यात्समिधादिभिः॥ 27.120 ॥

तिलशालियवा वेणु होमबीजान्यनुक्रमात्।

तिलैरितरकुण्डेषु तैर्वा सर्वत्र पद्मजः॥ 27.121 ॥

होतार (63) श्चसमासीनास्सोत्तरीयास्वलंकृताः।

प्राङ्गुखा जुहुयुस्सर्वे गुर्वादिष्टेन वर्त्मना। 27.122 ॥

(63.श्चासना)

तेषु (64) जुह्वत्सु ऋत्विक्षु यजेत गुरुरात्मवान्।

महाकुम्भे परं ज्योतिश्चेतस्य घनमक्षरम्॥ 27.123 ॥

(64.कुण्डेषु)

सर्वगं मूलमन्त्रेण समावाह्याच्युतं हरिम्।

सकलीकृत्य चार्घ्याद्यैरर्चयेन्निगमादिना॥ 27.124 ॥

सुदर्शनं च करके सहस्रादित्यसन्निभम्।

सहस्रारं सहस्रेण ज्वालाभिरभिवेष्टितम्॥ 27.125 ॥

आवह्य स्वेन मन्त्रेण पूजयेत्कमलासन।

स्वस्ति कासनमाबध्य शयानां प्रतिमामनु॥ 27.126 ॥

आसीत देशिकस्सृष्टिसंहारक्रमवित्तमः।

आर्चां च तां भूतमयां (65) मंहारक्रममास्थितः॥ 27.127 ॥

(65.संहत्य)

पुनस्सृष्टिक्रमेणैव सृजेत्तद्ध्यानमास्थितः।

प्राचिनकुण्डे जुहुयात्तत्त्वानि कपिलाघृतैः॥ 27.128 ॥

प्रत्येकमष्टोत्तरशतं तत्वेश्वाहुतयः स्मृताः।

अष्टोत्तरा विंशतिवान् यद्वाष्टौ शक्त्यपेक्षया॥ 27.129 ॥

जीवादिकः तत्वहोम स्स्वाहान्तैस्स्वस्वनामभिः।

मकारं स्फटिकाभासं जीवं व्यापकंमादितः॥ 27.130 ॥

आहुत्यन्ते प्रतिकृतौ विन्यसे (66) त्प्रणवं ततः।

जीवो पाधिं भकारं तु सितं न्यस्येद्यधापुरम्॥ 27.131 ॥

(66.त्प्राणमन्ततः)

बकारं स्फटिकाभासं (67) बुद्धितत्वमनन्तरम्।

अहङ्कारं पाटलाभं फकारं हृदि विन्यसेत्॥ 27.132 ॥

(67.मति)

मनस्सिता सितनिभं पकारं हृदये तथा।

नकारं शब्दतन्मात्रं श्रोत्रे शुक्लनिभं तथा॥ 27.133 ॥

धकारं लोहितं स्पर्श तन्मात्रं प्रतिमात्वचि।

दकारं रूपतन्मात्रं दृशोर्ज्योतिर्मयं तथा॥ 27.134 ॥

थकारं रसतन्मात्रं पाण्डराभं च तालुनि।

तकारं गन्धतन्मात्रं नासिकायां तथासितम्॥ 27.135 ॥

णकारं पालनिभं श्रोत्रात्मानं च कर्णयोः।

ढकारं हेमतुल्याभं त्वगात्मानं तथा त्वचि॥ 27.136 ॥

डकारं नेत्रयोः कृष्णं नेत्रात्मानमनन्तरम्।

गौरं ठकारं जिह्वायां जिह्वात्मानं चतुर्मुख॥ 27.137 ॥

ट कारमसितं घ्रूण रूपं घ्राणेन्द्रि (68) यं तधा।

सितं ञकारं वाग्रूपं नागाधारे निवेशयेत्॥ 27.138 ॥

(68. ये न्यसेत्)

रक्तं झकारं करयोः कर्मात्मानं (69) निवेशयेत्।

रक्तं जकारं पदयोः पदात्मानं निवेशयेत्॥ 27.139 ॥

(69. चतुर्मुख)

छकारस्य चरक्तस्य (70) न्यासः पायौ तदात्मनः।

चकारं मेहने हेमवर्णं मोहनरूपिणम्॥ 27.140 ॥

(70. न्यासोऽपासे.)

ङकारं पृधिवीतत्वं पीताभां चतुरश्रकम्।

पादेच जानुपर्यन्ते हुत्वान्ते विनिवेशयेत्॥ 27.141 ॥

घकार मर्ध (71) शीतांशुं तुल्याकारं जलात्मकम्।

स्फटिकाभं तदूर्ध्वेतु गुह्यान्ते विनिवेशयेत्॥ 27.142 ॥

(71. शीतांशुसाम्या)

गकारं लोहितं कोणैस्त्रिभिर्युक्तमुषर्बुधम्।

गुह्यात्प्रभृतिनाभ्यन्तं विन्यसेद्देशिकोत्तमः॥ 27.143 ॥

खकारं वेदिकाकारं धूम्राभं श्वसनात्मकम्।

नभेरुपरिघोणान्तं हुत्वान्ते विनिवेशयेत्॥ 27.144 ॥

\(72\) निराकारं ककारं च नभोञ्जनशीला (73) मयम्।

नासिकोपरि मूर्धान्तमाहुत्यन्ते निवेशयेत्॥ 27.145 ॥

(72.ककारमञ्चननिभं निराकारं नभात्मकम्) (73.निभम्)

तत्वहोमं च तन्न्यासं कृत्वैवं तदनन्तरम्।

प्राणादि दशवायूनां (74) न्यसनं स्यादिडादिषु॥ 27.146 ॥

(74. सुषुम्नादिष्वथन्यसेत्।)

\(75\) ब्रह्मादि परिवारेषु देवीषु कमलादिषु।

(75. अत्रश्लोकद्वयमधिकं लिखितं क्वचित्कोशे दृश्यते तद्यथाः----

सुषुम्ना पिङ्गला पूषा हस्ति जिह्वा शयस्विनी।

अलंबुसेडा गान्धारी कौशिक्यपि कुहूरपि॥

प्राणोपानस्समानश्च व्यानोदान ध्नञ्जयाः।

कृकरो देवदत्तोऽथ नागकूर्यौ धशानिलाः॥

 इद मेव पद्यद्वयं अन्येषु कोशेषु उत्तरत्र (159 श्लो) अक्षरन्यास विधानानस्तरं निविष्टं दृश्यते.)

तत्वन्यासो यथोक्तेन मार्गेण स्याच्चतुर्मुख॥ 27.147 ॥

सुदर्शनाद्यायुधानि वनमालादि कान्यपि।

न्यस्येद्यथायथं (76) मन्त्रेः प्रतिकार्येषु शार्ङ्गिणः॥ 27.148 ॥

(76.मन्त्री)

न जङ्गमेषु बिम्बेषु षोदशन्यासमाचरेत्।

प्रणवस्य व्याहृतीनामकाराद्यक्षरस्यच॥ 27.149॥

ऋक्षाणामपि कालस्य (77) वासराद्ययनस्य च।

ब्रह्मणा देश्चवर्णस्य तोयस्य निगमस्य च॥ 27.150 ॥

(77.वत्सराद्यात्मन स्तथा.)

देवतानां विराजश्च क्रतूनां च गुणस्य च।

\(78\) सत्वादेश्चैव मूर्तीनां शक्तीनां षुड्गुणस्य च॥ 27.151 ॥

(78.मत्स्यादेश्चैव शक्तीनांतत्वादेः श्चैवमूर्तीनां)

लोकानां न्यसनं कुर्यात् षोडशानामिति क्रमात्।

\(79\) अकाराद्यात्मकं हुत्वाप्रवं तदनन्तरं॥ 27.152 ॥

(79.ककाराण्यात्मनां)

अकारं हृदये विष्णो (80) र्न्यस्येद्भागे तु दक्षिणे।

उकारं ब्रह्मणो रूपं वामे (81) न्त्यं शंकरात्मकम्॥ 27.153 ॥

(80.र्न्यासो) (81.शान्यंकरा)

होमेन तर्पयित्वास्ते प्रणवं विनिवेशयेत्।

व्याहृतीनां (82) च तिसृणां पादेहृदि शिरस्यपि॥ 27.154 ॥

(82.चतसॄणां)

न्यासं कुर्या दकारादिस्वरान्न्यस्येत्क्रमाद्गुरुः।

रसनायां मुखे दृष्ट्योश्श्रोत्रयो (83) र्नासिकापुटे॥ 27.155 ॥

(83.र्नासिकाद्वये)

दन्तपङ्त्कौ तथाचोष्ठद्वये चास्ये ललाटके।

तालुन्यथ यकारा देर्न्यासं कुर्यादतन्द्रितः॥ 27.156 ॥

त्वचि दृष्ट्योर्नासिकायां दशनाग्रे तथा श्रुतौ।

उदरे चतथा कट्यां हृदये नाभिमण्डले॥ 27.157 ॥

मेहने तर्पयित्वान्ते होमेन स्यास इष्यते।

पञ्च (84) वारान् ककारादीन् अङ्गुलीषु च जङ्घयोः॥ 27.158 ॥

(84.वर्गान् ककारादेः)

भुजयोर्न्यसनं कुर्यादक्षरन्यास ईदृशः।

\(85\) सुषुम्ना पिङ्गुला पूषा हस्ति जिह्वा यशस्विनी॥ 27.159 ॥

(85."सुषुम्ना" इत्यादि "द्विजोत्तमैः" इत्यन्तसार्धसप्तपद्यानि केवलं क्वचित्कोसेदृश्यनै)

अलम्भुसैव गान्धारी काशिनी च कुहूरपि।

प्राणापानसमानाश्च व्यानोदनौ च पायवः॥ 27.160 ॥

नागः कूर्मश्च कृकरो देवदत्तो धनंजयः।

अथना मातृका न्यासमेव मेव समाचरेत्॥ 27.161 ॥

अकारं तालुनि न्यस्य मुखे चाकारमेव च।

इ ई लोचनयोर्न्स्यस्य उ ऊ श्रवण योस्तथा॥ 27.162 ॥

ए ओ दशनपङ्त्कौ च ओऔ ओष्ठगतौ स्मरेत्।

अ मित्येव ललाटे तु अः कारं रसने तथा॥ 27.163 ॥

यकारं त्वग्गतं न्यस्य रेफं चक्षुषि विन्यसेत्।

लकारं नासिकायां तु वकारं दशनाग्रतः॥ 27.164 ॥

श्रोत्रे शकारं विन्यस्य षकारमुदरे तथा।

सकारं कटिदेशेतु हकारं हृदये तथा॥ 27.165 ॥

क्षकारं नाभिदेशे तु विन्यसेद्ध्विजसत्तमः।

पवर्गो बाहुरेकस्तु तवर्गस्तु द्वितीयकः॥ 27.166 ॥

टर्गश्च टवर्गश्च जङ्घौद्वयमुदाहृतम्।

कनर्गोऽङ्गुलयस्सर्वा विज्ञातव्या द्विजोत्तम॥ 27.167 ॥

ऋक्षाणि रोहिण्यादीनि न्यसेदेषु यथाक्रमम्।

हृदये मून्ध्निकेषेषु ललाटे वदने तथा॥ 27.168 ॥

नासिकायां च दन्तेषु श्रोत्रे बाह्वोः करद्वये।

स्तनयोरुदरे कट्यां मोहने वृषणे तथा॥ 27.169 ॥

पायापूर्वो र्जङ्घयोश्च पादयोरग्रपादयोः।

सूर्यादयो ग्रहाश्चान्ये तथा सप्तर्षयोध्रुवः॥ 27.170 ॥

एताश्च व्योमनि यथा तथा देवे निवेशयेत्।

त्रुट्यादि कल्फपर्यन्ताः कालभेदाश्चतुर्मुख॥ 27.171 ॥

स्थूलसूक्ष्मा यथायोगं न्यसनीयास्सुमेधसा।

मुख बाहुरु पादेषु देवस्य ब्राह्मणादयः॥ 27.172 ॥

न्यसनीयास्सरित्कूपवापीतो यादि निर्घराः।

निवेशनीया देवस्य देहे वेदा ऋगादयः॥ 27.173 ॥

अङ्गानि च तदर्थानि शास्त्राणि विविधानि च।

द्रेवतानि तथा न्यानि चतुर्मुख मुखानि च॥ 27.174 ॥

ऋषीनपि तथा मुख्यानन्यच्चापि विभूतिमत्।

\(86\) देवे विनेशयेत्सर्वं त्रैलोक्य सचराचरम्॥ 27.175 ॥

(86.देहे)

न्वर्लोकं शिरसि न्यस्येन्येत्रयोश्चन्द्रभास्करौ।

नासिकायां तथावायुं दिशो भाहुषु हृद्गतान्॥ 27.176 ॥

ऋषींश्च (87) व्योमच वपुष्यन्तरात्मनि देवताः।

मेघाश्च केशा विज्ञेयाः नक्षत्राणि च भूषणम्॥ 27.177 ॥

(87.व्योम्नि चरतः पुरुहूतादिदेवताः।)

मुखमग्निस्तथा वाणी शुद्धवर्णा सरस्वती।

वैराजन्या स इत्येषः कथितः कमलासन॥ 27.178 ॥

अश्वमेधादयस्सर्वे क्रतवश्च यथातथम्।

सर्वाङ्गेषु निधात्व्यास्तस्मिन् क्रतुमयेऽच्युते॥ 27.179 ॥

सत्त्वं रजस्तमश्चेति न्यसनीयं गुणत्रयम्।

मत्स्यादि दशमूर्तीनां न्यसनं तदनन्तरम्॥ 27.180 ॥

देवीनां च श्रियादीनां न्यासः कार्यो यथाक्रमम्।

विज्ञानादि गुणाष्षट्च विनिवेश्यास्समाधिना॥ 27.181 ॥

लोकाश्चतुर्दश तथा पादादिषु यथाक्रमम्।

मूर्ध पर्यन्तमङ्गेषु देवदेहे (88) यथाविधि॥ 27.182 ॥

(88. यथाक्रमम्)

न्यसनीयाश्चतुर्वक्त्रगुरुणा शास्त्रचक्षुषा।

कृत्वैवं षोडशन्यासं शान्तिहोमं समाचरेत्॥ 27.183 ॥

मधुना भूरिति प्राच्ये कुण्डे हुत्वा शताहुतीः।

संपातेनस्पृशेत्पादौ देवस्य भुव इत्यतः॥ 27.184 ॥

दक्षिणाग्नौ तथा हूत्वा पयसा जठरं स्पृशेत्।

दध्नातु पश्चिमे कुण्डे हुत्वा स्वरिति संस्फृशेत्॥ 27.185 ॥

वक्त्रं समसैनाज्येन हुत्वोदीचीनपावके।

शीरस्फृशेच्च संपातैरङ्गं च सकलं हरेः॥ 27.186 ॥

गुडेवाह्येन मधुवा कुण्डे तस्मिन् गुरुस्स्वयम्।

हुत्वा च विष्णुगायत्र्या संपातेन मुखं स्फृशेत्॥ 27.187 ॥

पालाश खादिराश्वत्थबिल्वशाखाभिरंबुभिः।

सिञ्छेयुर्मूर्तपा (89) स्सम्यग्वेदीदिक्कलशस्थितैः॥ 27.188 ॥

(89.स्सर्वेवेदिका कलशस्थितैः----वेदिकां)

अभिंगैः पावनै





\(90\) कुर्याद्यधाक्रमं मन्त्रैर्ब्राह्मणाः प्रयतव्रताः।

त्रातारमित्ययाश्चाग्ने यतुलूक इति क्रमात्॥ 27.191 ॥

(90.जुहुयुर्यथा)

\(91\) आसनस्तेति च तथा इमं मे त्यादिवारुणैः।

\(92\) अनोनियुद्भिरिति च मन्त्रस्सनै पयागेंसि च॥ 27.192 ॥

(91.अनून्यनेति असून् पचेतिच. असुन्वंतेतिच.) (92.अनूनयुग्भि)

तमीशानमिति (93) तैस्तैर्मन्त्रै रिन्द्रादि दैवताः।

जुहुयः परिवारार्थां ब्रह्मणांश्चापि तोषयोत्॥ 27.193 ॥

(93.स्वेस्स्वै)

पिण्ढिकामधिवास्थाथ वेष्टयेन्नववाससा।

निक्षिप्य भाजने लोहान् सरत्नान् धातुबीजकान्॥ 27.194 ॥

भाजनं वाससा वेष्ट्य धान्यराशिषु निक्षिषेत्।

बिम्बानि गरुडादीनां (94) स्नापयेन्न ववाससा॥ 27.195 ॥

(94.स्थापये.)

आच्छादयेद्धान्यराशौ शाययेच्च यथापुरम्।

दिग्देवतानां पीठानि (95) बल्यर्थान्यधिवासयेत्॥ 27.196 ॥

(95.बल्यक्षा)

\(96\) शयनां प्रतिमां वेद्यामुत्थाप्याधिनि केतनम्।

अर्चयेत्पायनद्यन्नं सन्नि वेद्य चतुर्विधम्॥ 27.197 ॥

(96.शयनात्प्रतिमां)

निवेद्य च महाकुम्भे दिक्षु दद्याद्भलिं ततः।

पललं रजनीचूर्णं सलाजं दधि सक्तुकम्॥ 27.198 ॥

बल्यन्न मेतैस्संयोज्य बलिगाधा इमाः पठेत्।

आद्याश्च (97) कर्मजाश्चैव ये भूताः प्राग्दिशि स्थिताः॥ 27.199 ॥

(97.पूज्याश्च)

प्रसन्नाः परितुष्टास्ते गुह्णं तु बलि काङ्क्षिणः।

वृक्षेषु पर्वताग्रेषु ये विदिक्षु च संस्थिताः॥ 27.200 ॥

भूमौ व्योम्नि स्थिता ये च बलिं गृह्णंतु तेऽपि च।

वैनायकाः क्षेत्रपालाः ये चान्ये बलिकाङ्क्षिणः॥ 27.201 ॥

पूषाद्याः पार्षदाश्चैव प्रतिगृह्ण न्त्विमं बलिम्।

चण्डाद्याः कुमुदाद्याश्च ये भूता (98) स्सर्वदिक् स्थताः॥ 27.202 ॥

(98.स्सर्वतः)

आगच्छन्तु पदे गृह्णन्तु त (99) इमे बलिम्।

स्वप्नाधिपति मन्त्रेण हुत्वा चाष्टोत्तरं शतम्॥ 27.203 ॥

(99.मिमं बलिम्)

हेमसूत्रं प्रतिसरं प्रतिष्ठाविधि स्धिये।

पुण्याहपूर्वं बध्नी याद्धस्ते देवस्य दक्षिणे।

बालबिम्बं तु संपूज्य तच्छक्तिमपि देशिकः॥ 27.204 ॥

समावाह्य महाकुम्भे धान्यराशिषु निक्षिपेत्।

पूर्णाहुतिं च जुहुयुः कुण्डे कुण्डे च मूर्तिपाः॥ 27.205 ॥

पद्मोत्पलवदामेदो दूमो हुतभुजो यदि।

रक्तश्वेतस्तथा (100) पीतो धुमस्स्या च्छुभदो भवेत्॥ 27.206 ॥

(100.नीलो)

ज्वालाश्च दक्षिणावर्वाश्शुभं शंसन्ति निश्चितम्।

तुर्यमङ्गलसन्नादैर्ब्रह्मघोषैश्च (101) घोषितैः॥ 27.207 ॥

(101.मङ्गलैः)

\(102\) स्वापयेत्तां निशां सर्वां यजमानो गुरुश्च तौ।

स्वप्नार्धं दर्भशय्यायां (103) शयीरन्मूर्तिपाश्चते॥ 27.208 ॥

(102.यापयेत्) (103.शयेयुः)

इति श्रीपाञ्चरात्रे महोपनिषदि पाद्मसंहितायां

क्रियापादे शयनादिवासादि विधानादयोनम

सप्तविंशोऽध्यायः।

--------------\*\*\*\*\*\*\*\*\*\*\*\*\*------------

पाद्मसंहितायाम्

अष्टाविंशोऽध्यायः

\* प्रतिष्ठाविधिः\*

श्रीभगवान्---

ततः प्रभाते विमले दृष्टे च रविमण्ढले।

पुण्ये मुमूर्ते पुण्यर्क्षे पुण्यवारे तथा तिधौ ॥ 28.1 ॥

कल्याणदर्शने रात्रावारभेताविचारयन्।

प्रतिष्ठां देव देवस्य दुस्स्वप्ने शान्तिमाचरेत् ॥ 28.2 ॥

एक बेरे वास्तुहोमं कुर्याद्द्वारस्य दक्षिणे।

पार्श्वे च स्थण्डिलं कृत्वा प्रविशेद्गर्भमन्दिरम् ॥ 28.3 ॥

तन्मध्ये चतुरश्रां वा वृत्तां (1) वा तच्छिलां क्षिपेत्।

हस्तमात्रायतां शुद्धां तावद्वस्तारसंयुताम् ॥ 28.4 ॥

(1.वाथ शलां)

चतुरावरणां निम्नां गायत्र्या विष्णुपूर्वया।

तयैव वास्तुहोमाग्नौ चरुसर्पिस्समिच्छतैः ॥ 28.5 ॥

जुहुयाद्रत्न विन्याससिध्यर्थं देशिकोत्तमः।

प्रधमावर्णे बीजनष्टौ गर्तेषु निक्षिपेत् ॥ 28.6 ॥

यवाश्च व्रीहयश्चैव निष्पावाश्च प्रियङ्गवः।

तिलाश्च माषाश्च तथा नीवाराश्शालयत्तथा ॥ 28.7 ॥

वज्रादीनि च रत्नानि द्वितीयवर्णे तथा।

वज्रं च मौक्तिकं चैव वैडूर्यं जलजं तथा ॥ 28.8 ॥

स्फटिकं (2) पुष्यकं चैव चन्द्रकान्तं तथा परम्।

इन्द्रनीलं च पूर्वादि (3) ष्वाशासु विनिवेषयेत् ॥ 28.9 ॥

(2.पुष्यरागं च) (3.दिक्ष्वष्टसु निवेशयेत्।)

धातून् तुतीयावणे तथैव विनिवेशयेत्।

मनश्शिलां हरीतालमञ्जनं तदनन्तरम् ॥ 28.10 ॥

श्यामं च सीसकं चैव सौ राष्ट्रं रो चनं तथा।

गैरिकं चाष्टकं लोहान् चतुर्थावर्णे पुनः ॥ 28.11 ॥

\(4\) गर्तेषु निक्षिपेत्स्वर्णं रूप्यं ताम्रं तथैव च।

अयश्च त्रपुकं चैव मूर्मं कनकनिर्मितं ॥ 28.12 ॥

(4.निघ्नेषु)

शङ्खं चक्रं च सौवर्णं लोहन्यासोऽयमीरितः।

शालिभीजं पारदं च ब्रह्मरागं च काञ्चनम् ॥ 28.13 ॥

मध्ये न्यस्ये द्गर्तभागे ततस्त्रिशिलया दृढम्।

श्रीसूकैन पिथातव्यं सुधया दार्ढ्यमाचरेत् ॥ 28.14 ॥

पुण्याहं वाचयेत्पश्चाद्वैष्णवैर्मन्त्रवित्तमैः।

स्त्रीशिला पद्ममध्येतु प्रणवस्यसनं भवेत् ॥ 28.15 ॥

कर्णिकायां स्वरन्न्यासं व्यंजनन्यसनं दले।

दलेषु शक्तयश्चाष्टौ नवमी कर्णिका (5) भुवि ॥ 28.16 ॥

(5.मपि)

\* विमलादि शक्तयः\*

विमलोत्कर्षिणी ज्ञाना क्रिया योगेति शक्तयः।

प्रह्वी सत्या तथेशानाऽनुग्रहा नवमीस्मृता ॥ 28.17 ॥

\* पिंडिकापूजनम्\*

पिण्डिकां (6) पूजयेत्पश्छाद्गन्धपुष्पादिभिः क्रमात्।

अहतैश्चैव वासोभिर्लक्ष्मीरूपां च पिण्डिकाम्॥ 28.18 ॥

(6.पूरयेत्)

प्रच्छाद्य द्वारि चास्त्रस्य न्यासं कृत्वा बहिर्गुरुः।

निर्गत्यशय्या (7) वेद्यर्थं पूजयेद्रत्नवारिणा॥ 28.19 ॥

(7.वेदिस्थं पूजयेद्यत्नवान् हरिम्॥ द्वारर्ष)

\(8\) ध्वजतोरणकुम्भस्था देवता विसृजेत्ततः।

आरोप्य चाग्निं हृदये महाकुम्भं समुद्धरेत्॥ 28.20 ॥

(8.द्वारतोरण)

मूर्तिकुम्भांस्तथा चाष्टौ मङ्गलान्यस्त्रकर्करीम्।

गृहीत्वा मूर्तिपास्सर्वे गच्छेयुर्मन्दिरं प्रति॥ 28.21 ॥

गनन्तीनिर्गल द्वारि धारया संततोत्थया।

अग्रतस्सेचयेन्मार्गं ब्राह्मणानामनुज्ञया॥ 28.22 ॥

देवमुत्थाप्य (9) हस्त्यादौ प्रादक्षिण्येन मन्दिरम्।

\(10\) आचार्यप्रमुखास्सर्वे विशेयुर्मूर्तिपा स्तथा॥ 28.23 ॥

(9.हस्तादौ) (10.आचार्यः प्राङ्मुखाः)

छत्रध्वजपता काद्यैर्मङ्गलै (11) रखिलैस्सह।

तूर्यवादित्रनिर्घोषैर्ब्रह्मघोषैश्चच घोषितैः॥ 28.24 ॥

(11. र्विविथैस्सह)

ब्राह्मणैश्चाप्यनूचानैरधीयानैश्च मूर्तपैः।

सार्धं गुरुस्स्पृशन्यासं (12) प्रविशेन्मूलमन्द्रिरम्॥ 28.25 ॥

(12.प्रविशेद्गर्भ मंदिरम्)

अर्घ्यपाद्यादिभिर्देवमर्च येद्द्वारि देशिकः।

अन्तः प्रवेशयेद्देवं (13) पीठिकां च प्रदक्षिणम्॥ 28.26 ॥

(13.पिण्‍डिकां)

गत्वा मूहुर्ते संप्राप्ते स्थापये (14) द्विष्णु मव्ययम्।

\(15\) प्रतिष्ठासीति वैसाम्ना देशिको ब्रह्मण्तेस्सह॥ 28.27 ॥

(14.द्देवमव्ययम्) (15.प्रतिष्ठितोऽसीति)

आत्वाहार्षमिष्येतत्तूक्तं च सहमूर्तिपाः।

ध्रुवा द्यौरिति मन्त्रेण पठेयुर्गुर्वनुज्ञया॥ 28.28 ॥

आचार्यः पुरतः स्थित्वा सर्वेण स्थापयेद्धरिम्।

पीठमध्यगते गर्ते बिम्बशङ्गुं निवेशयते॥ 28.29 ॥

ऊर्ध्वलम्बितसूत्रेण पश्वेच्च समतां स्थितेः।

\(16\) पीठिका नालरन्द्रं च अष्टबन्देन पूरयेत्॥ 28.30 ॥

(16. पिण्टिका.)

\* अष्टबंधन द्रव्याणि \*

\(17\) लाक्षा सज्जरसं चैव गुग्गुलं च गुलं तथा।

सर्वेषामर्धतस्तैलं पाचयेन्मृदुवह्निना॥ 28.31 ॥

(17.श्लक्ष्णपाषाण चूर्णं च कुरुविन्दं च माक्षिकम्। तैलेन पाचितम् इत्यादि

लाक्षासज्जरसं सिक्थिं कुरुविन्दं च गुग्गुलुम्।

गैरिकं गुडतैलं च अष्टबंधन मिष्यते॥ इति च पाठः।.)

घनचूर्णं मधूच्छिष्टं कुरुविन्दं च गैरिकम्।

एकैकं च समां शेन ग्रह्यं सज्जरसं तथा॥ 28.32 ॥

तैलेन पाचितं सार्धमष्टबन्धन मिष्यते।

\(18\) स्थापयित्वादृढं तेन पुण्याहमपि वाचयेत्॥ 28.33 ॥

(18.पाचयित्वापृथक्.)

\* अवाहनम्\*

आवहयेत्ततो देवं तमसः परमव्ययम्।

आनन्दं सर्वगं नित्यं व्योमातीतं परात्परम्॥ 28.34 ॥

परीचि चक्रमध्यस्थं वासु देवमजं विभुम्।

मूलमन्द्रेण विश्वेशमावाह्य गुरुरात्मवान्॥ 28.35 ॥

ब्रह्मरन्द्धेण बिम्बान्तः प्रविष्टं परिचिन्तयेत्।

कुम्भस्थं परमात्मानं प्रतिमायां निवेशयेत्॥ 28.36 ॥

मन्त्रन्न्यासं ततः कुर्यान्मूलमन्त्रेण देशिकः।

या चेत देवं सान्निध्यं परिवारान् प्रकल्पयेत्॥ 28.37 ॥

समाराध्य ततो देवं पायसान्नं निवेदयेत्।

\* त्र्यहं कवाटबन्धन कारमम्.\*

प्रच्छाद्य नूतनैर्वस्त्रैः प्रतिमां कम्बलेन वा॥ 28.38 ॥

त्रियहं बन्धयेद्द्वारं कवाटेन सुसंवृतम्।

देवर्षिपितरस्सिद्धा (19) स्तधान्ये देवयोनयः॥ 28.39 ॥

(19.स्तुवाना)

अर्चन्ति देवं त्रियहं त्रिरात्रान्ते तु मानवाः।

ब्राह्मणां स्तोयेद्वित्तैर्भोजनैश्च गवादिभिः॥ 28.40 ॥

चतुर्थेऽहनि संप्राप्ते स्नपनं प्रातरिष्यते।

तद्दिने ध्वजमुत्थाप्य प्ररभेत महोत्सवम्॥ 28.41 ॥

एकबेरे विधिरियं कथितः कमालसन।

\* बहुबेरविधिः\*

बहुबेरविधानं चेत्कर्माद्यर्चां समुद्धरेत्॥ 28.42 ॥

महाकुम्भं च तत्ताले मङ्गलान्यष्ट देशिकः।

ऋत्विग्भिस्सह विद्वद्भिर्भक्तैर्भागवतैरपि॥ 28.43 ॥

उद्धृत्य चास्त्रकरकमग्रे गच्छेद्गुरुस्स्वयम्।

अनुधारापदेनैव देवागारं प्रवेशयेत्॥ 28.44 ॥

प्रतिमाऽचार्ययोः कश्चिन्नगच्छेदन्तरा पथि।

द्वारदेशे तु संप्रापै दद्यात्पाद्यं च (20) कौतुके॥ 28.45 ॥

(20.पादुके॥ कर्मार्चनादिपीठेषु)

\*कर्मार्चादीनां स्थाननिर्देशः\*

कर्मार्चामर्चनापीठे नृसूक्तेन निवेशयेत्।

\(21\) उत्सवाद्यर्थबिम्भानि पार्श्वयोर्विनिवेशयेत्॥ 28.46 ॥

(21.उत्सवस्याङ्ग)

\(22\) कर्मार्चां स्थापयेद्ब्राह्मे वामे तु मुखकौतुकम्।

तीर्धं स्नपनबिम्बं वा उत्तरे स्थापयेद्गुरुः॥ 28.47 ॥

(22."कर्मार्चां" इति श्लोकद्वयं केषु चिन्नदृश्यते)

शयनोत्थानबिम्बं च बलिबिम्बं च दक्षिणे।

लौहिकीं लोहजं बिम्बं स्थापयेदिष्टभुमिषु॥ 28.48 ॥

धारावशिष्टं यत्तोयं (23) तच्छरावे विनिक्षिपेत्।

शलाकामात्रया चैव धारयाऽ(24) छ्छिद्रया पुनः॥ 28.49 ॥

(23.तच्छरावेषु) (24.ऽच्छिन्नया)

परितः परिपेकं च विदध्यान्मूलविद्यया।

धान्यराशिषु कुम्भं श्च विन्यस्यावाहयेद्धरिम्॥ 28.50 ॥

आवहनं मूलबेरात्कर्माद्यर्चासु कल्पयेत्।

मुहूर्ते शोभने प्रापै देशिकः कमलासन॥ 29.51 ॥

(25. इदमर्थं क्वचिदस्ति)

पुरतो मूलभेरस्य बद्धपद्मासन (26) स्थितः।

प्राणानायम्य शुद्धात्मा ध्यायेद्ब्रह्म सनातनम्॥ 29.52 ॥

(26. स्थिरः)

\* ध्यानप्रकारः\*

वासुदेवमजं शान्तमुज्वलं सन्ततोदितम्।

अनादिमध्यनिधन मेकं चलं स्थिरम्॥ 29.53 ॥

चिद्घनं परमानन्दं तमसः परमव्ययम्।

ज्ञानशक्तिबलैश्वर्य वीर्यतेजस्समन्वितम्॥ 29.54 ॥

अपादपाणिमस्पृश्यम चक्षु श्श्रवणादिकम्।

नर्वत्र करवाक्पादं सर्वतोक्षिशिरोमुखम्॥ 29.55 ॥

गतागतविनिर्मुक्तं रविकोटिसमप्रभम्।

चैतन्यं सर्वगं नित्यं (27) व्योमातीतं तदद्भुतम्॥ 29.56 ॥

(27. व्योमातीं परात्परम्)

तत्सामान्यं जगत्यस्मिम्माल (28) मन्त्रात्मकं परम्।

एवं विधं सदाविष्णुमाह्लादं प्रणवात्मकम्॥ 28.57 ॥

(28. मष्टाक्षरम्. मन्त्राक्षरम्)

तं नियुज्य (29) महाविष्णुं मतं विष्णौ निवेशयेत्।

विष्णुं च हृदये पद्मे समावाह्यार्चयेत्क्रमात्॥ 28.58 ॥

(29. महाविष्णौ तं विष्णुम्----तद्विष्णौ विनियोजयेत् इति च पाठः)

समावाह्य (30) श्रिया पश्चान्मन्त्रेण पुरुषात्मना।

अञ्जलिस्थे ततः पीठे ध्यायेद्वाश्वात्मना गुरुः॥ 28.59 ॥

(30. धिया)

तेजोनिदानमध्येयं नारायणमजं विभुम्।

निवृत्तमन्त्र मुच्छार्य प्रतिमायां निवेशयेत्॥ 28.60 ॥

ब्रह्मरन्ध्रेण मार्गेण प्रविष्टं प्रतिमाकृतौ।

व्याप्य स्थातं स्म रेत्सर्वं मन्त्रेण कमलासन॥ 28.61 ॥

\* कुंभगतशक्तीनां देवे योजनम्\*

महाकुम्भगतां शक्ति देवेन सहयोजयेत्।

मूर्तिकुंभगतांश्चापि तथा बाले च कौतुके॥ 28.62 ॥

या शक्तिस्तां च देवेन योजये (31)त्फ्रतिमात्मना।

ब्रह्मरन्ध्रं च ता रेण पिदध्या (32) त्फतिमात्मनः॥ 28.63 ॥

(31.त्परमात्मनाः) (32.त्परमात्मनः)

आत्मनोऽभिमुखं कुर्यात्पुण्डरी काक्षविद्यया।

प्रणम्य किञ्चिदुत्थाय दर्शयेत्स्वागतं गुरुः॥ 28.64 ॥

\* न्यासविभेदः\*

मन्त्रन्न्यासं ततः कुर्यान्मूलमन्त्रेण देशिकः

स्थतिन्यासः स्थितौ कार्य स्सृष्टिन्यासस्तथासने॥ 28.65 ॥

शय्यायां संहृतिन्यासस्संहारशयनं यदि।

सृष्टिन्न्यासो भवेत्सृष्टिशयने कमलासन॥ 28.66 ॥

भोगे योगे च शयने स्थितिन्यासः प्रशस्यते।

विश्वरूपे स्थितिन्यासः यानारूढे त्रयं भवेत्॥ 28.67 ॥

स्थितिन्यासोऽधवा कार्यस्सर्वत्रैवासनादिषु।

श्रियादीनां च देवीनां ब्रह्मादीनां तथैव च॥ 28.68 ॥

महाकुम्भजलेनैव (33) प्रोक्षयेत्स्वस्वविद्यया।

\(34\) सृष्टिश्च सर्गन्यसनं न्यासो रुद्रस्य संहृतिः॥ 28.69 ॥

(33.प्रोक्षणम्) (34.विधेश्च)

श्रियादीनां तथा न्येषां षडङ्गन्यासमाच रेत्।

महाकुम्भं समुद्धृत्य देशिको मूर्तिपैस्सह॥ 28.70 ॥

प्रोक्षणं तज्जलैः कुर्याच्चण्डादेरपि तत् क्षणे।

बलीठे क्षिपैत्तोयमवशिष्टं गुरुस्स्वयम्॥ 28.71 ॥

महानसाग्निगुण्‍डे च (35) तथाधिश्रपणेषु च।

तथा च गार्जपत्याग्निं स्थापयेच्छास्त्रवर्त्मना॥ 28.72 ॥

(35.तथाधिश्रयणेषु)

\* सान्निध्य प्रार्थना\*

देवपार्श्वं समासाद्य दण्डवत्प्रणमेत् क्षितौ।

गाधायुदीरये देनां रचि ताञ्जलि संपुटः॥ 28.73 ॥

यजमानेन सहितः प्रह्वस्तिष्ठन् गुरुस्स्वयम्।

भक्तवत्सल भक्तानामभिप्रेतार्थसाधक॥ 28.74 ॥

प्रार्थये त्वामहं देव मदनुग्रह काम्यया।

सन्निधस्स्व चिरं स्थाने कल्पिते श्रद्धया मया॥ 28.75 ॥

प्रसीद देव देवेश पूजामपि गृहाण मे।

ग्रामस्य राज्ञो राष्ट्रस्य प्रजानामिन्दिरा (36) वर॥ 28.76 ॥

(36.वह)

देहि पुष्टिं च तुष्टिं च गतिं च परमां तथा।

इति निज्ञाप्य देवाय (37)देशिकस्तन्त्रपारगः॥ 28.77 ॥

(37.वासु देवाय देशिकः)

\* यजमानेन भगवते सर्वस्य समर्पणम्\*

मधुपर्कोपचारान्चे गुर्वनुज्ञापुरस्सरम्।

दद्याद्गोभूसुरर्णादि यथावित्तानु सारतः॥ 28.78 ॥

देवस्य दक्षिणे हस्ते तो यपूर्वं यथाविधि।

भक्तिनम्रेण शिरसा पूजोपकरणानि च॥ 28.79 ॥

आत्मानं पुत्रपौत्रादि दारान् हस्त्यादि वाहनम्।

दासीदासं च सर्वस्वं दद्याद्देवस्य पादयोः॥ 28.80 ॥

\(38\) जीवाजीवधनैर्देवो दत्तैराराध्यते यथा।

यजमानेन सर्वस्वैर्बगवान् पुरुषोत्तमः॥ 28.81 ॥

(38.जीवयन्दर्शर्य देवो।)

तथा भागवतं सर्वैर्धनैराराधयेत्सदा।

स्थापको देवदेवस्य यः पूर्वो देशिकोत्तमः॥ 28.82 ॥

तेनैवाराधनं कार्यं तद्वंशैरपि निर्गुणैः।

पूजाप्रीतिकरी सैव देवस्य कमलासन॥ 28.83 ॥

वित्तानुसारतो विद्यान्कल्पयोद्धाम संपदम्।

अथवा विभवेनैव यजमानः प्रकल्पयेत्॥ 28.84 ॥

\(39\) आदौ विभूतिविस्तारो यादृशः परिक्लपितः।

सङ्कोचमन्तरेणैव कुर्यात्तादृशसम्पदम्॥ 28.85 ॥

(39.य आदौभूति विस्तारः)

देव (40) भूत्यनुसा रेण रक्षेद्देवोपजीविनः।

न क्लेशयेद्भागवर्तान् तथैव परिचारकान्॥ 28.86 ॥

(40.भूम्यनु)

प्रतिष्ठान्ते च देवस्य (41) तूर्यैर्नानाविधैरपि।

घोषयेत्सर्वतो दिक्षु ब्रह्मघोषैश्च घोषयेत्॥ 28.87 ॥

(41.नानाविधरवैरपि)

नृत्तैर्गेयैश्च विविर्धैस्तौत्रैर्नानाविधैरपि।

तोषयेद्देव देवेशमुपचारैः वृथग्विधैः॥ 28.88 ॥

चतुर्विधं (42) तथा वान्नं निवेद्य विधिपूर्वकम्।

\(43\) नित्याग्निं च प्रतिष्ठाप्य कुण्डे च चतुरश्रके॥ 28.89 ॥

(42.निवेद्यान्नं) (43."नित्याग्नि" "भूतानां च यथाक्रमम्" इत्यन्तं बहुषुन)

हुत्याग्नौ समिधाज्यान्नैर्मूलेन प्रणवादिना।

पूर्णाहुतिं ततो हुत्वा तत्तदवरणेषु च॥ 28.90 ॥

बलिपीठानि संस्कृत्य प्रतिष्ठाप्य यथाक्रमम्।

\(44\) तेषु नित्यं बलिं दद्याद्भूतानां च यथाक्रमम्॥ 28.91 ॥

(44. हुत्वाचानैः)

\* बहुबेर विधाने कवाटबंधन निषेधः\*

बहुबेरविधाने तु कवाटं न (45) च बन्धयेत्।

\(46\) देवर्षिपितरस्सिद्धान्तुवाना देवयोनयः॥ 28.92 ॥

(45.विमोचयेत्) (46."देवर्षि"-----इत्यादि "स्नपनं परिकल्पयेत्" इत्यन्तं अस्मिन्नेवाध्याये 39 कमपद्यानन्तरं निरूपितं दृश्यते अत्र पुनः निरूपितं एतच्चकेषु चिदेव दृश्यते)

अर्चन्ति देवं त्रियहं त्रिरात्रान्ते तु मानवाः।

ब्राह्माणां स्तोषयेद्वित्तैर्भोजनैश्च गवादिभिः॥ 28.93 ॥

चतुर्थे दिवसे प्राप्ते स्नपनं परिकल्पयेत्।

उत्तमत्रितयेवापि मध्यमत्रितयेन वा॥ 28.94 ॥

कलशैस्स्नापयेद्देवं (47) चतुस्थानार्चनं भवेत्।

उत्सवं कारयेदन्ते ध्वजारोहणपूर्वकम्॥ 28.95 ॥

(47. चतुस्थ्सानगतं यजेत्)

\(48\) आचार्यं पूजयेत्तस्निन् प्रतिष्ठादिवसे प्रभुः।

सुवर्णकुसुमैर्वस्त्रेर्नूतनैरङ्गलीयकैः॥ 28.96 ॥

(48. आचार्यः पूजयेत्तस्मिन् प्रतिष्ठादिवसे प्रभुम्॥)

केयूरहारवलयैरुपवीतो त्तरीयकैः।

\(49\) क्षेत्रारामगृहैर्वित्तैर्जीवाजीव धनैस्तथा॥ 28.97 ॥

(49.क्षेत्रग्राम)

\(50\) दासीदासेन चतथा हस्त्यश्वशिभिकादिभिः।

\(51\) एवं प्रकारैरन्यैश्च तोषयेद्गुरुमात्मवान्॥ 28.98 ॥

(50.दासीदासादिभिश्चैव) (51."आत्माना" इत्यादि पद्यद्वयं क्वचिन्न)

आत्मानं प्रत्र पौत्रांश्च देवे तद्वन्नि वेदयेत्।

मातृत्वेन पितृत्वेन बन्धुत्वेन गुरूत्तमम्॥ 28.99 ॥

कखात्मत्वेन सम्भाव्य प्रणम्य च पुनः पुनः।

सहस्रं धेनवो देयाः दक्षिणा गुरुवे तदा॥ 28.100 ॥

सहस्रनिष्कमथवा दक्षिणा चोत्तमोत्तमा।

तदर्धा मध्यमा ज्ञेया तदर्धा चाधमा मता॥ 28.101 ॥

\(52\) अथवा दक्षिणा देया शतं हेम्नामनुत्तमम्।

\(53\) दशनिष्कमशक्तर्स्तु (54) तदर्धं पादमेव वा॥ 28.102 ॥

(52."अथवा" इत्यार्धं क्वचिन्नस्ति) (53.शतनिष्क) (54.तदर्धं वार्धमेववा)

यथावित्तानुसारेण दक्षिणा परिकीर्तिता।

कर्मणां कर्षणादीना मङ्गत्वेन यदहृतम्॥ 28.103 ॥

तदिष्टशिष्टं सकलं गुरो रेव धनं भवेत्।

ऋत्विजामपि सर्वेषां तथाम्नायेष्वधीतिनाम्॥ 28.104 ॥

ब्राह्मणानां च विदुषां भक्तानां पुरुषोत्तमे।

तथैकायननिष्ठानां द्विषट्कनियतात्मनाम्॥ 28.105 ॥

वासुदेवैकनिष्ठानां निषन्मार्गविदामपि।

यतीनां ब्रह्मचारीणां वनस्थाश्रमवासिनाम्॥ 28.106 ॥

अन्येषां विष्णुभक्तानामस्मिन्नर्थेनुयायिनाम्।

विष्ण्वर्क्षनिरतानां च सदस्यानां च दक्षिणा॥ 28.107 ॥

देया गोभूहिरण्यादि रूपा वित्तानुसारतः।

कालाज्ञानां तथा नृत्तगीतवाद्यादि कुर्वताम्॥ 28.108 ॥

यथार्हं वित्तवासोभिः कुर्यात्तृत्पिं यथेप्सितम्।

(55)गुरुः पात्रं समानीय हेमादिद्रव्यनिर्मितम्॥ 28.109 ॥

(55." गुरुः" इत्यादि " कृत्येन चेतसा" इत्यन्तं क्वचिन्न)

प्रक्षाल्य विष्णुगायत्र्या धान्यराशौ स्वमन्त्रतः।

देवस्य पुरतः स्थाप्य पूरयेद्गन्धवारिणा॥ 28.110 ॥

अष्ठाक्ष रेणाभिमन्त्र्य (56) षडर्णेन द्विरष्टकम्।

प़ञ्चोपनिषदैर्मन्त्रैरावाह्यात्मगतं विभुम्॥ 28.111 ॥

(56.द्विषडर्णेन मन्त्रकम्)

प्रणवेन समभ्यर्च्य गन्धपुष्पाक्षतादिभिः।

ततः कर्तारमाहूय विशुद्धं देवसन्नि धौ॥ 28.112 ॥

तं देवाभिमुखं स्थाप्य प्रणतं विनयान्वितम्।

साधितार्घ्यजलात्तस्मात्सार्घ्यतो यंप्रसूनकम्॥ 28.113 ॥

तस्य हस्ते प्रपूर्याथ इमां गाधामूदीरयेत्।

त्वया विना न मेकिञ्चिन्मां विनातवकस्तथा॥ 28.114 ॥

तस्मान्मा मात्मसात्कर्तुं प्रसीद परमेश्वर।

भूमौ स्खलितपादानां भूमि रेवावलम्बनम्॥ 28.115 ॥

\(57\) त्वय्येव प्रतिपन्नानां त्वमेव शरणं विभो।

इति विज्ञाप्य देवेशमाचार्य स्स्वस्थमानसः॥ 28.116 ॥

(57.त्वयिविप्रतिपन्नानां)

द्वादशाक्षरमुच्चार्य भगवत्पादपङ्कजे।

निवेद्य कर्तुरात्मानं सार्घ्य पुष्प पुरस्सरम्॥ 28.117 ॥

त्रिकृत्वः प्रण मेद्देवं निवेद्यात्मानमव्यये।

स तेनानुगृहीतस्सन् संयायाद्गुरुणा बहिः॥ 28.118 ॥

\* गुरुपूजा\*

नमस्कृत्वा गुरुं देवं कृतकृत्येन चेतसा।

तं गुरुं यानमारोप्य तुर्य घोषपुरस्सरम्॥ 28.119 ॥

नीत्वा प्रदक्षिणं ग्रमं स्वगृहे सन्निवेशयेत्।

\* देवप्रतिष्ठायाः फलम्\*

य इत्थं स्थापनं कुर्याद्धेव देवस्य शार्ङ्गिणः॥ 29.120 ॥

स याति (58) परमं स्थानमक्षयं कमलासन।

पुनाति वंशजांश्चैव पुरुषानेकविंशतिम्॥ 29.121 ॥

(58.ब्रह्मणः)

निष्कामा ये तु सदने पुरुषाः पुरुषोत्तमम्।

स्थापयन्नि फलं तेषामपुनर्भ वलक्षणम्॥ 29.122 ॥

सकामानां तु मर्त्यानां (59) पुनरावृत्तिलक्षणम्।

स्वर्गादि तत्तद्भोक्तव्यमारम्भे (60) तत्तदिष्यते॥ 29.123 ॥

(59.फलमावृत्तिलक्षणम्) (60.यद्यदि)

ब्रह्महत्यादि पापानामन्येषां निष्कृतिर्मता।

उपकुर्वन्ति ये मर्त्याः वाङ्मनः कायकर्मभिः॥ 28.124 ॥

आवृत्तिलक्षणं तेषां फलं स्वर्गादिरिष्यते।

\(61\) श्रियादीनां च देवीनां देवेन सह कल्पने॥ 28.125 ॥

(61.श्रियादिषु च देवीषु देवी च परिकल्प्यते। उद्वाहकर्म शास्त्रोक्तं कुर्यादंकुरपूर्वकम्॥ भक्ति.)

नोद्वाहकर्म कर्तव्यं पृथक् चेत् स्थापनं तयोः।

उद्वाहकर्म शास्त्रोक्तं कुर्यादङ्गुरपूर्वकम्॥ 28.126 ॥

भक्तिशक्तिवशाद्देवं यथावित्तानुसारतः।

यथा च स्थापना भक्तैस्सास्मृता नुग्रहा इति॥ 28.127 ॥

इति श्रीपाञ्चरात्रे महोपनिषदि पाद्मसंहितायां

क्रियापादे प्रतिष्ठाविधिर्नाम अष्टाविंशोऽध्यायः।

------------\*\*\*\*\*\*\*\*\*\*\*\*\*\*\*\*\*---------------

पाद्मसंहितायाम्

एकोनत्रिंशोऽध्यायः

\*मीनादि दशमूर्ति प्रतिष्ठा विधिः\*

श्रीभगवान्---

मीनादिदशमूर्तीनामधुना स्थापनं प्रति।

विशेषः कथ्यते ब्रह्मन् उपस्थानादिलक्षणः॥ 29.1 ॥

\* मीनमूर्तिः\*

साम्ना च वारुणेनैव सूक्तेन पुरुषात्मना।

स्थापयेन्मीनवपुषं वासुदेवमनामयम्॥ 29.2 ॥

आवह्य तस्मिन् देवेशमुपतिष्ठेत मन्त्रवित्।

मीनात्मने नमस्तुभ्यं वेदरक्षाविधायिने॥ 29.3 ॥

प्रलयार्यव दुर्वार वारिपूरविहारिणे।

वारुणेन्तेव सुक्तेन तथाष्ठाक्षरविद्यया॥ 29.4 ॥

स्थापयित्वा महाकुम्भं तस्मिन्न वाहयेद्धरिम्।

\(1\) उपतिष्ठेत कर्मान्ते गाधया वक्ष्यमाणया॥ 29.5 ॥

(1.उपतिष्ठेति)

तुभ्यं नमस्क्रियां कुर्मः कूर्मरूपाय वेधसे।

\(2\) धारणा न्मन्दरस्या द्रेर्विबुधानन्ददायिने॥ 29.6 ॥

(2.धारिणे मन्द)

\* वराहमूर्तिः\*

वापयित्वा च वाहारीं मूर्तिमावहयेद्धरिम्।

क्रोडात्मने नमस्तुभ्यं (3) यज्ञरूपाय वेधसे॥ 29.7 ॥

(3.यज्ञदेहाय)

दंष्ट्राग्र विधृता (4) शेष धारिणी धरणीधर।

\* नृसिंहः\*

नृसिंहरूपिणं देवं स्थापयेद्देशिकोत्तमः॥ 29.8 ॥

(4.शेषाधरणी

,

शेषधरणेः)

\(5\) युञ्जीतेत्यनुवा केन समावाह्य जनान्दनम्।

गधामुदीरये देनां कर्मान्ते देशिकोत्तमः ॥ 29.9 ॥

(5.युञ्जन्तीत्य)

निशातनखदम्भोलि दलितासुरवक्षसे।

दर्शिताश्रितवात्सल्य नृसिंहवपुषे नमः॥ 29.10 ॥

\* वामनः\*

युञ्जन्तीत्यनुवा केन स्थापयित्वा च वामनम्।

तस्मिन्ना वाह्य देवेशमुपतिष्ठेत देशिकः॥ 29.11 ॥

\(6\) बलिद्विषे नमस्तुभ्यं (7) यज्ञरूपाय वेधसे।

वामनाय महामाया वञ्चिताशेष (8) मानव॥ 29.12 ॥

(6.बलिद्वेषिन्) (7.परित्रातवलद्विषे) (8.वाङ्मनः)

\* जामदग्न्यः\*

जामदग्न्यं नृनूक्तेन स्थापयित्वाजनार्दनम्।

गाधयाचोपतिष्ठेत प्रांजलिः (9) प्रणतः स्थितः॥ 2.13 ॥

(9.प्रणमन्)

त्रिस्सप्तकृत्वः क्षत्राणां निहन्त्रे तिग्मतेजसे।

नमस्तुभ्यं भववते परश्वथविधारिणे॥ 2.14 ॥

\* श्री रामः\*

रामं च सह वैदेह्या सहितं लक्ष्मणादिभिः।

स्थापयेत्कालभेदेन यद्वा स्थापनमाचरेत्॥ 2.15 ॥

रां पुरुषसूक्तेन स्थापयित्वा यथाविधि।

गधया चोपतिष्ठेत रामं रघुकुलोद्भनम्॥ 29.16 ॥

नमस्तुभ्यं भगवते राघुवाय महात्मने।

रावणादि जगद्वैरि निबर्हण महोजसे॥ 29.17 ॥

राममूर्तं प्रतिष्ठाप्य परिवारात्मना ततः।

\(10\) वाय्वादि देवतनयान् हनूमत्प्रमुखान् पुनः॥ 29.18 ॥

(10.यद्वादिदेव)

तत्तद्देवं (11) समभ्यर्च्य स्थापयेत्तद्वदेव तान्।

विभीषणं गुहं चैव (12) पृथगेव हि देवताः॥ 29.19 ॥

(11.समावाह्य) (12.वृधग्युगपदेव वा)

स्थापयेद्विश्वमन्त्रेण रामप्रीतिक रापुभौ।

भरतं कल्पयेत्प्राच्यां दक्षिणे जानकीं पुनः॥ 29.20 ॥

प्रतीच्यां जाम्बवन्तं च उत्तरे लक्ष्मणं तथा।

सुग्रीवं चाग्निकोणे नैऋत्यां तु विभीषणम्॥ 29.21 ॥

वायव्ये तु नलं न्यस्येदैशान्ये शत्रुमर्दनम्।

\(13\) वसिष्ठाद्यृषिमुख्यानां द्वितीयावरणे स्थितिः॥ 29.22 ॥

(13.वसिष्ठ प्रमुखास्सर्वे द्वितीयावरणे स्थिताः वसिष्ठमृषि मुख्यानां)

तृतीयावरणे पश्चाल्लोकपालान् प्रकल्पयेत्।

स्थाने खगादि राजस्य हनूमन्तं प्रकल्पयेत्॥ 29.23 ॥

विष्वक्सेनपदे नीलं गुहं वा तत्र कल्पयेत्।

राघवस्यार्चनायां तु विशेषोऽयं प्रकीर्ततः॥ 29.24 ॥

खगेशं मारुतिं वाऽपि लिखित्वा ध्वजमुद्धरेत्।

उत्सवे तु विशेषोऽयमीरितः कमलासन॥ 29.25 ॥

\* बलरामः\*

रामस्य रौहिणेयस्य प्रतिष्ठा च यथापुरम्।

उपस्थाने विशेषोऽस्ति श्रूयतां स च कथ्यते॥ 29.26 ॥

बलिने बलभद्राय (14) हलस्फुरित बाहवे।

तुभ्यं (15) मालेव महती भूमिर्येन सिरोद्धृता॥ 29.27 ॥

(14.नमश्शेषमहामते) (15.मातेव महती धरा येन शिरोधृता)

\*श्री कृष्णः\*

वसुदेवसुतस्यापि स्थापनं वासुदेववत्।

वृष्णिवर्याय कृष्णाय नमस्तुभ्यं मधुद्विषे॥ 29.28 ॥

भूभारभूतकं सादि महासुरनिघातिने।

सत्यभामादि देवीनां स्थापनोद्वाहनादिकम्॥ 29.29 ॥

श्रीभूम्योरिव कर्तव्यं विशेषोऽस्ति न कश्चन।

\* कल्किः\*

कल्किविष्णु प्रतिष्ठापि यथापुरमुदीरिता॥ 29.30 ॥

उपतिष्ठेत कर्मान्ते गाधया स्तुतिरूपया।

म्लेच्छानामपि संहर्त्रे साधूनां स्थितिहेतवे॥ 29.31 ॥

नमस्तुभ्यं भगवते भूसुरान्वय जन्मने।

\*मीनादिमूर्तीनां षोडशन्यास निषेधः\*

नेष्यते षोडशन्यासो मीनादि दशमूर्तिषु॥ 29.32 ॥

शिलामयादि मूर्तीनां (16) वर्णैश्चित्रविधिर्यदि।

जलाधिवासनाद्युक्तं कृत्वा सर्वमशेषतः॥ 29.33 ॥

(16.लावण्यैश्च)

निर्मिते (17) चित्र करणे कुर्यादावाहनादिकम्।

ध्रुवबिम्बस्थितेः पश्चात्कर्माद्यर्चास्थितिर्यदि॥ 29.34 ॥

(17.करणे कुर्यादावाहनमथोदितम्)

सिद्धान्तभेदबिम्भानां पृथक्छयनमिष्यते।

अभेदे वेदिकाशय्या सहैव स्याच्चतुर्मुख॥ 29.35 ॥

नेष्यते षोडशन्यासो लोहजे जङ्गमे पुनः।

आवाहनं मूलबेरा (18) त्कर्माद्यर्चासु कल्पयेत्॥ 29.36 ॥

(18.त्कर्मार्चासु नकल्पयेत्)

(19. कर्मार्चां स्थापयेद्ब्रह्मन् याम्ये तु मम कौतुकम्।

\(20\) तीर्थस्नानादि बिम्बं ना उत्तरे स्थापयेद्गुरुः॥ 29.37 ॥

(19.कर्मार्चां स्थापयेद्बाह्मे यात्मे तु मुख) (20.तीर्थ स्नपन बिंबे च.)

शयनोत्थानबिम्बं च बलिबिम्बं च दक्षिणे।

लौकिकं लोहजं बिम्बं स्थापयेदिष्टभूमिषु॥ 29.38 ॥

यद्वो (21) द्वहनबिम्बानि स्थापयेद्द्वारपार्शयोः।

मण्टपे वाऽभिषेकार्थे दक्षिणाभिमुखानि च॥ 29.39 ॥

(21.त्सर्वार्थं)

जलाधिवासने साक्षादयोग्यानां चतुर्मुख।

चित्राभासार्ध चित्रादि प्रतिमानां यथायथम्॥ 29.40 ॥

छायाधिवासनं कुर्यात् स्नानं चादर्शमण्डले।

वेद्यां शयन (22) मन्येषां कूर्चद्वारेण कल्पयेत्॥ 29.41 ॥

(22.मप्येषाम्)

अवशिष्टं यथापूर्वं सकलं परिकल्पयेत्।

नेष्यते षोडशन्यासश्चतुर्थस्नपनं तथा॥ 29.42 ॥

\* वटपत्रशायी\*

मायामय महावृक्षन्यग्रोध दलशायिनः।

देवस्य स्थापनविधौ विशेषः कथ्यतेऽधुना॥ 29.43 ॥

\(23\) गर्भोदवसितद्वारि लिखित्वोपरि वारिधिम्।

तत्र न्यग्रोधवृक्षस्य दले कोमलरूपिणम्॥ 29.44 ॥

(23.गर्भदेशस्य तद्वारि)

शयानं बालवपुषं श्यामलं कमलेक्षणम्।

मार्कण्डेयं महीं देवीं कारयेत्पादपार्शयोः॥ 29.45 ॥

एवं विलिखिते बाले बालपर्यङ्मशायिनि।

चित्राभासोक्तविधिना स्थापयेद्गुरुरात्मवान्॥ 29.46 ॥

देवेन देव्यौ (24) युगप त्प्रतिष्टायां यथापुरम्।

सहैव शयनं वेद्यां कालभेदे तु तत्पृथक्॥ 29.47 ॥

(24.विधिवत्)

\* कुण्डभेदाः\*

कुण्‍डं सरसिजाकारं प्राच्यां चापं तु दक्षिणे।

वृत्तां तु पश्चिमे भागे योऽन्याकार (25) मुदक्तथा॥ 29.48 ॥

(25.मुदग्दिशि)

कुण्‍डे विशेषः कथितस्स्नपनं च तयोः पुनः।

\* श्री यादयः\*

श्रीसूक्तेन श्रियं देवीं भूसूक्तेन भुवं तथा॥ 29.49 ॥

स्नापयेदर्चनं चापि तयोस्ताभ्यां च शाययेत्।

प्रागादि तोरणे पूज्या बलाकि न्यधिदेवता॥ 29.50 ॥

\(26\) नवमालालिन्यथो तत्र समाराध्य विभीषिकाम्।

शाङ्करी देवता पश्चाद्द्वारकुम्भेष्वनुक्रमात्॥ 29.51 ॥

(26.वनमालादि देवान् तान् समाराध्या भिषेकिकान्)

देवताद्वन्द्वयजनं (27) प्रतिष्ठादीन् समर्चयेत्।

प्रथमं तदनु श्रद्धां कान्तिं च तदनन्तरम्॥ 29.52 ॥

(27.ज्येष्ठादेव्योः)

(28)क्रियां सृष्टिं च पश्चात्तु क्षमां वृद्धिं च देवताम्।

प्राच्यादिषु पताकासु देवाताद्वन्द्वमर्चयेत्॥ 29.53 ॥

(28.क्रियां शक्तिं च पश्चात्तु क्षमामूर्ति जयां तथा)

\(29\) धृतिं च लज्जां च पुरो जयां मायाद्वयं ततः।

सावित्रीं च क्षमां च द्वे (30) शुद्धां श्रिद्धामनन्तरम्॥ 29.54 ॥

(29.सृष्टिं) (30. श्रिद्धां विद्या)

लक्ष्मीस्सरस्वती चैव पुष्टिस्तुष्टिश्च शक्तयः।

प्रागादि हौमकुण्डेषु होतव्याः प्रोक्तवर्त्मना॥ 29.55 ॥

वागीश्वरी (31) क्रिया कीर्तर्लक्ष्मीः सृष्टिस्तथैव च।

प्रह्वी सत्या तथा ब्राह्मी यष्टव्याः कलशेष्विमाः॥ 29.56 ॥

(31.क्रियाशक्तिः)

महाकुम्भे श्रियां देवीं यजेत कमलासन।

षोडशन्यासरहितं शेषं प्राग्वत्समाचरेत्॥ 29.57 ॥

अस्वाततन्त्ये विधिर्ह्येष सातन्त्ये त्वभिधीयते।

ग्रामे वा वगरे वापि पट्टणे वाऽऽलयेऽपि वा॥ 29.58 ॥

श्रियः स्थानं विधातव्यं ग्रामाद्यभिमुखं यथा।

पुष्ठिं पुष्ठिं च सावित्रीं वाग्देवीं च चतुर्मुख॥ 29.59 ॥

विमानस्य चतुर्दिषु दिङ्गूर्तीः परिकल्पयेत्।

कोणेषु वैनतेयं वा सिंहं वाऽपि यथारुचि॥ 29.60 ॥

दिव्ये भागेऽथ वा ब्रह्मे ऽ(32)प्रतिच्छायां शिलादिभिः।

स्थापयेत्परिवारांश्च द्वारपार्वे यथाक्रमम्॥ 29.61 ॥

(32.प्रतिष्ठायां)

चण्डीं चैव प्रचण्डीं च प्रथमद्वारपार्श्वयाः।

ततोऽर्धमण्‍डपद्वारे दक्षिणे च बलाकिनीम्॥ 29.62 ॥

वनमालामुदीचीने गोपुरे प्रथमे पुनः।

विभीषिकां शाङ्करीं च दक्षिणोत्तरपार्श्वयोः॥ 29.63 ॥

द्वितीये गोपुरद्वारे शङ्खपद्मनिधी उभे।

शृतीये गोपुरद्वारे नलकूबलजृम्भलौ॥ 29.64 ॥

चतुर्थे गोपुरद्वारे दक्षिणे शिबिकुण्‍डलौ।

उत्तरे माणिभद्रं च कल्पयेत्कमलासन॥ 29.65 ॥

जया च विजया चैव पश्चिमद्वारपालिके।

सुमुखीं स्थापयेद्विष्वक्सेनस्थाने चतुर्भुजाम्॥ 29.66 ॥

वेत्रहस्तां दक्षिणेन तर्जनीं चाऽपि कुर्वतीम्।

अपराभ्यां धारयन्तीं पद्मं पीतनिभं तथा॥ 29.67 ॥

स्थापयेद्वैनतेयं च प्रासादमुखमण्डपे।

आदिमूर्तेरिव भवेत्फरिवा प्रकल्पनम्॥ 29.68 ॥

अन्यासामपि देवीनां स्वातन्त्र्ये विधिरीदृशः।

चतुर्धस्नपनं कुर्यादुत्सवं चाऽपि देववत्॥ 29.69 ॥

देवीनां च श्रियादीनामित्थं यः स्थापको नरः।

सर्वान् कामानवाप्नोति परत्रे ह च मोदते॥ 29.70 ॥

इति श्रीपाञ्चरात्रे महोपरिषदि पाद्मसंहितायां

क्रियापादे मीनादि प्रतिष्ठाविधिर्नाम

एकोनत्रिंशोऽध्यायः

---------------\*\*\*\*\*\*\*\*\*\*\*\*\*------------

पाद्मसंहितायाम्

त्रिंशोऽध्यायः

\* श्रियादीनां पाणिग्रहण विधिः\*

श्रीभगवान्---

अथ श्रियाऽऽदि देवीनां पाणिग्रहणमुच्यते।

सर्वकल्याणजननं सर्वदुःख (1) विनाशनम्॥ 30.1 ॥

(1.विमोचनम्)

आयुर्वृद्धकरं नॄणां अभिप्रेतार्थ साथकम्।

यथोक्तदिवसे कुर्यादङ्कुराणां समर्पणम् ॥ 30.2 ॥

उद्वाहदिवसे प्राप्ते मुहूर्ते देशिकोत्तमः।

पृथग्देवस्य देव्योश्च बध्नीया (2) त्कर्मकौतुकम्॥ 30.3 ॥

(2.त्करकौतुकम्)

\(3\) आच्छाद्यानाहतक्षौमं सोत्तरीयं प्रसाधितम्।

आरोप्य शिबिकां ग्रामं प्रादक्षिण्येन (4) तां नयेत्॥ 30.4 ॥

(3.आच्छादिताहत)(4.कारयेत्)

वैवाहिकं च सदनमालयं वा प्रवेशयेत्।

आराध्य देवमघ्यान् द्यैरानीय स्थण्डिलेऽनलम्॥ 30.5 ॥

\(5\) प्रवेश्यान्तर्गृहे देवमासने विनिवेशयेत्॥

आभ्यर्च्य च हरिं तत्र देवीं नूतनपाससा॥ 30.6 ॥

(5.प्रवेश्य तद्गृहम्)

\(6\) युवा सु इतिमन्त्रेण परिधाय प्रदक्षिणम्।

\(7\) भूषयेच्च श्रियं देवीं पुष्पैराभरणैस्तथा॥ 30.7 ॥

(6.यवासुवासान्त्रेण)(7.भूषणैः)

देवीं देवेन युञ्जीत प्रणवेन गुरुस्स्वयम्।

दद्याच्च देवीं देवाय वारिपूर्वं यथाविधिः॥ 30.8 ॥

यजमानस्सुवर्णोर्वीं गवादिसहितां तदा।

स्वगोत्रनाम्ना कथिता (8) मिमां श्रियमनुत्तमाम्॥ 30.9 ॥

(8.मप्सु)

ततः पाणिगृहीतां तां देवीं देवं च मन्दिरात्।

नीत्वा वैवाहिकं स्थानमुत्तराशामुखो गुरुः॥ 30.10 ॥

क्रमेणाघारहोमार्दीन् कुर्याद्विध्युक्तवर्त्मना।

\(9\) समिधं च नृसूक्तेन जूहुयात् षोडशाहुतीः॥ 30.11 ॥

(9.समिद्भिश्च)

चतुणा विष्णुगायत्र्या चतुर्विं शाहुतिर्भवेत्।

श्रीनूक्तेन घृतं हुत्वा भूम्याश्च युगपद्यदि॥ 30.12 ॥

उभयोश्च विधातव्यं पृथगेवाङ्कुरादिकम्।

\(10\) उभयो रेककर्तृत्वे प्राप्ते पङ्कजसम्भव॥ 30.13 ॥

(10.उभभ्यामेक)

तत्राऽपि पृथगेवाऽऽभ्यां वैवाहिकमथाऽऽचरेत्।

एककाले क्रियां तिष्ठेत्पर्या याद्भिन्नमाचरेत्॥ 30.14 ॥

आनुपूर्व्यवशेनैव विभक्तं स्याद्यथा तथा।

यद्वा मुहूर्तभिन्ने तु भिन्नं वैवाहिकं भवेत्॥ 30.15 ॥

मुहूर्ते यौगपद्ये चेदानुपूर्व्यात्क्रियां नयेत्।

श्रीभूम्योर्भन्न कर्तृत्वे यौगपद्योद्वहो यदि॥ 30.16 ॥

तत्राऽपि विधि रेवं स्यादुभाभ्यां (11) विधिरेव हि।

यौगपद्योद्वहे देवे सकृत्प्रतिसरं भवेत्॥ 30.17 ॥

(11.पृथगेव)

एकाऽग्नौ वा प्रकर्तव्यं भिन्नाऽग्नौ वा यथारुचि।

उल्लेखनाऽऽदिप्राक्तन्त्रं (12) प्राक्लृप्तमकृतं न च॥ 30.18 ॥

(12.प्रक्लृप्तमसकृत्)

प्रतिव्यक्ति क्रियां सर्वां पृथगेव समाचरेत्।

पूर्वं श्रियैततो भूम्यै पर्यायेण क्रियां नयेत्॥ 30.19 ॥

समिधो मूलमन्त्रेण जुहुयात् षोडशाहुतीः।

चरुणा विष्णुगायत्र्या चतुर्विं शाहुतिर्भवेत्॥ 30.20 ॥

घृतं पुरुषनुक्तेन (13) भुमिसूक्तेन वा पुनः।

लाजहोमं तथा (14) वह्नेः प्रदक्षिणमनुक्रमात्॥ 30.21 ॥

(13.विष्णु) (14.वह्नौ)

कृत्वा सर्वमशेषेण लाजशेषं गुरुस्स्वयम्।

प्रणवेन (15) सकृद्धुत्वा पञ्चवारुणिक्ते स्ततः॥ 30.22 ॥

(15. समुद्धृत्य)

पञ्चोपनिषदैर्मन्त्रैर्द्वादशाक्षरविद्यया।

पूर्णाहुत्यंतमखिलं कृत्वा विप्रांश्च तोषयेत्॥ 30.23 ॥

अर्घ्याद्यैरर्चयेद्देवं घृतारोपणमाच रेत्।

घृतं दूर्वाङ्कुरं पात्रे चन्दनं शालितण्डुलम्॥ 30.24 ॥

कराभ्यां सर्वमादाय सर्वेचैव सभसदः।

देवस्य देव्योश्चाऽङ्गेषु क्षिपेयुरिति मङ्गलम्॥ 30.25 ॥

घृतं सुशोभन मिति सिञ्चोयुः पादयोस्ततः।

कट्यां सुभद्रमित्युक्त्वा मूर्ध्नि चैव सुमङ्गलम्॥ 30.26 ॥

एवं दूर्वादि सकलं क्षिपेयुरनुपूर्वशः।

मधुपर्कं प्रदद्याच्च रसेनाऽस्मीति चोच्चरेत्॥ 30.27 ॥

लक्ष्मीपतिं च हाराद्यैरलङ्कारैः प्रसाधयेत्।

माल्यानुलेपनैश्चाऽपि यथा र्हैरपि पूजयेत्॥ 30.28 ॥

धेनुं च दद्याद्धरये यजमानः प्रणामवान्।

आचार्याय यथावित्तं प्रदद्यादात्मनः प्रियम्॥ 30.29 ॥

नी राजनविधानान्ते निक्षिपेद्दिक्षु पिण्डिकाः।

अन्यच्च मङ्गलं सर्वं कुर्याल्लौकिकवर्त्मना॥ 30.30 ॥

श्रीभूमिसहितं देवं (16) कुर्याद्ग्राम प्रदक्षिणम्।

आरोप्य मण्टपे देव्यौ देवं राजवदाचरेत्॥ 30.31 ॥

(16.नीत्वाग्रामं)

महाहविर्विवेद्यानै ब्रह्माणानपि भोजयेत्।

दिवसे दिवसे कुर्या(17) त्स्नानपूर्वकमुत्सवम्॥ 30.32 ॥

(17.स्नपनंपूर्व)

चतुर्थापररात्रे तु शेषहोमं समाचरेत्।

समिधाज्य चरुप्रायैरष्टोत्तर शताहुतीः॥ 30.33 ॥

जुहुयान्मूलमन्द्राभ्यां पञ्चोपनिषदैरपि।

दिने तु पञ्चमे देवं तैलेनऽभ्यञ्जयेद्धरिम्॥ 30.34 ॥

श्रीभूमिसहितं देवं स्नापयेद्विधिपूर्वकम्।

महाहविर्निवेद्याऽन्ते ग्रामे कुर्यान्महोत्सवम्॥ 30.35 ॥

तत्र श्रीभूमिसहितं (18) प्रत्यहं मन्दिरेऽर्चयेत्।

देवीनामितरासां च विवाहविधिरीदृशः॥ 30.36 ॥

(18.प्रत्येकं मण्टपे)

जामदग्न्याऽदि देवीनां विवाहः स्मार्तवर्त्मना।

\* मण्डपादि प्रतिष्ठाविधिः\*

\(19\) विवहामण्टपादीनां प्रतिष्ठाविधिरुच्यते॥ 30.37 ॥

(19.विमान)

प्रासादस्याग्रतः वृष्ठे पार्श्वयोर्वा यथारुचि।

वेदिं कुर्याच्चतुर्हस्तां हस्तोच्छ्रायां मनोहराम्॥ 30.38 ॥

कुण्ढानि परितो वेद्या अष्टौ चत्वारि वा पुनः।

तोरणद्वारकलशध्वजादीनि यथापुरम्॥ 30.39 ॥

कृत्वादिङ्मूर्तिनयनान्युन्मील्य च यथाविधि।

आशामूर्तिं विमानं च दर्पणे स्नापयेद्गुरुः॥ 30.40 ॥

राजा चेद्यजमानस्स्यात्पात्राणि कलशानि च।

हैमराजतताम्राणि यद्वा कार्याणि नाऽन्यथा॥ 30.41 ॥

ब्राह्मणादिषु वर्णेषु यजमानेषु पद्मज।

मृण्मयान्यपि पात्राणि यथा विभवविस्तरं॥ 30.42 ॥

वासोभिश्शोभनैर्धाम च्चादयेदहेतैस्ततः।

वेदिमध्ये विनिक्षिप्य शालिभारान्यथोदितान्॥ 30.43 ॥

तण्डुलांश्च तिलान् सर्वान् पूर्वोक्तपरिणामकान्।

उपरिष्टाच्च विन्यस्य महाकुम्भं हिरण्मयम्॥ 30.44 ॥

मूर्तिकुम्भांश्च परितस्तन्मयानष्ट निक्षिपेत्।

हेम (20) निष्कप्रमाणं च प्रतिमुम्भं विनिक्षिपेत्॥ 30.45 ॥

(20.निष्कं च कर्तव्यम्)

नवरत्नं च (21) सूत्राति वेष्टि तेषु यतायथम्।

अर्चयित्वा च तानष्टमङ्गलानि विनिक्षिपेत्॥ 30.46 ॥

(21. वस्त्रादीन्)

मूर्तिः होमं च जुहुयान्महाकुम्भे निवेदनम्।

चतुर्विधस्य हविषस्तथाऽन्यदपि पूर्ववत्॥ 30.47 ॥

\* मंदिरांगानां ध्यान प्रकारः\*

शोधिते सदने तस्मिन् शोषणाऽलेपनादिभिः।

ध्यायेद्रत्नस्थलं धाम तप्तहेमविनिर्मितम्॥ 30.48 ॥

तत्र (22) जीवमपि ध्यायेद्व्यापकं तदु (23) पाधिकम्।

बुद्धं च पिण्डकां पादान् (24) अहङ्कारं तथैव च ॥ 30.49 ॥

(22.जीव महीं) (23.पानकम्) (24.अहङ्कौरां)

पादौ पादशिलाजङ्घे गर्भगेहं तथोदरम्।

स्तम्भान्बहून् कटिं चाऽपि तथैव कटिमेखलाम्॥ 30.50 ॥

जिह्वा कर्णं तथा नेत्रं (25) प्रदीतिद्वार्श्स(

?)

मेहनम्।

अपानं जलनिर्याणं (26) नासिका नासिका मता॥ 30.51 ॥

(25. प्रतीपद्वाश्च) (26.नाभिकां नासिकां तथा)

गवाक्षमक्षि ग्रीवां च ग्रीवान् स्कन्दान्कपोलकौ।

शिरश्च कलशं मांसं प्रलेपं स्पर्शनं सुधाम्॥ 30.52 ॥

अस्थीनि च शिला (27) स्थस्थाः स्नायुर्दारुशिखाध्वजान्।

केशरोमाणि कूर्चं च ध्यायेद्धाम पुमाकृतिम्॥ 30.53 ॥

(27.स्तस्थान् स्नायुंदारुशिलाध्वजान्)

हुत्वा हुत्वा च शक्तीनां न्यसनं सदने हरेः।

पूर्णशक्तिं प्रकृत्याख्यामुपानहि विनिक्षिपेत्॥ 30.54 ॥

शान्तिं जगत्यां कुमुदे पृथिवीं तदनन्तरम्।

वागीश्वरीं गले चैव पट्टिकायां मतिं तथा॥ 30.55 ॥

पञ्चाङ्गकल्पने शक्ति न्यसनं समुदाहृतम्।

द्वादशाऽङ्गे तु सदने शक्तिं कीर्त्भसंज्ञिताम्॥ 30.56 ॥

महत्यां पट्टिकायां च (28) गले पुष्टिमनन्तरम्।

\(29\) महीं च वाजने वेद्यां तुष्टिं सृष्टिं तथाऽङ्घ्रिषु॥ 30.57 ॥

(28. दले)(29.महीं न चवने पट्यां पुष्टिं तुष्टिं च यजने

,

महीं च यजने.......)

मायात्मिकां कपोतेषु भूतमालानु मोहिनीम्।

द्वादशाऽङ्गेविमाने तु शक्तिन्यास उदाहृतः॥ 30.58 ॥

अष्टादशाङ्गसदने हरेस्संप्रति कथ्यते।

कूटे न्यसेन्महालक्ष्मी मपरे वसुधां तथा॥ 30.59 ॥

शीलायां च महीशक्तिं प्रस्तरे चाऽतिमोहिनीम्।

स्वाहां वेद्यां श्रियं धाम्नि शक्तिन्यासोऽयमीरितः॥ 30.60 ॥

शान्तिहोमादि सकलं कर्म कार्यं यथापुरम्।

दिङ्मूर्तीनां च सर्वासां तत्वन्यासादि पूर्ववत्॥ 30.61 ॥

ब्रह्मणानां सहस्राणि शतं वाऽपि यथाबलम्।

भोजयेद्भुक्तवद्भ्योऽपि तेभ्यो दद्याद्धनादिकम्॥ 30.62 ॥

विमानपट्टिकायां तु पञ्चविंशति तन्तुभिः।

बध्नी यात्कौतुकं दिक्षु दाम्नश्चतसृषु क्षिपेत्॥ 30.63 ॥

\* महाकुंभ प्रोक्षणम्\*

बलिं यथापुरं ब्रह्मघोषैर्दिक्षु च घोषयेत्।

ततः प्रभातसमये युहूर्ते शोभने गुरुः॥ 30.64 ॥

महाकुम्भं समुद्धृत्य प्रादक्षिण्येन मन्दिरम्।

\(30\) नीत्वा दक्षिणतः कुम्भं स्थापयित्वा समाहितः॥ 30.65 ॥

(30.गत्वा)

उदङ्मुखो गुरुर्भूत्वा शक्तिं कुम्भजले स्थिताम्।

विमाने मूलमन्त्रैण विनिवेश्य चतुर्मुखः॥ 30.66 ॥

दिङ्मूर्तीः स्वस्वमन्त्रैश्च प्रौक्षयेत्कुम्भवारिभिः।

अन्येषामपि देवानां धाम (31) स्थानं यथाविधि॥ 30.67 ॥

(31.स्थानानि सर्वतः)

प्रोक्षयेत्कुम्भ (32) तोयैश्च विद्यया च स्वया स्वया।

प्रासादं पूजयेत्पूर्वं (33) दिङ्मूर्तीश्च यथातथम्॥ 30.68 ॥

(32.पाथोभइर्विद्ययाऽऽचार्यकस्तया) (33.मूर्तिभश्च)

विष्ठितायां प्रतिष्ठायां प्रासादस्य यथाविधि।

आचार्याय शतं निष्कं तदर्थं पादमेव वा॥ 30.69 ॥

दद्याच्च दक्षिणामन्ते यथावित्तानुसारतः।

यजमानो महीं पश्चात्सहस्रं स्वर्णदक्षिणाम्॥ 30.70 ॥

उत्तमां गुरवे दद्यान्मध्यमां तु तदर्धकाम्।

आधमां पादमात्रं तु मूर्तिपानपि तोषयोत्॥ 30.71 ॥

धन्तेर्वस्त्रादिभिश्चैव मनः (34) प्रह्लाद कारणैः।

भूसुरानितरांश्चापि तोषयेद्भोजनादिभिः॥ 30.72 ॥

(34.प्रह्लादनैरपि)

एवं यः स्थापयेद्विष्णोर्विमानं फलनिस्पृहः।

तस्य मुक्तिः करतले स्थिता नैवाऽत्र संशयः॥ 30.73 ॥

फलकामनया यस्तु स्थापयेद्धाम वैष्णवम्।

तस्य सम्पत्तिरतुला मनोरथपथाऽतिका ॥ 30.74 ॥

मण्डपस्थापनायां तु वेदिनिर्माणपूर्वकम्।

क्रियाविशोधनाद्यन्तं कृत्वा निरवशेषतः॥ 30.75 ॥

प्रासादस्थापनोक्तेन वर्त्मना देशिकोत्तमः।

मण्टपं विश्वकर्मीयं सर्वरत्नपरिष्कृतम्॥ 30.76 ॥

सौवर्णैर्बहुभिस्तम्भै (35) र्नानारत्नपरिष्कृतैः।

\(36\) उत्तम्भितं गुरुर्ध्यात्वा शक्तिन्यसनमाचरेत्॥ 30.77 ॥

(35.र्नवरत्नैर्विराजितम्) (36.उत्तमं तद्गुरु

,

उपयुक्तं गुरुः )

उपानं प्रकृतिश्शक्तिर्जगती च वसुन्धरा।

वप्रा चैव क्रियाशक्तिर्ग्रीवा वागीश्वरी मता॥ 30.78 ॥

प्रीतिः कम्पं तथा तुष्टिः कुमुदं पट्टिका क्षमा।

स्तम्भपादशिला ब्राह्मी शक्तिस्तम्भाश्च वैष्णवी॥ 30.79 ॥

पोतिका कमला शक्तिरुत्तरा शान्तिरिष्यते।

रतिश्च वाजनं माया मदीया कमलासन॥ 30.80 ॥

\(37\) कीर्तिर्मता वर्णपट्टिस्तथा (38) कंपश्च मोहिनी।

तुला पद्मा तथा शान्तिश्शक्तिस्सोपानपङ्त्कयः॥ 30.81 ॥

(37.कीर्तिर्माया) (38.कल्पंच)

चतुर्षु मण्टपद्वार्षु तोरणानि समर्चयेत्।

शान्ति होमादिकं (39) सर्वं कथितं कमलासन॥ 30.82 ॥

(39.सर्वमितरत्पूर्ववत्तथा)

ततः प्रभाते कुम्भप्थाश्शक्तीस्तन्मण्टपे गुरुः।

न्यस्य व्यापकरूपेण मण्टपं चिन्तयेत्ततः॥ 30.83 ॥

चित्राणि चित्राभासानि तत्स्थानि घटवारिणा।

प्रोक्षये (40) त्स्वेन मन्त्रेण (41) सर्वं न्यस्य यथापुरम्॥ 30.84 ॥

(40. न्मूलमात्रेण)(41.सर्वमन्यद्यथा)

गुरवे दक्षिणां दद्याद्यजमानो यथापुरम्।

मण्टपस्थापनं (42) यस्तु करोति मधुविद्विषः॥ 30.85 ॥

(42.सर्मक् यः करोति मधुद्विषः )

स भुक्त्वा विपुलान्भोगा निह लोके परत्र च।

मोदते देव देवस्य प्रासाद मणि मण्टपे॥ 30.86 ॥

\* आस्थानमंडपादि प्रतिष्ठा विधिः \*

आस्थानमण्टपादीनां प्रतिष्ठाविधिरुच्यते।

वास्तु योगो बलिश्चैव गव्यैः पञ्चभिरुक्षणम्॥ 30.87 ॥

पर्यग्निकरणं चैव तथा पुण्यावहचनम्।

स्थापनं चैव कुम्भस्य अग्नौ (43) चैकत्र चाहुतिः॥ 30.88 ॥

(43.चैवत्यृचा)

मुहूर्ते प्रोक्षये (44) त्पश्चात्सद्यो वा सकलं चरेत्।

शतनिष्कं तदर्धं वा दक्षिणा परिकीर्तिता॥ 30.89 ॥

(44.त्प्रापैसद्यो)

फलं च पूर्ववत्कर्तुः किञ्चीन्यूनं चतुर्मुख।

प्रतिष्ठा गोपुरस्याऽपि मन्दिरस्येव नाऽन्याथा॥ 30.90 ॥

प्राकारस्य प्रतिष्ठायां कृत्वा सर्वं यथापुरम्।

\(45\) घर्ममन्त्रेण कुम्भस्थवारिणा प्रोक्षयेद्गुरुः॥ 30.91 ॥

(45.वर्म)

शतं तदर्धं पादं वा स्वर्णनिष्काणि दक्षिणा।

बलिपीठस्य निर्माणं स्थापनं चाऽधुनोच्यते॥ 30.92 ॥

गर्भगेहसमायामविस्तारा बलिपीठिका।

तदर्धा तत्तुरीया वा पञ्च (46) सङ्ख्यं शकाऽपि वा॥ 30.93 ॥

(46.नूच्यधिकापि)

यद्वा नवस्वेकभागा यद्वा हस्तवशाद्भवेत्।

एकहस्ता(ं) वरा पञ्च परमा वा यथाबलम्॥ 30.94 ॥

विस्तारद्विगुणोत्सेधा (47) त्रिगुणाऽर्धाऽधिकापि वा।

विस्तारतुल्योच्छ्राया वा पञ्चाङ्गपरिकल्पना॥ 30.95 ॥

(47.द्विगुणाभ्यधिका)

कपोतभूतहंसादि मालिका (48) भिरलंकृता।

त्रिधा कृत्वाऽग्रविस्तारं भागाभ्यां पङ्कजं भवेत्॥ 30.96 ॥

(48.भ्यदिका भवेत्)

पीठकोणेषु गरुडान् सिंहान्वा परिकल्पयेत्।

विघ्न राट् तस्य जनकः पक्षिराट् कन्यकाऽपि च॥ 30.97 ॥

यथाक्रमेण प्रागादि दिक्षु तन्मूर्तयः स्मृताः।

सोपानपङ्तयः पार्श्वे कल्पनीया यथोन्नतिः॥ 30.98 ॥

गोपुरद्वारविस्तारस्त्रिगुणा वा चतुर्गुणा।

बहिः पुरस्ताद्द्वारस्य बलिपीठस्य कल्पनम्॥ 30.99 ॥

वास्तु होमादिकं सर्वं शान्तिहोमावसानिकम्।

क्रियाकलापमाचार्यः कुर्यान्मन्दिरवत् क्रमात्॥ 30.100 ॥

प्रभातसमये प्राप्ते मुहूर्ते शोभने गुरुः।

कुम्भस्थवारिभिः पीठं प्रोक्षयेन्मूलविद्यया॥ 30.101 ॥

देवताश्चैव तत्रस्थाः प्रोक्षयेदात्मविद्यया।

प्रोक्षयोत्कर्णिकां चापि नमस्तेत्यादि विद्यया॥ 30.102 ॥

अष्टानां कुमुदादीनां स्वैस्वैरनुचरैस्सह।

\(49\) प्रार्थयेत तदा तत्र सन्निधि मन्त्रपूर्वकम्॥ 30.103 ॥

(49.प्रार्थयेत्सर्वदा)

पीठमेव प्रतिष्ठाप्य कुर्यान्नित्योत्सवं पुनः।

गुरुवे दक्षिणा देया शतनिष्कावरात्मिका॥ 30.104 ॥

एवं यः स्थापयेत्पीठं विष्णुभूताऽऽलयं वरम्।

सर्वदुः खविनिर्मुक्तः प्राप्नोति परमं पदम्॥ 30.105 ॥

\*बलिपीठप्रतिष्ठा\*

\(50\) बलिपीठप्रतिष्ठां च वक्ष्यामि कमलासन।

तस्योत्सेधं समुद्दिष्टं गर्भागारं समन्ततः॥ 30.106 ॥

(50. " बलिपिठ प्रतिष्ठां " इत्यारभ्य---उत्तरत्र अध्यायानै" महासन प्रतिष्ठायां " इत्यन्तं केषु चित्को शेषु न दृश्यते)

आयतं विस्तृतं वाऽपि गर्भागारस्य मध्यमे।

उत्सेधे दशभागे तु सप्तांशं समुदाहृतम्॥ 30.107 ॥

सप्तविंशतिभागे तु विभक्तेतु समुच्छ्रये।

द्वियंशं पादुकं ज्ञेयं जगती चतुरंशिका॥ 30.108 ॥

त्रियंशं युमुदं ज्ञेयमेकांशं पट्टिका भवेत्।

षड्भागं कर्णमित्युक्तं द्व्यंशकं गलकम्पयोः॥ 30.109 ॥

चतुरंशैर्विभागश्च वंशैश्चैवात्र वर्तिका।

द्व्यंशार्धं पद्मपुष्पं तु एकार्धं प्दपकर्णिका।

एवं सम्यग्विदित्वातु भागे भागे विनिर्दिशेत्॥ 30.110 ॥

त्र्यंशहस्तप्रमाणेन त्रिहस्ता चाऽधिकाऽपि वा।

प़ञ्चहस्ताऽधिकं वाऽपि गोपुरात्प्राग्विधीयते॥ 30.111 ॥

मध्ये भूतं च कर्तव्यं चतुस्तालप्रमाणतः।

सुखासीनमिदं श्रेष्ठं परावृत्तं च कारयेत्॥ 30.112 ॥

अनिरुद्धाय दृषदे वत्सरायेति हूयाताम्।

तथावक्लृप्तहस्ताय चामुण्ढाय तथैव च॥ 30.113 ॥

नैन्यायेति वरायेति चोदराय ततः परम्।

ततैवोदरबन्धाय नाडिभ्यामिति वै पुनः॥ 30.114 ॥

वसुश्चैव च वास्तुभ्यो वास्तुमुष्काय वै पुनः।

प्रजनाय जिरित्रेभ्य श्श्रोणीभ्यामिति वै पुनः॥ 30.115 ॥

तटाकाय च वंशाय वंशधारिभ्य एव च।

प्रजापतय इत्युक्त्वा धृष्णवेति च भुतयः॥ 30.116 ॥

शुकाय शुकवासिभ्य ऊरुभ्यामिति चोच्चरन्।

सिराभ्यश्चास्थिबन्धेभ्यो मुखेभ्यश्चेति हूयताम्॥ 30.117 ॥

साक्षिभ्यो जानु मूलेभ्यो जानुमूलेभ्य इत्यपि।

गुल्फेभ्यश्चैव पार्ष्णिभ्यश्चरणेभ्यस्तलेऽपिवा॥ 30.118 ॥

पादाङ्गुलिभ्यः पादेभ्यश्चरणाऽग्रतलाय च।

तलायोर्ध्वतलायेति त्वग्भ्यस्स्वाहेति हूयताम्॥ 30.119 ॥

त्वरासिभ्यश्च हुत्वा तु जुहुयाच्च ततः परम्।

रोमकुपेभ्य इत्युक्त्वा प्रसेभ्यो रसदाय च॥ 30.120 ॥

रत्नाय रत्न वासिभ्यो मेदसे च तथा पुनः।

जीवाय वास्तुने चैव अस्थिमज्जाय वै पुनः॥ 30.121 ॥

जुहुयान्मज्जवासिभ्यो त्तमाङ्गाय वै पुनः।

धाता वै चैव दातुभ्यो धातुरूपेभ्य इत्यपि॥ 30.122 ॥

जुहुयादुपधातुभ्यः पश्वात्वच इति ब्रुवन्।

सर्वरूपाय ग्रीवाय धनदाय तथाऽऽत्मने॥ 30.123 ॥

सर्वेश्वराय यज्ञाय पुरषाय च हूयताम्।

उपपीठं विना पीठं कर्तव्यं द्विजसत्तम॥ 30.124 ॥

आमोदं प्राक्पृधग्यष्ट्वा तद्भूतं भुवनात्मकम्।

प्रमोमो याम्यदिक्पद्मे तद्भूतमनलात्म के॥ 30.125 ॥

प्रमुखं पश्चिमे पद्मे तद्भूतं स्याज्जलात्मके।

उन्मुखं सोमदिग्भागे वायुभूतं तदेव हि॥ 30.126 ॥

अविघ्नं करणोर्ध्वं तु व्योमात्मकमुदाहृतम्।

भूम्यन्तरिक्षस्वर्गं च सर्वभूतगुणात्मकम्॥ 30.127 ॥

\* महापीठः \*

तत्समात्मकमित्युक्तं महापीठं द्विजोत्तम।

प्रासादस्य तु विस्तारं यस्तु दण्ड मिवोच्यते॥ 30.128 ॥

मूलहर्म्यं समारभ्य षष्ठदण्डसमानतः।

दश द्वादश दण्ढैर्वा मनुदण्डावसानकम्॥ 30.129 ॥

षोडशैर्द्वादशैर्वाऽपि महापीठं प्रकल्पयेत्।

अथवाऽन्यप्रकारेण पीठस्थानं विधीयते॥ 30.130 ॥

तृतिसाले चतुस्साले पञ्चसालेऽश्रमध्यमे।

महापीठं प्रकर्तव्यं तस्य लक्षणमुच्यते॥ 30.131 ॥

अथवा व्योमहस्तं तु अधमं पिठविस्तृतम्।

द्विहस्तं मध्यमं प्रोक्तं त्रिहस्तं श्रोष्टमुच्यते॥ 30.132 ॥

तद्विस्तरसमं तुङ्गं तुङ्गं सप्ताऽष्टविंशतिः।

उपानोच्चं द्विभागं स्यात्षडंशं जगती भवेत्॥ 30.133 ॥

कुमुदोच्चं तु भूतांशं कम्पमेकांशमुच्यते।

वेदांशं कण्ठमानं तु ऊर्ध्वकम्पं शिवांशकम्॥ 30.134

महापट्टी गुणांशं तु द्विभागं वा वि शेषतः।

वेदांशं पद्मभागं तु द्विभागं कर्णिकोदयम्॥ 30.135 ॥

अथवा कर्णिकोत्सेधं गुणांशं द्विजसत्तम।

पद्मोच्चं पद्मभागं तु महापट्टी द्विभागिका॥ 30.136 ॥

उपानोच्चं शिवां शेन शेषं पूर्ववदेव हि।

अध्वा पीठोयं विप्र धरातालं यथाकुरु॥ 30.137 ॥

तदुर्ध्वो परिमानं तु पीठोच्चान्यंशमुच्यते।

अधिष्ठानोक्तमार्गेण वेशनिष्क्रान्तमाचरेत्॥ 30.138 ॥

पद्मतारे युगांशं वा भूतांशं कर्णिकायतम्।

पीठाकारं युगाग्रं वा कर्तव्यं मङ्गलाम्बुजम्॥ 30.139 ॥

लोहजं शैलजं वाऽपि इष्टिकामय मेव वा।

अंशस्योपरि पीठोच्च मुपपीठोपनात्कुरु॥ 30.140 ॥

तदूर्ध्वे तु महापीठं उक्तव्यं सोदयान्वितम्।

उपपीठे विना पीठं कर्तव्यं स्याद्द्विजोत्तम॥ 30.141 ॥

नेत्रं रसं च भूतं च एकं वेदं च भागिकम्।

गुणं वेदं च नेत्रं च उपनादि प्रमाणवत्॥ 30.142 ॥

एक वेदगुणं चैव कर्णं चैकं च नेत्रवत्।

एकं गुणगणं चैव बलिपीठप्रमाणतः॥ 30.143 ॥

प्रभभस्याऽग्रतः कुर्यात्प्रासादात्मा प्रमाणवत्।

द्वारस्थानं तदग्रे तु तन्नि पात्रशिवालयम्॥ 30.144 ॥

एते वृषाचलं सर्वशान्तं वामे तु गोपुरात्।

\*बलिपीठं\*

अथ वक्ष्ये विशेषेण बलिपीठस्य लक्षणम्॥ 30.145 ॥

लिङ्गोदयसमं श्रेष्ठं तदर्धं कन्यसंभवेत्।

तयोर्मध्येऽष्टधा कृत्वा नवमानं प्रकीर्तितम्॥ 30.146 ॥

तथवा पिण्डिकोत्सेधं कन्यसं पीछविस्तृतम्।

तत्तारमध्यमं ज्ञेयं तन्नास्रंचोत्तमं स्तृतम्॥ 30.147 ॥

तदर्धमधमं ज्ञेयं तयोर्मध्येऽष्टभाजिते।

नवधा पीठविस्तारः उत्सेधस्तत्समे भवेत्॥ 30.148 ॥

अष्ट वा द्वारविस्तारमधमं पिठविस्तृतम्।

द्विगुणं मध्यमं प्रोक्तं त्रिगुणं चोत्तमं भवेत्॥ 30.149 ॥

अथवा द्वारतुङ्गार्धं कन्यसं पीठविस्तृतम्।

त्रिपादं मध्यमं प्रोक्तं तत्समं चोत्तमं भवेत्॥ 30.150 ॥

अधमोत्तमयोर्मध्ये नवमानं प्रकीर्तितम्।

धरातलसमोत्सेधमधमं पीठविस्तृतम्॥ 30.151 ॥

त्रिगुणं मध्यमं प्रोक्तं तयोर्मर्ध्येऽष्टभाजिते।

नवधा पीठतुङ्गं तु विस्तारं तत्समं भवेत्॥ 30.152 ॥

त्रिहन्तमुत्तमव्यासमेकहस्तं तु कन्यसम्।

द्विकरं मध्यमं ज्ञेयं पीठव्यासं प्रकीर्ततम्॥ 30.153 ॥

पञ्चविंशाङ्गुलारभ्य द्विद्व्यङ्गुल विवर्धनात्।

ए काशीत्यङ्गुलान्तं यत्पीठव्यासः प्रकीर्ततः॥ 30.154 ॥

उपान बाह्ये विस्तारः उत्तमस्संप्रकीर्ततः।

जगतीबव्यविस्तारः मध्यमस्सं प्रकीर्ततः॥ 30.155 ॥

कुमुदान्ते प्रकर्तव्यं विस्तारमधमं स्मृतम्।

प्रासादोक्तक्रमेणैव महाफीठोदयं तु वा॥ 30.156 ॥

महापीठोदयं सप्त चत्वारिंशद्विभाजिते।

पर्वतांशं जगत्युच्चं सप्तंशं कुमुदोच्चयम्॥ 30.157 ॥

शिवांशं कम्पमानं स्यादिन्द्रभागं गलोदयम्।

कम्पतुङ्गं शीवांशं स्यात्तत्समं त्वम्बुजोदयम्॥ 30.158 ॥

कपोतोच्चं तु वेदांशं द्विभागं प्रस्तरोदरम्।

सार्धांशं कम्पतुङ्गं स्यात्सार्धषट्कमलोदयम्॥ 30.159 ॥

वेदाशं कर्णिकोत्सेधं द्विगुणं तस्य विस्तरम्।

अथवा पीठतुङ्गं तु पञ्चभागविभाजिते॥ 30.160 ॥

ए कांशं वेदिकोत्सेधमेकांशं कुमुदोदयम्।

शिवांशं कर्णतुङ्गस्स्यादर्धांशं पट्टिकोदयम्॥ 30.161 ॥

ए कांशं कमलोत्सेधमर्धांशं कर्णिकोदयम्।

द्विगुणं तस्य विस्तारं सपादाधिकमेव वा॥ 30.162 ॥

महानस प्रतिष्ठायां वास्तुहोमादिके कृते।

कुम्भमेकं प्रतिष्ठाप्य धान्यराशिषु पूर्ववते॥ 30.163 ॥

समिधाज्य (51) चरुं प्राग्वज्जुहुयान्मूलविद्यया।

तत्रस्थदेवतानां तु तत्त्वन्यासं समाचरेत्॥ 30.164 ॥

(51.चर्रू हुत्वा पायसैर्मूलविद्यया.)

ब्राह्मणान् भोजयेच्छक्त्या दद्याच्चैव तु दक्षिणाम्।

पेषणाद्यङ्गजातानि क्षालयित्वाऽधिवासयेत्॥ 30.165 ॥

ततः प्रभातसमये मुहूर्ते शोभने गुरुः।

अग्निमीडेति मन्त्रेण चुल्लीष्वग्निं निधापयेत्॥ 30.166 ॥

पचेयः (52) पाचनादीनि हवींषि परिचारकाः।

कुण्डे च नित्यहोमार्धं स्थापयेदग्निमग्नि मान्॥ 30.167 ॥

(52.पायसादीनि)

प्रागुक्तेनैव मन्त्रेण पुरस्तान्मन्त्र पूर्वकम्।

न्यसेत्कुम्भजलेनैव क्रमाच्चण्‍डादि देवताः॥ 30.168 ॥

द्वारे चण्ढं प्रचण्ढं च क्षेत्रपालं खगेश्वरम्।

द्वारस्य दक्षिणे पार्श्वे गणानामपि नायकं॥ 30.169 ॥

जृम्भलं माणिभद्रं च शिबिं कुण्डल मेव च।

द्वारस्य चोत्तरे पार्श्वे पार्श्वेष्वन्येषु चक्रमात्॥ 30.170 ॥

प्रासादद्वारवद्द्वरे लक्ष्म्यादि परिकल्पनम्।

चुल्याश्च वामेतरयोर्धर्माधर्यौ च पृष्ठतः॥ 30.171 ॥

\(53\) विधातारं तथा (54) दीर्घचुल्या उभय पार्श्वयोः।

धर्माधर्मद्वयं न्यस्येत्फात्राणि (55) समलान्यपि॥ 30.172 ॥

(53.विघातारं) (54.दीपं चुल्या) (55.कमलान्यपि)

श्रीसूकैनाम्भसा प्रोक्ष्य मङ्गुलान्यपि कारयेत्।

गुरवे दक्षिणां दद्याद्यजमानो यथाबलम्॥ 30.173 ॥

\* पाकशालादिकल्पने फलम् \*

यः कल्पयोद्द्र सवतीं भक्तीमान्विष्णुमन्दिरे।

स भुक्त्वा विपुरान् भोगान् प्रेत्य स्वर्गमवाप्नुयात्॥ 30.174 ॥

धान्यागारं धनागारं सारस्वतगृहं तथा।

तथा मज्जनशाला च पुष्पपानीयमन्दिरम्॥ 30.175 ॥

तम्भूलकल्पनगृहं (56) वाद्यस्थानं चतुर्मख।

\(56\) स्थनं च यच्च धामाङ्गं कल्पितं शिल्पवित्तमैः॥ 30.176 ॥

(56.चेलास्थानं) (57.स्थानमन्यच्च)

आचार्यो वास्तुहोमादि शास्त्रोक्तविधिपूर्वकम्।

क्रिया कलाप मखिलं (58) कुर्यात्पूर्वोक्तया दिशा॥ 30.177 ॥

(58.कुर्याच्छास्त्रोक्त वर्त्मना)

आचार्य दक्षिणाचैव देया वित्तानुसारतः।

वापीकूपतटाकानां प्रतिष्ठाने चिकीर्षिते॥ 30.178 ॥

तेषां पश्चिमदिग्भागे वेदिं कुर्या (59) च्च पूर्ववत्।

जलाधिदैवतं (60) हृद्यमल्पकायविनिर्मितम्॥ 30.179 ॥

(59.च्चतुष्कराम्) (60.हृद्यं कल्प्यकाय)

लोहजैः कलशैन्तत्र स्नापयेद्देशिकोत्तमः।

मन्त्रैर्वरुणदैवत्यैश्शयने शाययेत्ततः॥ 30.180 ॥

तमर्चयेन्महाकुम्भे चतुर्ष्वेकत्र वा पुनः।

कुण्डेषु जुहुयान्मन्त्रैस्तद्दैवत्येर्घृतादिभिः॥ 30.181 ॥

वारुणानि च सूक्तानि दिक्षु पाठ्यानि भूसुरैः।

प्रभाते शोभने लग्ने (61) शोभिते पूर्व (62) वज्जलैः॥ 30.182 ॥

(61.शोधिते) (62.वज्जले)

पुण्याहं वाचयित्वाऽनै ध्यायेदमृतवारिभिः।

पूरितं तत्तटाकादीन् कुरुरेकाग्रमानसः॥ 30.183 ॥

महाकुम्भजलं तत्र (63) वारुणं च विनिक्षिपेत्।

मीनादि जलयोनींश्च लोहजं तत्र निक्षिपेत्॥ 30.184 ॥

(63.वारीणां)

गङ्गादिसरितस्तत्र मन्त्रैरावाहयेज्जले।

भुक्तेषु ब्राह्मणेष्वर्थै स्तर्पितेषु यथावसु॥ 30.185 ॥

दक्षिणा गुरवे देया दशनिष्कावरा ततः।

करोति यस्तटाकादि (64) प्रतिष्ठानं जलाशये॥

(64.प्रतिष्ठां तज्जला)

स नित्य (65) तृत्पस्सुचिरं लोके वसति वारुणे॥ 30.186 ॥

(65. तृत्पिरुचिरे)

इति श्रीपाञ्चरात्रे महोपनिषदि पाद्मसंहितायां

क्रियापादे लक्ष्म्यादिपाणिग्रहण (66) विमानादि प्रतिष्ठा

विधिर्नाम त्रिंशोऽध्यायः।

(66. विमानमण्‍डप बलिपीठ महानसादि प्रतिष्ठाविधानं नाम.)

---------------\*\*\*\*\*\*\*\*\*\*\*\*\*\*\*\*\*\*\*-----------------

पाद्मसंहितायाम्

एकत्रिंशोऽध्ययः

\* प्रभादीनां प्रतिष्ठा विधिः \*

श्रीभगवान्---

कालान्तरे प्रभादीनां प्रतिष्ठाविधिरुच्यते।

जलाधिवासाद्यखिलं कर्म कृत्वायथापुरम्॥ 31.1 ॥

ध्यानकाले तु संप्राप्ते ध्याये (1) देवं गुरुस्स्वयम्।

ज्वालामालासहप्राढ्यां विद्युत्सङ्घातसन्निभाम्॥ 31.2 ॥

(1. द्देवम्)

प्रभां ध्यात्वास्पृशेत् शान्ति होमान्तेरहोमसर्पिषा।

प्रभाते मूलमन्त्रेण प्रोक्षयोत्कुम्भवारिणा॥ 31.3 ॥

मुहूर्ते योजयेच्चापि कारयेच्च महोत्सवम्।

दक्षिणा गुरवे देया यथाविभव (2) मानतः॥ 31.4 ॥

(2.मन्वितः)

प्रभायां देवदेव्यादीन् योजयेदुक्तवर्त्म ना।

\(3\) स तु सायुज्यमाप्नोति कामानपि यथेप्सितान्॥ 31.5 ॥

(3.तत्सायुज्यमवा)

\(4\) पीठं संस्थाप्य तत्रैव न्यस्येद्योगासनं गुरुः।

हुत्वामन्त्रैः क्रमात्फद्मस्थापने विधिरीदृशः॥ 31.6 ॥

(4.पीठेस्थाप्येतु)

योजये (5) च्चापि पीठादीन् तत्रस्थां समये गुरुः।

एवं पीठादि देवार्दं यः कल्पयति मानवः॥ 31.7 ॥

(5.द्योग)

स प्रतिष्ठामवाप्नोति परत्रेह च शाश्वतीम्।

\* घंटा प्रतिष्ठादि\*

मण्टां च पञ्चगव्येन स्नापयित्वा यथोदितैः॥ 31.8 ॥

पञ्चवारुणिकैर्मन्त्रैर्नव ववस्त्रेण वेष्टयेत्।

स्थण्डिले शालिभारं च निक्षिप्य तिलतण्डुलान्॥ 31.9 ॥

तदूर्ध्वे नववस्त्रं च सदर्भं न्यस्य तत्र वैः।

शाययित्वा च तां घण्टां छादयेन्नवावाससा॥ 31.10 ॥

कुम्भमेकं समभ्यर्च्य (6) कुम्भे वा स्थण्ढिलेऽपिवा ।

घण्टामन्त्रेण जुहुयादाचार्यस्समिधादिभिः॥ 31.11 ॥

(6.गुण्डेवा)

शोषणादीनि कार्याणि तां यथोक्तं विचिन्तयेत्।

शान्तिहोमावसाने च स्पृशेत्तां होमसर्पिषा॥ 31.12 ॥

प्रभाते (7) मन्त्रतोयेन तामुक्षेन्मन्त्र पूर्वकम्।

एवं सुसंस्कृतां घण्टां(8) चालयेत्सर्व कर्मसु॥ 31.13 ॥

(7.कुम्भ) (8.नादयेत्.)

उद्घाटने कवाटस्य प्रस्तुते पूजने तथा।

आवहनेऽर्घ्ये स्नपने पुष्पे धूपे च दीपके॥ 31.14 ॥

नी राजने यवनिकासमुद्धारे निवेदने।

होम भूतबलौ कर्मण्युद्वाहे (9) चलनं मणेः॥ 31.15 ॥

(9.चापिकर्मणि)

\(10\) उत्सादनं पिशाचादेः प्रीणनं च हरेः परम्।

सन्निधनममर्त्यानां घण्टायाश्चलनाद्भवेत्॥ 31.16 ॥

(10.उच्चाटनं)

असंस्कृतायाशअचलने ग्रामादेश्चलनं भवेत्।

निष्फला चापि पूजा स्वात्परस्य परमात्मनः॥ 31.17 ॥

\(11\) (घण्टां प्रयच्छेद्धरये जायते कीर्तमान्नरः)।

घण्टा संस्कारवद्धूपदीप (12) पात्रस्य संस्कृतिः॥ 31.18 ॥

(11.इदमर्धं क्वचिन्न) (12.प्रात्रादि)

भेर्यादीनां च संशुद्धिः पञ्चगव्यैः प्रशस्यते।

रथादियानजातस्य संशुद्धिरियमिष्यते॥ 31.19 ॥

मन्त्रेण प्रोक्षणाच्छुद्धिश्छत्रादीना मपीष्यते।

नर्वत्र भोजये (13) द्विप्रान् पुण्याहंचापि (14) कारयेत्॥ 31.20 ॥

(13.द्विद्वान्) (14.वाचयेत्)

दक्षिणा चापि गुरवे देया वित्तानुसारतः।

\*अक्षमाला प्रतिष्ठा\*

अक्षमाला प्रतिष्ठांच तद्भेदांश्च यथातथम्॥ 31.21 ॥

जपे फलं च सकलमधुना कथ्यतेऽब्जज।

नर्वरत्नैश्च लोहैश्च स्फटिकैस्त्रिविधैरपि॥ 31.22 ॥

जलजैस्तलजैर्वापि कारयेदक्षमालिकाः।

आक्षास्थिमात्रा मणयश्श्रेष्ठास्स्युर्जपकर्मणि॥ 31.23 ॥

धात्रीफलास्थिमात्रास्तु मध्यमाः कमलासन।

बदरास्थि प्रमाणास्तु कनिष्ठा मणयः स्मृताः॥ 31.24 ॥

अष्टोत्तर शतं सङ्ख्या मणीनां श्रेयसी भवेत्।

तदर्धसङ्ख्या कथिता मध्यमा चरमा पुनः॥ 31.25 ॥

सप्तविंशतिसङ्ख्या च तैर्भवेदक्षमालिका।

स्वर्गापवर्गदं रत्नं सौवर्णं विभवप्रदम्॥ 31.26 ॥

राजतं कीर्तधनदं ताम्रं शान्तिकरं भवेत्।

त्रापुषैर्मणिभि (15) र्जप्यं यक्षांश्चापि वशं नयेत्॥ 31.27 ॥

(15.र्यक्षान्यक्षी)

सीसाक्षमालया रक्षो वशे कुर्याच्चतुर्मुख।

\(16\) पीडयेच्च तथा शत्रून् कांस्यैस्सर्वान् वशं नयेत्॥ 31.28 ॥

(16.पिण्डयेच्चापि)

\(17\) (आयसैश्चाऽपि भूतानि जापकस्स्ववशं नयेत्)।

स्फटिकं मोक्षदं जप्तुस्सर्वदो द्युमणेर्मणिः॥ 31.29 ॥

(17.इदमर्धं क्वचिन्न)

इन्दोर्मणिस्तथैव स्यादक्षास्स्यु(18) र्जलजाः पुनः।

पुत्रदः पुत्रदीपस्स्यादिन्द्राक्षस्सर्वकामदः॥ 31.30 ॥

(18.स्थलजा)

विभीतकाक्षरुद्राक्ष निम्बाक्षाश्चाभिचारकाः।

ब्रह्मवर्चसकामस्य कुशग्रन्दिः प्रशस्यते॥ 31.31 ॥

राह्य कामस्य पद्माक्षैर्जप्तुस्सिध्यति तद्ध्रुवम्॥

सिताम्भो जाक्षमाला तु (19) जप्तुर्नश्रेयसप्रदाः॥ 31.32 ॥

(19.सूत्रेनि)

भुक्तिमुक्तिप्रदा शङ्खा मुक्तामुक्तिफलप्रदा।

जलजैर्मणिभिर्माला जप्तुरिस्थं फलप्रदा॥ 31.33 ॥

अक्षान्यथोक्तान् संगृह्य (20) वृत्तान् दोषविवर्जितान्।

प्रक्षाल्य पञ्चभिर्गव्यैः पञ्च वेदान्तविद्यया॥ 31.34 ॥

(20.विशुद्धान्दोषवर्जितान्)

आरोपयेद्धेमसूत्रे (21) त्रिगुणैस्त्रिगुणीकृते।

सूत्रे वा राजते क्षौमे (22) शण केशादिवर्जिते॥ 31.35 ॥

(21.द्विगुणे त्रिगुणी) (22.शाण)

कार्पासे वा यथालाभं क्षालिते परिशोधिते।

पृष्ठेन पृष्ठभागे च मुखभागे मुखे न च॥ 31.36 ॥

परस्परोण संबद्धा मणयस्सदृशाश्शूभाः।

सूत्रेण वा सुवर्णेन मध्ये (23) बद्धे तथान्तरम्॥ 31.37 ॥

(23.मध्ये तु सान्तरः॥ प्रोता स्सूत्रेण तां)

प्रोतनूत्रेषु तैः कल्फ्या मालिका कटकाकृतिः।

मणिमन्यं (24) तु बध्नी या न्मालाग्रन्थौ महत्तरम्॥ 31.38 ॥

(24.बध्नीयान्महान्तं म...त्तरम्)

मेरुसंज्ञा मणेस्तस्य (25) भ वेद्दक्षिणतो गतिः।

पुण्याहं वाचयित्वाऽन्ते मालां स्थाप्याम्भुजोदरे॥ 31.39 ॥

(25.जपे)

विलिप्य कुङ्कुमाद्यैस्तामक्षमालां चतुर्मुख।

शालिभारं च निक्षिप्य तिलतण्ढुलसंयुतम्॥ 31.40 ॥

लिखित्वा तत्र चक्राज्बमा स्तीर्य कुशवस्त्रकम्।

तत्राऽक्षमालां विन्यस्य छादयेन्नववाससा॥ 31.41 ॥

यजेत कुम्भे तन्मन्त्रं हेमवस्त्रादि संयुते।

होममेकत्र कुर्वीत कुण्डे वा स्थण्डिलेऽपि वा॥ 31.42 ॥

समिच्चतुघृतैरष्टौ शतं च स्वस्व विद्यया।

ध्यानेन शोषणादीनि कृत्वा (26) न्यच्च यथापुरम्॥ 31.43 ॥

(26.कुण्डेः)

तन्मध्ये पुरुषं द्यायेद्बद्धाञ्जलिमवस्थितम्।

चतुर्भुजं वलर्क्षाभं वरदाभयहन्तकम्॥ 31.44 ॥

अक्षमालां च बिभ्राणं शिखाग्रे कटकाकृतिम्।

शान्तिहोमावसाने च संस्पृशे दक्षणालिकाम्॥ 31.45 ॥

प्राप्ते मूहूर्ते तत्त्वानि न्यस्येत्सृष्टिक्रमाद्गुरुः।

या परा वैष्णवी शक्तिरभिन्ना परमात्मनः॥ 31.46 ॥

तेजसाऽऽदित्यसङ्गाशां प्राग्वत् स्मृत्वा हृदम्भुजे।

ध्यायेत्ततो ब्रह्मरन्ध्रा दुद्गच्छन्तीं शनैश्शनैः॥ 31.47 ॥

आवह्य चाऽक्षमालाया (27) मन्त्रेण स्वेनमन्त्रवित्।

मूलमन्त्रेण कुम्भस्थवारिणा प्रोक्षयेद्गुरुः॥ 31.48 ॥

(27.मक्षमन्त्रेण)

सन्निधं चाऽक्षमालायां याचेत परमात्मनः।

सन्निधत्तां भवानस्मिन् भक्तानुग्रहकाम्यया॥ 31.49 ॥

जपाऽक्षमालावलये गाधामेनां समुच्चरन्।

तत्राऽक्षमालां बिभ्रणं ध्यात्वा देवं (28) जनार्धनम्॥ 31.50 ॥

(28.चतुर्भुजम्)

\(29\) शिष्यस्य यजमानस्य हस्ते दद्याद्गुरुस्स्वयम्।

प्रणम्य प्रतिगृह्णीयात् शिरसा तां समाहितः॥ 31.51 ॥

(29.इष्ट्वा च)

विद्यामिव यथावित्तं दद्याच्च गुरुदक्षिणाम्।

तस्मिन् मुहूर्ते तां विद्यां सञ्जपेदक्षमालया॥ 31.52 ॥

\(30\) आदौ यमक्षमालायां मन्त्रं स्थापितवान् गुरुः।

तमेव मन्त्रं गणयेन्न (31) यं कञ्चन मालया॥ 31.53 ॥

(30.आदावेवाक्ष) (31.कथंचन

?)

अप्रतिष्ठापिता या च तया नैवाऽक्षमालया।

जपं कुर्वन्नरो मोहात्कुर्वन्नैवाऽश्नु ते फलम्॥ 31.54 ॥

इति श्री पाञ्चरात्रे महोपनिषदि पाद्मसंहितायां

क्रियापादे प्रभा घंटाक्षमाला प्रतिष्ठाविधिर्नाम

एकत्रिंशोऽध्यायः

-------------\*\*\*\*\*\*\*\*\*\*\*\*\*\*\*\*\*\*-------------

पाद्मसंहितायाम्

द्वात्रिंशोऽध्यायः

\* गृहार्चाविधिः\*

\* तत्रलोहदार्वादिभेदेन फलम् \*

श्रीभगवान्----

गृहार्चास्थापनं वक्ष्ये यथावत्कमलासन।

सौवर्णी राजती वाऽपि (1) प्रतिमा स्याद्द्विजन्मनाम्॥ 32.1 ॥

(1.प्रतिमा)

आरकूटमयी यद्वा यद्वा ताम्रमयी भवेत्।

लोहजाः प्रतिमास्सर्वास्सर्व कामफलप्रदाः॥ 32.2 ॥

\(2\) शिलाबिम्बं दारुबिम्बं स्वगृहे नार्चयेद्बुधः।

पिशाचादि वशीकारे प्रतिमा चायसी मता॥ 32.3 ॥

(2.शिलाबिंबं इत्येकं अर्धं क्वचिन्न)

उच्चाटनकरी कांस्यप्रतिमा कमलासन।

\(3\) त्रिलोहजा शत्रुजया सीसकोस्थाऽमयप्रदा॥ 32.4 ॥

(3.लोहजा शत्रुविजया)

\(4\) रत्न जप्रतिमास्सर्वास्सर्वकाम फलप्रदाः।

चन्द्रकान्तस्फटिकजा सौम्या प्रतिकृतिर्मता॥ 32.5 ॥

(4.राजत)

आग्नेयी मित्रमणिजा अन्या स्फटिकजा द्विधा।

पालग्रामशिला श्वेता सौम्या (5) सौम्यफलप्रदा॥ 32.6 ॥

(5.सर्व)

श्रीकरी पीतवर्णा च रक्ता कामप्रदा मता।

कृष्णा पुष्टिप्रदा नित्यं पिङ्गला (6) रोगदा सदा॥ 32.7 ॥

(6.रोग्यदा)

शिलाश्च क्रसरिज्जातास्सर्वा मोक्षफलप्रदाः।

मूर्तभिर्गर्भितास्सर्वा श्शिलाश्चक्र सरिद्भवाः॥ 32.8 ॥

प्रादुर्भावैश्च मीनाद्यैस्तथा दिव्यायुधैरपि।

लाञ्चिताः कौस्तुभाद्यैश्च भूषणैः कमलासन॥ 32.9 ॥

अङ्किताः पूजनीयाश्च भुक्तिमुक्तिफलार्थिभिः।

सर्वास्स्वायम्भुवा ज्ञेयाश्शिलाश्च क्रसरिद्भवाः॥ 32.10 ॥

नित्यं सन्निधि रेतासु परस्य परमात्मनः।

न प्रतिष्ठा विधातव्या न चैवाऽऽवाहनादिकम्॥ 32.11 ॥

सालग्रामशिला यत्र पूज्यते भगवन्मयैः।

तद्देशे योजनादर्वाङ्मृतो निर्वाणमश्नु ते॥ 32.12 ॥

द्वारवत्याश्चिलाश्चापि सालग्रामशिलासमाः।

द्रुमजातिप्रतिकृतिस्सभाज्या कामनवशात्॥ 32.13 ॥

प्रतिमा चन्दनमयी पूजिता श्रियमावहेत्।

प्रतिमा चाऽगरुमयी भुक्तिमुक्ति (7) फलप्रदा॥ 32.14 ॥

(7.प्रदा शुभा.)

देवदारुमयं बिम्बं सर्वदं भवनेऽर्चितम्।

बिल्वजा प्रतिमा लक्ष्मीमतुलामानहेत्सदा॥ 32.15 ॥

ब्रह्मवर्चसकामेन ब्रह्मवृक्षसमुद्भवा।

शमीप्रतिकृतिस्स्वर्ग्या नमेरुस्सुखदाभवेत्॥ 32.16 ॥

अन्नादिकामैः प्रतिमा पूज्योदुम्बरदारुजा।

अश्वत्थनिर्मिता पूज्या राज्यकामेन धामनि॥ 32.17 ॥

न्यग्रोधनिर्मितं बिम्बं (8) सर्वत्र भवनेऽर्चितम्।

प्लक्षजं जीवधनदं सर्वोपकरणावहम्॥ 32.18 ॥

(8.वंशविच्छेदकारकं

,

सर्वदाभवनेऽर्चितम्)

पियङ्गु निर्मितं बिम्बं श्रीवश्यं भवनेर्चितम्।

पुत्रदीपमयं प्रत्रकारकं मुक्तिदं तथा॥ 32.19 ॥

मन्त्रादि साधने युक्तां सरलार्चां समर्चयेत्।

तमालजातिप्रतिमा सर्वलोक सुखावहा॥ 32.20 ॥

चूतजाऽरोग्यदा पुत्र (9) वित्तजा बदरीकृता।

\(10\) वसप्रतिमा ब्रह्मन् बहुपुत्रा समर्चिता॥ 32.21 ॥

(9.वृद्धता) (10.पनस प्रतिबिंबं च बहुपुत्रदमर्चितम्)

क्षीरणी धनदा ज्ञेया सप्तला दुखनाशिनी।

धनजं जातिजं बिम्बं (11) स्फन्दजं सुखकारणम्॥ 32.22 ॥

(11.स्पर्शनं)

\(12\) तिमिदं धनजं ब्रह्मन् कदम्बं ज्ञानकारणम्।

कुरवः पुष्ठिफलदस्तिलकस्सर्वकामदः॥ 32.23 ॥

(12.त्रिमिशं धनदम्)

मधूकस्सिद्धिदश्चाहुरसनश्श्रीकरस्सदा।

पुष्टिदो जम्बुवृक्षस्तु पुन्नागः पुष्टिवर्धनः॥ 32.24 ॥

\(13\) रोगदो राजवृक्षश्च कादिरश्चाक्षिनाशनः।

निम्भवृक्षप्रतिकृतिर्विद्येषण करी मता॥ 32.25 ॥

(13.अरतोजाति करजोजाति वृक्षश्च)

विभीतिका शल्मली च कल्प्यते (14) कमलासन।

गजोत्पाटिकागौरार्क मूलकल्पितकौतुकम्॥ 32.26 ॥

(14.कलहाय सा)

वैनायकमभिप्रेतसकलार्थ प्रसादकम्।

मात्राङ्गुलिवशेनैव गृहार्चामानकल्पनम्॥ 32.27 ॥

नाधिकं हस्तमानाच्च न न्यूनं द्वादशाङ्गुलात्।

कौतुकं भवनेऽभ्यर्चं शिलादार्वादिजं ध्रुवम्॥ 32.28 ॥

अङ्गुलैः प्रतिमामानं वर्णानामुच्यते क्रमात्।

हस्तमानमितार्चा स्याद्भवने पूर्वजन्मनः॥ 32.29 ॥

अङ्गुलै रेकविंशत्या प्रतिमा वसुधापते।

विशामेकोनविंशत्या (15) द्वाभ्यां सूद्रस्य हीनया॥ 32.30 ॥

(15.प्रतिमा कमलासन)

अर्धचित्रं तदभासं भवने भुक्तिवर्धनम्।

द्वादशाङ्गुलमानार्चा लोहजा पूर्वजन्मनः॥ 32.31 ॥

नवाङ्गुला क्षत्रियस्य विशस्सप्ताङ्गुला मता।

पञ्चाङ्गुला चतुर्थस्य प्रतिमा भवने भवेत्॥ 32.32 ॥

प्रतिमा यन्मयी क्लृप्ता प्रभापीठादि तन्मयम्।

यद्वा सोवर्णबिम्बस्य राजतं ताम्रमेव वा॥ 32.33 ॥

लो हेन चेदुत्तमेन प्रतिमा निर्मिता भवेत्।

तदनन्तरलोहेन प्रभापीठादी कल्पयेत्॥ 32.34 ॥

त्रिलोहजायामर्चायां सुवर्णं वा प्रभादिकम्।

रत्नस्फटिकजानां तु प्रतिमानां प्रभादिकम्।

लोजहं स्मर्यते ब्रह्मन् रहस्यमिदमीरितम्॥ 32.35 ॥

गृहे संहारशयनमर्चयेन्नकदाचन।

भगवन्मूर्तयस्त्वन्या स्सर्वाः पूज्या तथातथम्॥ 32.36 ॥

\(16\) श्री भूमि सहितं देवं श्रिया केवलयाऽपि वा।

सहितां पूजये (17) न्नित्यं भक्त्या पद्मनि केतन॥ 32.37 ॥

(16.श्रियां भूमिं समभ्यर्च्य) (17.द्भुक्ति मुक्तिकामो निकेतने)

\* गृहे पूजास्थाननिर्देशः\*

पूजास्थानं (18) गृहस्योक्तं मारुत्यां दिशि नाऽन्यथा।

अर्चयेद्भवनेष्वर्चां यजमानो यथोदिताम्॥ 32.38 ॥

(18.गृहे चोक्तं निरृत्यां)

तत्प्रतिष्ठार्थमाचार्यमभ्यर्थ्याऽऽगमयोद्गृहम्।

अङ्कणे वा नदीती रे क्षेत्रे यद्वा सुपूजिते॥ 32.39 ॥

वेदिकां परितः क्लृप्ते होमकुण्डचतुष्टये।

एकर्स्मि वा गुरुः कुर्यात्फ्रतिष्ठा कर्मापूर्ववत्॥ 32.40 ॥

अङ्कुरानर्पयित्वाग्रे जले चैवाधिवासनम्।

नयनोन्मीलनं चाऽपि कुर्याऽत्पूर्वोक्तवर्त्मवा॥ 32.41 ॥

पाद्यमर्घ्यं तथाचामं पञ्चगव्यं (19) तथा दथि।

\(20\) पयोमधुकषायं च उष्णाम्भः फलवारि च॥ 32.42 ॥

(19.घृतम्) (20.पयोमधुक्षालनं च)

मार्जनाम्भोक्षताम्भश्च रत्नाम्भो लोहवारि च।

गन्धाम्भश्च यपाम्भश्च क्रमेणाऽनेन पद्मज॥ 32.43 ॥

स्नापयेच्च नृसूक्तेन तथेदं विष्णुरित्यृचा।

स्नपनं कारयेद्वार्वान् मन्त्रैः प्रागुक्तवर्त्मना॥ 32.44 ॥

शयनादिकमन्यच्च क्रियाजातं यथापुरम्।

महाप्रतिष्ठा विधिवत्कर्म कुर्याद्गुरुस्स्वयम्॥ 32.45 ॥

प्रतिमास्तापनस्थाने रत्नन्यासादि पूर्वकम्।

प्राप्तै मुहूर्ते प्रतिमा स्थावरां चेदभीप्तिताम्॥ 32.46 ॥

स्थाने तां स्थापयित्वैवं कुर्या (21) धावाहनादिकम्।

\(22\) जङ्गमा चेदभिमता वेद्या मावहनादिकम्॥ 32.47 ॥

(21.दौदह) (22.प्रार्थयीत मनीषी.)

कुर्यात्तदनु तां स्थाने स्थापयेद्विधिपूर्वकम्।

चण्‍डप्रचण्डौ वलजे क्षेत्रपालं खगेश्वरम्॥ 32.48 ॥

विघ्नेशं वास्तुनाथं च दुर्गां वा तत्र कल्पयेत्।

गुहं च विष्वक्सेनं च शङ्खपद्मनिधी तथा॥ 32.49 ॥

आचार्यचोदितो भूमौ पतित्वा दण्डवत्स्वयम्।

याजमानः (23) प्रार्थयेत्तमभीप्सितम् शेषतः॥ 32.50 ॥

दासोऽस्मि तव देवेश सपुत्रगणभान्दवः।

सन्निधस्स्वगृहो यावदन्ववायो ममाऽच्युत॥ 32.51 ॥

(23. प्रार्थयीत मनीषी)

फूजां मया यथाशक्ति विहितां विकलामपि।

\(24\) गृह्णीष्व भगवन् भक्तजनानुग्रह काम्यया॥ 32.52 ॥

(24.भगवन् गृहाण भगवन् मदनु.)

याचित्वा देवदेवेश मित्थमाचार्य सन्निदौ।

गुरवे दक्षिणां दद्याद्यथाविभविस्तरम्॥ 32.53 ॥

यथा च तृप्तिरस्य स्यात् ऋत्विजामपि पूर्ववत्।

भ्राह्मणान् भोजयेच्छक्त्या तोभ्यो दद्वाच्च दक्षिणाम्॥ 32.54 ॥

स्थापयित्वाऽर्चयेद्देवं भक्तिमान् भक्तवत्सलम्।

भुक्त्वा भोगान् सुविस्तीर्णान् प्रेत्य नेहाऽभिजायिते॥ 32.55 ॥

भवने स्थापितो विष्णुः पुष्णाति कुलमात्मनः।

मन्दिरे तु गजत्सर्वं पुष्णाति स्थापितो हरिः॥ 32.56 ॥

श्री वत्सकौस्तुभोष्णीषवनमाला चतुष्टयम्।

प्रधान भुषणं विष्णोः प्रतिष्ठाप्य यथाविधि॥ 32.57 ॥

श्रीवत्सं स्थापयित्वाग्रे (25) शालिभरारे सशाटके।

निवेश्य प्रलयं (26) सर्गं महाकुम्भं यजेद्गुरुः॥ 32.58 ॥

(25.शालि तण्डुल शाटके) (26.सर्वं ध्यात्वा.)

कुण्डे श्रीवत्समन्त्रेण नलिनाकारकल्पिते।

जुहुयात्समिधा (27) घारचतुभिश्शतमष्ट च॥ 32.59 ॥

(27.धाज्येन.)

वारान्न्यसेश्च (28) तत्त्वानि शान्तिं हुत्वास्पृशेच्चतम्।

संप्रोक्ष्य कुम्भतोयेन मुहूर्त्मे हरिवक्षसि॥ 32.60 ॥

(28.चत्वारि.)

निवेशयेद्दक्षिणा च देया निष्कत्रयाऽवरा।

गुरवे यजमाने मनः प्रीतिविवर्धनी॥ 32.61 ॥

यो भूषयति देवेशं श्रीवत्सप्रतिकर्मणा।

स लक्ष्मीं लभते नित्यामुत्तमां नाऽत्र संशयः॥ 32.62 ॥

कौस्तुभं स्वेन मन्त्रेण स्थापयित्वा यथापुरम्।

हरिमा कल्पयेत्तेन मुहूर्ते देशिकोत्तमः॥ 32.63 ॥

यजमानश्च गुरवे प्रयच्छेद्दक्षिणां शुभाम्।

यः कौस्तुभेन देवेशं मण्डये (29) दश्नुते श्रियम्॥ 32.64 ॥

(29.त्सविशेत्)

वनमालां च सौवर्णीं नानारत्न (30) परिष्कृताम्।

स्थापयित्वोक्तमार्गेण मुहूर्ते शभने गुरुः॥ 32.65 ॥

(30.समन्विताम्)

कर्णे प्रलम्बयोद्विष्णोस्सर्वसम्बत्करीं नृणाम्।

दक्षिणां कुरवे दद्वाद्यजमानोऽपि पुष्कलाम्॥ 32.66 ॥

यश्च चभुषयति श्रिशं मनुजो वनमालाया।

पोऽश्नु ते दुर्लभान् कामान् सर्वानेवन शंशयः॥ 32.67 ॥

प्रेत्य लोकान् सुविपुलान् स्वर्गादीन् सोऽश्नुतेऽक्षयान्।

शुद्धजाम्बूनदमयं किरीटं (31) मणिभिश्चितम्॥ 32.68 ॥

(31.मणिनिर्मितम्)

\(32\) चेतसा भक्तियुक्तेन यथार्हं मधुविद्विषः।

कलशैस्सप्तदशभिस्स्नापयित्वा स्वविद्यया॥ 32.69 ॥

(32.बहुनेह किमुक्तेन.)

शालिभारेषु विन्यस्य वेष्टयित्वा च वाससा।

अहतेन पुनः पुम्भो यजेदावाह्य विद्यया॥ 32.70 ॥

जुहुयाच्च चतुर्थक्षु विद्यया च स्वया गुरुः।

स्पृष्टा च शान्तिहोमान्ते प्रभाते कुम्भवारिणा॥ 32.71 ॥

संप्रोक्ष्य स्वेन मन्त्रेण दत्वा च गुरुदक्षिणाम्।

प्राप्ते मुहूर्ते देवेशमासीनं (33) भूपविष्टरे॥ 32.72 ॥

(33.भद्र)

स्नापयेद्राजनद्देवमाराद्या कल्पभूषणैः।

ब्राह्मणेषु चतुर्वेदा नधीयानेषु सर्वतः॥ 32.73 ॥

नानाविधेषु वाद्येषु चतुर्दिक्षु नदत्सु च।

वन्दारुषु च देवेशं स्तोत्रैरुच्चावचैर्भृशम्॥ 32.74 ॥

स्तुवस्तु भक्तिनम्रेषु श्रीभूमिसहितं हरिम्।

प्रस्तूयमानेष्वन्येषु मङ्गलेषु समन्ततः॥ 32.75 ॥

कुण्ढेषु पुरतो हुत्वा पूर्ववत्समिदादीभिः।

चतुर्दिक्षु च (34) तुर्द्वारि ए काग्नेः कोणतः स्थिते॥ 32.76 ॥

(34.चत्वार एकोग्निः कोणतस्थितः)

पञ्चोपनिषदैर्मन्त्रैः किरीटं देवमूर्धनि।

आरोपयेयुराचार्य्याः मूर्तिपाश्च विचक्षणाः॥ 32.77 ॥

मुञ्चेयुः पुष्पवृष्टिं च तूर्यघोषपुरस्सरम्।

महद्भिरुचारैश्च गुरुणाऽभ्यर्चितं हरिम्॥ 32.78 ॥

ब्राह्मणेभ्यो धनं दत्वा सुखासीनां महासने।

यानमारोप्य हस्त्यादि श्वेतच्छत्र विराजितम्॥ 32.79 ॥

वीज्यमानं च गौरेण चामरेण समन्ततः।

ग्रामं प्रदक्षिणं नीत्वा मन्दिरे विनिवेशयेत्॥ 32.80 ॥

यः किरीटेन (35) देवेशमाकल्फेन प्रसाधयेत्।

त्रयाणामपि लोकानामाधिपत्यं स विन्दति॥ 32.81 ॥

(35.लक्ष्मीशं )

हारादिभिर्नूपुरान्त्रैर्भूषणैस्तपनीयजैः।

क्षालितैर्गन्धतो येन द्वादशाक्षरविद्यया॥ 32.82 ॥

धान्यराशिषु संस्थाप्य होमं च समिदादिभिः।

\(36\) स्पृष्ट्वा कल्पं जपेन्मन्त्रं देशिको द्वादशाक्षरम्॥ 32.83 ॥

(36.स्मृत्वा मन्त्रम्.)

मूहूर्ते भूषयेत्तेन देवेशं विद्याया तया।

ये भूषयति देवेशं सोऽपि कार्यान् समश्नुते॥ 32.84 ॥

\* पंचायुधमान प्रतिष्ठादि\*

पञ्चायुधानां दिव्यानां प्रतिष्ठा वक्ष्यतेऽधुना।

चक्रस्य तावत्सर्वेषु (37) मुख्यस्य कमलासन॥ 32.85 ॥

(37.मध्येषु)

वक्ष्यते स्थापनं तस्य यानं रूपं च (38) यादृशम्।

विस्तृतं हस्तमानेन यद्वा सप्तदशाङ्गुलम्॥ 32.86 ॥

(38.तादृशम्)

अष्टादशाङ्गुलं यद्वा विंशत्यङ्गुलमेव वा।

चतुर्धशाङ्गुलं यद्वा षोडशद्वादशाङ्गुलम्॥ 32.87 ॥

मूलबिम्बाननसमं सहस्रारं समुज्वलम्।

यद्वा शतारमथवा चतुर्विंशत्यरान्वितम्॥ 32.88 ॥

द्वादशारमथाष्ठारमथवा (39) षडरं परम्।

सहस्रज्वालमथवा षड्ज्वालं नाभिमण्टितम्॥ 32.89 ॥

(39.षडरावरम्)

(40. त्रिलोह निर्मितं चक्रं नालपीठसमन्वितम्।

कृत्वा करण्ढमुकुटं बिभ्राणं वा सुदर्शनम्॥ 32.90 ॥

(40.त्रिकोण)

चतुर्भुजधरं क्रुद्धं भ्रुकुटीकुटिलाननम्।

पुरुषं द्विभुजं यद्वा दक्षिणेनापि तर्जनम्॥ 32.91 ॥

स्पृशन्तं कटिमन्येन इतराभ्यां कृताञ्जलिम्।

मुख्याभ्यां तु कराभ्यां वा सुस्थितं पद्मविष्टरे॥ 32.92 ॥

अथिवास्य जले पूर्वं स्थापयित्वा च मण्टपे।

शययित्वा च शयने इष्ट्वा कुम्भे स्वविद्यया॥ 32.93 ॥

द्वायन्पुरुषमत्युग्रं द्विभुजं रक्तवाससम्।

रक्तदंष्ट्राननं नाभो (41) संस्थितं गुरुरीदृशम्॥ 32.94 ॥

(41.सुस्थितं गुरु)

चतुर्दिक्षु च कुण्डेषु चक्रमन्त्रेण मूर्तिपाः।

जुहुयुस्समिधाघारं चरुबिः कमलासन॥ 32.95 ॥

\(42\) कुण्ढेष्वेकत्र पुरतस्तोरणादीनि पूर्ववत्।

अर्चयित्वा ततश्चक्रं (43) शोषयेच्छोषणादिभिः॥ 32.96 ॥

(42. कुण्ढे वै तत्र पुरतः) (43.शोधये)

स्फृष्ट्वातु शान्तिहोमान्ते नाभ्याद्यवयवान् क्रमात्।

मूहूर्ते कुम्भतोयेन शिञ्चेदात्मीया विद्यया॥ 32.97 ॥

चतुर्णामित रेषां च शङ्खादीनां यथापुरम्।

\(44\) प्रतिष्ठापनमाचार्यः स्वैर्मन्त्रैरनुपूर्वशः॥ 32.98 ॥

(44.प्रतिष्ठा स्थान)

गुरवे दक्षिणा देया दशनिष्कावरा ततः।

पंचायुधानि (45) निर्माय यः स्थापयति मानवः॥ 32.99 ॥

(45.देवाय)

स विष्टपत्रये दीमान् न भिभेति कुतश्चन।

\(46\) भुङ्कै च भोगान् (47) विस्तीर्णान् योदते च त्रिविष्टपे॥ 32.100 ॥

(46. भूक्त्वा च भोगन् विपुलान्) (47.विमलान्)

चण्ढादि द्वारपालानां प्रतिष्ठाविधिरुच्यते।

जलादिवासनं पूर्वं मण्टपे स्नपनं तथा॥ 32.101 ॥

शय्यायां चापि शयनं कुम्भे चैकत्र पूजनम्।

होमश्चतुर्षु कुण्ढेषु कुण्ढे वैकत्र पद्मज॥ 32.102 ॥

तत्त्वन्यासं तथाशान्तिहोमाङ्गस्पर्शनं तथा।

प्रोक्षणं कुम्भतोयेन विद्यया च स्वभीजया॥ 32.103 ॥

गुरवे दक्षिणा चाऽपि देया वित्तानुसारतः।

चण्डादीन् स्थापयेन्मत्मर्त्य (48) श्चैतत्सारूप्यमश्नुते॥ 32.104 ॥

(48.स्तैस्सायुज्य मवाप्नुयात्)

\* वैन तेयादि प्रतिष्ठा\*

वैनतेयप्रतिष्ठायां विशेषो वक्ष्यतेऽधुना।

प्राच्यां (49) जुह्वन् बृहत्साम्ना तस्यं ध्यायेद्गुरुस्ततः॥ 32.105 ॥

(49.हुवेद्ब्रह्मसाम्ना0

दक्षिणस्यां सुपर्णं तु सौपर्ण्या विद्यया (50) हुवेत्।

प्रतीच्यां गरुडं कुण्ढे ध्यायेद्धोमो रथन्तरैः॥ 32.106 ॥

(50.गुरुः)

तार्क्ष्यध्यानमुदीचीने गायत्र्या च स्वया हुतिः।

पुरस्तादुपरिष्टा च्च शुभं (51) कर्मयथापुरम्॥ 32.107 ॥

(51.सिष्ठं)

स्थापको वैनतेयस्य लभते तत्समीपताम्।

आदित्यस्य प्रतिष्ठा च विधातव्या यथापुरम्॥ 32.108 ॥

विशेषस्तूच्यते कश्चिद्यथावदवधारय।

\(52\) आवहनं स्वगायत्र्यातया कुण्ढेषु चाहुतिः॥ 32.109 ॥

(52.आराधनं)

बिभ्राडित्यनुवा केन सावित्र्या स्थापनं तथा।

मार्यस्य मूलमन्त्रेण कुण्भतोयेन सेचनम्॥ 32.110 ॥

स्थापकस्तस्य तल्लोके राजते मुक्तकिल्बिषः।

ब्रह्मादीनां च सर्वासां देवतानां यथापुरम्॥ 32.111 ॥

स्वातन्त्र्ये पारतन्त्र्ये च स्वैर्मन्त्रैः स्थापनं भवेत्।

दुर्गा च मातरस्सप्त याः काश्चिद्देवतास्त्रियः॥ 32.112 ॥

प्रतिष्ठा तासुलक्ष्मीवन्मन्त्रैस्स्वैस्वैर्विंष्यते।

\* विष्वक्सेनोत्पत्ति स्थापनादि\*

ब्रह्मा----

विष्वक्सेवस्य भगवन् उत्फत्तिः (53) कारणात्कृतः।

स्थापनं च कथं तस्य कथ्यतां यद्यनुग्रहः॥ 32.113 ॥

(53.कारणं तथा)

श्री भागवान्----

दौवारिकेषु सर्वेषु यश्चण्ढः प्रथमो भवेत्।

स देवासुरयोर्युद्धे बली दण्ढधरस्स्वयम्॥ 32.114 ॥

जघान दैत्यान् देवार्थमात्मनाऽभि प्रचोदितः।

तस्य तुष्टोह मददां मत्स्वरूपसरूपताम्॥ 32.115 ॥

ऐश्वर्यं कुमुदादीनां बलं चाऽप्रतिवारितम्।

विष्वस्सेनसमाख्यां च सर्वसेनाधिपोचिताम्॥ 32.116 ॥

नैवेद्यस्य चतुर्थांशं सर्वस्योपहृतस्य मे।

चण्ढस्य च पदेत्युग्रमन्यं स्थापित (54) वानहम्॥ 32.117 ॥

(54.वान्पुनः)

इत्थं ब्रह्मन् तदुत्फत्तिः स्ताप्यश्च मम सन्निधौ।

स्थापनं च स्वमन्त्रेण तस्येष्टं यद्वदात्मनः॥ 32.118 ॥

दक्षिणा गुरवे देया स्थापकस्य फलं तथा।

प्रतिकायं च भक्तानां कृत्वा स्थापनमाचरेत्॥ 32.119 ॥

स्वतन्त्रं (55) वाऽन्यतन्त्रं वा यथालाभं शिलादिभिः।

कृताञ्जलिपुटं सौम्यं स्थितमासीनमेव वा॥ 32.120 ॥

(55.स्वामितन्त्रं वा)

यथावर्णं यथारूपं यथाचाश्रमधर्मिणाम्।

यथापयोरूपधरं पद्मपिठे प्रतिष्ठितम्॥ 32.121 ॥

कृतलक्षणसम्पन्नं शिल्पिभिस्सुपरीक्षितम्।

यद्वा कर्मानुरूपेण प्रतिकायं प्रकल्फयेत्॥ 32.122 ॥

स्थापयेदङ्गु रानादावर्पयित्वा शुभे दिने।

अयुग्माः पालिकाः कार्याश्शरावघटवर्जिताः॥ 32.123 ॥

अधिवासनमारभ्य पूर्ववत्कर्मपद्दतिः।

उपचारस्तथा होमः कुम्भयागश्च सेचनम्॥ 32.124 ॥

परेण ब्रह्मणा कार्यं मन्त्रैश्चान्यैन्सुपूजितैः।

तोरणादीन्यजोत्पूर्वं न वेदिकलसानपि॥ 32.125 ॥

मुहूर्ते प्रोक्षयेत्कुम्भवारिणा देशिकोत्तमः।

स्वतन्त्रे मन्दिरं कल्प्यं सिंहदिङ्गूर्तिवर्जितम्॥ 32.126 ॥

दक्षिगुरोश्च प्रतिमां स्थापयेन्मन्त्र सिद्धये।

दीक्षिणा गुरवे देया तर्पणीयाश्च भूसुराः॥ 32.127 ॥

आवर्जनीयं सर्वत्र धनैर्ब्राह्मणतोषणम्।

घण्याहवाचनं विप्रैस्स्वाध्यायाध्यायनं तथा॥ 32.128 ॥

दक्षिणा च गुरो (56) र्गुर्वी यजमानधनोचिता।

एतैर्यथोदितैर्युक्तं (57) हीनमन्येन दूष्यति॥ 32.129 ॥

(56.तोरणाद्यैर्यजेत्पूर्वं न वेदिकलशाष्टकं) (57.र्विप्र

xxxx

नमन्यैर्न.)

स्थापनं प्रतिकायानां ब्रह्मन्नै वाऽत्र संशयः।

सत्यहं (58) चार्चनं तेषां उपचारैः पृथग्विधैः॥ 32.130 ॥

(58.चार्चयेद्धमान्)

कर्तव्यमुत्सवं चाऽपि ध्वजारोहणवर्जितम्।

नपरोमो न बलि स्तीर्धं स्वातन्त्र्यै विधिरीदृशः॥ 32.131 ॥

पारतन्त्र्येतु भक्तावा मुत्सवः कमलासन।

देवस्योत्सवमध्ये च प्रक्राना वाऽथ (59) निर्मिते॥ 32.132 ॥

(59.निश्चिते)

तस्मिन् कार्योकृते तस्मिन् प्रीयते हि जनार्धनः।

राज्ञो राष्ट्रस्य सर्वस्य ब्राह्मणानां गवामपि॥ 32.133 ॥

जायिते भुयसि सम्पदुत्सवे विहिते सति।

इति ब्रह्मन् क्रियास्सर्वाः कथिताः पृच्छतस्तव॥ 32.134 ॥

दयया परया भूयः किमन्यच्छ्रोतुमिच्छसि।

संवर्तः----

महोपनिषदं शास्त्रं चतुर्वेद समन्वितम्।

संक्षिप्य च शताध्यायात्पद्मेन कपिलाच्छ्रुतं॥ 32.135 ॥

तदेव कण्वस्संक्षिप्य श्रिद्दधानस्य ते मया।

द्वात्रिंशदध्याययुतं (60) शुभं वै सारवत्तरम्॥ 32.136 ॥

\(61\) पद्मात् श्रुतमिदं शास्त्रं तथा पद्माह्वयं मतम्।

(60. कथितम्) (61. पद्मोदिततया शास्त्रमिदं पाद्मुदाहृतं

xxxxxxxxxxx)

इदं च देयं परमं रहस्यमनसूयवे॥ 32.137 ॥

श्रद्दधानाय भक्ताय शुचये दीक्षिताय च।

ब्रह्मणाय प्रपन्नाय श्रोत्रियाय च धीमते॥ 32.138 ॥

यद्वा ज्येष्ठाय पुत्राय न विद्यमरये वदेत्।

नमो ब्रह्मण्य देवाय श्रिधरायाव्ययात्मने॥

ऋग्यजुस्सामरुपाय शतरूपाय विष्णवे॥ 32.139 ॥

इति श्रीपाञ्चरात्रे महोपनिषदि पाद्मसंहितायां

क्रियापादे संवर्तप्रोक्तायां संहितायाम्

गृहार्चास्थापनविधिर्नाम

द्वात्रिंशोऽद्यायः

क्रियापादस्समाप्तः





श्री पाद्मसंहितायां

श्री पाञ्चरात्रे महोपनिषदि पाद्मसंहितायां

\*योगपादः\*

प्रथमोऽध्याये.

\* निश्रेयससाधनयोग निरूपणम्\*

ब्रह्माः---

भगवन् योगयुक्तस्य निश्रेयसमुदीरितम्।

पुरुषस्य दयासिन्धो ज्ञानिनः पुरुषोत्तम॥ 1.1 ॥

स योगः कथ्यतां भूय श्श्रोतव्यं यदि मद्विधैः।

यदि नानुग्रहोस्मासु भजमानेषु विद्यते॥ 1.2 ॥

\* योगद्वैविध्यम् \*

श्रीभगवान्----

अव्याकुलस्य चित्तस्य (1) बन्धनं विषये क्वचित्।

यत्सयोगश्चतुर्वक्त्रस च द्वैविध्यमश्नुते॥ 1.3 ॥

(1. सन्धानम्)

\* विभक्तयोः प्रत्येकं लक्षणम्\*

कर्म कर्तव्यमि त्येवं विहितेष्वेव कर्मसु।

बन्धनं मनसो नित्यं कर्मयोगस्स उच्यते॥ 1.4 ॥

यत्तु चित्तस्य सततमर्थे श्रेयसि बन्धनम्।

ज्ञानयोगस्स विज्ञेय स्सर्वसिद्धिकरश्शुभः॥ 1.5 ॥

\* समुच्छितयोस्तयो र्मोक्षसाधनत्वम् \*

यस्योक्तलक्षणे योगे (2) द्विविधेऽवस्थितं मनः।

स याति परमं श्रेयो मोक्षलक्षणमञ्जसा॥ 1.6 ॥

(2. विविधे च स्थितात्मनः मद्विधे च स्थितं मनः इति चपाठौ)

\* योगाङ्गनिरूपणम्\*

यमादिरङ्गं पूर्वस्य वैराग्यादि परस्यतु।

अष्टौ यमादयो योगाः यमोऽहिंसादिलक्षणः॥ 1.7 ॥

अहिंसा सत्यमस्तेयं ब्रह्मचर्यं दयार्जवम्।

क्षमाधृतिर्मिताहारो शौचं चेति यमा दश॥ 1.8 ॥

\(3\) तपः प्रभृतिरूपस्तु नियमः कथ्यते पुनः।

तपश्च तुष्टिरास्तिक्यं दानमाराधनं हरेः॥ 1.9 ॥

(3. ततः प्रभृतिरूर्ध्वंतु.)

सिद्धान्तश्रवणं ह्रीश्च जप इत्यादिलक्षणः।

आसनादीनि सर्वाणि स्वस्तिकादीनि संप्रति॥ 1.10 ॥

वर्ण्यन्ते स्वस्तिकं पादतलयोरुभयोरपि।

पूर्वोत्तरे जानुनी द्वे कृत्वाऽऽसनमुदीरितम्॥ 1.11 ॥

सीवन्या दक्षीणे पार्श्वे सव्यं सव्ये तु दक्षिणम्।

गुल्फं कृत्याऽऽसनं तच्च स्वस्तिकं कथ्यते बुधैः॥ 1.12 ॥

आरोप्य चोर्वोश्चरणौ तदङ्गुष्ठद्वयं पुनः।

व्युत्क्रमेणैव हस्ताभ्यां गृह्णीयात्तत्त दासनम्॥ 1.13 ॥

बद्धपद्मासनं ज्ञेयमासनेषु सुपूजितम्।

एकं चरणमन्यस्मिन्नूरावारोप्य निश्चलः॥ 1.14 ॥

आस्ते यदिदमेनोघ्नं वीरासनमुदाहृतम्।

सिविनीं गुल्फदेशाभ्यां निपीड्य व्युत्क्रमेण तु॥ 1.15 ॥

प्रसार्य जानुनोर्हस्तावासनं सिंहपूर्वकम्।

गुल्फौ च वृषणस्याधस्सीवन्युभयपार्श्वयोः॥ 1.16 ॥

निवेश्य पादौ हस्ताभ्यां दृढं बध्वा यदा सनम्।

भद्रासनं तद्विज्ञेयं सर्वपापप्रणाशनम्॥ 1.17 ॥

गुल्फं सव्येतरं सव्ये वृष्ठसार्श्वे विधाय च।

\(4\) गुल्फं तथेतरं वृष्ठपार्श्वऽन्यस्मिन्निधाय च॥ 1.18 ॥

(4. नव्येतरे वृष्टपार्श्वे सव्यशुल्फंतधैवच.)

आसनं गोमुखं यद्वद्घोमुखासनमिष्यते।

सीवनीपार्श्वमुभयं गुल्फाभ्यां व्युत्क्रमेणतु॥ 1.19 ॥

निपीड्यासन मेतच्च मुक्तासन मुदाहृतम्।

मेढ्रस्यो परि निक्षिप्य सव्यं गुल्फं तथेतरम्॥ 1.20 ॥

निवेश्योपरि गुल्फस्य यद्वा मुक्तासनं भवेत्।

अवष्टभ्य धरां सम्यक्तलाभ्यां हस्तयोर्द्वयोः॥ 1.21 ॥

कूर्परौ नाभिपार्श्वे च स्थापयित्वा मयूरवत्।

समुन्नम्य शिरः पादौ मयूरासनमिष्यते॥ 1.22 ॥

इति श्रिपाञ्चरात्रे महोपनिषदि पाद्मसंहितायां

योगपादे आसनभेदलक्षणं नाम

प्रथमोऽध्यायः

------------\*\*\*\*\*\*\*\*\*\*\*\*---------------

पाद्मसंहितायाम्.

द्वितीयोऽध्यायः

\*नाडीशुद्धिः\*

श्रीभगवान्------

यमैश्च नियमैश्चैव योगाङ्गैरासनै रपि।

सुसंयतो नाडीशुद्धौ प्राणायामो विधीयते॥ 2.1 ॥

देहमानं स्वाङ्गुलीभिष्षण्णवत्यङ्गुलायतम्।

प्राणश्शरीरादधिको द्वादशाङ्गुलमानतः॥ 2.2 ॥

देहस्थमनिलं देहसमुद्भू तेन वह्निना।

न्यूनं समं वा योगेन कुर्वन्प्रह्मविदिष्यते॥ 2.3 ॥

देहमध्ये शिखिस्थानं तप्तजाम्बूनदप्रभम्।

त्रिकोणं द्विपदामन्यच्चतुरश्रं चतुष्पदाम्॥ 2.4 ॥

वृत्तं विहङ्गमानां तु षडश्रं जलजन्मनाम्।

अष्टाश्रं स्वेदजानां तु तस्मिन् दीपवदुज्ज्वलः॥ 2.5 ॥

वै श्वानरोऽग्निः पचति प्राणापानसमा (1) युतः।

चतुष्प्रकारमशनं देहमध्येऽभधीयते॥ 2.6 ॥

(1.श्रयः)

अपानाद्वङ्गुलादूर्ध्वमधो मेढ्रस्य वामतः।

देहमध्यं मनुष्याणां (2) मेढ्रमध्यं चतुष्पदाम्॥ 2.7 ॥

(2. हृन्मध्यं तु.)

इतरेषां तुन्दमध्यं सर्वेषामेव पद्म ज।

कन्दस्धानं मनुष्याणां देहमध्ये नवाङ्गुलम्॥ 2.8 ॥

चतुरङ्गलमुत्सेधं चतुरङ्गुल मायतम्।

अण्डाकृति स्तिरश्चां च द्विपदां च चतुष्पदाम्॥ 2.9 ॥

तुन्धमध्यं तदिष्टं वै तन्मध्यं नाभिरिष्यते।

तत्र चक्रं द्वादशारं आहूर्मासा नराणि तु॥ 2.10 ॥

विष्ण्वादि मूर्तयसैषु द्वादश द्वादशस्वपि।

आहं तत्र स्थितं चक्रं भ्रामयामि स्वमायया॥ 2.11 ॥

अरेषु भ्रमते जीवः क्रमेण कमलासन।

तन्तुपञ्ञरमध्यप्था यथा भ्रमति लूतिका॥ 2.12 ॥

प्राणारूढश्चरति च जीवस्तेन विना न हि।

\(3\) तस्योर्ध्वे कुण्डलीस्थानं नाभेस्तिर्यगथोर्ध्वतः॥ 2.13 ॥

(3. तन्मध्ये.)

अष्टप्रकृतिरूपा सा चाष्टधा कुण्डलीकृता।

यथावद्वायुचारं च ज्वलनादि च नित्यशः॥ 2.14 ॥

परितः कन्दपाश्वेतु निरुध्यैव सदा स्थिता।

मुखेनै व समावेष्ट्य ब्रह्मरन्ध्रमुखं तदा॥ 2.15 ॥

योगकाले च मरुता नाग्निना चोदिता सती।

स्फुरिता हृदयाकाशे नागरूपा महोज्वला॥ 2.16 ॥

वायुर्वा युमुखेनैव ततो याति सुषुम्नया।

कन्दमध्ये स्थिता नाडी सुषुम्ना सुप्रतिष्ठिता॥ 2.17 ॥

पद्मसूत्रप्रतीकाशा ऋजुरूध्व प्रवर्तिनी।

ब्रह्मणो विवरं यावद्विद्युदाभा सनालिका॥ 2.18 ॥

वैष्णवी ब्रह्मनाडी च निर्वाणप्राप्ति पद्थतिः।

इडा च पिङ्गलाचैव तस्यास्सव्येतरेस्थिते॥ 2.19 ॥

इडा समुत्थिता कन्दाद्वामनासापुटावधि।

पिङ्गला चोत्थिता तस्मादन्यनासा पुटावधि॥ 2.20 ॥

गान्धारी हस्तिजिह्वा च द्वे चान्ये नाडिके स्थिते।

पुरतः वृष्ठत स्तस्या वामेतरदृशौ प्रति॥ 2.21 ॥

पूशा यशस्विनी नाड्यौ तस्मादेव समुत्थिते।

सर्वेतरश्रुत्यवधि पायुमूलात्त्वलम्बुसा॥ 2.22 ॥

\(4\) अधोमुखा कुहूनाडी मेढ्रान्तावधिरायता।

पादाङ्गुष्ठावधिः कन्था (5) द्यथा याता च केशिनी॥ 2.23 ॥

(4.अधो गता शुभा नाडी.) (5. दधो याता.)

दशप्रधानभूतान्ताः कथिताः कन्दसम्भवाः।

तन्मूला बहवो नाड्यः स्थूलास्सूक्ष्मास्तु नाडिकाः॥ 2.24 ॥

द्विसप्ततिसहस्राणि स्थूलास्सूक्ष्मास्तु पद्मज।

संख्यातुं वैव शक्यनै स्थूलमूलाः वृथग्विधाः॥ 2.25 ॥

यथाश्वत्धदले सूक्ष्माः स्थूलश्च वितता स्तथा।

प्राणोऽपानन्समानश्च उदानो व्यास एव च॥ 2.26 ॥

नागः कूर्वश्च कृकरो देवदत्तो धनञ्जयः।

चरन्ति दश नाडीषु दश प्राणादि वायवः॥ 2.27 ॥

प्राणादिपञ्चकं तेषु प्रधानां तत्र च द्वयम्।

प्राण एवाथवा श्रेष्ठो जीवात्मानं भिभर्तियः॥ 2.28 ॥

आस्यनासिकयोर्मध्यं हृदयं नाभिमण्‍डलम्।

पादाङ्गुष्ठमिति प्राणस्थानानि कमलासन॥ 2.29 ॥

अपानश्चरति ब्रह्मन् गुदमेढ्रोरुजानुषु।

समानस्सर्वगा त्रेषु सर्वव्यापी व्यवस्थितः॥ 2.30 ॥

उदानस्सर्वसन्धिस्थः पादयोर्हस्तयोरपि।

व्यानश्श्रोत्रोरुकट्यां च गुल्फस्कन्धगलेषु च॥ 2.31 ॥

नागादिवायवः पञ्च त्वगस्थ्यादिषु संस्थिताः।

तुन्दस्थं जलमन्नं च (6) रसनाग्नि समिकृता॥ 2.32 ॥

(6. रसानि च समिकृतम्.)

तुन्दमध्यगतः प्राणान्तानि कुर्यात्पृथक्पृथक्।

इत्यादिचेष्टया प्राणः करोति वपुषि स्थितिम्॥ 2.33 ॥

अपानवायुर्मूत्रादेः करोति च वसर्जनम्।

प्राणापानादि चेष्टदि क्रियते व्यासवायुना॥ 2.34 ॥

\(7\) उज्जीर्यते शरीरस्थमुदानेन नभस्वता।

पोषणादिशरीरस्य समानः कुरुते सदा॥ 2.35 ॥

(7.उन्नीयते शरीरस.)

उद्गारादिक्रिया नागः कूर्माक्ष्यादिनिमीलनम्।

कृकरस्तु क्षुतः कर्ता दत्तो निद्रादिकर्मकृत्॥ 2.36 ॥

मृतगात्रस्य शोभदि धनंजय उदाहृतः।

नाडीभेदं मरुद्भेदं मरुतां स्थानमेव च॥ 2.37 ॥

चेष्टाश्च विविधा स्तेषां ज्ञात्वैवं कमलासन।

शुद्धौ यतेत नाडीनां वक्ष्यमाणेन वर्त्मना॥ 2.38 ॥

इति श्रीपाञ्चरात्रे महोपनिषदि पाद्मसंहिता यां

योगपादे नाडीस्वरूपकथनं नाम

द्वितीयोध्यायः।

---------\*\*\*\*\*\*\*\*\*\*\*\*\*\*-----------

पाद्मसंहितायाम्.

तृतीयोऽध्यायः

\*प्राणायामविधिः\*

श्रीभगवान्----

त्रैवर्णिक स्स्ववर्णोक्तै राश्रमानुगुणै स्तथा।

आचारै राचरन्युक्तै र्वासुदेवार्चने रतः॥ 3.1 ॥

विविक्तं देशमासाद्य सर्वसंबाधवर्जितम्।

योगाङ्गद्रव्यसम्पूर्णं तत्र दारुमये शुभे॥ 3.2 ॥

आसने कल्पिते दर्भवासः कृष्णाजिनादिभिः।

तालमात्रसमुत्सेधे तालद्वयसमायुते॥ 3.3 ॥

उपविश्यासने वश्ये स्वस्तिकादि यथारुचि।

बध्वा प्रागाननस्सम्यक् ऋजुकायस्समाहितः॥ 3.4 ॥

नासाग्रव्यस्तनयनो दन्तैर्दन्तानसंस्पृशन्।

रसनां तालुनि व्यस्य श्लथबाहुद्वयान्वितः॥ 3.5 ॥

आकुञ्चतशिराः रिञ्चित् निबध्नन् योगमुद्रया।

हस्तौ यधोक्त विधिना प्राणायामं समाचरेत्॥ 3.6 ॥

\* प्राणायाम लक्षणम् \*

रेचनं पूरणं वायोः रोधनं रेचनं तथा।

\(1\) चतुर्भिः क्लेशनं वायोः प्राणायाम उदीरितः॥ 3.7 ॥

(1. प्लावनं रेचनं वायोः)

हस्तेन दक्षिणेनै व पीडयन्नासिकापुटम्।

इडयापूर येदन्तर्वा युमात्मनि कुम्भयेत्।

शनैश्शनै रथ बहिः क्षिपेत्पिङ्गलयानिलम्॥ 3.8 ॥

द्वात्रिंशन्मात्रयटा कुक्षौ पूरयेदिडयानिलम्।

भूयष्षोडशमात्राभिश्चतुष्षष्ठ्यातु मात्रया॥ 3.9 ॥

सम्पूर्णकुम्भवद्धेहं (2) पूरयेन्मातरिश्वना।

पूरणान्नाडयस्सर्वाः पूर्यन्ते मातरिश्वना॥ 3.10 ॥

(2. कुम्भयोन्मातरिश्वना.)

\* प्राणायामफलम् \*

एवं कृतेसति ब्रह्मन् चरन्तिदश वायवः।

हृदयाम्भोरुहं चापि व्याकोचं भवति स्फुटम्॥ 3.11 ॥

पूरणेन तथा कुम्भी करणा (3) दुन्मुखं स्थितम्।

गलकूपविरूढं तु तदधोमुखमम्भुजम्॥ 3.12 ॥

(3. दुज्ज्वलम्.)

नालं (4) तालनिभं तस्य दलाष्टकसमन्वितम्।

कदली पुष्पसङ्काशं चन्द्रकान्तसमप्रभम्॥ 3.13 ॥

(4. तालबतम्.)

सन्ध्ययोर्मध्यरात्रे च प्राणायामांस्तु षोडश।

एकाहमात्रं कुर्वाणस्सर्वपापैः प्रमुच्यते॥ 3.14 ॥

किमन्यैर्भहुभिः प्रोक्तैः प्राणायामपरायणाः।

निर्धूतसर्वपाप्मानो वत्सरत्रयपूरणे॥ 3.15 ॥

पश्यन्ति मामपि ब्रह्मन् हृदयाम्भोरुहेस्थितम्।

संवत्सरत्रयादूध्वं प्राणायामपरो नरः॥ 3.16 ॥

योगसिद्धो भवेद्योगी वायुजिद्विजितेन्द्रियः।

अल्पाशी स्वल्पनिद्रश्च तेजस्वी बलवान्भवेत्॥ 3.17 ॥

अपमुत्युमतिक्रम्य दीर्घमायुरवाप्नु यात्।

प्रस्वेदजननं यस्य प्राणायामेषु सोऽधमः॥ 3.18 ॥

कम्पनं वपुषो यस्य प्राणायामेषु मध्यमः।

उत्थानं वपुषो यस्य स उत्तम उदाहृतः॥ 3.19 ॥

अधमे व्याधिपापानां नाशस्स्यान्मध्यमे पुनः।

पापरोगमहाव्याधि नाशस्स्यादुत्तमे पुनः॥ 3.20 ॥

अल्पमूत्रो ल्पविष्ठश्च लघुदेहो मिताशनः।

\(5\) वश्येन्द्रियः पटुमतिः कालत्रयविदात्मवान्॥ 3.21 ॥

(5.पट्विन्द्रियः)

रेचकं पूरकं मुक्त्वा कुम्भीकरणमेवयः।

करोति त्रिषुलोकेषु नैव तस्यास्तिदुर्लभम्॥ 3.22 ॥

नाभकन्दे च नासाग्रे पादाङ्गुष्ठे च यत्नवान्।

धारयन्मनसा प्राणान् सन्ध्याकालेषु सर्वदा॥ 3.23 ॥

सर्वरोगविनिर्मुक्तो (6) भवेद्योगी गतक्लमः।

कुक्षिरोगविनाशस्स्यात् नाभिकन्देषु धारणात्॥ 3.24 ॥

(6. जीवेद्योगी.)

नासाग्रे धाणाद्धीर्षु (7) मायुष्यं देहलाघपम्।

पादाङ्गष्ठे भवेद्धृत्या वायोः कमलसंभव॥ 3.25 ॥

(7. मायुवैन्.)

वायुमाकृष्य जिह्वाग्रे पिबन्नश्रमदाहाभाक्।

ब्राह्मे मुहोर्ते संप्राप्तेवायुमाकृष्यजिह्वया॥ 3.26 ॥

पिबत स्त्रिषुमानेषु वाक्सिस्धिर्महतीभवेत्।

आभ्यस्यतश्चषण्मासा न्महारोगविनाशनम्॥ 3.27 ॥

यत्र यत्र धृतो वामुरङ्गे रोगादिदूषिते।

धारणादेव मरुतस्तत्तदारोग्यमश्रुते॥ 3.28 ॥

मनसो धारणादेव श्वसनो धारितो भवेत्।

\* मनसस्थैर्य निरूपणम् \*

मनस्थ्सापना हेतुरुच्यते कमलासन॥ 3.29 ॥

करणानि समाहृत्य विषयेभ्यस्समाहितः।

\(8\) अपानमूर्ध्वमाकृष्य वस्तेरुपरि धारयेत्॥ 3.30 ॥

(8.असानादुर्ध्व.)

बध्नन्कराभ्यां श्रोत्राति करणानि यथातथम्।

युञ्ञानस्य यधोक्तेन वर्त्मना स्ववशं मनः॥ 3.31 ॥

\* वायुजयः \*

मनस्पृष्टस्सवै वायुस्स्वव शेस्थाप्यते सदा।

नासिकापुटयोः प्राणः पर्यायेण प्रवर्तते॥ 3.32 ॥

तिस्रश्च नाडिकाः प्राणस्तावत्यश्च (9) चरत्ययम्।

\(10\) शंखिनीविवरे याम्ये प्राणः प्राणभृतां सताम्॥ 3.33 ॥

(9.चरन्त्यपि.) (10. शित्विनीविवरे बाह्ये.)

तावन्तश्च पुनः कालं सौम्ये चरति सन्ततम्।

इत्थं क्रमेण चरता वायुना वायुजिन्नरः॥ 3.34 ॥

अहश्च रात्रिं पक्षं च मासऋत्वयनादिकम्।

अन्तर्मुखो विजानीयात्कालभेदनं समाहितः॥ 3.35 ॥

अङ्गुष्ठादिस्वावयवस्फुरणादर्शनैरपि।

अरिष्टैर्जीवितस्यापि जानीयात्क्षयमात्मनः॥ 3.36 ॥

ज्ञात्वा यतेत कैवल्यप्राप्तये योगवित्तमः॥

इति श्री पाञ्चरात्रे महोपनिषदि पाद्मसंहितायां

योगपादे पञ्चभूतस्थान निर्णयोनाम

तृतीयोऽध्यायः।

------------\*\*\*\*\*\*\*\*\*\*\*\*\*-----------

पाद्मसंहितायाम्

चतुर्थोऽध्यायः

\* अरिष्ठनिरूपणम्\*

ब्रह्माः----

भगवन् कान्यरिष्टानि (1) कथं तैर्जीवितक्षयः।

सूच्यते संशयस्यास्य छेदने कारणं भवान्॥ 4.1 ॥

(1. कथ्यानै जीवितक्षये.)

\* अरिष्टप्रकाराः \*

श्रीभगवान्----

पादाङ्गुष्ठे कराङ्गुष्ठे स्फुरणं यस्य नश्यति।

तस्यसंवत्सरादूर्ध्वं जीवितस्य क्षयो भवेत्॥ 4.2 ॥

मणिबन्धे तथा गुल्फे स्फुरणं यस्य नश्यति।

\(2\) षण्मासावधिरेतस्य जीवितस्य स्थितिर्भवेत्॥ 4.3 ॥

(2. षण्मासाभ्यन्तरे तस्य जीवतस्य भवेत्.)

कूर्परेस्फुरणं यस्य तस्य त्रैमासिकी स्थितिः।

कक्षे मेहनपाश्वे च स्फुरणाद्युपलम्भने॥ 4.4 ॥

मानावधिर्जीवितस्य तदर्धं स्वेददर्शने।

अश्रुते जाठरे घोषे दिनानि दश जीवितम्॥ 4.5 ॥

ज्योतिः खद्योतवद्यस्य तदर्धं तस्य जीवितम्।

जिह्वाया दर्शने त्रीणि दिनानि स्थितिरात्मनः॥ 4.6 ॥

\(3\) नासाग्रा दर्शने मृत्युः द्विदिने नैव संशयः।

\* अरिष्टज्ञानानन्तरकर्तव्यानि \*

एवमादीन्यरिष्टानि दृष्ट्वायुः क्षयकारणम्॥ 4.7 ॥

(3. ज्वालाग्रा.)

निश्रेयसाय युञ्जीत जपध्यानपरायणः।

\* प्रत्याहारप्रकारद्वयम् \*

मनसा त्मन्यनुष्ठानं यदिदं नित्यकर्मणाम्॥ 4.8 ॥

प्रत्याहारस्सविज्ञेयो योगाङ्गत्वेन सेवितः।

यद्वाष्टादशभेदेषु मर्मस्थानेषु धारणम्॥ 4.9 ॥

स्थानात् स्थानं समाकृष्य सा प्रत्याहृति रिष्यते।

\* अष्टादशमर्मस्थानानि.\*

पादाङ्गुष्ठं तथागुल्फं जङ्घामध्यं तथैव च॥ 4.10 ॥

मध्यमूर्वोश्च मूलं च पायुः हृदयमेवच।

मेहनं देहमध्यं च नाभिं च गलकूबरम्॥ 4.11 ॥

तालुमूलं च मूलं च घ्राणस्याक्ष्णोश्च मण्‍डलम्।

\(4\) भ्रुवोर्मध्यं ललाटं च मूर्धाचापि ततः परम्॥ 4.12 ॥

(4. भ्रुवोर्मध्यं ललाटस्य मूलमूर्ध्वं च जानुनोः। इति श्वचित्।)

मूलं च कर्मयोर्मूलं मर्मूण्येतानि पद्मज।

\* धारणालक्षणम्\*

पञ्चभूतमये देहे भूतेष्वेतेषु पञ्चसु॥ 4.13 ॥

मनसो धारणं यत्तद्युक्तस्य च यनूदिभिः।

धारणा सा च संसारसागरोतार कारणम्॥ 4.14 ॥

\* शरीरेवञ्चभूतस्थानविभागः \*

आजानुपादपर्यन्तं पृथिवीस्थानमिष्यते।

पित्तला चतुरश्रा च वसुधा वज्रलाञ्चिता॥ 4.15 ॥

स्मर्तव्या पञ्चघटिका स्तत्रारोप्य प्रभञ्जनम्।

तस्योपर्यूरुमूलान्तं वारिस्थानं चतुर्मुख॥ 4.16 ॥

अर्धचन्द्रसमाकारं श्वेतमम्बुजलाञ्चितम्।

स्मर्तव्यमङ्गे श्वसनमारोप्य दश नाडिकाः॥ 4.17 ॥

आनाभिदेहमध्यान्त मग्निस्थानमुदाहृतम्।

तत्र सिन्धूरवर्णोऽग्नि (5) स्त्य्रश्राङ्को दश पञ्च च॥ 4.18 ॥

(5. र्ज्यलन्‌सन्‌दश.)

स्मर्तव्यो नाडिकाः प्राणं कृत्वाकुम्भै कधारितम्।

ना भेरुपरि नासान्तं वायुस्थानं तु तत्रवै॥ 4.19 ॥

वेदिकाकारवद्धूम्रो बलवान्भूतमारुतः।

स्मर्तव्यः कुम्भके नैव प्राणमारोप्य मारुतः॥ 4.20 ॥

घटिका विंशतिस्तस्माद्घ्राणाद्ब्रह्मबिलावधि।

व्योमस्थानं नभन्तत्र भिन्नाञ्ञनसमप्रभम्॥ 4.21 ॥

ध्यायोन्मारुतमारोप्य कुंभकेनैन यत्नवान्।

विश्वम्भरांशे (6) देहस्य चतुर्बाहुमलङ्कृतम्॥ 4.22 ॥

(6. देवेशम्.)

अनिरुद्धं हरिं योगी यजेत भवमुक्तये।

अबंशे पूरयेद्योगी नारायणमुदग्रधीः॥ 4.23 ॥

प्रद्युम्नमग्नौ वाय्वंशे सङ्कर्षणमतः परम्।

व्योमां शे परमात्मानं वासुदेवं समर्चयेत्॥ 4.24 ॥

अचिरादेवतत्प्राप्ति र्युञ्जानस्य न संशयः॥

इति श्री पांचरात्रे महोपनिषदि पाद्मसंहितायां

योगपादे पञ्चभूतस्थावनिर्ण योनाम

चतुर्थोऽध्यायः।

------------\*\*\*\*\*\*\*\*\*\*\*\*\*---------------

पाद्मसंहितायाम्.

पञ्चमोऽध्यायः।

\* ध्यानलक्षणम् \*

श्रीभगवान्---

बध्वायोगासनं पूर्वं हृद्धेशे रचिताञ्जलिः।

नासाग्रव्यस्तनयनो जिह्वां कृत्वाच च तालुनि॥ 5.1 ॥

दन्तैर्दत्तानसंस्पृश्य (1) ऊर्ध्वकायस्समाहितः।

\(2\) संहरेदिन्द्रियग्रामं ततो बुद्ध्या विशुद्धया॥ 5.2 ॥

(1. ऋजुकायस्समहितः) (2. संयम्य चेन्द्रियग्रामं)

चिन्तनं वासुदेवस्य परस्य परमात्मनः।

सरूपस्याप्यरूपस्य स्वहृदम्बुरुहासने॥ 5.3 ॥

यत्तद्ध्यानं प्रशंसन्ति कैवल्यफलदं सदा।

\* ध्यानफलम् \*

याममात्रं वासुदेवं चिन्तयेत्कुम्भकेन यः॥ 5.4 ॥

सप्तजन्मकृतं पापं तस्य वश्यति योगिनः।

\* जाग्रदादिवृत्तीनांस्थानानि \*

नाभिकन्दात्समारभ्य यावद्धृदयगोचरम्॥ 5.5 ॥

जाग्रद्वृत्तिं विजानियात्कण्ठस्थं स्वप्रमुत्तमं।

नुषुप्तं तालुमध्यस्थं तुर्यं भ्रूमध्यसंस्थितम्॥ 5.6 ॥

तुर्यातीतं परं ब्रह्म ब्रह्मरन्ध्रे तु लक्षयेत्।

जाग्रद्वृ तैस्समारभ्य यावद्ब्रह्मबिला न्तरम्॥ 5.7 ॥

\(3\) तत्रोदयं तुरीयं स्यात्तु र्यान्ते विष्णुरुच्यते ।

\* ध्येयशुभाश्रय स्वरूपम् \*

ध्याये च्चैवं समायुक्तः व्योम्नि चात्यन्तनिर्मले॥ 5.8 ॥

(3. सदोदयंतु तुर्यं स्यात्तुयान्.)

सूर्यकोटिद्युतिधरं नित्योदितमधोक्षजम्।

हृदयाम्भुरुहासिनं ध्यायेद्वा विश्वरूपिणम्॥ 5.9 ॥

अनेकाकारखचितं अनेकवदनान्वितम्॥

अनेकभुजसंयुक्त मनेकायुधमण्डितम्॥ 5.10 ॥

नानारूपधरं देवं शान्तमुग्रमुदायुधम्।

अनेक नयानाकीर्णं सूर्यकोटिसमब्रभम्॥ 5.11 ॥

ध्यायतो योगिनस्सर्वं (4) यतोऽज्ञानं विनश्यति।

हृत्पुण्‍डरीक मध्यस्थं चैतन्यं ज्योतिरव्ययम्॥ 5.12 ॥

(4.मनोज्ञनं विशुध्यति.)

कदम्ब (5) मुकुलाकारं (6) तुर्यान्तान्मण्डलात्परम्॥

अनन्तमानन्दमयं चिन्मयं भास्वरं विभुम्॥ 5.13 ॥

(5. गोलकाकारं) (6. तृतीयत्.)

निवातदीपसदृशमकृत्रिम मणिप्रभम्।

ध्यायतो योगिन स्तस्य मुक्तिः करतले स्थिता॥ 5.14 ॥

विश्वरूपस्य देवस्य रूपं यत्किञ्चिदेवहि।

स्थवीयस्सूक्ष्ममन्यद्पा पश्यन् हृदयपङ्गजे॥ 5.15 ॥

ध्यायतो योगिनो वस्तु नाक्षादेव प्रकाशते।

अणिमादिफलं चैव (7) सकलं का कथा परे॥ 5.16 ॥

(7. नुखेनै वोनजायते---सुलभं का कथा परे.)

\* समाधिः \*

जीवात्मनः परस्यापि यदैक्य मुभयोरपि।

समादिस्सतु विज्ञेय (8) स्साध्वर्थानां प्रसाधकः॥ 5.17 ॥

(8.स्सर्वार्धानां)

\* ध्यानप्रकारः \*

अहमेव परंब्रह्म तदिति ध्यानमास्थितः।

स्थाणुभूतो दृढश्शश्वद्विषया न्नावबुध्यते॥ 5.18 ॥

यथा बाह्यजलं वारां प्रविष्टं निश्चलं निधिम्।

चलस्वभावं त्यजति तथाजीवः प्रलीयते॥ 5.19 ॥

परमात्मनि वैकुण्ठे समाधिस्थस्य योगिनः।

\* परतत्वाभिलाषोपायः \*

अचिरात्परमे तत्वे ह्यभिलाषः प्रवर्तते॥ 5.20 ॥

तमुपायं प्रवक्ष्यामि श्रूयतां कमलासन।

द्वादशाक्षरमभ्यस्य परमात्मधिया हरिम्॥ 5.21 ॥

\(9\) असूर्यभूमौ लिखीते चक्रपद्मे सुलक्षणे।

तस्योपरि सुविस्तीर्णे समासीनः कुशासने॥ 5.22 ॥

(9.असूच्य---अलोच्य.)

बध्वा (10) पद्मासनं योगी सिते पक्षे तथोत्तरे।

अयने (11) श्वसनं पूर्वं धारयित्वा यथापुरम्॥ 5.23 ॥

(10. योगासनं.) (11. चासनं पूर्वं)

देहमध्यस्थितं वह्निं दीपयित्वा समुज्ज्वलम्।

हृत्पुण्‍डरीक मध्यस्थं स्मरन्ब्रह्म सनातनम्॥ 5.24 ॥

विद्यत्सहस्र सङ्काशं युगान्तानलसन्निभम्‌।

तन्मयं च स्वचैतन्यं कृत्वा तद्वह्निरश्मिभिः॥ 5.25 ॥

भूतदेहं दहेत्कृत्स्नं दग्ध्वा मन्त्र स्वरूपधृक्।

मुक्ताण्‍ड इव पक्षीश आसीनं चन्तयेच्छनैः॥ 5.26 ॥

शनैः परिणतां मन्त्रतनुं तेजोमयीं सदा।

चिन्मयीं सर्वगां शब्दस्वरूपां भावयन्नपि॥ 5.27 ॥

शनैश्शनै रस्थिरां च विनिवार्य तत स्स्वयम्।

\* ब्रह्मसंपन्नस्य अपुवरावृत्तिः \*

ब्रह्म संपद्यते योगी न भूयस्संसरे दिह॥ 5.28 ॥

\* उक्तार्धनिगमनं अधिकारि फलादिनिरूपणम्\*

इत्येवं योगसरोऽयं कथितः कमलासन।

नित्यं क्रिया तत्पराणां संसारचकितात्मनाम्॥ 5. 29 ॥

मद्भक्तानां दीक्षितानां वाच्योऽयमुपसीदताम्॥

इदं (12) भवहरं पुण्यं योगं सर्वार्थसिद्धिदम्॥ 5.30 ॥

(12. पापहरम्.)

यो धीते गुर्वनुज्ञातस्सयाति परमां गतिम्॥

इति श्री पाञ्चरात्रे महूपनिषदि पाद्मसंहितायां

योगपदे योगलक्षणं नाम

पञ्चमोऽध्यायः

योगपादस्समाप्तः.

---------------\*\*\*\*\*\*\*\*\*\*\*\*\*----------------



\]
