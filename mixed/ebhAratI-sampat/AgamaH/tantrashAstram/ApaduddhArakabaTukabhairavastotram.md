+++
title = "आपदुद्धारकबटुकभैरवस्तोत्रम्"
domain = "आगमः"
sub-domain = "तन्त्रशास्त्रम्"
pages = "16"
language = "संस्कृतम्"
printer = "क्लतबमहल-यन्त्रालयः"
"serial no." = "Ebharati-8581"
source_url = "https://www.ebharatisampat.in/readbook3.php?bookid=MjgxMzIyNjU3MzQ3MzI4&pageno=MjI0MjQyNjk5NTk="

+++
[[आपदुद्धारकबटुकभैरवस्तोत्रम्	Source: [EB](https://www.ebharatisampat.in/readbook3.php?bookid=MjgxMzIyNjU3MzQ3MzI4&pageno=MjI0MjQyNjk5NTk=)]]

\[

[TABLE]

**॥ श्रीगणेशाय नमः ॥  
आपदुद्धारक बटुक भैरव स्तोत्रम्**  
![](../books_images/U-IMG-172080079812.07.2024_21.42.53_REC.png)

मेरुपृष्ठे सुखासीनं देवदेवं जगद्गुरुम्॥  
शंकरं परिपप्रच्छ पार्वती परमेश्वरम् ॥१॥

 ** श्रीपार्वत्युवाच ॥**

भगवन्सर्वधर्मज्ञ सर्वशास्त्रागमादिषु ॥  
आपदुद्धारणं मंत्रं सर्वसिद्धिकरं परम् ॥२॥

सर्वेषां चैव भूतानां, हितार्थं वांछितम्मया ॥  
विशेषतस्तु राज्ञां वै शांतिपुष्टिप्रसाधनम् ॥३॥

अङ्गन्यासकरन्यासेःदेहन्यास समन्वितम् ॥  
वक्तुमर्हसि देवेश मम हर्ष विवर्द्धनम् ॥४॥

शंकर उवाच ॥

शृणु देविमहामंत्रमापदुद्धारहेतुकम् ॥  
सर्वदुःखप्रशमनं सर्वशत्रुविनाशनम् ॥५॥

अपस्मारादिरोगानां ज्वरादीनां विशेषतः ॥  
नाशनं स्मृतिमात्रेण मंत्रराजमिमं प्रिये

ग्रहरोगभयानां च नाशनं सुखवर्द्धनम् ॥  
स्नेहाद्वक्ष्यामि ते मन्त्रंसर्वसारमिमम्प्रिये ॥७॥

सर्वकामार्थदं पुण्यं राज्य भोगप्रदं नृणाम् ॥  
आपदुद्धारणमिति मंत्रं वक्ष्याम्यशेषतः ॥८॥

प्रणवं पूर्वमुद्धृत्य बीजप्रणवमुद्धरेत् \।\।  
बटुकायेति वै पश्चादापदुद्धरणायच॥९॥

कुरुद्वयं ततः पश्चाद् वटुकाय पुनः क्षिपेत् ॥   
देवाप्रणवमुधृत्य मंत्रोद्धारमिमं प्रिये ॥१०॥

मंत्रोद्धारमिदं देवि त्रैलोक्यस्यापि दुर्लभम् ॥  
ॐ ह्रीं वं बटुकाय आपदुद्धारणाय कुरु कुरु वटुकाय ह्रीं ॥  
अप्रकाश्यामिमम्मन्त्रं सर्वशक्तिसमन्वितम् ॥११॥

स्मरणादेव मंत्रस्य भूतप्रेत पिशाचिकाः॥  
विद्रवंत्यतिभीता वै कालरुद्रादिव प्रजा॥१२॥

पठेद्वा पाठयेद्वापि पूजयेद्वापिपुस्तकम् ॥  
अग्नि चौरभयं तस्य ग्रहराजभयं तथा ॥१३॥

न च मारिभयं किचित् सर्वत्रसुखवान् भवेत् ॥  
आयुरारोग्यमैश्वर्यं पुत्रपौत्रादिसंपदः ॥१४॥

भवति सततं तस्य पुस्तकस्यापि पूजनात्।  
न दारिद्र्यं न दौर्भाग्यं

नापदां भयमेव च ॥ १५ ॥

**श्रीपार्वत्युवाच॥**

क एषभैरवो नाम आपदुद्धारणो मतः ॥  
त्वया च कथितो देव भैरवः कल्पवित्तमः ॥१६॥

तस्य नामसहस्राणि अयुतान्यर्बुदानि च ।  
सारमुद्धृत्य तेषां वै नामाष्टशतकं वद ॥१७॥

यानि संकीर्तयन्मर्त्यः सर्वदुःख विवर्जितः ॥  
सर्वान्कामानवाप्नोति साधकः सिद्धिमेव च ॥१८॥

ईश्वर उवाच॥

शृणु देवि प्रवक्ष्यामि भैरवस्य महात्मनः ।  
आपदुद्धारणस्येदं नामाष्टशतमुत्तमम् ॥१९॥

सर्वपापहरं पुण्यं सर्वापत्तिविनाशनम् ॥  
सर्वकामर्थदं देवि साधकानां सुखावहम् ॥२०॥

सर्वमंगलमांगल्यं सर्वोपद्रवनाशनम् ॥  
आयुष्करं पुष्टिकरं श्रीकरं च यशस्करम् ॥२१॥

नामाष्टशतकस्यास्य छन्दोऽनुष्टप्प्रकीर्तितः॥  
वृहदारण्यको नाम ऋषिर्देवोथ भैरवः ॥२२॥

लज्जाबीजं बीजमिति वटुकायेति शक्तिकम् ॥  
प्रणवः कीलकं प्रोक्तमिष्टसिद्धौ नियोजयेत् ॥२३॥

अष्टबाहुं त्रिनयनमिति बीजं समाहितम् ।

शक्तिः कं कीलकं शेषमिष्टसिद्धौ नियोजयेत् ॥ २४ ॥

॥ अथ न्यासः ॥

ॐ ह्रां वां हृदयाय नमः ॥  
ॐ ह्रीं वां शिरसे स्वाहा ॥  
ॐ ह्रिं वं शिखाये वषट् ॥  
ॐ ह्रि वैः कवचाय हुम्॥  
ॐ ह्रौं वौं नेत्रत्रयाय वौषट् ॥  
ॐ ह्नैः वः अस्त्राय फट् ॥इत्यंगन्यासः**॥**

**॥ अथ करन्यासः ॥**

ॐ ह्रां वां अंगुष्ठाभ्यां नमः ॥  
ॐ ह्रीं वीं तर्जनीभ्यां नमः ॥  
ॐ ह्रिंवूंमध्यमाभ्यां नमः ॥  
ॐ ह्रीं वीं अनामिकाभ्यां नमः ॥  
ॐ ह्रां वां करतलकरपृष्ठाभ्यां नमः ॥

**इति करन्यासः ॥**

**अथ देहन्यासः ॥**

भैरवं मूर्ध्नि विन्यस्य ललाटे भीमदर्शनम्॥  
नेत्रयोर्भू तहननं सारमेयानुगंभ्रु वोः॥ २५ ॥

कर्णयोर्भूतनाथं च प्रेतबाहुं कपोलयोः ॥  
नासापुटौष्ठयाश्चैव भस्मांगं सर्वभूषणम्॥ २६ ॥

अनादिनाथं सौम्ये च शक्ति

ष्ठस्तं गले न्यसेत्।  
स्कन्धयोर्दैत्यशमनं बाह्वोरतुलतेजनम् ॥२७॥

पाण्योः कपालिनं न्यस्य हृदयेमुंडमालिनम् ।  
शांतवक्षस्थलेन्यस्वस्तनयोः शमचारि-

णम्॥ २८ ॥

उदरे च सदा तुष्टं क्षेत्रेशं पार्श्वयोस्तथा॥  
क्षेत्रपालंपृष्ठदेशेक्षेत्रज्ञं नाभिदेशके ॥२९॥

पापौघनाशनं कट्यां वटुकं लिंगदेशके॥  
तथागुह्यस्थानदेशे तथा वा रक्तलोचनम् ॥ ३०॥

जाननोर्घंधरारावं जंघयो रक्तपाणिनम् ।  
गुल्फयोः पादुकासिद्ध पादपृष्ठे सुरेश्वरम् ॥३१॥

आपादमस्तकं चैव आपदुद्धारकं तथा ॥  
पूर्वे डमरुहस्तं च दक्षिणे दन्डधारिणम् ॥३२ ॥

खड्गहस्तं पश्चिमे च घन्टावादनमुत्तरे ॥  
आग्नेय्यामग्निवर्णंच नैर्ऋत्ये च दिगम्बरम् ॥३३॥

बायव्यांसर्वभूतस्थमैशान्येचाष्टसिद्धदम् ॥  
ऊर्ध्वं खेचारिणंन्यस्य पाताले रौद्ररूपिणम् ॥३४॥

एवं न्यस्य स्वदेहे च षडङ्गेषु ततोन्यसेत् ।  
रुद्रमंगुष्ठयोन्यर्यस्य तर्जन्योश्च दिवाकरम् ॥३५॥

शिवंमध्यमयोर्न्यस्य नासिकायां त्रिशूलिनम् ॥  
ब्रह्माणं तु कनिष्ठिक्यां स्तनयोस्त्रिपरांतकम् ॥ ३६ ॥

मांसाशिनं कराग्रे तुकरपृष्ठे दिगम्बरम् ।  
अथ नामांगन्यासःहृदये भूतनाथाय आदि-

नाथाय मूर्द्धनि ॥३७॥

आनंदपादपूर्वाय नाथाय च शिखासुच ॥  
सिद्धसावरनाथाय कवचं विन्यसेत्तथा ॥३८॥

सहजानंदनाथाय न्यसेन्नेत्रत्रयेषु च ॥  
परमानन्दनाथाय अस्त्रंचैव प्रयोजयेत् ॥ ३९ ॥

एवं न्यासविधिं कृत्वा यथावत्तदनंतरम् ॥  
ध्यानंतस्यप्रवक्ष्यामि यथाध्यात्वापठेन्नरः ॥४०॥

शुद्धस्फटिकसंकाशं सहस्रादित्यवर्चसम् ॥  
नीलजीमूत संकाशं नीलांजनसमप्रभम् ॥४१॥

अष्टवाहुंत्रिनयनंचतुर्बाहुंद्विबाहुकम् ॥  
दंष्ट्राकरालवदनं नूपुरारावसंकुलम् ॥ ४२ ॥

भुजंगमेखलंदेवमग्निवर्णशिरोरुहम् ॥  
दिगम्बरं कुमारीशं वटुकाश्यं महाबलम् ॥  
खट्वांगमसिपाशं च शूलदक्षिणभागतः ॥४३॥

डमरुञ्चकपोलंचवरदेभुजगंतथा ॥  
अग्निवर्णसमोपेथं सारमेयसमन्वितम् ॥  
ध्यात्वाजपेत्तुसंतुष्टःसर्वान्कामानवाप्नुयात् ॥४४॥

तन्त्रान्तरे अथ सात्विकध्यान् ॥  
वंदेवालंस्फटिकसदृशं कुंडलीद्भा-

सिवक्त्रं दिव्याकल्पैनवमाणमयैः किकिणीनूपुराढ्यः।  
दीप्ताकार विशदवदनं सुप्रसन्नंमहेशम् ।  
हस्ताब्जाभ्यांवटुकमनिशं शूलखङ्गौ दधानम् ॥

अथ राजसम् ॥

उद्यद्भस्करसन्निभंत्रिनयनरक्ताङ्गरागस्रजं ।  
स्मेरास्यम्बदनङ्कपालमभय शुलंदधानं करैः॥  
नीलग्रोवमुदाभूषणयुतं शीतांशुखंडोज्ज्वलं वंधूकारुणवाससं भयहरं देवं सदाभावयेत् ॥

अथ तामसध्यानम् ॥

ध्यायेत्त्रैलोक्य कान्तंराशिशकलधरं मुंडमालं महेशम् ॥  
दिग्वस्त्रपिंगकेशं डमरुमथसृणि खड्गशूलं दधानम् ॥  
नागं घंटांकपालंकरसरसिरुहेर्विभ्रतं भीमदंष्ट्रंसर्पाकल्प त्रिनेत्रमणिमत्रविलसत्तिणीनुपुराढ्यम् ॥

इति ध्यानत्रयम् ॥

सात्विकंध्यानमाख्यातञ्चतुर्वर्गफलप्रदम् ॥  
राजसंकार्यशुभदं तामसं शत्रुनाशनम् ॥  
ध्यात्वाजपेत्सुसंहृष्टः सर्वान्कामानवानुयात् ॥  
आयुरारोग्यमैश्वर्य सिद्ध्यर्थं विनियोजयेत् ।  
अस्य श्रीवटुकभैरवनामाष्टशतकस्य आपदुद्धारण स्तोत्रमंत्रस्य वृहदारण्यको नाम ऋषिः ।

श्रीवटुकभैरवो देवता अनुष्टुपछन्दः ।  
ह्रीं बीजं वटुकायेति शक्तिः ॥

॥ प्रणवः कीलम ॥

अभीष्टसिद्धयर्थे जपे विनियोगः ॥  
ह्रीं ह्रौं नमः शिवाय नमस्कारमंत्रः॥ॐ॥

करकलितकपालःकुंडलीदंडपाणिस्तरुणतिमिरनीलव्यालयज्ञोपवीती ।  
क्रतुसलयसपर्य्यातविध्नविच्छेदहेतुर्जयति वटुकनाथः सिद्धिदः साधकानाम् ॥

ॐ भैरवोभूतनाथश्चभूतात्मा भूतभावनः ॥  
क्षेत्रज्ञः क्षेत्रपालश्चक्षेत्रज्ञः क्षत्रियो विराट ॥१॥

श्मंशानवासीमांसाशी खर्पराशी मखांतकृत्॥  
रक्तपः पानपः सिद्धः सिद्धिदःसिद्धिसेवितः ॥२॥

कङ्काल कामशमनः कालकाष्ठातनुः कविः ॥  
त्रिनेत्रो बहुनेत्रश्च तथा पिंगललोचनः ॥३॥

शूलपाणिः खड्गपाणि

कंकालौ धूम्रलोचनः ॥  
अभीरुर्भैरवीनाथो भूतपो योगिनीपतिः ॥  
धनदोधनहारी च धनवान् प्रतिभानवान् ।  
नागहारो नागपाशी व्योमकेशःकपालभृत् ॥५॥

कालः कपालमाली च कमनीयः कलानिधिः॥

त्रिलोचनोज्ज्वलन्नेत्रस्त्रिशिखी च त्रिलोकपः ॥६॥

त्रिनेत्रतनयो डिंभःशान्ता शांतजनप्रियः ॥  
वटुकोबहुवेषश्चखट्वांगवरधारकः ॥७॥

मूताध्यक्षः पशुपतिः भिक्षुकः परिचारिकः ॥  
धूर्तो दिगंबरःशौरिर्हरिणः पाण्डुलोचनः ॥८॥

प्रशान्तः शान्तिः शुद्धः शंकर प्रियवांधवः ॥  
अष्टमूतिर्निधीशश्च ज्ञातचक्षुस्तपोमयः ॥९॥

अष्टाधारः षडाधारः सर्पयुक्तः शिखीसखा ॥  
भूधरोभूधराधीभूपतिर्भूधरात्मजः ॥१०॥

कंकालधारीमुन्डी च नागयज्ञोपवीतक ।  
जृम्भणो मोहनस्तंभी मारणःक्षोभणस्तथा ॥११॥

शुद्धो नीलांजनप्रख्यो प्रत्यहामुण्डभूषितः  
बलिभुग्वलिभुङनाथो बालोबालपराक्रमः ॥१२॥

सर्वापत्तारणो दुर्गो दुष्टभूतानिसेवितः ॥  
कामीकलानिधिः कांतः कामिनीकशकृद्वशी ॥१३॥

सर्वसिद्धिप्रदो वैद्यः प्रभुर्विष्णुरितीव ह ॥  
अष्टोत्तरशतं नाम्ना भैरवस्य महात्मनः ॥१४॥

मया ते कथितं देविं रहस्यं सर्वकामदम् ॥

य इदं

पठते स्तोत्र नामाष्टशतमुत्तमम् ॥१५॥

न तस्य दुरितं किंचिन्नैव भूतभयं तथा ।  
न च मारीभयं तस्य ग्रह राजभयं तथा ॥१६॥

न शत्रुभ्यो भयं किंचित्प्राप्नुयान्मानवः क्वचित् ॥  
पातकानांभयंनैवपठेत्स्तोत्रमनुत्तमम् ॥१७॥

मारी भयेराजभये तथा चोराग्निजेभये ॥  
औत्पातिकभये चैव तथातुःस्वप्नजेभये ॥१८॥

बंधनेन् तथा घारे पठेत्स्तोत्रमनुत्तमम् ॥  
सर्वं प्रशममायाति भयं भैरवकीर्तनात् ॥१९॥

एकादशसहसैस्तुपुरश्चरणमुच्यते ॥  
यस्त्रिसंध्यं पठेद्देविसम्वत्सरमतन्द्रितः ॥२०॥

स सिद्धिमाप्नुयादिष्टांदुलभोऽपि च मानवः ॥  
षण्मासाद्भूमिकामस्तु जपित्वाप्राप्नुयान्महीम् ॥२१॥

राज शत्रुविनाशार्थं पठेन्मासाष्टकं यदि ॥  
रात्रौ वा जपतेदेविनाशयेत्सर्वशत्रुकान् ॥२२॥

जपेन्मासत्रयम्मर्त्योराजानम्बशमानयेत् ॥  
धनार्थीं च सुतार्थी च दरार्थी चापि मानवः ॥२३॥

पठेन्मासत्रयं देवि वारमेकन्तथानिशि ॥  
धनं पुत्रांस्तथादा-

रान् प्रप्नुयान्नात्र संशयः ॥ २४॥

रोगीरोगात्प्रमुच्येत बद्धोमुच्येत बन्धनात् ॥  
भीतोभयात्प्रमुच्येत देवि सत्यं न संशयः ॥२५॥

निगडैशचापियो बद्धः कारागृहनिपातितः ॥  
शृंखलाबंधनं प्राप्तः पठेच्चेद्यदिवानिशम् ॥२६॥

यान्यान्समीहतेकामांस्तान्प्राप्नोनितिश्चितम् ॥  
अप्रकाश्यंमिदंगुह्यं न देयं यस्यकस्यचित् ॥२७॥

सुकुलीनायाशान्ताय ऋजवे दम्भवर्जिते ॥  
दद्यात्स्तोत्रमिदं पुण्यं सर्वकामफलप्रदम्  
इति श्रुत्वा ततो देवी नामाष्टशतमुत्तमम् ॥२८॥

संतोषं परमप्राप्यभैरवस्य महात्मनः ।  
भैरवस्य प्रसन्ना भूत्सर्वलोकमहेश्वरी ॥२९॥

भैरवस्तु प्रहृष्टोऽभूत्सर्वगः परमेश्वरः ॥  
जजापपरया भक्त्या सदा सर्वैश्वस्वरिम् ॥३०॥

इति श्रीरुद्रयामलेईश्वरपार्वतीसम्वादे वटुकभैरवस्तोत्रं सम्पूर्णम् ॥  

॥ कालभैरवाष्टकम् ॥

श्रीगणेशाय नमः॥

देवराजसेव्यमानपावनांघ्रिपंकजं व्यालयज्ञसूत्रमिन्दुशेखरं कृपाकरम् ।  
नारदादियोगि वृदितंदिगंबरं काशिकापुराधिनाथ कालभैरवं भजे ॥१॥

भानुकोटिभास्वरं भवाब्धितारकुंपरं नीलकंठ मीप्सितार्थदायकं त्रिलोचनम् ।  
कालकालमंबुजाक्षमक्षशूलमक्षरं      काशिकापुराधिनाथ कालभैरवं भजे ॥२॥

शूलटंकपाशदंडपाणिमादिकारणंश्यामकायमादिदेवमक्षरं निरामयम् ।  
भीमविक्रमं प्रभुं विचित्रतांडवप्रिय काशिका० ॥३॥

भुक्तिमुक्तिदायकं प्रशस्तचारुविग्रहं भक्तवत्सलं स्थितं समस्तलोकविग्रहम् ।  
विनिक्वक्षन्मनोज्ञहेमकिकिणीलसत्कटिं काशिका ०॥४॥

धर्मसेतुपालकं त्वधर्ममार्ग नाशकं कर्मपाशमोचकं सुशर्मदायकं विभुम् ।  
स्वर्णवर्णशेषपाशशोभिताङ्गमण्डलं काशिका ० ॥५॥

रत्नपादुकाप्रभाभिरामपादयुग्मकं नित्यमद्वितीयमिष्टदैवतं निरंजनम् ।  
मृत्युदर्पनाशनं

करालदंश मोक्षणं काशिका०॥६॥

अट्टहासभिन्नपद्मजांडकोशसंततिं दृष्टिपाहनष्टपापजालमुग्रशासनम् ।  
अष्टसिद्धिदायकं कपालमौलिकन्धरं काशिका ०॥७॥

भूतसंघनायकं विशलकीर्तिदायकं काशिवासलोकपुण्यपापशोधकं विभुम् ।  
नीतिमार्गकोविदं पुरातनं जगत्पतिं काशिका ० ॥८॥

कालभैरवाष्टकं पठंति ये मनोहरं ज्ञानमुक्तिसाधनंविचित्र पुण्यवर्धनम् ।  
शोकमोहदैन्यलोभकोपतापनाशनं ते प्रयांति कालभैरवांध्रिसन्निधि ध्रुवम् काशिका ०॥६॥

इति श्रीमच्छंकराचार्यविरचितं कालभैरवाष्टकं सम्पूर्णम् ॥

![](../books_images/U-IMG-172095321414.07.2024_16.03.04_REC.png)

॥ ऋणमोचनमंगलस्तोत्रम् ॥

श्रीगणेशायनमः ॥

मङ्गलो भूमिपुत्रश्च ऋणहर्ता धनप्रदः ।  
स्थिरासनो महाकायः सर्वकर्मविरोधकः ॥ १ ॥

लोहितो लोहिताक्षश्व सामगानां

कृपाकरं॥  
धरात्मजः कुजौ भौमो भूतिदो भूमिनन्दनः ॥२॥

अङ्गारको यमश्चैव सर्वरोगापहारकः।  
वृष्टेः कर्ताऽपहर्ता च सर्वकामफलप्रदः ॥३॥

एतानि कुजनामानि नित्यं यः श्रद्धया पठेत् ।  
ऋण न जायते तस्य धनंशीघ्रमवाप्नुयात् ॥४॥

धरणीगर्भसंभूत विद्युत्कान्तिसमप्रभम्।  
कुमारं शक्तिहस्तं च मङ्गलं प्रणमाम्यहम् ॥५॥

स्तोत्रमङ्गारकस्यैतत्पठनीयं सदा नृभिः॥  
न तेषां भौमजा पीडा स्वल्पाऽपि भवति क्वचित् ॥६॥

अङ्गारक महाभाग भगवन्भक्तवत्सल।  
त्वां नमामि ममाशेपमृणमाशु विनाशय ॥७॥

ऋणरोगादिदारिद्रयं ये चान्ये ह्यपमृत्यवः ।  
भयक्लेशमनस्तापा नश्यन्तु मम सर्वदा ॥८॥

अतिवक्रदुराराध्य भोगमुक्तजितात्मनः ॥  
तुष्टो ददासि साम्राज्यं रुष्टो हरसि तत्क्षणात् ॥ ९॥

विरञ्चिशक्राविष्णुनां मनुष्याणां तु का कथा  
तेन त्वं सर्वसत्वेन ग्रहराजो महाबलः ॥१०॥

पुत्रान्देहि धनं देहि त्वामस्मि शरणं गतः। ऋणदारिद्रय

दुःखेन शत्रूणां च भयात्ततः ॥११॥

एभिर्द्वादशभिः श्लोकैर्यः स्तोति धरासुतम् ।  
महती श्रिवमाप्नोति ह्यपरो धनदो युवा ॥१२॥

॥ इति श्रीस्कन्दपुराणे भार्गवप्रोक्तं ऋणमोत्तनमंगलस्त्रोतम्

॥  

![](../books_images/U-IMG-172097726514.07.2024_22.44.04_REC.png)

हर प्रकार की पुस्तके मंगाने का पता—  
**श्री दुर्गा पुस्तक भण्डार (प्रा०) लि०**  
५२७ ए। २, कक्कड़नगर ( दरियाबाद ) इलाहाबाद ।  
ब्रांच - जानसेन गंज, इलाहाबाद ।  
Printed by :- Kitab Mahal, (W. D.) Pvt. Ltd., Allahabad.  

\]
